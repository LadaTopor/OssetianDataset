ББК 84(2Рос=Сев) 
Фамшшя Чехоевых благодарит Главу РСО-Алания 
Вячеслава Битарова за помощъ в издании книги 
Министерство культуры РСОАлания 
Чехоев С. 
Живи! Роман в стихах (в трёх частях) / С. Чехоев - Владикавказ: 
ИПЦ «Литера» ИП Цопановой А.Ю., 2017. - 326 с. 
13ВЫ 978-5-00081-175-0 
В оформлении обложки использована картина 
М. Дзодзиковой «Непобежденные боевые башни Осетии». 
Чехойты Сæрæби 
Цæр! Æмдзæвгæтæй фыст роман æртæ хайæ. 
18ВЫ 978-5-00081-175-0 ББК 84(2Рос=Сев) 
©ЧехосвС, 2017 

Чехойты Сæрæби. ЦÆР! 
Р&ЗНЫХАС 
Фарн уæм бадзурæд, нæ адæм! 
Ам та дæн. Æгъгьæд - хæтын. 
Хистæртæм кæй уæндын дзурын, 
Курын уе ’ппæтæй хатыр. 
«Байхъусут ма мæм» куыд зæгъон? 
Уым æфсæрм куы ис, æфсæрм. 
Уе ’ппæт дæр мæнæй лæгдæртæ, 
Уемæ æз нæ дæн æмсæр. 
Фæлæ цауд лæгæй дæр хатгай 
Хорз ныхас куы схауы, куы. 
Хорз у байхъусын хуыздæрмæ, 
Фæлæ цауд лæг дæр лæг у. 
Уе ’ппæт мæ сымах нæ зонут, 
Афтæ - уе ’ппæты æз дæр. 
Хистæртæ - мæнæй уæ иутæ, 
Иннæтæ - мæнæй кæстæр. 
Адæммæ кæсын æмæ мын 
Циу æхсызгон, йе та зын, 
Уыдæттыл, мæ бон цæй бæрц у, 
Чиныг уе ’ппæтæн фыссын. 
Уарзын дæ, мæ чиныгкæсæг,. 
Уыцы уарзт зыны мæныл. 
Мæн кæны мæ уарзт тызмæг дæр, 
Уый мæ зарын дæр кæны. 
Иутæ арт цæгъдынц сæ удтæй, 

Чехойты Сæрæби. ЦÆР! 
Уа цæмæй нæ цард рæсугъд. 
Иннæтæ та сты сынчъытау 
Мах сыгъдæг буарыл æдзух. 
Цас федтон, нæ загътон уыййас, 
Иу чиныг цы у мæнæн? 
У мæгуыр, кæмæ нæй абон 
Хорз цы радзура лæгæн. 
Хæтæнты фæхаттæн бирæ, 
Цæуæнты фæцыдтæн æз. 
Цал хатты уыд тас мæ удæн, 
Никуы бабын дæн æрмæст. 
Цин цæуыл кæнын, уый загътон, 
Йе, цæмæты дæн фыдæх, 
Цæй, уæдæ, зæгъут сымах дæр, 
Æз уæм байхъусон дзæбæх. 
Хорз у, йе æвзæр мæ чиныг, - 
Смахмæ гæсгæ æз фыстон. 
Аргъ дæр ын сымах ыскæнут 
Æмæ зондзынæн мæ бон. 
Алкæмæ дæр хъусын уарзын, 
Фæлæ алкæй фæнд æххæст 
Æз нæ кæнын, уæд, хорз адæм, 
Никуы разындзынæн æз. 
Æз сымах ныфсæй куы цæрын, 
Хид мæ куысты дæр кæлы. 
Æз цы нæ загътон дзæбæхæй, 
Уый сымах æвджид кæнын. 
4 — 

Чехойты Сæрæби. ЦÆР! 
%У 
фыццйг хай 
Уæд царди Терчы был зæронд лæг, 
Елдзарыхъо. Æлгъыст лæг уыд. 
Нæ йæм уыд алы куывдмæ хонæг, 
Æмæ йæ хонын дæр нæ хъуыд... 
Уыдис ын иунæг фырт Хъасболат. 
Йæ чызг Нинæ, цæмæй сæ зонат, 
Кæндзынæн уый тыххæй сæ кой, - 
Мæ зонгæтæ уын зонгæ уой. 
Уыд ма йын хорз ус дæр - Сæлимæт, 
Ирон дзæбæх зæронд ус уыд. 
Кæд-иу æм уазджытæ æрцыд 
Нæ-иу кодта гъеуæд сæхи мæт, 
Фæлæ-иу уазджытыл фæци 
Æмæ сыл мадау кодта цин. 
Нинæ уыди рæсугъд ирон чызг, 
Хæрзæфсарм, алцæмæй æххæст. 
Нæ уыд мæгуыр, нæ уыди бонджын, 
Уыди фырнымдгомау æрмæст. 
Æнафоны нæ цыди уынгтæм 
Æмæ фæсмонгæнгæ цæссыгтæ 

Чехойты Сæрæби. ЦÆР! 
Нæ калдта иу кæйдæр чызгау 
Æмæ йæм ничи хаста фау. 
Зыдта йæхиуыл хæцын алкæм, 
Нывыл - йæ ми æмæ йæ дзырд, 
Йæ фезмæлд - аив æмæ цырд. 
Цы фæнды зæрдæйы, уый ма кæн, 
Нæ бæззы алы хатт уый, нæ, 
Зыдта гъеуыдæттæ Нинæ. 
Йæ зæрдæмæ гæсгæ ыссардта 
Йæхицæн уарзон чызг æмбал. 
Йæхимæ та йæ зæрдæ ’хсайдта, - 
Цы ран дæ, уый, мæ хур, æмбар. 
Нинæ нæ уарзта бирæ дзурын 
Æмæ-иу чи уыди йæ цуры, - 
Цы дзырдта - не ’мбæрстой æваст 
Æмæ дзы хатгай кодтой хъаст. 
Цы дзырдта, уый уыди цыргъгомау, 
Æдзухдæр - раст æмæ цыбыр. 
Æз та уын радзурдзынæн ныр 
Куыд зонын, афтæмæй æргомæй: 
Кæмæй уыд йе ’мбал æмæ чи, 
Цæмæй уæ мачи кæна джих. 
Уыди уый Хетæгкатæй Райæ. 
Ирон, фæндырдзæгъдаг, уæздан. 
Нинæйы бауарзта, уыдта йæ... 
г-. _ 6 — 

Чехойты Сæрæби. ЦÆР! 
Чызджытæй никуы уыд хъæстаг. 
Фæбадтысты фыццаг хатт бирæ... 
Уыд ма сын иу зонгæ чызг Ирæ. 
Сыхаг. Хæлæггæнаг чызг уыд, 
Æдзух йæ хъæрæй худын цыд. 
Æдзухдæр худти уый кæл-кæлæй, - 
Кæм хъуыд, кæм нæ хъуыд, уым дæр худт, 
Рæсугъд уæвыныл хъардта уд. 
Æдзух æм Райæ хæцыди, фæлæ 
Нæ кодта цъула дæр къæрццæй 
’Мæ йæ ныхъхъуыдты уадзæм, цæй. 
5 
Фæстæдæр та йыл фембæлдзыстæм, 
Нæ ферох уыдзæн уый мæнæй. 
Ирæйы хуызæттыл, дæуыстæн, 
Æз уарзын азарын хъæрæй. 
Фæлæ уал базонæм Нинæйы, 
Науæд куыд вæййы ’мæ цы вæййы, 
Куы нал ыл фембæлæм, мыййаг, 
Уæд мын гъеуый уыдзæн хъыгаг. 
Йæ хъуымбыл даргъ дзыккутæ фасы 
Æдзух дыууæ быдæй Нинæ. 
Куыннæ йыл азарон, куыннæ! 
Цы лæппу Нинæйы нæ уарзы, 
Нæма йæ зоны уый бынтон 
Æмæ йын ницы у йæ бон. 
& 

^ 
Чехойты Сæрæби. ЦÆР! 
Æхгæдриу, ронæлвæст, æфснайд чызг. 
Ирон чызг, сау хъуымбыл дзыкку. 
Цы у Нинæ, уымæй - æгъдауджын, 
Лæппутæн сагъæссаг чызг у. 
Сæ былты цъæрттæ йæм куы тонынц, 
Йæ фæдыл дзæгъæлы ызгъорынц. 
Кæйфæндыйы куыд уарза, куыд, - 
Йæхицæн алчи дæр лæг у! 
Нинæйæн дæр йæ бар йæхи у, 
Йæхæдæг равзардзæн хуыздæр. 
Дзæгъæл нæ риссын кæны сæр. 
Фæстæдæр ма худа йæхиуыл 
Æмæ йыл мачи худа, ма! 
Нинæ чындздзон чызг у нырма. 
Куыд бакома фыццаг усгурæн? 
У хорз: дæ уарзонмæ фæлæу. 
Нинæйыл та куыд нæ ис дзурæг, 
Фæлæ рæуæгзонд чызг дæр нæу. 
Вæййы йæ хорз курджытæ бирæ, 
Æвзаргæ сахъ лæппутæ Ирæй, 
Фæлæ хæрзтæй фылдæр цы ис? 
Иу «хорзæй» зæрдæ райсы низ. 
Чысыл сæ зонд куыд уа æмхуызон. 
Куы баиу уой, гъеуæд, мыййаг, 
Кæрæдзи бамбарой фыццаг 

Чехойты Сæрæби. ЦÆР! \?5& 
Æмæ кæрæдзимæ куыд хъусой, 
Цæмæй лымæн бинонтæ уой, 
Кæрдзын æнæ мастæй хæрой. 
3 
Кæрæдзи бауарзын æнцон у, 
Кæрæдзи базонын та - зын. 
Фыццаг уал базонын кæй бон у, 
Æнцондæр уыдонæн - цæрын. 
Куыддæр æз аджих вæййын, аджих... 
Цыдæртæ уарзыны хъуыдцаджы 
Æмбарын байдыдтон æз дæр... 
Æз дæн нæ бинонты кæстæр, 
Дæн ноджы се ’ппæты æвзæрдæр. 
Æвзæрæй бирæ домæн нæй! 
Нæй, ницы рауайдзæн мæнæй. 
Нинæ куы ’рбалæууы мæ зæрдыл, 
Уæд æз фæйнæрдæмты кæсын 
Æмæ мын иу цыдæр у зын... 
9 
Æз дæр, бæргæ, Нинæйы уарзтон, 
Фæлæ æвзонг уыдтæн, æвзонг. 
Йæ къахдзæфтæ йын алкæд барстон, 
Ысдзурын ницы уыд мæ бон. 
Сæ комкоммæ-иу арæх бадтæн, 
Кæнæ та-иу сæ рæзты суадтæн 
Уæлæмæ дæр, дæлæмæ дæр, - 
Зылди йæ фæд-йæ фæд мæ сæр. 

Чехойты Сæрæби. ЦÆР! 
Уыди уый хистæр, гъæйтт чындздзон чызг 
Æз та - æвддæсаздзыд лæппу, 
Нæуæндаг, къулбадæг, тæппуд, 
Æвзонг, налат, фæлæ мæ цонджы 
Нырма лæджы хъару нæ уыд, 
Мæн уал, æнæмæнг, рæзын хъуыд. 
10 
Нинæ-иу мын «дæ бон хорз» загъта, 
Куы-иу мыл амбæлди, гъеуæд. 
Уынджы-иу мæ лæугæ фæуагъта, 
Нæ йæ уыд, иу дзырдæй, мæ мæт. 
Цæмæй зыдта æвзонджы уарзын? 
Æрæджы чи байдыдта дасын 
Йæ пумпус рихитæ нырма, 
Мæнæн цы æнхъæл уыд, зæгъ-ма? 
Æндæрæй йæм писмотæ хастон... 
Фырмæстæй-иу сыгъди мæ риу. 
Нæ зыдтон, уарзондзинад циу, 
Фæлæ уæддæр Нинæйы уарзтон, 
Мæхицæн сусæгæй æрмæст. 
Нæ йæм уæндыдтæн дзурын æз. 
11 
Сæ дамкъа куыдз хуынди Къæбæда, 
Мæн федта - арæйын-иу хъуыд. 
Цæй бæрц мыл дзæгъæлы фæрæйдта! 
Мæныл та сахуыр афон уыд. 
Сæ цуры мыл ныр дæр фæрæйы. 
_= =™ ю — 

Чехойты Сæрæби. ЦÆР! 
ЦР 
Цы ’мбары уый? Куыдзы зæрдæйы 
Нæй хос мæ цин æмæ хъыгæн 
Æмæ цы хорз фæуа мæнæн? 
Йæ рæйын мын вæййы æхсызгон, 
Цыма Нинæйæ ’ппæлы уæд... 
Уæдæ цæуыл фæкæны мæт? 
Æви тæрсы мæнæй сæ чызгæн? 
Куыдзы рæйын та нæу уæййаг 
Æмæ мыл уадз, æмæ рæйа! 
12 
Æхсæвæй-бонмæ, бон-изæрмæ 
Мæхимæ тынг мæсты кæнын... 
Куы йæ фенын, - кæнын æфсæрмы 
Æмæ фæллад лæгау вæййын. 
Нинæйыл бахæрин мæ бынтæ, 
Фынæй мæ нал уадзы æппындæр... 
Уый диссаг нал кæсы мæнмæ, 
Дæумæ дæр ма кæсæд æмæ 
Лæппуйыл афтæ тынг дæр ма худ, 
Фæлæ йын бацамонын зон! 
Æвзонг рæдийаг у, æвзонг, 
Фæлæ æвзонгæй дæр уый мах у, 
Æмæ йæ раст фæндагмæ здах, 
Цæмæй уый ма скъуыра йæ къах. 
13 
Фæкæлы ’взонг, ыстырæй уымæн 
Нæу хорз кæуын æмæ кæлын. 

Чехойты Сæрæби. ЦÆР! 
Иу хатт кæм фæкæлай, мæ лымæн, 
Дыккаг хатт мауал фæкæл уым. 
Æвзонг йæ хъарутæ нæ зоны, 
Йæхи ыстыр зондджын фæхоны, 
Йæ фæндтæн нал вæййы кæрон, 
Æхсæв ыл нал фæкæны бон... 
Цы хъуыды не ’рцæудзæн йæ сæрмæ! 
Цы йæ нæ бафæнды кæнын, 
Вæййы йæ райдайын та зын. 
Хъуыддаг куы æрцæуы æвзæрмæ, 
Æвзонг уæд бамбары æрмæст, 
Сæрæй кæй нæма у æххæст. 
14 
Кæд мын æцæгæй искæй уарзтай, 
Нæ зынаргъ чиныгкæсæг, ды, 
Фыруарзтæй кæд зæрдæниз райстай, 
Æрцыд дыл искуы бон рæдыд, 
Уæд мын ныббар, æвзонг, зæронд дæ, 
Цæуæнт дыл хъæлдзæгæй дæ бонтæ, 
Дзæбæх, æнæнизæй мын цæр. 
Дзæгъæл куыд нæ рисса дæ сæр 
Мæ хуызæн бауарзынæй мæнæ. 
Дæ къах дæр макуы скъуыр мæнау, 
Фæцæр зæронды онг лæгау. 
Цæр мын дæ къаимæ лымæнæй, 
Æмзай, æмзæронд баут, ба! 
Мæнæн та ме ’ргом дзырд ныббар! 
- 12 — 

Чехойты Сæрæби. ЦÆР! 
15 
Фæлæ нын кæд зæрдæйы бæсты 
Ды хастай ихы къæртт, мыййаг, 
Кæд сайдтай чызджыты ныхæстæй, 
Уæд мын куыд амонай фæндаг? 
Кæд абон дæр кæныс дзæгъæлтæ, 
Уæд ды æнæ усæй цы ’нхъæл дæ? 
Зын у æвæстагæй цæуын, 
Дзæгъæлæй, иунæгæй цæрын. 
Нæ хъардзæн уæд мæнмæ дæ худын, 
Дæ цард уæд фесæфти фынау, 
Бинонтæ не скодтай лæгау. 
Æрæджиау ницуал у «тæхуды»! 
Кæд ма дын цард саразæн ис, 
Уæд архай, бамбарай мæ рисс. 
16 
Кæд уарзын дæр зын у - ысбæзз ын! 
Зындæр у макæй уарз æппын. 
Æнцон у уарзон чызджы ’рхæссын, 
Зын - йемæ базонын цæрын. 
Хъæуы фыссын бинонты цардыл, 
Цæмæй дон ма кæла сæ артыл 
Æмæ-иу ма хуысса сæ зынг, 
Сæ сабитæн дæр ма уа зын. 
Бинонты загъд фыддæр у низæй. 
Æдзухдæр уый фæфæнды мæн: 
Куыд уой нæ бинонтæ лымæн 
Кæмдæридцæр æппæт Цæдисы! 
Тыхджын у падцзахад дæр уæд. 
Ызнаджы, уадз, хæра йæ мæт! 
, — 13 — * 

Чехойты Сæрæби. ЦÆР! 
17 
Нинæ у горæтаг... Йæ зæрдæ 
Æдзухдæр-иу цæуылдæр рыст... 
Уый у сæ заводы хуыздæртæй 
Æмæ дзы заводæй ис ныфс... 
Йæ мад, йæ фыды Нинæ дары... 
Куы акæуы, куы та фæзары... 
Уæдæ чысыл дæр нæу йæ мызд, - 
Хъасболæн дæр кæны æххуыс. 
Кæны уый та Мæскуыйы ахуыр, 
Сæрд та - сæхимæ, ам, куысты... 
Йæ хоимæ лымæнтæ сты. 
Сæ мад сæ слæууын кодта къахыл 
Æмæ дзы бузныг ысты тынг. 
Кæнынц ма фыды митыл хъыг. 
18 
Йæ цардæй искæйтау нæ хъазы, 
Йæ уынд дæр ахæм нæу, йæ уынд. 
Уый райсын афтæ тынг нæ уарзы, 
Куыд уарзы искæмæн фæуын. 
Нинæ хæларзæрдæ у рагæй... 
Йæ бинонты нæ уадзы хъуагæй. 
Кæны йæхи мæт дæр, уæдæ! 
Фæлмæн - чындздзон чызджы зæрдæ. 
Уый хъæлдзæг у сæрдыгон бонты, 
Хъасболаты куы уына, уæд, - 
Уæд ын у алцы дæр æгъгъæд. 
Цы ма хъæуы дыууæ зæронды? 
14 — 

Чехойты Сæрæби. ЦÆР! 
ЬУ 
Цы ма кæны сæ фыд та хъæр, 
Цæрæнт сæ цæрайæ, æндæр? 
19 
Фæлæ Нинæ фæстаг рæстæджы 
Æнкъардæй куысты уæлхъус уыд... 
Уыди ма хъæлдзæг чызг æрæджы, 
Ныр та цы хабар у? Цы ’рцыд? 
Йæ куысты йыл фæкæнынц дистæ. 
Рынчын кæд у? Æмæ цы низтæй? 
Зын у йæ бафæрсын, уæллæй, 
Æмæ йæ бафæрсæг дæр нæй. 
Кæд уымæн исчи дзуапп нæ ардта, 
Уæддæр æй чидæртæ зыдтой, 
Фæлæ цæмæн кæной йæ кой? 
Йæ цæстмæ йын æй ничи дардта... 
Йæхицæн хаттæй-хатт кæуы. - 
Йæ фыд æй худинаг кæны. 
20 
Райхан Нинæтæм иу хатт бацыд, 
Æмæ сæм рауади ныхас. 
- Ныры онг дын мæ бон нæ баци 
Фæдзурын хибарæй мæ маст. 
Ыстæй мын базонай мæ мады. 
Нæхимæ иунæгæй фæбады. 
Фæгуыбыр иу чысыл мæстæй 
Æмæ йыл худæн, Райæ, нæй. 
Мæ фыды зондзынæ дæхæдæг... 
15 

Чехойты Сæрæби. ЦÆР! 
Уынджы йыл фембæлдзынæ тагъд 
Æмæ уæд зондзынæ мæ цард... 
Æдзух цæмæн вæййын æрхæндæг, 
Мæнæй цы нæма зоныс ды, 
Дæу уыдон базонын фæнды? 
21 
Цы нæ вæййы чызджы зæрдæйы, 
Нинæ Райханæн загъта: «Цом». 
Райхан нæ бамбæрста Нинæйы 
Æмæ йæ бафарста æргом: 
- Цы кæныс, Нинæ, уый мын радзур. 
Æдзух дæ масты фæдыл ма цу. 
Цы маст, цы хъыгæй кæныс джих, 
Уый демæ акæндзынæн дих. 
Æз дæр куыд уон дæ хъыгæй хайджын, 
Дæуæн уыдзæн æнцондæр уæд. 
Дæ мæт мæнæн дæр у мæ мæт. 
Цы дын у маст, цы дын у адджын, 
Гъе уыдон хъуамæ зонон æз, 
Хæларæн афтæ у йæ хæс. 
22 
Уæд дын Елдзайы хъæртæ уынгæй... 
Кæмдæр ныррасыги бынтон. 
Сæли æмæ Нинæйы хъыгæн 
Æппындæр нал уыди кæрон. 
Райхан ныхас кæнынæй фенцад... 
Сæлимæт Нинæйы ’рдæм фемдзаст... 
16 — 

Чехойты Сæрæби. ЦÆР! 
Ь? 
Дыууæ дæр тарстысты, цæмæй 
Райхан нæ фæлидза тæссæй. 
Райханы уаты бадгæ ф’ уагътой, 
Хуыссæнтæ арæвдз кодтой тагъд: 
«Елдза куы нæ самайид загъд». - 
Райханæн «абад», зæгъгæ, загътой, 
«Чысыл нын бахатыр кæн ды, 
Мах уынгмæ акæсын фæнды». 
23 
Арахъ дæр никуы нуазынц махау... 
Елдза дзы банызта йæ кад. 
Кæмдæр та уынджы астæу ахауд, 
Ныр та сæ комкоммæ фæкалд. 
Кæмдæр арахъ фæкалд йæ риуыл, 
Цъыфæйдзæгтæ йæ сыдзæг иууыл. 
Æмæ йæ нозты тæф кæлы 
Æмæ та цудтытæ кæны. 
Ыстæй та даргъ уынджы цæхгæрмæ 
Ныддæргъ, куы фæзылди хъæмæ. 
Æлгъыста тынг æвзæр æмæ 
Бинонтæ разгъордтой йæ хъæрмæ 
Æмæ йæ афснайдтой сындæг, 
Райхан нæ базыдта, æцæг. 
24 
Нинæ кæй тарст Райханы цæсты 
Æгадæй, уый уыди бæрæг. 
Фыды кой-иу, - уæд-иу фæмæсты, - 
«. 17 — 

Чехойты Сæрæби. ЦÆР! 
Йæ фыд уыд худинаггæнæг. 
- Цæуыл æнкъард дæ, Нинæ, абон? 
- Æрцæуы алцæмæн дæр афон, 
Уыдтæн æз хъæлдзæг, ныр - æнкъард. 
Лæгæн æмхуызæн нæу йæ цард. - 
Нинæйы дзуаппыл Райæ сразы 
Æмæ уал ниц’уал загъта ныр, 
Æцæг тæригъæд ын кæны. 
Фæлæ йын тарст йæ цæстæнгасæй, 
Æмæ та кодтой ног ныхас... 
Æмæ ма цас фæдзырдтой, цас! 
25 
Ыстæй Нинæ йæ уатæй рацыд, 
Райханæй ракуырдта хатыр. 
Нæу аив иунæгæй ныууадзын 
Æмбалы. 
- Рацу мæм-иу цырд. 
Науæд æз иунæгæй куыд бадон? 
Мæнæй та бирæ бадын ма дом. 
Æз абон дзаумæттæ æхсын 
Æмæ нæхимæ тагъд кæнын, - 
Зæгъгæ, йын загъта Райæ афтæ. 
Нинæ уæд къæсæрыл лæууыд, 
Ыстæй Сæлимæтмæ фæцыд. 
Сæли та сарамæ куы афты, 
Уæд бон-изæрмæ кусы уым, 
Уым ис хæринаггæнæн къуым. 
18 — 

Чехойты Сæрæби. ЦÆР! 
26 
Æхсайы уазæгмæ йæ зæрдæ. 
Фæнды йæ Райæмæ цæуын. 
- Æгас цу, уазæг чызг. Уырнæд дæ, 
Дæ фендмæ тынг рагæй бæллын. - 
Кæрæдзимæ сæ къухтæ радтой 
Æмæ салам ныхæстæ загътой. 
Нинæ сæ зонæггæнæг уыд, 
Сæ цуры хъæлдзæгæй лæууыд. 
- Нæ чызг кæй уарза, уый мæнæн дæр, 
Мæ къона, исчи, мæ хур, нæу. 
Нæ чызг та бирæ уарзы дæу. 
Кæй ыстут афтæ тынг лымæнтæ, 
Гъеуый æхсызгон у мæнæн. 
Бынтон æнæмбаргæ нæ дæн. 
27 
Æмæ фæзылд: - Нæ мæ æвдæлы... 
Уæхæдæг абадут... Ысбад. 
Исчи, сыдæй, мыййаг, нæ мæлы, 
Æз исты арæвдз кæнон тагъд. - 
Мад рацыд сарамæ, йæ куыстмæ 
Æмæ йæ лæджы уым æлгъыста: 
- Ды ма куы ацæуай, мыййаг, - 
Фæстæмæ ма ссарай фæндаг! 
Изæрæй дын дæ мард æрласæнт! 
Æхцагур нал ацæуис, кæд, 
Мæнæн æнцондæр уаид уæд. 

Чехойты Сæрæби. ЦÆР! 
Фæлæ куы нæ сæттыс ныхасæй. - 
Чи нæ цы сахуыр, уый кæны, 
Чи та йæ пецы раз кæуы. 
28 
Сæ хъæу фыхти йæ нæуæг царды, 
Æгуыст дзы ничиуал уыдис. 
Уыди дзы алчидæр бынаты, - 
Сæрæнæн алы ран дæр ис. 
Лæгтæй чи быдыры хуым кæны, 
Чи та йæ дуæрттæ дæр ныхгæны, 
Куыстмæ сæумæцъæхæй тæхы, 
Чи фистæгæй, чи та бæхыл. 
Хъæу скъола аразынц сæхицæн 
Æмæ сæ нал æвдæлы, нал - 
Йæ куыстæй алчидæр у хъал. 
Фæлæ сæ иу чидæр фæхицæн: 
Нæ сæм цæуы Елдза хæстæг, 
Мæлынц æм бирæтæ мæстæй. 
29 
Æмæ нын адæмимæ не ’сиу. 
Уыди хæццæ фысау дывæнд. 
Йæ бон къуым ыскæнын дæр не сси, 
Куы ралыгъдысты хохæй, уæд. 
Фæцыдысты йæм радгай хатæг, 
Уый уæд: цы, дам, мын ысты адæм! 
Фæлæ нæ басасти уæддæр, 
Æз, дам, уын не ’мбарын уæ хъæр. 
——— 20 - 

Чехойты Сæрæби. ЦÆР! 
Хъæутыл-иу зылд йæ саргъы бæхыл, 
Уыдта уый: алы ран дæр цард 
Нæуæг куыд æхсиды фыццаг, 
Хъæуты куыд цин кæнынц сæ зæххыл. 
О, Ленин, бирæ нын цæрай! 
Ды нын бакодтай зæххæй хай. 
30 
Æмæ Елдза нæ баиу семæ, 
Сæ аджы не сфыхта йæхи. 
Йæхи хуыдта сæрджындæр Семæй, 
Нæ калдта сау куысты йæ хид. 
Хæдзармæ никуы ’рцыд фæлладæй... 
Цыдысты партимæ нæ адæм. 
Тох кодта ног цардыл нæ Ир, 
Йæ фæндаг фидæнмæ фæирд. 
Ир кодта дарддæр азæй-азмæ, 
Куыд цæуы абон дæр ма раст. 
Елдза йæм зулаивæй каст. 
Уый цыд фæстæмæ, Ир та - размæ, 
Æмæ куы аззади фæсвæд, 
Уый ралыгъд Дзæуджыхъæумæ уæд. 
31 
Сæлимæт дæр цæссыгтæ калы: 
Йæ лæг цы кадджын уыд кæдцæр. 
Хуыдтой йæ хæхбæсты ыстъалы, 
Ныр та цæмæ ’рхауди йæ сæр! 
Æрцарди ам. Куыста. Ныууагъта... 

Чехойты Сæрæби. ЦÆР! 
Йæ бинонтæн дæр ницы загъта... 
Бынтондæр нуазыныл ысси. 
Куыси йын ницы у, куыси. 
Сæхимæ тасгæ-уасгæ ’рцыди, 
Фæлæ уый иу бæллæх у, иу. 
Лæгæн та иу баназын циу? 
Дыккаг та - курæг-иу кæй зылди: 
Куырдта хуыцаубонты æхца, 
Æрвыста афтæмæй йæ цард. 
32 
Райхан æмæ Нинæ йæ уаты 
Кæнынц зæрдæбынæй ныхас. 
Фæрсæй-фæрстæм раст хотау бадынц, 
Нинæ нæ хъæр кæны йæ маст. 
Райхан æрæджиау фестад тагъд-тагъд, 
Нинæйы уыцы ран фæуагъта 
Æмæ йын афтæ зæгъы ’ргом: 
- Дæ мады цурмæ иумæ цом... 
- Нæ цæуын æз, дæхæдæг ацу, 
Æз та уал чиныджы кæсон. 
Мæнæн у чингуытимæ ’нцон. 
Мæн тыххæй-иу ын мацы радзур. - 
- Цы дзурон, уый дæ хъуыдцаг нæу, 
Нæ фæрсын уыдæттæй æз дæу. 
23 
Дзуапп радта афтæ æмæ бахудт, 
Йæхæдæг федцæдуар æваст. 
-. 22 ~ 

Чехойты Сæрæби. ЦÆР! 
Сæлимæт чъиритæ фæлдахы 
Æмæ у уазæгмæ йæ каст. 
Райхан фæцæуы пецы размæ, 
Æрбадт Сæлимæтæн йæ фарсмæ: 
- Дæ цуры абадон æз дæр, 
Фæрыст Нинæимæ мæ сæр. 
Нæ мын сæтты, цы кæны, ууыл. 
Дæу ма дзы бафæрсон æххæст. 
Ныббар мæ къæйных фарст æрмæст: 
Цæуылнæ у Нинæ йæхиуыл? 
Цы кæны, уый ма мын ды зæгъ, 
Æз та дæм байхъусон дзæбæх. 
34 
- Нæ зонын æз, цы кæны, уымæн, 
Фæлæ йæ афтæ ’мбарын æз: 
Ам иу лæппу уыди йæ лымæн, 
Ныр та йæ нал ахсы йæ цæст. 
Фæкалы хатгай уый цæссыгтæ... 
Цæуы йæ фыд æхцагур уынгты. 
Æхца хъуаг никуы вæййы, нæ, 
Æмæ мæсты кæны Нинæ. 
Кæны фыд бонæй-бон цыфыддæр. 
«Кæмæй дæ?» - бафæрсынц æй кæд, 
Дзуапп радты алкæмæн дæр уæд: 
«Æз Боситæй Нинæйы фыд дæн, 
Мæ ном Елдзарыхъо, мæгуыр. 
Æхца мын авæрут гъеныр...» 

Чехойты Сæрæби. ЦÆР! 
35 
Сæлимæт сæрхæндæг бынтондæр, 
Зæронд ус иучысыл фæхъус. 
Æгад зæронды ’рдæм йæ бонтæ, 
Йæ дысæй асæрфта йæ рус. 
Райхан дæр ницуал загъта дарддæр... 
Сæлимæт бакæсы йæ артмæ, 
Æфсæрмæй бахуды чысыл 
Æмæ йæхимидæг тыхсы. 
- Ныббар мæнæн, Райхан, мæ къона, 
Æгъгъæд æз бавзæрстон, æгъгъæд... 
Мæн ис мæ иунæг чызджы мæт. 
Цæмæн æй кæны маст тыхтона? 
Йæ фыды уавæр мын хъыг у, 
Уый та æнæаипп чызг у. 
36 
Æмæ йæ амонд хъуамæ ссара! 
Æвзæрдæр искæмæй нæ уыд. 
Æмæ куыд зарыд, афтæ зара, 
Фæлæ йæ фыд, мæ хур, йæ фыд... 
Йæ фыд мæгуыргур уынгты зилы 
Æмæ йæ худ йæ къухы тилы. 
Кæй хъæуы ахæм каис уæд? 
Уый ма мын иу исчи зæгъæд! 
Æмæ ныл адæм худынц, дзурынц, 
Æз цард фæдæн, фæлæ - мæ чызг... 
Фырт дæр мын ис, - хъæудзæн нæ чындз. 
Мæ чызгмæ ничи ’рцæудзæн курæг, 
Мæ фыртæн ничи ратдзæн чызг, 
Æз уыдæттыл фæкæнын хъыг. - 
г= _ 24 — —. 

Чехойты Сæрæби. ЦÆР! 
37 
Райхан нынкъард. Сæли та загъта: 
- Дæу та цæмæн хъуыди нæ хъыг? 
Мæ чызг кæдцæр фæндырæй цагъта, 
Ныр та цæссыг калы, цæссыг. 
Йæ усгуртæ фæстæмæ здæхынц. 
- Æмæ уæд чызгæй та цы зæгъынц? 
- Нæ лæджы базонын - æгъгъæд 
Æмæ та нал фæзынынц уæд. 
- Æдылы у, сæр дæр ыл нал и, 
Нинæйæ чи аздæхы тагъд. 
Йæхи йын базонæнт уæд та! 
Уæвгæ ирон лæппу ысхъали... 
Чызгмæ уæлæнгæйтты цæуы 
Æмæ уæлæнгæйтты цæры. 
32 
«Чызг дæн, Сæли, лæппу куы уаин, 
Уæд уаин алцæмæй æххæст. 
Сæдæ рæсугъд чызджы фæсайин, 
Нинæйы н’ асайин æрмæст. 
Мæнæйуый й’ аккаг у, зæгъиккой 
Æмæ мын æй куы нæ дæттиккой, 
Уæдцæр æй ахæссин тыххæй. 
Нæ уарзин искæйтау дзыхæй. 
Фæлæ лæппутæ ницы ’мбарынц: 
Тыххæй сæм чи ласа йæхи, 
Сæ фæдыл чи кала йæ хид, 
Гъе уымæ ницы аипп арынц... 

Чехойты Сæрæби. ЦÆР! 
Йæ бауарзын вæййы æнцон, 
Фæстæдæр та кæнынц фæсмон. 
39 
Иу рог лæппуйыл де ’нгас ахæсс, 
Нæ дæ фæхондзæн уый фыдсыл. 
Хъуызгæ-хъуызгæ йæм зулмæ бакæс, 
Фæхуд æм мидбылты чысыл, 
Дæ цæст дæр æм фæныкъул иу хатт, 
Ыстæй уæд зæхмæ аззай джихау 
Æмæ дæ бафиппайдзæн тагъд, 
Ыстæй дæ гомхъуыр кофтæ та? 
Йæ дысмæ дæр ын бавнал искуыд, 
Цыма æнæбары уыди, 
Цыма дæ ницæмæн хъуыди, - 
Фæхъус уыдзæн фыццаг хатт исдуг. 
Ды йæм уæд худгæйæ фæкæс. 
Зæгъдзæн дын: «Бауарзтон дæ æз». 
40 
Гъе, афтæ сты ныры лæппутæ, 
Чызджы нæ базонынц бæстон. 
Цы ма дарынц сæ сæртыл худтæ, 
Кæд нæу чызг равзарын сæ бон! 
Цы у хуыздæр, зæгъ-ма æргомæй: 
Удæй рæсугъд, æви цæсгомæй? 
Æви дзы ницуал у æгъдау? 
Нинæмæ ничи хæссы фау. 
Нинæ у кадджын æмæ ’гъдауджын, 
26 

Чехойты Сæрæби. ЦÆР! 
Йæ фыд цыфæнды дæр кæнæд, 
Чызг кæд йæхæдæг хорз у, уæд! 
Кæд сын сæ сæрты хъæмп нæ бачынд, 
Уæд ма сæ цавæр чызг хъæуы, 
’Мæ йæ цæмæн кæнынц кæуын? 
41 
Нæ Иры бирæ ис лæппутæ, 
Æппын сæм фау æрхæссæн нæй, 
Фæлæ мæм уый фæкæсы худæг, 
Чызджы куы февзарынц уындæй. 
Чызг у æгъдау æмæ йæ куыстæй, 
Нæй чызг уындæй æмæ фæлыстæй, 
Хъæуы ма истытæ чызгæн. 
Йæ ми - йæ зæрдыуаг лæгæн. 
Куыд хорз у, алчидæр куы ссары 
Йæ аккаг цардæмбалæн, уæд. 
Куы уа кæрæдзиуыл сæ мæт 
Æмæ куы фæхъуысы сæ зарын 
Ыстыр Ирыстоныл хъæрæй, 
Фæлæ мæн ахæм амонд нæй...» 
42 
Сæли дзуапп радта: «Уый уыд афтæ: 
Фыццаг уыд кусаг лæг, дзæбæх, 
Фæлæ куы цыди ног цард арфдæр, 
Æмæ куы ’сиу кодтам нæ зæхх, 
Кæмæдæрты уæд уарзта хъусын. 
27 

Чехойты Сæрæби. ЦÆР! 
Колхозы йæ нæ фæндыд кусын. 
Нæ уыди хæрзтимæ æмуд... 
Хъæуы ныууæй кодта йæ мулк. 
Дзæуджыхъæу балхæдта хæдзæрттæ, 
Кæмдæрты акуыста фыццаг, 
Уæдцæр-иу кодта уый фыдцард. 
Мæстæй куыннæ хæлди мæ зæрдæ, 
Фæлæ цы мæ бон уыд мæнæн, 
Гуыбыры растгæнæг - ингæн. 
43 
Ыстæй уæд нуазыныл фæцахуыр. 
Æхсæв-иу тынг æрæгмæ цыд. 
Куы-иу мæлæг удау ныццагъуыр, 
Куы та-иу арсы хуызæн уыд. 
Нæ уагъта дзурын дæр йæхимæ... 
Æрмæстдæр кодта уый йæхи мæт, 
Æндæр æй ничиуал хъуыди. 
Тызмæгæй хæдзарæй цыди, 
Хæдзармæ дæр цыди тызмæгæй. 
Ныууагъта уалынмæ йæ куыст. 
Тыдта мæ зæрдæ æмæ рыст. 
Æнæ лæг æз уыдтæн мæ лæгæй. 
Ыстæй дзы иу лæгъз ныхас, ау, 
Æз никуы фехъуыстон, Хуыцау! 
44 
Æниу мæ хабæрттæй, æндæрæй 
Цы кæныс ды? - æмæ мыл худ. 
. _ 28 ~ 

Чехойты Сæрæби. ЦÆР! 
Фæлæ цы бавзæрстон æвзæрæй, 
Ды-иу уый ма бавзар, мæ хур. 
Æмæ мæм дардцæр байхъус, чызгай: 
Нæмын мæ байдыдта чысылгай. 
Мæ риу уыд зæрдæйæн уынгæг. 
Йæ куыст куы ныууагъта нæ лæг, 
Уæд кусын райдыдтон мæхæдæг, - 
Мæ сабиты мæ дарын хъуыд 
Æмæ сын алцыдæр фаг уыд. 
Мæхæдæг бахус дæн уæлгъæдæй. 
Нæ лæг мæнæй куырдта æхца 
Æмæ дзы банызта йæ цард. 
45 
Мæн-иу уый расыгæй ныххоста, 
Зæрдæйы низ мæм цыд хæстæг, 
Фæлæ мын чи кодтаид хос та, 
Мæныл куы нæ уыди нæ лæг. 
Куыстæй-иу рацыдтæн изæрæй, 
Кæд-иу æз нал уыдтæн мæ сæрæн, 
Уæддæр та-иу хæринаг кæн, 
Кæнæ та дзаумæттæ æхсгæ. 
Ирон ус! О, ирон сылгоймаг! 
Хæдзары цас куыст ис дæуæн, 
Уый у зын бамбарæн лæгæн. 
Уый бамбарын цы лæг нæ кома, 
Гъе уымæ хорз цард фенæн нæй. 
Цымæ цы нæ федтон зынæй? 

Чехойты Сæрæби. ЦÆР! 
46 
Фæлæ мæ фыдæбон, мæ тухи, 
Ныр дæр нæма ’мбары нæ лæг. 
Бынтондæр бинонтæй фæцух и, 
Хæдзармæ нал цæуы хæстæг. 
Хуыцаубон ма фæцæуы курæг... 
Ыскæны мæм йæхи лæбурæг, 
Куы йын фæзæгъын исты, уæд. 
Нæхимæ алцыдæр æгъгъæд. 
Куы фæкуры - æфсæнттæ бирæ! 
Æмæ та баназы дзæбæх. 
«Хæдзары нуаз», зæгъгæ, йын зæгъ, 
Вæййы уæд загъдгæнæг, гуымиры. 
Ныббар. Фæрыст, Райхан, мæ сæр, 
Фæдардтон аргъæуттыл дæу дæр. 
47 
Йæ бинонтæй цæмæн у иппæрд? 
Йæ марды уацхъуыд мæм æрхæсс! 
Фыдазтæ цас бавзæрстон, уый бæрц 
Нæ федтон цины бонтæ æз. 
Æдзухдæр цинты бæсты - бустæ, 
Мæ цæссыг цас фæцыд мæ рустыл! 
Фæлæ сæ иу уынæг нæ уыд. 
Хъуыди мæ тох, кæуын нæ хъуыд. 
Фæдзурин дын мæ цард æххæстæй, 
Фæлæ фæстæмæ кæсын циу - 
Фырмæстæй йе ’дзаг у мæ риу. 
Ныххуыс æхсæв æппæты фæстæ, 
Сæумæ æппæты разæй сыст, 
Фæлæ мын чи ’мбæрста мæ рыст?» 
г _ 30 — * 

Чехойты Сæрæби. ЦÆР! 
ЬР’ 
42 
Райхан фæцыд фæстæмæ уатмæ, 
Нинæйы фарсмæ та æрбадт. 
- Хæстæгмæ чи уыны, уый дарддæр 
Цæуыннæ акæсы æнцад? 
Цæуыл æнкъард дæ, уый у ницы. 
Дæ фыд сæ кæны кæртæй лидзын. 
Дæхæдæг аххосджын нæ дæ, 
Кæд дæ нæ бамбарынц, уæддæр. 
Цæуыл дæ ’нкъард? Хуыздæр у ууыл 
Куы кæнай алы хатт хъуыды, 
Цæмæй дæ рухс фидæнмæ ды 
Дзæбæх цæуай. Фæхæц дæхиуыл. 
Уæлдæр мын сис, мæ хур, дæ сæр, 
Уынай дæ алы фарс хуыздæр. 
49 
Ыссæст цард басыгъд тохы арты. 
Советон ног дуджы цæрæм. 
Сылгоймаг райста ныр йæ бартæ, 
Æмæ коммунизммæ цæуæм. 
Дæ сæр цы ’руагътай, Нинæ, риуыл? 
Сылгоймагæн йæ бар йæхи у: 
Фæнды дæ ахуыр - ахуыр кæн, 
Фæнды дæ кусын - кад дæуæн. 
Дæ зæрдæмæ ды алцы ма хæсс. 
Мах ног цард аразын хъæуы 
Æмæ дзы ницы у кæуын. 
Нæ рухс фидæн нæ размæ. Мах хæс: 

Чехойты Сæрæби. ЦÆР! 
Куыд æм фæхæццæ уæм фæрнæй. 
Æнæ зындзинæдтæй цард нæй. 
50 
Куы уаид цард лæгæн йæ фæндиаг, 
Цы ма уаид лæгæн йæ хæс? 
Кæм у æдзух лæгæн йæ фæндаг, 
Мæ хæлар, авджы хуызæн лæгъз? 
Куы нæ фæкæлай иу ран иу хатт, 
Куы нæ бавзарай искуы ихуард, 
Нæ иу куы нæ ссара мæлæт, 
Дыккаг куы нæ акæна фæд, 
Куы нæ араза цард та иннæ 
Æмæ куы нæ ’взара зынтæ, 
Уæд нын цы ныууадздзæн бынтæн? 
Гъе уыдæттыл, мæ хæлар, Нинæ, 
Æмбæлы ахъуыды кæнын. 
Цы у æнæ тохæй цæрын? 
51 
Нинæ йæм мурдæр ницы сдзырдта, 
Уыд хъусын цалынмæ йæ бон. 
Ыстæй йæм уæд йæхи фæзылдта 
Æмæ йын радзырдта бæстон: 
- Куыд æнхъæлыс, мæ хæлар, Райæ, 
Кæд мæ зыдтай ды та æррайæ? 
Нæ ивгъуыд талынг цард фæци. 
Мæнæн у ног цардыл мæ цин. 
Фыццаг æз, зоныс, ахуыр кодтон, 
~ 32 ~ —. 

Чехойты Сæрæби. ЦÆР! 
Мæнæн уыд ахуыр кæнын зын. 
Зындæр - æнахуырæй цæрын. 
Мæгуырæй не скъоламæ згьордтон, 
Гъе ныр та кусгæ кæнын æз. 
Æз фидын ног царды мæ хæс. 
52 
Мæ мастыл дзурыс - дзур мæхи раз, 
Фæлæ дæ бафæрсон æз дæр: 
Кæд у мæнæн æрмæст мæхи маст, 
Уæд ыл куыд нæ рисса мæ сæр? 
Куы мыл фæзына, уымæй тас у 
Æз дæр дæн адæймаг, æгас уд 
Æмæ хъыг кæнын у мæ бон. 
Мæнæн у цин кæнын æнцон. 
Кæм ма уыдзæн хуыздæр цард амæй? 
Фæлæ мæнмæ дæр ис фæндтæ. 
Æз дæр æхсæнады уæнг дæн 
Æмæ мæхи хъуыдцаг дæр хъуамæ 
Уа разæй, афтæмæй цæрон, 
Æз дæр уæд амондджын куыд уон. 
53 
Нæ дæн æз ацы зæххыл уазæг, 
Кæнæ нæ райгуырдтæн тыххæй. 
Дыууæ хатты нæ вæййы уалдзæг, 
Дыууæ хатты цæрæн дæр нæй. 
Ис алцæмæн дæр афон, Райæ. 
Фæзынынц дидинджытæ Майы. 

Чехойты Сæрæби. ЦÆР! 
Дыууæ хатты нæ вæййы Май. 
Дæхи чындздзон чызгыл нымай 
Чызгау кæд дидинджытæ уарзыс, 
Уæд сæм зымæг ысмудæн нæй. 
Зымæгон æрдз вæййы фынæй. 
О, зонын æз, цæрын нæу хъазын. 
Чызг дæр, куыд нæ калон цæссыг, 
Дыууæ хатты нæ вæййы чызг. 
54 
Мæ дæндæгтæ мæ фыды уæларт, 
Зæгъ-ма, куыд раппарон чызгæй? 
Чызг та зæронд чызгæй куы мæла, 
Уæд уый дыккаг мард кæны, стæй 
Цы мæ зæгъдзысты уæд нæ адæм? 
Кæнæ та искæй фæдыл адым, - 
Зæгъиккой: барцæй ахсæг уыд, 
Лæгмæ æнæгъдауæй фæцыд. 
Вæргæ, кæй уарзын, ацу уымæ! 
Мæ зарын алы бон цæуид. 
Уæд мын сывæллон дæр фæуид. 
Нæ кæуин ме ’намонды къуымы... 
Æнцад мæ сабийæн цæрин 
'Мæ йын дыги-дыги кæнин. 
55 
Райхан йæ мидбылты фæхудти. 
Нинæ та фефсæрмы, уæдæ. 
34 

Чехойты Сæрæби. ЦÆР! 
Æмæ къæйных чызг дæр нæ уыди, 
Бæллæх - йæ уарзæгой зæрдæ! 
Цы ис йæ зæрды, уый фæзæгъы. 
Нæмыг куы баныгæнай зæххы, 
Уæд ын æнæ сабухгæ нæй. 
Ыстæй у уарзондзинад зæй. 
Зæйы цыд та нæ кæны сусæг, 
Зын у йæ бауромын, зын. 
Вæййы йæ дымгæ дæр тыхджын, 
Ис уымæ иннæ комæй хъусæн. 
Кæны фыдбылызтæ лæгæн, 
Зæй у æгæр тыхджын, æгæр. 
56 
Сæлимæтæн йæ цæстæнгасæй 
Йæ уазæг бафсæды, уæллæй. 
- Нæ дæ фендзыстæм хорз, нæ уазæг, 
Цæрвджын уæливыхтæ тæвдæй... 
Бæгæны дæр нæм мæнæ разынд... 
Хæрз æнхъызт у, нæ кæны расыг. 
Дæуæн сæ рахастон, дæуæн. 
Гуыл дæр дæ номыл у, фæлмæн. 
Дæхи хорз фен, цы дзы, ис, уымæй. 
Цы нæм ис, уымæй дын - фысым. 
Цы нæм нæй, уыдæттыл тыхсын. 
Нинæйы чи уарзы, æз уымæн 
Мæ уд дæр ратдзынæн, мæ уд. 
Æрмæст мын хъæлдзæгæй цæрут. 

Чехойты Сæрæби. ЦÆР! 
57 
- Цæмæн зæгъыс, Сæлимæт, афтæ? 
Уæларвæй не ’рхаудтæн, мыййаг. 
Кæйдæр хæдзармæ чызг куы бафты, 
Кæны æфсæрмытæ фыццаг. 
Æз та Нинæйæн - хойы хуызæн. 
Цы ран æй бахъæуон æххуысæн, 
Йæ уæлхъус балæудзынæн уым, 
Нæ вæййын ахæм ран фырнымд. 
- Æз дæр дæ уымæй куы дæн бузныг, 
Мæхи хъæбулау уарзын дæу. 
Уый та цæстмæхъус ныхас нæу. 
Уæдæй нырмæ дæм цадæг хъусын... 
Æмæ æхсызгон у мæнæн, 
Кæй дæ нæ чызгимæ лымæн. 
58 
Сæлимæт рацыд уатæй кæртмæ, 
Райханы нал бауагъта стын. 
Нинæ, Райхан ысты æмгæрттæ 
Æмæ лымæнтæ дæр ысты. 
Райхан Нинæйы ’рдæм фæкæсы: 
Хæргæйæ ’нкъард кæнын нæ бæззы, 
Уæлдайдæр Нинæ у фысым 
Æмæ цæмæн хъæуы сым-сым 
Кæуынæввонг æмæ фырмæстæй? 
У хъæлдзæг, уазæг дæм куы уа, 
Цæмæй йæм ахæрын цæуа! 
Æмæ куыд ацæуа æфсæстæй, 
Разыйæ, бузныгæй, фæрнæй, 
Кæмдæр куыд æппæла дæуæй. 
— 36 — 

Чехойты Сæрæби. ЦÆР! 
59 
Æризæр. Хур ма хæхты сæрмæ 
Цæмæндæр афæстиат чысыл. 
Хæххон æхсæв та Терчы хъæрмæ 
Æрцæуы горæтмæ бæхыл. 
Куы аныгуылди хур бынтондæр, 
Куы нал зынд цъититы фæсонтæй, 
Куы сзынди иннæрдыгæй Мæй, 
Фæлæ уыди, цыма, фынæй, - 
Куыддæр цъындцзаст, сырхбын хæмпусæй. 
Йæ бынмæ хæхты сæртæ - сырх, 
Цыма дзы галы туг ныппырх. 
Куы уыди цъыс-цъысæгтæм хъусæн, 
Райхан дæр рацыди гъеуæд. 
Æгъгъæд сæм афæстиат, æгъгъæд. 
60 
Цæугæ-цæуын уый уынджы фембæлд 
Йæ уарзон сау лæппуйыл тагъд: 
- Кæм уыдтæ ды? 
- Кæм ис, кæ, де ’мбал? 
Æмæ фæллад бæхтау æнцад 
Цæуынц, фæлæ сæ сыпп нæ хъуысы, 
Сæ иу дæр, се ’ннæ дæр ныхъхъуси. 
Бæргæ, цæуыл дзурой, уый ис, 
Фæлæ уæ мачи кæнæд дис: 
Куы фембæлынц дыууæ уарзоны, 
Уæд дзурын нал вæййы сæ бон, 
Æмæ ныхъхъус вæййынц бынтон. 
— 37 

Чехойты Сæрæби. ЦÆР! 
Уый хæдразмæ сæм, алчи зоны, 
Цæйбæрц зæгъинæгтæ вæййы! 
Гъе уымæй алчи дæр сæйы. 
61 
Тузары рагæй дæр куы фæнды, 
Райханы цонгыл хæцгæ цу, 
Фæлæ йæм бавналын нæ уæнды, 
Фæлтау æндæр истæуыл дзур. 
Кæм у сыгъдæг нæ уарзондзинад, 
Вæййы уым алкæмæн дæр цинад. 
Бæргæ, хъæбыстæ, батæ кæн, 
Цы, дам, у уыдæттæй чызгæн? 
Æмæ, дам, сæ кæдæм ис лидзæн? 
Æндæртæй уарзон чызджы хиз, 
Хуыздæр ма уымæй та цы ис, 
Фæлæ йæ бахъахъхъæ дæхицæй, 
Гъе уый уæд бирæ хуыздæр у. 
Æнæ зæрдæхудтæй цæрут. 
62 
Кæмæ фæкæсынц батæ цинау, 
Фæстæдæр уыдон кæнынц хыл. 
Æнæ батæй, дам, уарзондзинад 
Нæ вæййы, фехъусын, зæххыл... 
Уый чи зæгъы? - Зæгъ-ма зæрдæйæ: 
Уæд батæ та æнæ уарзгæйæ 
Нæ вæййы? Никуы феныс ды? 
Зæгъ, уазал батæ та цы сты, 
— 38 ——— 

Чехойты Сæрæби. ЦÆР! 
Чызджы куы нæ уарзай æцæгæй? 
Æви сæ нал зоныс æфсис? 
Кæрон та алцæмæн дæр ис. 
Зæгъон мæхи тыххæй ныртæккæ: 
Æз уарзтон иунæг хатт æрмæст 
’Мæ ба дæр иуæн кодтон æз. 
«Цы у чызгмæ æвналын ма уæнд?» 
Кæмдæр ын афтæтæ дзырдтой. 
Хъæбыстæ, батæ сæм нæма уыд 
Æмæ сæм, чи зоны, нæ уой. 
Фæфæнды уыдæттæ Тузары, 
Фæлæ сын алкæмæ нæй арæн. 
Æмæ куы сфæнд кæны, куы сфæнд, 
Райхан кæсы тызмæгæй уæд. 
- Кæд уарзыс мæн, уæд ма ’внал къухæй, 
Дæ дзырд куы нæ скæнай æххæст, 
Фæсмон нæ кæндзынæн уæд æз. 
Æрмæстдæр иуы уарз æдзухæй, 
Зæрдæ, зæрдæ æмæ сæрæй, 
Дæ къухты уарзондзинад нæй. 
64 
- Фæлæу, Райхан, æз та цы фæуон? 
Уыдзæн фæстæдæр та мæйрухс. 
- Мæхицæй хъазæнхъул цы кæнон, 
Нырма куы нæма дæн дæ ус. 
- Фæлæу-ма, бирæ дæ куы уарзын... 

Чехойты Сæрæби. ЦÆР! 
- Фæлæ нæу уарзондзинад хъазын. 
Æз дæр дæ бирæ уарзын, æз... 
Науæд мæ тæригъæд фæхæсс!.. 
Куыд æнхъæлыс, туг нæй мæ уæнгты? 
Æви æрыгон чызг нæ дæн? 
Кæнæ цы æнхъæл дæ мæнæн? 
Мæнæн мæ бон цæуы мæ фæндтыл... 
Мæн ме ’фсæрм рухс цæсгом кæны. 
Бындз дæр нæма абадт мæныл. 
65 
- Цыфæнды кæн, кæн ноджы бустæ, 
Уæддæр нæ ныууадздзынæн дæу. 
Дæ бустæм не ’руадздзынæн хъустæ, 
Фæлæ фæлæу, чызгай, фæлæу!.. 
Уæд ме ’взонг туг ныккæлæд рондзæй, 
Кæд уæм мæ минæвæрттæ фондзæй 
Нæ бадой а фæззæг рæгъæй, 
Уæд æз нæ райгуырдтæн лæгæй! 
- Гье, гъе, уый у лæджы æртхъирæн. 
Мæ зæрдæмæ дын уый цæуы. 
Кæй уарзай, - афтæ йын хъæуы. 
Фæлæ цы митæ кæны Ирæ? 
Æвæдза, искуы бон у зын 
Лæгмæ къæмдзæстыгæй кæсын... 
66 
- Хæрзæхсæв! - загъта ’мæ фæрасти. 
- Фæндараст! - радта дзуапп Тузар. 
_ 40 — 

Чехойты Сæрæби. ЦÆР! 
Йæ фæстæ тынг бирæ фæкасти, 
Райхан та æхсæвы фæтар... 
Тузар дзæбæх кæны æртхъирæн... 
Фæлæ гуыбыр, йæ уæнтæ - хъилæй 
Фæцæуы афтæмæй, кæсут? 
Æхсæв у ацы хатт рæсугъд. 
Йæхицæн Терк æмбал нæ ары. 
Мæй мигъты бамбæхсти æваст. 
Тузар сæ хæдзармæ æввахс 
Цæуылдæр хъæлдзæгæй ныззарыд 
Йæхицæн, сабыргай æрмæст, 
Æнхъæл дæн, хорз чызгыл фæхæст. 
67 
Тузар сæхимæ бацыд. Мады 
«Ирæ кæм ис», зæгъгæ, фæрсы. 
Мад загъта: «Сыхæгтæм кæд бады», 
Фæлæ йæ чызгæн тынг тæрсы. 
Тузар æгæр мæсты каст кодта... 
Сæ уынгты уый фæстæ ызгъордта, 
Ирæйы агуырдта мæстæй 
Æмæ йæ не’ ссардта. Ыстæй 
Сæхимæ Терчы былтыл уади... 
Кæцæйдæр сабыр ныхас цыд 
Æмæ йæ сбæлвырд кæнын хъуыд: 
«Нырмæ цæуыннæ ис йæ уаты, 
Кæм ис, æнафон куы у, уæд?» 
Кæны йæ рæсугъд хойыл мæт. 

Чехойты Сæрæби. ЦÆР! 
68 
Йæ цæстытæй цæхæртæ калдта. 
Æниу куыд нæ кодта кæугæ: 
Ирæйы Терчы был ыссардта 
Кæмæдæр тынг хæстæг лæугæ. 
«Ирæ!.. Йæ дзурын дæр мæм хъуысы...» 
Æмæ сæм сабыргай фæхъуызы. 
Уыд талынг бæлæсты бын тынг, 
Фæлæ дзы фехъуысы нæтын... 
Кæнынц йæ тæккæ цур хъæбыстæ. 
Цæуы сæ баты цъыкк зыдæй. 
Тузар фæцæйтыдта мæстæй... 
Уый фалйау батылдта йæ дыстæ: 
- Лæппу, дæхимæ-ма фæкæс, 
Лæууын дæ сахуыр кæнон æз. - 
69 
Æмæ йын йе ’мбудтæ ныццавта... 
Фæхъил ис иу цæфæй куыддæр. 
- Ды ма мæ хоимæ куы бафтай, 
Уæд дын ныссæтдзынæн дæ сæр. 
Мурат æрчъицыдта фæстæдæр... 
Тузарæн ницы сты лæгъстæтæ. 
Мурат æм бауади лæгау: 
- Æз дæр мæ фыды фырт дæн, ау! - 
Æмæ хъæбысæй хæстыл фесты. 
Тузар тыхджын лæг у, тыхджын, 
Тузаримæ хæцын у зын. 
Æмгæрттæ сты, æмдыхтæ не сты... 
Тузар ын алвæста йæ хурх, 
Ыстæй йын сыздыхта йæ къух. 
^——~.= 42 — 

Чехойты Сæрæби. ЦÆР! 
70 
- Ныббар, Тузар, нæмыныл ма фод, 
Бынтон мæн аххос дæр нæ уыд. 
Дæ хойæн уыд уæхимæ афон, 
Уый мемæ ацы ран лæууыд... 
Мурат та ахауд зæххыл ногæй 
Æмæ хъæрзыдта уым йæ цонгæй... 
- Нæ дæн уæ уарзты ныхмæ æз, 
Фæлæ дзæгъæл митæ æрмæст 
Нæ хъæуы уарзгæйæ, мæ «хæлар». 
Хъæбыстæн, батæн нæй гæнæн, 
Нырма дæ каис дæр нæ дæн... 
Æнæ батæй уæ уарзт куы хæла, 
Уæд та дæм уарзондзинад нæй. 
Уæд дыл ис баууæндæн зынæй. 
71 
- Æз æй тыххæй нæ хуыдтон ардæм, 
Æккой йæ не ’рхастон, мыййаг. 
Æрхуыдта мæ йæхæдæг дардæй, 
Æз ам куы нæ зыдтон фæндаг. 
Æрхаста ноджы йемæ минас... 
Ды дæ дæ хойы дæр нæминаг? 
Ыстæй цæуыл кæныс мæсты? 
Дæ митæ талынг митæ сты. 
- Уæллæй, Мурат, сылваз æнгæс дæ. 
Дæ зонд дæхи сæры лæууæд... 
Цы сты дæ рухс митæ та уæд? 
Хъæбыстæ, батæ ’мæ ныхæстæ? 

Чехойты Сæрæби. ЦÆР! 
Кæд уарзыс, уæд дæ хъуыддаг кæн, 
Йæ дзырд йæ хъуыддаг у лæгæн. 
72 
Ирæ Гуыбаттæй у, Гуыбаттæй, 
Кæддæры тугцъирты фæдон. 
Æмæ йæ хистæртæ нымадæй 
Нæ уарзтой рухс Советон бон. 
Йæ фыдыфыд фæлыгъд Парижмæ, 
«Аврорæ»-йы гæрах йæ исмæ 
Чысыл куы фехъуысти, гъеуæд, 
Уæд нал уыд кæстæртыл йæ мæт. 
Чи ма сæ баззади сæхимæ, - 
Сæ маст сæ тæрныхыл хæссынц 
Æмæ нæм зулдзæстæй кæсынц. 
Уыдон кæнынц æрмæст сæхи мæт. 
Кæнынц фыдбылызтæ дзыхæй, 
Лымæн кæмæй кæной, уый нæй. 
73 
Ирæ йæ мыккагæй - сæрыстыр. 
Цæуы ысхъæлфындзæй æдзух. 
Куыд æй уадзынц нырмæ йæ куысты? 
Æви уындæй кæй у рæсугъд... 
Йæхи ирон чызгау нæ дары, 
Уæдæ æмзонд чызг дæр нæ ары, 
Уæдæ йæм хæлдцзинад дæр ис. 
Фæкæнынц иуæй-иутæ дис: 
Куыд у уый ахуыргæнæг абон? 

Чехойты Сæрæби. ЦÆР! 
Æви æппыннæййы бæсты 
Уый кусы (ма, дам, кæн мæсты!). 
Ирæ нæ сабиты сæраппонд 
Нæ риссы ахуыргæнæгау, 
Хæцдзæн сæм истæуыл фæлтау. 
74 
Фæлæ Тузар та - мах, нæхи у. 
Тузарæй ницы ис зæгъæн. 
Ирæ - йæ хо, гъе уый та хин у. 
Тузар у хорз æмбал лæгæн. 
Йæ фыдæлты хъуыддаг нæ уарзы, 
Сæ кой ыскæнын дæр нæ уадзы. 
Тузар - нæ адæмы æмзонд, 
Хæссы нæ тырыса бæрзонд. 
Ирæимæ сæм иудзинадæй 
Æппындæр ницы ис, æппын, 
Гъе уый у йе ’фсымæрæн зын. 
Уый кусы тынг нæ нæуæг цардыл, - 
Фыдбон ыл партион лæгау 
Йæ цард нæ бакæнид æвгъау. 
75 
Ирæмæ хорз кæсынц йæ митæ, 
Уæддæр йæ лæууæнæй фæлыгъд. 
Лæф-лæфгæнгæ сæхимæ смидæг, 
Йæ дзыхы нал бадти йæ дзырд. 
- Кæм уыдтæ, чызг, - йæ мад æй фарста, 
- Уыдтæн нæ сыхæгтæм, ын загъта. 

Чехойты Сæрæби. ЦÆР! 
Йæ мады чи сайы чызгæй, 
Гъе уымæн хорз чызг уæвæн нæй. 
Тузар дæр уалынмæ фæзынди... 
Ирæ ныффæлурси бынтон, 
Ысдзурын нал уыди йæ бон. 
Фæлæ йæм йе ’фсымæр фæзылди 
Дзæбæх æнæ хъæрæй, æнцад, 
Цыма уыд, иу дзырдæй, фæллад: 
76 
- Мæ хо, ды иунæгæй нæ цæрыс: 
Дæуæн ис фыд, дæуæн ис мад. 
Æфсымæр ис, уæдæ цы кæныс, 
Нæ мыккаг - алы ран нымад. 
Æмæ ныл Иры худын ма кæн. 
Дзыллæтæм нын нæ фæндаг ма ’хгæн. 
Дæ митæй, о, мæ хо, æркæс, 
Дæ фыды урс рихитæн тæрс. 
Ды мах нымай, кæн нæ æфсæрмы, 
Æмгар нæ алкæмæн дæр ис... 
Нæ рисс цæуыннæ у дæ рисс? 
Ды та цытæ хæссыс дæ сæрмæ? 
Цæуыннæ хъахъхъæныс дæ кад? 
Цæмæн дæ æвзæртыл нымад? 
77 
Ныртæккæ дæ дзæбæх фæнæмин, 
Уырды над, иу ныхасæй, раст. 
Лæг хъуамæ макуы уа æнæ ми, 
46 

Чехойты Сæрæби. ЦÆР! 
Æцæг ын чи не ’рхæсдзæн маст. 
Сылгоймаджы нæмын нæу диссаг. 
Кæд нын вæййынц йæ митæ риссаг, 
Уæддæр ын бар, уæддæр ын быхс, 
Дæ сæры зонды уæд дæ тых. 
Зон къухæй иннæуыл ныххæцын... 
Фæлæ нæу баринаг хæтын... 
Æмæ дын ацы хатт хатыр. 
Лæджы ды макуы кæн фæлмæцын, 
Уæлдайдæр мæн, мæстыгæр дæн, 
Зын у æдзух быхсын мæнæн. 
78 
Мад загъта уæд: «Уый та цы хоныс, 
Уый та кæмæй зæгъыс: хæты?» 
- Дæ чызг кæм уыд, ды уый нæ зоныс, 
Кæнæ йæ сусæг кæныс ды. 
Чысылæй йæ æгæр буц дардтай, 
Уæд ын йæ къахдзæфтæ нымадтай, 
Уыдысты ма йын уæд цыбыр, 
Ныр сæ хъæуы нымайын, ныр! 
Сывæллон хауæд æмæ хауæд, 
Уæд уый цы диссаг у, æниу! 
Чысылæй хауын та йын циу? 
Æцæг ыстырæй хауаг ма уæд. 
Уыдзæн уæд худинаг йæ сæр. 
Ыстырæй хауын у æвзæр. 
— 47 

Чехойты Сæрæби. ЦÆР! 
79 
Фæмæсты мад, йæхи ысцагъта, 
Цыма уыд цъиуджын карк бынтон. 
- Куыд мæм уæндыс, цытæ мын загътай, 
Цæмæн у уыдæттæ дæ бон? 
- Дзыцца, Дзыцца, дæ риу цы хойыс? 
Ды дæ мæ мад, Ирæ мæ хо у. - 
Уæ иу дæр, уе ’ннæ дæр мæн у. 
Æз та... Цыфæнды мын кæнут, 
Æз та сымах дæн: фырт, æфсымæр! 
Æмæ куыд ницы дзурон æз? 
Мæ хойы хъахъхъæнын - мæ хæс. 
Уæдæ кæй мæт кæнон? Хæфсы мæт? 
Цъымара бирæ уарзы хæфс. 
Мæ хо, ды уым лæууынæй тæрс! 
80 
Тузар фырмæстæй уатмæ рацыд, 
Уым уайтагъд сынтæгыл æрхауд, 
Цыма уыди уый дард ран балцы 
Йæ сæр уыд хъуыдытæй уæззау. 
Хъуыды кæны: «Цæмæн у афтæ... 
Райхан йæхи мæныл ныццавта, 
Кæддæр ын ку’ ацахстон йæ цонг, - 
Уыд мемæ ахицæн æввонг. 
Уæддæр мæ бирæ уарзы, бирæ. 
Райхан сæрджындæр у мæнæй. 
Райханы ферохгæнæн нæй. 
Фæлæ куыд уарзы, цымæ, Ирæ? 
г _ 48 ~ . 

Чехойты Сæрæби. ЦÆР! 
Мæ хомæ ’вналгæ дæр кæнæнт, 
Райхан цæуылнæ уадзы уæд?» 
81 
Æмæ сæ растдæр чи уыд, ууыл 
Хъуыдытæ байдыдта, ыстæй 
Æдзух кæй нæ хæцы йæхиуыл, 
Уый марди уый тыххæй мæстæй. 
Кæй йæ нал ф’ уадзы: «Цæй-ма, Райæ, 
Дæ уындæй алы хатт куы райын... 
Мæн уадз дæ цонгыл дæр хæцын, 
Уæд мын æнцондæр у цæуын...» 
Уыдæттыл æм фæсмон æрцыди, 
Йæхицæй ’фсæрмы дæр фæци, 
Фæлæ цæуылдæр кодта цин. 
Тузар æнæгъдæуттæй нæ уыди, 
Йæ зæрдыл уарзон чызг лæууыд. 
Ирæйы рог митыл та худт. 
Цы мын фæдæ, мæ зонгæ Нинæ, 
Æмæ куыннæ уарзон æз дæу? 
Дæ ад мын не скæндзæни иннæ, 
Мæ хуызæн д’ аккаг поэт нæу. 
Мæхимæ æз æрра фæкæсын... 
Дæуыл зарынмæ æз нæ бæззын, 
Нæдæр дын уарзонæн бæззын. 
Мæнæн дæуыл фыссын у зын. 
Тæрсын æз: кад кæныны бæсты 

Чехойты Сæрæби. ЦÆР! 
Мæ фыст куы сæгад кæна дæу, 
Уæд уый ныххатыргæнгæ нæу. 
Æнæуый цас дæ, цас, мæ цæсты! 
Мæ бон дын уый бæрц у, æниу? 
Талант дæр иу цыдæр у, иу. 
Мæнæн нæй ахизæн дæ сæрты, 
Фæлæ дæ нал зонын æнцой. 
Лæууыс, Нинæ, æдзух мæ зæрдыл 
Мæ мын, баууæнд, нæу æнцон. 
Дæуыл мæ ацæгъдын фæфæнды, 
Фæлæ хуыздæр хъуаг у мæ фæндыр, 
Æндæр дыл диссæгтæ цæгъдин 
Æмæ дæм дзурын дæр уæндин. 
Ды дæ, Нинæ, æгæр æнкъараг, 
Æгæр та ницæмæй у хорз. 
Цæмæн нæй царды мидæг хос? 
Цæмæн нæй иу дзырдæй ыссарæн? 
Ыссар дæхимæ тых, хъару. 
Лæджы цард хигæнгæ дæр у! 
Уыди æхсæв. Мæй хъазыд арвыл. 
Уæд арвыл мигъы цъупп нæ уыд. 
Æхсæв та уæртæ комы арфы 
Нæ Ирмæ талынгдæрæй зынд. 
Хæххон уæлдæф цыди нæ хæхтæй, 
Зындысты арвы тары рæгътæ. 
_ 50 - 

Чехойты Сæрæби. ЦÆР! 
Ныссау ис уыдон бынмæ хъæд. 
Уыд сабыр æрдз, мæ хуртæ, уæд. 
Æрмæст ма Дзæуджыхъæуы адæм 
Кæнынц сæ рухс уынгты тезгъо. 
Кæуыл йæ къай, кæуыл йæ хо 
Хæцы æмæ æрцахсынц бадæн 
Ам уынджы, кинойы дæр уæд, 
Кæнæ та парчы дæр фæуæд. 
25 
Ам хъæлдзæгдзинад адæм арынц... 
Чи бады, чи та ма лæууы. 
Кæмдæр иронау гъæйттæй зарынц, 
Хæстæгæй Терчы хъæр цæуы. 
Чи цады был йæ фæллад уадзы, 
Чи уæртæ Терчы былмæ ацыд. 
Фылдæр ам фæсивæд ысты. 
Чи ахуыр кæны, чи - куысты. 
Ныр уæртæ парчы кафынц гъæйттæй, 
Хъæрæй сын музыкæ цæгъды, 
Кæй та ныхас кæнын фæнды. 
Ам бадынц бандæттыл дыгæйттæй... 
Сæ размæ ’рбаленк кæны хъаз. 
Уый хъусы уарзæтты ныхас. 
26 
Æрбацыди Нинæ дæр паркмæ, 
Фæлæ цæуылдæр тынг тыхсти. 
Цыма цыди кæмæдæр мардмæ 

Чехойты Сæрæби. ЦÆР! 
Æмæ йæ зæрдæ дæр рысти. 
Йæ хъус нæ дардта искæй хъæрмæ, 
Æмæ йæм ничи каст æнхъæлмæ, 
Йæхицæн сабыргай цыдис... 
Нинæ йæ цардыл кодта дис... 
Нинæ æрбадти даргъ бандоныл, 
Æдзынæг адæммæ кæсы, 
Фæлæ йын иунæгæй у зын 
Æмæ фырмæстæй уымæн тоны: 
Куы нæ у иннæтæй фыддæр, 
Цæмæн у иунæг уæд йæ сæр? 
87 
Цæуыннæ бады исчи йемæ? 
Кæм ис йæ уарзон лæппу, кæм? 
Цæмæн у иунæг мæнæ гъермæ, 
Цæмæн ныххауд сæ мыды къæм? 
Кæцæйдæр февзæрд уæд Таму дæр, 
Фæкасти уый Нинæмæ худæг. 
Таму - йæ кæддæры æмбал, 
Фæлæ фæстаджы ’рдæм фæхъал... 
Кæддæр ын барджын ныхас кодта, 
Ныр та йæм нал цæуы хæстæг, 
Мæнæн, дам, уый бæрц нæй рæстæг. 
Нинæйæ та уый раздæр домдта, 
Цæмæй йæм ацæуа чындзы. 
Ныр та цы митæ кæны, цы? 
— 52 — 

Чехойты Сæрæби. ЦÆР! 
88 
- Дæ изæр хорз, Нинæ, цы фæдæ? 
Таймураз афтæтæ дзырдта... 
- Таму, уынгзил лæппу куы нæ дæ, 
Уæд мын кæм фесæфтæ ды та? 
- Уæллæй, Нинæ, зын у йæ зæгьын. 
Зындæр нæ ивгъуыдмæ ыздæхын, 
Фæлæ цы мæстæй марон дæу, 
Ыстæй æмбæхсинаг дæр нæу: 
Æрæджы фембæлдтæн дæ фыдыл 
Æмæ мын кодта хъаст дæуæй... 
Мæ чызгæн, дам, цæсгом дæр нæй. 
Æрзылдтæн æз, Нинæ, дæ фæдыл 
Æмæ дæ базыдтон, цы дæ... 
Уæ фыды амардтат сыдæй. 
89 
Нинæ: - Цæмæй бæрæг у, уый мын радзур. 
Таму: - Цæмæн куры æхцатæ, кæд... 
Нинæ: - Ды ма нæхимæ иу бон рацу. 
Таму: - Æмæ цы базондзынæн уæд? 
Нинæ: - Уæд базондзынæ, чи у растдæр. 
Таму: - Цытæ дзурыс, æви æрра сдæ? 
Нинæ: - Æрра дæхæдæг дæ бæлвырд... 
Таму: - Йæхæдæг загъта: «Æз... йæ... фыд...» 
Нинæ: - Уæлæмæ сыст, цæугæ мæ цурæй. 
Таму: - Цы кæныс уый, Нинæ? Цæугæ? 
Нинæ: - 0,о, нæ кæндзынæн кæугæ. 
Таму: - Зын у, Нинæ, дæуимæ дзурын... 
Нинæ: - Æмæ кæимæ у æнцон? 
Таму: - Ныууагътон ахæмты æнцой... 
& 

Чехойты Сæрæби. ЦÆР! 
90 
Таймураз нал ардта ныхæстæ. 
Уый сыстад. Уынджы ’рдæм фæци... 
Нинæ æнкъардæй каст йæ фæстæ, 
Уæдæ цæуыл кодтаид цин? 
Æнцъылд - йæ сау дыууæ æрфыджы, 
Йæ цæстытæй фæйнæ цæссыджы 
Йæ рустыл сабыргай æруад. 
Кæсы Тамуйы фæстæ ’нцад. 
Таймураз ахæццæ ис уынгмæ, 
Фæлæ йæхи чемы нæ уыд... 
Æнкъардæй иунæгæй лæууыд. 
Хъæмæ нæма хъавы цæуынмæ... 
Нинæйæн тынг æргом дзырдта... 
Хатыр дзы хинымæр куырдта... 
91 
Фæсахсæвæр уыдаид, афтæ 
Нинæ сæ хæдзармæ æрцыд. 
Куыдта хæкъуырццæгæй йæ уаты, 
Æмæ фыццаг хатт дæр нæ уыд. 
Таймураз æм дзырдта æргомæй... 
Цы ис Нинæйæ ам та домæн? 
Нинæ цы аххосджын у ам? 
Хъысмæт цæмæн кæны хæрам? 
Нинæ цæмæн тайы уæлгъæдæй? 
Цæмæн у афтæ ’намонд ныр, 
Йæ уæнтæ - хъил, йæ сæр - гуыбыр, 
Куы у æнаипп чызг йæхæдæг. 
— 54 ——— 

Чехойты Сæрæби. ЦÆР! 
Фæлæ æнамонд у фыдæй, 
Йæ фыд куы нæ мæлы сыдæй. 
92 
Йæ фыд хъæбæрзæрдæ лæг разынд. 
Тæригъæд ферох кодта циу. 
Нинæ куы фæкæуы йæ разы, 
Уæддæр нæ ныххойдзæн йæ риу, 
Зæгъгæ, мæ чызгæн уый цы кæнын, 
Йæ фæндаг ын цæмæн æхгæнын?.. 
Нинæ та тынг ысмæллæг, тынг. 
Йæ фыд ын нал комы сæттын. 
Йæ фыд куы ницы хъуаг у мурдæр. 
Сыгъдæг йæ хуыссæнтæ æдзух, 
Хæрдæй дæр никуы кæны цух. 
Куы нæ цæры кæрдзыны муртæй, 
Йæ раз у алцæмæй дæр дзаг 
Æмæ йæм ницы ис хылаг. 
93 
Нинæ нæ даргъ уынгты сæхимæ 
Фæцæйцыд зæхмæгæсгæ тагъд. 
Цыма уыди цыдæр зæгъинаг, - 
Йæ маст йæ тæрныхыл уыдта. 
Лæууыдыстæм мах иу ран къордæй, 
Лæппутæ, иу цалдæр æрдхорды, 
Фæлæ нæ бафиппайдта мах. 
Кæдæмдæр Нинæ кодта тагъд, 
Æппын æй не ’вдæлд, цыма, уыйау, 
Нæ цурты аивгъуыдта цырд, 

Чехойты Сæрæби. ЦÆР! 
Йæ фыд та махимæ лæууыд... 
Хуыдтой йæ зонгæтæ «нæ фыййау». 
Æхца та махæй дæр куырдта 
Æмæ нын афтæтæ дзырдта: 
94 
- Уæ рынтæ бахæрон, тых нал и... 
Ыстæй мæ чи дара, уый нæй. 
Мæнæн чызг ис æмæ ысхъал и, 
Мæн марынц мадимæ сыдæй. 
Æмæ æз уынгты зилын мæнæ, 
Мæ хицонæй, кæнæ лымæнæй 
Æз хатгай ракурын æхца, 
Гъе уый уын, гормæттæ, мæ цард. 
Зæронды сæр зæгъынц, уыдарн у. 
Зæронд цы нæ быхсы, зæронд! 
Кæдмæ ма афтæмæй цæрон? 
Сымах дæр мæм уæ хъус фæдарут, 
Цæмæй нæ амæлон сыдæй. - 
Мæнæн æнæ кургæйæ нæй. 
95 
- Æмæ кæмæй дæ? Кæд дыл хъоды 
Уæ мыккаг бакодтой, мыййаг? 
- Æз Боситæй Елдзарыхъо дæн, 
Фæцыдтæн тынг бирæ фыййау. 
Фыццаг мæ цард уыд тухæн иууыл, 
Ыстæй фæхæцыдтæн мæхиуыл. 
Нылхæдтон горæты хæдзар 
56 

Чехойты Сæрæби. ЦÆР! 
Æмæ дзæбæх цыди мæ цард. 
Æрмæст æнамонд дæн зæнæгæй, 
Мæ чызг, мæ фыртимæ хыл дæн. 
Сæ мад дæр нал æмбары мæн. 
Хынджылæг мæ кæнынц æцæгæй, 
Кæрдзын мын нал дæттынц. Æгад 
Мæнæн мæ бинонтæ, мæ цард. 
96 
Кæд уыди уый æмæ ирон лæг 
Мæгуыргур горæты цæуа?! 
Чындзæхсæвтæм, куы йæ уа хонæг, 
Цæуы, лæгыл нымад куы уа. 
Ыстæй кæцонфæнды дæр фестæд, 
Æппæт мæгуыргуртæ раст не сты... 
Лæг хъуамæ исты куыст кæна, 
Уæд нæу æхсæнадæн æнад. 
Куысты лæуд хъуамæ уа Елдза дæр, 
Фæлæ зæронд лæг у, зæронд, 
Æмæ нын бацамонæд зонд, 
Æндæр цæмæн куры æхцатæ? 
Сæхимæ алцыдæр куы ис, 
Уæд бинонтæн цæмæн у низ? 
97 
Мæ лымæн, нæу мæ дзырд æнæууылд, 
Куырдта Елдзарыхъо æхца. 
Зæгъдзынæ, типикон куы нæ у, 
Æмæ мæм, чи зоны, хæцай. 

Чехойты Сæрæби. ЦÆР! 
Нæ цыд уый алы бон æхцагур, 
Уæд ма Елдзарыхъо цæййаг у! 
Уæд уый бынтон æрра уыди. - 
Æрмæст хуыцаубоны цыди. 
Уый иугæр баназын куы ’рфæнда, 
Уæд ын цыфæнды дæр фæуæд, - 
Уыди зын ыссарæн йæ фæд! 
Хъæмæ-иу нал зыдта йæ фæндаг. 
Кæд-иу уый афтæмæй æрцыд, 
Уæд та-иу бинонтæм хæцыд. 
98 
Æрцыд æнафоны сæхимæ 
Хъæртæ ’мæ бустæгæнгæ уæд. 
Æмæ йын уайтагъддæр Сæлимæт 
Æрхаста йе ’хсæвæр, йæ хæрд. 
Цыма уыд исты хъуаг йæ царды, - 
Гæххæтт сомтæ, лыстæг æхцатæ 
Æрхаста... Худæгæй мæлы... 
Йæ хъæрмхуыпп уидыгæй кæлы. 
Сæлимæт æм кæсы æнкъардæй, 
Æнцад сæ пецы раз лæууыд. 
Хъасбол дæр хæдзары фæзынд. 
Нинæ дæр рацыди йæ уатæй. 
Елдза дæр хæрд куы фæци тагъд, 
Уæд та сын бацайдагъ и загъд. 
99 
- Кæм та уыдтæ? Цæмæн та зылдтæ 
Ды уынгты райсомæй нырмæ? 
~ ~ 58 — — 

Чехойты Сæрæби. ЦÆР! 
ЬР 
Дæ хæдзары цæуыннæ уыдтæ? 
Ды къуыммæ мауал хæсс ныр мæн, 
Æз демæ рахъыг дæн мæ цардæй, 
Мæ бонтæ тыхст æмæ æнкъардæй 
Æз демæ арвыстон, нæ лæг. 
Кæнын æдзухдæр æз хæлæг - 
Зæрондæй амондджындæр чи у! 
Уæдæ æрра лæг дæр нæ дæ, 
Фæлæ дæм нал хатын зæрдæ, 
Æви нын дур хæссыс дæ риуы! 
Кæныс нæ зæнæджы æгад, 
Дæхи та уыдонæн æнад. 
100 
Елдза йæм касти дзагъул цæстæй 
Æмæ йæм ницы дзырдта, стæй: 
- Ныууадз дæ ницæйаг ныхæстæ, 
Æз та дæм фехæлдтæн мæстæй. 
Сылгоймагæн мæ бон нæу барын. 
Цы ми кæнын, уый æз æмбарын. 
Ыстæй цы хъуыддаг вæййы дæу?.. 
- Æппын дын худинаг дæр нæу? 
Æхцатæ кургæйæ та мах кой, 
Зæгъ-ма, цæмæн фæкæныс ды? - 
Хъасбол дæр тынг кæны мæсты: 
- Мæнæн уый хицон лæгтæ загътой. 
Ныууадз нын уынгты зилын тагъд 
Æмæ нæ мауал кæн æгад. 

Чехойты Сæрæби. ЦÆР! 
101 
- Нæ лæг, куыд нæ кæнон æрхæндæг, - 
Сæли та баппæрста йæ дзырд, - 
Цы фæдæ, уый фæдæ дæхæдæг, 
Фæлæ дæ чызг æмæ дæ фырт... 
Нинæ: - Цæмæн кæныс ды мах æнамонд? 
Æз цалынмæ нæхимæ, ам уон, 
Уæдмæ мæ бахæрдзынæ ды. 
Мæн та чызгау цæрын фæнды. 
Хъасбол: - Кæд дын зын у нæ мадæн барын, 
Уæд уымæн ницытæ у зын? - 
Хъасбол лæгæй-лæгмæ фæрсы, - 
Цы хос дын ис, уый æз ыссарин, 
Фæлæ нæу кады хос, мæ фыд, 
Йæ фыды ку’ ахуыр кæна фырт. 
102 
Куы дын дзурæм нæхимæ алхатт: 
«Мæнæ дын нозт, мæнæ дын хæрд. 
Æхца дæр айс, цы хъæуы - балхæн, 
Мæгуыргур мауал цу уæдцæр. 
Ыстонг дын нæу, бæгънæг куы нæ дæ. 
Куы уыдтæ лæг, уæд ныр цы фæдæ? 
Кæс-ма, куыд бахуси нæ мад... 
Куы уыдтæ лæгты ’хсæн нымад, 
Уæд ныр цы сахуыр дæ нæ уынгты 
Æхцагур, о, нæ фыд, цæуын? 
Дæуыл кæуын хъæуы, кæуын. 
Зæгъ-ма, мæ зынаргъ хо цæссыгтæй 
_ — 60 — —, 

Чехойты Сæрæби. ЦÆР! 
Æдзух цæмæн æхсы йæхи? 
О, уый дын исчитæ зæгъид»... 
103 
Фæстæдæр уæд ысуад Елдзатæм 
Сæ сыхаг урсзачъе Инус. 
Нымайы фыд лыстæг æхцатæ, 
Инусы фенгæйæ - ныхъхъус. 
Фыццаг хатт нæй Инус йæ цуры, 
Ныр дæр та йын уый ногæй дзуры: 
- Дæхи дæр, Иры дæр, дæ цард 
Кæныс зæронды ’рдæм æгад. 
Зæронд куы нæ кæна, цы ’мбæлы, 
Уæд ма куыд бацамона зонд? 
Æмæ бинонты цард дæр зон: 
Сæ хистæр хæлд куы уа, уæд хæлы. 
Хæдзар йæ къуымтæй нæу хæдзар, 
Куыд у уым бинонтæн сæ цард. 
104 
Мæнмæ куывды дæ цуры бадын, 
Уырнæд дæ, худинаг кæсы. 
Фæлæ ды та нæ сæттыс, хатын, 
Æмæ дын басæттын фæзын. 
Фæхуд, Елдзарыхъо, дæхиуыл, 
Кæд ма зæрдæ хæссыс дæ риуы, 
Кæд ма дæ исчи хъæуы, уæд. 
Æмæ дæ митæн фод æгъгъæд! 
Æз ноджы фехъуыстон, мæ сыхаг, 

Чехойты Сæрæби. ЦÆР! 
Æхца, дам, ракурыс, æхца... 
Уæууæй, цæмæн ма у дæ цард? 
Мæ разы хъуамæ ды ныссырх уай, 
Фæлæ нæ сырх кæныс ды та. 
Дæ цæсгом, бакæс ма, ныттар. 
105 
- Зын у, Инус, мæнæн ныууадзын, 
Æнæ нозт нал вæййы мæ бон. 
Иу авд азы йæ афтæ нуазын 
Æмæ мын рахæссут тæрхон. 
Æхца дæр ракурын æз хатгай. 
Уæд не ’фсин та фæкæны катай... 
Фæлтау куы амæлин, бæргæ. 
- Фæхæц дæхиуыл, кæн цæргæ... 
Ис тых дæ уынд æмæ дæ конды, 
Фæлæ ма ку’ агурай æхца 
Æмæ куы нæ бадай æнцад, 
Уæд дыл мах бакæндзыстæм хъоды. 
Нæ сых хъæуы йас у, нæ сых! 
Кæнай сæ разы хъуамæ сырх. 
106 
Æмæ фæзылд. Сæхимæ араст... 
Елдза йæм бауади: «Фæлæу... 
Æхсæвæр немæ скæн, иу аназ...» 
- Мæнæн дæ кæрдзын хæргæ нæу, 
Ды ракурыс æхца арахъæн... 
Дæ ном уал худинагæй хъахъхъæн, 
62 

Чехойты Сæрæби. ЦÆР! 
Ыстæй уæд «ахæр» зæгъ мæнæн. 
Ныр та дæ тынг бузныг нæ дæн. - 
Хæрзæхсæв. Нал бадын... Мæ мæстæй... - 
Уый дуарæй ахызти сындæг 
Нæ сыхы чъирикувæг лæг, 
Хъасболат рацыди йæ фæстæ... 
Æнæхъæн бинонтæй сыбыртт 
Нæ хъуысы. Нал сæ хауы дзырд. 
107 
Фæци Хъасболат дæр йæ ныхас... 
Фырмæстæй нал уыдис йæ бон. 
Кæй дзырдта фыдимæ къæйныхæй, 
Нæ кодта ууыл дæр фæсмон. 
Нинæ æнцад куыдта йæхицæн. 
Цы кæна? Никуыдæм ис лидзæн, 
Йæ мад, йæ фыдæй? Уанцон нæу. 
Фæлæу уал иу чысыл, фæлæу. 
Быхсгæ уал. Афтæ тагъд дæр ма кæн. 
Хъæбатыр уыцы лæг у, зон: 
Быхсын кæмæн вæййы йæ бон. 
Ыстæй цæмæн быхсыс ды рагæй, 
Кæронмæ уымæн дæр ныббыхс, 
Фæлæ йын хорз кæроныл тыхс... 
102 
Ирæ Нинæйы федта парчы... 
(Кæцæй йæ, пуй, налат, уыдтай?!) 
Чызджытæй нæу дзæгъæлдзых алчи, 
& 

Чехойты Сæрæби. ЦÆР! 
Фæлæ Ирæйæн нæу уæлдай. 
Фæстæдæр зылд уый цалдæр боны, 
Кæй зоны ’мæ кæй нæма зоны 
Æмæ сын афтæтæ дзырдта: 
- Нинæ цы зæгъдзæни ныр та? 
Нинæ, дам, нын бынтон ысхъал и, 
Ыссардта парчы мидæг къуым, 
Уый бадт кæйдæр хъæбысы уым... 
Æмæ ма, стæй... Нинæ чызг нал у, 
Нинæ фæхудинаг бынтон, 
Æз æй мæхи цæстæй уыдтон. 
109 
Уыди уый уалæ парчы кæрон, 
Зæронд зæппадзы фарсмæ раст. 
Сæ бадтæй сæ цæмæн фæтæрон, 
Кæсын сæм уый бæрц дæр фæраз! 
Сæ цуры, къудзиты бын, зæххыл 
Цыдæр тыд... Æз фæстæмæ здæхын, 
Кæсын сæм нал уыди мæ бон 
Æмæ дзы диссæгтæ уыдтон. 
Нæ мæ уыдтой. Æз та сæм кастæн... 
Мари дæр мемæ уыд мæнæн. 
Æз та дзæгъæл дзураг нæ дæн. 
Ыскæнут аргъ мæ мады азтæн, 
Ууыл æнæ баууæндгæ нæй, 
Æз дæр мæ мады чызг сæрæй. 

Чехойты Сæрæби. ЦÆР! 
110 
Ирæ Нинæмæ тынг бæллыди, 
(Ирæ цæстуарзон чызг нæ уыд). 
Нинæмæ курджытæ кæй цыди, 
Ирæмæ та кæй ничи цыд. 
Хъыг ын уыд уыцы хъуыддаг рагæй, 
Йæ фæсаууон куыста ызнагæй, 
Йæ цуры та, кæнут тæрхон: 
Йæ цинæн нал вæййы кæрон. 
Йæ мадимæ кæнынц дыууæрдæм, 
Нинæ ысси сæ кой, сæ сæр, 
Æппын сæм нал баззад æфсæрм 
Æмæ йын дам-думты æууæрдынц 
Йæ кад, йæ ном æмæ йæ тых, 
Фæлæ фæлæу, Нинæ, хъæддых. 
111 
Нинæйы хабар айхъуыст уайтагъд... 
Цы хъæуы райгуырди кæддæр, 
Хабар уырдæм дæр цъиуау атахт, 
Ныр ма цы фæкæна йæ сæр? 
Фæразæн та, уæвгæ, цæмæн нæй? 
Æрвадæй, хицонæй, лымæнæй 
Нинæйы нал уарзынц æмæ, 
Зæгъут, куыд фæраза, кæдмæ? 
Тыхджын ысты ирон дам-думтæ. 
Цæмæн сæ зæрдæмæ хæссы? 
Цæмæн йæхимæ дæр кæсы 
Нæ уынгзилты сусу-бусутæм 

Чехойты Сæрæби. ЦÆР! 
Нæ хъæуы хъусын дæр, уæллæй. 
Æнæ «загътатæй» цард дæр нæй. 
112 
Зæгьон ныр та Ирæйы мадæй: 
Чызгæй нæ ацыди чындзы. 
Уый уарзта уынг фылдæр хæдзарæй, 
Сæхимæ афоныл нæ цыд. 
Кæцæйдæр-иу фæзынд æнафон. 
«Чызджы дуг, дам, дзæгъæл цы сафон?» 
Æмæ-иу хъазты æфсон тагъд 
Цæхæрахойынмæ дæр тахт... 
Йæ фыд ын алы диссаг хаста, 
Уыди уæлбикъон хаст, фæлхæрст. 
Йæ мады хъарм хъæбысы рæзт. 
Йæ лæджы дæр тыххæй æрцахста... 
Йæ чызг дæр ахæм чызг у ныр, 
Сæгъæй сæныкк гуыры, бæлвырд. 
113 
Цыдысты бонтæ æмæ мæйтæ, 
Нинæмæ уайдзæфтæ æрхауд. 
Æрæджы фехъуыста кæмæйдæр, 
Цыма Барисæй у уæззау. 
- Цыма йын тагъд уыдзæн сывæллон, 
Уæд æз уæ къæхты бын ныммæлон, - 
Дзырдта сæ сыхæгтæн Мари, - 
Цымæ ма афтæмæй цæрин? - 
- Нæ алкæмæн дæр, Мари, уаг и. 
Фæлæ цæуыл кæныс цырын, 
^ _ 66 ~ — 

Чехойты Сæрæби. ЦÆР! 
Дæу та цы рын хæры, цы рын? 
Ыстæй, зæгъ-ма, цы дæ хъуыддаг и? 
Дæхæдæг рох нæ дæ нырма, 
Уæд мын кæуыл худыс, зæгъ-ма? 
114 
Ды-иу лæгъстæ Гамболæн кодтай: 
«Мæнæн ма исты хос ыскæн... 
Æрхæсс мæ, ракур мæ», - куы домдтай, - 
Науæд, дам, нал бæззын чызгæн». 
Дæуæй-уый сæм тыххæй ысмидæг! 
Дæ зæрдыл нал лæууынц дæ митæ? 
Дæуæй æндæр, зæгъон æргом, 
Хæцид йæ пъирийыл æнгом, 
Æмæ Нинæйыл цъыф нæ калид. 
Дæ митæ, ноджыдæр дæ дзых, 
Дæдæй, ысхъыг дæ сты нæ сых. 
Зæгъ-ма, ныр дæр дæ хыгъды цал и? 
Михал цæмæн вæййы дæумæ, 
Цæмæн дæ рацæуы сæумæ? 
115 
Марй ныхъхъус. Вынтон ныссырх и. 
Нуца йын ноджыдæр дзырдта: 
- Дæуæй æвзæрдæр нæй нæ сыхы. 
Мари, цы зæгъдзынæ ныр та? 
Дæ чызг та циу? Ныр цалы уарзта? 
Фæлæ йæ ничима æрхаста 
Æмæ йæ ничи ’рхæсдзæн, нæ! 
Куыд ма йæ ракурой? Куыннæ! 

Чехойты Сæрæби. ЦÆР! 
Кæй хъæбысы нæ уыд, зæгъ-ма мын? 
Ныр та Муратимæ хæты, 
Æдзух йæ хъæбысы нæты... 
Кæд вæййы ахæм чызджы амонд? - 
Нуца йæ афхæрдта æгæр, 
Мари та аныхта йæ сæр. 
116 
Барис - Нинæйы рагон зонгæ, 
Æрцыд Бухарæй æмæ ныр 
Хъуыдцаг кæндзæн æмæ æвзонгæй 
Кæй зыдта, ахæм къай кæны. 
Нинæйы йын чидæр нымудзы. 
Барисы зæрдæ риуы судзы... 
Нинæ бæргæ хорз у чызгæй, 
Нинæйæ цауд чызг зæгъæн нæй, 
Фæлæ йæ фыд... Йæ фыды хабар 
Йæхæдæг радзуры æдзух, 
Барис та ауигъы йæ къух, 
Фæлæ йæ дам-думтимæ абар, 
Уæд ма цы амарид йæ фыд? 
Йæ мæт æндæр цæуылдæр уыд... 
117 
Барис Нинæйæн загъта: «Раст дæ, 
Дæумæ цæмæн кæнон хæрам?» 
Йæ фыды сонт ми йын ныббарста, 
Нинæ цы аххосджын у ам? 
Кæрæдзи бауарзтой зæрдæйæ 
68 

Чехойты Сæрæби. ЦÆР! 
ЕР 
Æмæ куы фембæлынц дыууæйæ, 
Бынтон ысхъæлдзæг вæййынц уæд. 
Нинæйæ айрох вæййы мæт. 
Нинæ нын, иу дзырдæй, бынтондæр 
Куыддæр æндæрхуызон фæци, 
Фæкæны уый цæуылдæр цин. 
Æрвиты хъæлдзæгæй йæ бонтæ, 
Йæ мастыл нал фæкæны маст. 
Цыма йæм хурзæрин ныккаст. 
118 
Уый æдде ма Нинæйы ’мбæлттæ 
Дзырдтой сæ парторгæн, цæмæй 
Нинæйы бафæрса йæ фæндтæй, 
Кæй цыд æнкъард æмæ тыхстæй... 
Парторг ын хорз фæныхас кодта 
Æмæ дзы размæ кæсын домдта. 
Ныр та дзы нал исы йæ цæст. 
Йæ куыстмæ рацæуы. Æрмæст 
Куыд уыди, афтæ ’нкъард ныр нал у. 
Æмæ фæхъæлдзæгдæр бæлвырд, 
Ныр хъуысын байдыдта йæ дзырд... 
Сæ заводы уый хорз æмбал у. 
Уый уарзынц кусджытæ æппæт 
Æмæ йыл уымæн кæнынц мæт. 
119 
Йæхимæ йæм фæдзуры арæх, 
Æмæ йын уæд кæны ныхас. 
69 

Чехойты Сæрæби. ЦÆР! 
Парторг Козлов дзырдтæ ыссары, 
Нинæ дæр сæ æмбары раст. 
Уый нæу Нинæйæн фыд, æфсымæр, 
Фæлæ ыслымæн сты, ыслымæн. 
«Куы уаид ахæм фыд мæнæн, 
Уæд мæ æндæр цы хъæуы мæн?» 
Цыдысты бонтæ ’мæ къуыритæ, 
Козлов Нинæйыл тынг фæзынд. 
Нинæмæ ницуал кæсы зын. 
Йæ фыды нозт, йæ фыды митæ 
Зæрдыл æрбалæууынц уæдцæр, 
Æмæ уæд батилы йæ сæр. 
120 
Ныр абон Ирыхъæуы гъæйттæй 
Куы ис чындзæхсæв æмæ хъазт... 
Ирæ къæмдзæстыг у кæмæйдæр, - 
Нæ кæсы лæппуты ’рдæм раст. 
Барис дзы хъаматимæ кафы, 
Чермен дæр æй фæзмынмæ хъавы... 
Нинæ йæ фæндырæй цæгъды, 
Фæлæ йæ кафын дæр фæнды. 
Йæ фæндыр айвазы дыууæрдæм, 
Куы та йæ суынгæг кæны тынг. 
Фæсивæд симынц æмæ рыг 
Æрбадти фæндырыл дæр уæртæ. 
Лæппутæ Нинæмæ тырнынц, 
Йæ симды цагъдмæ йын хъырнынц: 
70 - 

Чехойты Сæрæби. ЦÆР! 
СИМДЫ ЦАГЪД 
Лæппутæ: 
Æллæх, æллæх, уæдæ мæнæ цы рыг у! 
Дæуæн мемæ симын мæнæ цы хъыг у. 
Уæдцæр симгæ мемæ, ма мæ тæрс, чызгай, 
Чи зоны ’мæ сомбон ды нæ уай мæ къай. 
Уый дæр афтæ, фæлæ мæн зæгъын фæнды: 
Гьей, чызгай, мæ фарс мын ма фæхуынкъ кæн ды! 
Сарæзтай мæм, налат, ды дæ рæмбынкъæдз, 
Зæрдæ та мæм дзуры: гъей, æнгомдæр хæц. 
Æз кæй н’ араст кæнон, ахæм цонг дын нæу... 
Раст кæй хъæуы, ахæм æз нæ хонын дæу. 
Æз дæу уарзын бирæ, ды нæ уарзыс мæн. 
Ды кæй уарзыс, уымæй цауддæр лæг нæ дæн. 
Чызджытæ: 
Гъей, лæппу, цы кæныс симгæйæ ныхас, 
Кæд чызгайы уарзыс, - хинымæр æй уарз. 
Йæ цонг дæр ын ма ’лхъив - исчи дæм хæцдзæн. 
Дæ хъуыддагæй мурдæр ницы рауайдзæн. 
Уымæн у йæ уарзон иу æндæр лæппу, - 
Нæу дæуау нæуæндаг, нæу дæуау тæппуд. 
Ма дзы ’вæр дæхицæн дзæгъæлы зæрдæ, 
Уыцы чызг кæй уарза, ахæм ды нæ дæ! 
121 
Варис нын а-фæртаг заманты 
Ысхъæлдзæг. Исты ма дзы зæгъ. 
Нинæйы фарсмæ нын фæбады 
& 

Чехойты Сæрæби. ЦÆР! 
Изæрæй булвары дзæбæх. 
Барис йæхи аккаг ыссардта... 
Фæзæгъы алы хатт дæр: дард, дам, 
Цы лидзæм Иры бæстæй, цы! 
Туг ам дæр абухы, фыцы. 
Куыст дæр дзы бирæ ис, чызг - арæх. 
Нинæйы хуызæн чызг, уæллæй, 
Æнæхъæн Азийы дæр нæй, 
Нæй ахæм Иры дæр ыссарæн. 
Нæ, нæ! Æнамонд лæг нæ дæн. 
Нинæ нæ фæсайдзæни мæн. 
122 
Дысон та кинойы уыдысты... 
Изæрæй. Уыд рæсугъд сæ цыд. 
Куы-иу сæ сабыр зарын хъуысти, 
Куы та сæ худгæмхасæн дзырд. 
Куы-иу сæ ницуал хъуыст æппындæр, 
Цæмæн кæной æрра гæппытæ? 
Сæ хъазт, сæ худынæн кæрон 
Нæ уыд сæ фæлладуадзæн бон. 
Æрмæст ма иуæй-иу хатт Нинæ 
Цæуылдæр аджих вæййы ’васт 
Æмæ-иу зæхмæ уæд нымдзаст. 
Барис дæр ыл нæ цыди хинæй. 
Нинæ дæр рог чызг, мыййаг, нæу 
Æмæ сæм никуы уыд быцæу. 
— 72 — 

Чехойты Сæрæби. ЦÆР! 
123 
Цыди та рæстæг дæр йæ цыдæй... 
Ирæйыл фембæлди Барис. 
Ирæйы маст, цыма, фæцыдæр: 
- Мæнмæ дын иу зæгъинаг ис... 
- Æз хъусын, - загъта йын Барис дæр. - 
- Æцæг-иу мацæуыл кæн дистæ... 
Æз дын лæмбынæгæй зæгъон: 
Куыд у Нинæимæ дæ бон? - 
- Цы кæсы дæу, уый та цы хоныс? 
Æмæ цы хъуыддаг ис дæу та? 
- Йæ фыды йын, мыййаг, зыдтай? 
- Зыдтон æй, абон дæр æй зонын. 
- Фæлæу-ма, байхъус мæм дзæбæх... 
- Цæй тагъд, цы мын зæгъыс, уый зæгъ. 
124 
Барис йæ сахатмæ æркасти. 
Ирæ йæм балæууыд хæстæг: 
- Уæд йед та... Нинæйы маст и... 
Нинæйæн никуы уыди лæг, 
Фæлæ йын тагъд уыдзæн сывæллон... 
- Бæллыс æм! 
- Æмæ йæм цы бæллон?.. 
Æрхæсс æй: райсоммæ дæ кæрт 
Писмотæй байдзаг уыдзæн уæд. 
Фысдзысты лæппутæ лæмбынæг... 
Барис фæцæйтыдта мæстæй, 
Æнæмæстыгæнгæ дæр нæй. 
- Дæ дзыккутæ дын раст сæ бынæй 
— 73 

Чехойты Сæрæби. ЦÆР! 
Ныттон, - дæ пъирийыл хæцай, 
Кæмæндæр ма халай йæ цард. 
125 
Ирæ æрбайсæфти йæ цурæй. 
Йæ фæнд та баххæсти, йæ фæнд. 
Барис та уым куыддæр фæсурау, 
Уыди уый цавддуры хуызæн. 
Ыстæй æрæджиау араст сабыр... 
«Уый та куыд у? Мæ Нинæ бабын? 
Кæм ма ис уый хуызæн чызг, кæм? 
Куы ма йыл фембæлон, уæд æм 
Мæхи куыд равдисон, цы сдзурон? 
Куы нæ йæм бахудон фыццаг, 
Гьеуæд мæ бамбардзæн, мыййаг... 
Мæхицæй та йæ, цæй, куыд сурон? 
Мæхæдæг алидзин - мæлæт! 
Æмæ цы фенхъæлдзæни уæд? 
126 
Æрæхсæв. Ленины цырæгътæй 
Ныррухс мæ Ирыстон бынтон. 
Зынд арвыл урс мигъы хæррæгътæ, 
Æз ног Мæй тынг дзæбæх уыдтон. 
Нæ Терк дæр ивылдæй ызгъордта, 
Йæхи мидæг хъæлæба кодта, 
Кæм та налат усау уыди, 
Кæм та уæздан чызгау цыди, 
Кæм та уый бирæгъау лæбурдта. 
Æз æм ныхъхъæр кодтон æваст: 
— 74 — * 

Чехойты Сæрæби. ЦÆР! Х^ЕНС’ 
«Гъей, хъал Терк, ног дугæн фæраз! 
Цы фестут, Иры сахъ лæппутæ, 
Хæцут ын йе ’фцæгготыл тагъд 
Æмæ ныррухс кæнæм нæ цард». 
127 
Ды хорз лæг дæ, дæ цард - æвдисæн, 
Фæлæ дæ тынг тыхстæй уынæм. 
Куы дæ Парнасы сæрмæ сисæм, 
Куы дæ нæ къæхты бын кæнæм. 
Дæ хорздзинад - æхсызгон иутæн, 
Æндæртæн та сæ цæсты фиутæ 
Фæтайынц фырхæлæгæй уæд. 
Фæкалынц уый фæстæ сæ сæт. 
Цы уыдтæ ’мæ цытæ нæ уыдтæ, - 
Дæуыл æрæмысдзысты туг. 
Цæсгæмттæй асæрфдзысты ту. 
Зын заман хъахъхъæнынц сæ удтæ, 
Цъыф калын уый фæстæ - сæ куыст. 
Сæ цæсгом тагъд ивы йæ хуыз. 
122 
Ирæ у ахуыргæнæг махæн, 
Уый уарзы немыцаг æвзаг. 
Мысынмæ ничи ссарид ахæм, 
Ыстæй йæ дам-думтæй - æфсад. 
Фæлæ дæ цæсты раз фæзынæд, - 
Нæ йæм ис бафсæдæн кæсынæй. 
Зæгъæн дзы ницы ис уындæй. - 
Нæ сыхы ахæм рæсугъд нæй. 
_—_ 75 —— * 

Чехойты Сæрæби. ЦÆР! 
Немыцагау фæкæсы арæх 
Уый Гете, Шиллеры дзæбæх, 
Стæй Гейне, Бехеры дæр зæгъ. 
Фæлæ нын Марксæн ницы ’мбары, 
Йе Гегель, Фейербахæй раст 
Нырма уый иу рæнхъ дæр нæ каст. 
129 
Ирæ-иу лекцитæм куы «хъуыста», 
Уæд кодта урокты ныхас 
Æмæ сæ тынг цыбыр фæфыста, 
Марксизммæ хорз цæстæй нæ каст. 
Уый, дам, сæр риссæн у-иу загъта, 
Йæ фыссын-иу æваст фæуагъта. 
Ныр та нын немыцы фæзмы: 
Йæ дзырд, йæ цæстыты фæзылд, 
Йæ дарæс, иууылдæр йæ митæ... 
Ныхас кæнгæйæ дæр - нæтаг 
Æмæ нын агæпп ласта тагъд 
Ирæ бынтон космополитæй. 
Уый хорз нæ бамбæрста нæ цин, 
Маркс, Энгельс, Ленины тох циу. 
120 
Æмæ сын ницы ’мбары, ницы, 
Уæддæр хæрдты гæсгæ цæуы. 
Сæ койæ дæр уый дардмæ лидзы, 
Йæхирдыгонау хорз цæры. 
Материалисттæ, идеалисттæ, 
. ~~ 76 — — 

Чехойты Сæрæби. ЦÆР! 
Цы уæлдай ис куывд æмæ хистæй, 
Тъаран дæр Ирæйæн - дзидза. 
Кæуыл дзы махырдæм хæца? 
Сæ зонын тынг хъæуы йæ куысты. 
Æндæр ын «Милый друг» циу?.. 
Хæссы æрдæггомæй йæ риу... 
Цы ран уа батæ ’мæ хъæбыстæ, 
Уый уарзы ахæмтæ кæсын 
Æмæ йын пъа кæнын нæу зын. 
131 
Йæхи нын ахуыргонд фæхоны! 
Ирон чызг! - исчи ма зæгъæд: 
Иронау кæд кæсын нæ зоны, 
Гъе уый цæй ахуыргонд у уæд?! 
Йæ сæрмæ мах æвзаг нæ хæссы. 
Елхотæй дарддæр, дам, нæ бæззы! 
Фæлтау, дам, немыцагау кæс. 
(Æвзæр нæ хонын уый дæр æз.) 
Фæлæ йæхи ’взаг чи нæ зоны, 
Цæй патриот у, уый зæгъут! 
Хæсты дæр разыны тæппуд. 
Сæ уидаг сын хъæуы ыстонын... 
Уый низ у Райгуырæн бæстæн. 
Мæлын æз ахæмтæм мæстæй! 
132 
Æдзух нæ ирон хъазты кафыд, 
Рæсугъд у, ралæууыд йæ рад. 
— 77 —■ * 

Чехойты Сæрæби. ЦÆР! 
Йæ рæстæг дзæгъæлы нæ сафы, 
Уыди чындздзон чызгыл нымад. 
Кæддæр-иу даргъ уыди йæ дзыкку... 
Дзырдтой-иу лæппутæ: «Кæй чызг у?» 
«Цымæ нæ бакомид мæнæн?» 
«Цымæ йын не сбæззин лæгæн?» 
Фæндырæй уый хуызæн цæгъдынмæ 
Нæ сыхы иу чызг дæр нæ уыд 
Æмæ йæ хъазтмæ хонын хъуыд. 
Фæлæ уæлдай ныхас зæгъынмæ, 
Кæнæ æвзæр митæм, зæгъай, 
Ирæ - йæ мады хаст чызгай. 
133 
Ирæ æгæр буц уыд хæдзары, 
Цы вæййы къулбадæг, уый уыд. 
Лæппутæй цалдæрыл фæзарыд, 
Ныр та Муратыл зарын хъуыд. 
Сæ кæрты иу усгур нæма уыд. 
«Лæппумæ, дам, ысдзурын ма уæнд! 
Уый та цæй æгъдау у, зæгъут, 
Куы басыгъд уарзынæй мæ уд, 
Уæд ын куыннæ зæгъон æргомæй: 
Лæппу, æз бирæ уарзын дæу 
Æмæ мын сусæггаг дæр нæу. 
Цы кæнын кад, æгъдауæй, номæй? 
Чызг дæн æппæты фыццаг æз, 
Чызгæн та уарзын у йæ хæс». 
78 

Чехойты Сæрæби. ЦÆР! 
134 
Мурат дæр ыл нæ уыд æнæууæнк, 
Æмæ йæ курынвæнд кæны. 
Куы вæййы хъазты, уæд йæ лæууæн 
Ирæйы комкоммæ вæййы. 
Чызг алкæд алæууы кæронæй. 
Æфсæрмытæ фæкæны бонæй, 
Изæрæй та йæм нæй æфсæрм. 
Муратæн разылдта йæ сæр. 
Йæ фæкаст - хурбонау фæскъæвда 
Ирæйæн алы хатт дæр уыд. 
Уый тагъд чындзы цæуын фæндыд... 
(Кæй нал у чызг, уый йæ æндæвта), 
Фæлæ цы амалæй, куыдæй? 
Ирæйæ райдайæн ын нæй. 
135 
Рæстæг цыди. Нæма уыд афæдз, 
Мурат нæма зоны уæддæр: 
Ирæ йæ ахсынмæ кæй хъавы, 
Кæй йæм у рагæй дæр цæттæ. 
Ныр хъазтмæ нал уæнды цæуын дæр. 
Бон иу ран нал бады æппындæр. 
Йæ риуы уарзондзинад, зæй. 
Æхсæв дæр нал кæны фынæй. 
Мурат куы базона лæмбынæг 
Ирæйы ивгъуыд митæ, уæд 
Фæлтау хуыздæр уыдзæн мæлæт. 
Мурат куы раздаха йæ сынæг, 

Чехойты Сæрæби. ЦÆР! 
Куы нал æй ракура, мыййаг, - 
Мурат ын нæу, мыййаг, фыццаг. 
136 
Фæдзуры йын: «Ныр ма цæййаг дæн 
Дæ фæстæ. Нал бæззын чызгæн... 
Уый зон, ды фехæлдтай фыццагдæр 
Мæ риуты итувæрд мæнæн. 
Дæуæй зонын фыццаг хатт ба дæр, - 
Кæм уыди уыцы ’хсæв нæ бадæн, 
Уый рох нæма фæци мæнæй 
Æмæ йын рохгæнæн дæр нæй. 
Ды дæ мæ фыццаг уарзон, Мурæ, 
Æз афтæ хондзынæн ныр дæу, 
Кæд дын, мæ удæнцой, хъыг нæу. 
Цы кæнын ацы зæххыл Хурæй, 
Зæгъ-ма, цæмæн мæ хъæуы Мæй 
Мæ зæрдæ рухс куы у дæуæй. 
137 
Мыййаг æвзæр лæппу куы нæ дæ, 
Æз дæр дæу аккаг дæн æрмæст. 
Мæ игæр айхæла, æнæ дæу 
Цæрын нæ базондзынæн æз. 
Мæхи æз амардзынæн, зон æй, 
Мæхи æз Терчы дæр ныссонин, 
Ды мæ куы нæ ракурис, уæд. 
Кæмдæрты батæн фод æгъгъæд. 
Дæ къухдзæф йеддæмæ мыл къухдзæф 
Мæ буарыл иу къухдзæф дæр нæй. 
80 

Чехойты Сæрæби. ЦÆР! 
Цы федтон, федтон уый дæуæй. 
Мæ былтæм дæр æрмæст дæ уддзæф 
Фæхæццæ, баууæнд мыл, æндæр 
Мæнæн нæ разылдта мæ сæр». 
132 
Мураты сайынвæнд ыскодта 
Æмæ йын сусæг та кæны: 
Уый цалы фæстæ уарзгæ згъордта, 
Мурат ын цалæймаг у ныр. 
Фæлæ йæ радыгай фæуагътой, 
«Хæрзбон, Ирæ!» дæр-иу нæ загътой. 
Мурат нæма зоны, нæма 
Ирæйы ивгъуыд цард нырма. 
Ныр æй фæнды Мураты ’рцахсын, 
Цæмæй йæ ракура уый тагъд... 
Йæ фæдыл ку’ алидзид, уæд та! 
Лæппу йын бакуымдта æртасын. 
Куыд тагъддæр ацæуа чындзы, 
Гъе уымæ нын Ирæ тындзы. 
139 
Фæлæ ныр даргъ ныхас цы къахæм, 
У диссаг уарзыны хъуыддаг. 
Уым цас и хъæлдзæгдзинад махæн, 
Фылдæр дзы уый бæрц ис мæтаг. 
Куы уай тæригъæдцжын уæлдайдæр, 
Куы уай дæ рæдыдтæн сæ айдæн, 
Хъæуы уæд истæмæй тæрсын, 
Вæййы уæд алы хатт дæр зын 

Чехойты Сæрæби. ЦÆР! 
Ыстыр хъуыддаг кæнын фырмæстæй. 
Ирæ та йе ’взæр миты арф 
Нынныгъуылд, нал æм зыны арв. 
Æмæ йæ ныр фæнды æрмæстдæр, 
Цæмæй фæтагъд кæна Мурат, 
Куыд нæ йын базона йæ цард. 
140 
Уæд иу хатт иу сæрдон æхсæвы 
Уыд талынг. Мæй æрæгмæ скаст. 
Ирæ Мураты цур ыстæлфы: 
- Чысыл ма акæнæм ныхас. 
Æрбадынц бæлæсты бын нæууыл. 
Сæ ныхас роггомау, æнæууылд. 
Куы хатгай бахудынц хъæрæй. 
Кæсы сæм даргъ бæлæстæй Мæй... 
- Зæгъ мын, кæд мæм уыдзæн дæ номæй 
Нæхимæ минæвæрттæ, кæд? 
Æрæгмæ мауал кæн, æгъгъæд. 
- Зæгъ-ма, дæ хорзæхæй, æргомæй, 
Цы мæ баййардтай, цы? Фæлæу: 
Фæззæг нæм афтæ дард куы нæу... 
141 
Терк размæ абухгæ ызгъордта... 
Чызг цонгыл рахæцыд. Сæ цыд, 
Цыма йæ милицæмæ кодта, 
Раст афтæ фидар ыл хæцыд. 
Кæнынц æфсæддонтау æмкъахист... 
г _ 82 ——— 

Чехойты Сæрæби. ЦÆР! 
Мурат ын загъта уæд: «Мæ каис 
Уыдзæни а-фæззæг дæ фыд». 
Ирæйы сонт зæрдæ тæлфыд 
Мураты къухы бын уæлдайдæр... 
Чызг тайын байдыдта бынтон, 
Цыма уым нал уыди йæ бон. 
Мурат æнцон тасæн у сайдæн, 
Фæлæ гæды митæм рæвдз у: 
- Уæхимæ тагъддæр, мæ хур, цу. 
142 
- Æххæст мæ ахæццæ кæн, - загъта 
Чызг худгæ йе ’мбалæн, - хъæмæ. - 
Фæстæмæ здæхын æй нæ уагъта, 
Мурат æй не ’мбæрста: цæмæн. 
Хъæмæ æрхæццæ сты сæ дыууæ. 
Уыдис сын хорз дыргъдон. Цæуыннæ 
Фæбадой ацы ран дзæбæх, 
Уый ма мын, чиныгкæсæг, зæгъ. 
Дзырдта йын: «Тынг рæгъæд фæткъуытæ... 
Цом ахæр. Ма ’фсæрмы кæн. Цырд. 
Хуыссынц мæ мад æмæ мæ фыд. 
Мæн ничи бафæрсдзæн: кæм уыдтæ? 
Тузар нæ райхъал уыдзæн тагъд, - 
Фæскуыст фынæй кæны æнцад. 
143 
Нæ, нæ. Нæма цæуын, мæ къона, 
Мæн демæ абадын фæнды. 
- 83 - 

Чехойты Сæрæби. ЦÆР! 
Мæ дуне, тынгдæр мæ куыд зонай, 
Æз уымæн афтæтæ уæндын». 
Чызг æй хъæбысгæнгæ ныуузы, 
Йæ рус ын ахафы йæ русыл... 
Уæлгоммæ аппары йæхи, 
Йæ дысæй асæрфы йæ хид, 
Йæ цинтæй лæппуйы фæливы. 
Хъæбыстæ, батæ йын кæны. 
(Æмæ дам ма худут мæныл). 
Куы йын йæ къух йæ риумæ ’лхъивы, 
Мурат дæр силлæг ис бынтон, 
Йæхиуыл нал цыди йæ бон. 
144 
Æмæ йæм улæфты бар нал хауд. 
Уый бахауд уацары æваст... 
Ирæ йæ алы фæрсты цалхау 
Нæл бæлонау æрзилы раст. 
Куы йын йæ дзыккутæ фæдауы, 
Куы та йæ хъæбысы æрхауы. 
Чызг кæй у (афтæ дзы зæгъон), 
Гъеуый дзы ферох ис бынтон. 
Цыма йыл бахæцыди ризæг, 
Йæ зыр-зыр уый хуызæн цыди. 
Раст артау цæсгом дæр сыгъди... 
Фæлæ йыл мачи мæлæд дисæй, - 
Чызг у ’мæ байдыдта тыхсын, 
Æрдæгцъынд цæстытæй кæсын... 
_ 84 — 

Чехойты Сæрæби. ЦÆР! ЧЙР& 
145 
Цы ма дзырдтой, цытæ ма кодтой, 
Нæ зонын, нал сæ федтон æз. 
Кæд сæм æз рагæй кодтон додой, 
Уæддæр сæ нал ахста мæ цæст. 
Æмæ сæ, марадз, мæ хур, агур. 
Фæлæ поэты цæст уынаг у: 
Сæ фæд уыд дыргъдоны фæтæн... 
Мыййаг кæд Шерлок Холмс нæ дæн, 
Уæддæр сæ базыдтон. Фæхудтæн, 
Сæ цурты иу чидæр æруад 
Æмæ дзы алыгъдысты тагъд. 
Кæм бадтысты, уым баззад худ дæр, 
Муратæн лидзгæйæ, уæллæй 
Йæ къухы нал бафтыд тæссæй. 
146 
Тузар Ирæйы фарста бонæй: 
Кæм уыдтæ дысон изæр ды? 
Кæмæн уыд цард, мæ хо, фæндонæй, 
Цы хизыс бинонты сæрты? 
Цæмæн дæ ф’агурæм кæмдæрты? 
Зæгъ нын, цытæ нын ис дæ зæрды? 
Æмæ дын бацамоной уæд, 
Æдзух дыл чи фæкæны мæт. 
Кæд уарзыс иу лæппуйы, искæй, 
Уæд ын нæ хæдзармæ бар радт... 
Кæс ма: дæ фыд æмæ дæ мад... 
Дæ риссæй уыдон кæнынц рисгæ. 

Чехойты Сæрæби. ЦÆР! 
Кæд дын у мах ныхас æгъгъæд, 
Дæ митыл ахъуыды кæн уæд... 
147 
Мæхи кой нал ыскодтон рагæй. 
Куы уарзын Нинæйы æз дæр, 
Фæлæ мæ уарзыны хъуыддагæй 
Бынтон куы сдзæгъæл и мæ сæр. 
«Ды та кæм дæ?» - зæгъгæ мæ бафæрс 
Æз дæр æнцад нæ бадын, ма тæрс... 
Мæнæй уый, уарзынæн ысбæзз! 
Æз дæр мæ фыды фырт дæн, æз. 
Нинæйы къахдзæфтæ нымайын. 
Йæ фыд у... базыдтон æй хорз. 
Ыскæнин дам-думтæн дæр хос, 
Мæ фæндтæй хистæр лæг куы уаин, 
Фæлæ нæуарзын нæу мæ бон. 
Уый хъуамæ комкоммæ зæгъон. 
148 
Йæ рудзгуытæм фæзындтæн дысон... 
Уæдæ цы бакæнон, зæгъæд! 
Мæ кард йæ кæрддзæмы нытътъыссон, 
Æмæ цæй ирон лæг дæн уæд? 
Кæд æй мæ астæуыл æрбастон, 
Кæд иугæр æз мæ кард ысластон, 
Уæд «тугæй» сахуырсæд æххæст. 
Æрдæгыл ма ныууадзон хæст. - 
Кæд иугæр æз Нинæйы уарзын, 
Фæлæ нæма кодтам ныхас, 
86 

Чехойты Сæрæби. ЦÆР! 
Уæд мын йæ ныууадзын нæу раст. 
Мæ уарзтæй хинымæр цы хъазон! 
Мæ фæндтыл хъуамæ æз хæцон, 
Фæстæмæ здæхын нæу мæ бон! 
149 
Бæргæ куы йæ фенин ныхасмæ, 
Уæд ын æз радзурин мæ маст, 
Фæлæ нæ рацæудзæн мæ размæ, 
Мæхимæ баззайдзæн мæ уарзт. 
Кæд уарзын, уарзон уæд кæронмæ! 
Нинæ нæ фæбадцзæни бонмæ. 
Мæнæн æм бауæндын у зын 
Æмæ йæм рудзынгæй кæсын: 
Æлхынцъ та йе ’рфгуытæ цæмæ сты? 
Кæсы уый иу писмо хъæрæй. 
Æмæ æнæ радзургæ нæй, 
Цæмæн кæсгæ-кæсын фæмæсты. 
Æз хъуыстон. Рудзынг уыди гом. 
Фыста йæм иу чидæр æргом: 
ЧБРМБНЫ ПИСМО НИНÆМÆ 
150 
«Дæ бонтæ хорз, Нинæ, цы фæдæ? 
Дæуыл мæ фембæлын фæнды. 
Мæ бон куы нæ уал у æнæ дæу, 
Уæд мын цы митæ кæныс ды? 
87 

Чехойты Сæрæби. ЦÆР! 
Цы кæныс усджын лæг Барисæй? 
Нæ рисдзæн сомы бон дæ риссæй. 
Йæ ус æрцæудзæни рæхджы. 
Бæллæх, куы нæ зонай лæджы. 
Дæ фыд... Тамуимæ куыд хаттæ, 
О, уыдон хорз зоны Барис... 
Мæнмæ дын ахæм фæндон ис: 
Кæимæ цавæр рæтты бадтæ, 
Мæн уыдон ницæмæн хъæуынц, 
Фæлæ мæ мадæн бау чындз. 
151 
Фæнды мæ мад æмæ мæ хойы, 
Ды баууæнд, тынгдæр та мæхи. 
Фырцинæй арвы дуар ныххойин, 
Æз Мæймæ фидиуæг тæхин. 
Ды мын куы бакомис, гъе уæд дæ 
Хæссин мæ уæхсчыты кæрæттыл. 
Дари, хъæдабæ ’мæ хæрдгæ 
Дæ дарæс уаиккой, бæргæ. 
Æрмæстдæр ды мæ къай куы бауис. 
Мах фосæй тынг хъæздыг ыстæм. 
Фыстæ ’мæ хъуццытæ, зæгъæм, 
Дæхи нæм хъарм æхсыры найис. 
Дæ сæр нæм туаг хуырхæй æхсис. 
Уæдæ фæтæн сынтæг дæр ис. 
152 
Нæ чырын йедзаг у æхцайæ. 
Нæй Къобы мах хуызæн хъæздыг. 
- 88 — * 

Чехойты Сæрæби. ЦÆР! \Й?& 
Нæ дæ хæссин кæйдæртау цайæ, 
Нæ кæнис мæт, нæ кæнис хъыг. 
Цæрынæй не ’фсæдис нæ хъæуы 
Æмæ чызджы æндæр цы хъæуы! 
Куы йын уа алцыдæр йæ фаг. 
Йæ царды мацæмæй уа хъуаг. 
Нæ бинонтæн сæ иу хай ам и, 
Дыккаг хай Къобы сты нырма, - 
Уым ис нæ фыд, уым ис нæ мад. 
Дæ фыд, ыстæй дæуыл цы дам и, - 
Барис æдылы лæппу нæу 
Æмæ нæ ракурдзæни дæу. 
153 
Фæлтау, Нинæ, мæныл æрынцай, 
Æз дын хатыр кæнын æппæт. 
Æрфгуытæ ма хæссай æлхынцъæй, 
Фæцух уай дам-думтæй дæр уæд. 
Æз дын ныббардзынæн дæ рæдыд. - 
Кæй хаттæ горæты кæрæтты, 
Æмæ кæимæ уыд дæ цыд, 
Æмæ уæлдайдæр та дæ фыд... 
Фырмæстæй мауал мæл мæ разы. 
Æз дын тæригъæд кæнын, æз. 
Мæн бауарз, бамбар мæ æрмæст... 
Чи уарзы, бирæ уый фæразы. 
Æрцу нæм, искуы ма нæ фен. 
Æз дæн Мырыккаты Чермен». 
89 — 

Чехойты Сæрæби. ЦÆР! 
154 
Нинæ æрбамæсты, ыскуыдта, 
Куыддæр йæ писмо каст фæци. 
Фæкаст æм тынг æвзæр йæ хъуыдцаг, 
Нæ кодта хъыг, нæ кодта цин. 
Æз та йæм гом рудзынгæй кастæн... 
Куы схуыфон, уымæй дæр-иу тарстæн. 
Лæууыдтæн талынджы æнцад. 
Нинæйæн тынг рухс уыд йæ уат. 
Ыстæй æрбадт Нинæ фыссыныл... 
Уый бирæ иу цыдæр фыста, 
Лæууыдтæн гобийау æз та. 
Йæ ныхыл хиды ’ртах фæзыны. 
Уый каст йæхи фыст дæр хъæрæй 
Æмæ нæ байрох ис мæнæй: 
НИНÆЙЫ ДЗУАПП ЧЕРМЕНÆН 
155 
«Цæмæн хъазыс, Чермен, дæ номæй? 
Æмæ цы æнхъæл дæ мæнæн? 
Æз хъомтæ ’мæ фыстæн нæ комын, 
Æгомыг фос, мыййаг, нæ дæн. 
Æз дын кæмæфæнды нæ бæллын, 
Ыстæй лæджы фыдæй нæ мæлын. 
Лæг мын æнцон ыссарæн у, 
Æмбал ыссарын та зын у. 
Мæн мулк цæмæн хъæуы, зæгъ-ма мын, 
Мæ лæг куы ницæйаг уа, уæд, 

Чехойты Сæрæби. ЦÆР! 
Куы уа лæджы бæсты рæуæд?! 
Æз уарзын искæй хъуыды, амынд, 
Фæлæ мæхиуыл дæр сæр и, 
Æнæ уый мастимæ цæрин. 
156 
Æз дæ кæддæр сырдтон мæ цурæй, - 
Зын у йæ бамбарын дæуæн... 
Кæй цы фæнды, гъе уый мæ дзурæд, 
Мæхи раз аххосджын нæ дæн. 
Уæд мын цы хатыр кæныс, радзур... 
Цы мын ныббаринаг дæ, рацу 
Æмæ мæ баууæндын кæн ды, 
Кæм ис мæ удхæссæг рæдыд. 
Мæнæн цы маст ыскæна чидæр, 
Æз ууыл нал фæкæнын маст. 
Мæнмæ та афтæ кæсы раст: 
Мæхицæн маст кæнын мæ митæй, 
Æрмæстдæр аххосджын уæд дæн, 
Кæнын уæд хъыг æмæ мæт дæр. 
157 
Нæ мæ хъæуы æхцайы чырын, 
Ды мемæ фосы цард кæнис. 
Мæхи цæмæн найон æхсыры, 
Мæ фарсмæ абана куы ис. 
Цæрын мæхи фæллой хæргæйæ. 
Дари хъæдабæ ’мæ хæрдгæйæ 

$ 
^ 
Чехойты Сæрæби. ЦÆР! 
Кæй сайай, ахæм чызг нæ дæн. 
Кæд у дæ сынтæг дæр фæтæн, 
Уæддæр мæ зондахаст æндæр у: 
Мулк хорз у, хъомтæ дæр, уæдæ, 
Фæлæ дæхæдæг та цы дæ? 
Уæ фыды мулкæй ма куы цæрут. 
Кæд у лæджы хуызæн дæ хуыз, 
Кæм ис уæд хæдзары дæ куыст? 
158 
Рæсугьд у, зонын æй, дæ сурæт, 
Нæ зоныс дарæсæй æфсис. 
Зæгъ-ма, дæ хорзæхæй, мæ курæг, 
Дæхи фæллойæ дæм цы ис? 
Хид калынц де ’мгæрттæ сæ куысты, 
Дæ хиды ’ртæхтæ та кæм ысты? 
Ды дæ хъæдабæйæ фæлыст. 
Ам уынгты джеттыра кæныс. 
Нæ зоныс сомыбон дæ хъысмæт. 
Бухархуд, хорз гæлифе, рон 
Дæ уæлæ скæныс æмæ бон 
Хæрзсæрфт цырыхъыты хъыс-хъысмæ 
Фæхъусыс, уый фæстæ та нозт, 
Кæм вæййы де ’дылы сæр хост. 
159 
Нæй, нæй, Чермен, æрра нæма дæн. 
Ды та дзæгъæл ныхас кæныс. 

Чехойты Сæрæби. ЦÆР! 
Ь^ 
Æз дæн йæ иунæг чызг мæ мадæн, 
Ыстæм нæ кæрæдзийæн ныфс. 
Цæгъдыс Барисыл дæр дзæнгæда. 
Бынтон дæ фæндæгтæ ныхгæдтай... 
Барис æнæ усæй æрцыд, 
Ыстæй йын иу ус дæр нæ уыд. 
Дæ кой мын ныр бынтондæр фенад. 
Фæнды дæ, ма ракура мæн, 
Цæмæй æз баззайон дæуæн... 
Дæ цæстæй кæд дæ къæбут фенай, 
Æз дæр уæд бауыдзынæн дæу... 
Уæдмæ æнæ усæй фæлæу!» 
160 
Ысдзырдта ма: «Уый йын æгъгьæд у», 
Æмæ дын рудзынгмæ фæкаст... 
Мæнырдæм рацæйцыд йæхæдæг, 
Æз уæд фæлидзæг дæн æваст. 
«Уый чи дæ?» - ауад ма мæ хъустыл... 
Уым æз нæ баззадаин бустыл... 
Мæ къæхты руаджы та уæдцæр 
Æнæ над баззади мæ сæр. 
Мæ сæр кæм нæ бакусы, уым мæ 
Мæ къæхтæ бахъæуынц æваст. 
Æз сæ ыстыр бузныг дæн раст. 
Куы бахъæуы, уæд мæ, мæ лымæн, 
Дзæбæх æнæзивæг хæссынц, 
Кæдæм фæцаразын мæ фындз. 

Чехойты Сæрæби. ЦÆР! 
161 
Фæцæйцыд иу хатт Нинæ уынджы. 
Лæппутæн бацайдагъ и хъазт. 
Лыстæг æхцатæ йын уым рыджы 
Йæ размæ бакалдтой æваст: 
- Æруидз сæ, сау рæсугъд, дæхицæн. 
Дæ фыдæй мацæмæй кæн хицæн. 
Цы ма дын баззайа фыдæй! - 
Æмæ ныххудтысты хъæрæй. 
Нинæ нын ахæм ран «налат» у: 
Йæ къух куы ныззылдта уæрæх 
Æмæ ныдздзæхст кодта дзæбæх 
Къуыдипп дзæгъæлдзыхæн йæ уадул! 
Лæппуйæн рафыхти йæ маст... 
Чызг та йæ фæндагыл фæраст. 
162 
Лæппутæ аззадысты джихæй. 
Йæ рус дзы аныхта сæ иу. 
Нинæ сæм нал фæзынди тигъæй. 
Чызгмæ дзæгъæл дзурын та циу? 
Сæхæдæг се ’хцатæ æруыгътой. 
Ныры онг се ’взæр ми нæ уыдтой, 
Ныр та йыл мауал кæнæнт хъыг. 
Мах уарзæм уайдзæф кæнын тынг, 
Рæвдз ыстæм худынмæ дæр рагæй. 
Фæлæ цæмæн худæм хъæрæй, - 
Нæхимæ иу аипп дæр нæй? 
Кæуылдæр худынмæ тагъд ма кæн, 
. — 94 — —. 

Чехойты Сæрæби. ЦÆР! 
ъР 
Мæ хæлар, ахъуыды-иу кæн: 
«Цымæ мæхæдæг та цы дæн?» 
163 
Нинæ Барисы койæ райы, 
Æнæ уый зæрдæ у уынгæг. 
Барисы хорз лæгыл нымайы, 
Фæлæ цæмæй бæрæг у лæг? 
Зын у лæджы базонын сонтæй, 
Æвиппайды, цы дзы сты бонтæ? 
Æз зонын, аз дæр нæу æгъгъæд, 
Фæуы цæххы пут йемæ хæрд. 
Йæхи дæр бирæ лæг нæ зоны. 
Вæййы дын аргъгæнæг æрмæст. 
Дæу та нæ зондзæни æххæст, - 
Дæуæн йæхи дæсны фæхоны... 
Бынтон ысурс вæййы йæ хил, 
Уæддæр нæ базоны йæхи. 
164 
Лæгæн йæ хъуыддæгтæ, йæ митæ 
Йæхиуыл хорз дзурæг ысты. 
Куыд цæры адæмимæ, уый дæр, 
Ыстæй ма ноджыдæр куысты. 
Цы уарзы искæмæн йæ зæрдæ, 
Дзæбæхдзинад, æви æвзæртæ? 
Æрмæст йæхиуыл кæны мæт? 
Уый нæу Советон лæг гъе уæд. 
Кæд нын уый алкæмæ дæр хъусы, 
Фæкæны алкæй дзырд æххæст, 
. — 95 

^ 
Чехойты Сæрæби. ЦÆР! 
Уæд у уый хъазæнхъул æрмæст. 
Хи фаг дæр алкæй сæр нæ кусы! 
Йæхи ’рдæм алчидæр - дæсны. 
Фæлæ фæйнæрдæмты кæс ныр... 
165 
Иу бон Барис Нинæйыл фембæлд, 
Æмæ йын тынг æхсызгон уыд. 
Кæд ын тызмæг дзурын дæр не ’мбæлд, 
Уæдцæр тызмæгхуыз уæвын хъуыд. 
Барис тызмæг уæвын нæ зоны. 
Нинæмæ кæд фырмæстæй тоны, 
Уæдцæр уый сабыргай, æнцад 
Цыбырæй радзырдта йæ цард. 
Куыд баззад сидзæрæй, чысылæй: 
Нæдæр ын мад, нæдæр ын фыд, 
Æдзух йæ хæстæджытыл зылд. 
Барисæн ницы уыд фæрсылæй. 
Уыдис сын цумайы лæдзæг, 
Нæ уыд йæ сæрыл дæр хæцæг. 
166 
Уæд æй йæ мады ’фсымæр дардмæ 
Фæхуыдта, кæн, дам, ныр фæллой. 
Æртынæм азты лыгъд Бухармæ, 
Цæмæй йæ ма скулак кæной. 
Æмæ йæ сабийæ, мæгуырæй 
Фæласта кусынмæ нæ Ирæй. 
Уыдис æнæзивæг Барис, 
Уыд кусаг, кодтой-иу ыл дис. 
96 

Чехойты Сæрæби. ЦÆР! 
Йæ мады ’фсымæр уыд йæ хицау, 
Вано уыди Барисæй хъал. 
Барисы нал æвдæлди, нал. 
Вано уым арæзта йæхи цард, 
Барисы мæт æй тынг нæ уыд, 
Фæлæ йæм худгæ дзурын хъуыд. 
167 
Барис дæр тынг касти йæ коммæ, 
Уый калдта сау куысты йæ туг. 
Ванойы фырт хуыссыд уæлгоммæ, 
Æмæ сæ цармæ кодта ту. 
Изæрæй та, цыма, уынынмæ... 
Фæзынд-иу арæзтæй сæ уынгмæ, 
Æмæ чайханатыл зылди. 
Чызджыты фæстæ тынг цыди, 
Фæлæ йæм иу чызг дæр нæ лæууыд. 
Барис дæр къорд азы фæстæ 
Тыдта æнæдзургæ мæстæй... 
Уæззау куыстæй фæллад куыннæ уыд... 
Чысыл-иу ахордта къæбæр 
Æмæ-иу бахуыссыд кæмдæр. 
162 
Барисыл хорз дарæс нæ кодтой, 
Фæлæ хъæрæй нæ кодта хъаст... 
Æрмæст æй бирæ куыстыл домдтой, 
Уыди æххуырсты хуызæн раст. 
Æмæ йæ байдыдта æмбарын, 
Фæлæ ысфæнд кодта ныббарын: 
_ _ 97 — . 

Чехойты Сæрæби. ЦÆР! 
«Æваст ысдзурын нæу æнцон, 
Мæ дзыхыл уал фæлтау хæцон». 
Дзырдта йæхинымæр æдзухдæр. 
Уый уым дæс азы бæрц фæцис... 
Фæкуыста дзæгъæлы Барис. 
Куыстæй ныскъуыдтæ сты йæ къухтæ. 
Æдзух фæллад æмæ æнкъард, 
Æрвыста афтæмæй йæ цард. 
169 
Йæ бон куы нæ уал уыд Барисæн, 
Ванойæн загъта уæд æнцад: 
- Нæй аргъ мæ куыст æмæ мæ риссæн, 
Æмæ мын иу мины ’рдæг радт. 
Цæуын Ирыстонмæ фæстæмæ... 
Мæ фыд, мæ мады рухс бæстæмæ. 
Æз уым дæр калдзынæн мæ хид 
Æмæ фæдардзынæн мæхи! 
Мæ фæнд... Æмбарыс мæ дæхæдæг... 
Зæгъын мын ницы у дæ бон. 
Кæнын мæ рацыдыл фæсмон. 
Фыргуыстæй бахус дæн уæлгъæдæй... 
Фæуæд мæ тухийæн æгъгъæд, 
Æппын мыл ничи кодта мæт. 
170 
Цæуын. Мæн бауарздзæн Ирыстон. 
Цæуын. Нæ уыдзæни рæдыд. 
Баба, нана ныгæд кæм ысты, 
Ыстæй мæ мад æмæ мæ фыд. 
98 

Чехойты Сæрæби. ЦÆР! 
Лæдзæгыл-иу кæм уадтæн дугьы, 
Кæм-иу уарзтон æз дур æнтъухын, 
Мæ фыццаг дзырд кæм загътон: мад, 
Мæнæн куыд нæ уыдзæн уым цард?! 
Вæййы цæрынмæ хорз кæмдæрты, 
Нæ хъæуы тынг бирæ лæгæн. 
Кæм мæлай, уым уыдзæн ингæн. 
Хорз фод кæмдæриддæр, кæмфæнды, 
Фæлæ дзы Райгуырæн бæстæй, 
Мæ фыды стæн, хуыздæр ран нæй. 
171 
Хъыпп-сыпп дæр не скодта йæ «хицау». 
Æмæ цы загътаид, æниу? 
Зынаргъдæр искæй цардæй - хи цард, 
Æмæ гæды ныхас та циу? 
Вано нынкъард, нымдзастуырдыгмæ... 
Уый каст йæ маст æмæ йæ хъыгмæ. 
Барисæн радта уый æхца... 
Æмæ йын мысыди йæ цард... 
...Нæ Ирмæ не ’рцыди хъæздыгæй, 
Фæлæ мæгуыр лæг дæр нæ уыд. 
«Кавцинкмæ» кусынмæ фæцыд 
Æмæ йæм кусджыты æрдыгæй 
Уыди дзæбæх цæстдард æдзух. 
Æцæг фæллой ыссардта къух. 
-. 99 =• 

Чехойты Сæрæби. ЦÆР! 
172 
Йæ цард йæхи фæндиаг кæмæн у, 
Нæ дардта уыдæттæм йæ цæст. 
«Фæллой цы ад кæны, цæмæн у, 
Уый æз ныр базыдтон æрмæст». 
Фæци йæ бирæ ныхас ууыл. 
Нинæ куыддæр фæхудт йæхиуыл. 
Барис кæй радзырдта æнцад 
Йæ мæгуыр, хъизæмары цард. 
Фæлæ Барисы уый мæт нал и... 
Уый ныр цыдæр зæгъын фæнды. 
Зын вæййы комкоммæ уæндын 
Дам-думтæй уарзонмæ æвналын. 
Цы нæ дзы базыдтай бæлвырд, 
Куы адаргъ кæнай ууыл дзырд... 
173 
- Нинæ, - зæгъгæ, Барис ысдзырдта, 
Зæгъын та ницы сси йæ бон. 
Йæ дзырдтæ радыгай ныхъуырдта, 
Уыди йæ дзыхы, цыма, дон. 
Æргом нæ фæрæзта, нæ уæндыд... 
Нинæйæн æй зæгъын цы фæндыд... 
Йæ был-иу ацъырдта мæстæй. 
Уый тарст, куы бафхæра рæстæй... 
Сыгъта иу иннæуыл тамако, 
Уыди хъуырдухæнæй фæллад 
Æмæ йæ хид фыртыхстæй калд... 
- Барис, Барис, тыхсгæ ма ма кæн, 
__ юо — —, 

Чехойты Сæрæби. ЦÆР! 
Зæгъ-ма, цы дæ фæнды æргом, 
Дæуæн куы у мæ зæрдæ гом. 
174 
- Нинæ, - æмæ та ног фæкъуыхцы, 
Йæ цæстытæй цæхæртæ калд. 
Хорз нæу, лæппуйы туг куы сфыцы, 
Барисы риуы та - цъæх арт. 
- Нинæ... дæ хорзæхæй, зæгъ-ма мын. 
Фæнды мæ, раст дæ разы амæл. 
Фæлæ ма зæгъ, Нинæ, мæнæн: 
Æцæг у уый, æви у мæнг, 
Цы мын дзырдта Ирæ дæу тыххæй? 
- Барис, у дзуапп радтын мæ бон. 
Дæу сайынц чидæртæ бынтон. 
Дам-думтæ чи тауы, кæй дзыхæй, 
Йæхæдæг чи у, уымæ ’ркæс, 
Ыстæй мæ уый фæстæ уæд фæрс. 
175 
Фæлæ мын зæгъ, цы ис дæ зæрды? 
Æфсæрмы мауал кæн мæнæй 
Нæ ахиздзынæн æз дæ сæрты, 
Мæнæн мæ туджы сайын нæй. 
Ды та мæм дзурын дæр нæ уæндыс 
Дæ бар дæхи: кæуыл æууæндыс - 
Ирæйыл, йе кæнæ мæныл. 
Æфсæрмы никæмæй кæнын. 
Ирæйыл? (Кодта мæм æртхъирæн), 
101 —. , 

Чехойты Сæрæби. ЦÆР! 
Уæд не ’хсæн ницуал ис дзырддаг 
Æмæ æндæр ран кæн хъуыдцаг. 
Гæды ныхас кæй кæны Ирæ, 
Кæд дæ уый базонын фæнда, 
Уæд дын нæ хæдзармæ фæндаг. 
176 
Кæд мын ды хæлд чызгæй фæтæрсыс, 
Уæд мыл кæуын хъæуы, кæуын. 
Ды мыл куы нæ ’ууæндыс, куы фæрсыс, 
Уæд æз куыд æууæндын дæуыл? 
Мæнмæ ис иу хабар дæу тыххæй... 
Мæхи куыд равдисон къæйныхæй, 
Æндæр дæ бафæрсин æз дæр, - 
Фырмæстæй разилид дæ сæр. 
Фæлæ дыл æз, Барис, æууæндын. 
Нæ уырны уыцы хабар мæн 
Æмæ дæм бахудын фæлмæн. 
Дæ зæрдæ къахын мæ нæ фæнды... 
Хуыздæр ныхъхъус уæвын фæлтау... 
- Зæгъ-ма, цы хабар у, цы фау? 
177 
- Æвзонгæй хъæугæрæтты згъордтам, 
Ныр дæр та иумæ стæм, Барис. 
Дæхиуыл мæ цы сахуыр кодтай, 
Мæнмæ дын уарзондзинад ис. 
Æндæр мæ мацы агур, ма дом. 
Æз дæр æмгæртты ’хсæн нымад уон. 
Нæ зилын «загътаты» фæдыл, 
_ _ Ю2 — * 

Чехойты Сæрæби. ЦÆР! 
Æз сын нæма комын сæттын. 
Нырма мын бирæ ис хæлæрттæ, 
Сæ къух мыл н’ ауыгътой æппæт. 
Мæхиуыл нал фæкæнын мæт: 
Кæд ма ис ме ’мхуызон æмгæрттæ, 
Уæд сыл тыхсын хъæуы, цæмæй 
Ирон чызг ма сæфа рæстæй. 
178 
Æз та сылгоймаг дæн, ирон чызг, 
Æмæ нæ зæгъдзынæн дæуæн, 
Цы фехъуыстон. Ыстæй уæд ноджы, 
Барис, дзырдтæ хæссæг нæ дæн. 
Дæу тыххæй мæм цы фыста чидæр, 
Уый бузныг у йæ даргъ фæдджитæй, - 
Йæ дарæс, хъомтæ ’мæ фыстæй, 
Фæлæ йæхиуыл та сæр нæй, 
Æмæ йыл не ’ууæндын æппындæр. 
Дæуæй цы загъта, нæу уый раст, 
Бынтондæр мысæггаг ныхас! 
Кæны йæ мидбынат гæппытæ. 
Цæмæн? Æмбæрстгонд у мæнæн... 
Фæлæ æз ардауæг нæ дæн. 
179 
- Уый хорз, цыдæридцæр мын загътай. 
Разы дæн се ’ппæтыл дæр æз. 
Дыууæ лæгæн кæд феххуыс загъд та? 
Кæрæдзи бамбарын - нæ хæс. 
Нинæ, æз аразын мæ фидæн... 
— 103 __ 

Чехойты Сæрæби. ЦÆР! 
Уырны мæ, раст чызг кæй дæ, уый дæр, 
Фæлæ цы бакæнон æз дæр 
Ныр уыцы дам-думты фæстæ? 
- Дæ бар дæхи, æцæг, мæ зынаргъ, 
Фæнды мæ тынг, мæн раст æмбар. 
Лæгъстæ куы нæ кæнын. Ныббар. 
Кæд дæм, мыййаг, фæсмон фæзына, 
Уæд аргъ ыскæндзынæ мæнæн, 
Фæлæ дын байрæджы уыдзæн... 
180 
Цы хъусыс ахæм чызгмæ афтæ? 
Дæхæдæг хорз куы зоныс, циу. 
Уый дзуаппытæ куы радта авдæн, 
Ныр та Муратыл кæны цин... 
Дæхицæн ма над кæн мæн тыххæй 
Дæ фидæн, о, Барис. Лæгдыхæй 
Цæлхдур нæ уыдзынæн дæуæн. 
Æз дын æфсæрмыйаг нæ дæн. 
Ды бауарз, дам-думтæ кæуыл нæй, 
Цæр-иу дæхи фæндиаг дзæбæх. 
Мæнæн та: «Цæй, хæрзбон у» зæгъ. 
Мæ маст æз нал уадзын кæуынæй, 
Уыдтæн кæуынмæ та дæсны... 
Цы ма дын радзурон æз ныр? 
181 
Дæхи ирон загътатæй хъахъхъæн. 
Куы уой, уæд сыл цæуæд дæ бон. 
- 104 — 

Чехойты Сæрæби. ЦÆР! ХЦЯДС’ 
Æфсæрмæй ахæм хъуыдцаг ма кæн, 
Фæстæдæр ма кæнай фæсмон. 
Ныр зонын æз, дæуæй фæцух дæн, 
Фæлæ дæ мысдзынæн æдзухдæр. 
Дæу та, цы дæ фæнды, уый кæн. 
Йæ бар йæхи куы у лæгæн. 
Æз цин цы хъуыддагыл фæкæнын, 
Уый бирæ н’ ахæссы мæнæн. 
Барис, æз амондджын нæ дæн. 
Мæнæн тæригъæд циу? Нæ кæуын. 
Ыстыр у дун-дуне, Барис. 
Йæ хай дзы алкæмæн дæр ис. 
182 
«Хæрзбон у», - загъта ма фырмæстæй. 
Фæраст. Йæ цæссыг та æркалд. 
Барис ма разгъордта йæ фæстæ, 
Фæлæ йæ нал ыссардта, нал. 
Æрцыд сæ хæдзармæ изæрæй. 
Нинæ нын нал уыди йæ сæрæн. 
Мæстæй йæ сонт зæрдæ тыдта 
Æмæ та иунæгæй куыдта. 
Барисыл нал дардта йæ зæрдæ, 
Фæлæ йыл хинымæры худт... 
Лæгау дзы чи нæ дара худ! 
Уынаффæ йын кæнынц æндæртæ. 
Ирæмæ чи хъусы лæгæй, 
«Æххæст лæг» зæгъæн уымæй нæй. 
~~ 105 ~ 

Чехойты Сæрæби. ЦÆР! 
183 
«Хæрзбон!» Цæуыл ма кæнон дистæ? 
Йæхæдæг диссаг куы у цард. 
Мæн та нæ бамбæрста Барис дæр, 
Æмæ та не скодтон хæдзар. 
Фæлæ йæ бирæ уарзын, бирæ. 
Кæм ма ис ахæм лæппу Иры? 
Дзæбæх, уæздан лæппу, куыстдомд. 
Йæ цард мын радзырдта æргом. 
Æз никуы никæй уарзтон афтæ. 
Æндæр мæ ничи хъæуы мæн. 
Лæгъстæ та нæу мæ бон мæнæн. 
Мæ зæрдæмæ цæудзæни арфдæр, 
Æз уымæй цас дардцæр кæнон. 
Æмæ хæрзбон, Барис, хæрзбон! 
184 
Кæмæй, цæмæй кæнон æфсæрмы! 
Кæмæн мæ рæстдзинад зæгъон? 
Мæ сæрмæ не ’рхастон æвзæр ми, 
Æмæ цæуыл кæнон фæсмон? 
Æз уарзтон. Загътон ын æргомæй. 
Цы тас у ахæм дзуаппæй номæн? 
Гъеуый мæ зæрдæмæ хæссын 
Æмæ мын иу чысыл у зын. 
Ныр æз цы бакæнон, цы фæуон? 
Кæм дæ, мæ рæстдзинад, æрцу! 
Æмæ æцæг цы у, - фæдзур. 
Науæд ма уынгты дæр куыд цæуон! 
_ — 106 ~ 

Чехойты Сæрæби. ЦÆР! Х*(НО 
Ирæ, мæ тæригъæд фæхæсс! 
Мæ маст дæ нал райсдзынæн æз. 
185 
Дæ зонгæтæ дæу уарзынц се ’ппæт? - 
Рæдийыс, афтæ ’нхъæл кæй дæ. 
Мæнæн æхсызгон у дæ фембæлд, 
Дæрдты цæуын кæны кæйдæр. 
Барис фæрæдыди æрмæстдæр; 
Цы ма сты ницæйаг ныхæстæ: 
«Фæлæ цы бакæнон æз дæр 
Ныр уыцы дам-думты фæстæ?» 
Уыдон нæ хъуыдысты Барисы, 
Фæкастысты Нинæмæ хъыг. 
Цы хъусы иуæй-иутæм тынг! 
Фырмæстæй сыл Нинæ куыд риссы, 
Уый у зын бамбарæн лæгæн. 
Барис æгæр загъта, æгæр. 
126 
Нинæ тыхсы. Нинæ ысмæсты. 
Нинæ æрынкъарди бынтон. 
Барис у хорз лæппу йæ цæсты, 
Нæ дзы у ахицæн йæ бон. 
Йæ зæрдæ ма кæуыл фæдара, 
Рæстдзинад ц’ амалæй ыссара? 
Хуыссæг æй нал ахсы æхсæв. 
Ныр цардæй амарды æхсæн 
Æнцад æнæ ’мбалæй куыд лæууа! 

Чехойты Сæрæби. ЦÆР! 
Æмæ йæм ницуал каст йæ цард, 
Нинæйæн нал кæны уый ад. 
Уый циу, цард иунæгæй куы фæуа? 
Куы нæ уа искæуыл дæ мæт, 
Дæу дæр куы ничи уарза, уæд? 
187 
Ныр цалдæр боны Терк у ивылд. 
Хъæргæнгæ, маст калгæ цæуы. 
Йæ уылæн иннæйы фæивы, 
Куы зары, куы, цыма, кæуы. 
Куы нын хæрдмæ йæ риу ыссæуы, 
Куы та бынмæ, цыма, ныллæууы. 
Цыма нын улæфгæ кæны, 
Кæм та йæ былтæй дæр кæлы. 
Ыстыр æртæхтæ дзы фæхауы, 
Йæ къултыл абухы хæрдмæ, 
Тыхсы йæхимидæг æмæ 
Йæ быны стыр дуртæ ысхъауы. 
Æнцад сæ нал уадзы лæууын, 
Сæхиуыл хойгæ сæ цæуы. 
122 
Æрæхсæв. Уары æмæ уары. 
Нæ уынгтæн - суадæттау сæ хъæр. 
Ныртæккæ чи нæ ис хæдзары, 
Уый бамбæхст аууоны кæмдæр. 
Терк ноджы раивылди тынгдæр. 
Æрдз донæй сарæзта йæ тынтæ 
Уæларвæй зæхх’ астæу. Ныттар. 
108 — =- 

Чехойты Сæрæби. ЦÆР! 
Фæлæ цы ми кæны ныр та 
Нинæ, нæ æфхæрд чызг, нæ зонгæ? 
Уый уæртæ нал фæнды хуыссын. 
Цыдæр æнувыдæй фыссы... 
Мæгъа, цы сфæнд кодта æвзонгæй. 
Хуыссынц йæ фыд æмæ йæ мад. 
Хъасбол нæма ’рбацыд, нæма. 
129 
Йæ мады райхъал кодта Нинæ. 
Æмбис æхсæв уыдаид раст. 
Нинæ йæ мадыл рацыд хинæй... 
Уыд барæй хъæлдзæг, фæлæ тарст... 
Æхгæдæй иу писмо йæ къухы, 
Дыдагъгай иннæ писмо тухы. 
Кæсы йæм дисгæнгæ йæ мад... 
- Райханмæ ацы писмо радт, 
Æз та дæ нал фендзынæн бонмæ, 
Æртыккаг сменæмæ цæуын, 
Фæлæ æгæр бирæ лæууын. 
Мæнæ уый та нæхи Хъасболмæ, - 
Æмæ йæм иннæ фыст дæтты... 
- Сæлимæт, ма мыл фæхуд ды... 
190 
Йæ цæст ма ахаста йæ уатыл, 
Дæлиау ныуулæфыд, ыстæй 
Хъæбыстæ байдыдта йæ мады... 
- Цы кæныс, уый бæрæг дын нæй? 
г _ Ю9 — , 

Чехойты Сæрæби. ЦÆР! 
Цыма та нал фендзыстæм райсом! 
- Мæ мад, дæ къух дæр ма дын райсон. 
Нæй цардыл хаттæй-хатт æууæнк. 
Куы цард æцæг вæййы, куы мæнг. 
Уый зон, лæг тухитæй нæ мæлы. 
Цытæ нæ бавзары йæ сæр, 
Фæлæ мæстæй мæлын - зындæр! 
Лæг та къæсæрыл дæр фæкæлы, 
Æмæ нын фездыхсы йæ къах, 
Уæд ыл цæмæн фæхудæм мах? 
191 
Нинæ нын Терчы былмæ рацыд, 
Цыма къæвда-æхсæв нæ уыд. 
Æвзæр хъуыды йæ цух нæ уадзы, 
Нинæ йæхи ныхмæ цæуы. 
Цы кæны, чи дзы зæгъдзæн раст та? 
Нæ Терк та иу чызджы фæласта! 
Цыма дзы хъалон дары Ир. 
Нæу, нæу йæ цæстæнгас дæр ирд: 
«Ис мæнæ ивылд Терк мæ разы 
Æмæ дзы банцайæд мæ рисс. 
Мæныл-иу мачи кæнæд дис... 
Мæхимæ къух сисын фæразын, 
Æндæр кæуыл цæуы мæ бон? 
Рæстдзинад афтæмæй зæгъон». 
192 
«Нæ адæм! Сæфын æз. Цæй тыххæй? 
Æз дын кæм ракодтон æвзæр? 
г-. — 1Ю — * 

Чехойты Сæрæби. ЦÆР! 
Хъæрныхас никуы схауд мæ дзыхæй, 
Уыд мæм ирон чызджы æфсæрм. 
Нæ кастæн никæмæ тызмæгæй, 
Æдзухдæр тарстæн æз фыдлæгæй... 
Лæвæрдтон алкæмæн æгъдау, 
Лæггад уын кодтон æз чызгау. 
Уæ иу лæджы фæкæны ахуыр, 
Цæмæй йæ фидæн уа хуыздæр, 
Дзæгъæл маст ма ’взара йæ сæр. 
Æндæр та йыл фæкæны хахуыр, 
Æмæ ирон чызгæн, лæгæн 
Фæкъахы рагацау ингæн». 
193 
«Ирыстон, фесæфдзынæн абон, 
Дæуæн та бирæ зиан уый нæу. 
Ам, Терчы, чидæртæ ма бабын, 
Фæлæ куыд бирæ уарзын дæу! 
Дæуæй мæ ахицæн нæ фæнды, 
Нæ дыл фæцагъта фаг мæ фæндыр. 
Мæнæн æхсызгон у æрмæст 
Советон ног дуджы дæ рæзт. 
Кæй уыдзæн амондцжын дæ фидæн, 
Кæй нæ дæ адæмæй фæстаг, 
Фæлæ ма иу ран дæ хъæстаг: 
Сæ зонд нæма бæззы нæ иутæн, 
Кæд немæ мах фарсмæ цæуынц, 
Уæддæр ма ивгъуыдыл хæцынц». 
111 

Чехойты Сæрæби. ЦÆР! 
194 
Фæстаг сахат ма афтæ ’рвыста... 
Фæскъæвда æхсæв уыд æнцад. 
Йæ фыд æмæ Ирæйы ’лгъыста, 
Мари, йæхи æмæ йæ цард. 
Уый баззад Терчы гуылфмæ джихæй, 
Йæ зæрдæ ауазали ихау: 
«Ныртæккæ фесæфдзынæн æз. 
Цæрынæн нал арын фæрæз, 
Æмæ ма цардæй та цы райсон? 
Æрмæстдæр алы бон кæуын? 
Мæнмæ мæхи марын цæуы. 
Фæлæ мæ чи цы зæгъдзæн райсом? 
Зæгъдзысты иуæй-иутæ уæд: 
«Хуыздæр уыд ахæмæн мæлæт». 
195 
«Мæ бон та бирæ куы у, бирæ. 
Уæд æз цæмæн марын мæхи? 
Куы ницыма фæдæн нæ Ирæн, 
Куы нæма акалди мæ хид 
Дзæбæх, йæ ног цардыл, йæ тохы, 
Йæ раздæр ацæуыны охыл. 
Мæлæт та алкæмæн дæр ис, 
Уæд æм цæмæн кæнын фæдис? 
Куы ничи баззайдзæн уæлæуыл. 
Хъæуы ам тох кæнын мæнæн, 
«Уым» та æрмæстдæр у ингæн 
Æмæ йæм бархийæ цы цæуын! 
— 112———, 

Чехойты Сæрæби. ЦÆР! 
Рæхджы уа, искуы уа, уæдцæр 
Уыдзынæн уыцы ран æз дæр». 
196 
«Фырцинæй амæлдзæни Ирæ. 
Кæнæ та инн’ ахæм йæ мад. 
Мæнæй хуыздæртæ фесæфт Ирæй, 
Нæ дæн æз хуыздæртыл нымад. 
Мæ ном нæ баззайдзæни кадæн. 
Мæныл фæхудцзысты нæ адæм. 
Зæгъдзысты: «Раст дзы дзырдтой, раст». 
Кæндзысты алыхуыз ныхас... 
Сæхи хорз фендзысты мæ хисты: 
«Мæрдты нын дзæнæты фæбад, 
Уæлæуыл ницуал уыд дæ цард». 
Мæ мæт куыннæ кæндзысты исты! 
Хъæмæ фæцæудзысты фæрнæй, 
Æфсæстæй, нозтджынæй, сырхæй». 
197 
Цы кæуын Терчы был лæугæйæ? 
Æз ам цы ми кæнын, цы ми? 
Мæ цард цæмæ ’рвитын кæугæйæ? 
Кæнæ мæ лæгдзинад кæми? 
Зæронд куы нæма дæн. Æрыгон. 
Цы дæн æз, уымæй дæн нырыккон. 
Цы у мæ карæнæй мæлын! 
Кæд æз мæ фæндагыл кæлын, 
Уæд фестон, размæ цон, уый раст у. 
_ 113 — * 

Чехойты Сæрæби. ЦÆР! 
Кæд мын у ацы бонты зын, 
Уæддæр мæ тынг фæнды цæрын. 
Нæ, нæ, мæ сафджытæ, æрра стут. 
Уæхиуыл рацæуæд уæ хин... 
Фæлæ цы фæкæнон мæхи? 
192 
Хæрзбон, мæ мады зæронд, рау. 
Хæрзбон у, ме ’фсымæр Хъасбол. 
Æцæг-иу ма зæгъут: æрра уыд, 
Хæрзбон мæ бинонтæ, хæрзбон. 
Хæрзбон, Барис, мæ иунæг уарзон, 
Ды-иу мын ме ’цæгдзинад базон 
Æмæ-иу амондджынæй цæр. 
Мæ бæрц дæ бауарзæд æндæр! 
Хæрзбон, Райхан, мæ хо, мæ лымæн, 
Уыдзынæ тагъд рæстæджы чындз. 
Хæлæг дæм бирæтæ кæнынц. 
Тузары ма фæсай. Цæр уымæн. 
Мæнæн та нæу, Райхан, æнцон. 
Хæрзбон ут уе ’ппæт дæр, хæрзбон! 
19Э 
Дыккаг бон райсомæй Елдзатæм 
Нæ уыд хуымæтæг бон. Куыдтой. 
Æрæмбырд ысты уайтагъд адæм, 
Тыхст заман иунæг дæр куыд уой! 
Фыста Нинæ Райханмæ афтæ: 
«...Уыди мын дард бæстæм дæр афтæн, 
Фæлæ æз нал ацыдтæн дард... 
.— 114 — 

Чехойты Сæрæби. ЦÆР! 
Райхан, дæ зæрдыл-иу мæ дар...» 
Дысон Хъасбол нæ фæзынд уайтагъд, 
Мæгъа, кæм афæстиати, кæм, 
Фæлæ куы ’рбацыди, уæд æм 
Сæли дыууæ писмойы радта... 
Уый бакаст... азгъордта Хъасбол 
Æмæ йыл Терчы был ысбон... 
200 
Йæхи писмо уый бакаст раздæр, 
Æфсымæрмæ та хо фыста: 
«Мæнæй нæ зæгъдзынæ: ды раст дæ. 
Зæгъдзынæ: тынг дзæбæх куыстай. 
Мæ рæстдзинад нæ зонынц адæм, 
Сæ цæсты æз бынтон æгад дæн. 
Мæ бон мæхиуыл цыд мæнæн, 
Мæ цард мæхи фæндæй фæдæн. 
Мæ ми ыстыр æвзæр хъуыддаг у, 
Фæлæ æз разындтæн уæндаг... 
Мæ фенын ма дæ кæд фæнда, 
Уæд-иу мæ Терчы бынты агур... 
Кæуын та худинаг - лæгæн. 
Нæ уыдтæн ахæм хо дæуæн...» 
201 
Ууыл дыууæ боны куы рацыд, - 
Ыскодтой хист, ныссагътой цырт. 
«Хуыздæр у й’ агурын ныууадзын», - 
Уыди æппæтæн дæр сæ дзырд. 
Нæма йын сарæзтой рæсугъд цырт. 
Уыд кæрты бирæ адæм. Къух дзы, 
г _ 115 _ , 

Чехойты Сæрæби. ЦÆР! 
Уæллæй, нæ фæцавтаис, нæ! 
Йæхи, дам, амардта Нинæ... 
Йæ къаммæ йын фæкуыдтой адæм, 
Уæдцайдæр сылгоймæгтæ, зæгъ. 
Ыстыр хист. Бадтысты рæгъ-рæгъ. 
Нæ дзы уыд цалдæрæн æрбадæн, 
Лæугæйæ сæ уæддæр хынцтой, 
Нинæйæн «рухсаг у» дзырдтой. 
202 
Кæс-ма, цæй бæрц адæм ис кæрты! 
Цæуынц. Хæссынц. Дæттынц æхца.. 
Сæ мард нæма федта уæлмæрдтæ, 
Фæлæ, дам, аскъуыди йæ цард. 
Æмæ нæ кæнынц адæм къаддæр... 
Арахъæн дзы нæ уыд бынат дæр. 
Сæ цæссыг бирæтæн фæкалд. 
Ныргæвстой хистæн та сæ гал. 
Ыстæй ма заводæй фæлладæй 
Ам абон бирæ адæм уыд. 
Козлов сæ тæккæ разæй цыд. 
Нæ мардмæ цас æрцæуы адæм! 
Æвæдза, кадджын нæм у мард. 
Хъуыст мæнæ ахæм хъарæг дард: 
ХЪАРÆГ 
Абон сау бон у, мæ хуртæ, 
Сау бон, сау дарыны бон. 
Цæй, æрбалæууыт хæстæгдæр, 
Æз уын ахъарæг кæнон. 
— 116 ~ * 

Чехойты Сæрæби. ЦÆР! 
Абон чи нæ уал ис не ’хсæн, 
Чи ма мæрдтимæ дæр нæй, 
Мады хъарм хъæбысы бæсты 
Терчы чи баци фынæй. 
Ой, дæ бон бакалд, Сæлимæт, 
У æнæ хъæбулæй зын. 
Ныфс кæмæй хастай, гъе уымæн 
Терчы ахуыссыд йæ зынг. 
Акæуыт, акæуыт, хорз адæм, 
Ку, ныййарæг мад Æна. 
Мах æм бацæудзыстæм уырдæм, 
Уый нæм нал рацæудзæн, нал. 
Низæй н’ амарди, мæ хуртæ, 
Риуы н’ ахызти нæмыг. 
Фесæфт адæмы ныхæстæй 
Æмæ ууыл кæнæм хъыг. 
Ма кæн ахæм ныхас, гормон, 
Мах ныр чи кæна хæлиу. 
Дзур, фæлæ дæ дзырд куыд кæна 
Тохы бирæ адæм иу. 
Зонут цин кæнын, хъыг кæнын, 
Нæй æнусмæ цард лæгæн. 
Вазонут цæрын уæлæуыл, 
Нæй мæрдты «бæсты» цæрæн. 
Акæуыт, акæуыт, хорз адæм. 
Мах дæр бахъæудзæн мæлын... 
Цалынмæ ’гас ыстут, уæдмæ мын 
Хорзæй базонут цæрын. 
Ой, дæ бон бакалд, Сæлимæт, 
— 117— 

Чехойты Сæрæби. ЦÆР! 
Къамæй н’ аивдзынæ чызг. 
Ку йыл, ку, Сæли, дæ мастæн 
Хъуамæ феххуыс уа цæссыг. 
203 
Æваст æрбайсæфти мæ герой... 
Мæ хæлар, бахатыр мын кæн, - 
Цы фæци? Нæ, мæнæй нæ ферох, - 
Йæ уарзон адцжын у лæгæн. 
Фæрыстæн уарзон чызгыл бирæ... 
Æз æй кæм нæ агуырдтон Иры! 
Фæлæ йæ нал ыссардтон æз. 
Фыдгул, мæ тæригъæд фæхæсс! 
Кæм æм цы зонд æрцыди, - базон! 
Цæмæн æм рауæлдай йæ уд? 
Мæстджын цы нæ кæны, зæгъут... 
Ныр æй æз фесæфтыл куыд уадзон? 
Фæлæ мæ цыды кой кæнон. 
Кæуыл нæ фембæлы бæлццон! 
204 
Мах не стæм æрдзы хæрзтæй иртæст. 
Хъæздыг у алцæмæй нæ зæхх. 
Кавказы урссæр хæхтæ ирдæй 
Зындысты дунемæ дзæбæх. 
Сæ бынмæ та хъæд тар цъæх дардта. 
Цъæх-цъæхид сæрвæттæм ыстардта 
Йæ фос нæ колхозон фыййау. 
Уый хъæлдзæг никуы уыд нырау. 
Ирон ныр бузныг у йæ цардæй, 
. — 118 — =- 

Чехойты Сæрæби. ЦÆР! 
Нæ хъуысы ауæдзтыл йæ загъд. 
Нæ хъæздыг быдыртыл - йæ зард. 
Нæ хæхтæ тынг хъæздыг хæзнатæй. 
Цы нæ ис махмæ та, цы нæ? 
Æрцу нæм, дард бæстаг, уынæг. 
205 
Нæ уарзын хуртæ æмæ мæйтыл 
Кæйдæртау алы бон фыссын... 
Æз рæзтдæн дуртæ æмæ къæйтыл, - 
Ныр у сæ ферох кæнын зын. 
Ныр дæр ма акæсын нæ хæхтæм... 
Кæддæры дурæфхæлд мæ къæхтæм... 
Æмæ æхсызгон у мæнæн, 
Ирон, хæххон лæппу кæй дæн! 
Октябрь, бузныг æз дæуæй дæн. 
Дæу руаджы федтон æз быдыр. 
Хæххон лæг амондджын у ныр. 
Ды дæ нæ Хур æмæ нæ Мæй дæр, 
Ды дæ нæ хор æмæ нæ дон, 
Ды дæ нæ тых æмæ нæ бон. 
206 
Æз уарзын райсомы æртæхы 
Ныр дæр бæгъæввадæй тæхын. 
Куы нæууыл афæлдæх, куы æрхы 
Хæрдмæ нæ саппытыл цæуын. 
Кæнæ та сау айнæджы фахсыл 
Сырды фыдæй уым доны фарсмæ 
Цæхæрыл иу цалдæр лæгæн 
, _- 119 —— * 

Чехойты Сæрæби. ЦÆР! 
Иронау бур физонæг кæн, 
Уæхст дæр куы æртасы йæ уæзæй, 
Тæдзын куы байдайы йæ сой... 
Æмбæлттæ дæр куы сцыбæл уой, 
Ыстæй нæ фыййауы хъæлæсæй 
Куы зарой хæхтæ, дæттæ, хъæд, - 
Цы ма ис уымæй хуыздæр уæд? 
207 
Райханы ракуырдта æрæджы 
Мæ лымæн Уалыты Тузар. 
Нæ бахауд йе ’мбалау уынгæджы, 
Æмæ æлгъыстаг нæу йæ цард. 
Райхан нырма куырдуаты бады. 
Цæттæ кæны йæхи йæ уаты. 
Кæнынц ын чызджытæ æххуыс 
Йæ чындздзон дзаумæттыл - сæ куыст. 
Æнæ уый балхæнын цы хъæуы, 
Йæ хуыйгæ дарæстæй уæлдай, - 
Нылхæдтой алцыдæр - йæ хай. 
Райхан нын тагъд чындзы фæцæуы. 
Æмæ йæ нал æвдæлы, нал. 
Райхан йæ хъысмæтæй у хъал. 
208 
Уæд иу хатт цыд Тузар йæ куыстæй 
Йæ кусæн дзаумæтты æнцад. 
Уый хъæлдзæг уыд йæ куыст, йæ рыстæй, 
Цыди фæллойгæнгæ йæ цард. 
_ _ 120 — 

Чехойты Сæрæби. ЦÆР! 
Цæуы йæ усракуырдыл иу мæй. 
«Кавцинчы» кусджытæ йын иумæ 
Нылхæдтой уаты дзаума ’ппæт. 
Куы уа чындзæхсæвы бон, уæд 
Уыдон нылласдзысты лæварæн. 
Фæлæ Тузар дæр у цæттæ. 
Йæ мад æвзæр кæд у, уæддæр 
Цæры йæ фыртимæ хæларæй. 
Ис, ис Тузармæ дæр æфсæрм, 
Йæ мады чи хоны æвзæр?! 
209 
Ирæ Мураты барцæй ахсы 
Æмæ йын «тагъддæр у» зæгъы. 
Æдзухдæр февзæры йæ разы, 
Йæ фæдыл алы ’рдæм тæхы. 
Бынтон дæр æй йæ хъуырмæ скодта. 
Фæзæгъы йын: «Лæг дæ ’ви къодах?» 
Фæлæ Мурат нæ кæны тагъд. 
Кæд нæу æххæст цæттæ уæд та! 
Кæнæ цы ис, мæгъа, йæ зæрды. 
Зæгъынц: «Зæрдæйы дуар дзых у». 
Лæджы æрфæрсын та тых у. 
Вæййы йæ зæрдæйы цыдæртæ, 
Дзыхæй та, бауырныдта мæн, 
Фæдзурæм иуæй-иу хатт мæнг. 
210 
Мурат Ирæйæн дзуры: «Уарзын...» 
Æндæр ын ницы у бæрæг. 
- 121 

Чехойты Сæрæби. ЦÆР! 
Мурат бæргæ фæдзуры карзæй, 
Фæлæ нæй карз дзурынæй лæг. 
Хъæуы йæ чидæртæ хъуыддагæн... 
Черменæн рагæй дзуры, рагæй: 
- Ды мын куы нæ ныллæууай кум, 
Уæд мын мæ мардыл тагъд фæку 
Æмæ мæ ма ныгæн æгасæй... 
- Цытæ дзурыс, Мурат, уæллæй, 
Цы лæг дæ, уый бæрæг дын нæй. 
Нæ мæ ’мбарыс мæ цæстæнгасæй? 
Мурат, мæн бирæ уарзыс ды... 
Разы. Мæн кум уæвын фæнды... 
211 
Мурат цæмæн агуырдта кумтæ? 
Фыццаг уал бафидауын хъуыд... 
Кæм нæ уыд Ирæимæ, уым дæр 
Цыма йæхинымæры уыд... 
Ирæйы митыл ма йæ зæрдæ 
Къæпп кодта сагъæсгæнгæ ’фхæрдæй. 
Куы-иу уый хъæлдзæг уыд, куы та 
Йæ сæфт йæ Ирæйæ уыдта... 
Фæлæ дзы ахицæн нæ комы. 
Æгæр ыл сахуыр ис, æгæр. 
Бынтон ын разылдта йæ сæр. 
Æгъдау дзы искæйтау нæ домы. 
Цæйбæрц ыл сахуыр ис «зыдæй», 
Ам уый бæрц уарзондзинад нæй. 
- 122 ~ 

Чехойты Сæрæби. ЦÆР! 
212 
Тузар фырмæстæй хæлди: «Куыйтæ! 
Ыссардтой тар бæлæсты къох... 
Æз ма, Ирæ, кæй цæрын, уый дæ 
Æппындæр макуы кæнæд рох», - 
Зæгъгæ, куы загъта, уæд фæрасти, 
Мурат та ма йæ фæдыл касти... 
Мæстæй, къуызыртæ ’мæ цъæхтæй. 
Йæ рон дæр гуыбыныл уæгъдæй... 
Йæ къухæй асгары йæ цæфтæ, 
Уæлдайдæр цæсты бын - къуызыр. 
Ныр дæр ма кодта уым зыр-зыр, 
Фæлæ куы ’руазали йæ тæвдæй, 
Æрцыд сæхимæ уæд. Ыстæй 
Ныххуыссыд над æмæ рыстæй. 
213 
Иу афæдзы бæрц афтæ рацыд. 
Нинæйæ ницы ис хабар. 
Йе амарди, йе ацыд балцы, 
Кæм ис, уый ацу ’мæ ыссар. 
Сæлимæт нал кæуы фыццагау. 
Сæлимæты бон фарон бакалд, 
Æмæ бæрзæйкъулæй цæуы, 
Куы та ма иунæгæй кæуы. 
Йæ чызг Сæлийæн йемæ нал и, 
Цæссыгтæй маст ысуадзæн нæй. 
Фæлæ цы бакæна, цæмæй 
Цæссыг æппындæр уый нæ калид. 

Чехойты Сæрæби. ЦÆР! 
О, мады уарзæгой зæрдæ! 
Кæм дæ йæ иунæг чызг, кæм дæ? 
214 
Уæдмæ ныл туг ныууарыд махыл... 
Нæ сæрмæ хурзæрин нæ зынд. 
Æмæ нæм чи нæма цыд къахыл, 
Гъе уый дæр фидар лæууын хъуыд. 
Нæ сæрмæ сау мигътæ цыдысты. 
Йæ зæххæй чи уыди сæрыстыр, 
Уый мигътæй иу цъус дæр нæ тарст, - 
Ысфыхти уайтæккæ йæ маст. 
Нæ иуæй-иутæ та фыртæссæй 
Сæ бынтæ фесæфтой бынтон. 
Цæмæн фæтарстысты? Фыдбон, 
Фыдлæг, дам, тынг бирæ нæ хæссынц. 
Дымгæ! Тымыгъ! Их, их! Æмбал!.. 
Дæхи мын ахæм бон æмбар! 
215 
Хæст, хæст! Ирон адæм, цы фестут? 
Хæст, хæст! Нæ фæсивæд - нæ тых! 
Мыййаг фæстаг адæм куы не стут. 
Ныссæттæм не знагæн йæ ных! 
Нæй хорзæй тынг бирæ æвзæрмæ. 
Нымбæхсын чи ’рхæсса йæ сæрмæ, 
Йæ мады ’хсыр ын фод хæрам! 
Куы ма йæ сæййафæм мах ам, 
Уæд ыл ныккæндзыстæм кæлмæрзæн. 
.- — 124 — , 

Чехойты Сæрæби. ЦÆР! 
Нанайы къабаты цæуæд, 
Æмæ йын худинаг фæуæд! 
Нæй махæн не знагæй фæтæрсæн! 
Нæ тых нæ иудзинады ис. 
Фæдис, ирон адæм, фæдис! 
216 
Рæмоны-фырты уынджы уæртæ 
Военкоматы размæ - хъазт. 
Фæсивæд не ’руагътой сæ сæртæ, 
Нæ фæлæ кафынц æмæ раст 
Зæххыл дæр нал хæцынц, кæсут-ма! 
Ныккодтой тынг уæлиау сæ худтæ. 
Чызджытæ тынг бирæ æрцыд 
Æмæ дзы стыр диссæгтæ уыд. 
Кæмæн йæ хо, кæмæн йæ уарзон 
Æрцыд, фæндараст сын зæгъой, 
Сæ кæрæдзийæ бузныг уой. 
Фæсивæд симынц, кафынц, хъазынц. 
Лæппутæй иу цалдæр фæрнæй 
Кæнынц ирон зарæг хъæрæй. 
217 
Ыстыр хъазт. Алы хуызты кафынц. 
Æмæ дзы ц’ адæмæй нæй, цы! 
Тузар цæуынмæ, цыма, хъавы, 
Фæлæ йæ кафты рад æрцыд. 
Æмæ сын кафын дæр нæ комы, - 
Райхан нæма ’рцыди йæ номыл. 
г ~.= 125 

Чехойты Сæрæби. ЦÆР! 
Куырдуаты баззайдзæни чызг. 
Йæ зæрдæ йæм æхсайдзæн тынг. 
Нæй уарзт цæссыгтæ ’мæ ныхæстæй. 
Барис дæр ам лæууы, бæргæ, 
Фæлæ кæмæй кæны цæугæ 
Æмæ кæмæ ’рцæудзæни хæстæй? 
Ныртæккæ иунæг у Барис, 
Фæлæ йын бирæ ’мбæлттæ ис. 
218 
Тузар дæр уым лæууыд кæронæй 
Æмæ нын алырдæмты каст. 
Дзырдта: «Райхан» æхсæвæй, бонæй.. 
Уыди йæ тæккæ тынгыл хъазт. 
Ыстæй Тузармæ хъазты мидæг 
Цыдæр фæхабар кодта чидæр: 
- Тузар, цы ’хсызгон дын зæгъон, 
Цæмæй дæ бахъæлдзæг кæнон? 
Уæлæ ма кæс, зæрдыл куыд лæууыс! 
Цæй, лидзгæ! Ма дæ фена мад. 
Æгъдау æххæст кæнын - дæ рад. - 
Райхан йæ мадимæ æрцæуы! 
Æмæ дзы не ’гъдæуттæм гæсгæ 
Ды кæн æфсæрмы ’мæ тæрсгæ. 
219 
- Нæ, нæ, Таму, куыд лидзон усæй, 
Лæгæй куы никуы лыгъдтæн, уæд? 
Нæ ивгъуыд бонтæм ма цы хъусæм, 
, —126 

Чехойты Сæрæби. ЦÆР! 
Ь? 
Фæхъуыстой фыдæлтæ æгъгъæд. 
- Уæллæй, Тузар, æгъдау дæм нал ис... 
Бынтондæр нын ды не ’гъдау халыс. 
Æви ирон нæ дæ, ирон! 
Куыд у нæ бамбæхсын дæ бон? 
- Ныууадз, Таму, мæн ма кæн лидзын. 
Уый у æвзæр ахуыр сæрæй. 
Æмбæхсын ме ’рхæджы дæр нæй. 
Ыстæй куыд фæлидзон мæхицæй: 
Æфсæрмы дæр, тæрсгæ дæр кæд 
Æрмæст мæхицæй кæнын, уæд? 
220 
- Дæ ирон ном дæ къæхты бынмæ, 
Уæллæй, æрæппæрстай, Тузар. 
- Ироны ном æгад кæнынмæ, 
Таму, æндæр искæй ыссар. 
Æппындæр ма мæт кæн мæ бæсты... 
Рæхджы бæрæг уыдзæни хæсты 
Æгад кæмæн уыдзæн йæ ном, 
Нæ Ирæн чи кæндзæн цæсгом... 
- Мæнæй цы зæгъдзынæ æвзæрæй? 
- Ды дæ дзæбæх лæппу. Æрмæст 
Нæ рагон тар æгъдæуттыл хæст. 
Нæ бонгуыст бахынцæм изæрæй, 
У райсом махæн та нырма, 
Мах цард нæма фестæм, нæма... 
— 127 — 

Чехойты Сæрæби. ЦÆР! 
221 
Райхан æмæ йæ мад Фаризæт 
Ыссардтой хъазты цур лæууæн. 
Тузар нæ тæрсы ’мæ нæ ризы, 
Сæ размæ рауади сæрæн. 
Йæ хæлæрттæ лæууынц йæ цуры. 
(Тузар, ныххатыр кæн, кæй дзурын 
Æз ацы хабæрттæ бæлвырд, - 
Уæ фембæлд мын æхсызгон уыд!) 
«Хæрзбоны» зарæг чидæр зары, 
Райхан æм сусæгæй кæуы. 
Фаризæт сиахсимæ лæууы. 
Тузары къух йæ къухы дары, 
Йæ риумæ йæ нылхъивы ’нцад: 
«Куыд уыдзæн карз хæсты йæ цард?» 
222 
- Лæппу, ды мады рисс цы хоныс? - 
Фаризæт буц ныхас кæны, - 
Мæнæй нæ райгуырдтæ, уый зоныс, 
Фæлæ мæхи лæппу дæ ныр. 
Фæндараст у, мæ хур, мæ хæдзар! 
Хъæмæ зæрондæй уæд дæ адзал! 
Мæлæт дын макуы уæд цæфæй... 
Æрцу дæ хæдзармæ фæрнæй. 
Фырт мын нæ уыд. Нырæй фæстæмæ 
Ды дæ мæ иунæг фырт мæнæн 
Æмæ-иу ма фегад кæн мæн. 
Цæудзынæ ма мæм уæд лæгъстæмæ, 
. — 128 — 

Чехойты Сæрæби. ЦÆР! \>ЦФ> 
Фæлæ йæ нал фендзынæ, нал - 
Тæппудæй ничи вæййы хъал. 
223 
Ыстæй фæци йæ мад цæуынмæ, 
Цæмæй Райханæн дæр рæстæг 
Фæуа Тузаримæ лæууынмæ... 
Райхан æм бацыди хæстæг... 
Кæнынц зæрдиаг ныхас цæуылдæр... 
Кæддæр сæ бустæ ’мæ сæ хылтæ 
Ныр мысынц. Бахудынц дзæбæх. 
(Таймураз, исты ма сын зæгъ!) 
Фаризæт дæр сæхимæ н’ ацыд, 
Кæцæйдæр сæм кæсы æнцад. 
Цы кæна, мад у, мæ хур, мад. 
Йæ иунæг сиахс куы цæуы балцы 
Æмæ кæд æрцæудзæни, кæд, - 
Фаризæт ууыл кæны мæт. 
224 
Тузар æмæ Райханыл мæнæ 
Æмбæлттæ амбырд ысты тагъд, 
Хæстæгæй, хицонæй, лымæнæй, 
Цыма дзы ничи уыд фæллад. 
Мурат Ирæимæ лæууыди. 
Хъасболмæ сыхаг чызг æрцыди... 
Тамуйæн уарзон чызг нæ уыд 
Æмæ йæ хоимæ лæууыд. 
Барисмæ ничи ’рцыд æрмæстдæр. 
,—_ 129 — . 

Чехойты Сæрæби. ЦÆР! 
Нæдæр ын хо, нæдæр ын мад, 
Барис уыд иунæгыл нымад. 
Уый хæлди Ирæмæ фырмæстæй... 
Уый кодта Нинæйыл æнкъард 
Æмæ йæ кафын кодтой тагъд. 
225 
Æгъдаумæ кæсæг февзæрд уайтагъд 
Тузар æмæ Райханы раз: 
- Æмбæлттæ, ракафын - сымах рад, 
Кæндзыстут уый фæстæ ныхас. 
Æмæ сæ ’ркафын кодтой иумæ... 
Райхан цæмæн кæса йæхимæ! - 
Тузар куыд рæсугъд кафы, куы, 
Фæлæ нæ Райхан дæр лæг у! 
Райханæн риссы кæд йæ зæрдæ, 
Уæддæр уый, нау цыма лæууы, 
Кæнæ æнцад доны цæуы. 
Йæ гуыр дæр не змæлы, йæ сæр дæр. 
Куыд кафы, уымæ ма кæсут! 
Цы ма фæхонынц, цы, рæсугъд? 
226 
Æмдзæгъдæй рудзгуытæ дæр ризæнт! 
Тузар дæр нал хæцы зæххыл. 
Кæсы сæм сусæгæй Фаризæт 
Æмæ йæ хъуыдыты тæхы 
Кæдæмдæр, ивгъуыдмæ, кæддæрмæ... 
«Тузар тæппуд уæвын йæ сæрмæ 
Куы ’рхæсса, фесæфæд фæлтау... 
— — 130 — 

Чехойты Сæрæби. ЦÆР! 
Нæ, уымæ ничи ’рхæсдзæн фау». 
Кæсы сæм. Мидбылты сæм худы, 
Куы та йæ цæссыгтæ сæрфы 
Æмæ йæ зæрдæ тынг цæвы. 
Фырцинæй мидбынат фæцуды... 
Фари сæм соммæ дæр кæсид, 
Куыддæр кæуынæввонг ысси... 
227 
Хъазт нал ис. Уынджы уавæр фендæр. 
Цæуынц иу иннæйы фæстæ... 
Мурат дæр арасти, Чермен дæр. 
Зын раны - Райгуырæн бæстæ. 
Таму, Хъасбол æмæ æндæртæ 
Кæнынц хъæбатыр зарæг уæртæ. 
Барис æмæ Тузар хъырнынц. 
Ирон фæсивæды уырны 
Кæй уыдзæн мах къухы уæлахиз. 
Фæлæ у алчи дæр мæсты... 
Æмæ сæ маст кæй у ыстыр 
Кæндзысты уый тыххæй æмкъахист. 
Фæндараст, сахъ фæсивæд, ныр! 
Уæ размæ - карз хæсты быдыр! 
131 — 

Чехойты Сæрæби. ЦÆР! 
оыккаг хш 
1 
Уæрæх Уæрæсейы быдыртæ, 
Цæст сыл нæ аххæсдзæни, цæст. 
Нæ арвыл сау фæздæг нымбырдтæ, 
Нæ зæххыл - тугкалæны хæст. 
Кæс-ма, цы сыгъд ыссыди зæххыл! 
Зæхх хæсты иннæрдæм фæлдæхы, 
Нæ дарынц быдыртæ дæр цъæх. 
Нæ хъæутæ, горæттæ, нæ зæхх, 
Нæ хортæ, - иууылдæр нæ исыл 
Фашисттæ бафтыдтой цъæх арт. 
Нæ хъæуты цæрджыты цъæхахст 
Зæрдæйы мастисгæйæ хизы. 
Нæ комы Сырх æфсад сæттын, 
Ызнагæн хорз ныхкъуырд дæтты. 
2 
Хæстæгæй, дард ранæй, кæцæйдæр 
Сармадзан уххытæ кæны. 
Хъæды кæрæдзийы æнцæйтты 
Бæласгай не стыр хъæд кæлы. 
Кæмæн йæ уидæгтæ хæрдырдæм, 
Кæмæн нæй равзарæн бæлвырдæй, - 
Ныммур, нысхъистæ ис бынтон. 
Сæ бынæтты æвзæры дон. 
.—■ =~= 132 ———* 

Чехойты Сæрæби. ЦÆР! 
Бæлас фæцæф, фæлæ нæ хауы, 
Æрмæст йæ цæсты сыг кæлы, 
Цыма йæ хъысмæтыл кæуы. 
Дымгæ ма йын йæ хихтæ дауы, 
Зæрдæтæ йын æвæры: тагъд 
Нæ фæуыдзысты уе ’ппæт цагъд. 
Цæф салдæтты фæласынц уæртæ. 
Чи та къуылых-къуылых цæуы. 
Чи та йæ хъуыдыты куыддæртæй 
Кæмдæр йæ мады цур лæууы. 
Чи та хæцы йæ риуы цæфыл, 
Йæ хъуыды йæ сæхимæ скъæфы. 
Кæй сæр та бинтытæй у баст. 
Чи та: кæд райсдзыстæм нæ маст? 
Куыд тагъддæр басæттæм ызнаджы 
Æмæ нæ хæдзæртты æнцад 
Цæуа фæллойгæнгæ нæ цард. 
Æмæ сæ арф хъуыдыты руаджы 
Цыбырдæр даргъ фæндаг кæны, 
Чи та фырвæлладæй кæлы. 
Цæуы фæстæмæ не ’фсад махæн, 
Ызнаг æгæр бырсы, æгæр. 
Мах чи басæтта, нæу уый ахæм, 
Æрмæст ныфс фæхъæуы лæгæн. 
Æваст æрбалæбурдта йе ’фсад, 
133 — 

Чехойты Сæрæби. ЦÆР! 
Ныссæтдзыстæм ын сомбон йе ’фсæр! 
Сæ иутæ салдæттæн - æнкъард, 
Фæлæ хæстоны цард æнкъар. 
Хъæуты куы рацæуынц сæ размæ, 
Гъеуæд сæм комкоммæ кæсын 
Нæ уæндынц. Салдæттæн у зын: 
Дзыллæйыл фембæлынц ныхасмæ, 
Уæд сæ ныфсæрмы вæййынц раст. 
Уæд сфыцы ноджыдæр сæ маст. 
Сæ иу нæ салдæттæн фæйнæрдæм 
Кæстытæ кодта ’мæ цыди. 
Кæс-ма йæм, хæлы раст фырнæрдæй, 
Цыма нын курорты уыди. 
Хъæды фæндагыл æй цы фæнды? 
Цыма цыдæр кæнын нæ уæнды... 
Ныккодта йе ’рфгуытæм йæ худ, 
Цыма фæцæйцыди йæ уд, 
Уыййау йæ цæстытæ æрттывтой 
Æмæ сырды хуызæн уыдис. 
Цыдæр æвзæр хъуыды йæм ис... 
Йæ бакаст, иу дзырдæй, фæлитой. 
Бæрæг уыд - йе ’мбæлтты æхсæн 
Нæ бæззы никæмæн ныфсæн. 
Мурат у уый. Нæ рагон зонгæ. 
Тыххæй йæ базыдтон, тыххæй. 
134 - 

Чехойты Сæрæби. ЦÆР! 
Уый хæстмæ н’ ацыди æвзонгæй, 
Фæлæ куы нæ дзуры дзыхæй. 
Фæстагмæ нал дасы йæхи дæр. 
Æруагъта сатæгсау рихитæ 
Æмæ у Казбичы хуызæн. 
Цæмæй у иннæтæй хуыздæр? 
Тæппуд йæ цæстæнгас Муратæн... 
Фæндагæй хъæдырдæм кæсы. 
Куыддæр йæхимидæг тыхсы... 
Зæгъ-ма йын марадз ды: «Æрра дæ!» 
«Уый раст нæу», - афтæ дын зæгъид... 
Нывзылдта тар хъæдмæ йæхи... 
Мурат нын алыгъди æд гæрзтæ, 
Хъæди-хъæд тынг бирæ фæцыд... 
Цыд барæй йе ’мбæлттæн сæ фæстæ 
Æмæ йæ иу фенæг нæ уыд. 
Кæм доны бауайы, кæм цъыфы, 
Кæм та уый сусæгæй ысхуыфы. 
Кæм хъæдæй иннæ хъæдмæ - гæпп. 
Фæцæуы зæххыл дæр йæ тъæпп, 
Фæлæ та фесты тарстæй тагъд-тагъд 
Æмæ йæ цыды кой кæны. 
Йæ цъæрæмыгъдтæй туг кæлы. 
Фæндагыл йе ’мбæлтты ныууагъта... 
Тыхсы йæхи удыл æрмæст, - 
Кæмæн, дам, цард, кæмæн та - хæст. 
~ 135 

Чехойты Сæрæби. ЦÆР! 
8 
Цæуы, тырны, ыссæнды пыхсы 
Фæйнæрдæм къалиутыл хæцгæ. 
Куы та уый мæцкъорты фæтыхсы, 
Куы та кæугæ æмæ нæтгæ. 
Йæ мад, йæ уарзон чызг йæ сæнтты. 
Уый размæ тар хъæды ыссæнды 
Ныххырхта иууылдæр йæхи, 
Кæлы æнæрынцой йæ хид. 
Цæугæдон. Тагъд-тагъд æм фæцæйцыд, 
Уый никуы бафæллад нырау. 
Дæлгоммæ доны был æрхауд... 
Фыццаг дзы банызта, ыстæй дзы 
Нытътъыста сæр. Йæхи æхсы... 
Æмæ йын фенцондæр чысыл. 
Æд дзауматæ цæхгæрмæ доны 
Æрбахызт ленкгæнгæ Мурат. 
Цыд фистæгæй, кæм та уæрдоны, 
Кæм та-иу машинæйы бадт. 
Куы та уый поезды фæцæуы. 
Уый иу ран тынг бирæ нæ лæууы. 
Нæ Ирмæ! Æмæ йæм кæс ныр: 
Уый - чи уыд дзурынмæ дæсны! 
Ныхъхъус къуырмайы ’фсон ныр уæртæ. 
Уæлæмæ дзы нæ хауы дзырд. 
Бынтондæр гобилæгау уыд. 
Фæразы гобийау. Дыууæрдæм 
_—_ 136 —. 

Чехойты Сæрæби. ЦÆР! 
Ь? 
Кæстытæ байдайы. Æрмæст 
Хæссы уый алцæуыл йæ цæст. 
10 
Кæмдæр цы ротæйы ныууагъта, 
Уый тагъд йæ нысанмæ æрцыд. 
Йæ фæллад иу хъæуы ысуагъта, 
Æцæг дзы иу чидæр фæхъуыд. 
Уым, хъæуы, агуырдтой Мураты... 
Цы фæци уый, æнцон нæу хатын. 
Зæгъæм, кæд немыцмæ фæлыгъд, 
Фæлæ йæ чи зыдта бæлвырд? 
Кæнæ фæдзæгъæли. Æрмæст ма 
Ныффыстой Иры бæстæм уæд... 
Нæ уыди канд ууыл сæ мæт. 
Мурат бæргæ фæцыди хæстмæ, 
Фæлæ дзы чи фæлыгъд тæссæй, 
Ирон лæг хонæн уымæн нæй. 
11 
Цæрынц сæхимæ сабыр цардæй 
Мураты мад æмæ йæ фыд. 
Фæбадынц хаттæй-хатт æнкъардæй. 
Æмæ куыд нæ бадой - сæ фырт! 
Сæ фырт ис иу азы бæрц хæсты, 
Сæ фырт ыстыр лæг у сæ цæсты, 
Æмæ сын бирæ у ныфсæн. 
Йæ лæппын - хуры тын хæфсæн. 
, _ 137 — * 

Чехойты Сæрæби. ЦÆР! 
Æппæлынц адæмæн æдзухдæр: 
«Ис хæсты махæн дæр нæ фырт. 
Йæ зæрдыл дардзæни нæ дзырд. 
Æрхæсдзæн нæм нæ фырт рæсугъдæй 
Фæлтæрд хæстон лæджы цæсгом. 
Æгад нæ фæкæндзæн нæ ном». 
12 
Вæййы: зæронд фыдæн йæ бæсты 
Æрлæууы кусынмæ йæ фырт, 
Фæлæ кæмæн ис сахъ фырт хæсты, 
Куыстмæ уый фырты бæсты ’рцыд. 
Фырт скъолайы куыста завхозæй. 
Цы дзы зæгъæм æвзæрæй, хорзæй: 
Рабфачы каст фæци кæддæр. 
Муратæн разылд ам йæ сæр, 
Куы федта Ирæйы фыццаг хатт. 
Ныр мæнæ фырты бæсты фыд 
Йæ куыстмæ рагацау æрцыд. 
Зæронды та чысыл фæцагай... 
Йæ рæзты тасгæ-уасгæ ’васт 
Ирæ хъæрæй худгæ фæраст. 
13 
Батыр ма акасти йæ фæстæ: 
«Æрра, сæрхъæн чызг у, æви?» 
Йæхинымæр кæны ныхæстæ: 
«Йæ ных æз ахæмæн цæвин. 

Чехойты Сæрæби. ЦÆР! 
Нæ зонын, чи ’рхаудзæн мæ фыртмæ. 
Мыййаг куы нæ хъуса мæ дзырдмæ, 
Тæрсын, куы фæрæдийа, уæд 
Фæлтау æндæр чызгæй зæгъæд. 
Ирæ та сыхбæстæн сæ дзырддаг... 
Мæ фыртæн ахæм уыдзæн, ау? 
Цæрæд æнæ усæй фæлтау. 
Куы фæуид ацы карз хæст цырддæр, 
Чындзæхсæв саразин уæд æз, 
Æххæст уæд бафидин мæ хæс». 
14 
Йæ сæрмæ дзурын дæр нæ хæссы, 
Куы фембæлын Ирæйыл æз, 
Уæд мæм фæстæмæ дæр нæ кæсы... 
Цæуы мæ дæндæгты къæс-къæс. 
Фæлæ йыл фембæлдзынæн искуы, 
Мæстæй цы зæрдæ кæны рисгæ, 
Нинæйы маст уый райсдзæн, ра, 
Уæд мын мæхи Бисар цæра! 
Мæхæдæг æм куы сдзурон исты, 
Йæ фындз уæд фесхъæл кæны ’васт, 
Ыстæй та, кæс, æмæ фæраст... 
Хæстонтæн бахæра сæ низтæ! 
Æмæ сæ фæхъхъау дæр фæуæд, 
Кæд нал дæн афтæ æвзонг, уæд! 
139 

Чехойты Сæрæби. ЦÆР! 
15 
Мураты ацыдæй фæстæмæ 
Завхозы куыст кæны Батыр. 
Лæг нæм хæсты заман - ыстæммæ, 
Зæронд дæр феххуыс кæнæд ныр. 
Йæ ус дæр ын фæкæны ахъаз. 
«Зæронд дæн»-тæй тыхст заман ма хъаз, 
Зæронд уæвынæн нæй рæстæг. 
Хæстон - нæ туг æмæ ыстæг 
Æмæ йын феххуыс кæнæм мах дæр». 
Фæдзурынц лæг æмæ йæ ус 
Æдзухдæр. Хъус æмæ сæм хъус. 
Ус ацæуы сæхимæ тагъддæр, 
Батыр дæр ацæуы. Ыстæй 
Сæхимæ бахуыссынц фæрнæй. 
16 
Уæд иу хатт Иры зæххыл, хæхты 
Æнахуыр талынг æхсæв уыд. 
Нæ хъæздыг арф кæмттæ ’мæ рæгътæй 
Фæззыгон уазал ирдгæ цыд. 
Рухс нал уыд Дзæуджыхъæуы уынгты. 
Æрмæст ма рудзгуыты уырынгтæй 
Фæзыны рухсы цъыртт зынæй. 
Фæсхохмæ раджы ныззылд Мæй, 
Нæ зынди арвæй дæр ыстъалы. 
Хæдзæртты рудзгуытæ - æмбæрзт, 
Уыди ыстыр диссаджы хæст. 
Бынтондæр Терчы къуырф уыд талынг. 
Уыд уый дæр тынг налат, тызмæг... 
Нæу дард дыккаг хæстон зымæг. 
. ~ 140 

Чехойты Сæрæби. ЦÆР! 
& 
17 
Хуыссынц нæ горæты цæрджытæ, 
Нæ хуыссынц заводтæ æрмæст. 
Хуыссæг бырсы тыхджын лæджы дæр, 
Æдде та ницы уыны цæст. 
Хуыссынц Батыр æмæ йæ ус дæр... 
Уыдис сæм дысон изæр бустæ, - 
Ирæ - сæ хылы хос, сæ загьд, 
Фæлæ та бафидыдтой тагъд. 
Сæ баз сæ фидауынгæнæг у. 
Сæ хъуыр-хъуыр хуыссæны дæр цыд... 
Хыл дæр бæрцыл хъæуы, бæрцыл. 
Кæнынц ныр тар фынæй, бæрæг у, - 
Сыбыртт сæ нал хъуысы, сыбыртт. 
Фæлæ кæм ис, цымæ, сæ фырт? 
18 
Батыртæм бахостæуыд дуæрттæ. 
Æмбис æхсæв уыдаид раст. 
Фæлмæн - сылгоймагæн йæ зæрдæ, 
Азау фæгæпп ласта æваст. 
- Кæцы дæ? Ацафон? Цы хъæуы? 
- Мурат дæн. Бакæн дуар. Цы лæууыс? 
- Æрцыд нæ иунæг фырт, нæ лæг! 
Батыр æм рацыди сындæг. 
Дуар байгом. Барухс кодтой хæдзар 
Æмæ æрбахызти... Мурат. 
Йæ фыд æм касти, каст æнцад: 
«Фæлтау куы ссардтаид йæ адзал, 
_ _ 141 -~ =—, 

Чехойты Сæрæби. ЦÆР! 
Кæд лидзгæ ракодта, гъе уæд. 
Тæппудæн хорз хос у мæлæт». 
19 
Мурат ысрæмыгъта: «Цы фестут, 
Мæ фыд, мæ ныййарæг Дзыцца?» 
Кæддæрау уыдон буцхуыз не сты, 
Фыдæн - ныхасы бар фыццаг... 
Сæ фыртыл цин кæнын хъуыд иумæ... 
Нылхъывта йæ Азау йæ риумæ. 
Æцæг Ватыр мæсты хуыз уыд. 
Æнцад сæ тæккæ цур лæууыд. 
- Лæппу, зæгъ, де ’мбæлттæ кæм ысты? 
Цы хуызы сæмбæлдтæ мæныл? 
Уый мæн тыхсын, мæ хур, кæны. 
Цы зæгъдзысты мæнæн мæ куысты? 
Кæнæ мæ зонгæтæ æппæт, 
Кæд хæстæй ралыгъдтæ ды, уæд? 
20 
- Мæ фыд, æз ралыгъдтæн бæгуыдæр... 
Пырхгонд æрцæудзыстæм бæлвырд. 
Куыд у, æз афтæ ’нхъæл нæ уыдтæн, 
Æмæ ныххатыр кæн, мæ фыд. 
Цæуы фæстæмæ не ’фсад махæн, 
Нæ комы знаг фæстæмæ здахын. 
Кæлы хæрздзæгъæлы нæ туг, 
Гъеуый та алкæмæн мæт у. 
Фæнды мæ баззайын æгасæй, 
г= _ 142 - 

Чехойты Сæрæби. ЦÆР! 
Цæмæй уын бафидон уæ хæс. 
Гъе уым цы аххосджын дæн æз? 
Æмбарын дæ дæ цæстæнгасæй... 
Мæ фыд, цæрын мæ фæнды мæн. 
Ныр мын, цы дæ фæнды, уый кæн. 
21 
Мад загъта: «Дæу хъæуы æмбæхсын. 
Лыгъдæй нæ бафыстай дæ хæс. 
Хæрам дын фод дæ мады æхсыр, 
Æндæр дын ницы зæгъын æз». 
Батыр хъуыдыгæнгæ лæууыди, 
Йæ зæрдæ сагъæстæй ыскъуыди. 
Ыстæй уæд фехъуысти йæ хъæр: 
- Мæ сæр мын фесæфтай, мæ сæр. 
Æмæ йын йе ’хсæрфарс ныццавта: 
- Тæппуд куы разындтæ бынтон. 
Усай, дæ рустæ йыл ныттон! 
Фæстæмæ де ’мбæлттæм кæд афтай, 
Уæд дын æз фыд, ды та мын - фырт, 
Науæд дын нал ис, лæппу, фыд. 
22 
Персайнаг гауыз уыд сæ къулыл... 
Батыр нæ ног цардыл хæцыд, 
Æмæ кæмæй мардта фыдгулы, 
Уым ауыгъд уыцы хъама уыд. 
Æмæ уæдæй нырмæ нæ сызгæ. 
Йæ фенд дæр ын вæййы æхсызгон. 
„ _ 143 — . 

Чехойты Сæрæби. ЦÆР! 
Сæ иу уыд се ’ннæйæн аккаг, 
Куы кодтой рухс цардмæ фæндаг. 
Ныр æм йæ фыртимæ хæцгæйæ 
Уый зулмæ бакæсы æрмæст 
Æнцад йæ сынтæджы сæрмæ. 
Уæд-иу йæхи туджы мæцгæйæ 
Хæцыд йæ хъамайыл уæддæр. 
Тыхджын - Октябры фæлтæр! 
23 
Нæ сæрыл тохгæнæг уыдысты 
Æртæ хæстон азы дæргъы. 
Ватырæн ныр йæ фырт дæр сыстыр, - 
Нæ рæстæг уарийау тæхы. 
Батыр нынкъард. Лæууы йæ зæрдыл, 
Куыд лæст цæфæй дæр ма йæ зæнгтыл!. 
- Дæумæ, мæ иунæг фырт, уæллæй, 
Мæ тугæй иу æртах дæр нæй. 
Цы зынтæй байстам мах сæрибар, 
Цæуыннæ кæныс уымæн аргъ? 
Ыстæй куы бахордтай ды ард, 
Уæд де ’мбæлттæй цæмæн дæ иппæрд? 
Æмæ ысмæсты ис Батыр, 
Цы кæна, нал зоны уый ныр. 
24 
- Мæ зæронд рихитæ дæу тыххæй 
Цæмæн уой худинаг, æфхæрд? 
«. 144 ~ —, 

Чехойты Сæрæби. ЦÆР! 
Дæуæн цытæ схауди дæ дзыхæй, 
Хуыздæр у уый бæсты мæлæт. 
«Мæн ма цæрын фæнды» куыд уæндыс? 
Цыма нын иннæты нæ фæнды! 
Куыд уæндыс уыдæттæ мæнмæ, 
Æмæ куыд æрцыдтæ хъæмæ? 
Дæ фыд куы никуы лыгъди хæстæй, 
Куы кодтам ацы цардыл тох, 
Уæддæр ыстыр хæст уыд, фыдох. 
Куы ’рцæуой иууылдæр дæ фæстæ, 
Хæцгæ ма чи кæндзæни уæд? 
Ызнаг ныл сæвæрдзæн къæлæт. 
25 
- Ныууадз æй, ой, нæ лæг, куы кæуы, 
Фæуид кæд тагъд рæстæджы хæст. 
- Нæй, нæй. Мæн ахæм фырт нæ хъæуы, 
Йæхи уд чи уарзы æрмæст. 
Цæугæ мæ хæдзарæй æнæмæнг, 
Цæр-иу, кæм дæ фæнды, æнæ мæн. 
Лæджы номыл цы хæссыс худ? 
Мæ фырт цæмæн разынд тæппуд? 
Ирон хъæбатыр лæг уа хъуамæ, 
Мæнмæ дзæгъæл ныхæстæ нæй 
’Мæ тагъдцæр адде у мæнæй, 
Кæнæ дæм райсдзынæн мæ хъама... 
Фæлтау мæ хæдзарæй цæугæ. 
Усай, цæуыл кæныс кæутæ? 
- 145 
10 

Чехойты Сæрæби. ЦÆР! 
26 
Куыд цæрон ахæмимæ хъуамæ! 
Мæ бон уый не суыдзæн мæнæн. - 
Йæ хъама раскъæфта: «Тагъд амæл! 
Æз фыд тæппуд лæгæн нæ дæн. 
Мæ фырт мæ тугæн аргъ нæ кæны, 
Хуыздæр у ахæмы ныгæнын. 
(Йæ ус æй иргъæвы тыххæй, 
Ам мастæн бауромæн нæй!) 
Цæй бæрц дзæбæх адæм фæмарди 
Цытджын Октябры сæрыл! 
Фæндыд сæ алкæй дæр цæрын. 
Æрмæст хъæндилы цард цæй цард у!» 
Йæ фыртмæ баппæрста йæхи, 
Мурат дæр дуары ’дде фæци. 
27 
Батыр ма радзырдта йæ фæстæ: 
- Дæхиуыл ку, тæппуд, хъæрæй. 
Фæкал нæ дзæбæхтæ дæ фæрстæй, 
Æппындæр ма хъаст кæн мæнæй. 
Тæппуд фырт никæй хъæуы абон, 
Фæлтау хуыздæр уыди дæ бабын, 
Фæлтау дæ райгуырын нæ хъуыд, 
Мæнæн ыстыр зын у дæ уынд. 
Цæугæ, кæдæм дæ фæнды, уырдæм. 
Мæ хæдзармæ дын нæй фæндаг. 
Кæд ма дæ раздæхын фæнда, 
Уæд хъуамæ хæсты уай бæлвырдæй! 
■ 146 — * 

Чехойты Сæрæби. ЦÆР! 
Р’ 
Уым кал дæ туг, уым кал дæ хид. 
Уым хъуамæ равдисай дæхи. 
Мурат нын рацыди сæхицæй, 
Фæлæ кæдæм? Нырма у хæст. 
Ис хæстæй исчердæм фæлидзæн, 
Нæй лидзæн адæмæй æрмæст. 
Йæ мад кæуы, йæ фыд нæ кæуы. 
Батыры ахæм фырт нæ хъæуы. 
Тæппудæй карз хæстæй фæлыгъд 
Æмæ йæ расырдта йæ фыд. 
Йæхицæн дæр зын у Батырæн 
Фæлæ дæ райгуырæн зæхх уарз 
Æмæ йæ хъахъхъæнын фæраз! 
Муратæн нæу æппын хатырæй... 
Æмæ йын раст бакодта фыд - 
Нæ разынд фыды хуызæн фырт. 
29 
Æмбисæхсæв йæ къах ыскъуырдта 
Мурат сæ тар уынджы мæстæй. 
Æмбырдты-иу хъæрæй куыд дзырдта, 
Куыд «уарзта» райгуырæн бæстæ, - 
Лæууынц гъе уыдæттæ йæ зæрдыл... 
Разы ма у уæддæр йæ фæндыл, 
Фæсмон нæма кæны нырма. 
Уыди «къуытты» æмæ «къуырма»... 
Æмæ нын гобийы æфсонæй 
Нæ Ирмæ карз хæстæй фæлыгъд, 
— 147 — * 

Чехойты Сæрæби. ЦÆР! 
Фæлæ æндæр лæг у йæ фыд. 
Кæуыл куыд фембæла, уый зоны: 
Кæмæй маст райс, кæмæн - хатыр, 
Кæмæй та раппæлы Батыр. 
30 
Мурат цыди. Цыди кæдæмдæр... 
Йæ зæрдыл алцытæ лæууыд... 
Цыди хæххон ирдгæ нæ кæмттæй 
Æмæ йын тынг æхсызгон уыд. 
Хæстæгæй Терчы зарын хъуысы. 
Йæ хæстон сахъ æмбæлтты мысы... 
Куы цыди ардыгæй хæстмæ, 
Уæд уый йæ уарзоны цæстмæ 
Куыд зарыд хъæлдзæгæй, куыд кафыд. 
Куыд алыгъд йе ’мбæлттæй æваст. 
Хæсты нæ фæбæззы ныфссаст, 
Йæхи дæр, йе ’мбæлтты дæр сафы. 
Фæлæ кæдæм фæцæуа ныр? 
Куыд у æнæ хатыр Батыр. 
21 
Йæ ус хъæбæрзæрдæ нæ уыди, 
Фæлæ куы фæбустæ сты, уæд 
Лæг адæмы сæрыл хæцыди, 
Азау йæ фыртыл кодта мæт. 
Фæстагмæ басаст ус куыдцæртæй. 
Батырæн фидар у йæ зæрдæ. 
Азау цы бакæна кæннод, 
г= __ 148 - 

Чехойты Сæрæби. ЦÆР! 
Гæныстон мады зæрдæ фод! 
Æмæ та бафидыдтой ногæй... 
Æмæ та бафынæй ысты. 
Æмæ дзы алчи дæр куысты 
Уыдзæни райсомæй æвзонгау. 
Фæллой сæхимæ дæр цæуа 
Æмæ дзы хæстонтæн дæр уа. 
32 
Нæ уынгтæй иу сыбыртт нæ хъуысы, 
Нæ горæт бафынæй бынтон. 
Мурат хъуызгæ-хъуызгæ ыссæуы, 
Цæмæй йыл ма фæрухс уа бон. 
Ыссæуы Ирæтæм фæсфæдты, 
Уæддæр йæ рæдыдыл нæ сæтты, 
Æмæ йæм раст кæсы йæ ми. 
Муратæй дард уынаг кæм и? 
Цы у Мариитæн æхсызгон, 
Уый дзуры уыдæттæ бæстон... 
Мурат хæстон лæг у, хæстон. 
Дыууæ зæронд æмæ сæ чызгæн 
Уый дзуры: «Мацæмæй тæрсут, 
Æнхъæлмæ немыцмæ кæсут!» 
33 
Мурат сæм бацыди æргомæй 
Æмæ йыл бацин кодтой хорз. 
Æндæр сæ ницы уыдис домæн, 
Æндæр ын ницы уыди хос. 
. _ 149 — * 

Чехойты Сæрæби. ЦÆР! 
Ирæ ысхъæлдзæги, ысрæуæг, 
Цыма йын иу ран нæй æрлæууæн, 
Куы йемæ алæууы, куы та 
Йæ фарсмæ абады. Куыдта 
Ирæ фырцинæй дæр дыккаг хатт. 
Æдзух æм фарстатæ дæтты, 
Мурат дæр алцæуыл сæтты... 
Фæлæ йæ ноджыдæр куы къаха, 
Уæд ма сыл, абадут æнцад, 
Æфтауын байдайдзæн Мурат. 
34 
Мари хæринæгтæ æрдавта, 
Хæры сæ буц уазæг зыдæй. 
Æмæ куыд нæ хæра уый афтæ, - 
Мурат фæцæймарди сыдæй. 
- Рæхджы ам балæудзысты немыц. 
Хæцы тыхджындæр ызнаг немæ 
Æмæ нæ хъуыдцаг у æвзæр... 
Æз уал дзы бафснайдтон мæ сæр. - 
Мурат хæргæ-хæрын лæхуырдта. 
- Æз курын: бафснайут ныр мæн. 
Æз уын мæ мæлæтмæ - лымæн. 
Сымахмæ мæ мæ зонд æрхуыдта 
Æмæ мæ макæмæн зæгъут. 
Мæ уд уæ фæхъхъау уа, мæ уд!.. 
35 
Ирæ, хæстæг ма мæм æрбалæу, 
Æнæ дæу нал уыдис мæ бон. 
— 150 — 

Чехойты Сæрæби. ЦÆР! 
Хæстæй нæ фæлыгъдтæн фырхъалæй, 
Мæ мæлæт алы хатт уыдтон. 
Их уарыд алырдыгæй махыл, 
Æмæ ма чи лæууыд йæ къахыл? 
Мæ фæрсты - нæмгуыты цъыгъгъуытт. 
Цымæ куыд фервæзтæн æз, куыд? 
Мæ цуры цас адæм фæмарди, 
Кæнæ нæ цас кодта цæфтæ! 
Хæсты кæдæм вæййы æфтæн, 
Уым бирæ не ’взонг туг фæкалди. 
Ирæ, дæумæ æрцыдтæн æз 
Æмæ мæн хъахъхъæнын - дæ хæс. 
Фæсхæрд сæм тарстхуызæй куы бады.. 
Бон тагъд æрбацъæхтæ уыдзæн. 
Ныппæрстой пъадвалы Мураты, 
Гъе уым ын бакодтой хуыссæн. 
Ныууагътой йæм фæстæдæр рухс дæр. 
Нæ лыгъд лæгæн йæ тыппыр рустæ 
Рæстæгмæ нал фендзысты хур. 
Ыстæй йæ нал хъæудзæни худ. - 
Ныккодта сау кæлмæрзæн уæртæ, 
Ыскодта усы къаба уым. 
Ныр у йæ паддзахад - йæ къуым! 
Кæндзæни пъадвалы дыууæрдæм... 
Уыдзæн уал ацы ран æдас... 
Кæндзæн Ирæимæ ныхас. 
- 151 

Чехойты Сæрæби. 1ДÆР! 
37 
Цæуынц ыл афтæмæй йæ бонтæ, 
Хæры ’мæ нуазы ’мæ цæры. 
Мурат ныннæрсдзæни бынтондæр. 
Дыууæрдæм пъадвалы цæуы. 
Ирæ йæ ’нкъард кæнын нæ уадзы... 
Ызнон дзы боны цъæхтæй рацыд... 
Æгæр æм афæстиат вæййы!.. 
Ирæйæн та йæ фыд сæйы. 
Уæлæмæ цалдæр азы не сты. 
Ысмæллæг, бахуси бынтон. 
Фæлæ йын ницуал у сæ бон. 
Нæ дохтыртæ йын тынг хорз фесты, 
Фæлæ сын не сдзæбæх уæддæр 
Æмæ мæлынмæ у цæттæ. 
38 
Мураты-иу Тузарæй фарстой 
Æмæ-иу кодта уæд мæсты, 
Фæлæ сæ ардыгæй куы ластой, 
Гъе уæд фæхицæнтæ ысты. 
Æмæ йын ницы зыдта, ницы. 
Муратæн уыд йæ зæрды лидзын, 
Йæхи уд фервæзын кæна, 
Цæмæй уа адæмæн æнад. 
Тузар та адæмы сæраппонд 
Хæцы ызнæгтимæ, хæцы 
Æмæ йæ туджы дæр мæцы. 
Нæ бамбæхст къабаты уый абон 
__ 152 — * 

Чехойты Сæрæби. ЦÆР! 
ЬР’ 
Чызгайы даргъ фæдцжийы бын. 
Тузар нæу ахæмтæй æппын. 
39 
Мурат нын афтæ хордта, царди 
Гуыбатты пъадвалы дзæбæх. 
Ирæ дæр-иу æм уырдæм уади 
’Мæ-иу ыл бон дæр уым фæцъæх... 
Цыма-иу уыд уый дард ран балцы, 
Фæлмæстæй-иу Муратæй рацыд... 
Куы-иу уыд хъæлдзæг чызг, куы та 
Ирæ хæкъуырццæгæй куыдта. 
Мари дæр сын зыдта сæ хъуыддаг... 
Ууыл æм цин кæнын нæ цыд, 
Фæлæ йын тынг хъыг дæр нæ уыд. 
Æвзæрдзинад сын æй нæ хуыдта, 
Уыдта сæ алы бон дæр мад... 
Йæхицæн-иу дзырдта æнцад: 
40 
- Мæлынц нæ сахъ лæппутæ хæсты, 
Хуызæнæй ничиуал ис ам. 
Æрмæст ма алы бон нæ рæзты 
Ысуайы усджын лæг Салам. 
Уый кусы редакцийы рагæй 
Æмæ нæ амонд ис сыхагæй. 
Цæрæм фæрсæй-фæрстæм дзæбæх, 
Фæлæ йын «рауай», зæгъгæ, зæгъ, 
Æваст уæд «не ’вдæлы» фæкæны, 
Æмæ нæм никуы уыд нырма, 
153 — * 

Чехойты Сæрæби. ЦÆР! 
Уæд уый цæй сыхаг у, зæгъ-ма? 
Вæййы нæм ноджыдæр бæгæны, 
Уæдцæр нæ фæкомы мæнæн. 
Арахъимæ та нæу лымæн. 
41 
Ам не сты лæппутæ. Туг калынц... 
Чызджытæ тынг бирæ дæр ис, 
Фæлæ сæ иу курæг дæр нал и 
Æмæ кæмæн зæгъой сæ рисс? 
Æрцыд мæхи чызгмæ йæ Мурат 
Æмæ йæ абон дæр куы кура, 
Уæд ын æй ратдзынæн, бæргæ, 
Фæлæ куыд кæндзысты цæргæ? 
Ныр дæр цæрынц, фæлæ чындзæхсæв 
Æз та кæд ыскæндзынæн, кæд?.. 
Уæд-та уал афтæмæй цæрæд... 
Мурат уал пъадвалы æмбæхсæд, 
Ыстæй уæд фендзыстæм. Фæлæу... 
Тызмæг бон афтæ даргъ куы нæу. 
42 
«Мурат, дæ цæрæнбон мын бирæ! 
Ды уарзыс Ирæйы æцæг 
Лæппу куы нæ уал баззад Иры, 
Мæ чызгæн та уыдзæни лæг! 
Науæд ыл нал фæуыдзæн дзурæг 
Æмæ йæм ничи ’рцæудзæн курæг. 
Фæлтау цы йæ фæнды, - кæнæд. 
. — 154 — * 

Чехойты Сæрæби. ЦÆР! 
Мураты барцыл уал хæцæд!» 
Гъе, афтæ-иу хъуыдытæ кодта 
Мари, Ирæйы мад æдзух. 
Ыстæй-иу ауыгъта йæ къух, 
Æгъдау йæ хъæбулæй нæ домдта. 
Уæвгæ йæхимæ дæр нæ уыд 
Æмæ йæ зæрдыл дæр лæууыд. 
43 
Мæн дард цæуын хъæуы, уый хатын, 
Кæд фæуыдзæн мæ роман, кæд? 
Фæуадзон уал чысыл Мураты, 
Гъе уым уал пъадвалы цæрæд. 
Хæрæд уал, нуазæд æмæ бадæд, 
Кæнæд уал Ирычкæйæн батæ. 
Кæнæнт уал иумæ дæр фынæй, 
Сæ мæт мæ иу мисхал дæр нæй. 
Æвзæр йæ бынаты куы вæййы, 
Æхсызгон мын у уый гъеуæд 
Æмæ йыл нал фæкæнын мæт, 
Фæлæ йæ бафхæрын, цæмæй йыл 
Лæджы ’фсарм уый фæстæ зына 
Æмæ чысыл дарддæр уына. 
44 
Цæрын. Цæуын. Иу ран нæ лæууын. 
Кæм ис мæ фæндагæн кæрон? 
Цæрæгыл та цы нæ æрцæуы, 
Кæуыл нæ фембæлы бæлццон? 
155 =.~—=—. 

^ 
Чехойты Сæрæби. ЦÆР! 
Уæллæй, лæджы цард у фæндагау 
Æмæ йыл цалфæнды хатт ахау, 
Уæддæр та фест æмæ цæугæ! 
Æдзухдæр размæ кæн тырнгæ, 
Цæмæй дæ нысанмæ æрцæуай. 
Æрхæсс нæ адæмæн пайда 
Æмæ сæм рацæуын уæндай, 
Тæппудау фидиссаг куыд нæ уай. 
Фæндагыл ацæуынæн бæзз, 
Кæм у гуыргъахъ, кæм та у лæгъз. 
45 
Мæ сагъæстæ, цæрут мæ фысты. 
Мæ бонтау фидæнмæ тæхут... 
Цымæ мæ геройтæ кæм ысты, 
Кæй дзы кæм агурон, зæгъут? 
Ныппырх сæ кодта хæст фæйнæрдæм, 
Уæларвæн чи тарсти йæ нæрдæй, - 
Ныр хъусы сармадзанты хъæр 
Æмæ йыл сахуыр ис куыддæр. 
Кæм ис Таму? Кæм ис Барис та? 
Хъасбол, Райхан æмæ Тузар? 
Бæргæ, сæ аккаг сыл ныззар! 
Куыд нæ ис азарæн та! Ис дам... 
Тæхудиаг, ахæм зард ныккæн, 
Дæ ном куыд не ’рцæуа ныгæд! 
46 
Нинæйы нал уыдтон нæ Иры, 
Æмæ æрынкъард дæн бынтон. 
. _ 156 __ 

Чехойты Сæрæби. ЦÆР! 
ьР 
Æрыгонæй йæ уарзтон бирæ, 
Зæгъын ын ницы ’сси мæ бон. 
Мæ цард мын нал кодта уæд ад дæр, 
Æмæ-иу Терчы был фæбадтæн, - 
Нинæйы мысыдтæн æдзух. 
Тæхудиаг, се ’ппæт ын фæдзур 
Æз-иу цытæ дзырдтон мæхицæн... 
Æмæ фæлмæцыдтæн æз тынг. 
Мæхимæ кодтон уæд мæсты: 
Цæмæн мæ афтæ тагъд фæхицæн, 
Цæмæн ын фесæфтон йæ фæд, 
Йæ фæстæ хорз куы кастæн, уæд? 
47 
Ныр æй кæм агурон, цы бæсты? 
Цымæ ма мæ хъуыды кæна? 
Кæд ис, мыййаг, мæ хуызæн хæсты, 
Кæд бады акъоппы мæнау. 
Тæхудиаг, искуыцæй йæм бакæс 
Æмæ йын дидинджытæ бахæсс, 
Уæд æм куыд фæкæсид мæ ми? 
Цымæ кæд н’ амард, уæд кæм и? 
Гъер мæнæ? А-сахат? Ныртæккæ? 
Кæд искуы киномæ кæсы. 
Уæд та йæ тæккæ раз фæзын! 
Мæ тугдадзинты туг ныттæкъæр, 
Мæтæй, мæ Нинæйы мæстæй. 
Кæд ’гас у. Чи цы зоны, цæй? 
~ 157=- 

Чехойты Сæрæби. ЦÆР! 
48 
Æмæ кæд мысын æз Нинæйы, 
Уæдцæр мæ фыццаг хæс - хæцын, 
Фæлæ куыд вæййы ’мæ цы вæййы, 
Мæн хъуамæ бахъæуа мæцын 
Мæ туджы. Ме ’взонг ирон туджы! 
Мæлын та тынг зын у нæ дуджы! 
Цæрын мæм абон тынг цæуы, 
Мæн уымæн хорз хæцын хъæуы. 
Æрмæст куыд базæронд уон азтæй, 
Куыд уон зæрдæйæ та æвзонг, 
Куыд уа йæ бынаты мæ зонд, 
Куыд тæрсой ме’ знæгтæ мæ кастæй, 
Æз хъуамæ ахæм зæронд уон! 
Ныр та уал туг калгæ хæцон!.. 
49 
Нæй, нæй, мæн саби хонæн нал и. 
Æз ныр хæстон лæппу куы дæн. 
Мæ туг мæ хидимæ куы калын, 
Кæддæр æз саби дæр уыдтæн. 
Хæстон лæппу, нæма дæн усджын, 
Фæлæ нæ бамбæхсдзынæн къусджы. 
Ам, хæсты, уарзгæ дæр кæнын, 
Æз дзы хæцынæн дæр бæззын. 
Мæ романы куыд цæуын размæ, 
Æз афтæ хæсты дæр цæуын. 
Æмæ Берлинмæ æз тырнын. 
Кæсын нæ бæстæйы фыдазмæ... 
— 158 — 

Чехойты Сæрæби. ЦÆР! 
& 
Зын у йæ зындзинад мæнæн, 
Хæстон дæр уымæ гæсгæ дæн. 
50 
- Ей, ей, Барис, кæм дæ, цы фæдæ? 
Уæдæ ма арвы ’рдæм фæкæс: 
Æрбатæхынц та ног фæд-фæдыл!.. 
- Тæхæнт уал. Сахуыр сыл дæн æз. 
Æз зонын, мах уыдзæн уæлахиз... 
- Зæгъын дын æз, куынæ мæ къахыс, 
Кæд абон рацæйлидзæм тагъд, 
Уæддæр сæ асурдзыстæм мах. - 
Дзырдта Тузар хъæддых, бæлвырдæй, 
Ыстæй сыл бомбæтæ æрхауд, 
Сæ размæ иу ран уыд æрхау 
Æмæ ныллыгъдысты гъе уырдæм. 
Уыдис сын уыцы ран бынат, 
Цæмæй сæ мачи фæуа мард. 
51 
Цы ис, цы, фидардæр хæстонæй? 
Йæ бæстæ чи уарзы æцæг. 
Хæстоны цард - æхсæвæй-бонæй, 
Цы нæ дзы бавзардзæни лæг! 
Куы нын ызнаджы суры, мары, 
Куы та йæ знаг йæхæдæг ары... 
Куы хъуысы хъæлдзæгæй йæ зард, 
Куы та вæййы, мæ хур, æнкъард. 
Фыццаг æмбулæг нæу æмбулæг. 
Уыдзæни тагъд рæстæг бæрæг, 
— 159 — 

Чехойты Сæрæби. ЦÆР! 
Кæмæ нæ чи кæна хæлæг. 
Уæлахиз алы хатт лæбурæг 
Нæ кæны. Тынг цырд æм фæлæу, 
Лæбурæг афтæ тæссаг нæу. 
52 
Лæдзæгæн ис дыууæ кæроны, 
Сæ дыууæ дæр уыдзысты мах. 
Йæ сисæг мах тыхтæ нæ зоны, 
Фæлæ сæ базондзæни тагъд. 
Барис æмæ Тузары ротæ, - 
Æфсымæртæ, сæ дохтыр-хотæ 
Æрцахстой æрхы стыр къуылдым. 
Хæцынмæ хорз бынат у уым. 
Къамандир - иу, политрук - иннæ 
Гæрзифтонг ротæйы сæргъы. 
Сæ фæсидт уарийау тæхы. 
Æрхауы бомбæ, кæнæ минæ... 
Сæ фæрсты нæмгуыты цъыгъгъуытт 
Цыди, кæрон дæр ын нæ уыд. 
53 
Хæст бацайдагъ. Æнкъуысы зæхх дæр. 
Сæ нымæц не ’знæгтæн - фылдæр. 
Сæ бынат махонтæн дзæбæхдæр, 
Цæттæ сын æрхы къахт былтæ. 
Ныббырстой немыцаг æфсæдтæ... 
Барис дзырдта: «Цы сты æфсæнттæ, 
Ызнæгтæ бирæ сты, зæгъгæ? 
. _ 160 ——« 

Чехойты Сæрæби. ЦÆР! 
Ф 
Фæндаг нæу махæн дæр æхгæд. 
Æмæ йыл цомут, уæдæ, размæ! 
Мæ фæстæ размæ гъæйтт кæнут! 
Ызнагæн сыскъуынæм йæ уд. 
Панов, Светлов, цæут мæ фарсмæ. 
Тузар, фæрсырдыгæй сæ цæв. - 
Нæ бынат ма радтæм æхсæв!» 
54 
Тузар нын иу къордимæ уайтагъд 
Фæхицæн ротæйæ æваст... 
Варис та иннæтимæ атахт 
Æмæ фæстæмæ дæр нæ каст. 
Уырыссаг «Ура» азæлд бæстыл, 
Сæ фылдæр - ротæйæн йæ фæстæ. 
Кæм нын гуыбыр-гуыбыр тæхынц, 
Кæм та сæ гуыбынтыл лæсынц. 
Дыууæ ’рдыгæй цæуы гæрæхтæ. 
Къуылдыммæ немыцаг æфсад 
Бырсы, æрбада дзы æнцад, 
Куыд кæна махонтæн бæллæхтæ 
Фæлæ йæ уырдæм та Барис 
Нæ уадзы, хорз бадæн ын ис... 
55 
Ызнаг йæ бырсынæй фæсабыр. 
Барис æй нал уадзы ыскаст. 
Ызнæгтæн се ’ртыккаг хай бабын, 
Сæ ныфс та иннæтæн у саст. 
, — 161 — = 

’пгаку Чехойты Сæрæби. ЦÆР! 
Барисæн бон вæййы æхсæв дæр... 
Æмбæлттæй бирæтæ фæцæфтæ... 
Фынддæсыл та дзы уым бынтон 
Æнусмæ баталынги бон. 
Æмæ сын иу ингæн ыскъахтой, 
Æмæ æрцыдысты ныгæд, 
Гæрах куы нæ уал хъуысти, уæд. 
«Хæрзбон» та сын салютæй загътой... 
Хæствæллад ротæ ног æнцад 
Æрцахста раздæры бынат. 
56 
Барис зæххыл хуыссыд уæлгоммæ, 
Йæ каст та размæ уыд уæддæр. 
Хъуыдытæ кодта дысон бонмæ, 
Куы-иу æруагъта цонгыл сæр. 
Ныссабыр иу рæстæджы бæстæ. 
Гæрæхтæ нал хъуысыди фæзтæй. 
Ызнæгтæ басабыр ысты. 
Хæст та ыстыр уыди, ыстыр. 
Цæф салдæтты дзæбæх, æдасæй 
Санчастмæ арвыста Барис. 
Уым сын ысдзæбæхгæнæн ис, 
Цæмæй та ног æппæты разæй 
Хæссой фыдызнагæн мæлæт, 
Рæхджы куы сдзæбæх уой, гъе уæд. 
— 162 — 

Чехойты Сæрæби. ЦÆР! 
^ 
57 
Куы вæййы сабыр æхсæв хæсты, 
Уæд уымæй диссагдæр цы ис? 
Æмбæлттæ ис дæ фæйнæфæрсты, 
Фæлæ æз ууыл кæнын дис: 
Нæ хъуысы зарын дæр, ныхас дæр, 
Куыд нæ ис адæймаджы маст дæр? - 
Ныхæсты бынат разæй нæу, 
Хъæуы ызнаджимæ быцæу. 
Тамако дæр дымынц сæ дысмæ, 
Хъæрæй ысхуыфынæй дæр тæрс, 
Дæ фындз дæр сабыргай ныммæрз. 
Кæмæн куыд уыдзæни йæ хъысмæт, 
Æвæдза, алкæй дæр ис мæт... 
Йæ фидæн алкæмæн - æвæд. 
58 
Фæлæ уæ мачи кæнæд джихтæ, 
Æхсæв кæд сабыр у, уæддæр, 
Ызгъорынц Мæйы бынты мигътæ, 
Нæ хъуысы сармадзанты хъæр. 
Дыууæрдыгæй дæр сабыр бæстæ, 
Цыма фынæй кæнынц нæ фæзтæ. 
Куы та дзæгъæл нæмыг тæхы, 
Бынат ын нæй цыма зæххыл. 
Кæмдæр та - сыгъд, уый арвы тары 
Куыддæр сæуæхсидау зыны 
Æмæ йæ акъоппæй уынын. 
Æрныгуылд Мæй. Бынтон нытталынг. 
г _ 163 — * 

Чехойты Сæрæби. ЦÆР! 
Æнæкæрон æхсæв дæр нæй. 
Нæ кæнынц салдæттæ фынæй. 
59 
Уæдмæ Барис гæрæхтæ хъусы, 
Уырыссаг «ура» азæлд дард. 
- Цы фестут, лæппутæ, цы кусут, 
Ныббырста немыцмæ Тузар! 
Цæвæм сæ ацырдыгæй мах та! 
Мæ фæстæ! - тынг хъæрæй та загъта, 
Барис уыди хæцынæввонг 
Æмæ та абырста уый ног. 
Тузар сæм хъæды ’рдыгæй бацыд, 
Барис та мæнæуты хуымтæй, 
Дыууæрдыгæй тыхтæй, фыдтæй, - 
Куыд уыди, иу дзырдæй, сæ бадзырд. 
Ызнæгты балхъывтой дзæбæх. 
Нæрыди арвы нæрдау зæхх... 
60 
Кæрæдзийы та тынг ныццагътой... 
Кæмæ та лидзынвæндтæ уыд... 
Сæ къухтæ немыцæгтæ сдардтой, 
Ыстæй сæ тынг бирæ фæхъуыд. 
Цы хуызы баззайа æгасæй, 
Нæ лæууы иннæтау «æдасæй» 
Сæ къамандир, цыдæр сæтой. 
Уыди хæрздзæгъæлы сæ тох. 
Кæс-ма, ныфæлурси йæ сæнттæй, 
Тæрсы йæхи удæн æрмæст, 
— 164 __ 

Чехойты Сæрæби. ЦÆР! 
Фæлæ у алкæмæн дæр хæст. 
Барис æмæ Тузары ’мбæлттæй 
Уыдис цæфтæ æмæ мæрдтæ, 
Фæлæ ма ротæ у уæдцæр! 
61 
Æмæ нæ салдæттæн сæ разæй 
Цæуынц сæ уацайрæгтæ ’нцад. 
Сæ хицау не ’фсæст уæд ныхасæй, 
Ныр та, кæсут ма йæм, нынкъард... 
Йæ сæр куыд æрхауди йæ риуыл, 
Кæс-ма, цæугæ-цæуын куыд чиуы! 
Ныхас кæнынæн бар нæ уыд. 
Кæд-иу æй исты зæгъын хъуыд, 
Дзырдта уæд хинымæр цыдæртæ. 
Йæ дзыхыл авæры йæ худ 
Æмæ дзы фехъуысы «кæпут». 
Фæлæ нын раздæр та йæ зæрдæ 
Уыд хъæлдзæг. Уæртæ йæм ныр кæс, 
Кæуы, йæ уæлæ та - пæлæз. 
62 
Сæ Гитлер сын нæ зæхх «лæвæрдта»! 
Фæлæ йыл нал бакодтой хуым. 
Цы зæххæй сын зæрдæ æвæрдта, 
Сæ мæрдтæ баззадысты уым. 
Æгас сæ чи уыд, - загътой «рухсаг». 
Сæ зæрдæ ма цæмæй ысрухс уа? 
Сæ иуты аныхъуырдта рындз, 
Дыккæгтæ - уацары цæуынц. 
, _ 165 — 

Чехойты Сæрæби. ЦÆР! 
Æлгъитынц Гитлеры мæстыйæ... 
Æмæ ныр бамбæрстой дзæбæх, 
Кæй сын нæй мах зæххытæй зæхх! 
Кæй фесты тугæрхæм Мæскуыйæ! 
Кæд нын у хæсты рæстæг зын, 
Уæддæр тыхджын ыстæм, тыхджын. 
63 
Нæ ротæ иу хъæды кæронмæ 
Ныр къордгæйттæй кæны æмбырд. 
Фæхæцыдысты дысон бонмæ, 
Ныр та сæ баулæфын хъуыд. 
Сæ иу лæдзæджы ’нцæйтты ссæуы, 
Дыккаг уæззау цæфтæй ныллæууы. 
Йæ хæдон тугæйдзæгтæ уыд, 
Йæ фарсыл иу къухæй хæцыд. 
Уый кодта «дон-дон», зæгъгæ, арæх... 
Йæ дæлæрмтты дыууæйæ сты, 
Цæфæн æххуыс хъæуы хæсты, 
Фæлæ цæф лæгæн дон нæй дарæн. 
Йæ туг æгæрдæр ма фæкалд, 
Хæссынц æй йе ’мбæлттæ æнцад. 
64 
Дыууæ салдаты йæ æрхастой, 
Тæрсы, куы батар уа йæ бон. 
Йæ цæфтæ дæр ын иумæ бастой, 
Сæ иуыл нал уыди хæдон. 
Цинел ын бакодтой йæ быны... 
- 166 

Чехойты Сæрæби. ЦÆР! 
^ 
Æмбæлттæй бирæты нæ уыны... 
Йæ уæлхъус алæууыд Барис: 
- Фæдзурут дохтырмæ, кæм ис? 
Ды та уал цинелыл дæр ахуысс. - 
Æмæ йæ тæккæ цур æрбадт. 
Уый каст Пахомовмæ æнцад. 
Йæ дарæстыл æвзонг туг бахус... 
Тыхсти йæ цæфтæй, калд йæ хид, 
Æруагъта цинелыл йæхи. 
65 
Цæф салдæттæ - ныр уæртæ иумæ. 
Чи бады, чи хуыссы æнцад. 
Ысты ныр карз хæстыты иу мæй. 
Цæф сæ цы лæг нæ уыд - фæллад. 
Уæддæр-ма, бакæсут сæм, хъазт та! 
Йæ фæндыр Федя Шишкин райста.. 
Кравцовæн - роны тъыст йæ худ, 
Куыд кафы, уымæ-ма кæсут: 
Куы нын йæ уæрджытæ æрхойы, 
Куы къухтæй зæвæттæ цæвы, 
Куы та æмдзæгъдгæнгæ цæуы. 
Сынæгæй йе ’мбалы ысхойы... 
Куы синты сиучъытыл хæцы, 
Куы та уый зулаивтæ цыд. 
66 
Уырыссæгтæ ам нæууыл кафынц, 
Цæмæн уой хæсты дæр æнкъард? 
, _ 167 —— * 

Чехойты Сæрæби. ЦÆР! 
Æнцой сахат дзæгъæл нæ сафынц, 
Хæстонæн - алыхуыз йæ цард. 
Æрæджиау ракафыд Барис дæр, 
Сæ хæстон раздзæуæг, сæ хистæр. 
Æрхæцыд сины сæртыл ныр 
Æмæ уырыссаг кафт кæны. 
Фæстагмæ йын «Лезгинкæ» ’рцагътой, 
Ирон кафт дæр сын æххæст, 
Нæ хæцыди йæ къæхтыл цæст. 
Æмбæлттæ кафынмæ рад уагътой... 
Кæй кафыд се ’мхуызон Барис, 
Æхсызгондæр сын уый уыдис. 
67 
Æрчъицыдта уæдмæ Пахомов. 
Йæ фарс æвзæр цæф у, уæддæр 
Фыссы чысыл писмо йæ хомæ, 
Æрыгон, хæстыты фæлтæрд. 
Цæмæй йæм ма ’хсайа йæ зæрдæ, 
Сæрæн - йæ сахъ хæстон æмбæлттæ. 
Фыссы (куыд нæ уыди рыст та!) 
Йæ хомæ афтæтæ фыста: 
«Салам, мæ иунæг хо, цы фæдæ? 
Дзæбæх, æнæниз дæн æмæ 
Дæ зæрдæ ма ’хсайæд мæнмæ. 
Ис мемæ тынг бирæ ирæттæ, 
Кавказаг, сахъ лæппутæ сты. 
Зæгъ-иу сын: стыр бузныг, ыстыр! 
— 168 ~ 

Чехойты Сæрæби. ЦÆР! 
& 
68 
Æмбал фæмард, кæнæ фæцæф и, 
Дзæгъæл нæ баззайдзæни уæд. 
Ирон хæстон æй йемæ скъæфы 
Æмæ йæ не ’ййафы мæлæт... 
Ныр дæ цы буц кæнын ныхæстæй... 
Фæуыдзæн тугкалæны хæст дæр, 
Æмæ та фендзыстæм гъе уæд. 
Фæуæд фыссынæн дæр æгъгъæд... 
Хæст у, куы нæ фæуон мæ писмо, 
Уæд æй фæуыдзæн ме ’мбал фыст!.. 
Нæ хотæ, хатут нын нæ рыст! 
Йæ бон кæуыл батар æмбисбон, 
Хæцыд уый у’ амонды тыххæй 
Æмæ йын ферохгæнæн нæй». 
69 
Мæлæтæй никуы тарст Пахомов. 
Хуыссыди цъæх нæууыл æнцад. 
Уый зæхх тымбыл къухæй ныххойы: 
«Дæу тыххæй цас адæм фæмард! 
Æмæ ма цас амæлдзæн ноджы! 
Цæрын, цæрын фæнды æвзонджы. 
Уый ам цæрынхъуагæй мæлы. 
Йæ туг йæ хъæлæсæй кæлы... 
Цымæ кæд нал уыдзæн хæстытæ? 
Гæрзтæ кæд нал хъæудзысты, кæд!? 
Кæд уыдзæн туткалдæн æгъгъæд? 
Уæдæ куыд нæ кæнон мæсты дæр!.. 
169 

Чехойты Сæрæби. ЦÆР! 
Æмæ мыл мачи худæд, ма. 
Нырма нæма мæлын, нæма!» 
70 
Æмæ йæ дамбацамæ ’вналы: 
«Æз ма сыл фембæлдзынæн, æз! 
Ныртæккæ кæд мæнмæ тых нал и, 
Тыхæй уæд ме ’мбæлттæ - æххæст. 
Мæ туг мын райсдзысты дывæрæй, 
Кæнæ сæдæ хатты фылдæрæй...» 
Æмæ фæлурс кæны куыддæр... 
Æруагъта сабыргай йæ сæр 
Уым нæууыл, гилдзыты чыргъæдыл. 
Ыстæй йæм дохтыр дæр фæзынд, 
Уыдис ын хицæн кæнын зын... 
Йæ цард та чи нымайы ’гъгъæдыл? 
Мæлын та тынг зын у фыдбон, 
Фæлæ цæрын дæр нæу æнцон. 
71 
Æз дæр сæумæцъæхæй фæцæф дæн. 
Ысхъиуæццæгтæй уæхск ныппырх. 
Чысыл-ма бахъæуа - æз сæфтæн, 
Фæлæ фæндзæм цæф фæдæн ныр. 
Æз та уын фервæздзынæн искуыд... 
Дзыхъмард куы нæ фæуон æз искуы, 
Уæд мын æнæ уый нæй мæлæт. 
Куы фæхицæн уон, кодтон мæт, 
Барис æмæ Тузарæй райсом... 
Кæм ма сыл фембæлдзынæн уæд? 
— — 170 — 

Чехойты Сæрæби. ЦÆР! 
Кæм сын ыссардзынæн сæ фæд? 
Фæлтау ма сын сæ къухтæ райсон. 
Науæд мæ аласдзысты тагъд 
Кæдæмдæр госпитæлмæ дард. 
72 
Хъасболы дæр æрхæссынц уæлæ. 
Ныффæлурс цикъæйау бынтон. 
Йæ туг ныхъхъæбæри йæ уæлæ, 
Ысдзурын ницуал у йæ бон. 
Бæрæг у, нал у хорз йæ хъуыддаг. 
Аслам кæмæн вæййы йæ уд та? 
Цæрынæй чи бафсæст, зæгъут! 
Уæлдай нæу никæмæн йæ уд. 
Пахомы фарсмæ йæ уæлгоммæ 
Æруагътой цъæх нæууыл æнцад. 
Йæ цæстытыл ма уад йæ цард. 
Сæлийæ уыд писмо Хъасболмæ... 
Фыста йын дзуапп, фæлæ ныррызт... 
Æрхауди, нал ын фæци фыст... 
73 
Хъæрзы, тыхсы Хъасбол йæ цæфтæй, 
Дæлиау ныуулæфы, куы та 
Цæгъды сæнттæ йæ рыст, йæ тæвдæй, 
Ыстæй мын афтæтæ сдзырдта: 
«Куы сдзæбæх уай, - ныффысс мæ мадмæ... 
Мæлын, фæлæ æгады мардæй 
Нæ мæлын, о мæ мад, уый зон!.. 
Дæ писмойæн дын дзуапп фыстон, 
171 =~ 

Чехойты Сæрæби. ЦÆР! 
Ныр мын æрдæгфыстæй уый баззад. 
Фыст æй фæуыдзæни æндæр... 
Хæрзбон ут... Фен уæлахиз! Цæр...» 
Йæ фæстаг дзырд йæ былтыл асалд.. 
Æмæ фæрсæй-фæрстæм уым тагъд 
Фæци Пахомимæ сæ цард... 
74 
Æрæджиау агуырдтой Тузары 
Æмæ йæ нал ардтой, ыстæй 
Кæцæйдæр чидæр, цыма, зары, 
Фæлæ йын раиртасæн нæй. 
Фæсхæрд æрфынæй ысты иутæ. 
Барис фæхъæр кодта: «Уый чи дæ?» 
Фæлæ йын дзуапп дæттæг нæ уыд. 
Цæттæйæ хъæдгæрон лæууыд. 
Уæд хъусы уалынмæ къæрццытæ... 
Дамбаца сæргъæвта. Æрбадт 
Уый иу ран хъахъхъæнгæ æнцад. 
Æваст фæхъæр кодта: «Кæцы дæ? 
Дæ къухтæ тагъд хæрдмæ ысдар!» 
- Æндæр дын ницы ис куыстаг? 
75 
Барис æм баззади кæсгæйæ, 
Уыд худын ацы бон йæ рад: 
Уый федта: тархъæды дыууæйæ, 
Сæ иу дзы иннæйы ’ккой бадт! 
Уыди Тузары сæр бæстытæ, 
_ «. 172 ———- 

Чехойты Сæрæби. ЦÆР! 
Кæй æккой бадт, уый та тæстытæ. 
Уыд хъомыл немыцаг, бæрзонд. 
Тузарау йе уæнгтæ хæрзконд. 
Ныр ын æндæр гæнæн нæ уыди, 
Йæ къухтæ фидар бастæй цыд. 
Дамбацайыл Тузар хæцыд. 
Немыцагæн рысти йæ къуди, 
Тузарæй - Райгуырæн зæхх рыст. 
Федфебелы æккойæ ’рхызт. 
76 
Тузар у карз хæсты дæр сахыуырд... 
Ныкъулы йæм Барис йæ цæст: 
- Куыд цæф дæ, кæд мыййаг тæссаг у. 
- Нæ, нæ. Цъæрæмыгъд у æрмæст. 
Тузар цы цæф хоны цъæрæмыгъд, 
Уым ауад зулаив цыргъ нæмыг. 
Сæры царм асыгъди, фæлыг, 
Ыстæг нæ бахъыгдардта тынг. 
Фæзынди йæм уæдмæ сæ дохтыр 
Æмæ йæм базылди, ыстæй... 
- Куыд цæф у, радзур ма мын, цæй! 
- Кæнин æз ахæм цæфæй богътæ. 
Сæры магъзæн тæссаг цæф нæу, 
Фæлæ æрхуыссын хъæуы дæу. 
77 
Варис æм дзуры уæд: «Мæ хæлар, 
Ныртæккæ госпитæлмæ цу. 
173 — * 

Чехойты Сæрæби. ЦÆР! 
Ыскæн дæ ног хæдон, дæ хæлаф...» 
«Нæ цæуын, цасфæнды мын дзур. 
Фæлтау, Барис, æрбад мæ цуры. 
Зæгъ-ма, ыстыр хатыр дæ курын: 
Цы бадæ Нинæимæ ды? 
Гъе уый мæ базонын фæнды, 
Æмæ мын æй æргомæй радзур. 
Нæ Иры - уыдон. Мах та - ам. 
Хæстæй сын арвитæм салам. 
Райхан мæм афтæ фыссы: рацу, 
Æрмæст уæлахизимæ тагъд, 
Уыдзæн, дам, тынг хъæлдзæг нæ цард. 
78 
Зæгъ-ма, лæг рог цæфтæй куыд мæла? 
Куыд кæнон ахæмтæй уынгæг? 
Фæлæ ис ахæм цæф, мæ хæлар, 
Æмæ дзы нал фервæздзæн лæг. 
Уыныс, дыккаг хатт æз фæцæф дæн. 
Чызг-дохтыры фæлмæн æрмдзæфтæй 
Æдзух дæр ирвæзæнтæ нæй. 
Æмæ ды ма хъаст кæн мæнæй... 
Зæгъæм, мæ хъысмæт мæ æркъуырдта. 
Гъе уымæ гæсгæ мæ фæнды, 
Мæ хæлар, абон мын зæгъ ды: 
Куыд у Нинæимæ дæ хъуыдцаг? 
Вынтон æй ферох кодтай? И? 
Зæгъ-ма, дæ уарзон чызг кæм и?» 
174 — 

Чехойты Сæрæби. ЦÆР! 
79 
Барис йæ сæр æруагъта риуыл, 
Æмæ æрынкъарди бынтон. 
Уый уарзта а-дунейыл иуы, 
Фæлæ дзы базыдта йæ бон... 
Æмæ йæ иунæгæй фæмысы. 
Фæфæнды йæ писмо ныффыссын, 
Фæлæ кæдæм фысса Барис, 
Нинæ куы бабын и, кæм ис? 
Цы ран? Цы зæхх æмæ цы бæсты? 
Нæ, нæ! Уый амардта йæхи. 
Мæлæтæй царды ’хсæн ис хид, 
Кæд хидæн н’ ацыди йæ фæрсты, 
Кæд хидыл царды æрдæм цыд, 
Кæм и уæд? Æз цы кæнон, цы? 
20 
Барис ын радта дзуапп: «Æдзухдæр 
Кæнын мæ рог митыл фæсмон. 
Ныр ма фæлæбурын мæ къухтæм, 
Фырмæстæй нал вæййы мæ бон. 
Куыд уыдзæн? Дзуапп мæхицæн н’ ардтон... 
Дæ мад, дæ хо Нинæйы фаудтой... 
Æмæ кæм нæ кодтой йæ кой? 
Рæстæй йыл алцытæ дзырдтой. 
Нинæ мæн бирæ уарзта, бирæ! 
Æз дæр æй афтæ уарзтон уæд, 
Ныр дæр ма ууыл у мæ мæт... 
Ыстыр маст рахастон нæ Ирæй, 
175 

Чехойты Сæрæби. ЦÆР! 
Æмæ йæ ничи зоны, нæ, 
Æрмæст æй бамбарид Нинæ! 
81 
Дæ мад, дæ хо дзырдтой дыууæрдæм. 
Хъыг ма уæд ме ’ргом дзырд дæуæн 
Кæд мах ыстæм, Тузар, хæлæрттæ, 
Уæд мæм æргом дзурын дæр уæнд. 
Ды сæ кæмæй фæдæ, нæ зонын... 
Ирæ мæ минæвары ’фсонæй 
Фæдзырдта Нинæйæн мæнæй, 
Мæнæн та Нинæйы тыххæй... 
Цыма мæнæн Бухары ус и 
Æмæ мæм уый ыссæудзæн тагъд. 
Кæндзæн, дам, Нинæимæ загъд». 
Тузар нын ацы ран ныхъхъуси, 
Ирæмæ тынг мæсты кæны: 
- Дæ зæрдæ ма худæд мæныл. 
82 
- Цы мын кодтай ды та, мæ хæлар? 
Фæлæ дæ хо æмæ дæ мад - 
Цæмæй нæ уарзондзинад хæла, 
Нæ зыдтой уый тыххæй фæллад... 
Дзырдтой дзы адæмæн æвзæртæ 
Æмæ фæцæйтыдта йæ зæрдæ. 
Мæхицæн та дзырдта дæ хо: 
(-Æз ын ыскæндзынæн тæрхон!) - 
Нииæ, дам, иу дзырдæй, хæтаг у. 
Уыдзæн ын саби дæр рæхджы, 
_176- 

Чехойты Сæрæби. ЦÆР! 
Ф 
Кæнæ лæппу, кæнæ, дам, чызг... 
Ды дам æй сабиимæ ракур!.. 
Ногуард митæй тæрсыс, мыййаг, 
Дæ бон дзы скæнын нæу фæндаг? 
23 
Æз дын сæ никуы дзырдтон Иры, 
Ныр та у хæст æмæ, мыййаг... 
Уæд-иу æй зон, у ме’ знаг Ирæ, 
Дæ хо у, уый мын у хъыгаг. 
Гъеныр мæ ды фæрсыс, мæ лымæн, 
Цы бадæн Нинæимæ, уымæй. 
Уый Терчы баппæрста йæхи... 
Дæ мад, дæ хо уыдысты хин... 
Куыд зонын, загътон дын æй афтæ, 
Æз мардтæн уый фæстæ мæстæй. 
Нæ фæдæн амондцжын æз дæр. 
Мах уайтагъд рацыдыстæм ардæм. 
Нæ зонын, дарддæр ма цы уыд, 
Мæн ма уый базонын куы хъуыд... 
24 
Цы æрцыд, уый æрцыди уайтагъд 
Нæ фæстаг фембæлды фæстæ. 
Æмæ «цы ми бакодтон ай та», 
Ныххостон-иу мæ сæр æз дæр. 
Мæхимæ мардтæн æз фырмæстæй, 
Фæсмон ма кодтон æз æрмæстдæр. 
Æмæ ныр дæр кæнын фæсмон. 
Цæмæн? Цæмæн баци мæ бон 
177 — =- 
12 

Чехойты Сæрæби. ЦÆР! 
Нинæйы дам-думтæй æрфæрсын? 
Йæ зæрдæ уæд мæныл фæхудт, 
Сыгъдæг уыд афтæмæй йæ уд. 
Ныр ма фæсмонгæнгæ мæ хъæрзын 
Кæй хъæуы? Никæй хъæуы, нæ. 
Цы баци? Фесæфти Нинæ. 
85 
Цы бадæн, уый дын, Тузар, загътон. 
Æндæр ма дын цы зæгъон, цæй. 
Мæ уарзт æз Нинæмæ ныууагътон, 
Æндæрмæ йын ыссарæн нæй. 
Гъе уый мын хæстимæ дæр ма бар... 
Ыстæй мæхицæн дæр мæ хабар 
Куыд уыдзæн? Чи зоны? Хæст у. 
Æз ам куы ныккалон мæ туг, 
Мæ хур мыл ку’ аныгуыла хæсты, 
Мæныл уæд ничи кæндзæн хъыг. 
Мæ мард нæ фендзæни цæссыг, 
Мæ фæстæ ничи ис мæ бæсты. 
Нæ уыдзæн иу кæуæг мæныл, 
Мæн уый хъуыды кæнын кæны. 
26 
Нæдæр мын фыд, нæдæр мын мад и. 
Нæдæр - æфсымæр, хо дæр нæй. 
Мæнæн ис мады ’фсымæр, - дард и, 
Ыстæй дзы ралыгъдтæн тыххæй. 
Нæ федтон мады рæвдыд, цинтæ. 
_—_ 178 ——— 

Чехойты Сæрæби. ЦÆР! 
Ныр дæр ма ’фхæрд ысты мæ синтæ 
Бухары кусынæй мæнæн! 
Нæ уыдтæн, абон дæр нæ дæн 
Æз буцхаст, къулбадæг куыд вæййы. 
Зыдтон æз Нинæйы æрмæст, 
Æмæ уæд хъæлдзæг уыдтæн æз. 
Æз уарзтон тынг бирæ Нинæйы. 
Ныр уый бæрц бауарзын, зæгъон, 
Æндæры не суыдзæн мæ бон. 
87 
Цæссыгты койæ æз фæсыкк дæн... 
Нæ туг нæ хидимæ кæлы. 
Æнæ искæй сыгъдæг цæссыгтæ, 
Æвæдза, тынг зын у мæлын. 
Цæрын мæ цардæй уыд æгæр зын, 
Ыстæй мæлæтæй дæр нæ тæрсын. 
Цы дæн, гъе уымæй зоныс мæн. 
Уæдæ æнкъард лæг дæр нæ дæн. 
Тæппуд нæ дæн, конга мæ ма схон, 
Æмæ æз нал кæндзынæн мæт, 
Мæн раст куы бамбарай, гъе уæд... 
Лæг раст куы уа, уæд та йæ ма схой 
Йæхи марынмæ. Нæу уый раст. 
Дæ хо, дæ мадæй кæнын хъаст. 
88 
Барис йæ раныхасы фæстæ 
Фæхудт йæ мидбылты куыддæр... 
. — 179 — * 

V1 
Чехойты Сæрæби. ЦÆР! 
^ 
Фæлæ нынкъард йæхи ныхæстæй, 
Æруагъта иу чысыл йæ сæр. 
Ыстæй йæ, цыма, исчи фехста, 
Кæм бадт, йæ мидбынат уым фестад, 
Куыддæр мæстыхуызæй: «Ныббар! 
Бынтон мыл ма фæхуд, Тузар! 
Æз уарзтон иунæг хатт æрмæстдæр, 
Дыккаг хатт афтæ уарзæн нæй. 
Ныр дæр нæ кæнын æз фынæй. 
Кæд исты срæдыдтæн мæ мæстæй, 
Уæд мын æй бахатыр кæн ды, 
Мæн демæ хорз цæрын фæнды». 
89 
Тузар дæр фестади Барисау, 
Цыди йæ дæндæгты къæс-къæс. 
Барисы раныхас ын - низау: 
- Нæ зыдтон ахæм хабар æз, 
Æндæр æфхæрдтаин мæ хойы, 
Уый æз, бæргæ, дзæбæх ныххойин! 
Мæнæн æнцон уыдаид уæд... 
Мæ мадæн худинаг фæуæд! 
Зæгъдзынæн уымæн дæр, цы ’мбæлы. 
Куы ма сыл фембæлон, уæд сыл 
Мæгуыр бон бакодта... Æз сын 
Хæсты мæ туг калгæ куы мæлын, 
Уæд мæ цæмæн кæнынц æгад? 
Мæ хо ма фод, фæлæ мæ мад!.. 
— 180 — 

Чехойты Сæрæби. ЦÆР! 
90 
- Нæ хъæуы, мацы сын зæгъ мур дæр. 
Мæн тыххæй циу, Тузар, хæцын? 
Ды мемæ ам æмзонд, æмуд дæ, 
Цы уыдзæн фидæны та, цы? 
Ныхас æз никуы ’ппарын хомæй... 
Мæн тыххæй ма сдзур мадмæ, хомæ. 
Ысты дæ мад æмæ дæ хо. 
Æз та дын... кæн, мæ хур, тæрхон... 
Æрæмыс мах ирон æмбисонд: 
Кæрцæй хæстæгдæр у хæдон. 
Дур баззайы, фæцæуы дон. 
Ам хъуамæ тухитæ æмбис уой, 
Нæ хъыг, нæ уæлахиз, нæ низ 
Кæнæм мах ацы ран æмбис. 
91 
Фæлæ куы фæмард уон, уæддæр мыл 
Нинæ куы нæ калдзæн цæссыг. 
Нæ бамбæхстæн кæйдæртау уæрмы, 
Фæлæ нæ самадтон мæсыг... 
Кæй хъæуын æз? - Зыбыты иунæг! 
Кæмæн нæй уарзон хицон иу лæг. 
Цы у æнæ Нинæ мæ цард? 
Нæ мын кæрт ис, нæ мын - хæдзар. 
Уыныс мæ, уарзон чызг дæр нал и? 
Мæ мардæй чи фæзиан уыдзæн, 
Нæй ахæм дунейыл мæнæн. 
Фæлæ мæ туг æз уымæн калын, 
— 181 — 

Чехойты Сæрæби. ЦÆР! 
Æндæртæ амондцжындæр уой, 
Цæмæй æнæ хæстæй цæрой. 
92 
- Фæлæу, Барис, хæлар дын мæнæ! 
Мæлгæ нæма кæнæм, нæма! 
Цæрæм æмзонд æмæ лымæнæй, 
Фæлæ мæ хо æмæ мæ мад... 
Бынтон дын фехæлдтой дæ хъуыдцаг. 
Мæ хойы хорз чызг дæр куы хуыдтай 
Кæддæр, уæд уый цы кодта ныр? 
Нæ, нæ! Нæ йын уыдзæн хатыр. 
Мæ мад дæр сæрра ис зæрондæй, 
Йæ кад йæ къæхты бынмæ ’рхауд, 
Уæд ма кæмæты хæссы фау? 
Цыма дæуæн уыдысты хотæ, 
Уыдтон сæ афтæмæй æз та, 
Ныр та фæстаджырдæм - мæстаг. 
93 
Фæлæ, Барис, нæ даргъ ныхæстæн 
Фæуæд ныр ацы ран æгъгъæд. 
Ды - сидзæр, ничи ис дæ фæстæ 
Æмæ мæм иу ныхас и уæд: 
Нæ туг кæд хæсты иумæ калæм, 
Кæд дын бæззын хæстон æмбалæн, 
Уæд дын æфсымæр мæнæ æз! 
Мæнмæ-иу фидæны дæр кæс... 
Хæрын дын ард нæ хæстон тугæй: 
Мæ зæрдæ ку’ аивон дæуыл 
— 182 — —- 

Чехойты Сæрæби. ЦÆР! 
ъР 
Æмæ нæ Райгуырæн бæстыл, 
Уæд мын мæ цæсгомыл нытту кæн. 
Ыстæй мын, мæн мæхи фæнды, 
Мæлæт уæд ма бавгъау кæн ды. 
94 
Бæззы æфсымæрæн Барис дæр, 
Уыди йын тынг æхсызгон, тынг. 
Тузарыл ма уый кодта дистæ, 
Кæй ницы йæм фæкасти хъыг. 
Кæрæдзимæ сæ къухтæ радтой... 
Сæ фæллад хъуамæ ныр ысуадзой, 
Фæлæ сæм иу уацайраг уыд: 
Æрфæрсын уыцы сырды хъуыд, - 
Куы сæ ферох ис уый бынтондæр! 
Уым хъæды бацыдысты арф, 
Нæ сæм зынд даргъ бæлæстæй арв. 
Фыццаг æй бафарстой: «Кæцон дæ?» 
Фæлæ йæм дзуапп дæттынвæнд нæй. 
Тузар та йæм мæлы мæстæй... 
95 
- Цæмæй дæ н’ амарон, уый бакæн... 
Цы ’фсæддон хайæ дæ? Зæгъ! Цырд! 
Мах абон бахъуыдтæ хъуыдцагæн... 
Уæ гæрзтæ? Цас ыстут? Бæлвырд! 
Уæддæр уый дзурынмæ нæ хъавы. 
Æмæ Тузар рæстæг нæ сафы, 
Йæхи йæм баласта хæстæг, 
Ныккаст æм комкоммæ лыстæг: 
183 

Чехойты Сæрæби. ЦÆР! 
- Дæсны нæ дæн лæгъстæ кæнынмæ 
Æмæ куы нæ радзурай, уæд 
Ды ам ыссардзынæ мæлæт, 
Æмæ цы тагъд кæныс мæлынмæ? 
Куы фæуа хæст, гормон, уæд ма 
Дæу фена, уадз, æмæ дæ мад... 
96 
Нылхынцъ ысты Тузары ’рфгуытæ, 
Мæсты каст не знагмæ кæны... 
Йæ кастæй йын фашист фæкуыддæр 
Æмæ сывæллонау кæуы. 
Фашист йæхиуыл дзуæрттæ ’фтауы... 
Йæ цæстытæй цæссыгтæ хауы. 
Хуыцаумæ бакувы æнцад, 
Цæмæй нæ аскъуына йæ цард... 
Тæрсы Тузары цæстæнгасæй: 
- Разы дæн. Дзурдзынæн... фыдуац... 
Æрмæст мæ цардæгас ныууадз... 
- Уæлæмæ сыст, цæугæ мæ разæй. - 
Тузар цæфæй гæрзифтонгуыд... 
Йæ фæстæ сабыргомау цыд, 
97 
Йæхинымæр ныхасгæнæгау: 
- Ныр ма дын феххуыс уæд Хуыцау! 
Ды Гитлермæ куыстай хæрæгау, 
Рæйдта дыл Геббельс та куыдзау. 
Æрбадтысты уым фалдæр хъæдыл... 
~ 184 _ , 

Чехойты Сæрæби. ЦÆР! 
- Цы зоныс, уыдон дзур фæд-фæдыл. 
Чысыл уырыссагау зыдта, 
Тузарæн афтæтæ дзырдта: 
- Гитлер кæпут. Сапсем пулохæ, 
Наш делæ умерлæ... Прæпал... 
Урус то здес, то там напал... 
Какая тяжлая епохæ! 
Наш армие завтром сиуда... 
Ну, буде наступайтт... да, да! 
92 
Йæ уацайраджы дзуаппы фæрцы 
Тузар ыстыр хъæлдзæг уыдис. 
Æфсæддон хай кæм ис, цæй бæрц у, 
’Мæ йæм хæцæнгарзæй цы ис, 
Уый базыдта. Ныр та фæстæмæ... 
Фæци та уацайраг лæгъстæмæ... 
Тузармæ марынвæнд нæ уыд, 
Сæ фæндтæ базонын æй хъуыд. 
- Хъæуыс мæ иу ахсджиаг хъуыдцагæн, - 
Кравцовмæ адзырдта Тузар, - 
Дæхицæн хорз æмбал ыссар... 
Ды штабмæ ацы сырды акæн. 
Æмæ-иу уый тыххæй та уæд 
Мæнмæ æрхæсдзынæ гæххæтт. 
99 
Хæстмæ та ног сæхи рæвдз кодтой... 
Акъоппытæ, сæ гæрзтæ, хæрд... 
- 185 

Чехойты Сæрæби. ЦÆР! 
Цыдысты, архайдтой, ызгъордтой 
Æмæ сæм ницуал каст æгъгъæд. 
Æнæ ми дзы нæ уыди иу дæр, 
Сæ тох - хуыздæр цæмæй уа фидæн. 
Кæной сæрибарæй фæллой 
Æмæ йæ хъæлдзæгæй хæрой. 
Йæ фæндырæй нæу Федя бузныг, 
Кæмдæр ын нæмыгæй фæхуынкъ, 
Йæ туас у йе штиччы бырынкъ... 
Цырыхъы хъусæй йæ æмпъузы... 
Фæндыр дæр бахъæуы хæсты 
Дзыхæй æрцæгъдыны бæсты. 
100 
Мæ хæстонты уал уадзын хъæды. 
Цон иннæ зонгæтæм ныр та... 
Фæлæ кæдмæ зилон сæ фæдыл, 
Кæм ысуадзон мæ фæллад тагъд? 
Æмæ фыссынæн уый цы хос у? 
О, иу ран ку’ уаиккой, уæд хорз у: 
Æппындæр сæ нæ кæнин цух. 
Уæд сыл æнæрынцойæ дзур 
Æмæ дæм дзыллæтæ куыд хъусой. 
Сæ иутæ карз хæстыты сты, 
Чи - лыгъд, нæ иннæтæ - куысты, 
Тæппуд та хъахъхъæны йæ усы! 
Куыд хъæуы карз хæстмæ цæуын, 
Ныр афтæ кусын дæр хъæуы. 
— 186 

Чехойты Сæрæби. ЦÆР! \№*> 
101 
Куы хæсты балæууын, куы - Иры. 
Йæ фæдыл алкæмæн дæр кæс... 
Мæ зонгæтæн сæ иу у Ирæ, 
Йæ зонгæтæй та иу дæн æз. 
Ирæ дæр дзурæд æмæ хъусон, 
Фæлæ цæмæй ыстæм æмхуызон? 
Мæнæн дæр комкоммæ зæгъæд, 
Кæд мæ рæдыдæй зоны, уæд. 
Чи хорз у, чи - æвзæр. Цы нæ и? 
Чи у хъæбатыр, чи тæппуд, 
Чи у дыдзæсгом лæг, мæнг уд, 
Чи та сæ иутæй дæр нæ вæййы! 
Кæцытæй у Ирæ та уæд? 
Æз ыл цæмæн фæкæнын мæт? 
102 
Мæ Ирæ! Тынг мæсты мæм ма кæн. 
Æхсызгон мæ куы хъæуыс ды... 
Дæ кой дын нал ыскодтон рагæй, 
Мæн демæ аныхас фæнды. 
Ныронг дзырдтон дæуыл, дæ цинтыл, 
Дæ зондахаст æмæ дæ митыл 
Æз ме ’ннæ зонгæтæн хъæрæй. 
Дæуау мæм сусæгмитæ нæй. 
Хуыздæр ныр ацæгъдцзæн мæ фæндыр... 
Æмæ дæ курын æз хатыр, 
Дæхи раз ацæгъддзынæн ныр, 
Ирæ, мæн комкоммæ æрфæндыд 
„_ 187 — 

Чехойты Сæрæби. ЦÆР! 
Дæуимæ аныхас кæнын, 
Ды худ, кæм дæ хъæуы кæуын. 
102 
Æмæ ныххатыр кæн, ныххатыр, 
Дæуыл кæй адзурын мæстæй. 
Æгæр мын не ’мбæлы, уый хатын, 
Зын у мæхицæн дæр, уæллæй. 
Куыд æнхъæлут, мæ куыст цы хонут? 
Мæ куыст дæр, ма ’нхъæлут, æнцон у: 
Цы къуыбыр басгарут, цы къуым, 
Уæ фæстæ балæууын æз уым! 
Æз уын уæ къахдзæфтæ нымайын... 
Дæумæ уæлдай къахдзæфтæ ис, 
Мæныл гъе уый æфтауы низ... 
Кæй уындæй алы бон дæр райын, 
Гъе уыдон хорз чызджытæ сты 
Сæ царды, ахуыры, куысты. 
104 
Æмæ ныххатыр кæн, ныббар мын. 
Æргом куы нæ дзурин æз, уæд 
Фырмæстæй нал цæуин мæ цармы, 
Мæ мард дæр не ’рцæуид ныгæд. 
Цы мæм кæсы æвзæр, æнæуаг, 
Æнæ бæрæг мын уый цæмæн уа? 
Æххæст лæг алцæмæй кæм ис? 
Мæнæн у ме ’ргомдзырд мæ низ, 
Мæнæн у ме ’ргомдзырд мæ сафæг. 
Фæнды мæ, ма дыл фысс æвзæр, 
. _ 188 — —, 

Чехойты Сæрæби. ЦÆР! 
Æмæ куы нæ риссид мæ сæр, 
Æмæ куы нæ кæнин гуызавæ: 
Цы уыдзынæ фæстагмæ ды, 
Мæн абон уый зонын фæнды. 
105 
Мæ бон у бацамонын, дзурын, 
Æвзæрæй мæ нæ зонынц хъæу. 
Куы уа æнæуаг лæг мæ цуры, 
Мæ бон ныхъхъус уæвын уæд нæу. 
Æмæ мæм ма дар, Ирæ, азым. 
Æз дæу æрмæст фыссынæн уарзын. 
Мæ бон кæд афтæ уарзын нæу, 
Уæд хорз нæ равдисдзынæн дæу. 
Нæ мын дæ знаг, нæ дæ мæ лымæн, 
Нæ дæ мæ уарзон дæр чызгау. - 
Ныммæл æнæ усæй фæлтау! 
Ды мæн хъæуыс æрмæстдæр уымæн, 
Цæмæй цы тип дæ, уый фыссон, 
Æндæр чызг та дзы райса зонд. 
106 
Дæ фæдыл дæр æз уымæн уайын, 
Æндæр цæмæн хъæуыс ды мæн? 
Фыссынæй дæр, бæгуы, фæллайын, 
Фæлæ дæ хуыз исын дæуæн... 
Тыхджындæр ницы ис хуыссæгæй. 
Мæ хуызæн ницæййаг фыссæгæй 
Уæддæр, дæ зæрдыл ма йæ дар, 
Мæнæй фæлидзы хуыссæг дард. 
189 =~ * 

Чехойты Сæрæби. ЦÆР! 
Æз зонын хорз, ды дæ мæ сыхаг, 
Ды дæ мæ зонгæтæн сæ иу, 
Дæ рæзты ауайын мын циу? 
Дæу руаджы зæрдæйы ’лхынцъ сыхал, 
Гъе уый мæ тынг фæнды, æндæр 
Мæн никуы бахъæудзæн дæ сæр. 
107 
Ыскæнын æз дæ кой æгæр тынг, 
Дæхи кæй ыскодтай дзырддаг... 
Æз размæ фидæнмæ лæгæрдын, 
Мæ фæстæ баззайа фæндаг. 
Мæ сæрмæ нал хæссын нæуæндын, 
Зæгъын мæ бирæтæн цы фæнды, 
Æрмæст уал уый дæуæн зæгъон. 
Нæу, нæу æппæтимæ мæ бон. 
Дæ айдæны йæхи чи фена, 
Уæд уый дæр де ’мбал у, уæдæ! - 
Ды нын бынтон иунæг нæ дæ... 
Дæу хуызæн ма кæмæндæр фенад. 
Ууыл нæма дзурын æрмæст, 
Дæуыл уал азарон æххæст. 
102 
Дæхи ма хуыздæртимæ абар, 
Дæхимæ-ма æркæс дзæбæх: 
Цы сты дæ гомхъуыр кофтæ, къаба, 
Дæ цыбыр нарæг юбкæ, зæгъ! 
Нæ дæн æз ног дарæсы ныхмæ. 
_—— 190 — 

Чехойты Сæрæби. ЦÆР! 
Кæсын нæ ногдзинæдты тыхмæ 
Æмæ æхсызгон у мæнæн, 
Æз дæр ма рæзджытæй кæй дæн. 
Цæмæн ныггом кæныс дæ риутæ? 
Кæй хъæуы ахæм ног æгъдау? 
Нæ дæ фæзминаг чызг чызгау, 
Уæддæр дæ бафæзмыдтой иутæ... 
Зæгъ-ма нын: хорзæй циу дæ бон? 
Дæхи цæмæй хоныс ирон? 
109 
Ды худынæн нæ уынгты ма цу, 
Дæ адæмы дæр бирæ уарз. 
Кæм хъæуы сахъ лæууын, уым ма цуд, 
Дæхиуыл нын хæцын фæраз! 
Кæсыс, зындзинады нæ бæстæ 
Æмæ йын бафид, ба, йæ хæрзтæ. 
Æмæ дæ цæсгом уа сыгъдæг. 
Уæдæ цæмæн райгуыры лæг? 
Лæг хъуамæ тых йæ уæнгты ара, 
Æмæ сæрибарыл хæца! 
Æнæ уый ницы у йæ цард. 
Йæ хъус ызнаджы ’рдæм чи дара, 
Хуызæй та - не ’мбалы хуызæн, 
Уый не знаг сомы бон уыдзæн. 
110 
Йæ иу рæдыд лæгæн у амынд, 
Кæд æй уый иннæ хатт хынцы... 
— 191 — =- 

Чехойты Сæрæби. ЦÆР! 
Ды ус цæмæн ысдæ, зæгъ-ма мын, 
Куы никуы ацыдтæ чындзы? 
Кæм дын уыд ахæм бартæ, цæй ма!? 
Мурат дын цалæм у? Фæндзæймаг! 
Æмæ сæ хал кæныс, æви! 
Дæ цард та фондзимæ æрвит, 
Уæд сæ фæуыдзынæ æнæ хай. 
Сæ иу дæр нал исдзæн дæ къух, 
Æдзух уыдзæн дæ бæрзæй къул. 
Йæ фæдыл алкæмæн куы тæхай, 
Дæ фæдыл ничи ’рцæудзæн уæд, 
Æмæ дæ бахæрдзæни мæт. 
111 
Мæныл цæмæн худы дæ зæрдæ? 
Нæ чызджытыл фæкæнын мæт... 
Дæу нын куы фæзмиккой æппæтдæр, 
Куыд уыдзæни фæстæдæр уæд? 
Зæгъ-ма мын, зæгъ, гъе уæд куыд уыдзæн? 
Куы суа дзы алчи дæр дæ хуызæн? 
Гье уæд куыд уыдзæни? Зæгъ! И? 
Æз ма дын ноджыдæр зæгъин, 
Зæгъгæ, ма иннæты дæр сафыс. 
Чызгайы номимæ нырма 
Цы кæныс усы цард, зæгъ-ма!? 
Чызджы ном къабазгай цы давыс? 
Зæгъ-ма, цы йæ ссæндыс æргом 
Ды уыцы сомыгæнæн ном? 
— 192 — 

Чехойты Сæрæби. ЦÆР! 
112 
Мæнæн дæр иу ран нæй мæ бадæн. 
Æз дæр дæн алы бон куысты. 
Æз зонын хорз, кæм ис Мурат дæр, 
Хуыйы хаст æй кæм кæныс ды... 
Фыссын дæр ды æнцон куыст ма хон. 
Пъадвалы дуæрттæ ма йæм ма хой... 
Уым йемæ баззайыс æгæр, 
Гье уымæн дыл фыссын æвзæр!.. 
Ды давыс батæ ’мæ хъæбыстæ. 
Лæгимæ сусæгæй цæрыс, 
Ды йемæ иу комдзаг хæрыс. 
Хæстæй цы лæг фæлыгъд - æлгъыстаг. 
Ды та йæм бацыдтæ хæстæг 
Нæ бæстæн ахæм фыдрæстæг. 
113 
Фæдæн æз ацы ран мæ ныхас. 
Ирæ мæм байхъуыста æнцад. 
Йæ хид дæр асæрфта йæ ныхæй, 
Йæ цæстытыл та уад йæ цард... 
Цы уыд, цы рæдыдтæ æруагъта, 
Уый уыдон не сраст кæндзæн уайтагъд. 
Чызг та, æргом зæгъон æххæст, 
Рæдийы иунæг хатт æрмæст. 
Æмæ зын у, цы йæ æмбæхсæм, 
Чындзы куы нæ цæуай чызгæй, 
Уæд дзы сæрбæрзонд уæвæн нæй. 
Зын у уæд хорз адæмты æхсæн 
. 193 —■ 
13 

Чехойты Сæрæби. ЦÆР! 
Куыддæр къæмдзæстыгæй лæууын 
Æмæ сæ цурты дæр цæуын. 
114 
Æниу, зæгъ-ма, цы «рухс» цæсгомæй 
Дæ лæгмæ комкоммæ кæсис? 
Куы нæ йын басæттай æргомæй, 
Зæгъгæ, рæдыдтæ мæм уыдис. 
Чызджы номимæ чызг куы нæ уай, 
Чындзы йæм усæй ды куы ’рцæуай, 
Куы нæ уа, иу дзырдæй, бæрæг 
Кæцы лæгæй тæрса дæ лæг, 
Куы рацæйцæуа уынгты демæ! 
Дæ лæг хæрдтыгæсгæ цæудзæн, 
Йæхицæй тынг бузныг уыдзæн... 
Зæгъдзæн: куыннæ йæ куырдтон гъермæ?! 
Хæрзаг ыл худдзынæ ды уæд. 
Лæг уал ысхъæлфындзæй цæуæд! 
115 
Ирæ лæууыд æнцад мæ цуры, 
Ирæ æдзынæг зæхмæ каст. 
Йæ цурæй мæ йæ бон нæу сурын, 
Дзырдтон дзы, иу ныхасæй, раст. 
Фæбадтыстæм мах парчы бирæ. 
Мæнмæ мæсты нæ кодта Ирæ. 
Ыстæй нæ раст кодта йæхи, - 
Зыдтон ын тынг рагæй йæ хин... 
Фæстагмæ загъта: «Кæс мæ асмæ... 
О, ахуыр нал хъæуы ныр мæн, 
— 194 — 

Чехойты Сæрæби. ЦÆР! 
Фæлæ кæм уыдтæ ды нырмæ? 
Фæхъуыстон æз дæ раныхасмæ... 
Ыстыр бузныг, фæлæ, дам, зон: 
Мæнæн, дам, мауал амон зонд. 
116 
Фæлæ цæмæн æрцыдтæ хæстæй? 
Мæ фæдыл зилынмæ, мыййаг? 
Цы зилыс рувасау мæ фæстæ? 
Цы дæ ис мемæ та хъуыдцаг? 
Кæм цæуын, чердæм æмæ чемæ? 
Дæн хъæлдзæг, йе нæ дæн мæ чемы, 
Йе зарын, йе кæнын æнкъард, 
Цы кæнын, чемæ у мæ цард, - 
Зæгъ-ма, Бисар, цы дæ хъуыддаг ис? 
Æмæ цы баййардтай ды мæн? 
Муратæй сарæзтон лымæн, 
Уыдзæни тагъд Муратæн каис. 
Цæры нæ пъадвалы дзæбæх, 
Ды йæ кæцæй базыдтай, зæгъ?» 
117 
- Æз ын йæ ныхыл топп ныццæвин, 
Куы ма йыл фембæлин æхсæв... 
Кæс-ма, мæнæн мæ уæхск фæцæфи, 
Мæ рахиз армытъæпæн - цæф. 
Фæдæн æз госпитæлы цасдæр, 
Хуыссыдтæн гипсы мидæг бастæй. 
Нæма сдзæбæх дæн æз ныр дæр, 
, _ 195 — * 

Чехойты Сæрæби. ЦÆР! 
Фæрыстæн хæстыты æгæр. 
Кæсыс, цæй бæрц баст ис мæ къухыл! 
Хæстмæ та ацæудзынæн æз, 
Нырма нæма фæци нæ хæст. 
Нырма нæ бахъæудзæни тухæн 
Æмæ нæй ам уæвæн мæнæн. 
Æз дын Мурат, мыййаг, нæ дæн. 
118 
Кæс-ма, цæй бæрц туг кæлы зæххыл! 
Цæй бæрц ма ссардзæни мæлæт... 
Фæнды нæ алкæйдæр ыздæхын, 
Фæлæ ма чи хæцдзæни уæд? 
Муратау алчидæр куы уаид, - 
Йæ хæдзармæ фæндаг ыссарид. 
Фæлæ хæцгæ кæнæм, хæцгæ. 
Нæ туджы кæд кæнæм мæцгæ, 
Уæддæр нæ ныфс нæ сæтты, баууæнд. 
Нæ иутæ ссардзысты мæлæт, 
Куыд зын у, хæст куы фæуа, уæд 
Дæ цæсгом равдисын дæр ма уæнд! 
Ныммæл гъе уый бæсты фæлтау 
Æмæ дæм мачи хæсса фау. 
119 
Æрцыдтæн æз Тузары цурæй... 
Дæ митæ зоны уый æппæт... 
Кæндзæн дын сæ дæхицæн дзурын, 
Куы ’рцæуа хæсты фæстæ, уæд. 
— 196 ~——■ 

Чехойты Сæрæби. ЦÆР! 
Æз ма йæм ардыгæй ныффыстон, 
Муратмæ рудзынгæй куыд хъуыстон, 
Цы ’хсæв уæм бацыди фыццаг... 
Йæ раз уыд алцæмæй дæр дзаг. 
Æз уыцы ’хсæв цыдтæн уæ рæзты 
Нæхимæ. Байрæджы бынтон... 
Мæ разæй сауæндар уыдтон... 
«Уый чи уа? Бауайон йæ фæрсты...» 
Фæлæ фæтагъдцæр ис йæ цыд... 
Уæ сисыл багæпп кодта цырд. 
120 
Бæрæг уыд, раст лæгтæй нæ уыди, 
Уынджы йын бирæ уæвæн нæй. 
Æнхъæлдтон, чидæр дæм æрцыди, 
Фæлæ куы байхъуыстон, уæд æй 
Æз уайтагъд базыдтон йæ дзырдæй. 
Йæ ныхас кодта цырдæй-цырддæр. 
Йæ куырой ривадæй зылди 
Æмæ бынтон цъаммар уыди. 
Æз уымæй цъаммардæр нæ федтон! 
Уæд та йæ банымудзин. И? 
Йæ мастæй бахъахъхъæ дæхи. 
Йæхи-иу уый хуыдта Советон! 
Хъæуы йæ банымудзын тагъд. 
Дæхæдæг бацæуис, уæд та? 
197 

Чехойты Сæрæби. ЦÆР! 
121 
Æмæ Ирæ æрхауд мæ размæ, 
Æрхауд йæ зонгуытыл æмæ 
Æппындæр нал хъуыста ныхасмæ, 
Æрмæст æдзынæг каст мæнмæ. 
Йæ цæссыгтæ згъордтой рустыл. 
- Цы кæныс ды? Мыййаг йæ ус дæ? 
Цæмæн ыл афтæ тынг тыхсыс? 
Дæ бон цæуыннæ у быхсын? 
Ирæ мын райдыдта лæгьстæтæ... 
Æнгом мæ тæккæ цур æрбадт, 
Цыма дзы ферох ис Мурат. 
Куыдтæ мыл узæлыд фæстæдæр!.. 
Нæу се ’ппæт радзурын мæ бон, 
Фæлæ дзы иу чысыл зæгъон... 
122 
Ирæ дзырдта: «Дзæбæх лæппу дæ. 
Нæ сыхы ахæм лæппу нæй. 
Ызнаг ды ма разын мæ удæн, 
Дæу фод, цы агурай мæнæй... 
Æз уарзын тынг бирæ Мураты. 
Цыфæнды дæр мæ бон у радтын, 
Æрмæст æй ма банымудз ды. 
Мæн демæ хорз цæрын фæнды. 
Ды дæ æвзонг, фæлæ æмбаргæ. 
Зæгъынмæ рæвдздæр дæ мæнæй, 
Æфсымæр дæ ыскæнон, цæй! 
Кæн мемæ худгæ, хъазгæ, заргæ. 
~ 198 - 

Чехойты Сæрæби. ЦÆР! Ч*Й??<> 
Мах хъуамæ тынг лымæнтæ уæм, 
Ыстæй сыхæгтæ дæр ыстæм. 
122 
Муратмæ дæр æртхъирæн ма кæн, 
Куыд дын у ’нцондæр, афтæ цæр. 
Хæст у, Бисар, дæхи дзы хъахъхъæн, 
Дзæбæхæй баззайа дæ сæр. 
Ызнаг тыхджындæр у сымахæй, 
Куыд æй басæттат, не стут ахæм. 
Ныххафдзæни уæ уый бынтон... 
Æппындæр ницы у уæ бон 
Æмæ уæ хæцын дæр ныууадзут. 
Хæсты нæ лæппутæ мæлынц, 
Фыдæнхъæл чызджытæ кæнынц. 
Дæ хæдзармæ дзæбæхæй рацу. 
Нымбæхс уал. Хæст æрмæст фæуæд, 
Уæлдай нæу, чердæмфæнды уæд». 
124 
Æз ыл фæхъæр кодтон: «Æлгъаг дæ... 
Ирæ, мæ зондахаст æмбар. 
Æмбæлттæ агурыс Муратæн, 
Мæнæй Муратæн нæй æмбал! 
Мурат дыл тынг фæзынд, бæрæг у... 
Тæппуд ирон лæг та цæй лæг у! 
Дæ хуызæны фæдцжийы бын 
Лыгъдæй кæмæ цæуы цæрын! 
Уæ дыууæ дæр ыстут тæппудтæ, 
, — 199 — 

Чехойты Сæрæби. ЦÆР! 
Дыдзæсгом зонгæтæ мæнæн. 
Нæ уыдтæн афтæ ’нхъæл дæуæн. 
Уæдæ дыл дзæгъæлы нæ худтæн... 
Гъе ныр цæугæ, Ирæ, æгъгъæд... 
Фæлæ та фембæликкам кæд...» 
125 
Уæд фестад. Уыд мæ къух йæ къухы 
Æмæ мыл узæлыд æгæр... 
Куы мæ йæ хъæбысы ныттухы, 
Куы та мын адауы мæ сæр. 
Куы мын мæ дæрзæг рустæ ’рсæрфы, 
Куы та мæ хъæбысы ыстæлфы. 
Цы ма мын акæна ныр та? 
Ирæ мын аба кодта тагъд 
Мæ русæн, уый фæстæ мæ ныхæн. 
Йæ цинтæн нал уыди кæрон... 
Мæнæн сæ нал уыди мæ бон... 
Ыстæй цы нæ хауди йæ дзыхæй! 
Лæгъстæтæм номылусау уыд. 
Æризæр. Мæйы ног фæзынд. 
126 
Фæлæ йæм æз фырмæстæй судзын, 
Æппындæр ма тæрсæд мæнæй. 
Нæ мын баззад фыдæй нымудзын, 
Нымудзын ме ’рхæджы дæр нæй. 
Нымудзæг æй уыдзæн æнæ мæн, 
Уый тагъд æрцахсдзысты, æнæмæнг. 
Мæнмæ нымудзынвæнд нæ уыд, - 
~ 200 ——* 

Чехойты Сæрæби. ЦÆР! 
Ирæйыл ахудын мæм цыд. 
Нымудзын та хъуыди Мураты. 
Уыд афтæ, зонын æй, мæ хæс, 
Фæлæ нæ банымыгътон æз. 
Мæ хæлар, раст нæ дæн, уый хатын, 
Мæ фыды урс рихиты стæн, 
Нымудзын нæу мæ бон мæнæн. 
127 
Æмæ Ирæ мæ цурæй сыстад... 
Уынын: йæ зæрдæ мыл фæхудт. 
Уый мæн уынгзил усау æлгъыста, 
Фæлæ цæмæ ’лгъиты, зæгъут? 
Цы мæ фæндыд, нæ загътон се ’ппæт. 
Ныхасмæ ма йыл искуы фембæл, 
Уæд ма йын ноджыдæр зæгъин... 
Æз ын йæ хъыгыл цин кæнин. 
Зæгъин ма йын Нинæйы тыххæй, 
Хъæуы йæ уый тыххæй цæвын, 
Æфхæрын, иу дзырдæй, нæмын. 
Нинæ у сæфт Ирæйы дзыхæй, 
Зындгонд у уый, Ирæ, мæнæн. 
Нæ дæн бынтон саби, нæ дæн. 
128 
Уæууæй, цы зонгæ мын ис - Ирæ! 
Цымæ кæм хъомыл кодта, кæм? 
Кæд ма ис ахæмтæ нæ Иры, 
Фæнды мæ, о, нæ Ир, уæд сæм, 
Бæргæ куы бахъарид, цы дзурын. 
г —201=.- 

Чехойты Сæрæби. ЦÆР! 
Мæхицæн сæ куы ницы курын. 
Кæс-ма, цытæ кодта мæнæн... 
Æз йемæ цавддурау уыдтæн. 
Æппындæр н’ аивтон мæ лæууæн. 
Æнцад Ирæмæ кастæн æз 
Æмæ ныр базыдтон æххæст: 
Ирæ куыд лæмæгъ у, куыд рæуæг... 
Æмæ нæм ахæмты тыххæй 
Бинонтæ иуæй-иутæн нæй. 
129 
Зæгъ-ма уæд, ахæмты цы уарзæм? 
Æмæ цæмæн фæкæнæм тагъд? 
Нæ иуты та нын барцæй ахсынц, 
Куы нæ къæбæрæй сайынц мах? 
Куы та нæ батæ ’мæ хъæбыстæй, 
Рæсугъд цæсгом, хъæздыг фæлыстæй 
Æлвасынц мах цыбыр æнгас. 
Кæнынц сæ цæстытæй ныхас. 
Уæд ахæм удыхъæдæй чи у? 
Кæд дзы нæй иу мисхал дæр кад! 
Кæд нæу æмгæртты ’хсæн нымад, 
Уæд худын нал зоны йæхиуыл... 
Бæргæ, цыдæртæ нæ фæнды, 
Фæлæ хъуыды хъæуы, хъуыды. 
130 
Рæдийын... Хæрзты ’хсæн æз чи дæн? 
Фæлæ нæу сусæггаг ныхас, 
~ 202 ~ .—* 

Чехойты Сæрæби. ЦÆР! 
Мæнæй æндæр Ирæйы митæм, 
Æнхъæлдæн, атадаид раст. 
Тыххæй фæхæцыдтæн мæхиуыл... 
Фыццаг хатт федтон æз мæ риуыл 
Рæсугъд «чызг», гъе, ’рмæстдæр уындæй. 
Æмæ ныр ахæмты тыххæй 
Фыццаг сыгъдæг цинтæ цы сафон! 
Кæм кæсæм туджы коммæ тагъд, 
Рæдийæм уыцы рæтты мах. 
Мæнæн дæр ралæудзæн мæ афон. 
Мæ туг тыхджындæр уыд ызнон, 
Ныр та тыхджындæр у мæ зонд. 
131 
Тæхудиаг, чи фæзоны бирæ! 
Йæ сæр кæмæн ахсы æппæт! 
Кæмæн нæ фесæфдзæни Иры 
Йæ хорз зонд, йе сныхас, йæ фæд. 
Мæ хорз дæр, ме ’взæр дæр мæхи у. 
Тæхудиаг, чи цавæр у, ууыл 
Куы ’рцæуид искуы бон нымад! 
Фæлæ уый афтæ нæу нырма. 
Кæмæн куыд у йæ зæрдæ, афтæ 
Куы уаид дунейыл йæ цард, - 
Нæ уаин иу хатт дæр æнкъард. 
Æвзæр хъуыдыты-иу нæ бафтин. 
Мæгуыр дæн алцæмæй дæр тынг, 
Мæ цард та цаутæй у хъæздыг. 
203 — 

Чехойты Сæрæби. ЦÆР! 
132 
Мæн ме ’мбал зондджын лæг фæхоны! 
Цытæ нæма зонын, уæллæй, 
Æз ма гъе уыдон дæр куы зонин, 
Фылдæр уæд чи зонид мæнæй? 
Фæлæ нæй алцы зонæн иуæн. 
Цыбыр у иу лæджы цард уымæн. 
Куы зонин иу хъуыддаг бæстон, 
Уæд уаид хорз фыссын мæ бон. 
Æз дæн йæ цауддæр фырт мæ фыдæн. 
Куы фæдæн зонынхъом, уæдæй 
Æдзухдæр архайын, цæмæй 
Мæхи æз базонон бæлвырддæр. 
Æмæ куыд æнхъæлыс? Æнцон? 
Æнхъæлыс, баци уый мæ бон? 
133 
Нæ баци. Уæллæгъи, нæ баци. 
Ыстæй æз цалынмæ цæрон, 
Æз ме ’ннæ хорз фæндтæ ныууадзин, 
Уæддæр нæ бауыдзæн мæ бон. 
Цы кæнон ууыл та æрхæндæг! 
Зæгъон æрмæст: мæхи мæхæдæг 
Нæ дæн æнæзонгæ бынтон. 
Мæнæн æнцон уаид, æнцон, 
Куы зонид исчи мæн мæхи йас! 
Æндæр мæ ницы хъæуы мæн, 
Æз та уæлæрвон лæг нæ дæн. 
Нæ дæн æз аххосджын мæхи раз. 
— 204 ~ =- 

Чехойты Сæрæби. ЦÆР! 
Æдзух мæ зæрды уаг фыссын 
Æмæ йæ базонын нæу зын. 
134 
Æмæ мыл баизæри. Бахсæв. 
Мæ маст мæ хъуыдыты фыцы... 
Кæм ма ис Ирæйы æрцахсæн! 
Мæ сæрмæ алы хъуыды цыд. 
Цæмæн æй асырдтон мæ цурæй? 
Уыдис ма истæуылтыл дзурæн, 
Фæлæ, мæнмæ гæсгæ, æгъгъæд. 
Нæ дыууæйæн дæр зонд фæуæд 
Нæ царды ацы фембæлд махæн. 
Ныр бахсæв. Цон æмæ цæуон 
Æмæ та истытæ фыссон. 
Ирæйы дарддæр нал уыд къахæн. - 
Цы мæ хъуыд, уыдон мæм ысты. 
Фыссын ыстыр куыст у, ыстыр. 
135 
Мæ хæлар, цæй æрцæгъд дæ рыгтæ, 
Цы ранмæ ахæццæ дæ ныр? 
Мæ фыст кæсынæй кæд ысхъыг дæ, 
Уæд дæ æз ракурон хатыр. 
Дæу руаджы нæй хуыссæн мæ зынгæн! 
Дæхицæн ма чысыл ысзын кæн: 
Кæронмæ мын æй бакæс, ба. 
Лæугæйæ нæ, фæлæ æрбад. 
Мæхæдæг дзы бæргæ нæ тыхсын. 
205 — * 

^ 
Чехойты Сæрæби. ЦÆР! 
Кæд дын йæ кæсын у æнцон, 
Цы зæгъон, уæд, мæ хæлар, зон: 
Зындæр уыд уый бæрц та йæ фыссын. 
Æз цас фыдæхсæвтæ фæдæн, 
Æнцондæр уый бæрц у дæуæн. 
136 
Нытталынг. Чидæртæ ма парчы... 
Фæбадтæн аизæр æгæр. 
Куы нæ уыди мæ ныхас барджын, 
Уæдæ цæмæн фæрыст мæ сæр? 
Фæрæдыдтæн, мыййаг, кæд искуы, 
Цы нæ хъуыд, ахæмæй кæд исты 
Æз загътон Ирæйæн, уæд ныр 
Æз курын уе ’ппæтæй хатыр. 
Мæстджын, дам, дзураг вæййы, дзураг. 
Æмæ мæ мачи кæнæд хъаст... 
Ирæйыл акалдтон мæ маст. 
Фæрæдийæг хатыр куы кура, 
Уæд уый у хорздзинад лæгæн. 
Хатыр дæр ахæм лæгæн кæн. 
137 
Зын у ныр паркæй хи рæвдауын, 
Æмæ дзы рацыдтæн æхсæв. 
Мæ цæф къух ме ’фцæгыл уыд ауыгъд, 
Ыстæй ма ме ’уæхск дæр уыд цæф. 
Нæу парк кæддæры хуызæн хъæлдзæг. 
Къуылыхæн - хорз æмбал йæ лæдзæг. 
Кæмæ та фаз лæдзджытæ ис, 
— 206 

Чехойты Сæрæби. ЦÆР! 
$У 
Тыхджындæр ма кæна йæ рисс. 
Нæ хъуысы ничердыгæй зарын, 
Нæдæр фæндыры хъæр, нæ - хъазт. 
Æрдз ам æнкъардгомауæй каст. 
Лæджы хуызæн лæг ам нæ арын: 
Хæцынмæ чи бæззы - хæцы, 
Дыккаг та кусынмæ фæцыд. 
132 
Цыди та рæстæг дæр йæ цыдæй. 
Куы аивгъуыйы аз, уæд мах 
Фæзæгъæм: рæстæг та фæцыдæр, 
Уæд дарддæр авæрæм нæ къах. 
Цæуы ныл тугкалгæ нæ рæстæг, 
Кæуыл тæппуд æмæ æмбæхстæй, 
Кæуыл уæззау куысты уæлхъус, 
Кæй уæрмы бамбæхста йæ ус. 
Чи та дыууæ хъуыддаджы иумæ 
Кæны: фыссы æмæ хæцы. 
Йæ туджы хаттæй-хатт мæцы. 
Чи та нæ Райгуырæн зæххимæ 
Йæхи йæ хус дзырдтæй бæтты: 
«Дæуæй дæн», «уарзын дæ» нæты... 
139 
Нæ рæстæг (нал нымайын се ’ппæт) 
Кæуыл куыдæй цæуы, мæгъа. 
Тæхудиаг, се ’ппæтыл дæр фембæл, 
Мæныл уæд, уадз æмæ тæха. 
Æдзухдæр чи тох кæны цардыл, 
- 207 

Чехойты Сæрæби. ЦÆР! 
Йе, размæ чи тырны йæ рады, 
Кæмæн у фидæнмæ йæ тахт, 
Рæстæг дæр ууыл цæуы тагьд. 
Фæлæ нæм чи нæ рæзы бонгай, 
Йæхиуыл чи фервæссыд, чи, 
Чи махмæ иу ранæй ныджджих - 
Цæры сым-сымгæнгæ æввонгæй, 
Йæ рæстæг ахæмтыл ныддаргъ, 
Мæ лымæн, уый дæ зæрдыл дар. 
140 
Нæ Ирмæ бирæ цæуы ’фсæдтæ, 
Ызнаг æрбахæстæг кæны. 
Хъæудзæн сæ а-зымæг бынæттæ... 
Хæстæг ран туджы зæй кæлы. 
Цæуы нæм тынг бирæ лыгъд адæм 
Æмæ сын не ’ххуысдзинад радтæм! 
Сæ хъæутæ баззадысты дард... 
Сæ мулкыл бафтыдæуыд арт, 
Нæ Иры бафснайдтой сæ сæртæ. 
Чи та æндæр кæмдæр, зæгъæм... 
Табуафси, суазæг сæ кæнæм 
Æмæ ныл ма худа сæ зæрдæ, 
Куы фæуа хæст, мæ хуртæ, уæд. 
Æмæ нæ хъуамæ уа сæ мæт. 
141 
Сæрд дæр фæци. Фæци нæ фæззæг 
Æмæ та ралæууыд зымæг. 
— 208 — * 

Чехойты Сæрæби. ЦÆР! 
Дзыхъхъæй, къуыппаей зынынц æмвæзаей, 
Кæм цы уыд - нал уыди бæрæг. 
Ыскодта сæ тымыгъ æмхуызон, 
Цы бон ныл бакодта, куыд хъусæм 
Йæ налат футтытæм æдзух. 
Тæхудиаг, тархъæдмæ фæцу, 
Хъæды лæмæгъдæр вæййы йе ’хситт. 
Мит - арф, кæмдæриддæр - хъæпæн. 
Цæуын дæр тынг зын у лæгæн, 
Уæлдайдæр уаргъимæ. Уаргъ фехсид, - 
Куыд уыдзæн уæд, кæны уый мæт, 
Хъæды куы ’рбынат кæна, уæд. 
142 
Ныр хъæдмæ Бæрзыхъæуæй лидзынц 
Æд фос, æд сабитæ, æд мулк... 
Ызнаг хæсты йæ мæрдтæ уидзы, 
Тыхгæнæг амондджын кæм у? 
Кæмæн йæ саби ис йæ къухты, 
Кæмæн та йе ’ккой æмæ худы... 
Цæмæй йæ зоны уый: хæст у, 
Кæмдæр йæ фыд кæй калы туг. 
Сæ хъæуæй хъæдмæ лидзынц адæм, 
Æмбу, хъæлæба, хъæр, цъæхахст... 
Хуытæ, фыстæ, сæ хъом - сæ уаст... 
Хъæды уыдзæн гæрзтимæ бадæн... 
Хæдзæрттæ баззайдзысты ам. 
Мах сабыр цардыстæм, куыстам... 
~ 209 —■ 

Чехойты Сæрæби. ЦÆР! 
143 
Хъызт зымæг у, хъызт зымæг махæн. 
Нæ хъæуты нал фаг кæны суг. 
Къуындзехтæ миты бынæй къахæм, 
Кæмæн та аластой йæ хъуг. 
Лæджы хуызæн лæг чи уыд рагæй, 
Нæ бæстæн чи тæрсы ызнагæй, 
Уый ацыд тугкалæн хæстмæ. 
Чи та ам нал кусы рæстмæ, 
Æндзары ’рмæст йæхи гуылы бын... 
Кæй та ма колхозы мæт ис, 
Кæны уый алырдæм фæдис - 
Сæ колхоз ма кæна къуылымпы. 
Чи хор йæ пъадвалы тъыссы, 
Чи знагмæ хахуыртæ хæссы... 
144 
Лыгъдысты Бæрзыхъæуæй хъæдтæм. 
Зæрондæй, ногæй уым цæрынц. 
Зымæг куы ралæууыд, гъе уæд дæр 
Хъæдмæ чысыл къордтæй цæуынц. 
Хъæуы ма искуы иутæ баззад... 
Тасолтан никуы уыди раззаг, 
Ныр уый мæтгæнæг лæг ысси, 
Фæлæ йæм «хъæдмæ цом» фæсид, 
Уæд та «нæ мæ ’вдæлы» фæкæны, 
«Нæхионтæн, куы фæуа хæст, 
Нымбæхсон колхозы мулк æз». 
Йæхицæн уæрмы мулк æвгæны 
,= 210 — 

Чехойты Сæрæби. ЦÆР! 
ьР 
Сæ хъæуы иумæйаг фæллой: 
«Мæнæн, дам! Колхоз та - дæлой!» 
145 
Ам ма ис ахæм лæг дæр мæнæ, 
Гацыр. У немыцмæ йæ каст... 
Цæрдзæни семæ уый лымæнæй, 
Кæмæй та райсдзæни йæ маст... 
Сæ фарсмæ балæудзæн æд гæрзтæ. 
Ызгъордзæн дамкъайау сæ фæстæ 
Рæуæг йæ къахфындзтыл дзæбæх. 
Æд саргъ, æд идонæй йын бæх! 
Ысдæрдзæн не ’знæгты зæвæттæ. 
Гацыр та рагæй у мæстджын... 
Ызнаг куы адде уа рæхджы, 
Уæд уый та сафдзæни йæ фæдтæ. 
Хуыздæрты уæй кæндзæн Гацыр, 
Цы хъæуы ахæм лæгæн, цы! 
146 
Кæй та ныууагъта парти хъæуы, 
Цæмæй уым сусæг куыст кæна... 
Тæппуд лæг партийы нæ хъæуы, 
Кæны уæд адæмæн æнад. 
Райханæн загътой: «Ацу уырдæм, 
Куыд зонай хъуыддæгтæ бæлвырдæй...» 
Райхан ныр Бæрзыхъæуы ис 
Æмæ йыл ничи кæны дис. 
Нæ цæуы уынгмæ бонæй арæх. 
—211 — 

Чехойты Сæрæби. ЦÆР! 
Цæуы бызгъуырты ныр Райхан. 
Ысхаудта кусынмæ йæ хал. 
Ыссардта уым, кæй хъуыд ыссарын... 
Цæуы уый зæхмæ кæсгæ ’нцад, 
Ыстæй æдзухдæр у «æнкъард». 
147 
Куы ’рбахæстæг ис не знаг Ирмæ, 
Куы хордта алкæйдæр йæ мæт, 
Фæлыгъди Дзæуджыхъæуæй Ирæ 
Нæ хъæутæй Бæрзыхъæумæ уæд. 
Ныууагъта пъадвалы Мураты. 
Мурат ныр иунæгæй фæбады. 
Ирæ йын арынмæ фæлыгъд, 
Æмæ йæ алидзын дæр хъуыд: 
Уыдзæни тагъд Ирæйæн саби... 
Куыд æй нæ базоной бынтон, 
Уый хъæуы ссардзæни æфсон: 
«Мæ лæгæй дæн, хæсты мын бабын...» 
Æмæ йыл баууæнддзæни хъæу, 
Уый ныр Ирæйы митыл нæу. 
148 
Зæгъдзæн сын: «Горæты цæргæйæ 
Тыххæй мæн ахаста мæ лæг. 
Ныр фесæфт карз хæсты хæцгæйæ 
Æмæ дзы ницуал ис бæрæг». 
Дæсны у ’фсон кæнынмæ ахæм, 
Æгæр тагъд æм æргом цы ’здахæм, 
Фæстæдæр фендзыстæм хуыздæр... 
— 212——=- 

Чехойты Сæрæби. ЦÆР! 
Хъæугæрон - автоматты хъæр... 
Ирæ йæ куыст ыссардта уайтагъд: 
Тæлмацгæнæг, нымудзæг зæгъ - 
Йæ куысты арæхсы дзæбæх... 
Сæ размæ чъиритимæ атахт, 
Арахъ, бæгæны ’мæ хъæдындз... 
Немыц ын арфæтæ кæнынц... 
149 
Кæс-ма йæм, арæхстджын куыд нæ у! 
Дыууæйы къухтыл дзы хæцы. 
Ныхæстæгæнгæ семæ ссæуы 
Æмæ сæ зæрдæмæ фæцыд... 
Хæдзæрттыл апырх ысты немыц... 
Цы адæм диссæгтæ нæ фенынц, 
Нæ уырндзæн ахæмты мæ фыст. 
Чи федта, уыдон зæрдæ рыст... 
Ирæ йæ дзыккутæ æрфаста, 
Цæсгом - рæсугъд, йæ зæрдæ - сау, 
Фæлæ Муратæй у уæззау. 
Дзибус дæр ныр йæхи æрдаста. 
Сæ уынгмæ рацыди дзæбæх... 
«Ныронг кæм уыдтæ?» ма йын зæгъ! 
150 
Æрномыл ысты немыц хъæуы. 
Рæстæг хæстон цыдæй цыди. 
Дзибус пъæлицæйы ныллæууыд, 
Ирæ тæлмацгæнæг уыди. 
Тасолтан, уыимæ Гацыр дæр, 
.= 213 

Чехойты Сæрæби. ЦÆР! 
Ыстæй ма ноджыдæр сæ фырттæ - 
Ысгы пъæлицæйæгтæ ныр, 
Сæ хицау - старостæ Гацыр. 
Бæхтыл ысбадтысты æд гæрзтæ, 
Сæ фындзтæ сысхъæл кодтой тынг. 
Фæкæнынц цин. Нæ кæнынц хъыг. 
Ирæйыл - немыцаг дарæстæ, 
Куыстмæ сывæрджынæй цæуы 
Æмæ ызнæгтимæ цæры. 
151 
Йæ саби та уыдзæн Мураты, 
Сæ пъадвалы уый йемæ цард. 
Уый хъæлдзæгæй цы ран фæбады, 
Уым ыл куыннæ ныккæлы цар? 
Тузар - йæ хæрзæфсымæр - хæсты, 
Хæцы йæ сæраппонд, йæ бæсты, 
Ызнæгты ныхмæ тох кæны, 
Йæ туг йæ арф цæфтæй кæлы. 
Ирæ та нын ам се ’мбал баци! 
Уый семæ се ’мбалау цæры, 
Уый семæ чъиритæ хæры. 
Ирæ сыл бацин кодта, бацин. 
Ыссæндынц уыдон та нæ зæхх... 
Ирæ сыл фембæлди дзæбæх. 
152 
Немыц ысхæццæ сты Джызæлмæ, 
Сармадзанты гæрæхтæ хъуыст. 
— 214- 

Чехойты Сæрæби. ЦÆР! 
^ 
& 
Хæстон фæздæг уыд Иры сæрмæ 
Æмæ Мураты зæрдæ рыст... 
Ысхъыги пъадвалы цæрынæй, 
Тæрсы уый искуыдæм цæуынæй, 
Фæлæ æнæ цæугæ дæр нæй. 
Фæзилынц... Нал кæны фынæй. 
Æмæ сæ тынг тæрсы Мурат та, 
Фæлæ сын алыгъди æваст. 
Уый Нары бамидæги раст. 
Сынтæгыл иу писмо ныууагъта... 
Йæхи хуызæттимæ æнцад 
Æрвыста сусæгæй йæ цард. 
153 
Уым царди, нуæзта, бадти нæууыл... 
Уый уырдæм иу чызгмæ дзырдта: 
«Æнæ дæу, охх, мæ бон куы нæ у, 
Æрцу мæм», - цъæх нæууыл куыдта. 
Уым кодта физонджытæ, хордта... 
Йæхи фыссыныл дæр тынг домдта... 
Фыста хъуыр-хъуыргæнгæ йæ «цард». 
Æмæ ыспоэтгонд Мурат! 
Уый Нары сæрыл уым «фæхæцыд»... 
Фыруарзтæй-иу йæ хъуырмæ сси. 
Æмæ нæм Нары дзыхъмæ сидт. 
Æнæ сылгоймагæй фæлмæцыд 
Æмбæхстæй. Нал æм уыд æфсæрм, 
Мыстау кæм бамбæхста йæ сæр. 
-215 — 

Чехойты Сæрæби. ЦÆР! 
154 
Уæлахизыл фыста уый стихтæ... 
Хæцын, дам, тугкалгæ æз дæр. 
Йæ тæппуд сау зæрдæ ныддихтæ... 
Куыд бары Райгуырæн бæстæ? 
Куыд ын бары æмдзæвгæгæндтæ? 
Цыдæр-мыдæртæ ’мæ йæ сæнттæ? 
«Хъæбатыр» йе ’мдзæвгæты уыд, 
Хæстæй та арф коммæ фæлыгъд! 
Æмæ нын дард, Къостайы Нары, 
Нымбæхсти иу къинто поэт. 
Сæрдæй-зымæгæй та йæ фенд - 
Цыма æдзухдæр уый Январ у... 
Фылдæр хатт йе стихты кæуы. 
Цæугæ та - кълассиккау цæуы! 
155 
Уæууæй, цæй зонгæ у Мурат та! 
Лæгыл дзы чи нæ уа нымад! 
Лæгæн цы зонгæ вæййы хатгай 
Æмæ цытæ ныййары мад! 
Мæлæнт æндæр чидæртæ хæсты, 
Мурат цæра, ома, сæ бæсты! 
Хæстæн цыфæнды кæрон уæд, 
Æгасæй баззайын - йæ мæт. 
Ыстæй мах йе стихгæндтæй сайдта, 
Æз, дам, дæн адæмимæ баст!.. 
(Нæ бæстæ, ма дзы ракæн хъаст: 
Уæлæуыл иу мæлæт ыссардта, 
——= 216 — —- 

Чехойты Сæрæби. ЦÆР! 
Дыккаг дæр бавзардзæн йæ сæр - 
Мæлы дыууæ хатты æвзæр!). 
156 
Мæ лымæн, уарзæм мах кæрæдзи, 
Æмæ мæм мама кæн фыдæх. 
Зæгъдзынæ: Нинæ дын цы фæци, - 
Ды дæр æй ацагур дзæбæх. 
Кæд усгур дæ, - мæ роман бакæс, 
Дæ фæнд дын баххæст кодтон, баххæст: 
Кæмæ - хæцгæ, кæмæн - салам 
Дæ бæсты загътон, мæ хур, ам. 
Кæд ма дæ хорз хъуыдытæй исты 
Нæ загътон ацы рæнхъы уонг, 
Уæд дарддæр байхъус, æмбал, ног... 
Нæ хорздзинæдтæ ’мæ нæ низтыл 
Кæндзыстæм ноджыдæр ныхас, 
Кæсын мын уый бæрц дæр фæраз! 
157 
Кæд усгур дæ, - дæхи мын хъахъхъæн... 
Æмбал ыссарын нæу æнцон. 
Æвзаргæйæ ды тагъд-тагъд ма кæн, 
Фæстæдæр ма кæнай фæсмон. 
Лæг сом цы уыдзæн, уый нæ хаты, 
Ысбар дæ кæрдинаг дæс хатты, 
Ыстæй йæ уый фæстæ ыскæрд, 
Уæ иуæй иннæ ма уа ’фхæрд. 
Тæхудиаг, чи ракуырдта иу хатт 
217=.- * 

Чехойты Сæрæби. ЦÆР! 
’Мæ йемæ чи баци зæронд! 
Куы скæны сахъ лæгыл фыдбон, 
Уæдцæр æй чи хоны йæхи хай. 
Кæй усæн никуы вæййы зын 
Йæ лæгмæ банхъæлмæ кæсын. 
158 
(Æз дæ тымбыл къухæй нæ уарзтон... 
Æз дæр фæрæдыдтæн, ды дæр: 
Фæрæдыдтæн, дæу кæй æрхастон, 
Ды та - кæй ыссардтай æндæр. 
Хатыр, кæй дæм дзурын æргомæй. 
Æз хъал уыдтæн кæддæр дæ номæй, 
Уæд ныр цы ми бакодтай ды? 
Дæ кой ыскæнын мæ фæнды... 
Ды ме ’рцыдмæ лæггонд ыссардтай, 
Фæлæ ды не ссардтай æмбал, 
Æмæ йæ ныр, мæ хур, æмбар. 
Цæмæ ма хордтам, уæдæ, ард та? 
Цы фæдæ, ма мæм кæн хæрам, 
Дæ кой кæй ыскодтон æз ам). 
159 
Тæхудиаг, кæй ус-иу цагъта 
Йæ лæгыл: «Дард ран дæр мын цæр!» 
Ныхас йæхимæ чи нæ ’руагъта, 
Кæй уарзта дард бæстæм фылдæр! 
Фæлæ мæн ахæм ус нæ фæци... 
Нæ уыд æнæ мæн дæр æнæ цин... 
Æз ам куы нæ уал уыдтæн, уæд 
г= ™ 218 — . 

Чехойты Сæрæби. ЦÆР! 
Мæ усы нал уыди мæ мæт. 
Фыццаг куыд уыд, фæстагмæ ахæм 
Нæ разынд сау рæсугъд чызгай. 
Æндæрæй ацарæзта къай!.. 
Ныр не ’ргом ивгъуыдмæ цы здахæм! 
Цы уыди, федтам уый кæддæр, 
Цы уыдзæн, уымæ у цæттæ! 
160 
Тæхудиаг, цы лæг нæу раууат, 
Æз та фæллад æмæ рыст дæн. 
Йæ фыццаг ус цы лæгæн рауад 
Æппæтæй адæмы хуызæн! 
Æмæ нын дард ран дæр цæргæйæ, 
Ныхæстæй нæ, фæлæ зæрдæйæ 
Кæй уарзта тынг бирæ йæ ус, 
Æндæрмæ чи нæ дардта хъус. 
Фыццаг усæй цы лæг не ’руагъта 
Йæхиуыл сагъæссаг рæдыд... 
Мæнæн та ’ндæр лæгмæ фæцыд. 
«Хæрзбон» мын дардмæ дæр нæ загъта. 
Фыццаг нæй базонæн чызгæн 
Фæстагмæ цавæр ус уыдзæн. 
161 
Чызг дæ æви æвзонг сылгоймаг, 
Кæд мын дæ хорз хъарутыл хæст, 
Кæцонфæнды дæр, йе мæ коймаг, 
Ирон чызг, уарзы дын мæ цæст... 
Рæхджы, мыййаг, чындзы куы цæуай, 
— 219 — 

Чехойты Сæрæби. ЦÆР! 
Дæ къайæ ды æфхæрд куы нæ уай, 
Уæд ын аргъ кæн, уæд æй нымай, 
Уый ма сай, - де знаджы-иу сай. 
Æмбалы макуы ’фхæр æгæр тагъд. 
Кæд дын уа уыимæ æнцон, 
Æмæ йыл ку’ акæна фыдбон, 
Уæд та йæ ма фæуадз кæйдæртау. 
Дæ лæджы бамбарын - дæ хæс, 
Æндæр дæ ницы курын æз. 
162 
Кæд тагъд ирон къабайы дыстæй 
Дæ пух къух искæмæ тындзы, 
Кæд рагæй зонгæтæ уыдыстæм, 
Цæуыс æндæрмæ та чындзы; 
Кæд мæ æрра фыссæг нæ хоныс, 
Кæд мæ цæсгоммæ дæр нæ зоныс, 
Кæд дын мæ роман дæр фыццаг 
Æз кастæн къухфыстæй мыййаг... 
Кæд мах зыдтам кæрæдзи искуыд, 
Уæд мæ мæ мæлæтмæ дæр зон! 
Æз хъуамæ уымæй дæр тæрсон, 
Ды мæ куы ферох кæнай искуы. 
Кæд дæм уæлæнгай æвæрд дæн, 
Уæд дæн æнцон сисæн дæуæн. 
163 
Сæрибармæ æнхъæлмæ кастæн... 
Сыбыры мын нæ уыд æнцон... 
- 220 ~ 

Чехойты Сæрæби. ЦÆР! 
Мæ бирæ уарзтæн бирæ уарзтæй 
Куы не ’сси дзуапп радтын йæ бон. 
Зын у, чызгай, мæ зын дæуæн дæр, 
Хъысмæтыл нæй, мæ хур, æууæндæн. 
Лæгæн нæ фидауы кæуын, 
Мæн худын базонын хъæуы. 
Æз уагъд дæн, уагъд. Нæ дæн ныууадзæг. 
Гъе уый мын иу чысыл у зын. 
Мæ рæстдзинадмæ æз кæсын, - 
Сыгъдæгæй мын мæ ном ныууадздзæн. 
Æз дæн мæ фыццагæй рæдыд, 
Фæлæ-иу ма фæрæди ды. 
164 
Фæлæ уæдцæр Нинæ цы фæци? 
Мах рагæй нал кодтам йæ кой. 
Мæ лымæн, ма мын зон фæлмæцын, 
Уый кодта дард бæсты фæллой, 
Цы ранмæ сусæгæй фæлыгъди. 
Нæ Ирмæ дзы хабар нæ цыди. 
Йæ мад дæр ницы зыдта, нæ, - 
Нымбæхст Сахалины Нинæ! 
Уый уым куыста граждайнаг флоты, 
Гъе уым ыл дисгæнæг нæ уыд 
Æмæ йыл рæстæг сабыр цыд. 
Нæ йыл бакодта Ир дæр хъоды, 
Уæд нын кæдæм фæлыгъд, кæдæм? 
Уæллæй, æнæхатыр ыстæм! 
—221 

Чехойты Сæрæби. ЦÆР! 
165 
Мари æмæ Ирæйы ’взæгтæй 
Нинæ фæхудинаг ис ам. 
Йæ хицон устытæ ’мæ лæгтæй 
Кæддæрау нал дæттынц салам. 
Йæ худинаг уæд айхъуыст Ирыл... 
Цæмæн у иуæй-иу гуымиры: 
Хъуыддаг нæ равзары лыстæг, - 
Хъæр кæнын байдайы: «Цы стæм?» 
Йæхæдæг худинаг куы вæййы, 
Кæуылдæр худы уый та уæд. 
Уый у кæмдæриддæр - фыдвæд. 
Кæд уый куыдзау дзæгъæл фæрæйы, 
Вæййы йæм хъусджытæ уæддæр, 
Нинæ сæ бафснайдта йæ сæр... 
166 
Æмæ куыста уый флоты, науы, 
Цы бæстыл н’ ахаста йæ цæст! 
Тæхудиаг, искуы ма йæ ауын... 
Фæлæ нын бацайдагъи хæст. 
Цы зæхх нæ федта ’мæ цы бæстæ! 
Ныр та кæм ис? Ныр та ис хæсты! 
Æфсæддон дарæсты цæуы, 
Уым, разæй, ныккæнды цæры. 
Дзæбæх ыл фидауы йæ дарæс... 
Хæстон чызг, саудзыкку, ирон. 
Уый аив балвæста йæ рон. 
Нæ зæххыл цард нæма у арæзт 
~ 222 — * 

Чехойты Сæрæби. ЦÆР! 
Æмæ йæ аразын хъæуы, 
Хъæуы мах хæстмæ дæр цæуын. 
167 
Йæ пистолет йæ фарсыл ауыгъд, 
Бынтон йæ гуырыконд рæсугъд. 
Гæрæхтæй нын хæрдмæ нæ хауы 
Æмæ нæ ауайы йæ уд. 
Хæрзиуджытæ æрттивынц риуæй, 
Уæдцæр ма не ’рвæссы йæхиуыл, 
Æмæ «хæцын хъæуы» зæгъы. 
Уый разæй алы хатт тæхы. 
Цыдæр хъуыды йæ размæ скъæфы... 
Цыма йæ амæлын фæнды. 
Æгæр тынг сау рæсугъд уæнды! 
Зын ран нæ фæхъæр кæны: «Сæфын!» 
«Мæ мад» дзы не ’схауы æдзух, - 
Нинæ Сæлимæтæй фæцух. 
162 
Хæстон дыккаг зымæг ныллæууыд. 
Ныссалди бæстæ. Уары мит. 
Дымгæ куы быдыры ныккæуы, 
Куы бæлæстыл кæны æхситт. 
Зымæг та райдыдта йæ митæ, 
Дзыхъхъытæ байдзаг кодта митæй. 
Бæлæстæ сидзæрау - бæгънæг. 
Зымæг, уæрæсейаг зымæг! 
Вæййы ам хурбонты дæр уазал. 
~ 223 — 

Чехойты Сæрæби. ЦÆР! 
Ам иугæр ку’ аурс уа дæ фындз, 
Хъæуы йæ митæй уæд сæрфын. 
Сыд буар дæ къухты бар куы уадзай, 
Гъе уæд дын не сдзæбæх уыдзæн, 
Хуыздæр хос мит куы у сыдæн. 
169 
Æмæ хъæды бæлæсты ’хсæнты 
Цыди уырыссаг зымæг - хъызт. 
Фырсалдæй къалиутæ æрсæттынц, 
Къæрццытæ алырдыгæй хъуыст. 
Хъæбæр халас бæлæстыл бадти... 
Æниу зымæджы та цæй ад и, 
Куы нæ уа уазал, кæнæ мит. 
Тымыгъ куы нæ кæна къуыззитт 
Уырыссаг даргъ бæлæстыл хъæды! 
Æмæ куы никуы уа хъæпæн, 
Куы нæ асийа фындз дæуæн, 
Фæд дæр куы нæ скæнай æвæды! 
Куы нæ ’ркæнай дæ хъустыл худ, 
Уæд уый цæй зымæг у, зæгъут! 
170 
Нинæ! Нинæ мæнæй нæ ферох, 
Лæгау лæг уыд, чызг уыд чызгау. 
Зын раны бахауди мæ герой 
Æмæ дзы сарæхсти лæгау. 
Ызнаг æдзух æнцад нæ лæууы. 
Æрæппæрста десанттæ хъæуыл. 
Æмбисæхсæв уыдаид раст. 
г _ 224 — * 

Чехойты Сæрæби. ЦÆР! 
Ф 
Хæст уынгты бацайдагъ æваст. 
Бæстæ - хъæлæба ’мæ гæрæхтæ! 
Ызнаг кæцырдыгæй фæзынд, 
Уым хæдзæрттыл æфтыдта зынг. 
Æдас ран - уæрдæттæ ’мæ бæхтæ. 
Нæ булкъон махонтæм фæсидт... 
Бæстæ гуыбар-гуыбур ысси. 
171 
Тагъд алчидæр йæ бынат ахсы, 
Цы ранæй тынг дзæбæх кæса. 
Чи пулемет йæ фæдыл ласы, 
Цæмæй дзы хорз ранæй æхса. 
Хæсты нæ фæуарзынц хæддзуйы. 
Нинæ æмæ цыппар лæппуйы 
Ыскодтой иу уаты бынат, 
Ызнаг сæм тынг дзæбæх зына. 
Дыууæ «Максимы» семæ уаты. 
Сæ иу сæ кæртмæ кæндзæн пырх, 
Дыккагæн уынджы ’рдæм йæ дзых. 
Æмбæлттæ фехсынæввонг бадынц... 
Нинæ, ды ма фæтæрс ныр дæр 
Ирон чызг, бахъуыди дæ сæр! 
172 
Хæст, хæст! Ысхæццæ та сты ардæм 
Æмæ бæстæ гæрах ысси. 
Хæцынц æмвæндонæй нæ адæм 
Æмæ сын басæттæн кæм и? 
Хæсты арты цы сты цæссыгтæ! 
225 ~ * 

Чехойты Сæрæби. ЦÆР! 
Дæлæ та ссæуынц немыц уынгты... 
Нæма нын бакуымдтой сæттын. 
Цы у хæсты мидæг нæтын? 
Кæм гранаттæ тонынц зæххыл, 
Кæм хъуысы автоматты хъæр. 
Ам не ’ффондз садцаты уæддæр 
«Цæттæ стæм мах», зæгъгæ, фæзæгъынц. 
Уынынц ныр не знæгты дзæбæх... 
Уæдæ куыд фæразон у зæхх! 
173 
Куы схæццæ сты Нинæйы ’мбæлттæм, 
Уæд уыдон байдыдтой æхсын. 
Æмæ сæм къулрæбынты гъæйттæй 
Дыгæйттæй райдыдтой лæсын... 
Уæд цармæ суад Нинæ æд гæрзтæ. 
Æхста сæ карнизæй æдæрсгæ 
Æмæ сæ нал уагъта цæуын, 
Бырын, хъуызын æмæ лæсын. 
Тæппуд нæ разынди мæ Нинæ: 
Йæ бон ыл ацы ран фæцъæх. 
Æхсынц нæ салдæттæ дзæбæх, 
Уынджы ’рдæм - иу пулемет. Иннæ 
Дыргъдонмæ гъæйтт-мардзæ æхсы... 
Ызнæгтæ байдыдтой тыхсын. 
174 
Чысыл куы разынынц, уæд та сыл 
Пулемет аскъæрынц æмæ 
-—— 226 — * 

Чехойты Сæрæби. ЦÆР! 
Нæ фæразынц сæ мæрдтæ ласын, 
Уынджы фæцæйлидзынц хæрдмæ. 
Ам уынгтæ хæстыты бын фесты. 
Нæ салдæттæ тæппудтæй не сты. 
Хæцы нæ бæтæльон тыхджын, 
Тыхы хос ын цыма ныччынд... 
Нинæ цы хæдзары ис, уырдæм 
Немыц дыууæрдыгæй бырсынц, 
Нæ фондз æмбалы сæ æхсынц. 
Нинæйæн йе ’мбæлттæй кæуылдæр 
Кæцæйдæр иу нæмыг ысуад 
Æмæ йæ мидбынат æрхауд... 
175 
Нинæ æргæпп кодта уæд царæй, 
Цыппарæй иу уатæй æхстой. 
Хуыссыд дæлгоммæ се ’мбал мардæй 
Сæ цуры. Уыдон ын дзырдтой: 
«Дæ туг дын райсдзыстæм, нæ зынаргъ. 
Цы ран-иу нæм ызнаг фæзына, 
Уым ардзæн алы хатт мæлæт. 
Нæ тæрсæм. Марын нæу æгъгъæд...» 
Ызнаг бырсы ’мæ сæм лæгæрды, 
Дыууæрдыгæй цæуынц, лæсынц, 
Цыппар салдаты сæ æхсынц 
Дыууæрдæм. Немыц та сæ мæрдты 
Фæуадзынцуым æмæ... тъæбæртт! 
Сæ сæртæ нал вæййынц сæ бар. 
227 

Чехойты Сæрæби. ЦÆР! 
176 
Æхсынц не знæгтае дæр уатмæ 
Сæ къултæ фегæмттæ ысты. 
Ысхъиуæдздзæгтæ хауынц дардмæ, 
Сæ ныфс нæхиуæнтæн - ыстыр. 
Фæлæ та ног ныббырстой мæнæ, 
Фылдæрæй, раст цыма фыдæнæн. 
Гранаттæй сæ къул æркалд... 
Мæнæ та дыккаг дæр фæмард... 
Æртыккаг ацыди фæдисы... 
Лæппутæй ма иу ис уæддæр... 
Фæцæф та уымæн дæр йæ сæр... 
Нинæ ма! Уый тæссæй нæ ризы. 
Мæлæтæй нал зоны тæрсын 
Æмæ ныр иунæгæй æхсы. 
177 
Иу «Максимæй» иннæмæ «згъордта», 
Цæмæй дыууæрдæм дæр æхса. 
Йæ цыппæртыл дыууæрдæм кодта, 
Цыди йæм немыцаг æфсад 
Æмæ нын нал æвдæлд Нинæйы. 
Хæстон лæг ма, уæдæ, цы вæййы! 
Нæ хæцыд уый архайдыл цæст, 
Нинæ сын фенын кодта хæст! 
Ирон фæндыры бæсты Нинæ 
Цæгъды пулеметæй ныр та, 
Йæ мæлæт комкоммæ уыдта. 
Уæддæр йæ тохыл марди цинæй... 
— 228 — 

Чехойты Сæрæби. ЦÆР! 
ШР 
Куы стæвди, - архайдта хуыздæр. 
Хылгæнæг бирæгъы хуызæн. 
178 
Бæласмæ иу фашист ысхызти 
’Мæ йын фæцæф кодта йæ цонг. 
Нинæ фæкъуылымпы, ыстыхсти... 
Æрхауди... Фестади та ног... 
Уæдæ куыд фидар у лæджы уд! 
Нинæ нæма мæлы, мæстджын у. 
Æхста уый иу къухæй уæддæр, - 
Уæйгуытæ - мах дуджы фæлтæр. 
Фæлæ та ног йæ фарс фæцæфи, 
Ныппырхи йе уæхск дæр бынтон... 
Нинæйæн ницуал уыд йæ бон. 
Æрхауд та... Хатгай ма ыстæлфы, 
Æрмæст дзы не хъуысы хъæрзын. 
Уыди йын фезмæлын дæр зын. 
179 
Йæ фарсæй рафæлдæхт уæлгоммæ, 
Ыскасти сабыргай хæрдмæ... 
Цæф лæгæй ма цытæ ис домæн, 
Стæй фемдзаст бæласы сæрмæ... 
Æрбайста автомат йæ цурæй 
Тыххæйты уый йæ дзæбæх къухæй 
Æмæ ныхъхъавыди сындæг... 
Гæрах, æмæ æрхауди лæг! 
Йæхæдæг уым æд гæрзтæ марди... 
г _« 229 — * 

Чехойты Сæрæби. ЦÆР! 
Автомат нал ыскодта уæгъд, 
Йæ къух ыл мард къухау нындæгъд. 
Сæры ма иунæг хъуыды уади: 
«Кæд æз нæ базыдтон цæрын, 
Уæддæр æз базыдтон мæлын». 
180 
Гæрæхтæ нал цыди сæ уатæй, 
Цыма дзы сау марой фæчынд. 
Æртæ ’мбалы, æртæ салдаты, 
Сæ фарсмæ цыппæрæм та - чызг! 
Фæмард ысты æртæйæ уыдон, 
Сæхи тугæй сæ дзаума схъулон. 
Нинæ ма улæфы чысыл, 
Кæнынц æй арф цæфтæ тыхсын... 
Фашисттæ февзæрдысты уаты, 
Æцæг кæдæмдæр кодтой тагъд. 
(Нинæ дæр мæрдтыл уыд нымад). 
Цы кæной, чи ма мары марды! 
Ыстæй ызнæгты къорд фæраст, - 
«Ура!» сæм фехъуысти æваст... 
181 
Цы нæ вæййы хæстон хъуыддаджы! 
Йæ цæф у алкæмæн дæр низ. 
Барисы къах фæцæфи раджы, 
Ныр дæр ма госпитæлы ис. 
Нырма уый ницы федта цардæй. 
Фæбады хаттæй-хатт æнкъардæй. 
Кæны йæ рахиз къахыл хъыг, 
г- _ 230 =—_ 

,4? 
Чехойты Сæрæби. ЦÆР! 
Йæ фадхъулы сæрты у лыг. 
Фыццаг цыди уый фаз лæдзджытыл, 
Ныр та йæм - иу къухыг лæдзæг. 
Йæ зæрдæ нал кæны уынгæг. 
Быхсы... Куы нæ йæ хæры сыджыт... 
Йæ цурты цас адæм фæмард! 
Барис йæ цæфыл нæу æнкъард... 
182 
Барис у ’нкъард, хæст ма кæй цæуы, 
Уый уым кæй нал бæззы лæгæн. 
Хæсты æнæкъах лæг нæ хъæуы, - 
Йæхицæн тухийаг уыдзæн. 
Фæлæ Барис Нинæйы мысы. 
Нинæ йын фесæфт, зæгъгæ, хъуысы. 
Æндæр дзы ницы ис бæрæг. 
Ныр æй кæм бацагура лæг? 
Æмæ йын иу цæфхæстон дысон 
Дзырдта: «Æз иу чызджы зыдтон, 
Хуыдта йæхи Нинæ, ирон. 
Йæ мыккаг Босиева, хъуыстон. 
Æфсæдцон, сау рæсугъд уындæй... 
Фæлæ йæм бавналæнтæ нæй!..» 
123 
Уый ноджыдæр Барисæн загъта, 
Нинæйы ’фсæддон хай кæм уыд... 
Барис дзырдта фырцинæй тагъд-тагъд. 
Уый уырдæм фæндзæм бон æрцыд, 
Цы ’хсæв уыд десанттимæ карз хæст, 
, _ 231 =~ * 
ЧР 

Чехойты Сæрæби. ЦÆР! 
Фæлæ Барисы фæнд нæ баххæст: 
«Кæм дæ, мæ уарзон чызг, кæм дæ?» 
Зæрдæ фыды мур нæу, зæрдæ 
Хъæуы куы нæ уал уыд ызнæгтæ, 
Барис дæр афтæ ’рхæццæ уæд. 
Уыди йæ уарзоныл йæ мæт. 
Барисы тынг хастой йæ зæнгтæ. 
Зæрдæ у денджызау, уæллæй, 
Дунейыл арфдæр уымæй нæй. 
124 
Барис нæ дохтыртимæ ссардта 
Нинæйы йе ’мбæлтты ’хсæн тагьд... 
Йæ цæфтæй туг æддæмæ хъардта, 
Йæ дысæй зæхмæ туг фæтагъд. 
Санчастмæ йæ æрхастой уайтагъд, 
Барис дæр уыдон фæдыл атахт... 
Нинæмæ базылдысты уым... 
Барис дæр уыцы ран нырхуым... 
«Æмбал, нæ йыл дарын мæ зæрдæ», - 
Гъе уый та дохтыры дзуапп уыд. 
Барис уæд рудзынгмæ фæзылд... 
Гæххæттыл афыста цыдæртæ... 
Нинæйы дзыппы йæ æваст 
Фæтъыста, уый фæстæ фæраст... 
125 
Барис Ирыстонмæ æрхæццæ. 
Йæхи йæ басæттын фæнды. 
— 232 ~ * 

Чехойты Сæрæби. ЦÆР! \?№?<> 
Йæ протез, хæсты кæй фæцæф, 
Гъе уый дæр нал кодта хъуыды. 
Нинæйы тыххæй ницы дзуры. 
Куы йæ фæрсай, куы уай йæ цуры, 
Барис уæд - мадзура бынтон. 
Фæвæййы хъуыдытимæ бон. 
Сæли дæр иунæг ус у абон: 
Елдза йын амарди. Йæ фырт 
Хъасболæй сау гæххæтт æрцыд... 
Фæмарди адæмы сæраппонд... 
«Нинæйыл аурси мæ хил. 
Уый Терчы фесæфта йæхи». 
126 
Фыртау Барис хæдзаргæнгæйæ 
Цæры Сæлиимæ дзæбæх. 
Сæли цы рамбулдзæн кæугæйæ, - 
Кæуын нæ фехъусдзæни зæхх. 
Барис Сæлиимæ фæбады... 
Æвæдза, чи нæ уарзы мады! 
Йæхи мад нæу, фæлæ йыл рыст, 
Сæлийы буц дарын - йæ куыст. 
Йæ пенси йын Сæлимæт райсы. 
Барис ма кусгæ дæр кæны, 
Хæдзар кæныныл бафтыд ныр. 
Сæ иу сæ иннæйы ныхасыл 
Вæййы кæдцæридцæр разы 
Æмæ сын ницы куыст у зын. 
— 233 — 

Чехойты Сæрæби. ЦÆР! 
187 
Кæронæй, Ногиры æрдыгæй 
Уыди Сæлимæты хæдзар. 
Йæ цардмæ каст æлхынцъ æрфыгæй, 
Цæй цард у иунæг лæджы цард? 
Джызæл дæр немыцмæ куы бахауд, 
Куы калдтой бомбæтæ фыццаг хатт, 
Куы кодта Дзæуджыхъæу дæр тох, - 
Ныр дæр ма никæмæй у рох 
Йæ тухи, бирæ зиантæ, йе ’фхæрд. 
Нæ уыд Сæлийæн дæр æнцон. 
Цæуыл ма кодтаид æнцой? 
Хæдзар дæр бомбæтæй куы фехæлд! 
Æрмæст ма иу къуымы æнцад 
Цыди Барисимæ йæ цард. 
182 
Фæлæ Барис Ирæйы н’ ары. 
Æрмæст ныр базыдта, кæм ис. 
Мурат дæр лыгъд. Цæры, дам, Нары, 
Æмбæхст та Ирæтæм уыдис. 
Ныккодта сау усы сæрбæттæн... 
Хъуыдцæгтæ базыдта æппæтдæр 
Барис, æмæ Муратыл худт: 
«Ирон куыд разынди тæппуд? 
Ызнаг кæны æррайæ ’ррадæр. 
Нæ Ирмæ немыцаг æрцыд. 
Мæлæт ын, не ’ппæты фæрцы! 
Уæдæ йын мах нæхи куыд радтæм!? 
«. 234 — =- 

Чехойты Сæрæби. ЦÆР! ХЩрРС’ 
Куыд бадон устыты æхсæн?» 
Уый хъæдмæ афардæг æхсæв. 
129 
Фæуазалтæ кæнынмæ хъавы. 
Зымæг у, уый дæ зæрдыл дар. 
Кæсы нæм хур, фæлæ нæ тавы, 
Фæцыбыр бон, æхсæв - фæдаргъ. 
Дæттæ фæкъаддæр ысты кæмтты, 
Цæуынц сыгъдæгæй, хъæд ныггæмттæ. 
Сыфтæртæй миты бын - гобан. 
Уæлæуæз иу бæрзонд обау 
Фæссихор хурмæ тынг æрттивы 
Зæронд лæджы гæмæх сæрау, 
Сæрд та - къæбæлдзыгсæр чызгау, 
Йæ дзыкку алы аз дæр ивы... 
Зымæг - сæнтурс æмæ гæмæх, 
Сæрд та йыл кæрдæг дардзæн цъæх. 
190 
Хъæуы фылдæр лæгтæ æмвæндтæ... 
Æмæ кæд не стæм мах æмвæнд! 
Ысбирæ сты Варисы ’мбæлттæ 
Æмæ хæцын æнцон у уæд. 
Хъæдмæ хуыдта æрдхорд æрдхорды, 
Æфты æдзухæй дæр сæ къордыл. 
Æмæ сыл уадз æмæ æфта. 
Зындгонд сын - мит æмæ къæвда. 
Гæрзтæ сæм ис, хæринаг - бирæ, 
г _ 235 —« 

Чехойты Сæрæби. ЦÆР! 
Ныфс та сæм - ноджыдæр фылдæр. 
Уыдзæн сæм знæгтимæ хылтæ, 
Цæмæй дзы мачиуал уа Иры. 
Кæдæм цыд, - алчидæр зыдта. 
Йæ тохы рухс фидæн уыдта. 
191 
Уым ис лæгтæ æмæ лæппутæ. 
Бæрзыхъæуæй дзы бирæ ис. 
Нæ дарынц ам дзæгъæлы худтæ, 
Нæ адæмы низ у сæ низ. 
Цы ис лæгдзинадæй уæззаудæр? 
Дæ цæсгом - над, дæ буар дæр саутæ, 
Дæ къах дæр лыг, цæфтæ дæ сæр, 
Хæцыс ма знагимæ уæддæр! 
Барис чысыл нæ федта маст дæр, 
Фæлæ йæ хорз зоны Барис: 
Бæстæйы мастæй стырдæр ц’ ис? 
Сæлимæт ын дзырдта: «Æрра сдæ? 
Æгъгъæд фæхæцыдтæ, æгъгъæд. 
Сахъат дæ? - Баулæф уал уæд». 
192 
Хъæуæн йæ бакомкоммæ хъæдæй 
Ызнæгтæн адон ысты низ. 
Сæ архайд, с’ алы куыст - æмвæндæй. 
Райхан дæр Бæрзыхъæуы ис... 
Райханимæ сæхи ысбастой. 
Райхан сын хорз зоны сæ «ахстон». 
Кæй у сæ къамандир Барис, 
Цин кодта ууыл, кодта дис. 
— 236 ~ =- 

Чехойты Сæрæби. ЦÆР! 
Барисæй тынгдæр зæрдæ райы... 
Æдзынæг алцæмæ кæсы, 
Цыдæртæ гæххæтмæ хæссы... 
Ирæйы къахдзæфтæ нымайы. 
Мæстæй йæм тоны, фæлæ... цæй... 
Нырма йæм бавналæнтæ нæй. 
193 
Уый йемæ балымæн ис барæй... 
Æдзухдæр йемæ «у разы». 
Ирæйæн та цы нæй ныббарæн, 
Гъе уыдон банымайын - зын. 
Нæ йыл кæны Ирæ дызæрдыг, 
Уый раздæр рацыд хъæумæ, сæрды. 
Райхан куы фæкæны ныхас, 
Вæййы уæд немыцæгты «фарс». 
Райхан сæм донласæгæй кусы. 
Цы хъæуы, уыдæттæ уыны 
Æмæ сæ радтынмæ тырны... 
Сæ кусæгау сæм тынг хорз хъусы... 
Дзæбæх йæ куыст кæны æххæст 
Фæлæ дæрдтыл хæссы йæ цæст. 
194 
Райхан уыдта, Ирæйы дзыхæй 
Хъæубæстæй хорз лæгтæ фæмард. 
Ирæ куыд архайдта лæгдыхæй, 
Куыд хæлдта раст адæмы цард. 
Ызнон дæр та дзæбæх куы уыдта 
Фашистты Ирычкæ куыд хуыдта 
— 237 — * 

Чехойты Сæрæби. ЦÆР! 
Кæдæмдæр. Уый сæ разæй цыд. 
Цыдæр гæххæтт йæ къухы уыд... 
Фыд æмæ фырт. Куыста сыл рагæй, 
Хъæдмæ-иу чи хаста кæрдзын, - 
Гъе, ахæм саг лæгты фæрцы 
Æнцон у маст исын ызнагæй 
Æхсæв сæ амардтой æваст, 
Райхан сæм кауы хуынкъæй каст. 
195 
Æнæхъæн хъæу цыдысты мардмæ, 
Куыд нæм у марды бонты уæд. 
Ныккалд дон бинонтæн сæ артыл... 
Мæрдтæ æрцыдысты ныгæд. 
Ирæ, Ирæ! Нымудзæг, цъаммар! 
Фæлæ йæхи саби куы амард, 
Хъæуæй йæм ничи ’рцыди уæд, 
Ыстæй йыл ничи кодта мæт. 
Муратæй йын цы лæппу райгуырд, 
Æнувыд ууыл мадау уыд, 
Лæппуйы схъомыл кæнын хъуыд, 
Фæлæ дзы уый нæ фæци райгонд: 
Йæ фырты баныгæдта тагъд, 
Ыстæй та немыцимæ тахт. 
196 
Уæд ма йын иу чидæр та загъта, 
Кæй амард горæты йæ фыд. 
Цыди кæугæйæ уынгты тагъд-тагъд, 
238 ——— 

Чехойты Сæрæби. ЦÆР! 
Тæфæрфæс ракæнæг нæ уыд. 
Æмæ ысмæсты ис, ысуынгæг, 
Хæдзарæй, йе кæнæ та уынгæй 
Ирæмæ иу зынæг дæр нæй. 
Фæцух йæ фыд æмæ фыртæй. 
Йæ уатмæ ’рцыд. Хъæр кодта сонтау, 
Æмæ кæугæ-кæугæ æрбадт, 
Ыстæй йæм бацыдысты ’нцад 
Дзибус, Гацыр æмæ Тасолтан. 
Тæфæрфæс ракодтой, ыстæй 
Ныууагътой Ирæйы тыхстæй... 
197 
Хъæды бынты фæндагыл арæх 
Дыууæрдæм не знæгтæ цæуынц. 
Ис машинæтæ ам ыссарæн, 
Æрцахстой партизантæ рындз. 
- Уæлæ кæсут... Æрцæттæ хъæуы, 
Дыууæ уæзласæны æрцæуы... 
Нынтъыхтой гранаттæ дард... 
Ызнæгты машинæты уад 
Фæцыбыр. Иу дзы алыгъд лæгтæй, 
Æртæйæ иннæтæ уæдмæ 
Сæ къухтæ схъил кодтой хæрдмæ. 
Барисы сахъ æмбæлттæ гъæйттæй 
Хъæдæй æрлæбурдтой æваст... 
Сæ риуты тынг бирæ ис маст. 
239 ~ 

Чехойты Сæрæби. ЦÆР! 
198 
Уым машинæтæй хъæдмæ скъæфтой 
Хæринæгтæ æмæ гæрзтæ. 
Дзæгъæлы иу минут нæ сæфтой, - 
Зын раны - Райгуырæн бæстæ. 
Чи кæм бæззы, уым хъуамæ ’ххуыс уа, 
Ызнаг нæ къæхты бын æрхуысса, 
Куыд уа йæхи зæххыл пырхгонд, 
У иу нæ тых, у иу нæ зонд. 
Æртæйы дзы уацары тардтой... 
Цымæ кæд ыссæудзæн нæ маст? 
Цымæ нæ чи ракæндзæн хъаст? 
Æфсæддон хайадмæ сæ радтой... 
Уæллæй, æнцон вæййы хæцын 
Æмзæрдæ адæмы фæрцы. 
199 
Ызнæгтæй Бæрзыхъæуы чи уыд, - 
Цæрынц сæхи мидæг тыхстæй. 
Варисы къордæй уыдон чиуынц, 
Æдæрсгæ нал кæнынц фынæй. 
Партизантæй сæ иумæ - уадындз. 
Цæгъды сын. Арты фарсмæ бадынц... 
Фæлæ ма диссаг та цы уыд: 
Зæронд Инус дæр сæм æрцыд! 
Ныууагъта горæты йæ хæдзар. 
Цæудзæн уал тар хъæды йæ цард... 
«Куыд дам бадон, уæдæ, æнцад? 
Æдзардæй чи ары йæ адзал, 
г ~ 240 — * 

Чехойты Сæрæби. ЦÆР! хЦ&^С’ 
Куы нæ фæтæрсынц уыдон, уæд 
Мæнæн цы тæссаг у мæлæт?» 
200 
«Уæлмæрдты мæ дзæнæт нæ хъæуы, 
Дзæнæт уæлæуыл хъæуы мæн! 
Ызнаг æрцарди уæртæ хъæуы, 
Æз та уал уæлмæрдты нæ дæн. 
Сæ нымæц нал зонын мæ азтæн... 
Кæд дæн зæронд, уæддæр æгас дæн. 
Æгас та исты ’ххуыс кæнæд! 
Кæй цæрæм, уый у, уый, дзæнæт. 
Дзæнæт у хур, дзæнæт у кусын, 
Дзæнæт - сæрибарæй цæрын, 
Кæрдзын æнæ мастæй хæрын. 
Дзæнæт - чысыл сабийы узын, 
Йæ иу бахудт æмæ йæ хъазт. 
Дзæнæт - ныййарæг мады уарзт. 
201 
Цы у æрмæст мæнæн мæхи цард? 
Цы у æнæ сымах мæ бон? 
Зæгъут ныр: чи у ам уæ хицау? 
Æз йемæ аныхас кæнон». 
Барис æм бауади кæстæрау, 
Зæронд цы зæгъдзæни, кæддæра... 
Цыди къуылых-къуылых Барис. 
Инус ын сыстад. Кодта дис... 
Зæронд ныккаст зæхмæ æдзынæг: 
, ~.= 241 — => 

Чехойты Сæрæби. ЦÆР! 
«Кæс-ма, къуылыхæй дæр хæцы, 
Уæд æз нæ бæззын, æви цы!?» 
Бæласмæ сарæзта йæ сынæг: 
«Æз дæн Цæрадзонтæй... (фæхъус). - 
Мæ ном - зæронд бирæгъ Инус. 
202 
Æмæ мыл мачи кæнæд дистæ. 
Æз уын хæссинаг лæг нæ дæн. 
Уыдзынæн кувгæйæ уæ хистæр, 
Фæлæ къаманды та ды кæн. 
Фыццаг хатт нæй гæрзтæ мæ къухы, 
Ысхъомыл дæн фæдисы, дугъы. 
Фыццаг хатт мыл нæ уары мит, 
Æз калдтон туг, æз калдтон хид... 
Фæлвар мæ: къахфындзтыл æркафон?. 
Уæдæ æхсынмæ дæр рæвдз дæн, 
Нæй цъиудзæст февгъуыйæн мæнæн. 
Мæлынмæ мын нæма у афон. 
Уæдæ цæуынмæ дæр, зæгъон, 
Хæрæгæн мемæ нæу йæ бон. 
203 
Æмæ мæ айсут. Æз æвгъау дæн 
Хæдзары бадынмæ æнцад. 
Мæ рихиты кæд нал и саутæ, 
Уæддæр ма бирæ уарзын цард». 
Инус йæ кæрц йæ уæнтæй систа, 
Йæ бæрцытæ - сыгъдæг æвзистæй. 
Вæрзонд, хæрзконд æмæ сæрæн, 
242 ~ 

Чехойты Сæрæби. ЦÆР! 
Йæ хъама - даргъ æмæ фæтæн. 
Йæ цухъа уыд ирон цъæх тынæй, 
Йæ сæрыл - сау уæлдзармæй худ. 
Йæ бынат алкæмæн зæхх у, 
Нæ йыл бафсæст Инус хæтынæй. 
Уæдæ цæрынæй та - æппын, 
Фæнды йæ уый тыххæй хæцын. 
204 
- Нæ фыды хай, дæ фæндон раст у, 
Фæлæ æгæр зæронд нæ дæ? 
- Мæнæн дæ ахæм ныхас маст у, - 
Дæн уемæ алцæмæ цæттæ. 
- Хорз фод, кæрæдзийы цы къахæм? 
Хæринаг нын кæндзынæ махæн. - 
Инус ам рамæсты ис тынг, 
Фæкаст æм ацы ныхас хъыг. 
Æмæ фæхъæр кодта Барисыл: 
- Уæдмæ уал мацы бахæр ды! 
Мæ арæхст фенын дæ фæнды? 
Дæ худ уыдзæн дыууæ æмбисы, - 
Хæрдмæ йын сæппæрста йæ худ: 
- Лæппутæ, худмæ ма кæсут... 
205 
Инус æм иу къухæй фæхъавыд, 
Куыддæртæ анцъылдтæ йæ ных, 
Дзæгъæлы уый нæмыг нæ сафы 
Æмæ Варисы худ ныппырх. 
Гæрах ныййазæлд æмæ апырх 
. ~~ 243 — * 

Чехойты Сæрæби. ЦÆР! 
Зымæгон тархъæд æмæ саппыл. 
Кæрæбин бавæрдта æнцад, 
Йæхæдæг арты фарсмæ ’рбадт. 
Йæ лулæ дзыппæй сабыр систа, 
Ныннадта дзы тамако, стæй 
Ыссыгъта лулæ дæр зынгæй. 
Æдде йын уыд æмбæрзт æвзистæй. 
Ысдымдта, уый фæстæ æрмæст 
Лæппутыл ахаста йæ цæст. 
206 
Варис цæмæн кæна мæсты дæр... 
Уый бахудт йе ’мбæлттимæ ’нцад. 
Кæнынц кæрæдзимæ кæстытæ, 
Æмæ фæхъæлдзæгдæр сæ бадт. 
- Сымах мæнæн мæ цард нæ зонут, 
Æмæ мæ, чи зоны, цы хонут... 
Æз дæн сырх партизан, фæлтæрд, 
Тыхджын - Октябры фæлтæр! 
Фæлæ партизан æз куыд ысдæн, 
Лæппутæ, уый уын нæу зындгонд 
Æмæ уын худын у æнцон. 
Фыццаг нæ уыди аргъ мæ рыстæн. 
Ныр та мын - аргъ, ныр та мын - кад! 
Ызнагмæ ногæй систон кард. 
207 
- Разы нæ дæ дæ ивгъуыд цардæй... 
Мах курæм, исты нын дзы зæгъ, 
г, _ 244 — — 

Чехойты Сæрæби. ЦÆР! 
Кæд дын зын нæу, мыййаг, фæлладæй. 
- Уæдæ мæм байхъусут дзæбæх: 
Уыдис нæм тынг бирæ мæгуыртæ, 
Æнæбон, бонджынтæ, хъæздгуытæ. 
Мæ фыд мæгуыр лæг уыд мæнæн. 
Йæ бирæ сабитæй иу дæн. 
Уыдис нæм фос: дыууæ сау галы, 
Цъæх хæрæг, хъуг æмæ фыстæ... 
Æз дæр фыййау лæппу ысдæн. 
Фыдæн фæбæззыдтæн æмбалæн. 
Куы фос хызтон, куы кодтон хуым, 
Нæ зыдтон, циу, мæ хуртæ, къуым. 
208 
Уæд иу хатт Джермецыччы сæрмæ 
Мæ рады Бады фос хызтон. 
Уæд бирæ нал хъуыди изæрмæ, 
Æрцыбыр, иу ныхасæй, бон. 
Хæхбæстæн ацы ран - сæ хуымтæ, 
Гæбæзтæ, хуссары къуылдымтæ. 
Сæ сæрмæ æз хызтон мæ фос, 
Гъе уым-иу бафсæстысты хорз. 
Уыди куыддæр уыцы ран тигъау... 
Кæсын, æмæ мæ фале тагъд 
Иу цалдæр хъал барæджы тахт. 
Сæ сæрмæ рыг ысбадти мигъау. 
Фæдисæттау уыдысты раст, 
Мæнырдæм сарæзтой сæ каст... 
245 — 

Чехойты Сæрæби. ЦÆР! 
209 
Цы æрцыд, уый æнхъæл нæ уыдтæн, 
Æмæ цы кодтаин æваст? 
Æнцад мæ фосы цур лæууыдтæн, 
Уæды онг æз нæ зыдтон маст. 
Æхсæз гæрзифтонг лæджы гъæйттæй 
Мæ цуры ’ргæпп кодтой сæ бæхтæй. 
Мæ фосыл ахастой сæ цæст... 
Мæнмæ дæр бакæсынц æрмæст... 
Уырды над мæ фæкодтой ехсæй, 
Ыстæй мын атардтой мæ фос. 
Мæнæн дæр ницуал уыди хос: 
Куы сæ уыд тигъаууонæй фехсæн, 
Мæ топп уæд къудзийы бынæй 
Æз тагъд-тагъд раскъæфтон мæстæй 
210 
Æмæ сыл ралæууыдтæн тигъæй. 
Дыууæ дзы амардтон ныфсæн. 
Цыппарæй ф’ аууон ысты мигъы 
Æмæ сæ нал уыди æхсæн. 
«Уæ фаджыс фод уæхи хæринаг, - 
Æз загътон, - нал дæн æз цæринаг, 
Мæ маст куы нæ райсон, гъе уæд 
Мæнæн хуыздæр уыдзæн мæлæт». 
Æз Бадмæ бацыдтæн «æдасæй», 
Мæ фыдæн радзырдтон бæлвырд... 
Уый загъта: «Ма хъыг кæн, мæ фырт. 
Фæуыдзæн давæггаг сæ фарсæй... 
■~ 246 ~ 

Чехойты Сæрæби. ЦÆР! 
Ды ма тыхс. Ницуали гæнæн... 
Кæмæ уыд, уымæ та уыдзæн». 
211 
Нæ мæм хæцыд мæ фыд æппындæр. 
Мæнмæ нæ фæкаст уый æгъгъæд. 
Куы снадтаид... Уæд та йæ уындæй, - 
Æнцондæр мын уыдаид уæд. 
Ыссæдз дæр мыл гъе уæд нæма цыд, 
Фæлæ-иу арæх уыдтæн балцы. 
Уыд мæм мæхи номыл дæр бæх 
Æмæ йыл уадтæн æз дзæбæх. 
Уыди мæм ехс, уыди мæм хъама, 
Мæ топп æргъæвд уыди æдзух 
Æмæ дзы никуал кодтон цух. 
Цы уа ирон сих-лæппу хъуамæ, 
Гъе уый уыдтæн, мæ хуртæ, æз. 
Мæ маст дæр рох нæ уыд æрмæст... 
212 
Цыбырæй, æз ысдæн «абырæг», 
Нæ уыди хъастгæнæн мæнæй... 
Цы мын-иу не ’нтысти сабырæй, 
Æз-иу уый бакодтон тыхæй. 
Мæ маст дæр хъал бонджынтæй райстон. 
Æз сын сæ хорз бæхтæ фæластон... 
Кæд-иу мын дзуг тæргæ æрцыд, 
Мæ фæстæ стыр фæдис уæд уыд. 
Кæсæг, Мæхъæл, нæ Ирыстоны 
— 247 

Чехойты Сæрæби. ЦÆР! 
Зыдтон хъæздыг лæгты дзæбæх, - 
Зæрондмæ сæм нæ уагътон бæх. 
Зæрæдтæн мæ сæ фылдæр зоны... 
Иу ранæй иннæ ранмæ тагъд 
Уыди дыуууæрдæм дæр мæ давд... 
213 
Æз топпæй уайгæ-уайын бæхыл 
Зыдтон фæстæмæ ’хсын лæгау. 
Кæй-иу фæмард кодтон, уый зæхмæ 
Куырисау хи бæхæй æрхауд. 
Мæхи бæх-иу сыгъди уæд артау... 
Æвдæм рæгъау дыууæйæ тардтам... 
Фæстæмæ ’хсын та бахъуыд уæд, 
Мæ фехст уыд алы хатт мæлæт... 
Цыдысты бонтæ æмæ азтæ... 
Æз ус дæр ракуырдтон... (фæлæу!): 
Нæ уарзтон курын дæр. Раст нæу... 
Цæхх мын-иу чи кодта мæ мастыл 
Йæ худтæй, йе схъæлфындз дзырдтæй, 
Гъе уый æз ахастон тыхæй. 
214 
Жандармтæ агурынтæ систой, 
Мæ къам сæм бафтыди мæнæн, 
Фæлæ мæ кæддæры хуызистæй 
Зын уыд ныр раиртасын мæн. 
Фæхъыг дæн æз мæ хæтгæ цардæй. 
Фылдæр хатт бинонтæ æнкъардæй, 
Мæстыйæ кастысты мæнмæ, 
~ 248 ~ 

Чехойты Сæрæби. ЦÆР! 
Æз дæр сæ бамбæрстон... æмæ... 
Нызмæлыд уалынмæ нæ дуне - 
Фыццаг дунеон хæст ыстынг. 
Мæнмæ дæр нал цыди хæтын. 
Æз хæстмæ ацыдтæн лæппуйау. 
Ысгуыхтдзинæдтæ мæм уыди, 
Мæ туг цæдджинагау фыхти. 
215 
Уырысы паддзахы æфсæдтыл 
Дзæбæх фæцахуыр дæн æз тагъд. 
Уыд ма дзы ноджыдæр ирæттæ 
Æмæ нæ уыдыстæм фæстаг. 
Æвдцæсæм аз уыди æмхæццæ... 
Æз ыл уæд сæмбæлдтæн æд лæдзæг: 
Мæ зæнг уыд цæф. Фæдзæбæх уæд. 
Мæнмæ нæ уæндыди мæлæт. 
Дыууæ кыресты æз ысхастон... 
Æрцыдтæн болшевиктæм тагъд, 
Æз загътон: мæнæ уын салдат!.. 
Кавказмæ арвыстой мах астæй... 
Æз ам сырх партизан ысдæн. 
Сырх орден ам радтой мæнæн. 
216 
Ныр дæр та мæнæ дæн уæ разы. 
Ныр дæр та мæ хъæуы хæцын. 
Лæг у, зынтæн цы лæг фæразы! 
Оу-уæй, цы лæппу уыдтæн, цы! 
_ 249 — 

Чехойты Сæрæби. ЦÆР! 
Ныр мын, уæ хорзæхæй, ныббарут. 
Æнхъæлдæн æз, ныр мæ æмбарут. 
Ныхæстыл уæ фæдардтон æз, 
Фæлæ уыд радзурын мæ хæс. 
Æз цард фæдæн, мæ ингæн къахын... 
Фæлæ сымах хъуамæ цæрат! 
Нырма уæ разæй ис уæ цард. 
Нырма ныр ыскаст хур сымахыл, 
Мæныл фæныгуылы мæ хур... 
Сымах æм тохгæнгæ тæхут! 
217 
Инус æппæты разæй сыстад... 
Вæласæй хъæумæ каст бынмæ. 
Кæйдæр Барис хъæумæ æрвыста, 
Кæйдæр та - фæндаджы былмæ. 
Барис æрхъуыды кодта афтæ: 
Цæмæй Ирæ сæ къухы бафта, 
Пъæлицæ немыцимæ ’мбырд 
Куы скæной сомизæр, уæд цырд 
Хъæудзæни балæбурын уырдæм! 
Барисы ’мбæлттæ сты цæттæ. 
Кæд хъæуты нал цæрынц, уæддæр 
Уым зонынц хъæуты цард бæлвырдæй. 
Кæмдæр та стыр хæстытæ ис... 
Нæ бады ам æнцад Барис... 
212 
Райхан æмæ Ирæ лымæнтау 
Цæрынц æмæ кæнынц ныхас... 
— 250 ~ — 

Чехойты Сæрæби. ЦÆР! ^Ж&’ 
Цы нæ кæны, лæджы куы фæнда, 
Куы скæны сахъ лæгыл фыдаз, 
Зындон, фыдбон æмæ фыдрæстæг, - 
Куы фенхъæлы: мæлæт æрхæстæг, 
Йæ сæр хуыздæр фæкусы уæд. 
Кæны хъуыды, хæры йæ мæт, 
Уæдæ цы бакæна, цы хуызы, 
Æмæ куыд растдæр уыдзæн, куыд, 
Цæмæй йыл ма ’рцæуа рæдыд. 
Ныффæллайы æмæ куы ’рхуыссы, 
Уæдцæр нæ фæкæны фынæй, - 
Фæлидзæн арф хъуыдытæй нæй. 
219 
Уый абон дон ласынмæ ку’ ацыд, 
Уæд йемæ Ирæ дæр ысбадт. 
Райхан хъæрæй худын «нæ уадзы», 
Ирæйы худт та хъуысти дард. 
Сæ уæрдон хъæдрæбын куы ’рлæууыд, 
Уæд дын, Ирæ æнхъæл цы нæ уыд, 
Барис йæ тæккæ раз фæзынд... 
Райханмæ та Инус фæзылд. 
Ирæ Барисмæ джихæй баззад... 
Барис æм комкоммæ ныккаст: 
- Дæуæй ныр райсдзыстæм нæ маст... 
Ныртæккæ уал цæутæ мæ разæй... 
Райхан, ыстыр бузныг дæ дæн. 
Дæ лæвар бирæ уæд мæнæн! 
— 251 — 

Чехойты Сæрæби. ЦÆР! 
220 
Дзырдта ма йын Барис цыдæртæ... 
Райхан æм байхъуыста, ыстæй: 
- Мæнмæ тынг ма ’хсайæд дæ зæрдæ, 
Нырма мæ иу зонæг дæр нæй... 
Æмæ фæхицæнтæ сты уайтагъд... 
Райхан йæ уæрдоны ’рдæм атахт... 
Барис та Ирæйы ’рдæм цырд 
Къуылых-къуылых æд гæрзтæ цыд... 
Хъæды цыди Ирæ сæ разæй, 
Кæдæм ын амыдтой фæндаг. 
Нæ уыди никуы ам фыццаг. 
Кæддæр-иу чи не ’фсæст ныхасæй, 
Уый уæртæ гобийау ныхъхъус 
Æмæ йыл дис кæны Инус... 
221 
Лæбурынц немыцæгтæм ахсæв... 
Кæндзæн дзы чидæртæ сæргой. 
Кæй дзы уа удæгасæй ахсæн, 
Уый хъуамæ уацары кæной. 
Ызнæгтæ бирæ нал ис хъæуы. 
Барисы та æндæр цы хъæуы!.. 
Фæхъуызынц. Талынг æхсæв уыд, 
Барис сæ тæккæ разæй цыд. 
Ысты дзæбæх гæрзифтонг адæм, 
Æмзæрдæ, маст исынмæ рæвдз. 
Мæстæй дзы алчидæр у тæвд. 
Нæ хæцынц номæн, кæнæ кадæн... 
252 -~ * 

Чехойты Сæрæби. ЦÆР! 
Хъæумæ æрбахæццæ сты ныр, 
Барис цыдæр ныхас кæны... 
222 
- Инус, мæ хæдивæг, цы фæдæ? 
Уынгты æрæвæрæм лæгтæ, 
Куыд нæ уа алидзæн дыууæрдæм. 
Разы дæ ды, æви нæ дæ? - 
...Сæ комендант кæм бады, уырдæм 
Ныббырстой иннæтæ æмбырдæй. 
Чи дыргъдонæй, чи уынгæй лæст... 
Фыццаг сæ хъахъхъæнæг - сæ гæс 
Сæ къухы бафтыди æнцонæй... 
Хæдзары алы фарс ныр та 
Дзæбæх æрбынат кодтой тагъд 
Барисы сахъ æмбæлттæ бонау. 
Сæ иутæ рудзгуытæй кæсынц, 
Дыккæгтæ дуары раз лæууынц... 
223 
Æмбырдмæ рудзгуытæ ’мæ дуарæй 
Æмлæбурд бакодтой, ыстæй: 
- Уæ къухтæ тагъд хæрдмæ ысдарут! 
Уæ иуæн дæр ызмæлæн нæй! 
Сæ иу æрæджиаугомау фестад... 
Уæд иннæ стъолы бынæй фехста, 
Барисы ’мбæлттæй иу æрхауд. 
Йæ фехсæг рацæйлыгъд куыдзау... 
Инус ын уайтæккæ йæ хъама 
~ 253 -~ * 
ЪУ 

Чехойты Сæрæби. ЦÆР! 
(Цы ма йæм кастаид, кæдмæ?) 
Йæ риуы атъыста æмæ 
Зынд йе ’мбис фæсонтæй, сырх амæст. 
Æрхауди немыцаг. Тæлфы... 
Инус ыл сау хъама сæрфы... 
224 
Æмæ сын уым сæ гæрзтæ байстой. 
Сæ архайдыл нæ хæцыд цæст. 
Сæ къухтæ сын фæстæмæ сбастой 
Æмæ сæ ракодтой. Æрмæст: 
Хъуыд ма ысуæгъд кæнын цыппары, 
Цæйдæр тыххæй, кæнæ та барæй 
Ызнон æрцыдысты уым ахст... 
Ирæйæ, дам, сыл бацыд хъаст. 
Æмæ сæ рауæгъд кодтой къарцæй. 
Æмæ та тар хъæдмæ сæ тахт... 
Цы ’мбал сын уыцы ран фæмарди, - 
Йæ ингæн уыдон руаджы ссардзæн... 
Мæстæй сæ алы лæг дæр хæлд. 
Нæ йæ ныууагътой уым дзæгъæл. 
225 
Хъæу кодта райсомæй æмызмæлд, 
Æмæ-иу хъус-хъусы дзырдтой: 
Нæ хицæуттæм Хуыцау фæтызмæг 
Æмæ сæ сæр ысси сæ кой. 
Ызнон сын Ирычкæ æрбайсæфт, 
Ныр-иу йæ хорз фæндыр æрбайсæд! 
Йæ фæндыр баззади дзæгъæл. 
254 — — 

Чехойты Сæрæби. ЦÆР! 
Лæг дæр цы нæ вæййы æнхъæл, 
Куыд ыл æрцæуы уый фылдæр хатт! 
Дысон та фесæфти Гацыр, 
Ыстæй Тасолтанæн йæ фырт. 
Ыстыр бынат та сæм куыд æрхауд, 
Уый мысы афонмæ Гацыр, 
Хъæубæсты старостæ Гацыр! 
226 
Ныр уæртæ къулбæрзæйтæй бадынц, 
Æмæ ма хъæлдзæг дæр куыд уой! 
Ныууадз, дам, ахæмты сæ адыл 
Æмæ фыдбылызтæ кæной. 
Тых кæнын, ахстæй къарцы дарын, 
Æгъгъæд у! Хорз сын бантыст марын! 
Кæй та фæласын кодтой дард, 
Чи та æххормагæй дæр мард. 
Кæс-ма сæм, Бæрзыхъæуы тъузтæм! 
Цæуылдæр нал фидауынц ныр 
Тасойы фырт æмæ Гацыр. 
Кæнынц сæ кæрæдзиуыл бустæ. 
Кæнынц сæ фыдмитыл фæсмон, 
Фæлæ сыл баизæр сæ бон. 
227 
Рæсугъд Ирæ дæр бады уæртæ, 
Йæ дарæс немыцаг бынтон. 
Тæвды ныггом кодта йæ тæрттæ, 
Ныр ын йæ дзыккутæ ныттон! 
Хуыздæрты уый фæмарын кодта, 
255 — . 
& 

Чехойты Сæрæби. ЦÆР! 
Нæхиуыл немыцмæ ызгъордта. 
Ныр та сын нал радта салам, 
«Хальт Гитлер!» - нал загъта ныр ам. 
Йæ цуры не’ знæгтæ цыппарæй 
Кæнынц сæ хъысмæтыл сым-сым. 
Барис сын - замманай фысым, 
Æмæ дзы алчидæр æмбары, 
Æнæ дзуапп ратгæ сын кæй нæй 
Сæ цъаммар архайды тыххæй. 
228 
Хъæуæй пъæлицæйы фылдæр уыд, 
Дыууæ дзы ахст фæци æрмæст. 
Сæ дарын ацы ран зындæр у, 
Хъæуы хæцын, цæуы ма хæст. 
Барис сыл тынг дзæбæх ныффыста, 
Сæ лæгъстæтæм сын уый нæ хъуыста, 
Йæ маст фыхт се ’ппæтмæ дæр тынг. 
Æмæ сæ бафтыдта мæты. 
Æфсæддон хицаумæ сæ радта. 
Ирæйы н’ арвыста æцæг. 
Гацыры дæр. Уыди фыдлæг. 
Нæхионты мæлæтмæ тардта. 
Фæсмонæй ницуал ис ныр та, 
Уый хатгай сабыргай куыдта. 
229 
- Ирæ, ды де ’нæсæр хъуыддагæн 
Ныр хъуамæ дзуапмæ уай цæттæ. 
- 256 — , 

Чехойты Сæрæби. ЦÆР! \Цф?*> 
Мах демæ зонгæтæ стæм рагæй, 
Фæлæ мын хорз зонгæ нæ дæ. 
Нæ зæхх нын фашисттæ куы байстой, 
Нæ адæмты сæхимæ бастæй 
Куыд ласынц, уый уыдтай æдзух, 
Ды та сæм радтай, ра, дæ къух. 
Уæй кодтай хорз лæгты æдзухдæр... 
Знаг мары, судзы, тых кæны, 
Уыдтæ ды йе ’мбал æмæ ныр 
Дæуæн дæр тугæйдзаг дæ къухтæ! 
Ды сын æххуысгæнæг ысдæ. 
Мæнмæ ды рагæй дæр фыст дæ. 
230 
Нæ бæззыс рагæй дæр æмбалæн, 
Ирæ, фæрæзтам дын зынæй. 
Ныр та дын аирвæзæн нал и, 
Ыстыр хъуыддагæн сæфæн нæй. 
Хæстæй цы Мурат ралыгъд, уый дæр 
Уæхимæ бамбæхстай. Дæ митæ 
Бынтондæр диссаг ысты тынг, 
Фæлæ ныр ницуал у нæтын, 
Йæ фыд кæй расырдта сæхицæй, 
Гъе уымæй дын сывæллон уыд, 
Дæ мæстæй амарди дæ фыд, 
Æндæр ма цардаид йæхицæн... 
Нæ къорд дын рахаста тæрхон: 
Зæгъ ацы дунейæн хæрзбон. 
.= 257 — 

Чехойты Сæрæби. ЦÆР! 
231 
Ирæйы партизантæ фехстой... 
Гацыр дæр бахордта йæ сæр. 
Ызнæгтæ цагъд нырма нæ фесты, 
Сæ бон кæд ницуал у, уæддæр. 
Сæ хæстæй ницуал уайы, ницы. 
Фылдæр рæтты фæстæмæ лидзынц. 
Хъæуæй пъæлицæмæ цæуæг 
Ныр нал ис. Нал æм арынц лæг. 
Ыскодта ирдбонтæ зымæгон, 
Фæхъарм ис ацы бон æваст. 
Мит тайы, хур дзæбæх æркаст. 
Фæлæ уыд комы дон тызмæггонд 
Æмæ йыл худæн дæр нæ уыд: 
У тагъддæр ахæм бон йæ цыд. 
232 
Ныр хъæу æмризæджы ныррызти... 
Йæхицæн алчи дæр фæтарст. 
Инус та даргъ бæласмæ схызти, 
Йæ бинокылтæй хъæумæ каст... 
Æмæ дын: бæх æд саргъ, æд идон! 
Дон нуазы, алцæмæй дæр ифтонг. 
Хæрзхуыз у уайаг арæзт бæх, 
Сæрфы йæ иу фашист дзæбæх. 
Ыстыр. Лæппулæг у. Сырхуадул. 
Йæ фарсыл даргъ æхсаргард баст, 
Фæлæ-иу хъæды ’рдæм фæкаст. 
Инус цæугæ-цæуын дæр уад у: 
~=—_ 258 — * 

Чехойты Сæрæби. ЦÆР! 
Барисмæ бафæрсынмæ цыд. 
Барисæй бар ракурын хъуыд. 
233 
Нæу арæх немыцмæ æхсаргард, 
Фæлæ сæм «нæй» зæгъæн дæр нæй. 
Ыстæй у ахæм кард ыссаргæ, 
Кæнæ лæвар, кæнæ тыхæй. 
Хæцæг æфсæдтæй дæр куы нæ у. 
Пъæлицæ... хъæуты уый фæлæууы. 
Кæд уый сæхи кард у, уæд та? 
Кавказы адæмтæм дæр тагъд 
Æнцон у ахæм кард ыссарын. 
Æниу, куыдфæнды уæд!.. Уыд æм. 
Йæ фарсыл бастæй йæ уынæм. 
Æвæццæгæн дзы уарзта марын. 
Зыдта дзы архайын лæгау 
’Мæ йын æй ма кæнæм æвгъау. 
234 
- Æз федтон иу саргъы бæх комы 
Æмæ йæ сласон, зæгъын, æз... 
- Дæхи мын хъахъхъæн, уый дæ домын. 
Инус ысцин кодта: «Фæкæс»... 
Йæхæдæг азгъордта уырдыгмæ 
Æмæ Инус цæсты ныкъуылдмæ 
Ныххæццæ хъæдбынмæ. Хъуызы. 
Уый уымæн никуы уыди зын. 
Дзырдта йæхинымæр: «Зæрондæй 
^——— 259 — * 

^ 
Чехойты Сæрæби. ЦÆР! 
Æз кардæй нал зонын хæцын? 
Кæддæр цы дæсны уыдтæн, цы! 
Кæм ыстут, кæм, лæппуйы бонтæ? 
Цы уа, уый уæд! Ыздæхæн нæй! 
Мæхи ма бафæлварон, цæй!.. 
235 
Цæуы йæм. Мæнæ ис йæ къуди! 
Хъуызгæйæ йæм фæстæты цыд. 
Йæ фæсхъус тынг хъæрæй ныххудти. 
Фæтарсти немыцаг, фæзылд... 
Инус æм фелвæста йæ хъама... 
Хæбæцц æм алæууыди: «Гъа ма!»... 
Ызнаг дæр фелвæста йæ кард. 
Фæкалд. Инус та йын: «Фест тагъд!» 
Цæуынц кæрæдзимæ сындæггай... 
Æмæ сын бацайдагъи хæст. 
Бæх та у се ’вдисæн æрмæст... 
- Ды мын мæ ирон зæхх ыссæндай, 
Куыдзæй цы куыдз райгуырд, фæлæу! 
Дæ туджы анайон æз дæу! - 
236 
Хæцынц. Сæ кæрдты цъыкк дард хъуысы. 
Мæлын сæ никæй фæнды ныр. 
Немыцаг тынг зæрдиагæй кусы, 
Инус дзы хъазæгау кæны. 
Куы йæ Инус гъæпп-уппы сисы, 
Ыстæрсы немыцаг, ысризы... 
Куы та Инусмæ гъæйтт бырсы, 
— 260 ——, 

Чехойты Сæрæби. ЦÆР! 
ЬР 
Инус æм комкоммæ кæсы. 
Йæ роныл цухъхъайы фæччитæ, 
Йæ синтыл - галиу къух æвæрд... 
Уæу-уæй, куы æрцæуой æфхæрд 
Йæ зæронд даргъ рæсугъд рихитæ! 
Тас уадзынц немыцаджы, тас... 
Инус та ног бырсы æдас... 
237 
Тæры йæ доны былмæ цалхау, 
Йæ архайдыл нæ хæцы цæст. 
Ызнагмæ улæфты бар нал хауд, 
Йæхи ма хъахъхъæны æрмæст 
Кæуы, тыхсы: «Цы хос, цы амал?» 
Йæ кард фæхауд, йæ риуы - хъама. 
Æрхауд йæхæдæг дæр. Ныхъхъус... 
Йæ рихи адаудта Инус. 
Ныссæрфта ууыл дæр йæ хъама. 
Ысдзырдта: «Хорз хæцыдтæ ды. 
Дæу дæр мæн амарын фæндыд. 
Æз дæр цы бакодтаин хъуамæ? 
Æндæр дын ницы у мæ бон. 
Ныр дын дæ бæхыл дæр тæхон!» 
232 
Æмæ йын абадти йæ бæхыл, 
Хъæды фæаууон ис æваст. 
Фæстæмæ йе ’мбæлттæм ыздæхы, 
Фæлæ фæллад лæгау - йæ каст. 
Уæдмæ иу лæг Барисмæ ссыди 
261=— . 

Чехойты Сæрæби. ЦÆР! 
Æмæ йын радзырдта, цы цыди 
Зæронд Инусимæ бынæй. 
Кæм уыди уыцы хæст, куыдæй... 
Барис бæласы сæрæй акаст. 
Лæджы мард доны был уыдта, 
Йæ риуыл иу халон куыдта. 
- Зæрондæн ничи кодта ахъаз. 
Хæцыди иунæгæй сæрæн. 
- Лæджы кой не скодта мæнæн. 
239 
Уæдмæ Инус ныккæнды февзæрд. 
Барис ын: «Асайдтай ды мæн... 
Уæллæй, Инус, æгьдау нæм февзæр, 
Лæджы кой не скодтай мæнæн». 
- Бæхы цур æз лæджы нæ уынын... 
Нæ уыдзæн мæн, нæ мæ фæуырны... 
Нæ хицау, курын дæ хатыр. 
Кæддæр æз сахуыр дæн хæтын... 
Сæттын мæ рæдыдыл. Дыккаг хатт 
Æз афтæ нал кæндзынæн, нал. 
Уыдтæн мæ ивгьуыд бонтæй хъал... 
Лæппуйæ никуы уыдтæн агхаф. 
Ныр та фæзæронд дæн æгæр... 
- Æмæ дын ницы у ныр дæр, 
240 
Фæлæ æфсæдцон закъон ма хал. 
Уæ алкæй рыст дæр у мæ рыст. 
262 =»•-- 

Чехойты Сæрæби. ЦÆР! 
Инус, зæронд уæвгæйæ махау 
Ды дæр фыдæбæттæ кæныс 
Æмæ дын уый тыххæй цытимæ, 
Ыстæй сæрæгасæй бæхимæ 
Дзæбæх кæй сæмбæлдтæ, хатыр! 
Инус, ыстыр бузныг, ыстыр. 
Ныр та нын хъисфæндырæй ацæгъд, 
Æцæг æй зарынимæ кæн. 
Дæ зард æхсызгон у лæгæн, 
Æмæ нын хъæлдзæгдзинад ратдзæн. 
Зæрондыл зарын æй фæнды... 
Нæртон Залиханыл цæгъды: 
НÆРТОН ЗАЛИХАН ÆМÆ ЗÆРОНД 
ЛÆДЖЫ ЗАРÆГ 
Далæ, дам, комы барæг æрбацæуы. 
Барæг æрбацæуы комы нарæджы. 
Ой, мæгуыр зæронд лæг. 
Бæх цæуы сабыргай, хъустæ æрхаудысты, 
Сæр бæрзонд нæ дары, мигъау рыг нæ бады. 
Ой, мæгуыр къуылых бæх. 
Нарты фæсивæд та хъазты куы кафынц. 
Хъазт сæм уыд, ыстыр хъазт, се стыр ныхасы. 
Ой, нæ хъал фæсивæд. 
Уалынмæ барæг хъазтмæ æрбахæццæ. 
Хъазты кæронæй сæм уыцы сих зæронд лæг 
Афтæ куы дзуры: 
— 263 — 

Чехойты Сæрæби. ЦÆР! 
- Фарн уæ хъазты уæд, Нарты фæсивæд! 
- Ой, æгас нæм цæуай, барæг, зæронд лæг! 
Урс зачъе зæронд лæг. 
Фæсивæд зæрондæй хъазынвæнд ыскодтой... 
Худынц ын йæ бæхыл, худынц ын йæхиуыл. 
Ой, мæгуыр зæронд лæг. 
Дзурынц æм фæсивæд: «Иу кафт нæм куы скæнис. 
Цæй-ма, ’рхъаз дæ бæхыл, равдис нын дæ хъару. 
Уазæг фысымы бар у». 
Лæг йæ сæр ныттилы, фелхъивы йæ уæнтæ: 
- Мæ бæх у къуылых бæх, мæхæдæг зæронд лæг. 
Кафынæн æз нал дæн. 
Уалынмæ дын йæ ехс зæхмæ æрæппæрста, 
Раст цыма æнæбары зæхмæ æрхауди. 
Хинæйдзаг зæронд лæг: 
- Лæппутæ, цы фестут, мæ ехс ма мæм сдæттут, 
Бæх мæнæй нал тæрсы, ехсæй ма тæрсы. 
Хинæйдзаг зæронд лæг. 
Дзурынц æм лæппутæ: «Рахиз æм дæхæдæг, 
Кæд бынтондæр зæххæй нал сыстис уæлæмæ». 
Ма кæнут, лæппутæ! 
Фæндырдзæгъдæг чызг æм разгъордта æд фæндыр. 
Ехс æм ыслæвæрдта урс хæмпус къухæй. 
Ой, Нæртон Залихан! 
Зæронд лæг ехсимæ чызджы цонг ацахста. 
Вæхы мæсыгыл æй саргъы раз авæрдта... 
г — 264 — —* 

Чехойты Сæрæби. ЦÆР! 
Хæлиудзых лæппутæ! 
Лæг фатау атахти, мигъау рыг ысбадти, 
Мигъау рыг ысбадти зæронды фæстæ. 
Кад хъæуы зæрондæн. 
Цалынмæ фæсивæд бæхтыл сæргътæ ’вæрдтой, 
Лæг уæдмæ куы фæци авд хохы фæстæ. 
Ма худут зæрондыл. 
Лæппутæй ацы чызг никæмæн бакуымдта... 
Зæронд æй ахаста. Ехх, тæхудыйаг: 
Æз уымæй куы уаин! 
241 
«Æз уарзын ацы зарæг бирæ, 
Фæлæ мæ ма ракæнут хъаст: 
Кæй нæу сымахыл конд, нæ Ирыл, 
Кæй нæу нæ тохимæ дæр баст. 
Уый у хъæбатыр лæгыл зарæг. 
Зын заман ахæм лæг ыссарæн 
Куы вæййы, уадз, зæронд дæр уæд, 
Хæстæг нæ уæнды уæд мæлæт. 
Сымах сæрæн лæппутæй федтон. 
Хъæбатыр саг-лæппутæ стут 
Æмæ æнæнизæй цæрут. 
Æз дæр уæ ныфсæй дæн Советон. 
Сæрбæрзонд уе ’ппæтæй дæр дæн. 
Мæлын æнцон уыдзæн мæнæн». 
265 — * 

Чехойты Сæрæби. ЦÆР! 
242 
- Ды уыдтæ, - иу лæппулæг загъта... 
- Кæс-ма, йæхи цардæй дзы ис... 
- Нæ хистæр раст йæхиуыл цагъта... 
- Ды та цы зæгъдзынæ, Барис? 
- Цы зæгъон, бирæ уыди, бирæ 
Æдас, хъæбатыр лæгтæ Иры. 
Ныр дзы ис ноджыдæр фылдæр, 
Фæлæ кæм нæ вæййы æвзæр, 
Æмæ кæм нæ вæййы тæппудтæ? 
Хъæбатыр ууыл кæны мæт: 
Лæгтæ куы уаиккой æппæт 
Кæмæн фенæм сæ сæртыл худтæ! 
Тыхст заман чи ’мбæхсы йæ сæр, 
Гъе уый у цъаммар æмæ ’взæр! 
243 
Цæуы сæрсæфæн хæст нæ зæххыл... 
Лæбурæг химарæг дæр у. 
Ызнаг цæфтæй фæстæмæ здæхы, 
Ысхауы, иу дзырдæй, йæ уд. 
Йæ мæрдтæ нал фæразы уидзын. 
Фæстæмæ алы ран дæр лидзы. 
Æцæг ма ранæй-ран тæлфы... 
Бынтон æй ныр хъæуы цæвын, 
Ныронг куыд цавтам, уымæй тынгдæр!. 
Нæ Ир æппæтæй дæр хæцы. 
Кæны æфсадимæ æмцыд. 
Нæ уæлахизы хуры тынтæ 
— — 266 — =* 

Чехойты Сæрæби. ЦÆР! \<Ф?С< 
Нæ Ирмæ байдыдтой зынын 
Æмæ сæ не знаг дæр уыны. 
244 
Барисы партизантæ иумæ 
Нæ Сырх æфсадимæ цæуынц. 
Нырма нæ тагъд кæнынц сæхимæ, 
Ныууагътой ацы бон сæ рындз. 
Сæ фарсмæ не ’фсæдтæн ызгъордтой, 
Бæрзыхъæумæ сæ каст ыскодтой. 
Фæцæуынц хъæуы уынгты ныр. 
Райхан сæм адæмимæ цырд 
Æд гæрзтæ фембæлынмæ уади. 
Хъæбыстæ, цæхх æмæ кæрдзын... 
Æхсызгон - уыдонмæ кæсын. 
Йæ зæрдæ та кæмæн нæ ради, 
Куы федтой не ’фсæдты, гъе уæд?! 
Уæнт рухсаг, чи ссардта мæлæт! 
245 
Тæппуды туг нæ бахъуыд калын... 
Тасолтан ахст фæци фыццаг. 
Дзибус та немыцимæ алыгъд, 
Цæмæй сæм акæна фыдцард. 
Ыстæй йæ амардзысты искуы, 
Куы нæ кæндзысты уый мæт исты! 
Ызнаджы нал æвдæлы, нал, 
Фыццагау абон нал у хъал. 
Барис Райханы тыххæй дзуры 
г——=-.= 267 — * 

Чехойты Сæрæби. ЦÆР! 
Уырыссаг булкъонимæ ныр, 
Ыстæй æмбæлтты кой кæны... 
Райхан дæр уым лæууыд сæ цуры. 
Цыдæртæ булкъон дæр фыссы... 
Гæххæтт йæ риудзыппы тъыссы. 
246 
Хъæубæстæй чи фæлыгъди хъæдтæм, 
Фæстæмæ хæдзæрттæм цæуынц. 
Бæргæ сты хъæлдзæг арæзт уæртæ, 
Фæлæ мæгуыргомау сæ уынд. 
Мæнæу Дзибусы кæртæй ласынц, 
Цы уыди, уый нæ уыди хъазын. 
Ызнæгтæн чи кодта æххуыс, 
Кæмæн уыд семæ дæр йæ куыст, - 
Хъæуы мулк бамбæхстой сæхицæн. 
Картоф, нартхор, ыстæй ма фос - 
Фæпайдайæн сын не ’рцыд хос... 
Сæ иутæ тагъд-тагъд фесты лидзæг. 
Чи та дзы ахст фæци æваст 
Æмæ дзы райсдзыстæм нæ маст. 
247 
Æфсæдтæ адард ысты хъæуæй, 
Немыц сæ разæй лидзынц тагъд. 
Хъæуы кæмæн нал уыд фæлæууæн, 
Æххуыс уый не знæгтæй куырдта. 
Партизантæ æрбамбырд ысты... 
Сæ тохы арæхстджын уыдысты. 
- 268 — 

Чехойты Сæрæби. ЦÆР! 
Райхан Барисы цур лæууыд, 
Йæ къухы иу чумæдан уыд. 
Инус йæ бæхы фарсмæ бады. 
Солтан, Æхсар æмæ Ботас, 
Сего, Михал æмæ Илас - 
Кæнынц сын хъæуы адæм батæ. 
Кæсынц сæм чызджытæ æнцад, 
Æд гæрзтæ сахъ лæппутæн - кад! 
248 
Æмбырд сæм уыд «хæрзбон» зæгъынмæ, 
- Æмбæлттæ! - радзырдта Барис, - 
Нæ уыдтæн уе ’мхуызон тæхынмæ, 
Фæлæ мын уе ’хсæн кад уыдис. 
Коммунист дæн æмæ æргомæй 
Нæ партийы, дзыллæйы номæй 
Æз арфæ уе ’ппæтæн кæнын. 
Сымахимæ хæцын, цæрын, 
Æмзæрдæтæ, мæнæн æнцон уыд. 
Чи уæ æвзонгæй хæстмæ цыд, 
Нæ иу та урсзачъе лæг уыд. 
Æмзæрдæ адæмы цы хонут! 
Хæрзбон уал фембæлынмæ ныр! 
Уыдзæн ма фембæлды æмбырд. 
249 
Барис дзы алкæй къух дæр исы... 
Ыстæй Райхан æмæ Инус... 
Кæйдæрты зæрдæтæ сыл риссынц: 
Райханæн - мад, Инусæн - ус. 
- 269 — 

Чехойты Сæрæби. ЦÆР! 
Райханыл ма тыхсы йæ фыд дæр, 
Чысылтæй нал ысты йæ фырттæ... 
Тузар дæр ыл тыхсы кæмдæр... 
Барисæн иунæг у йæ сæр, 
Ууыл Нинæйы мад фæтыхсы, 
Æндæр ыл ничи у æнкъард. 
Барисæн искæй мад дæр - мад. 
Уæдæ æппыннæйæн куы быхсы. 
Зын у æнæ ’мбалæй цæрын, 
Хæрын, цæуын æмæ мæлын. 
250 
Æмæ фæцыдысты фæйнæрдæм, 
Йæхицæй алчи бузныг уыд. 
Кæмæн кæдæм æхсайдта зæрдæ, 
Гъе уырдæм алчидæр фæцыд. 
Райхан - йæ мад æмæ йæ фыдмæ. 
Сæли та каст Барисы ’рцыдмæ. 
Инус йæ зæронд усмæ тахт, 
Цыппарвадæй йæ бæхыл уад!.. 
Сæли ныццин кодта Барисыл, 
Цыма йæхи фырт æрцыд раст, 
Цæссыгтимæ йæм худгæ каст. 
Уый зоны, циу хъæбулыл риссын, 
Куыд ын сæ ахаста мæлæт... 
Ныр та Барисыл кодта мæт. 
251 
Дыууæ дæр бамбæрстой кæрæдзи. 
Барис Сæлийыл кодта мæт. 
270 — 

Чехойты Сæрæби. ЦÆР! ^©9 
Æмæ йæ хæдзар конд куы фæци, 
Уый загъта зæронд усæн уæд: 
- Сæлимæт, иу фæндон мæм равзæрд, 
Ныртæккæ нæ, уыди уый раздæр, 
Ныр дын æз ацы бон зæгъон 
Мæ сыгъдæг зæрдæйы фæндон: 
Мæнæн дæр ничи ис, дæуæн дæр, 
Фæмард хъæбатырæй Хъасбол... 
Фæци Елдзайæн дæр йæ бон... 
Нинæйы ’гасыл нæй æууæндæн... 
Цæй, æмæ сиу кæнæм нæ цард - 
Дæуæн æз фырт, ды та мын мад! 
252 
Ныууадзæм ацы хæдзар афтæ. 
Мæ ног хæдзармæ иумæ цом. 
Кæндзынæ хистæрау уынаффæ, 
Фыртау мæ алцæуыл дæр дом. 
Зæгъ-ма, цæуыс, æви нæ цæуыс? 
Æви дæ æз фыртæн нæ хъæуын? - 
Дæлйау ныуулæфыд Сæли: 
- Мæ бæрн цæмæн кæныс дæхи? 
Цæмæн дæ хъæуы дæу хæссинаг? 
Æз нал дæн мады аккаг, нал. 
Мæнæй ма чи уыдзæни хъал? 
Ды федтай тынг бирæ зындзинад, 
Æмæ æгъгъæд у ныр дæуæн... 
Æз та дæ мæты аргъ нæ дæн. 
— 271 — 

Чехойты Сæрæби. ЦÆР! 
253 
Сæлимæты бæргæ нæ фæндыд 
Зæрондæй искæйы хъыгдар, 
Фæлæ Барисыл та æууæнды 
Æмæ дзы нал ацыди дард. 
Сæли ысразы ис, ысразы. 
Сыгъдæгзæрдæ лæг ис йæ разы. 
- Барис, ыстыр бузныг, ыстыр! 
Æрмæст дæ ракурон хатыр: 
Æз дын куы амæлон, уæд-иу мæ 
Нæ лæджы цур ныфснай бæстон. 
Кæд-иу дзы нал уыди мæ бон, 
Уæддæр фæцардыстæм мах иумæ. 
Ыстæй мын чындз æрхæсс ды тагъд. 
Æз афтæ бакæнин, ды та? 
254 
Цæрынц сæ ног хæдзары хъæлдзæг, 
Æмæ куыннæ цæрой, куыннæ! 
Сæ цард дзы иуы мардæй хæлдзæн, 
Дыууæйы удæгасæй - нæ! 
Райхан сæ рохуаты нæ уадзы, 
Инус дæр сæм ызнон æрбацыд. 
Райхан дзы ракуырдта хатыр: 
- Æфсæрмы дæ кæнын æз тынг, 
Фæлæ ма исты зæгъ мæ фыдæн, 
Дæтты мæ иу лæгæн тыххæй. 
Нæй, уымæн сæххæстгæнæн нæй! 
Æз дæн куырд чызг æнæ рæдыдæй, 
272 

Чехойты Сæрæби. ЦÆР! 
Куыд фæрæдион барæй ныр? 
Кæй уæндын, уый та мын хатыр. 
255 
Кæмæн куырд дæн, уый уарзтон рагæй, 
Ныртæккæ уарзын уый фылдæр. 
Куыд æмбæлд, афтæ уыд хъуыдцагæй. 
Куырдуаты баурс уæд мæ сæр, 
Уæддæр æндæр лæгæн нæ комын! 
Ыссадыл мын чызджытæ домы! 
Мæ фыд дзы арæх хаста ссад, 
Æз та нæ дæн, Инус, къæсса, 
Кæй ивтой иу заманты ссадыл. 
Уæд дын сæм, диссаг ма цы уыд, 
Куыддæртæй бафтыди йæ фыд. 
- Дзамболат, ме ’мбæлттæ сты адон: 
Инус, Барис æмæ Сæли. 
Ды дæр сын бацамон дæхи... 
256 
- Æмæ цæуыл дзурут, цæй адыл? 
- Лæгъз ран дæр сабийау кæлæм. 
Дæ чызджы уæй кæныс ыссадыл 
Æмæ дыл худæгæй мæлæм. - 
Уый уыд Инусы дзуапп фырмæстæй... 
Барис та загъта ам æрмæстдæр: 
- Нæ зоныс ме ’рдхорды дзæбæх 
Æмæ дæ куыройгæсæн зæгъ: 
- Хæстон лæджы куырд чызгыл дзурын 
. ~ 273 — 

Чехойты Сæрæби. ЦÆР! 
Тузар нæ бахатыр кæндзæн... 
- Мæ фыд, хъæлæба дзы уыдзæн... 
Æвдисæнтæ мæнæ мæ цуры: 
Кæй уарзын, уымæн лæвæрд дæн, 
Æндæр мæ ничи хъæуы мæн. 
257 
Райханы фыд йæхи ысцагъта: 
- Æз дæр æрра нæ дæн, æрра... 
Фæдзурынц хъус-хъусы: фæмард, дам, 
Райхан та уадз æмæ цæра. 
Писмо дзы рагæй нæй, æхца дæр... 
- Зын у хæстон лæппуйы цардæн 
Ам мæнæ аргъ кæнын куырмæй. 
Ыстæй дзы сау хабар дæр нæй... 
Мари дæр сæм æрбауад мæнæ. 
Мæнæ ма ноджыдæр Салам. 
Æмæ та сæмбырд ысты ам 
Сыхагæй, уазæгæй, лымæнæй. 
Сæ разы карз арахъ лæууы 
Æмæ дзы расидын хъæуы... 
258 
Салам сын газеты дæр бакаст, 
Уыдис дзы куыройгæсыл фыст. 
Куыд давта, афтæ дам æй ацахст, 
Æрмæстдæр давын уыд йæ куыст. 
Салам сын ноджыдæр ма касти: 
Ызнагæн, дам, йæ фронт «ысрасти», 
—=.-= 274 ——_ 

Чехойты Сæрæби. ЦÆР! 
Цы уыди, нал у уый бынтон, 
Ныр хæстæй базыдта йæ бон. 
Кавказы иу фашист дæр нал и, 
Ростовæй феддæдæр ысты. 
Цæуы ма стыр хæстытæ, стыр. 
Нæ зæххыл туджы зæй ысмали. 
Немыц æппæт хæсты дæр цырд 
Фæстæмæ лидзынц, уæдæ, ныр. 
259 
Æз дæр та ног фæцыдтæн хæстмæ, 
Куы фервæзтæн мæ цæфтæй, уæд. 
Мæ иу æрцыд бæргæ фæрæстмæ, 
Цы зæгъдзæн иннæмæн хъысмæт? 
Æрцæудзынæн ма, йе та тохы 
Коммунизм саразыны охыл 
Мыййаг куы фæмард уон æз дæр, 
Зæххыл куы ’рынцайа мæ сæр... 
Куыд уыдзæни, нæ зонын абон... 
Æз зонын иу хъуыддаг æрмæст: 
Мæлæтдзаг цæф куы фæуон æз, - 
Мæлдзынæн адæмы сæраппонд. 
Мæ мард кæм ыссарой мæнæн, 
Уым ме ’ргом Верлинмæ уыдзæн! 
260 
Кæнæ та уæм цæфæй зындзынæн... 
Уыдзæни а-хæстæн кæрон. 
Нæ банцайдзынæн æз хæцынæй, 
Æрмæст уæлахиздзау куыд уон! 
г — 275 — 
Кр 

Чехойты Сæрæби. ЦÆР! 
Мæ мард та циу? - Йæ сæрты ахиз! 
У диссаг мах аккаг уæлахиз! 
Цы дæн уæлахизы цур æз? 
Фæлæ мæлынæн дæр ысбæзз!.. 
Куы фæдæле дæн ног Елхотæй, 
Фыццаг хатт хинымæры уæд 
Уыди мæхиуыл дæр мæ мæт: 
«Хæрзбон та ут, мæ уарзон хотæ! 
Мыййаг куы нæ уал фенат мæн... 
Æз ма уын иу æфсымæр дæн». 
261 
Уæрæх Уæрæсейы быдыртæ, 
Цæст сыл нæ аххæсдзæни, цæст. 
Сæ сæрмæ сау фæздæг нымбырдтæ, 
Сæ бынмæ - тугкалæны хæст. 
Ызнаджы нал æвдæлы размæ, 
Лæмæгъдæр кодта азæй-азмæ. 
Нæ зæхх нæхи къухмæ цæуы, 
Æмæ йыл кусын дæр хъæуы. 
Цæуынц нæ лыгъд адæм фæстæмæ 
Сæ хъæутæм, хæдзæрттæм. Сæ цин.. 
Фæци сæ тухи цард, фæци. 
Фæзыны цъаммар лæг ыстæммæ 
Æмæ йæ базонæм æваст: 
«Хуыдтай ды немыцæгты раст». 
262 
Цæуынц нæхи æфсæдтæ размæ 
Æмæ сæ бауромæн нæй... 
276 ~~_ 

Чехойты Сæрæби. ЦÆР! 
Кæм дæ, Тузар, дзæбæхдæр базмæл, 
Хызт мын у фыд æмæ рынæй. 
Æгæр æз афæстиат дæн Иры. 
Уыдтæн цæфтæ, хъуыддæгтæ - бирæ. 
Зылдтæн мæ зонгæты фæдыл. 
Æмæ тынг ма фæхуд мæныл, 
Дæ кой кæй нал ыскодтон рагæй. 
Ды дæр ныххатыр кæн мæнæн, 
Дæ разы дæр къæмдзæстыг дæн 
Æмæ мæ тынг аххосджын ма кæн, 
Мæ зынаргъ чиныгкæсæг, ды, 
Дæуæн дæр ме ’дыхыл сæттын. 
263 
Тузар хæцы, фæлæ мæсты у, 
Нæ Ирæй рагæй нæй фыстæг. 
Уыд госпитæлы уый Мæскуыйы, 
Цæфæй кæм нæ балæудзæн лæг! 
Райхан æм нал фыста. Барис дæр, 
Æмæ Барисыл кодта дистæ. 
Куыд ныхъхъус йе ’мхæстон хæлар? 
Чызгæн та ахæм «ныхъхъус» бар. 
Райхан æнхъæлмæ каст Тузармæ, 
Тузар та асайынæй тарст, 
Фыхти гъе уый тыххæй йæ маст... 
Кæм ма ис ахæм чызг? Ыссар ма! 
Уæллæй, нæ горæты дæр нæй, 
Хъæуты дæр ссардзынæ зынæй. 
277 

Чехойты Сæрæби. ЦÆР! 
264 
Ыстæй йын баззади куырдуаты, 
Куыннæ фæбаддзæни, куыннæ? 
Кæнæ кæд исчемæ фæбады... 
Куы йыл тынг феууæнды, куы - нæ. 
Йæхæдæг дæр нæ фыссы рагæй, 
Дард лидзы афысты хъуыддагæй, 
Фæзæгъы: нæй, дам, дзы бæркад... 
Ныр мæнæ, о, Тузар, æркаф! - 
Райхан, Барисæй дæм писмотæ! 
’Мæ сæ цæугæ-цæуын кæсы, 
Фæлæ йын дзуапп радтын у зын: 
Бырсынмæ та цæуы йæ ротæ, 
Писмотæ йын лæвæрдтой ныфс. 
Фæцыдæр сахъ хæстоны рыст! 
265 
Уæрæсе аззади сæ фæстæ, 
Хъуыди ма арæнмæ чысыл. 
Бæлвырд фæтыхджындæр нæ бæстæ, 
Ызнаджы нал уадзæм хъуызын. 
Хæст кодта бонæй-бонмæ дарддæр. 
Фашистты Берлины ’рдæм тардтой. 
Нæ хъæутæ, горæттæ, нæ зæхх 
Цæуынц нæхи къухмæ дзæбæх. 
Белорусс æмæ Украинæй 
Фæлыгъди немыцаг æфсад, 
Нæуæг та рухс кæны нæ цард. 
Кæмдæрты ма ныннæры минæ, 
—. 278 __ 

Чехойты Сæрæби. ЦÆР! 
Куы бомбæ фехæлы, куы та 
«Ванюша» сидзæрæй куыдта. 
266 
Нинæ цæсгом ыскодта Ирæн. 
Цы у мæлын, фæлтау нын цæр! 
Нинæ фæтухæн кодта бирæ, 
Фæлæ нын фервæзти уæдцæр. 
Ныр дæр ма хаттæй-хатт ысхъæрзы, 
Куы нал бæзза, уымæй фæтæрсы 
Æмæ ма госпитæлы ис, 
Фæлæ ныр къаддæр у йæ рисс. 
Куы-иу ысдзæбæх ысты цæфтæ, 
Куы та-иу фехæлдысты ног, 
Бынтон нæма сдзæбæх йæ цонг. 
Кæд-иу уый ратыхсти йæ тæвдæй, 
Йæхимæ-иу фæмæсты уæд: 
«Фæлтау куы ссардтаин мæлæт!» 
267 
Фæлæ уæдцæр Нинæ фæстагмæ 
Ысдзæбæх, хæст куы фæци, уæд. 
Хъæуы цæттæ кæнын фæндагмæ, 
Æгъгъæд фыдæбон у, æгъгъæд! 
Йæ хæстон дарæстæ куы райста, 
Æрхастой йæм сæ иумæ бастæй, - 
Йæ уæлæ сæ ыскодта ног: 
Чысыл фæцыбырдæр йæ цонг 
Æмæ йæ бафиппайдта дысæй... 
279 — 

осйЕу Чехойты Сæрæби. ЦÆР! 
Нывнæлдта рахиз дзыпмæ уæд 
Æмæ дзы фелвæста гæххæтт. 
Цыма йын нал уыди нытътъыссæн 
Фæстæмæ уыцы дзыппы раст, - 
Нинæ йæм дистæгæнгæ каст. 
268 
Ды зоныс, чи йæм æй ныффыста 
Æмæ кæй бахордта йæ мæт, 
Йæ дзыппы йын æй чи фæтъыста, 
Куы уыд мæлæтдзаг цæфтæ, уæд. 
Кæуынмондагæй уæд ныттыппыр, 
Цыдæр фыстæг ын уæд йæ дзыппы 
Барис куы атьыста æваст... 
Йæхæдæг уырдыгæй фæраст... 
Фыст та уыд гæххæтты гæбазыл: 
«Æгасæй агуырдтон æз дæу, 
Фæлæ мæ амонд ахæм нæу. 
Уыдтæн цæргæс, ды та - мæ базыр. 
Ныр иунæг базырæй кæм ис 
Тæхæн? Хæрзбон, Нинæ! Барис». 
269 
Æрбадти. Чызг йæ сæр æруагъта, 
Чысыл йæ мидбылты фæхудт. 
Фæстæмæ та йæ бакаст тагъд-тагъд, - 
Уæлдай йын нал уыди йæ уд. 
Нинæмæ ног цæрын æрцыди! 
Цæрын! Цæрын! Мæлын нæ хъуыди! 
——— 280 _ 

Чехойты Сæрæби. ЦÆР! 
Уæлдайдæр: хи амарын циу? 
Зын заман цырд фæлæу, хæлиу! 
Цæмæй дæ зонгуытыл нæ лæууай 
Дзæгъæлдзых, цъаммары раз ды. 
Фæлтау фыдгæнæджы рæзты 
Хуыздæр - сæрбæрзондæй куы цæуай! 
Ныр хæсты цас базыдтам мах! 
Фæлæ нæ тут æгæр фæтагъд. 
270 
Нырма ис иу хъуыддаг йæ размæ: 
«Цæмæн цæрон кæмдæр, цæмæн?» 
...Цæуы Ирыстонмæ, Кавказмæ, 
Цæуы Сæлимæтмæ, хъæмæ. 
Цæуыны хъуыддаг хорз нæма уыд: 
Куы-иу æй бирæ лæууын бахъуыд, - 
Куы цæм, куы цæм, фæлæ нын цыд, 
Йæ мады фенын æй фæндыд... 
Куы сабыргай, куы та-иу тахти. 
Цас тагъддæр, уыйбæрц та хуыздæр. 
Куы-иу фырцинæй зылд йæ сæр, 
Æмæ-иу цæссыг рустыл уади... 
Уыд ма йæ ахæм мæт дæр, уыд: 
Цымæ ма афтæ у йæ фыд? 
271 
Цы «дам» ыл айхъуысти, цы тауыс, 
Куыд-иу куырдта йæ фыд æхца... 
Сæлийы ма, тæхуды, ауын! 
Æмæ йын с’ адджын ис йæ цард. 
281 =~ 

Чехойты Сæрæби. ЦÆР! 
Куы федта туджы зæйтæ хæсты, 
Йæ цард уæд бакадджын йæ цæсты. 
Æмæ æрхъуыды кодта раст: 
Нинæ æрцæудзæни æваст 
Мæрдтæй æрцæуæгау сæхимæ! 
У хорз, кæй басаста йæхи, 
Кæй кадд йæ туг, кæй кадц йæ хид, 
Кæй нæй хæстон лæджы йæХи мæт. 
Кæй фæнды алкæй дæр цæрын, 
Кæрдзын æнæ мастæй хæрын. 
272 
Æмæ ныр байдыдта хъуыдытæ: 
«Цæмæн хъыгдары лæг лæджы?» 
Кæмæ нæ вæййы, кæ, рæдыдтæ 
Æмæ нæ чи нæ уыд мæстджын 
Йæ царды искæй тыххæй искуыд? 
Кæнæ дæхи тыххæй дæр искуы, - 
Ды зон ысраст кæнын рæдыд. 
Кæд-иу дæм аххос дæр нæ уыд, 
Фыдæнæн дыл дзæгъæл фæдзырдтой, 
Кæд абон нæ, уæддæр сын сом 
Ды хъуамæ равдисай æргом: 
Кæй уыдтæ раст, кæй дæ фæлывтой. 
Дæхи дæр уарз æмæ нын цæр, 
Фæлæ ды ма хъыгдар мæн дæр. 
273 
«Æвæдза, диссæгтæ ис æрдзы!.. 
Гъеныр цæмæн фæхъæуы хæст? 
~ ~ 282 — . 

Чехойты Сæрæби. ЦÆР! \*Ф*> 
Зæххыл цæрæгойтæ цæй бæрц и, 
Фæлæ дзы мах хæцæм æрмæст. 
Уыд мæм мæхи марынвæнд иу хатт. 
Мæ цард фæбырынцъаг и ихау... 
Уæд ыл фæцæйбырыдтæн æз... 
Нæ зыдтон: циу цæрын, циу хæст. 
Æз иу бон цас адæм ныццагътон! 
Нæ уыд æндæр гæнæн мæнæн. 
Ныр адæймаг æви сырд дæн? 
Мæн мардау мæрдтимæ ныууагътой... 
Кæмæн куыд йæ бон уыд - хæцыд, 
Ыстæй æнæ хæцгæ нæ уыд. 
274 
Цæмæн нæм рараст ысты ардæм? 
Уæдæ сæм хонæг дæр нæ уыд. 
Æмæ нæ цас амардтой адæм, 
Æмæ нæ цас адæм фæхъуыд. 
Ызнаг тых кæнынмæ æрцæуы 
Æмæ йыл ауæрдын нæ хъæуы! 
Кæй мардтон, цас уыди мæ бон, 
Нæ кæнын ууыл ныр фæсмон. 
Кæрæдзийы туг калынц адæм, 
Æндæр цæрæгойтæм хæст нæй. 
Нæ кæнынц хахуыртæ мæстæй. 
Нæй фосæн ахæстоны бадæн. 
Куы ныппырх вæййы зæххыл туг, 
Уæд ма йыл хъуг дæр кæуы, хъуг! 
— 283 - 

Чехойты Сæрæби. ЦÆР! 
275 
Фæкæнынц богътæ, къахынц къахæй, 
Уæд абухынц сыкъайæ зæхх, - 
Уæд уыдон махыл кæуынц, махыл, 
Цæрын кæй нæ зонæм дзæбæх, 
Кæрæдзийы кæй цæгъдæм хæсты. 
Кæнæ та лæг лæгмæ фæмæсты, 
Уæд ыл фæмысы тугтæ раст, 
Зон барын. Бауром дæ маст! 
Дæ зондæй цæв. Хуыздæр у афтæ 
Цымæ кæд уыдзæни æнцад 
Дунейыл адæймаджы цард? 
Хæстæн куыд никуыуал уа рафтæн 
Йæ ныхмæ, хæсты ныхмæ ’ргом 
Æмхуызонæй, нæ адæм, цом!» 
276 
Сырх æфсад бацыди Германмæ. 
Берлинмæ бахæццæ Тузар. 
Ныффыста ардыгæй Райханмæ: 
«Дæхимæ ног хъарутæ ссар... 
Куы схъыг уай, уæд ныффысс æргомæй, 
Зæгъгæ, æз нал бадын дæ номыл... 
Хæрынæй анхъæлмæ кæсын 
Хуыздæр у, нæу мæнæн уый зын... 
Таму ма мемæ ис, Чермен дæр. 
Чермен ысхорз лæг ис, ысхорз, 
Æрцыд йæ уæлдай митæн хос... 
Мæ зæрдæ рухс кæны йæ фендæй. 
~ 284 — * 

Чехойты Сæрæби. ЦÆР! Хга?& 
Кравцов дæр, Шишкин дæр - æгас. 
Цæуыл ма акæнæм ныхас? 
277 
Чермен уæлдай дзырдтæ, уæлдай ми 
Æппындæр нал кæны, ыслæг. 
Уымæн йæ царды скъола ам и, 
Циу цард, уый бамбæрста æцæг. 
Йæ цæстæнгас уæлæнгай нал у. 
Йæ зонд, йæ фендæй дардмæ ’вналы. 
Кæддæр цæмæйты уыди хъал, 
Уыдон æй нал æндавынц, нал. 
Йæ зонд ын рацарæзта карз хæст. 
Йæ ивгъуыд? - худæг æм кæсы, 
Вæййы йын уый мысгæйæ зын. 
Уыдис сæм фос, уыдис уый арæзт... 
Хъæздыг уыд алцæмæй, бæгуы, 
Фæлæ уыд зондæй та мæгуыр. 
278 
Мах кодтам хæстыты æмкъахист, 
Сымах нæ фæкодтам æгад. 
Æмæ ныр мæнæ ис Уæлахиз, 
Æцæг ыл бирæ туг фæкалд. 
Сæхимæ бирæтæ ыздæхы, 
Нæ туг ныр нал кæлы нæ зæххыл 
Æмæ дыл тагъд рæстæджы уæд 
Æз дæр кæд сæмбæлин. Æгъгъæд 
Æнхъæлмæ ды мæнмæ фæкастæ, 
— 285 

Чехойты Сæрæби. ЦÆР! 
Æз курын уый тыххæй хатыр. 
Чысыл ма банхъæлмæ кæс ныр. 
Мæн тыххæй бавзæрстай ды маст дæр. 
Фæлæ ма иу чысыл æрмæст... 
Фæци Фыдыбæстæйы хæст». 
— 286 — 

Чехойты Сæрæби. ЦÆР! х^К^С’ 
Æртыккаг хдй 
1 
Уыди ыстыр бæрæгбон махæн. 
Уæлахизы бæрæгбон уыд. 
Цин ууыл чи нæ кодта, ахæм, 
Уæллæй, нæ уыд æмæ нæ хъуыд. 
Ирыстон зарыд æмæ кафыд, 
Раст хурмæ стæхынмæ дæр хъавыд, 
Цыма йын нал фаг кодта зæхх 
Йæ зарын азæлыд уæрæх. 
Хъыгаг уыд: не ’рцыдысты се ’ппæт, 
Нæ хæсты чи калдта йæ туг 
Æмæ кæуыл батар йæ дуг, 
Уый ныр Уæлахизыл нæ фембæлд. 
Æппæтæн хæстæй нæй цæуæн. 
Æппæтæн хæсты нæй мæлæн. 
2 
Фæлæ Мурат кæм уыд, цы фæци? 
Мæнæй нæ ферох ис Мурат. 
Хъуыдис ыл афоныл æрхæцын 
Æмæ йын Къодахджын - бынат. 
Уый Нарæй Дзæуджыхъæумæ рацыд, 
Цыма уыди нæ Ирæн балцы... 
Сæтæйдзаг стихтæ йыл фыста, 
Ыстæй цъыфкалæгæй куыста. 
— 287 =• 

Чехойты Сæрæби. ЦÆР! 
Сæхимæ йæ йæ фыд нæ уагъта, 
Æмæ фыдгæнæг уыд æдзух, 
Лæг-иу сæрибарæй фæцух. 
Уый усау уарзы загъта-багъта... 
Æмдзæвгæтæ фыссы æвзæр. 
Фыссы уый хахуыртæ хуыздæр. 
Æрмæстдæр кодта уый йæхи мæт, 
Зыдта уый, аххосджын кæй уыд. 
Цæмæй йын ма сдзурой йæхимæ, - 
Æндæртыл хъаст кæнынмæ цыд. 
Æмæ йын бирæ бантыст, бирæ! 
Уый зонынц ахæмæй нæ Иры. 
Цæмæй уый ма ’рцæуа хъыгдард, 
Уый хæлдта иннæтæн сæ цард. 
Хæстон, лымæн, цыфæнды фестæд. 
Муратæн нал уыди уæлдай. 
Кæмæй цы ратона - йæ хай. 
Йæ митæ йын фæсмойнаг не сты: 
Æмдых Хуыцау æмæ æвзæр, 
Йæ хъуыддаг хорз цæуы ныр дæр! 
Æмæ нæ уыд æвзæр йæ хъуыддаг, 
Фæлæ йæхæдæг у æвзæр: 
Йæхицæн хорз хъуыддаг цы хуыдта, 
Сæфт уымæй раст лæгæн йæ сæр. 
Мæ хæлар, ме ’мбæстон, мæ уарзон, 
г — 288 ———- 

Чехойты Сæрæби. ЦÆР! \*$&> 
Цæмæй Мураты кой ныууадзон, 
Æнцад йæ кадимæ цæра, 
Нæта ’мæ нуаза ’мæ хæра 
Ныр хæст куы фæци, уæд æввонгæй, 
Æз ма уын уый тыххæй зæгъон 
(Кæй нæу сырх кæнын дæр йæ бон), 
Цæмæй йæм нал раздæхон ногæй, 
Цы у тæппудимæ быцæу? 
Мурат мæ рæнхъы аккаг нæу! 
5 
Кæйдæрты базырты бын бамбæхст, 
Мурат зыбыт иунæг кæм у! 
Кæйдæрты сафынмæ тынг арæхст, 
Ныр дæр ма семæ у æмуд. 
Мурат нæ бауарздзæн мæ радзырд, 
Ныр хæстыл бирæ азтæ рацыд, 
Уæдцæр у хин æмæ кæлæн! 
«Ис де ’мбис зæххы бын дæуæн», - 
Куы загъта иу чидæр Муратæн, 
Уый радта ахæм дзуапп уæд цырд: 
«Цы кæнут искæйты мæт, цы? 
Мæнæн у тынг фидар мæ бадæн. 
Ды та туг калдтай, фысс хуыздæр... 
Дæуау æнамонд нæу мæ сæр». 
6 
Фæтарст, фæлыгъд, нымбæхсти хæстæй, 
Йæ цæсгом бахордта бынтон. 
— — 289 ~ * 

Чехойты Сæрæби. ЦÆР! 
Уый уарзы цард æрмæст ныхæстæй, 
Хъуыдцагæй ницы у йæ бон. 
Куы æрцыди нымад тæппудыл, 
Уæд нын нæ раст хæстон лæппутыл 
Уый сахуыр хахуыртæ хæссын, 
Æнцон уыд уымæн та сæ зын. 
Цыфæнды уымæн уæд йæ фидæн... 
Уый у селфой митæм дæсны. 
Куы уаин ахæм лæг æз ныр, 
Мæн дæр уæд Иры Стыртæй иутæ, 
Бæгуыдæр уарзиккой æххæст, 
Куы сдæрин искæй зæвæт æз. 
Хъыг ма уæд искæмæн мæ ныхас! 
Цы у æцæг, уый сусæг нæу. 
Æз уарзын комкоммæ лæджы раз 
Лæгау сæрбæрзондæй æрлæу 
Æмæ йын зæгъ: уæ иуæй-иутæ, 
Нæ хорз хицæутты се ’взæр митæй 
Æфтауынц адæмы цæсты, 
Æмæ сæм æз кæнын мæсты. 
Цы бынат ахсыс, у уымæн й’ аккаг, 
Ды уымæй макуы у дæлдæр, 
Уæлдæр дзы хъуамæ уа дæ сæр! 
Куы нæ уа, раст дæ уæд фæцагай, 
Цæмæй йæ бамбарай дзæбæх. 
Поэт ма циу, уæдæ, уый зæгъ! 
- 290 — — 

Чехойты Сæрæби. ЦÆР! 
8 
Кæд уыд, кæм ис æхсæнад ахæм, 
Хæрзтæ кæм уыдысты æппæт? 
Тæппуд фыдлæг - нæ сæрниз махæн, 
Цæмæн æй кæнæм сусæг уæд? 
Цæуылнæ тох кæнæм йæ ныхмæ? 
Цæмæн ын кæсæм мах йæ дзыхмæ: 
Йæ калм-æвзаг вæййы рæсугъд, 
Æмбыд æнæуый та йæ уд. 
Цы поэт аиппытæ н’ ары, 
Уый у дзæнгæдайы куырой. 
Дзыллæ дзы бузныг дæр куыд уой?! 
Гъе уый æрмæст æхцайыл зары, 
Æндæр æй адæмы мæт нæй. 
Цæры дзæбæх, кæны фынæй. 
Æмбæлттæ ма уыди Муратæн, 
Æмæ ныр хъуамæ хъуыстгонд уой, 
Чи циу, уый хъуамæ зоной адæм! 
Бисарыл хахуыртæ фыстой. 
Кæм цы тæппуд ис, - уазал къуыммæ 
Цыдысты раст лæгтыл рæйынмæ. 
Æмæ дзы алчидæр йæ фæд 
Кæйдæр тухæнты сæфта уæд. 
Дæс азы авæрдтой Бисарæн. 
Æмæ сын канд Бисар нæ уыд, - 
Цæйбæрц раст адæм ахст æрцыд! 
Рæстдзинад ма кæм уыд ыссарæн? 
г ~= 291 — * 

Чехойты Сæрæби. ЦÆР! 
Бынтон уый къæхты бын фæци, 
Мурат та ууыл кодта цин. 
10 
Цæйбæрц фыдбонтæ федта ахстæй! 
Фыргуыстæй, уазалæй, сыдæй! 
Йæ цыппæртæ рæхыстæй бастæй 
Цыди зæлланггæнгæ тыххæй. 
Фæлæ куы рацыд цалдæр мæйы... 
Цы вæййы ’мæ цытæ нæ вæййы: 
Мæскуыйæ иу хорз лæг æрцыд, 
Бисары хицæуттæм хæцыд - 
Уæд ын йæ хъадамантæ систой. 
Фæцыд сæ авд мæйы Бисар. 
Ысхауд йæ цыппæртæн сæ царм. 
Фæлæ сæ ныр æваст æрфистæг! 
Зын уыди карз хæсты æгæр, 
У ахст æнаххосæй зындæр! 
11 
Ис махмæ иу аипп (мынæг у), 
Нæ дзурæм ахæмæн æргом: 
Ызнон цы уыд, ныр та цы лæг у 
Æмæ цы пайда ратдзæн сом. 
Лæгæн сывæллонæй ном радтынц. 
Лæгæн дыууæ номы ис царды. 
Сæ иу - цы номæй фыссынц дæу. 
Дыккаг ном хи дæтгæйæ нæу, 
Фæлæ у хицæйгæнгæ алкæд! 
~ 292 — . 

Чехойты Сæрæби. ЦÆР! Х^ЩО’ 
Уый радтынц, лæг куы суай, ыстыр, 
Зын заман, хæст, кæнæ куысты. 
Цы у æгаддзинад, уый ма кæн. 
Кæд хæсты разындтæ тæппуд, 
Уæд ды хæрздзæгъæл дарыс худ. 
12 
Дыккаг номæй нæ хонæм никæй, 
Фæнды уæд хорз, фæнды - æвзæр. 
Гье уымæй мах кæнæм рæдигæ, 
Цыма нæм нал и ныфс, æфсæрм. 
Мурат - æдыхст, Мурат - бынаты. 
Йæхи хуызæттæм у нымады. 
Бисар - хæстон, æфхæрд - рæстæй, 
Уый, дам, уыд ахст, бынат ын нæй. 
Æдзухдæр раст лæг у æууæндаг 
Æмæ тыхстдæр вæййы йæ цард. 
Мурат - æдыхст æмæ мæнгард! 
Уæд махæн иу куы у нæ фæндаг, 
Мурат лæгъз рæтты дæр кæуы, 
Бисар та гуыргъахъты цæуы. 
13 
Мурат у амондджын лæг Иры. 
Фæлæ йæм чи кæны хæлæг? 
Фыдбонтæ чи бавзæрста бирæ, 
Уый уымæй - амондджындæр лæг! 
Нæ фæндаг махæн - коммунизммæ, 
Кæд æз æфхæрд лæг дæн, мæ низ мæ 
, — 293 — * 

Чехойты Сæрæби. ЦÆР! 
Чысылгай байдыдта хæрын, 
Уæддæр сæрбæрзондæй цæрын! 
Æз ыл цæуын, куыд у мæ амал, 
Мураты цыдæй йыл, зæгъын, 
Мæ сæрмæ не ’рхæссин цæуын! 
Зæгъин ын: амæл, зæгъгæ, амæл, 
Æмæ куывды цæуы гъе уæд. 
Фæлтау уал фæндæгтæ нæмæд! 
14 
Муратæн нæу уæлдай æппындæр... 
Ызнаг куы баззадаид ам, 
Уæд ын Мурат (фæуа йæ бындар), 
Æдзух лæвæрдтаид салам. 
Ызнаг куы уыдаид уæлахиз, 
Уæд йемæ кодтаид æмкъахист. 
Жозеф Фушейы хуызæн у. 
У уымæн ахæм ран æнуд, 
Цы ран уый хахуыртæ нæ кæна. 
Ныр æй ныхъхъуыдты уадзæм, цæй. 
Поэт дзы нæй, лæг дæр дзы нæй. 
Мæ ном мын уый койæ куы сæнад. 
Лæджы ныв сис æмæ дын - кад. 
Мæнæн æгады хос - Мурат! 
15 
Нинæ цыди йæ нæуæг цардмæ... 
Мæнæ нæ ирон уарзон зæхх! 
Кавказы урссæр хæхтæ дардмæ 
Зындысты поездмæ дзæбæх. 
_ ,_ 294 — * 

Чехойты Сæрæби. ЦÆР! \?й^ 
Уый касти гом рудзынгæй хæхтæм, 
Колхозон быдыртæм, нæ рæгътæм. 
Æмæ нæ цъититы уындæй 
Æнæ ысхъæлдзæг уæвæн нæй! 
Бынтон йæ зæрдæйы уаг фендæр, 
Фырцинæй нал ардта бынат, 
Йæ рустыл-иу цæссыгтæ ’руад 
Нинæйæн урс цъититы фендæй. 
Æмæ куыд нæ кодтаид цин?.. 
Нинæ ма хæсты дæр фæци! 
16 
Æризæр. Хæхтæм Мæй æрзæбул... 
Уыд ног Мæй, Нинæйы Мæй уыд. 
Æрцыд Сæлимæтмæ йæ хъæбул, 
Æмæ йæ базонын дæр хъуыд. 
Нæ йæ базыдта, нæ, Сæлимæт. 
Кæд вæййы мады та йæхи мæт... 
Вадтуынджы. Иуырдæм нымдзаст... 
Барисмæ та æнхъæлмæ каст... 
Æфсæдцон чызг йæ разы фестад: 
- Дæ изæр хорз, зæронд ус!.. Бад!.. 
- Зæрдырай у, мæ хур... 
- Нæ мад, зыдтон дæ æз (Сæли ныр фестад), 
Дæ чызг мын хорз зонгæ уыдис... 
Зæгъ-ма, Нинæ та уын кæм ис? 
17 
Цæссыгтæ февзæрдысты... 
- Уынджы цы лæууæм, мидæмæ нæм рац... 
— — 295 — * 

Чехойты Сæрæби. ЦÆР! 
Зæгъ мын, кæм мын зыдтай мæ чызджы? 
Ыстæй дæ фæллад дæр ысуадз. - 
(Нинæ йæхæдæг хорзау нал уыд, 
Кæйдæр ролы йæ хъазын бахъуыд). 
- Мæ чызгыл аурси мæ хил... 
Уый Терчы фесæфта йæхи... 
Уыдтæн мæ иунæг чызгæй бонджын, 
Фæлæ мæ цардхъуагæй фæхъуыд. 
Чи нал уа, ахæм чызг нæ уыд. 
Ныртæккæ чи сæтты æвзонджы! 
Æрра ми бакодта мæ чызг... 
Йæ царды чи нæ уыд мæстджын? 
18 
Уæд ын ныхъхъæбыс кодта Нинæ 
Æмæ йæ цæстысыг æркалд... 
- Æз дæн, æз дæн! Æз дæн дæ Нинæ! - 
Сæли фæуадзыг и. Æрбадт. 
Сæрфы йæ цæссыгтæ йæ дысæй. 
Хæцы Нинæ, цыма, хъæбысæй, 
Сæлимæты нæ уадзы уæгъд: 
- Дæ чызг æдылы уыди уæд... 
Мæ мад, ныххатыр кæн дæ чызгæн, 
Кæй бавзæрстай мæн тыххæй маст. 
Мæнæй дæр мачи кæнæд хъаст... 
Кæд дын у ме ’рцæуын æхсызгон, 
Уæд мын ныххатыр кæн, мæ мад 
Æмæ ныр мауал кæн æнкъард. 
— 296 — — 

Чехойты Сæрæби. ЦÆР! 
& 
19 
Уыдис сæм тынг бирæ хабæрттæ... 
Нинæ ныр бауарзта йæ цард. 
Сæлийæн бахъæлдзæг йæ зæрдæ, 
Æмæ ма иу ран дæр кæм бадт! 
Дзырдта йын, ацы ран куыд æрцард, 
Уый тарсти, Нинæ йæм куы хæца, 
Фæлæ æнæ ’рцæргæ нæ уыд, - 
Йæ хæдзар хæсты хæлд æрцыд. 
Нинæ йæм байхъуыста лæмбынæг: 
- Æрцард мæм иу лæппу. Хæстон. 
Нæ хæдзар фехæлди бынтон. 
Нæ ис дæр хæлддзæгты фæбынæй. 
Ды дæр, дам, иунæг дæ, æз дæр. 
Ды - мад, æз - фырт æмæ кæстæр. 
20 
Цы бавæййæм? Æппындæр ницы, 
Фæлæ нæ цард цæуы æнгом. 
Мæ хъыгæй иннæрдæм нæ лидзы, 
Йæ ном Барис хуыйны, йæ ном. 
Нинæ ам фестъæлфыд, фæсырхи, 
Йæ ныхæй рахъардта йæ сур хид... 
Къæхты хъæр дуары ’дде фæцыд. 
Сæлимæт уыцырдæм фæзылд. 
Дуар байгом. Хæдзармæ æрбахызт 
Зæронд лæг цухъаты, Инус... 
Варис йæ хæдфæстæ. Фæхъус... 
Фæлæ Нинæйы зæрдæ барызт... 
. -. 297 

Чехойты Сæрæби. ЦÆР! 
Сæ иу дæр се ’ннæмæ ныджджих, 
Фæлæ сæ чи æмбары, чи? 
21 
- Барис дæ? - Нинæйы хъæр фехъуыст. 
- Нинæ! Цы мын фæдæ? Æгас? 
Сæлимæт даргъ диванæй фенкъуыст... 
Инус сæм мидбылхудгæ каст. 
Цæстæй сын абарста сæ фидауц. 
Кæрæдзийы нылвæстой фидар, 
Æмæ сæ цæссыгтæ кæлынц... 
Нæ зæрæдтæ та дис кæнынц. 
Ысуагътой. Цинæйдзаг цæссыгтæ 
Сæ хъыгтæн нал радтой бынат. 
Уый уыд фыццаг хъæбыс, зынаргъ! 
- Мæ чызгæн цæсты раз хъæбыстæ? 
Инус, фæдзæгъæли мæ зонд... 
Уынын æгæр диссаг, уый зон! 
22 
Нинæ нын феддæдуар и уайтагъд... 
Уым тыргъы цæссыгтæ сæрфы. 
«Уæдæ цы фембæлд уыдзæн ай та?» - 
Йæ зæрдæ тынг арæх цæвы... 
Барис фæхæцыди йæхиуыл, 
Йæ иу къух авæрдта йæ риуыл: 
- Уæ дыууæ... Хистæртæ ыстут... 
Сæли, ныххатыр мын кæнут, 
Æз рог ми никуы кодтон царды... 
_ 298 — 

Чехойты Сæрæби. ЦÆР! ХЖ&& 
Уыдыстæм хорз зонгæтæ мах, 
Фæлæ фæхицæн ыстæм тагъд... 
Инус, цы уын æй дзурон дардыл, 
Уæхæдæг хорз зонут, куыдæй 
Æмæ йын ферохгæнæн нæй. 
23 
- Инус, Сæлимæт куывд ыскæнæд. 
- Чындзæхсæв æмæ куывд дæр. 
Цы уæ хъæуы, фидауæг - мæнæ! 
Цæттæ, кæм бахъæуа мæ сæр. 
- Сымах кæрæдзийы кæд уарзтат, 
Уæ иу кæд иннæмæн тынг барста, 
Уæд уын уæ бар уæхи кæнын... 
Æз дæр ма иучысыл цæрын... 
Уæд уæ уæ дыууæйы дæр амонд, 
Кæнæ та иумæ дæр фæуæд, 
Мæнæн бынтон хорз уаид уæд. 
- Æндæр ранмæ Барисæн амон, 
Уæд уый дзæгъæл уыдзæн, дзæгъæл, 
Æрцыд, кæмæн нæ уыд æнхъæл. 
24 
Нинæ уæд дуары цур лæууыди. 
Цыдæриддæр дзырдтой, уый хъуыст. 
Мах зонæм, алкæй дæр нæ уд и, 
Фæлæ нæу алкæй зæрдæ рыст. 
Уыди Барисы фыст йæ къухы. 
Æркæсы йæм, куы та йæ тухы. 
299 

Чехойты Сæрæби. ЦÆР! 
Куы схуды мидбылты чысыл, 
Куы та йæхи мидæг тыхсы. 
Куы та æрæнкъард вæййы хатгай, 
Фæлæ йыл нал фидауы ’нкъард, 
Ныр æм зынаргъ кæсы йæ цард. 
Йæхиуыл нал фæкæны катай, 
Ныр æм цæрын æрцыд, цæрын, 
Дзæбæхæй фидæнмæ цæуын. 
25 
Сæли сын радавта хæринаг: 
Цъæх арахъ, цыхт æмæ кæрдзын. 
- Нинæ, ныр дæ, мæ хур, цæринаг, 
Кæм дæ, чысыл ма нæм фæзын... 
Æмæ Нинæ сæ разы февзæрд, 
Йæ хидимæ йæ ныхыл - йе ’фсæрм. 
Райхан дæр сæм æрбауад ныр, 
Хъæбыстæ Нинæйæн кæны. 
Нуца дæр сæм æрбацыд афтæ. 
Мари дæр уыцы ран фæзынд, 
(Барис æм комкоммæ фæзылд), 
Нуца та йыл йæхи ныццавта: 
- Куыд у дæ пъирийы хъуыддаг? 
Нинæйы ды хæтаг хуыдтай!.. 
26 
Кæм уыд хæтагдæр та дæхицæй? 
Дæ чызгыл кодтой ам æмбу... 
Чызджыты сагдæртæй фæхицæн 
Æмæ йын райгуырди лæппу! 
г — 300 ~ — 

Чехойты Сæрæби. ЦÆР! 
8р 
Æнæ лæгаей, кæйдæрты руаджы... 
Дæуау ын алы лæг дæр - адджын... 
Хæстæй уæм иу богъа фæлыгъд, 
Дæ чызг æм пъадвалмæ куы цыд... 
Зæгъ ныр: цытæ зоныс Нинæйæ? 
Науæд дыл нал уыдзæн дзыкку. 
Дзæгъæлдзырд хорз чызгæн хъыг у. 
Уæ сыхаг Нинæмæ бæлгæйæ, 
Ысси уæ цъыф калæн Нинæ! 
Уыди уый афтæ, æви нæ? 
27 
Мари йæ сæр æруагъта риуыл, 
Ныссырх, кæуы æмæ тыхсы. 
Цыма ныхас бакодтой иумæ, - 
Маримæ алчидæр кæсы 
Æлгъæй, мæстæй мæлгæйæ зулмæ - 
Нуца йæ тынг балхъывта къулмæ. 
Мари йæ сау кæлмæрзæн тагъд 
Йæ сæрæй систа ’мæ йæ ’нцад 
Æрытыдта Нинæйы размæ. 
(Уæдмæ дзы бирæ адæм уыд 
Ныр ам æвдисæнтæ дæр хъуыд). 
Дзæбæх дæр нал арæхст ныхасмæ: 
- Нинæ, ныххатыр кæн мæнæн, 
Дæ разы тынг аххосджын дæн. 
22 
Æз дыл æгæр фæкодтон хахуыр, 
Мæнмæ цы нæ фæндтæ уыдис!.. 
301 — * 

Чехойты Сæрæби. ЦÆР! 
Нæ уыдтæн хорз хъуыдцæгтыл ахуыр, 
Ныр та мæхиуыл кæнын дис: 
Æз дыл цæмæн дзырдтон æвзæртæ? 
Цы нæ дын тардта уæд мæ зæрдæ? 
Цы дзырдтон - мысыдтæн сæ æз. 
Ныр у дæ маст райсын дæ хæс... 
Фæдæн æз... Амарут мæ иумæ! 
Кæнæ мæ амар ды, уæдцæр 
Куы у зыбыт иунæг мæ сæр. 
Тузар куы æрцæуа, уæд-иу мын 
Ныххой дæ зæвæтæй мæ цырт: 
Зæгъгæ, æрцыд, Мари, дæ фырт. 
29 
- Мари, æз устытæ нæ марын. 
Уый нæу хæстон лæджы хъуыддаг. 
Фыдæх æппæты знагмæ дарын, 
Мæхи знаг нæу мæнæн ызнаг. 
Æндæр ызнæгтæ федтон хæсты. 
Мæ цард уым бакадцжын мæ цæсты. 
Дæу та мæ фесæфын фæндыд... 
Уæд цинæй амардаис ды! 
Дæ мард дæр ницы у, дæ цард дæр. 
Цæугæ ныр ардыгæй. Æрмæст 
Куыд нал дæ ауына мæ цæст. 
Уый зон, æз хаттæй-хатт æнцад дæн, 
Ды ма куы смæсты кæнай мæн, 
Уæд æз кæддæры чызг нæ дæн... 
302 — 

Чехойты Сæрæби. ЦÆР! 
30 
Мари цырд фелвæста йæ хæцъил, 
Æмæ фæкæс-фæкæсгæнгæ 
Фæцæуы, дуары ’дде куы фæци, 
Цыди уæд сабийау кæугæ. 
Сыхбæстæ сæмбырди Сæлитæм, 
Кæсынæй чи æфсæст сæ цинтæм? 
Нинæмæ чи нæ кодта джих, 
Йæ къух ын чи нæ иста, чи! 
Ыстæй йæм радтой, ра, йæ фæндыр 
Æмæ дзы диссæгтæ цæгъды... 
Лæппу йæ къахфындзтæ сæтты... 
Хъазт сытынг. Алкæй дæр куы фæнды, 
Фæцин кæн Нинæйыл дзæбæх, 
Куыд æнкъуыса сæ быны зæхх. 
31 
Уæд дын Нуца æмæ Инус дæр! 
Фæсивæд, хистæртæн æмдзæгъд! 
Инус лæппуйау кафыд, ус дæр, 
Мæ Нинæ, хорз ма сын æрцæгъд! 
Инус йæ къахфындзтæ æрсадзы. 
Нуцайы ’рлæууын дæр нæ уадзы. 
Ныр та у цин кæнын нæ рад... 
Дард хъуысынц се ’мдзæгъд æмæ зард. 
Фæсивæд уаты зарынц, хъазынц... 
Æрцыди кафынæн рæстæг. 
Уыди дыууадæсмæ хæстæг. 
Хæдзары цалдæр лæджы бадынц... 
, — 303 — * 

Чехойты Сæрæби. ЦÆР! 
Уым ноджы устытæ дæр уыд. 
Гъе уым сæ абадын фæндыд. 
32 
Фæци сæ хъæлдзæгдзинад ахсæв. 
Фæйнæрдæм ахæлиутæ сты. 
Рæстæгæн нæй, мæ хур, æрцахсæн 
Æмæ йæм ма кæнут мæсты. 
Цæуы йæхи цыдæй æнцадгай. 
Нæ бонтæ, не ’хсæвтæ ныл радгай 
Кæрæдзи ивгæйæ цæуынц. 
Фæзыны рындзы фæстæ рындз. 
Нæ куыстæгтæ дæр рæзынц афтæ. 
Нæ цард фæндагау у æдзух 
Æмæ йыл тох кæнгæйæ цу! 
Цард ногæй-ногмæ уайы арфдæр, 
Æз та зæрондгæнгæ цæуын. 
Фæллад ысуадзын дæр хъæуы... 
33 
Нæ дыууæ чызгмæ ис, цы мысой... 
Райхан Нинæтæм у æдас... 
Барис та уыд Инустæм дысон 
Æмæ сæм рауади ныхас... 
Инус дзырдта: 
- Цæр уал мæнимæ, 
Ыстæй нырвитдзыстæм Сæлимæ... 
Мæхæдæг. Сыхæгтæй дæр иу, 
Сæ бирæ минæвæрттæн циу? - 
. _ 304 ~—— 

Чехойты Сæрæби. ЦÆР! 
- Райханы уал чызгмæ нырвитæм 
Æмæ йæ бафæрса фыццаг, 
Кæд æй æз нал хъæуын, мыййаг... 
- Райханмæ уæд гъе ныр фæсидæм... 
Зæгъæд нын «о», кæнæ - æфсон... 
Ыстæй уæд зондзыстæм нæ бон. 
34 
Уæдæй нырмæ дæс боны рацыд, 
Нинæ йæхиуыл кодта дис... 
Цы бавзæрста, куыд дард уыд балцы, 
Ныр та нæ Иры ног куыд ис! 
Куыд та ссардта: йæ къона Иры, 
Сæлимæты, кæй уарзы бирæ, 
Ыстæй Барис дæр у æгас! 
Ныр у кæрæдзимæ сæ каст... 
Райхан дæр фембæлди Нинæйыл... 
Разы. Нинæ ма загъта уæд: 
«Æцæг йæ хæдзæртты цæрæд». 
Зæрдæйыл худæн нæй, зæрдæйыл, 
Ыстæй йæ къуыммæ хæссæн нæй. 
Зæрдæ куы нæ кæны фынæй. 
35 
Тузар дæр хæстæй ныр æрцыди. 
Марийæн цин кæнын йæ рад. 
Мари цыфæндыдæр кæд уыди, 
Уæддæр уый мад у, мæ хур, мад. 
Фæдзырдта йын, йæ фыд куыд амард. 
Г ~:~ 305 — ^ 

Чехойты Сæрæби. ЦÆР! 
«Фæкастæн æм, куыд уыд мæ амал. 
Нæ дзы дæн хæсджын, лæппу, æз. 
Мах уымæн бафыстам йæ хæс...» 
Дзырдта Ирæйы тыххæй бирæ, 
Фæлæ йын не схъæр кодта мад, 
Æмбæхстæй сæм кæй цард Мурат... 
Кæй куыста немыцимæ Ирæ. 
Кæй йын уыд саби дæр, ыстæй 
Йæ мард кæм æрцыди, куыдæй... 
36 
Уынæг æрцыдысты Тузармæ: 
Барис, Нинæ æмæ Инус, 
Сæли, Фаризæт дæр æд армæй, 
Инусæн ноджыдæр йæ ус. 
Тузар сыл тынг хъæлдзæгæй фембæлд, 
Цытæ уыд, чи сын дзуры се ’ппæт!.. 
Уыд уым дæр хъазт, уыд уым дæр куывд, 
Ыстыр диссæгтæ уым дæр уыд. 
Фæдзырдта йын Барис бæлвырдæй 
Ирæйы хабæрттæ æргом... 
Ирæ куыд фесæфта йæ ном... 
Æмæ куыд фесæфти æвыдæй... 
- Барис, нæ дæм кæнын хæрам, 
Цы федтам, - ма рох кæнæм ам. 
37 
Æз хæстæй Ирæйы нæ уыдтон, 
Йæ хъуыддаг мын куыд нæ у зын. 
— 306 — * 

Чехойты Сæрæби. ЦÆР! 
Уæнт рухсаг, чи нæ уал ис, уыдон! 
Ныр мах цæрын хъæуы, цæрын. 
Æмæ йæ къух Барисмæ радта, 
Йæхи уый аххосджынау дардта, 
Фæлæ фæхъæлдзæгдæр и ныр... 
Фæзынд Мураты фыд Батыр, - 
Нæ уарзта Ирæйы æппындæр. 
Уыд ын сæ лымæндзинад хъыг, 
Фæлæ Тузары уарзта тынг 
Æмæ ысхъæлдзæги йæ уындæй: 
- Рье уый лæппу у, гъе, лæппу! 
Мæ фырт та разынди тæппуд... 
38 
Мари ма иу ран дæр кæм лæууы, 
Мари ныр бамбæрста бæлвырд: 
Сыхæгтимæ цæрын кæй хъæуы, 
Цæмæн æм хæцыд тынг йæ фырт... 
Маримæ арфæтæм цыдысты, 
Йæ фырт бынтон йæ цæсты сыстыр. 
Уыди хæйрæджы хай йæ уд. 
Йæ ивгъуыд зондахастыл худт. 
Йæ абон ивгъуыдимæ барста... 
Уæд ын Бариситæ йæ къух 
Куы истой, уæд йæ сæр фæкъул 
Йæ риуыл... Нинæ къух куы райста, 
Уæд ыл хæцыд æмæ хæцыд, 
Цыдæртæ дзурын æй фæндыд... 
=~~ 307 

Чехойты Сæрæби. ЦÆР! 
зэ 
Фæлæ йæм ницы сдзырдта Нинæ... 
Цыди йæ дæндæгты къæс-къæс. 
Кæрон дæр нал уыди йæ цинæн... 
Лæг дæ, уæд маст райсынмæ бæзз. 
Хъæуы ныббарынмæ тыхджын лæг, 
Æцæг дæ ма кæнæд хынджылæг 
Дæхицæй цауддæр лæг дæуæй. 
Æмæ лæджы хуызæн лæгæй 
Маст райс, уæд ницы кæны уый дæр. 
Кæд лæг дæ масты аккаг нæу, 
Уæд йемæ макуы кæн быцæу. 
Мари фæсмон кæны йæ митыл... 
Кæс-ма йæм, цавддурау лæууы 
Æмæ Нинæйы раз кæуы... 
40 
Цы исыс ахæм лæгæй маст та! 
Ды йæ ныхъхъуыдты уадз, фæлтау. 
Ныффæллай, йе кæнæ та бастай, 
Кæд дæм æфхæрдцзинад æрхауд. 
Фæлæ нын раст зæгъынæй ма тæрс. 
Æвзæры уæлныхты дæр ахæсс. 
Æвзæр цы бакæна фыдæй, 
Уый хорз нæ бакæндзæн, уæллæй. 
Цы адæймаг куыдзау фæрæйы, 
Гъе уый у хорз æмбалæн низ. 
Лæджы ном алкæмæн дæр ис, 
Лæгдзинад алкæмæ нæ вæййы: 
—— 308 

Чехойты Сæрæби. ЦÆР! 
Кæмæ лæгдзинад кæсы хорз, 
Кæмæн у цъаммар ми йæ хос. 
41 
Тузары ’рцыдæй рацыд иу мæй... 
Райханы дæр ысрæвдз хъуыдис... 
Сæ цард ысиу кодтой ныр иумæ, 
Ныр сæм ыстыр чындзæхсæв ис. 
Фæсивæд кафынц, зарынц, симынц. 
Кæрæдзимæ зæрæдтæ сидынц. 
Сæр æмæ нæм бæрзæйæн - кад. 
Инус æппæты уæле бадт. 
Йæ къухы физонæг, куыси дæр. 
Фыццаг Уæлахизыл фæсидт: 
«Дзæгъæл нæ туг æмæ нæ хид 
Нæ калдтам, уа хуыздæр нæ фидæн! 
Цæмæй нæ фæсивæд цæрой 
Æмæ чындзæхсæвтæ кæной». 
42 
Дыккаг сидт - дыууæйы ысиуыл. 
Æмзай æмæ æмзæронд уæнт! 
Куыд цæрой базæрондмæ иумæ, 
Сæ тыхтæн макуы уæд кæрон! 
Куыд уа сæ уарзондзинад фидар, 
Æмæ цæй тыххæй нæ уыд сидт та! 
Кæд бирæ банызтой, уæддæр 
Нæ зылди никæмæн йæ сæр. 
Фæцин кодтой изæрмæ адæм. 
г _ 309 — * 

Чехойты Сæрæби. ЦÆР! 
Зæрæдтæй ничиуал уыд уым, - 
Ыссардта алчидæр йæ къуым 
Фæснозт, фæсхæрд æмæ фæлладæй. 
«Дæ минас бирæ уæд, Тузар, 
Цæуæд дæхи фæндиаг дæ цард». 
43 
Тузар йæ куысты ног ныллæууыд. 
Барисимæ та иумæ сты. 
«Кавцинчы» рох кæнын нæ хъæуы, 
Ныр та сæ тох вæййы куысты. 
Хæстæй сæ февдæлди сæ куыстмæ, 
Нæ кæсынц ивгъуыд бонты рыстмæ. 
Райхъан уал ног чындз у нырма, 
Фæлæ йæ куыстыл у нымад. 
Куыстæгтæ бирæ ис хæдзары 
’Мæ сæ Мариимæ кæнынц. 
Мари - æфсин, Райхан та - чындз. 
Сæ иу дæр иннæйы æмбары. 
Чындз хатгай йе ’фсиныл æрмæст 
Цæмæндæр ахæссы йæ цæст... 
44 
Райхан фæджих вæййы Маримæ, 
Цыдæр йæ зæрдæмæ хæссы... 
Фыдгæнæгау кæсы йæхимæ, 
Цыма йын иу цыдæр у зын... 
Ирæйы партизантæн радта. 
Ирæ нæ хуыздæр лæгты мардта 
_—— 310 — 

Чехойты Сæрæби. ЦÆР! 
Æмæ йæ алхъивын хъуыдис... 
Райхан йæхиуыл кодта дис, 
Фæлæ нæ хъыг кодта йæ мийыл. 
Уыд афтæ бакæнын йæ хæс - 
Уыди ыстыр бæллæхы хæст. 
Ирæ ызнаг уыди. Къæм-иу ыл 
Нæ уагъта абадын йæ мад, 
Ирæ та фашисттимæ цард!.. 
45 
Уыцы хъуыддаг Мари нæ зоны, 
Фæлæ Райхан æнхъæлмæ каст... 
Йæхи раст адæмы раз хоны, 
Марийы раз та нæу уый раст... 
Мари йæ нал уарзид æппындæр. 
Зæгъид ын: «Бахордтон мæ бынтæ 
Дæуыл, дæу æрхæссыныл æз 
Æмæ мæ тæригъæд фæхæсс, 
Ды мын куы бахордтай мæ чызджы! 
Ныр та - мæ фырты ус, мæ чындз! 
Мæ фæстæ - къонайы цæджындз. 
Ирæйы ныр кæм хæры сыджыт, 
Ды уый дæр н’ амоныс мæнæн. 
Йæ мад æппынфæстаг æз дæн». 
46 
Мари та ницы зоны уымæн, 
Æндæр ын истытæ зæгъид... 
Æфсинимæ Райхан ыслымæн, 
— 311— 

Чехойты Сæрæби. ЦÆР! 
Фæлæ дзы хъахъхъæны йæхи... 
Æниу, кæдæм цæуа лæгъстæмæ? 
Нæй мардæн раздæхæн фæстæмæ. 
Кæн бустæ, искæмæ дæр хæц, 
Уæдæ дæ туджы дæр фæмæц, 
Йæ цæгатмæ фæсур дæ чындзы, 
Хой къултыл алы бон дæ сæр, - 
Цыфæнды бакæнай, уæддæр 
Ирæйы баныгæдтой рындзыл. 
Æмæ дæм нал раздæхдзæн, нал. 
Дзæгъæл дæ цæссыг дæр фæкалд. 
47 
Æмæ, мыййаг, сæ астæу ма слæу. 
Дзæбæх сæм дзур æмæ сæм худ. 
Дæ чындз - сæрæн, дæ фырт дæр - ас лæг, 
Æмæ уæ царды кой кæнут. 
Æниу, Мари, дæ бон цы бауид! 
Фыццаг уал де сдзуринаг баууил, 
Ыстæй йæ уый фæстæ уæд зæгъ 
Æмæ дæм байхъусой дзæбæх. 
Цы нæ схаудзæн лæджы дзыхæй та! 
Мæстæй зæрдæ къахæн дзырдтæ 
Æмæ нæм рауайы хылтæ. 
Кæм ма ис цард халджытæ? Нæй, дам! 
Бæгуыдæр ис! Сæттæм ыл, цæй. 
Æвзагæй дзы тыхджындæр нæй. 
Фæлæ æвзаг ыстыр зонд куры. 
Æвзаг нын цард халынæн нæу. 
_ _~ з 12 ~ . 

Чехойты Сæрæби. ЦÆР! 
Æрмæст дзы чи нæ зоны дзурын, 
Гъе уый дзы фесафдзæни дæу. 
Æвзаг у, иу чи кæны, ахæм. 
Æнæ ’взаг цард аразын махæн 
Зын уаид. Басæттæм ыл, цæй - 
Æнæ зондæй хæрзæвзаг нæй. 
Кæд дзурыс - иудзинадыл радзур! 
Æмæ дæ мачи лидза дард. 
Æвзагæй искæй хъæлдзæг дар, 
Кæуын дзы макæй кæн. Ныууадз уый... 
Кæд дæм зонд нæй, уæд къадцæр дзур. 
Цы дæм нæй, уый дæхицæй кур! 
49 
Хæсты фæудыл куы рацыд иу аз, 
Уыдис уæд районы æмбырд 
Æппæт хæстонтæн, кодтой минас, 
Уыд дзы ыстыр диссаджы куывд. 
Партизантæ дæр ам уыдысты, 
Сæ тохæй уыдон дæр - сæрыстыр. 
Хæстонтæн чи кодта æххуыс, 
Кæмæн уыд сусæгæй йæ куыст, - 
Хæрзиуджытæ сын уым лæвæрдтой... 
Салам, мæ зонгæтæ, салам! 
Уый хорз, кæй сæмбæлдыстæм ам. 
Цыдæр фыстытæ та нывæрдтон 
Мæ дзыппы ацы ран дæр æз, 
Фæлæ мæ зонгæтыл æрмæст. 
313 

Чехойты Сæрæби. ЦÆР! 
50 
Нинæмæ дзурын дæр нæ уæндын. 
Æз æй куыд бирæ уарзтон, куы! 
Барисмæ та уыди йæ фæндыр, 
Уыд хъазт, куы райхæлди нæ куывд. 
Нинæйы цалдæр хатты федтон. 
Зыдтон: йæ куысты бынат - Детдом. 
Райхан дæр йемæ кусы ныр. 
Ирæйы таурæгъ ын кæны. 
Лæууынц мæ зонгæтæ дзыгуырæй... 
Уырыссаг хъазтæн нæй кæрон. 
Ыстæй ирон хъазт дæр, ирон! 
Фæбадт мæ бирæ уарзт мæ хъуыры: 
Нинæйы ракуырдта Барис! 
Æмæ ма ахæм чызг кæм ис? 
51 
Нинæ хуыздæр бакодта уымæй. 
Нæ дæн Нинæйы аккаг æз. 
Æз уарзтон цалдæр азы къуымæй, 
Хъæр ын æй не скодтон æрмæст. 
Бæргæ, куы загътаин Инусæн... 
Уый ссардтаид йæхимæ хъусæг. 
Барис фæраздæр и мæнæй 
Æмæ ныхъхъуыдты уадзон, цæй. 
Цæрæнт. Цы хос ма ис мæ рисæн? 
Кæрæдзийы аккаг ысты, 
Хæсты дæр, царды дæр, куысты. 
Сæттын: æз цаудцæр дæн Барисæй. 
—=—— 314 ~——- 

Чехойты Сæрæби. ЦÆР! 
Сæ амонд бафæзминаг уæд, 
Æмæ сын макуы уæд мæлæт! 
52 
Мæ зæронд усгуртæ æртæйæ 
Дзæбæх хæстон лæппутæ сты. 
Фæнды сæ алкæй дæр зæрдæйæ 
Нæ бафтын адæмы цæсты. 
Сæ ус курын афон куы уыди, 
Уæд ныл хæстон бæллæх æрцыди. 
Æмæ сæ нал æвдæлди, нал. 
Сæ тут нæ сæраппонд фæкалд. 
Хæстыты ахицæн сæ афон, 
Фæлæ бынтон æрæджы нæу. 
Нырма сын ницы у, фæлæу, - 
Нырма ыссардзысты сæ амонд. 
Æрмæст куы фæкъуылымпы уой, уæд. 
Æз арæх ууыл кæнын мæт. 
53 
Æмбырдæй райхæлдысты адæм. 
- Чермен, цом æз æмæ ды дæр 
Æмæ та Терчы был фæбадæм... 
Тæхудиаг, Нинæимæ цæр! - 
Куы схауди уыцы дзырд мæ дзыхæй, 
Чермен уæд афарста хъæдцыхæй: 
- Ды дæр Нинæйы уарзтай? Ды? 
Дæ хуызæн Нинæмæ уæнды?.. 
Æз æм писмо дæр ма ныффыстон, 
Æцæг, уый хæсты размæ уыд. 
_—— 315 — * 

Чехойты Сæрæби. ЦÆР! 
Дзуапп радта, раст мæнæн цы хъуыд. 
Уæд æм «ныххатыр кæн» нырвыстон.. 
Йæ дзуапп мæ аныхта æгæр, 
Стæй хæстмæ ацыдтæн æз дæр. 
54 
- Чермен, ысуайыс ма йæ рæзты... 
Нинæйæ ницуал ис пайда. 
Уый у Дунейы Хур мæ цæсты, 
Æз та - хуымæтæджы майдан. 
Ныр мах дæр карз хæстыты фестæм. 
Æмæ æвзæр лæппутæ не стæм. 
Ды дæр æндæр æрхæсс, æз дæр 
Æмæ дзæбæх къаимæ цæр, 
Хуыздæр ма уымæй та цы вæййы? 
Цом, цом, мæ хорз хæлар Чермен. 
Тæхудиаг, ахæм хорз чызг фен 
Æмæ æрбайрох кæн Нинæйы!.. 
- Бисар, нæй искæй усæй ус. 
Дæ аккаг ракурыныл кус. 
55 
Таму дæр разгъордта сæ фæстæ 
Æмæ куы баиу ысты, уæд 
Кæнынц чызджы тыххæй ныхæстæ, 
Йæ фидæн - алкæмæн йæ мæт. 
Рæдыдтæ сæм уыдис кæддæрты, 
Кæддæр цытæ нæ уыд сæ зæрды! 
Ныр та æмбаргæ лæгтæ сты. 
г-. =...= 316 — 

Чехойты Сæрæби. ЦÆР! 
Вæййы дзы алчидæр куысты. 
Фæкæнынц ахуыр та изæрæй. 
Хъæуы ныр ахуыр дæр зыдæй. 
Æгуыстæй хорз цæрæнтæ нæй: 
Ныр кусынц, чи куыд у йæ сæрæн 
Таму, Бисар æмæ Чермен, - 
Нæ лæууы афтид голлаг хъен. 
56 
Фæлæ лæгæн йæ цард, йæхи дæр 
Нæ хъæуы рох кæнын бынтон. 
Кæд калдтай туг, кæд калыс хид дæр, 
Цæрын уæд хъуамæ уа дæ бон! 
Фæлæ нын ус курын цы хонут! 
Ыссарын къай бæргæ æнцон у, - 
Æмбал æнцон ыссарæн нæу. 
Цыфæнды та нæ хъæуы дæу. 
Ис алцæмæн дæр афон царды, 
Кæнæд, кæмæн цы у йæ хæс! 
Ды ус дæр афоныл æрхæсс! 
Æнæ къайæ та цард æнад у. 
Таймураз дæр ныхас кæны, 
Таму та афтæ зæгъы ныр: 
57 
- Цыфæндыйы фыдæй нæ мæлын, 
Æз дæр дæн тут æмæ ыстæг. 
Мæн кусынмæ бæргæ æвдæлы, 
Цæрынмæ та мын нæй рæстæг. 
Кæдæмдæр тагъд кæнæм æдзухдæр. 
317-- * 

Чехойты Сæрæби. ЦÆР! 
Кæрæдзийæ æййафæм цухтæ. 
Куыстæй дарддæр ма ис хæстæ 
Лæгыл, æмæ лæг дæн æз дæр! 
Мæхимæ дæр мæ хъуамæ ’вдæла! 
Фæуыдзæн дугъгæнгæ мæ цард. 
Нæ цыд цыд нæу, нæ цыд дæр - тахт. 
Лæг та нæм афтæмæй куы мæла, 
Уæд худæм: «Уый æгуыдзæг уыд, 
Цæрын нæ зыдта ’мæ фæхъуыд». 
58 
- Таймураз, афтæ нæу бынтондæр, - 
Бисар æрбамæсты, - Таму, 
Дзæгъæлы цас фесæфтай бонтæ, 
Уым рæстæг аххосджын кæм у? 
Æгæр ныффæстиат вæййыс хъазты. 
Гыццыл чызг чи уыд, уый дæр растыр. 
Чызгмæ ныджджих вæййыс æдзух... 
Йæхæдæг дæм куыд радта къух, 
Зæгъгæ: «Дæу уарзын, Таму, рагæй, 
Дæ рæстæг мауал саф дзæгъæл... 
Фыны цы нæ вæййыс æнхъæл, 
Дæуæн уый бантысдзæн хъуыдцагæй... 
Æрмæстдæр барвитын дæ хæс 
Æмæ дын бакомдзынæн æз». 
59 
- Йæ дуар уыл цавæр чызг ныхгæдта? 
Ус курынмæ уын нæй рæстæг? 
— 318 — —- 

Чехойты Сæрæби. ЦÆР! 
Цæгъдут уæ дыууæ дæр дзæнгæда, 
Нæ зонут архайын æцæг. 
Уæ ныхæстæй кæй чызг нæ сæтты? 
Уæ дзырд кæмæн баззад йæ зæрды? - 
Бисар, сæ кæстæр, сæм хæцыд. 
Уый се ’хсæн фендджын лæгау цыд. 
Зынди йæ хид йæ ныхыл донау... 
Чызгимæ хицæнæй лæууын, 
Чызгимæ аныхас кæнын, 
Нæ зонынц йе ’мбæлттæ Ньютонау. 
Ис махмæ ахæмтæ дæр, ис. 
Æмæ сыл мачи кæнæд дис. 
60 
Рæстæг сыл афтæмæй фæтæхы. 
Ды йе ’мтахт акæнынæн бæзз. 
Сæ иу дæр, се ’ннæ дæр фæзæгъы: 
«Фæззæджы ракурдзынæн æз». 
Чермен дын уæд: «Ныронг кæм уыдтæ? 
Ды дæр ма ’рхæсс, ды дæр лæг куы дæ! 
Æрмæст дзыхæй кæныс бæр-бæр, 
Чызг дын дæ хъæбысы нывæр, 
Куы нæ дæ ’рцахса йе дæ барцæй, 
Уæд ус кæд ракурдзынæ ды? 
Дæу дæр раст мах хуызæн фæнды». 
- Цæттæ дæн æз, цы хъæуы хардзæн! - 
Фæзæгъынц алы хатт «фæззæг», 
Фæлæ нæ рауайы æцæг. 
319 — 

Чехойты Сæрæби. ЦÆР! 
61 
Сæхи хуызæттæ ма ыссардтой 
Æмæ куы баиу вæййынц, уæд 
Фæхудынц хорз, цæуыл æнкъард уой, 
Æрмæст дзы алкæй дæр йæ мæт 
Хæры. Ысдзурынц та сæм адæм: 
«Кæд курыс ус, кæд уæм фæбадæм?» 
Сæ ног æмбæлтты нæмттæ сты 
(Тæрсын, куы мæм кæной мæсты): 
Вестау, Битар, æртыккаг - Петя, 
Уæтæрбег - цыппæрæмы ном 
(Хатыр, кæй уæ загътон æргом!) 
Цыппар дæр ахуыргæндтæ-йедтæ! 
Чызджытæ! Тагъд мæнмæ, фæдис! 
Запъас мæм авд усгуры ис! 
62 
Нырма сæ дыргътæ уæрст нæ фесты. 
Дзæбæх, æвзыгъд лæппутæ сты. 
Мæ хуызæн уын фыдуындтæ не сты 
Æмæ сæ не ’фтауын цæсты. 
Уæ бонтæ дзæгъæлы цы сафут! 
Уæхæдæг сæм уæд та ныхъхъавут. 
Уынын: зæронд кæнынц зæфцæй 
Æмæ сын феххуыс кæнут, цæй! 
Ысцыргъ кæнут сымах къуымыхы! 
Æцæг фæтагъд хъæуы, фæтагъд... 
Зæгъут сын иу уайдзæф уæд та... 
~ 320 — —* 

Чехойты Сæрæби. ЦÆР! 
ьР 
Хъæуы дзæбæх кæнын къуылыхы! 
Фæзæгъынц, феххуыс, дам, дæ хæс, 
Æмæ сæ нал фæразын æз. 
63 
Нæ лæууы усгуртæм нæ рæстæг, 
Цæгъдынц фынддæс азы сæнттæ. 
Ныфс нæй. Ис уыдонмæ æрмæстдæр 
Æдзухдæр курыны фæндтæ. 
Чызгимæ дзы кæй кæнай зонгæ, 
Зæгъы: «Куы уаид ма æвзонгдæр!» 
Цыма йæхæдæг у æвзонг. 
Æвæрыс фау - дæхи дæр зон! 
Æмæ дзы фау хæссынмæ алчи 
Ысдæсны цалдæр азы ныр. 
Лæгау дзы алчидæр зыны, 
Цæуынц нын иугæйттæй та парчы. 
Нæ парк та диссаг у фæскуыст, 
Лæгæн дзы фесæфы йæ рыст. 
64 
Кæмæй зæгъынц: цыбыр у, ставд у, 
Кæмæй та - даргъ æмæ лыстæг. 
Кæмæй - рæуæг, кæмæй та - цавд дур. 
Кæмæй та - нард, кæнæ - мæллæг. 
Кæмæн йæ риу æгæр ныггом и. 
Кæмæй - налат, кæмæй - æгомыг. 
Кæуыл та «авджын» кофтæ ис. 
Кæмæн йæ сæрыхъуын ныффист 
321 

Чехойты Сæрæби. ЦÆР! 
Бызгъуыр, гуыдынмæрзæны хуызæн. 
Кæмæн йæ даргъ ныхтæ - сырхсау, 
Цæргæсы тугæйдзаг ныхтау. 
Йæ уат нæ бафснайдзæн, йæ хуыссæн, 
Йæхимæ зилынхъом дæр нæу, 
Уæд ма куыд барæвдаудзæн дæу? 
65 
Кæмæй зæгъынц: æдде дуду у, 
Фæлæ у мидæгæй гыхха. 
(Кæй кæм хæры, кæмæн кæм дуды, 
Уым хъуамæ алчидæр ныха). 
Кæмæй зæгъынц: уый у стилягæ, 
Уæд, дам, цæмæй хорз чызг у, уагæр! 
Цыбыр сæ юбкæтæ - къуындæг... 
Кæцонтæ? - Нал сæ ’взары лæг. 
Сæ зæрдæмæ цы чызг фæцæуы, 
Нæ хæссынц уымæ та сæ ныфс. 
Æрмæст ын ф’ агурынц йæ ныв. 
Æвзæр чызг та сæ никæй хъæуы! 
Уæд сын кæд уыдзæни «фæззæг»? 
Гъе уымæн ницуал зоны лæг. 
66 
Æризæр. Хур æрныгуылд уæртæ. 
Фæзынди ног Мæй та уæлдæр. 
Æрбангом кодта æрдз йæ тæрттæ, 
Нымæты батыхта йæ сæр. 
Йæхи æруагъта хæхты фæстæ. 
— 322 — * 

Чехойты Сæрæби. ЦÆР! хЯЗ^ 
Æрталынг и. Æрчысыл бæстæ. 
Кæцæйдæр доны хъæр цæуы. 
Мæн та ныхъхъус уæвын хъæуы. 
Мæнæн дæр у, æнхъæлдæн, афон... 
Мæ роман ацы ран фæуон, 
Зæгъон мæ зонгæтæн хæрзбон! 
Сæ фæдыл зилын дæр ныууадзон, 
Фæлæ куыд фæхицæн уон тагъд, - 
Цы у æнæ уыдон мæ цард? 
67 
Куы нæ уой адæм, - нæй фыссæг дæр, 
Цæрынмæ семæ у дæсны. 
Фыссæн уæд ис, мæ хур, æцæгтæ, 
Гъе уый дæр базыдтон æз ныр. 
Сæ риссæй рисс, сæ циныл - цин кæн, 
Дæ цард, дæ куыст æмæ дæ ингæн 
Цы сты æнæ адæм дæуæн? 
Æппындæр цардæн нæй фæуæн, 
Фæлæ лæджы цард тагъд фæвæййы... 
Дæ цардæн уарзын кæн дæхи. 
Йæ рæзтыл кал дæ туг, дæ хид. 
Цы нæ вæййы лæджы зæрдæйы! 
Фæлæ æппæтæй у хуыздæр, 
Къæхтæй хуыздæр куы куса сæр. 
62 
Цæмæ бакæнай ды ныдзæвгæ, 
Вæййы уый хорз ыскæнын зын. 
— 323 

Чехойты Сæрæби. ЦÆР! 
Хæрз цыбыр лирикон æмдзæвгæ 
Мæнæн «æнцондæр» у фыссын. 
Куыстæн нæм бирæ ис бынæттæ. 
Мæ хæлар, ард хæрын, уырнæд дæ: 
Æппындæр ницы куыст у ’нцон. 
Дæ царды ма агур æнцой, 
Фæлæ дзы архаинаг агур! 
«У фадат аразæг», бæгуы, 
Фæлæ йæ аразæг лæг у! 
Æфсон æдых лæджы хъуыддаг у, 
Тыхджын нæ фæкæны æфсон. 
Чи змæлы, уымæн у йæ бон. 
69 
Рæуæг дзаума æнцон у сисын. 
Уæззау сисыныл ахуыр кæн! 
Æмдзæвгæйыл дæр зон фæриссын 
Æмæ йын макуы уа мæлæн. 
Дæ хуыссæнæй йæм фест æхсæв дæр. 
Фысгæ æмæ бæтгæ дæ цæфтæ... 
Фыргуыст, æххормагæй тыхсыс, 
Уæддæр сæ аразыс, фыссыс. 
Нæ дæ ’вдæлы, цыбыр дæ рæстæг, 
Дæ фадат нæу, фæндагыл дæ, 
Фæлæ фæфыссыс уæд фылдæр! 
Фæрынчын дæ, мæлæт æрхæстæг, 
Уæддæр æцæг поэт фыссы 
Æмæ сæ хорз кондыл тыхсы. 
— 324 _ 

Чехойты Сæрæби. ЦÆР! 
70 
Ныр та æгъгъæд! Фæуы, мæ роман! 
Хæрзбон! Ныффæлладтæн æз дæр. 
Хæрзбон, мæ зонгæтæ, мæ заман! 
Мæ зард, мæ бæсты дæр-иу цæр! 
Цыдтæн æз алырдæм уæ фæдыл, 
Ныр та æрулæфон, æгъгъæд у. 
Сымах уæ цыды кой кæнут. 
Кæрæдзи уарзгæйæ цæрут! 
Уыдзыстут искуы бон зæрæдтæ. 
Мыййаг куы нæ уон уемæ, уæд 
Мæн дæр куы бафæрса хъысмæт: 
«Кæм дæ хæххон лæппу, цы фæдæ?» 
Зæгъдзынæн: «Макуы тæрс мæнæн: 
Æдзух мæ геройтимæ дæн!» 
1960-1965. 
Орджоникидзе, Красногор, 
Мызурыбын, Бадыхъæу. 
— 325 — 

тййу Чехойты Сæрæби. ЦÆР! 
СÆРГÆЫОТЖ 
Разныхас 3 
Фыццагхай 5 
Дыккагхай 132 
Æртыккагхай 287 
~ 326 ~ 

ЧЕХОЙТЫ Сæрæби 
Æмдзæвгæтæй фыст роман æртæ хайæ 
Редактор Т.Т. Техов 
Тех. редактор Е.Н. Маслов 
Оформление обложки Д.А. Дясиоева 
Компьютерная верстка Д.А. Джиоева 
Подписано в печать 23.12.2017. 
Формат 60x84 1/16. Бумага офс. Печать цифровая. 
Гарнитура Воок ОЫ Згу1е. Усл. печ. лист. 18,5. 
Тираж 300 экз. Заказ №192. 
Отпечатано ИП Цопановой А.Ю. 
362002, г. Владикавказ, пер. Павловский, 3 


Скъодтати Эльбрус 
ЗÆНХП ГЪАР 

Скъодтати Эльбрус 
зæнхп гадр 
Æндзæвгитæ 
Дзæуæгигъæу 
2009 

84(2Рос=Осе) 
С-59 
Скъодтати Эльбрус 
С-59 Зæнхи гъар: Æндзæвгитæ. — Дзæуæ- 
гигъæу: Ир, 2009 - 223 ф. 
Скодтаев Э.Б. 
Тепло землн: Стнхн 
15ВЫ 5 7534 1235 1 (978-5-7534-1235-5) 
Разнообразна тематика стихов, вошедших в 
этот сборннк. Это стихи о сыновьей любви к ро- 
дпне, раздумья о жизни, о сложных проблемах 
современной действительности. 
Книга выходит к пятидесятилетию поэта. 
„ 4702500202-39 4, лл в//оп ~ ч 
С М131(03) - 09 14"09 84(2Рос=Осе) 
© ГУП РСО-АланнжИмдательство «Ир», 2009 
©СкодтаевЭ.Б.,2009 
© Григорян В.С., оформленле, 2009 
15В\Т 5 7534 1235 1 (978 5 7534-1235-5) 

• • * 
Цæбæл æй кæдзос уодтæн сæ зар?! 
Цæбæл æй хори тунтæн сæ цийнæ?! 
Кæд, миййаг, еске скæнонцæ гъар, 
Цæстиарфæй 'сесонцæ нæ хийнæ... 
Цæмæн æй фæйнердæмæ йвæзт цард, 
Цæмæн æй урдуг 'ма хæрд нæ балци?! 
Кæд, миййаг, ма уа нин фур æнкъард, 
Цубур усми лæг бавзара алци... 
* * * 
Мæнæн неке адтæй дæуæй изæддæр, 
Фал нур нæбал ерун дæуæн дæ фæд дæр. 
Мæнæн неке кæнуй æппун тæрегъæд, 
Ке ссæй дæумæ уарзтæй мæ зæрдæ рæгъæд. 
Дæуæн неке адтæн, некæд, некуддæр, — 
Е мæ ку никкодта куддæр, 'ма кудтæн. 
Хуæрзбонтæ, дуйнейти хуæздæр, рæсугъддæр! 
Хуæрзбонтæ æносмæ, — хорти басуддæн! 
Хуæрзбонтæ, мæ цийнæ, мæ уоди æмбал, 
Хъипп дæр нæбал кæндзæн дæумæ некæдбал. 
«Нивгун уо!» — зæгъуй дин суд зæрди зир зир, 
Уæдта, ке дæ уарзтон, уой туххæй — хатир!.. 
5 

* Ш 
* * * 
Ранин зардта дзæгъиндзæг, 
Хор цæгъдуй зæрийнæ. 
Дæуæн растадæй уалдзæг, 
Дæ татха — дæ цийнæ. 
Мæ синхон кизгæ косуй 
Ерисæй мæ хæццæ, 
Мæ зæрди цæф игъосуй, — 
«Куд дин æй, мæ дзæццæ?!» 
...Сосæг ерис — азар æй, 
Мæн кæнис æмболгæ. 
Дæ идзулдæн æ гъарæй 
Ирæзуй мæйболгæ. 
Дæ уорс пъолций пæр-пæрæй 
Бон цæуй æййевгæ. 
Мæ тæнуодæн æ гъæрæй 
Ду кæнис æрттевгæ. 
Дæу дзæхæра хуæздæр æй, 
Дæ татхай — мæ сæнттæ. 
Сæумæраги, изæрæй 
Æхсæдис мæ зæрдæ. 
6 

* * * 
Царди гъæла дæн, дзæрмæ гъæла, — зонун, 
Ци 'ма цæмæн кæнун, уой дæр нæ зонун, 
Хæссунцæ думгитæ мæ сæр кумæдæр, 
Нæмуй æ салд къохæй ех-уардæ ме 'гæр. 
Арвферттивд, гъосæсмаг, — фæддæн сугъдинод, — 
Цъæх артмæ давунцæ сайтæнттæ мæ уод. 
Соруй сæ ме 'мдзæвгæ, кæнуй сæ тæрсун, 
Коруй мин Хуцауæй æхе хуарз финсун... 
Кæнуй мæ поэзи æрв-ирдмæ кæсун 
Æма мæхецæй дæр хатгай фæттæрсун! 
Ме 'мдзæвгæ мæ бæсти хæссуй цардихæс, 
Ме 'мдзæвгæ мæ бæсти цæруй, — ка дæн æз?! 
АУУОН 
Над кодтон æнæвгъауæй цубур, 
Мæ аууон мæ фазæбæл ластон, — 
Хор æргом мæ цæсгонмæ кастæй, 
Æргъæвуй ма мин нур мæ мæкъур. 
Нецибал æй, фун æй евгъуд бон, 
Нур райдæдтон надбæл ауæрдун... 
Фæсæфцæг фæуурдуг æй уæрдун, — 
Кумæдæр мæ скъæфуй мæ аууон... 
7 

* * * 
Дуйне дæу æй, 
Дæу æй, дæу, æ таласæ. 
Бæрзау кæнис 
Рæудунги тасæ-уасæ. 
Цæуй дæуæй 
Уазал æма халасæ. 
Ледзон ди, цæй, 
Халау мæ уод ма ласæ... 
Кæсис, — дæ каст 
Мегъау кæнуй фур курмæ. 
Уаруй си маст, — 
Сугтæй исун мæ хъурмæ. 
Уорамæ мæ: 
Дæлдон кæнун, — ци фæддæ?! 
Хоруарæмæ 
Феййеви бонигъæдæ. 
Нивау æваст 
Райсафи мæ мæститæ, — 
Хори æркаст 
Ферттевуй дæ цæститæй... 
8 

* * * 
Сурхрос фæткъу, ирæзæ 
Дон æма хорæфсес! 
Æвгъау кæнæ дæ рæзæ, 
Гъæуай кæнæ дæ фес. 
Дæ цæнгтæ — кизги цæнгтау, 
Дæ сифтæ — дæ дзигго, 
Фæткъутæ — гъосицæгтау, 
Дæ зæнгæ — дæ ниббоц. 
Рæзбуни ду — мæ рази, 
Дæ тунтæ — хор-хорид! 
Фæткъутæ — сæнтсурхфазæ, 
Кæрдтутæ — бор-борид! 
Деденæгуод цъæх фæзтæ 
Ниццæнцæ гъоси-гъос! 
Æрбадæ мæ æмвæрстæ, 
Мæйбилæ, фæткъурос! 
Мæ бали, мæ хуæрзадæ, — 
Тауæг æма адгин! 
Ци 'рбадæ, бонирадæ, 
Цæй зин мин æй, цæй зин! 
Сайтæнтти мабал гъазæ, — 
Кæнис мæ сор сорид! 
Ме 'вдадзæ, уоди хуасæ, 
Еу цæсти гъар, еу уинд! 
Нæййес дуйней еу лазæ, 
Дуйней амонд — æ фæд! 
Фæткъутæ — сæнтсурхфазæ, 
Кæрдтутæ — хуæрзрæгъæд... 
9 

ФÆЛМÆ 
Сæуæхседи артæй 
Фæззиндтæн зæнхи арммæ. 
Хъуæлти гъазгæй радæй, 
Нæ искастæн мæ сæрмæ. 
Гиризгæнгæй цардæй, 
Ратухстæн цъæх изæрмæ, 
Бон еувæрсти рандæй, — 
Фæууагъта фæлорс фæлмæ... 
КÆРДÆГÆЗМÆЛÆН 
Нæуæг зæлдæ бор фæсали 
Æхсæн-мæхсæн искæсуй. 
Дони цори рæуæг бали 
Тасæ-уасæй ирæзуй. 
И дуйнеййæн æ уæлцъарæ 
Фæддæруæгъдæ 'й æнтæфæй. 
«Æрвон базур» æй дзæвгарæ 
Ниппурф кодта æртæхæй. 
Æрæмбарзта фæлмæн изæр 
И гъар зæнхи пæлæзау. 
Сатæг-сауæй и гъæди сæр 
Мæйи рохсмæ 'й æнгъæлдзау... 
10 

БÆЛÆУ ÆМА ГÆЛÆУ 
Арви дунгæ — дæ буни, 
Сугъзæрийнæ бæлæу. 
Мæн уинис къуру къуми, 
Æз — фудхийнæ гæлæу. 
Симæр цъæсти 'й мæ бæстæ, 
Уæрмити 'й мæ амонд. 
Римæхсун хори цæстæй 
Мæ фудконд уодиконд. 
Фæрдугæнгъæл ма скъахæ 
Мæ курмæгонд цæстæ. 
Фал фæссорæ, раздахæ 
Мæ хæран 'ма мæстæ. 
Зини мæмæ æртахтдæ, — 
Мæ мæгурбæл кæун. 
Лæдæрун æй, хуæрзкъах дæ, 
Хуæрзбазур ди зæгъун. 
Ду зонис зæнхæбæл дæр 
Адæймагау цæун. 
Ду каис уæлдæфæй дæр, — 
Хицæй дæмæ мæлун. 
Ду мæнæй рæсугъддæр дæ, 
Цæрæг уод дæн æз дæр. 
Ду мæнæй æвуддæр дæ, — 
Фæммæкæнæ хуæздæр! 
Ду мæнæй изæддæр дæ, — 
Исмæкæнæ тæхун! 
Мæн гъæуй хæлар зæрдæ, 
Зин мин æй гæлæу ун. 
11 

ЦАРД НИНКЪАРД ÆЙ 
Цард нинкъард æй... 
Арв нилваста 
Фæззигон гъар 
Сау мæрæмæ. 
Нигъгъизтæй ехæн 
Уедæгти. 
Мет дуйнебæл æрæздухстæй. 
Нигæд тавс зæнхæй уæлæмæ 
Нæбал истуй 
Сæйгæ-тухстæй. 
Салд будурмæ нæбал гъаруй 
Цæфхаддзæф дæр 
Фур къæйнагæй, — 
Сунтти балтæн исагкаг æй. 
Æнæнцайгæ бурдæн-уарæ 
Тарст бæлæсти маруйнаг æй, — 
Къалеутæбæл ниццæггаг æй. 
...Сах уазал бон... 
Цуппар тегъи... 
Æхсæггагæй æмбæрзунцæ 
Зæнхи къорей мард 
Думгитæ. 
Ниннигъулдæй сулу-мегъи 
Ахæвдæг гъæу — губурсунтæ. 
Фунæй æнцæ гъæунгитæ... 
Цуппар думги мæрсинтæбæл. 
Зæнхи уорс кирæ скъæфунцæ, — 
Æрсинхаудтæй 
12 

«Къæхти бунмæ», — 
Гъæу райзадæй æ сунтæбæл... 
Тохонатæ ефхæссунцæ 
Сæ зин догæ хъуæци рунмæ... 
этюд 
Изæр райсавдæй цубур усми — 
Хор æй фæддавуй æ дæлмуси. 
Рохси бунати талингæ 
Æрбабадтæй уингæ-уингæ. 
Фæддæрбæрæг æнцæ цирæгътæ, 
Фæллæкъун æнцæ хонхи рæгътæ, 
Æнхъуæти феййивта сатæг — 
Дуйне исуолæфтæй рæуæг. 
Кæрдæг æртæхæй раниуазта, 
Дунгæмæ семун фæййагайдта. 
Фæури буни сбадтæн донгон, 
Мæйдзалх ме 'нгурæбæл уидтон. 
13 

* * * 
Фæццæуй лæг-уæрдун — 
А дуйнейæй æндæрмæ. 
Цалх афæнттæ кæрдуй, 
Цалх будуртæ 'ууæрдуй. 
Анз рауй, цид, дæргъæмæ. 
Над: авдæнæ — ингæн, 
Лæг — бæлццон æнæбари. 
Арт цæгъдæн, нæ уингæй 
Нæ уагъд фæдтæ мæйдари. 
Исон бони нин рун 
Ци нæ феста не 'зинæ! 
Цард — фæндаг, æй нивгун, — 
Æ кæрон ку нæ зинна... 
Размæ кæсгæй сæццæй, 
Ку тухсæн, — ке фæууодзæй, 
Уæд нæ фуд нæ хæццæ 'й, 
Уæд нæ над цубур уодзæй. 
Фал фæснæдтæ, фалдзос 
Ес дуйней æцæг уагæ. 
Гъеууоми 'й Фарни Рохс, — 
Фæссикайæн нæ фагæ!.. 
14 

Цал афони нин радтуй Хуцау, — 
Царди бæнттæ æма марди бæнттæ; 
Рохс рауæнтæ æма фудбунæттæ 
Цал уинæн, 
фæливд фесмæ 'нгъæлдзау?! 
Цал цæрæгей бастъалуй азар, 
Хæран нез, гадзирахатт, мæнгæдтæ, 
Цал зæрдеми никкинд уй никъæттæ, 
Цал зйанеми нийвазт уй сау зар!? 
...На, а бон тæппи бæрцæ дæр нæй! 
Царди балий къалеутæ ма 'рсæттæ, 
Басæуадзæ, бахезæ сæ цæттæ, — 
Сурх гагатæ тондзæнæ фæрнæй... 
ЛÆГИ УОД 
Лæги уод дессаг æй, — 
Е е 'гурдзи скæнуй æ уæле «гурин дарæс». 
Адзал 6а тæссаг æй, — 
Багъузуй имæ: «Гъей, дæ дивилтæ раласæ!» 
Уод æвдеубæл фехсуй 
Æ уæлдай уаргъ, агъодæ — науæртæ, æстгутæ. 
Бæгънæгæй хе сесуй, 
Хæтæг уосау, цъæх арвмæ æд сайд, æд æцгутæ... 
15 

ХУАСГÆРДÆНТИ 
Таги рæбун — игуæрдæн, 
Зæрдæ имæ ирайуй! 
Мæ фиди хæццæ кæрдæн, 
Мæ фæсте уес изайуй. 
Хиррист-хиррист — циргъ цæвæг! 
Цъæбар-цъубур — дзæбæх цъеу! 
Кæрдæги 'хсæн дæу æццæг 
Мæ цæвæг кæнуй хæлеу. 
Дæ астъонæ — фæсалбид, 
Фондз айки си — таунæгæн. 
Дæ гъигæйдзаг цъиб-цъибид 
Зиндæр ку æй сау нæгæй. 
Дæ хæдзарæ ци дзæбæх, 
Ци тумбул æй, ци римæхст! 
Ма си ниххæтæ, мæ бæх, 
Ниууодзæнæ цар-имæхст... 
Дзæгъаргарстæй фæууагътон 
Цъеуи æфснайд астъонуат. 
Æ базуртæ бацагъта, 
Æрцæйкодта бози тахт... 
16 

Шу 
ФУДФУН ХЪИАМÆТИ БОНБÆЛ 
Зæнхæзмæлд 'ма къæсæртилд! 
Æрдзи сагъуд — медфунæййи. 
Арви богъ-богъ — фæсæрттивд, 
Цъæхснаг къæрццитæ — дуйнеййи. 
Гъæйдæуай, лæгай, рауай! 
Бауорамæ æрдзи миутæ! 
Æрра галау ку тилдтай 
Мæгур адæнмæ дæ сиутæ. 
...Зæнхи æмлигъз, æмхузæн, 
Хъал-мæгурæй исуодзйан. 
Хатир кæнгæ 'й лæгъузæн, — 
Хуцау ин уинуй æ зйан. 
Зæнхæфаст 'ма къæсæрсаст! 
Цæхуæн федæн тæрегъæд? 
Æрвти маст 'ма мæрдон уаст, — 
И дуйне ниццæй ревæд. 
Революци, райарæзт! — 
Нихъхъудти уадзгæ 'й и цард. 
Æхе бари уæд е 'рæзт 
Æнæ топп 'ма æнæ кард! 
Нæ сæрæй адтæй тугур, — 
Ку никкалдæй, ци кæнон?! 
Нецима фæууидтон нур, 
Уотемæй уинун кæрон 
17 

Ци нæ фæууй, бабадæн, — 
Хуцау, дан, евуй адæм. 
Кæмæндæрти баба дæн, 
Цъигъин ма дæн мæ мадæн... 
Зæнхæфаст 'ма къæсæрсаст, 
Лæг рандæ ун нæ комуй. 
Арви маст 'ма фæстаг уаст, — 
Нæ фалдзостæ æгомуг... 
ИРД ЦÆСТИСУГ 
Æрху — æмир бæстæ! 
Фалдзос сосæг конд æй, 
Курмæ 'й лæги цæстæ, 
Тухсун неци зонгæй. 
Цæрун æнаййевæй, 
Фæуун мæтæйрасуг, — 
Дуйне нæ æййевуй, 
Арвæй сайтан уасуй. 
Кæун мæ еунæгбæл, 
Ревæд — уодти мæсуг! 
Сæумон деденæгбæл — 
Рæсог, ирд цæстисуг... 
Еци тумбул æртæх 
Æй мин: зæнхи къоре, 
Царди æносон тæх, 
Арвбæл ци сах хор е... 
18 

ДОНГОНИ БÆЛÆСТÆ 
Царцатæ, тæмæсти 
Рохс æй нæ уалдзæг. 
Донгони — бæлæсти 
Сæнтуорс дзæгæрæг. 
Се 'взонги цæунцæ 
Балитæ киндзи. 
Сæхемæ кæсунцæ 
Цадæмæ хизти. 
Ходунцæ, кæунцæ, — 
Цæунцæ киндзи. 
Дувæндæ кæнунцæ 
Катаййи риндзи. 
Билгони фæрсунцæ: 
«Куд дæн? Рæсугъд дæн? » 
Æфсæрми кæнунцæ: 
«Кæд æй нæ гъудтæн?!» 
Донгони бæлæсти 
Сæнтуорс дзæгæрæг... 
Хезуй ма мæ фæрсти 
Евгъуд дзæнгæрæг. 
Ме 'взонги мæ рæзти 
Рандæй мæ уалдзæг... 
Ци 'нкъард æй бæлæсти 
Сæнтуорс дзæгæрæг... 
19 

* • • 
Бурунцæ бæнттæ таругæй, 
Кæуй сæбæл мæ уод. 
Ругæ нæ байзадæй ругæй, 
Ниййарц æй дунги скъотт. 
Тауæ еу минкъий фæцъцъæх æй, 
Фал далæ æмбуйуй. 
Уаруй еу мæйæ сæх-сæхæй, 
Балий къалеу суйуй. 
Уайунцæ дæнттæ фæлорсæй, 
Гъæунгтæ — тухæхснад. 
Хуртæ сзиндтæнцæ кæдзосæй, 
Къанау къахуй фæснад. 
Уæларв æ зини сау сасуг 
Æнгæнттæ ниббаста. 
Сарай бунгъæдæй зæрбатуг 
Й 'астъонæ ниссаста. 
Мардæй зæнхæбæл нæуæгуагъд 
Бæдæлттæ ниууагъта. 
Фæцæй райдайæни сæ тахт, — 
Базуртæй хе хуаста. 
Тундзуй уæлдæфмæ рæуæгæй 
И хъуæцæ æздухсгæй. 
Тъунсуй уарун уой нæуæгæй 
Тохонай æ ухстæй. 
Хуфуй зæронд къæси нæ пец, 
Хуссуй æртæхæй зинг. 
Æндæдуар дзиназуй къамбен 
Е 'мбалмæ фур итинг... 
20 

КУД ГЪОЛОН ÆЙ РÆСТÆГ 
«Киндзæй коси?» — 
Лльбинæ, 3 анздзуд 
Куд гъолон æй рæстæг! 
Лæг бавзаруй уолæфт 'ма уæхери: 
Сæрди уорс, бор фæззæг; 
Деденæги нилвасуй фæлери. 
И дуйне — фур инод! 
Искудтæй Зæнхи реуæй мæ Мадæ: 
— Мабал хуæрæ дæ уод, 
Мабал цо, дан, мæ циртмæ дзиназгæ. 
Æгъатир æй рæстæг, — 
Мæ бæдолæ фæрсуй фиди уоси: 
«Ду ка дæ, ке хæстæг? 
Нæхе нана кæми 'й? Киндзæй коси?» 
Зин ин адтæй æ фарст, — 
Сæ дууемæй, магъа, ка растдæр æй... 
Куд тухарæзт æй цард! — 
Фидиуосæ бостæй ранæхстæр æй... 
21 

* * * 
Сойнæ тагъдæй хори билтæй, 
Ци рохс адтæй и дуйне! 
Уолæн калдæй донибилтæй, 
Ду — кæсалгæ æ уæле. 
Радæгæлста и цъæх денгиз 
Мæ рæбунмæ идзулгæй. 
Ку никкодта уоди нези 
Дæ табедзæ æ бунæй. 
Ци фун адтæй, устур дес æй, — 
Кæмæй радæн уотæ хъал! 
Куд цурд рахснадта æзменсæй 
Дæ гури фæд зуст цæхъал. 
Дæу раскъафта нæуæг уолæн, 
Æрбатар æй мæ дуйне. 
Æризадтæн гъазæн гъолæн 
Царди уолæни уæле... 
22 

• * * 
Тар æхсæви къæвда уаруй, 
Мæ цъилинга дæр хуст æй. 
Рохси цъита рæхуст æй, 
Мæ хъисмæт ми нивæ даруй. 
Зæрди ристæн уги уасун 
Реугудурмæ ниххизтæй... 
Мæ уарзон уод бахизтæй 
Кедæр къуммæ ходгæ-гъазун. 
Кедæр къæси сæ къæрцгъазти 
Мæн хуайунцæ сæ къæхтæй. 
Сæ ходунгъæр, сæ цагъдæй 
Æвдулун æз содзгæ масти. 
Тар æхсæви къæвда уаруй, 
Сах цæстисугти кустæй 
Цъилинга дæр æрхустæй, 
Ци зин мин æй кедæр зарун... 
23 

=™^--• :с^ -^ —--■ 
ФÆСФУН 
(Экспромт) 
«Уорсдзигко» сувæллон цирти цори 
Зæронд уосау нийдайуй гъарæнгæ. 
Мади сорæт цæруй æмир дори, — 
Уой æ фуни уидта сæуми уæнгæ. 
Уой бæдолæ уидта æнæхъорæй, — 
Хуссун æй нæ бауагъта ирд тунæ. 
Ци мин кæнуй, — загъта сæуми хорæй, — 
Ку нæбал æй мæ бон седзæр унæй. 
ХÆЛХЪОЙ ЗАРÆ 
Хæлхъой зарæ кæнуй мæ рист уод, 
Хæлæмултæ дзорун меднимæр. 
Куд нæ уон уотемæйти фудконд, 
Цади хæпсау, а царди симæр?! 
Самур куййау кæсуй нидæн хор, 
Хуæцгæ «незтæй» тæхсуй мæ бауæр. 
Фуддзаманæн исдæн зæгъæндор, 
Доги аггаг фæууй доги гъæр!.. 
Сæргойзелæ кæнун, сæргойцуд, 
Сæнтдзæф катай æд сæрдæ, фæззæг... 
Дзæгъæл цардбæл куд уон æновуд?*! 
Дзæгъæл цъæхуæл кæнун мæ рæстæг... 
24 

* * * 
Цъеути кæун уæлмæрдтæй хъæрттæй, 
Дзиназта цидæр фæткæ фæзæмæ. 
Кæд еске æригъал æй мæрдтæй, — 
Бони рохс ка бакайдта гæзæмæ. 
Кæд еске уотид ниццæй фунæй, — 
Цæруйнаг ма к' адтæй берæ усмæ?! 
Унæргъуй инод тари бунæй, 
Æхсинуй æ сор къохтæ, æ дустæ. 
Кæд скуста æ ласт тог ескæмæн, — 
Зæрдæдзоргæй ка рандæй дæлæмæ. 
Исуадзунмæ гъавуй æ тæлæн, 
Фал æ гъæр изайуй æ билæбæл. 
Кæд уолæвд ескæмæн нæ хъæртуй, 
Исагъуйгæй, хуайуй кири фæрстæ. 
Гъезæмари 'й нилваста æрхун, 
Исистунмæ гъавуй мæрдти бæстæй. 
Кæд еске æ бæдоли, гъæрзгæй, 
Ниууагъта уæлæбæл сæйгæдони 
'Ма уой мастæй æхе, адæргæй, 
Æ ингæни хатуй, æ зиндони. 
...Цирти сæрмæ скалдæй цидæр рохс, — 
Кæд адтæй уод нигæд кири цори?! 
Исервазтæй, кæнгæй тар-фæлорс, 
Уорс æндаргмæ ризтæй циртагори... 
25 

' "Ш 
* * * 
Нæбал æнцайуй и мет, — 
Уазал нин æй. 
Цæугæдон фестадæй хед, — 
Нæбал зиннуй... 
А фудрæстæг, даргъ æнос 
Ке лæвар æй? 
Ка нин радавта нæ рохс 
Нæ хæдзарæй? 
Ка нин раскъафта нæ арт 
Нæ гъар уодтæй? 
Ка нин аразта а цард 
Сайгæ-ходгæй?.. 
Судæй мæлгæ фæуд кæнæн 
Нæ минанзон. 
Бонвуддæрæй исæфæн, — 
Фæдздзиназæн. 
Цæхæн рохсмæ ма бæллæн, 
Ци цирагъмæ? 
...Тæлфгæ зæрдитæ гæлдзæн 
Мети рагъмæ. 
Саст зæрдитæ цæндитæй 
Салд будурти 
Нур лæуунцæ кæлдтитæй 
Къах-къудуртау... 
Нæбал æнцайуй и мет, 
Уазал нин æй. 
Цæугæдон фестадæй хед, - 
Нæбал зиннуй... 
26 

-^-==^_. ^/гу --—— - - 
§>' 
ХУÆРЗБОН, МÆ ГЪÆУ 
«Прощай, моя родина, 
Север, прощай\* 
Р. Бернс 
Хуæрзбон, мæ гъæу, байзайæ дзæбæхæй. 
Гæнæн нæййе! Хуцауæй мин финст е! 
Ма 'здахæ мæ, — не 'рхездзæн мæ бæхæй, 
Ма ко, ма цо, ма кæсæ мæ фæсте. 
Фæцæй, фæцæй ме 'взонг бæнтти амонд, 
Цæй тагъд, цæй тагъд, райзадтæн седзæрæй! 
Хъурмæ кæнун, дæуæй дæн сæрбæрзонд. 
Уаруй, тæдзуй фидикъæси сæрæй. 
Нæй зонун, кæд, кæми ссердзæн мæлæт, 
Дæуæй цæун, фал нæй бæлвурд мæ над. 
Хуæрзбон, мæ гъæу! Æрхун æма хъисмæт 
Фæстæмæ мæн ма раздахæнтæ тагъд... 
• * • 
Деденæги карз хор ку ниууарзта, 
Фæццæстуд æй кодта дзинæг кастæй, 
Æрæмпулдæй 'ма ма ци аразта 
Мегъти бамбурд æма дунги гъазтæй?.. 
Сæлфунæг фæззиндтæй арви арфæй, — 
Фæлмæн уодбæл кодта цæстиарфæ. 
27 

НИВАГОРÆГ 
«Курмæй» фесгаруй нивагорæг, 
Нæмгæй хурнæдтæ уæрагæй, 
Фал царди фæткæй ци фæккоруй, 
Е 6а æ къохти æй рагæй. 
«Угау» сбуцæу уй ци нæ фудбæл, 
Нивæ фенгъæлуй уæд ци нæ! 
Дзæгъæли тар кæнуй æ тухтæ, 
Нæй зонуй ци 'й, кæми 'й цийнæ... 
Фал нæй амонд цардæн æ хурфи, 
Амонд — райгурун æй æрмæст. 
Тæхун лæфгæнгæ æсми тулфи, 
Скæнгæй уæлæрвтæмæ тæррæст. 
Дуйней айдæни хатт фæззиннун, — 
Æй е царцати æцæг фун. 
Нивæ 'й — æррæстæ рохс фæууинун, 
Æма æррæстæ рохс уинун... 
28 

ЦИУАН ЛÆГ 
Ке зæрдæмæ фæууаруй æрвгæлæнти мет, 
Ке бауæр фæссодзунцæ фур арæх зинг-хортæ, — 
Нихседуй циуанау уæхæн лæгæн æ нет, 
Нæбал фæууинуй е хумæтæг царди мортæ. 
Фæллад зæнхæн ка æй, — байлæдæруй бæлвурд, — 
Уомæй е ци даруй, е рагъбæл санкъех бадгæй. 
Тундзуй тæвдæй дæр хормæ, хæлæфгæнгæй, 
цурд, 
Гъизти буруй цъетей губунмæ, тулфæ уадзгæй. 
Содзгæй, нæ бафтауй синхонбæл æ зинг-фæд, 
Сæлгæй-мæлгæй, æ зин иннемæн нæ фæгьгъаруй, 
Фал ку фæййервæзуй тæссаг нæдтæбæл, уæд, 
Ка некæд адтæй, уæхæн арф миутæ басгаруй... 
ДУДÆР 
Ду дæр мæнау кæнис цидæр, 
Цийнæ кæнис æма ухери. 
Ку, цид, уæлйау тæхис æгæр, 
Ку 6а æндзæр дæхе иссери. 
Ду дæр мæнау уарзис Буцæу: 
Форддау нæ масти турæй-турмæ 
Æз дæр цæхъал кæнун, ду дæр, — 
Уæдта низдухсæн хъурæй-хъурмæ... 
29 

* * * 
Цард кæнуй уæлазар фæлахс уодбæл, 
Фæлтæрди дæр райсуй æ гопбæл, 
Фæлхъæзæн си гъазуй карни фордбæл, 
Фæллæнкæ уй, сæрра уй уобæл. 
Догъ лæги фæзгъазуй æ фæлхæнбæл, 
Фудæнсари тохгæ 'й урухснæй! 
Æнæрдон ку æзгеуа зæнхæбæл, — 
Ка ма уфсдзæй хъæрæу, къулухбæл. 
Гæлех уод, адæргæй, ци нæ бæлсуй?! 
Тæппæн евгæ æ кадæ цæуй. 
Лæг æ мард тæразæмæ ку 'рхæссуй, — 
Хъонцци сугти уæзæн ин фæууй. 
ЛÆГ ÆМА ДЗИНГА 
— Фæууо дæлзæнхæ, æрдзи рун! 
Медфун цæвун мæ ростæ. 
Мæ тог куд бандиудтай цъирун, 
Листвонс дзинга — «фуд ностæ?!» 
— Лæгау æдзох нæ дæн æстонг, — 
Зудæ мæ нæ рамаруй. 
Цардæй фесафун хæран тог, — 
Фесæфун заргæ-зарун... 
30 

ФÆЛЛОЙНÆ 
Цæветтонгæ, къубулойнæ — 
Над къæхтæбæл æздохæн. 
Нæбал лæдæрæн æнцойнæ, 
Æгæр карз æй кæд тохæн?! 
Нæ сæрбæл зелуй куройнæ, 
Царди нæмуг си инсæн. 
Нирругæ 'й кæнæн, буройнæ, — 
Иснинбæздзæнæй къинсæн. 
Тогдадзинтти — сауæдонæ, 
Зæрди перни зурни зилд! 
Æдæхсæвæ-æдæбонæ 
И зелдогъ нæй уотид хилд. 
Æргъувæн ихæс не 'гкоймæ, 
Нæ си тæрсæн, нæ тъифсæн, 
Нæбал зонæн кусти коймæ 
Æ бæрцæ дæр нæ нифсæн. 
Уотемæй кæнуй фæллойнæ 
Нæ фуд догæн фудæнæн, 
Нæ зæрдитæн — зæрдæнцойнæ, 
Уоди бæстæ — нæ уодтæн. 
Нæ сæрбæл зелуй куройнæ, 
Царди нæмуг си инсæн. 
Изæрхуарæн зæнхи сойнæй 
Нæ бийнонтæн æрхæссæн... 
31 

ХЕЗУН ДÆ 
Хезун дæ, кæми дæ? 
Хæтун цæрд еунæгæй гъæунгти. 
Бæллун æз дæ уиндмæ, 
Фæрсун дæбæл æз зелгæ думги. 
Зонай-нæ зонай мæ — 
Зæрдæ нæ содздзæй уомæ гæсгæ. 
Хонай-нæ хонай мæ, — 
Дæ размæ тæхдзæн æнæ тæрсгæй. 
Раст уонцæ-нæ уонцæ, — 
Фæнздзæн æнæфсæрмæй дæ миутæ. 
Кæудзæн, цид, дæ хъонцмæ, 
Кæндзæн дæ идзулдмæ цийнитæ. 
Уарзай-нæ уарзай мæ, — 
Уарздзæн дæ уотæ, 'ма кæсдзæнæ, 
Фæнда-нæ фæнда дæ, — 
Дæ уарзт ду мæнæн æрхæсдзæнæ. 
Хезун дæ, кæми дæ? 
Мæ къохти деденæг нийвадæй. 
Горæти, — гъæуи дæ?! 
Ердзæн дæ ескæд царди надбæл... 
32 

ÆДЗÆРÆГ ТЕГЪÆ... 
Бони тухст зæрдæн — фудæлгъист, 
Сах уарун зæнхæн — ходгæ марг! 
Дунги ухст царæн — додгæ рист, 
Мæ фæдбæл мегъæ — сау æндарг. 
Æдзæрæг тегъæ — гъæугæрон, — 
Ами мин мадæ нæбал ес. 
Уæлмæрдти ехæн — æгæнон, 
Мæ хурфи кæнун сау фæдес. 
...Кæбæл ма бакъолæ кæнон? 
Дуйне ревæд æй а риндзæй. 
Катаййæн нæбал ес кæрон. 
Дæ циртдзæвæн мин цæгиндзæ 'й... 
Мæн гъæуй, фиццагдæр, а дуйнети нæ Зæнхæ, 
Зæнхæбæл хъæбæрдæр, гъай-гьай дæр, нæ Цæдес. 
Цæдеоей — Иристон, æнæсон — æ хуарзæнхæ! 
Иристони — Дигорæ, — мæ цинæ, мæ рес. 
Сурх-Дигорæ — Дигори — мæ реуи мæ зæрдæ, 
Мæ гъæунгæ, мæ синх — мæхе гъæуи фиццаг. 
Синхи мин хъазардæр — фиди къæс, æнæмæнгæ, 
Мæ бийнонтæй, æрмæст, мæхе уарзун фæстаг. 
Мæн гъæуй, фиццагдæр, а дуйнети нæ Зæнхæ... 
2 Скъолтати Эльбрус 33 

^ 
# 
ИЗÆР ХУСФÆРÆКИ 
Уг нин даруй уой нæ цæстæмæ, 
Ке нæма 'й гъæдгæрон мæйдар, 
Лæуун туппурбæл, 'ма фæстæмæ 
Гъæдæй æрбайгъусуй мæ зар. 
Тайуй бони рохс уингæ-уинун, 
Банцадæй согдзауи фæрæт. 
Ссæуй уорс мæйæ гъузгæ-гъузун, 
Срохс уй е 'вналдæй Хусфæрæк. 
Изæр рæсог æртæх нийтауй 
Æмраст нæ зæнхæ — дарæгбæл. 
Мæйрохси хицæмæ нийдайуй 
Фæрæтгъæр бабæй сатæгбæл. 
* * * 
Фæззигон — æн' идзаст, 
Уазал бон, дунгæхаст. 
Амонд ни нирримахста æ каст. 
Дуаригон, — фæндараст... 
Уомæл уат, мæтъæл маст, — 
Е ба дин мæхуæдæг — зæрдæсаст... 
Тар мæ фæрсти хезуй, 
Зин мæ уоди ресуй, 
Салд сифтæр бæласæбæл резуй... 
Къалеуæн иснез уй, 
Зæнхæ 6а 'й нæ есуй, 
Нæ зонун, — разæй æй ци хезуй... 
34 

* * * 
Сурхæхседи хъумацбæл — 
Хонхи гурти фæлгонцтæ. 
Хори æрдæг еу рагъбæл 
Фæууагъта бони монцтæ. 
Ахæссуй ауигъд тунтæ 
Игъал зæрдæ уæлдæфи. 
Фæххæссуй мæ рæбунтæй 
Рæуæг дунгæ æнтæфи. 
Æмбæрзуй æмпулд уоди 
Æхецæй æртæхи дон. 
Хори тунæ бæрзонди 
Асодзуй мæйи цæсгон, 
Бони гæс æхсæвгæсæн 
Фæдзæхсуй зæнхи нивæ. 
Ку ниддæн фур рæдзæхсæн 
Уæ æхсæн, æрдзи нивтæ! 
Дони гъæр и фæхстæбæл 
Азæлуй, æхе хуайгæ. 
Никъолгæ рохс къæхтæбæл 
Нæ лæууй уайгæ-уайгæ, 
Таргæнгæй къæдзæхтæбæл 
Нæбал кæнуй изайгæ. 
Фæххуссæ-фæццæфсæбæл 
Æууæндун цæстæ-сайгæ... 
Ци хъал æй, нури усми 
Ка игуруй цæрунмæ, 
Ци мæгур æй, æ зусти 
Ке æвдæлуй мæлунмæ, 
35 

Сау адзал фæйнæхузти, — 
Ке агоруй марунмæ. 
...Нæзи гъæди дæлмуси 
Ци дзæбæх æй зарунмæ. 
* * * 
Æгомуг, кирсæмбæрзтæй бæлæстæ 
Комахсæнæн федунцæ хъалон. 
Фæндзæймаг уæладзуги баррæстæ 
Кæрзи къонцбæл хетуй сау халон. 
Æрхустæй зæнхи реубæл халасæ, 
Хæмпос мегъи бадуй æрдзи уод. 
Мæ ристæй мæ ме 'рвонг нет раласæ, 
Ций амонд, уой зонуй æнамонд! 
О сау сунт, мæ хурфæмæ ма уасæ, — 
Тухст тухстбæл нæ бадуй æнцонтæй. 
Ма тæрхон Хуцауæй æй аразгæ, 
Нивæ ба, — куд æнкъарон, уотæ 'й. 
36 

* * * 
Бадун риндзæбæл, 'ма рæстæг, 
Хуайгæй бæлдотæй дзæнгæрæг, 
Уайгæй сонт рæубесау, рæуæг, 
Скъæруй мæнбæл æ бæнттæ. 
Зумæг, уалдзæг, сæрдæ, фæззæг; 
Зумæг, уалдзæг, сæрдæ, фæззæг, — 
Еци-еу цард, ци ес нæуæг? 
Еци сгъигæ цæсгæнттæ. 
Зумæг, уалдзæг, сæрдæ, фæззæг; 
Зумæг, уалдзæг, сæрдæ, фæззæг, — 
Цæуй хеваст цудæй рæстæг 
Тæхунцæ тагъд мæ æнзтæ. 
Ци раргъавтон, кæми 'й мæ сирд? 
Сесгæй пихсити 'хсæн лæуирд, 
Раледзун ин нæ уидæ «пирт», 
Скъудтонцæ, цид, мæ фæрстæ. 
Уæд мæмæ хор кæсидæ ирд, 
Кодта мæ хъор, уæд, дунги ниуд, 
Ци æй мæ цард? Тибиртт, сибиртт. — 
Еци-еу зилд æррæстæ... 
37 

* * * 
Фæййæмбалдан. Цæмæн, 
Ци си кодтон? 
Раевгъудæй мæнæн 
Мæ æвзонг бон. 
Кæми адтæ нурмæ, — 
Кæд мæ рес дæ? 
Ма мæ кæнæ хъурмæ, — 
Нæ фæрресдзæн. 
Кæцæй ма нур фæдтæ 
Изæригон? 
Нигулæни дуæрттæ — 
Æрдæгигон. 
Фæййидтон дæ ходгæй, — 
Ци рæсугъд дæ! 
Фæййидтон дæ кæугæй, — 
Ци рæсугъд дæ! 
38 

РАГУАЛДЗÆГ 
Уорс дарунцæ хонхи рæгътæ, 
Арв не 'взедуй гуппитæй, 
Арф хуссунцæ ма бурæгтæ 
Зæнхи буни тухтитæй. 
Рацагъта цъæхæй и къолæ, 
Дон урдугмæ ивулуй. 
Пурусадзау æд дзæкъолæ 
Æ меднимæр идзулуй. 
Æвзонг уодтæ бæгъæмбадæй 
Расорунцæ еу инней. 
Цъеутæ дæр ма рæуæг батæй 
Батавтонцæ кæрæдзей. 
* * * 
Мегъæ дæмæ, уорс мæйæ, цудæй, 
Дунги ба уæ хуæрзгæнæг худтайтæ, 
Кæрæдзебæл мардайтæ судæй, 
Уæ тæлæнтæ хæсгæй, исеу айтæ. 
Фæххустæнцæ цæститæ уæларв, 
И мæйдари хъуритæ кодтайтæ. 
Ракастайтæ! Уæ цийнæ хæлар! 
Æстъалутæ, уæхе никъулдтайтæ... 
39 

САЛД БÆЛАСÆ 
Мæ зæрдæбæл уæзуй салд бæласæ, 
Æ бунтон бастдзинади зин тухст. 
Фæккæнуй ма ефстагмæ тухтасæ, 
Куд фæразуй еу рауæни бухст?! 
Æ медцъарæ, цума, мæхуæдæг дæн, — 
Мæ уедæгтæ ехæй лæдæрун. 
Никкирсæ дæн æма нигыъæдæг дæн, 
Æ уацарæй уацари гъæрзун. 
О бæласæ! Æвгъау дæ баст кеми, 
Кæд балцимæ дæ зæрдæ 'хсайуй?! 
Æви ду дæхе лæудбæл нæ реси, 
Мах цоппай дæ деси æфтауй?.. 
Æнцæ цийни, æнцони, 
Сугтæ зæрдæн зинаргъ, 
Бæззуй хуасæн зин бони 
Ходун æма цъæх арв. 
Фал æй дессаг а царди 
Сах кудт æма гъæр зар. 
Уарзун уарун ме 'нкъарди,, 
Мæ цийни — хори гъар. 
40 

ИГГу 
Ехх, еу хатт ма бони гъарæй 
Барæвдауæ зæрди бун. 
Сирдти догъæй, цъеути зарæй 
Куд изол ледзуй æрхун! 
Ехх, исуадзæ цъæх æрдози, 
Арвмæ кæсгæй, дæ фæллад! 
Фæффæд кæнæ тæвдæ бони 
Римæхст сауæрмæ къахнад. 
Цади рæвдуд ма иссерæ, 
Æ фалдзос бæрзитæ уæд. 
Ке бауарзтай хъæбæр берæ, 
Ейæ дæмæ идзулæд! 
ЗУМÆГОН... 
Метæмбарзт — будуртæ 'ма гъæунгтæ! 
Фонс кæнуй хъæпæнмæ хъурмæ уаст. 
Бæлæстæй цæгъдунцæ дзæнгæргутæ: 
Ехæмдзагъд, къалеути ехкъæрцгъаст!.. 
Цийни бон, зин бонтæ — баст синхонтæ, 
Фес 'ма нез — еу нади ханхæбæл! 
Нихæсбадт кæнунцæ сау халонтæ, 
Царди хъаппæ сгаргæ, зæнхæбæл... 
41 

* * * 
Цъæх мæскъи æфсæдунцæ 
Бор цъеутæ зарунæй, 
Æфсæрми нæ кæнунцæ 
Ме 'нкъардæн æ рунæй. 
Цæгати исеу унцæ 
Цъæх арв æма зæнхæ, 
Будури ниссемунцæ 
Сор дунгæ 'ма зæтхæ. 
Кизгуттæ ратæхунцæ, 
Кæрдæги хе сайгæй, 
Цадæй сæмæ скæсунцæ 
Биццеутæ, æртайгæй. 
Мæхе еунæг фенгъæлун, 
Фалдзости — игъæлдзæг. 
Æфсæрми куд нæ кæнун 
Ме 'нкъардæй мæхуæдæг?! 
42 

Пурфгæнгæй уæлдæфи 
Цæруй сæлфунæг. 
Цума хор хе 'нтæфи 
Мард æй, фал кунæг! 
Уорс мегъин гъæццолæй 
Нимбарзта æ уат, 
Кæнгæй ходæзмолæ, 
Уадзуй æ фæллад. 
Дæ сæр, хор, радарæ, 
Кæми 'й дæ хуæзгол?.. 
Рæудунгæ, фелвасæ 
Хорæн æ гъæццол. 
Уод сунгæг уй царди итингадæй, 
Ефхæссун тухст бонтæ сурх сæнæй, 
Уотемæй цæрун æз æнæ кадæй, 
Ервæзуй зæрдæ ба æ зинæй. 
Уой байдзаг уй цардæн йæ æнадæй, 
Мæ туппуртæ суадзун сурх сæнæй. 
Расугæй ниммæлун куд æгадæ 'й, 
Æрвонгæй цæрун уоййау зин æй... 
43 

ÆНÆ МАДÆЙ 
Æрфестæг æй метин кæрци 
Не 'ндæкъæс зумæг. 
Куд не сгъар ан арти фæрци, 
Цæбæл ан тузмæг? 
Хъури буни ку ниббадтæй 
Ристи хъуæл æнгон. 
Ку нæма 'й нæ бон, нæ мадæ, 
Исзæгъун дæ ном. 
Ку бакæсæн кæрæдземæ, 
Нийнæфгæй уæззау. 
Ку фæххонæн дæ нæхемæ 
Нæ гъудий, уæууау... 
44 

* * * 
Дæубæл Хуцауи нæ фæрсун, — 
Е мæ 'рветуй дæумæ. 
Ме 'хсæви тар дæумæ хæссун, 
Дæу рази æй сæумæ. 
Æз дæу мæхеми римæхсун, 
Мæхе 'нгъæлун дæу хай. 
Дæумæ ковун, дæуæй тæрсун, 
Ходун, кæун, гъай-гъай. 
Дæубæл æдзох кæнун æрхун, 
Фæнди уай мæ рæбун. 
Ледзгæй дæуæй, дæумæ тæхун, 
Къæхтибун — мæрæгун. 
Дæуæй уæларвмæ ирæзун, 
Дæуæй уарзун дуйне. 
Дæумæ, ме 'намондæн, кæсун, 
Арфдæр сайун мæхе... 
45 

* * * 
Идард ан, фал мæ рæбун дæ, 
Нæ зиннис, фал дæ уинун. 
Неци дзорис, — лæдæрун дæ, 
Мæ зæрдæй дæ фæсмæрун. 
Мæнгæ кæд æнцæ мæ фунтæ, 
Æцæг æй уæддæр æрхун, 
Исорс æнцæ сæригъунтæ, 
Мæ рæбунмæ нæ хъæртун. 
Мæнæй уотæ, æз гъæун дæ, 
Зонгæ-зонгæй, — нæ гъæун. 
Ду мæ маст дæ, ду мæ рун дæ, 
Дæу мæ цийнæ æнгъæлун! 
46 

ш 
* * * 
Ка радзурдта, магъа, и уадæн? 
Кæд бæлæстæ сгъигæ 'нцæ дзæлвæй, 
Кæд кæрдæг исзæрдцъæх æй цъифæй, 
Кæд стухстæнцæ уарунæй адæн! 
Кæд мæргъти дæр гъудæй батавун, 
Кæд хорбæл исæрхун æй дуйне, 
Кæд уадæн æхе гъудæй, æхе, — 
'Ма фегурдæй, уогæй цæртагъуд. 
Искодта арви къæсмæ лæбурд, 
Мегъин пæлæз пæскъутæ кодта, 
Æскъуддзæгтæ айнæгмæ тудта, 
Æ кæронæн раздæр ци зудта? — 
Хори уиндмæ æрбайсавдæй цурд... 
47 

* * * 
Гъæрæй ходгæй, 
Арви комæй 
Ду фæззиндтæ 
Уорс хъæпæнæй. 
Цидæр дзоргæй, 
Фæййаууон дæ, 
'Ма фæддунд дæ 
Мæ цæрæнæй. 
Мæн гъар армæй, 
Зæрди гулфæй, 
Уоди артæй 
Нæ ратадтæ. 
Мæ бауæрмæ 
Коми тулфæй 
Бауолæфтæ 
Уйнаг батæ. 
Æнгъæлдзауæй 
Ревæд уати 
Хъурмæ бадти 
Æризадтæн. 
Æнæвгъауæй 
Ци æрбадæ? 
...Кæд метадтæ?! 
Мет нæ адтæ... 
48 

ш ' 
* * * 
Раги машинттæбæл 
Нурау нæ уадæнцæ, 
Уæддæр и бæлццæнттæ 
Æдзуд нæ адтæнцæ. 
Гандзай ци мурхтæнцæ, 
Фал балци хаттæнцæ, 
Бæхтæбæл бадтæнцæ. 
Раги сæ къæстæмæ 
Дæнттæ нæ уагътонцæ, 
Уæддæр и кизгуттæ 
Æгъдау куд уарзтонцæ! 
Рæсог сауæдæнттæй 
Гъосинти хастонцæ, 
Адæн ниуазтонцæ. 
Кæддæр и дохтуртæ 
Берæ нæ зудтонцæ, 
Уæддæр нури бæрцæ 
Адæн цæриуонцæ. 
Бæзгин цъæх хуасгæрци 
Хъаурæ æвдистонцæ. 
Зеути куд кустонцæ! 
Кæддæр уæлæрнтæмæ 
'Рмæст цъеутæ тахтæнцæ, 
Уæддæр хори тæмæн 
Калдæй нури бæрцæ, 
Æма зæнхи сæмæн 
Зилдæй зæнхи хæццæ... 
Цума, кумæ цæуæн?.. 
49 

* * * 
Куддæр бабæй ниццæй æрдзи бауæр, 
Хæлæмултæ кæнуй и рæстæг. 
Мæтъæлæй лæдæрсуй хонхи сауæр. 
Исæрра æй бурдæнмæ фæззæг. 
Зæнхи цар изайуй сабуйради, 
Гъолон мегътæ змæнтунцæ сæрæй, 
Цард лæууй — куд адтæй — æ бунати, 
Æзмæлуй гъæди къох сæр-сæрæй. 
Æмбохуй цæугæдон коми арфи, 
Æ билгæнттæ тъæхсунцæ æнцад. 
Арв дæлæмæ хауй уарди карзи, 
Арв не 'ййевуй уæддæр æ бунат. 
Цидæр бабæй кæнуй æрдзи бауæр, 
Куддæр бабæй ниццæй и рæстæг. 
Лæдæрсуй мæ зæрдæй мæтъæл сауæр, 
Гъуди дæр нæ кæнун мæ фæззæг. 
50 

ШУ 
* * * 
Æхсæвæ риндзæбæл 
Хезуй сæуми рохс. 
Уорс фæлмæн мегъæбæл 
Хуссуй мæйи рос. 
Нийгъуста мæ хурфæ, 
Уæлдæф æнæ сун. 
Æсми коми тулфæ 
Зудæй уолæфун. 
Ск}'ддæр уй сабури 
Мæ уод æлвæсгай, 
Дуйне мæ æ хъури 
Тохуй арæхсгай. 
51 

"' :'4 
* * * 
Бадуй ма тар мегъæ 
Арвбæл фæсуарун. 
«Ниддасæ дæ рехæ, 
Фагæ 'й сау дарун! 
Цæуис мæ æлвасгæ 
Куддæр æлвæсгай. 
Æстъалу — мæ хуасæ, — 
Æрбадтæ си хай!» 
...Дессаг, æрæстæфтæн! 
Минæг, фал зиннуй. 
Фур цийнæй мæ цæстæ 
Æхе æрæхснуй. 
52 

* * * 
Бæгънæг æнцæ бæлæстæ, 
Нимайгæ сæ цæуй мæ уæрдун. 
Мет 'ма мет, — метин бæстæ! 
Цæлхитæй æнахур фæд кæрдун. 
Рауагътон бæх æррæстæ, 
Исуагътон мæ бозибæл мæ хуæст. 
Нур тæхун бал æррæстæ, — 
Хуарз рауæнмæ не 'рхъæртдзæн æрмæст. 
Ракæсун мæ фæрстæмæ, 
Нæ уинун уæхæн надбæл неке, 
Нæ кæсунцæ фæстæмæ, 
Бæлвурдæй аразуй бæх алке. 
Ци кодтон æз 6а уæд? — 
Нæй мæ къохти е 'здæхт мæ надæн. 
Хъæрæу догъ! Æй мæлæт 
Æнæхатир. 
Къæхæнæй хауæн. 
Фал ци æй, бæх, дæуæн? — 
Барци гъун дин не сресдзæй тæхбæл. 
Мæн фæсте мæн хузæн 
Макебал рабадæд æ бæхбæл. 
53 

Ци зин æй цард хæссун! 
Еунæг хатт ма бозий æрахæссæ! 
Уæд мæ бон æздæхун 
Исадтайдæ 'ндæр надмæ. 
...О, Хуцау, æркæсæ. 
ÆМИР ХОНХ 
Æмир фахсæй сауæр лæдæрсуй, 
Нихъхъæртуй тухæй-фудти Ирæфмæ, 
Цъæх уæлдæфи цæргæс лæгæрдуй, 
«Ирайуй» цъахти хомух инæфтмæ. 
Хаунæй кипу къотæр тæрсуй, 
Ниццæггаг æй дортæбæл уедæгтæй, 
Карз дунгæ 'й ниттелуй, — æруæзуй, 
Никкæнуй тух къæс-къæс æ дæндæгтæй. 
Сикъегæппæй дортæ æркæлуй, 
Сæ «цæлхъ-цулхъ» æндзæр дони фейнод уй, 
Цума раст хонхи цард æфхæлуй, 
Калд мæсуг уагъд гъæубæл нæбал уодуй... 
54 

ДОРТÆ 
Моратæ, цъæх дортæ, саугонтæ, сурх бортæ, 
Циргъитæ, сæститæ, тумбултæ, тъæпæнтæ, 
Æмиртæ, цæхуартæ, фæлмæнтæ, къæйдортæ, 
Нæййес уи æмбæлттæ уæдта æмхузæнттæ. 
Устуртæ, кæлотæ æма рæстæмбестæ, 
Еугур дæр (ци æй цъæх гъуна!) æнæнезтæ. 
Уæ хуæрзти къæдзæхтæ дарунцæ сæ реути, 
Фуддæртæй æскъæтти бунти 'вдулд сæ еутæ. 
Кæддæр уæ сæрбæл ивулдæй цæугæдæнттæ, 
Фулдæр исуст æнцæ, — сумах 6а уæ бæнттæ 
Хæссетæ уæддæр, фал нæ кæнтæ зæрæндтæ, 
Фур хицæй мæлунцæ рæститæ, хæрæнттæ. 
Цæун къанаувæдбæл, хуæнхтæбæл, арæхъти — 
Уинун уæ алкæми: цал царди, цал марди! 
Ка мин рæхуайуй æ циргъ тегъæй мæ къæхти, 
Кæмæй ба феуæхсуй мæ къах сайдæфсарди. 
Хурæбæл, зурæбæл — цæндитæ, цæндитæ. 
Уæ сæрмæ — цæргæстæ, уæ бунти — кæлмитæ! 
Ес уи уæ фулдæрмæ соцъай фудфæндитæ — 
Фæуун еске сæрбæл æваст, — 
(царди миутæ!) 
— Уæ еу исæзмæлæд, — хомух, некуцонтæ, 
Фехсай дæ — тæхдзæнæ: тулдзæнæ — зелай дæ. 
Уе 'гас дæр — уазал, уодæй — æнæуодтæ, 
Уе 'гас дæр, гъигагæн, æрдзæй игурд айтæ... 
55 

ГОРÆТ 
Сæлфунæг ма хæссуй фæстаг бонтæ, 
Фæккæнуй æрдзи цæсгон æлхийтæ. 
Лигъз надбæл тæмбæлтау ниннадтонцæ 
Фæззигон калд сифтæрти цæлхитæ. 
Ездонæй парки хурфи, конд цади, 
Донихъæзтæ кæнунцæ цъæппитæ. 
Сувæллон искарз кæнуй æ мади: 
«Ракæнон елхъинабæл гæппитæ». 
Къудурон цуппæрдегъон хæдзæрттæ 
Хæлхъойитуд дивилтæ телунцæ. 
Игъусуй кæцæйдæр нæгæ гъæртæ, — 
Сæ уæрдунбæл куйсортæ зелунцæ. 
Будури син тиллæг нæ фæббæзтæй, 
Æхсинунцæ фæсалæ миститæ. 
Проекттон институтти къæрæзтæй 
Силæстæг цай цумунцæ истгити... 
Ци 'й горæт? — 
Къохæй арæзт бæлæстæ... 
Гъæуи æй гъæуккаг лæгæн æ бæстæ. 
56 

ЦЪИМАРА 
Æнай-æнойти цийни саргъбæл 
Хъумбæстæмæ рафтудтæн цурд. 
Хæтуй уазалтæ уомæл рагъбæл, 
Уодмæ кæнунцæ тухлæбурд. 
Тъæхсун цъимарай пъæзумбæрзтбæл, 
Къæхти бунæй «лиу-лиу» ледзуй. 
Бурун равзарун мæ хъæстæбæл, 
Санс мæ фæстæмæ нæ уадзуй. 
Хелуй хæсдзæф 6а маргхелагæ, 
Медханси хуалибæл зелуй. 
Еруй астъæнттæ æхе фагæ, 
Цъеути бæдæлттæ æууелуй. 
Телуй хъамили агъуд уадæ, 
Дортæй дони цуд ихæлуй. 
Згелуй æ билæ симæр цадæ, 
Билгон ниууй хулуй, — кæлуй. 
Арвбæл мегъæ тунтæй ци 'лвееуй? 
Æзмелгæй хори, фæлдесуй. 
Тавд мæ е сæвди нæбал есуй 
Æма йбæл мæ зæрдæ ресуй. 
Ласуй æхемæ мæн цъимара, 
Цъируй, æлвасуй, нихъуæруй. 
— Гъæйдæ, исуадзæ мæ, ма марæ... 
Мæ къах сор зæнхæ нæ еруй. 
57 

—- - :^ — - 
НÆ ДÆ ЕРУН 
О Хуцау! Æгас ма дæн, цума?! 
Æригъал дæн, цæун кумæфæнди... 
Нæхстæр дæн бони цъæхи, æма 
Мегъин арвау кæун ку мæ фæндуй! 
Ци агорун æма ци кæнун?! 
Æнхæст дæр æй нерæн нæ лæдæрун. 
Ци ибилис хæссуй мæ, ци рун?! 
Мæн фæндуй цæмæдæр кæмидæр ун. 
Куд зин æй æбæрæг нет хæссун! 
Мæ гъуддаг 6а уотæ 'й ауал анзи: 
Цигъæуагæ, курмæй, нæ уинун, 
Хори тунау мæ цæсти нæ гъази... 
Зæрдæнхæстæг æма цæстизол! 
И сау хъумти дæумæ фæллæперун... 
Ци хæстæг дæ, нисан, ци изол! 
Нæ дæ ерун, дессаг, нæ дæ ерун!.. 
58 

* * * 
Хор райгурдæй, — æ гъæбеси 
Æ бæдоли арв узта. 
Идзулдæй е дæр æ деси 
Нæ дуйнеййи фæлуста. 
Сурх ниндзарста æрвти бунти, 
Сæуæхседæ рæдзæхсуй. 
Рæуæг бæхбæл сатæг дунгæ 
Сурх туруса исхæссуй. 
Бони федог — и æхседи — 
Лæкъун мегъæ идуйуй. 
Арви кизгæ, кæмæ седи, 
Кæбæл дæ гъар ивулуй?! 
Рохсдæргæнгæ, тунти найгæ, 
Бон е 'уæнгтæ ивазуй. 
Бостæ мæйæ, арви тайгæ, 
Хе аууонмæ ку ласуй. 
Нибберигъта фунæй зæнхæ, 
Тог е 'уæнгти рацудæй. 
Нæ си ес, цума, фудæнхæ, — 
Цæрун мæмæ æрцудæй... 
59 

* * * 
Цæгæтти меттæ ратадæнцæ, 
И фахс даруй мудхуз. 
Лæгæтти фæрстæ батар æнцæ, 
Сæ ех кæнуй фудхуз. 
Цъететæй дæнттæ æсхустонцæ 
Тæссæрттæмæ цæрдæг. 
Дедентæ гъæдти фæлустонцæ, 
Хонсæртти — цъæх кæрдæг. 
Арвбæл уадсестæ рарæнгъæнцæ, 
Уарун цума 'й уæлйау. 
Хъазæн æ сестæ и уæлгъæдтæ 
Уадæ кæнуй хæлеу. 
Думгæ — дуйнеййæн йæ æфсийнæ — 
Зелуй, телуй думæг. 
Мегътæ лæуаруй æ сарсийнæй, 
Калуй си сæлфунæг. 
Цæфбæл къæвдатæ разардтонцæ, 
Иссæй уæлдæф кæдзос. 
Цъæхæй хæмпæлтæ рацагътонцæ, 
Æ сæр сдардта тæрхъос. 
Дзубуртæ хумтæ ракъахтонцæ, 
Суолæфтæй арф будур. 
Дзигго бæлæстæ рацагътонцæ, — 
Цæй рæсугъд æнцæ нур?! 
Уалдзæг! Уодтæ ймæ игъосунцæ, 
Мард дæр кæнуй æгас!.. 
Адæн се 'нгъæлæй ниббоз унц^е, — 
Дуйне син уæд æдас!.. 
60 

* * * 
Хауй цæргæбæнттау сифтæртæ кæрзæй, 
Кæнуй тасæ-уасæ бæрзæн æ бæрзæй. 
Думгæ, цазæ рæстæг, — рæстадæй фæззæг, 
Мегъæ, хæрæмегъæ, бадуй æгудзæг. 
Мæлуй æ мæлдзой уод мæлгъæн уомæлæй, 
Кæлуй кæло сæлфæг мегъæй мæтъæлæй. 
Уасуй æнæхуасæй нæ уæс æндæдуар, 
Ласуй æ цъасæмæ мистæ нартихуар. 
Думуй карз тамаку согæй зæронд пец, 
Цæуй гъари хæццæ хæрдмæ æ бæллец. 
Корун арви хор 'ма фæуун фудевгет, 
Рæстæг — царди асæг — сæттуй мæ ниннет. 
Фæззæг, æрæгвæззæг, — кæрдæг нæбал ес! 
Зумæг, тузмæг зумæг, гъузуй цума нез. 
Гъæдæ — æрдзи мадæ — уæртæ цæгæр æй, 
Хауй æнæвгъауæй дзигго мæ сæрæй. 
Кæугæй кумæ цæугæ 'й, магъа, нæ зонун?! 
Амонд, евгъуд амонд, донау агорун. 
Сифтæ — царди нивтæ — нæмун мæ къæхтæй, 
/Еллæх, цидæр бæллах къахун мæ нихтæй... 
Мæ уод, мæ тæнæг уод, дор ун нæ комуй, 
Ме 'взаг, мæ гулæвзаг, дзорун нæ зонуй. 
Мæ сæр, мæ гъæла сæр — ме знаг, фудæзнаг, — 
Æмбал ку нæбал æй мæнæн адæймаг. 
Хуастон, æгæр хуастон, мæ сæр хуæнхтæбæл, — 
Амонд, æцæг амонд, нæййес зæнхæбæл, 
Фунти, æрмæст фунти, уидтон æ исконд, 
Миййаг, е кæд адтæй 'цæгæй мæ нивонд... 
61 

ЦЪÆРÆХСНÆГ 
Æхсæркъотæртæ адаги — 
Цъæх зæлдагæ изæлуй! 
Уалдзæги гьæр мæскъиаги 
Ци нæ хузи азæлуй! 
Цъæрæхснæгтæн сæумæраги 
Сæ цъæхснаг къуар нæ хуссуй, 
Цъæр-цъæргæнгæ и даргътаги 
Тæмæссаг зар игъусуй. 
Цъæх зæлдæбæл — цурд гæппитæ, 
Цъæрæхснæг, о, цъæрæхснæг! 
Æхсæрдзæн дин ирд цъæппитæй 
Æрæхснадта дæ рæхцæг. 
Дæ хуæдсæрмæ — уæйуг тæрсæ, 
Æртæх ма йæй и кæрдæг, 
Ма мæ фæрсæ, ма ми тæрсæ, 
Æрбасæнк кæнæ хæстæг. 
Ци дуйней дæ, ци рæсугъд дæ, 
Ци инддуг дæ, ци цæрдæг! 
Цæмæй цæрис, цæбæл тухст дæ, 
Куд æрветис дæ рæстæг?! 
Цъæх зæлдæбæл — цурд гæппитæ, 
Æртæх ма йæй и кæрдæг. 
Дæ къæхтæбæл — алдæнбидтæ, 
Цъæрæхснæг, о, цъæрæхснæг... 
62 

КУРОЙНИ 
Фидибæсти сæрбæлтау 
тугъди ка фесавдæй, 
уони рохс ном си имисун. 
Зурни хузæн зелуй куройпернæ, 
Дон кæнуй æ дæндæгтæй пурфæн. 
Цъилингай расуг рохсмæ, æрттевгæ, 
Уорс инсад бор голлæгти цурхæн. 
Куройпернæй, тъæпгæнгæ æ тъæфтæ, 
Догъон дон ку ракæнуй сæххæт, 
Уæд Нана æримисуй æ «цæфтæ», — 
Ци адтæй фæтти рæмугъд зæнхæн!.. 
Куронвидтæ, цума, паддзахæдтæ, 
Дæгар-дугур кæнунцæ гъæрзгæй, 
Еу иннебæл хæтуй æ «цæфхæттæй», 
Еу иннемæн сæттуй æ бæрзæй. 
Æримисуй Нана уæлмæрдтитæ, 
Æнæном Еумæйаг Нигæнæн... 
Нæ, нæййес бæститæбæл зæрдитæ, 
Фал куд ес æнæ уонæй цæрæн! 
Æримисуй Нана æ цæуæти: 
«Фудфунау куронвидти фехсæн, — 
Бор мæнæути — тугъдонти, салдæтти — 
Цъæлæгæнгæ инсунцæ се 'хсæн!» 
63 

Æримисуй Нана, — тугъди артмæ 
Æ бæдæлтти зæрдæ нæ уагъта. 
Ниттагъта хускъæ ростæй инсадмæ, 
Рохсаг син цæстисугтæй загъта. 
Æримисуй Нана, — сугъд будуртæ 
Хумæгонд куд цудæнцæ фæттæй, 
Æстонг анз ку ивазта нæ хъуртæ, 
Æнамонддæр — æгæстæ мæрдтæй. 
Фал ехау раевгъудæй фудæнхæ, — 
Æрзадæй Фидибæсти тиллæг. 
Тогхуаруг ка бакодта сау зæнхæ, 
Уонæн ковуй æфсерæ ниллæг... 
Ци уæззау къæбæр æй, ци зин хуæрæн, 
Масти дорау хъури ку хæссуй. 
Мах сæ фæрци сабур кæмæн цæрæн, 
Цъилинга уони номбæл цæфсуй... 
Ниттелуй æ гæндзæхтæ и пернæ, 
Дон ауазнæй ку 'ркæнуй гулфæн. 
Фæццæуæн идзагармæй нæхемæ, 
Аргъ нæййес гъар мæнæуи тулфæн... 

• * • 
Сæрддон бони Дигоргомæй 
Хор е 'гкоййи фæццæйхаста. 
Фæстæмæ ма хонхаууонæй 
Еу мегътæмæ ку фæккастæй. 
Изæрмелти æсхустонцæ 
Зургæ-гургæ цъæх сауæртæ... 
Сурх сасугти батухтонцæ 
Дзæгъдзæгъагитæ сæ сæртæ. 
Гъар изæр син æ реуи 'хсир — 
Кæдзос æртæх — ку бадаруй. 
Деденгутæ æнæсибирт 
Бафунæй унцæ мæйдари... 
Мæйрохс æхсæви æмбеси 
Сос сир-сир цæуй и 'рдозæй, — 
Фæлмæн думгæ æ гъæбеси 
Деденгути ку фæууозуй... 
3 Скъодтатн Эльбрус 65 

* • * 
Ду идзулдтæ, - 
Æмпулдтæн 
Нивгунæй мæ хози. 
Уарзти тунтæй 
Куд сугъдтæн, — 
Нæ зудтон мæ бози. 
Фæккурмæ дæн, 
Нæ уидтон, — 
Æййивтай дæ хузæ. 
Мæ хъурмæ дин 
Æлхъивтон 
Æд катай дæ хизæ. 
Ду ниххудтæ, 
Æз кудтæн, 
Лæдæргæй æфхуæрдæ. 
Раздæр дæр дæ 
Нæ гъудтæн, — 
Е кæрдуй мæ зæрдæ. 
Ду цæудзæнæ, 
Æз лæудзæн 
Цавд дорау ферхæнæй. 
Ду цæрдзæнæ, 
Æз мæлдзæн 
Дæубæл фур æрхунæй... 
66 

Шу 
* * * 
Нæ рæзбунæй уалдзигон 
Муди тæф цæуй. 
Сæнтуорс бали — Балиуон 
Киндзи нин цæуй. 
Фæстедзаутæ æ фалдзос — 
Мудибиндзитæ. 
Сах лæуунцæ æ уæлгъос 
Цуди киндзитæ... 
— Кæрдтуон 'ма Фæткъуон! 
Цилауонтæмæ 
Цæхуæн нæуæг фæтки уон, — 
Ци бауодзæнæн?! 
— Зæлди гауз дæ бунæй 
Æритаудзæнæ. 
Зæрдигага дæ фунæй 
Æрифтаудзæнæ... 
Нæ бæлæстæй уалдзигон 
Ци дув-дув цæуй! 
Уорс къæртрæзти Балиуон 
Киндзи ку цæуй... 
67 

• * * 
Сау тикис фæцæй мæ надмæ, — 
Мæхе си хизтон! 
Мæ фæндаграсти бунатмæ 
Куд цæудзæн исон?! 
Æд ревæд къæстæн мæ размæ 
Донхæссæг фæцæй, 
Кæцæй ма кастæн й' агъазмæ 
Хуцауæн, кæцæй?! 
Сау халон стахтæй мæ сæрмæ, — 
Бæргæ си тарстæн! 
Фудхабар гъузтæй къæсæрмæ, — 
Нæбал мæ уарзтай! 
Авдæнæмæ мæ фæрскъæмæ 
Ка баста амонд, 
Еци фæлдесонд фæстæмæ 
Нур байста мæ уод. 
Ниссагъд æй мегъæ тæрнихи 
Цæргæсин сагъдæй. 
Уагьд мин æй карнæ, — æ нихти 
«Цæргæ» мин загъд æй. 
Фæндагсодзæг хузесæг дæр 
Мæнмæ ку бадтæй! 
Ци кодтайнæ, — фæлледзæг дæн, — 
Цæугæ мин адтæй! 
68 

Рагæпп ласта сау изæртæй 
Уодесæг хъуæцæй, 
Райæлваста мæ итæрттæ, — 
Мæ уолæфт фæцæй!.. 
Тæрегъæд кастæй къæразæй, 
Гъæр кодта: «Кæлæн!..» 
Мæхе нифс загъта: «Фæразæ 'й! 
Нæ дин ес мæлæн!» 
Уодесæг райсавдæй думги, — 
Æрцудтæн ме 'муод... 
Рауидтон, лæугæй гъæунги, 
Дзили-ули сконд. 
Хæкъурццæй кудтæ: «Гъæун дæ! 
Ма ниууо инод!» 
Низзир-зир кодта мæ сунти 
Мæ дуккаг амонд!.. 

ГÆЛÆБОТÆ 
Ци кодтайтæ, гæлæботæ, 
Игуæрдæни цъис-дунгæмæ? 
Фæттарстайтæ хъæбæр-уотæ, 
'Ма мæ зæрдæ исунгæг æй. 
Хуæрзæрæги дзæгæрæги 
Ку гъазтайтæ пæр-пæргæнгæ. 
Цъæрæхснæг уин цъæх кæрдæги 
Ку заридæ цъæр-цъæргæнгæ. 
Сарди коми сауæдонæ 
Рæвдудта уæ сæр-сæргæнгæ. 
Идзаст бони арви рони 
Ку игъустæй уæ зарæнгæ. 
Уæ фазæнттæ — сувæллæнтти 
Ку сайдтайтæ уæ фæдбæлти. 
Ку тилдтонцæ сæ хæдæнттæ, 
Сумах соргæй, игуæрдæнти. 
Мудбиндзити — бор киндзити — 
Ку худтайтæ дедендæфмæ. 
И синдзитæй сау биндзити 
Ку сайдтайтæ рохс уæлдæфмæ. 
Мæ мæлдзойтæ, мæ кæлотæ, 
Æндзуг æнцæ уæ базуртæ! 
Цæмæн айтæ мæтъæл-уотæ, — 
Рацъæх уодзæнцæ будуртæ. 
Деденфæлуст гæлæботæ, 
Ма ресетæ «мæнæрдæмæ». 
Сæрди евгъуд цæмæн уотæ 
Арф есетæ уæ зæрдæмæ?! 
70 

• * * 
Ци фæлмæн дæ, ду ци дæ? 
Ду ци дæ, цæмæн дæ?! 
Бамæрæвдауæ нидæн, — 
Æрцæуа мæ фæндæ! 
Мæхемæ ди æз ниддæн, 
Цидæр дæн, — æууæндæ! 
Фал, æвæдзи, дæ нивæн, 
Нæ хъæртун дæу уæнгæ. 
Ду нифсæрми дæ фæлмæн, — 
Ракодтай дувæндæ, 
Дæ цæстити ирд тæмæн 
Расугъта мæ зæрдæ. 
Дæ комитулфæ мæнæн 
Радумдта мæ сæнттæ, — 
Ку нæбал фæууй гæнæн, 
Уæд исуй рæуæнттæ! 
Цидæр неци æз ниддæн, — 
Агорун мæ сæнттæ. 
Нæбал зонун, — кæми дæн 
Æма мин ци фæддæ... 
71 

* * * 
Зæнхи бауæр фæцъцъæх æй, — 
Бацудæй æ уаги. 
Сæумæраги уæлбæхæй 
Рæсугъд æй Даргътаги. 
Зæлди гауз æрцаруй 
Думгæ урзацаугæ. 
Рæсог æртæх, нæ уаргæй, 
Кæцæй æй æрхаугæ?! 
Рагиуалдзæг дзæбæх æй, 
Ци зæронд, — сæвзонг уй. 
Фидæ-цæргæс фæттæхуй, — 
Йæ амонд бæрзонди 'й! 
Дон адæгти ивулд æй 
Хуæнхти меттитадæй. 
Арс хугкомæй ратулдæй, 
Рохсмæ хуствæлладæй. 
Нæуæг сифтæй римæхстæй, 
Маргъ заруй бæласи. 
Фæммедæг уй, ивæзтæй, 
Сæлаур æ цъаси. 
Æхсæрбунти сир-сирæй 
Уод кæнуй дзæгъæлтæ. 
Тæрфи уомæл исцъируй 
Æдонуг уæгъæли. 
Æрдзи къумти — бони гъæр, 
Уæлиуон — цъæх мæртæ! 
Уацæрохсæй дони сæр 
Ку калуй цæхæртæ... 
72 

ёу 
* * * 
Сугъзæрийнæ æхсед! 
Лæдæрсуй цъетедон, 
Æнвæрсуй гъæр æсмæбæл цæргæс! 
Дагъгун хуæнхтæбæл мет 
Нæбал ес сæрдигон, 
Зæлдæ си æривардта пæлæз. 
...Уод цидæр агайуй, — 
Раст, Дигори Æна 
Æригъал æй махæн нæуæгæй! 
Цæститæбæл уайуй 
Задæлесги Нана, 
Рохс уадзуй сау дарæси, уæгæй... 
Ковæндонæмæ — над! 
А 6а ци 'й? Æркæсæн! 
— Сикъевæд, мулдзугути зобат... 
Дойнаг дортæ — æхснад! 
Сæ уæллæй — арæсæн, 
Дигорон Айдарухъи бунат... 
Лæдæрсуй зæрæхсед, 
Цъæх-налмас — цъетедон! 
Лæг фестуй уæхæн бæсти цæргæс... 
Дагъгун рæгътæбæл мет 
Æртайуй сæрдигон, 
Зæлдæ си æритауй пæлæз... 
73 

т 
* * * 
Хеваст зумæг фæддудагъ æй, 
Фæссиуæгъдæ 'й нæ рæзбун. 
Нур цæрунтæ баеудагъ æй 
Зайæгойтæн гъæдрæбун. 
Хор æ тунтæй исæндзаруй, — 
Аги бунау — арви бун! 
Фæлмæн æртæх ниллæмаруй 
Мегъи пъæстутæй уарун... 
Зæронд бали кадæ-радæй 
Мади мадау æзмæлуй, 
Дунги дундæй, уади уадæй 
Æ талай æртæх кæлуй. 
Уарундони игурд къанау 
Дæнтти цæттæ фæдтæбæл 
Нæ уайуй, фал ниййагайуй 
Æнæнæдти нæдтæбæл... 
...Фæлмæн уалдзæг æринцадæй, 
Гъар къæвдатæ — æвдесæн, 
Нур будурти бæгъæмбадæй 
Фæлледзунцæ нæ десæн... 
74 

* * * 
Æрæхснадта æрвон сауæр 
Гъæу, будуртæ сæх-сæхæй. 
Мегъи цъоппæн æ уорс бауæр 
Уомæл ма йæй æртæхæй. 
Сæрæн дунгæ «æрæндзаруй» — 
Мегъæй-мегъæмæ уайуй. 
Уорс цъоппитæ рæлæмаруй, 
Цъæх арвбæл сæ итауй. 
Хори-уарæ, хори-уарæ, 
Зæнхи уомæли — кæрдæг! 
Бони фарнæй, дони зарæй 
Уодæн адгин æй рæстæг! 
Рагиуалдзæг, рагиуалдзæг, 
Дæу хузæ нин æндæр æй! 
Арви арфæн æ «иуазæг» 
Хуарз Сослани æндурæ 'й. 
Хори-уарæ, хори-уарæ — 
Æ фудæнæн фудæнхæн!.. 
— Хор, иуарæ, хор, иуарæ 
Гъар и тунтæ нæ зæнхæн!.. 
75 

ÆРТÆХ 
Сæумиггон думгæ будурти 
Сæрзелæггунтæ кæнуй. 
Кæрдæггондтæн сæ мæкъурти 
Хуæрзеуæг сугтæ кæлуй. 
Фæури сифтæртæ кæунцæ 
Сæ фур цийнæй ирд сугтæй, 
Тæрфи цъифтæмæ кæлунцæ 
Сугъзæрийнæ фæрдгутæй. 
Нартихуæрттæ хе æхснунцæ, 
Æстугути ирæзгæй. 
Уорс æртæхтæ æгъзæлунцæ 
Цъæх мæнæутæй, рауæзгæй. 
Хæлæрдзибæл æзмæлунцæ, — 
Цийни сугтæй æрцъифæ 'й. 
Цилауитæн тъинг кæнунцæ 
Сæ гагатæ, сæ рæзæй. 
Æригъал æнцæ дедентæ, 
Куддæр бонæ фæцъцъæх æй. 
Æрихалунцæ сæ реутæ 
Æрттевагæ æртæхæй... 
76 

• * * 
Бон идуйгæ цæуй, — æрæгвæззæг, 
Уорсалистæ даруй хонхи хелæ. 
Хабархæссæг думгæ, бæрæгхæссæг, 
Ист будурти кæнуй къамазелæ. 
Æсмотуй куй-зумæг гъæдгæронмæ, 
Æрдзи уат цæрæгæй фæсседзæр æй... 
Зин кæсæн æй, фур зин, мæтъæл бонмæ, 
Фий цæвуй уомæл тæф и æндзæртæй. 
...Цард цæуй æ цудæй, изæрмелтæ, 
Бор бæлæсти сифтæ æгъзæлунцæ. 
Цъæх арвбæл æнгулдзитау къалеутæ 
Сау хæнхитæй цидæртæ финсунцæ... 
77 

* * * 
Рагбæнтти къæвдатæ адтæнцæ гъардæр, 
Лигъдтæн бæгъæмбадæй къанæутти æз дæр, 
Гъазтон, цид, лæкъæрди, хурстон си цæсгон, 
Маймулий хузæнттæй мади къох ирдтон. 
Уарзтон цилауитæ — маст æма фудцъæх, 
Гъар гахгун æхцинтæй уогæй, цид, зæрдцъæх. 
Акъадзий деденæг — мулдзгутæй идзаг — 
Хуардтан, цид, биццеутæ, нæ синхи хиццаг. 
Хизтан-еу будури хæдзайрон мæргътæ, 
Сурдтан даргъ лæдзгутæй уæситæ, сæгътæ. 
Гъазтан хæрæггæлти, къорети, гъолти, 
Уагътан догъ нæ сонти хæрдти 'ма къолти. 
...Еу кизгæ, фур дзæбæх, — ме 'зæд, ибилис, 
Кæнидæ али йзæр мæнбæл ци гириз!.. 
Уой æрвон сугъдæг каст, уой ходун, айуан 
Кодта мæ куддæртæ, — фестинæ сайтан. 
Уой адгин идзулдæн дуйней ку нæййе, 
Н' адтæй мин уой æной уогæ дæр дуйне. 
Иссæй мин æ уиндæ сор зæнхæ, ирд хор, — 
Кодта мæ еу дзурдæй бæмпæг æма дор. 
Давта мин цъæх кизгæ ме 'взонги бонтæ, 
Уидтон æй алкæми æхсæвæ-бонмæ. 
Рæстæгæй раздæр уæд кодтон æз хестæр, 
Цæй лазæй, — н' ахæста гъеууой 6а мæ сæр... 
78 

Мæ зæрдæ цæхъалти бафтудæй æваст, 
Фиццаг хатт бавзурстон стур цийнæ, фудмаст. 
Кизгаййæн, байрæзгæй, фесавдæй æ фæд, 
Мæн сæр ба зелуй ма акъадзий тæфæй. 
Хæссуй ма уой сорæт æ фæлми мæ уод, 
Ес мæмæ дуйнебæл еци-еу амонд. 
Ме 'гас цард ке 'рцудæй харзгонд 'ма цъæхуæл, 
Уой аргь æй, ка 'й зонуй, цьæх кизги къæл-къæл... 
Донæн — йæ æрфити, 
Нигъулд 'ма нигъулд! 
Артæн — æ хурфити, 
Сугъд æма бунсугъд! 
Ехæн — æ гъæбесмæ, 
Сæлгæ, уæд сæлгæ! 
Тохæн — æ фæдесмæ, 
Мæлгæ, уæд мæлгæ! 
Растадæй мæ радæ, 
Зин æй, зин, бæргæ! 
Цардæн — æ иради! 
Цæргæ, уæд цæргæ!.. 
79 

* * * 
Кæми 'й, циуавæр æй 
Уæдта ци уавæр æй, 
Фæххуæст кæбæл нæййе, 
Еци уодидуйне?! 
Цума куд æнкъаргæ 'й, — 
Рохси урзацауæй 
Æнос ке агорæн 
Æма ке нæ ерæн... 
Еци комидумгæ, 
Фæсуард арвæрдунæ, 
Идард комитулфæ, 
Мæйи иливд тунæ?! 
Уодау — æнæбауæр, 
Аууон, цади хорау, 
Уарзтау — монди сауæр, — 
Тайгæй ку басор ан... 
...Сæумон сæуæхседæ 
Цæстæ рафæлевуй. 
Сæрддон зæрæхседæ 
Бæсти рахæлеу уй... 
Кæми 'й нивæдæттæг 
Налхъут золахъ фæрдуг, 
Зæнхон гъигæсæттæг 
Æрвон ирд цæстисуг?! 
80 

• * * 
Сау денгизау, уолæнгæнгæ, 
Егъау уæлдæф æзмæлуй. 
И Æрфæнæй, толæнгæнгæ, 
Æнæрхусгæ рохс кæлуй. 
Æнæасæ — арви бунтæ, 
Æнæбæрæг æй сæ тæх... 
Пæртт кæнунцæ æстъалутæ, — 
Сæ фусун æй Тари Цъæх. 
И дуйнеййи итигъдадæ 
Æнæрлæугæ цард хæссуй, 
Æнæбæрцæ — йæ æрфадæ, — 
Цæстæ ибæл нæ хæссуй... 
Æнæидæд, æнæфæугæ, 
Æнæарæн, æнæнад. 
Игон æрфитæ, сауæнгæ, 
Æнæдуар æма бунат... 
Кумæ рахъæрта нæ цæстæ, 
Ци æрахæсса нæ зунд?! 
Æхгæд ку æй арви бæстæ, 
Цубур ку æй нæ æмгъуд... 
81 

* * * 
Бамæтавæ, уæлæ хор, 
Бони цази. 
Бамæуадзæ, мæнæ дор, 
Дони рази. 
Раминзарæ, зургæ дон, 
Бамæазæ, 
Мæ гузавæ, хъурмæ бон, 
Фæмминласæ. 
Раминкафæ æхсицгон, 
Уас бæласæ, 
Сатæг думги фæззигон, 
Тасæ-уасæй. 
Баминдарæ, «Арви уод», 
Царди хуасæ. 
Нæбал ерун мæ амонд 
'Ма мæ уасæ. 
Исминесæ мегъи уаргъ 
Мæ иуонтæй... 
Ма мин уасæ, гъæди маргъ, 
Мæ фæсонти... 
82 

* * * 
...О, Бон ци дессаг æй! 
Ци 'рвон тæмæссаг æй, 
Цæй цурд, ци ледзагæ 'й 
Зæнхон адæймагæй... 
Ци здухт, ци мæстаг æй, 
Фæливд, ци сайагæ 'й, 
Ци нææздæхагæ 'й, 
Хатир нæ кæнагæй! 
Ци фес, ци адгин æй, 
Ци нез, ци гъæдгин æй! 
...Нæхе цæмæй сайæн, 
Хуасæн кæмæй кайæн, 
Еци цæрдидайæн — 
Сæумон бонивайæн, 
Æрвон уорс æхснирф! 
Æнгъæл кæмæ кæсæн, 
Еци уодерхæфсæн — 
Зæрин хорискæсæн, 
Рæфтон тунти тæмæн — 
Зæнхон царди нифс! 
Зудæ 'й зæрди тæлæн, — 
Сахæй кæмæ бæллæн, 
Судæй кæбæл мæлæн, 
Еци хорнигулæн, 
Фæстаг нифснигъулæн, — 
Æрвон ибилис. 
83 

...Дессаг, — ци рæсугъд æй 
Будур æрвгæрони! 
Сурх цалх ку иссугъдæй 
Æсми тæккæ рони! 
Мæ уод æрфæлсугъд æй, 
Уой мин ку нæ зони?! 
Уæууæй, цæмæн гъудæй 
Кæун ауал бони! 
Мегъи ку нигъулдтæн, 
Сахæй ку ниууардтон, 
Уæд ин ци лæдæрдтæн, — 
Бундор ке æвардтон 
Нивæн цæстисугтæй?! 
Уæд æй цæмæй зудтон, 
Нæ цард æносон æй, — 
Цийнæ цæбæл гæнгæ 'й, 
Лæг уой ку базона?! 
КЕ НÆ ФÆНДУЙ... 
Ке нæ фæндуй зарун? 
Фал беретæ гъарæнги мæлунцæ. 
Ке нæ гъæуй гъар ун? 
Фал алкетæ цъæх ехбæл сæлунцæ. 
Ке нæ фæндуй тæхун, — 
Сигитбастæй срæдовун уедæгтæ?! 
Арви евгед — нæ фун; 
Зæнхи барæ — нæ бон 'ма не 'цæгтæ! 
Хори цори — нæ нет; 
Уадæмдзо, мегъæмдзо — нæ бæллецтæ! 
Фал равгитæ нæййе, 
'Ма æндзæрти сдогъ ан губурледзгæ... 
84 

Ш' 
БОНИВАЙÆН 
Мæйдар фæццæйтайуй, 
Дуйне — æнæсагъæс... 
Мæнæ бонивайæн 
Ласуй гъæди дарæс. 
Нурийгурд бæлæстæн 
Тæлфунцæ сæ реутæ. 
Цъеути цъист-гъæлæстæй 
Зарунцæ къалеутæ. 
Сæумæй гъæдрæбунтæ 
Æй ма дзæбæх сатæг. 
Зæнхæн хори тунтæ 
Æнцæ фæлмæн батæ. 
Цума сувæллони 
Билæ дзедзебæл æй, 
Уоййау арви рони 
Мæйæ радзебæл æй... 
85 

ХОНÆ МÆ ДÆ ХÆЦЦÆ... 
Хонæ мæ дæ хæццæ, 
Сау гъæди халон! 
Фесавдæй мæ гæдзæ, — 
Де 'мбæлццон исуон. 
Рандæй ми еу хатти 
Ардиги уарзон. 
Гъæунги байзадтæн, — 
Кæнун дæ фазон. 
Мæнау, гъе, ду дæр дæ 
Еунæг 'ма мæгур, 
Реутæмæ нæ сæртæ 
Фур зинæй — губур. 
Мæ зæрдæ — дæ зæрдæ, 
Мæ уод — дæ уод æй. 
Уæддæр ду æндæр дæ, 
Мæн уаг инод æй. 
Фæндуй мæ басгарун 
Цъæх арви тугур, 
Ирд хор 'ма сау уарун, 
Уæлдæфон будур. 
Хонæ мæ дæ хæццæ, 
Тар гъæдти хæтон, — 
Æвдеути æнхæццæ 
Цæрун нæй мæ бон... 
86 

* * * 
Бон хæссунцæ рæсугъд дзиллæ, 
Хор нийтинг æй сæрдигон. 
Амонуй мин мæ хъибиллæ 
Царди нисан æхсицгон. 
Æй гъæунгæ мулдзугæзмæлд, 
Рæсугъд кизгутти бæз-бæз! 
Зæрди бунмæ — рæуæгæвнæлд, 
Сæрзелæггун си дæн æз. 
Ехх, хæссетæ мæ, базуртæ, 
Коми думгау, рæуæг къох! 
Ас-Дигори лигъз будуртæ 
Мæ фуни уинун æдзох... 
Бон хæссунцæ рæсугъд дзиллæ, 
Хор нийтинг æй сæрдигон. 
Æздахуй мин и хъибиллæ 
Евгъуд догæмæ ме 'ргон. 
Далæ Дони устур форди 
Ленк кæнунмæ цæттæ дæн. 
Мæ фиддæли — æнамонди — 
Рагдзаманти фæдтæбæл. 
Æрсизелон, — уæйуггуртæ 
Кæми кодтонцæ фудтох... 
Ас-Дигори лигъз будуртæ 
Мæ фуни уинун æдзох... 
87 

• * * 
Уалдзæг «хуггойнæй» ралæстæй, 
Уазалтæ фæссастæнцæ. 
Хуарз æй бæлæстæн æртæфсгæй, 
Къалеутæ истахтæнцæ. 
Хонсари хори рæвдудæй 
Кæлуй зæнхæн æ тулфæ. 
Гъæдæй бæхуæрдун ратулдæй, 
Согтæй идзаг — æ гуфæ. 
Тæрфи дзæкъолон æзнæмуй, 
Скастæнцæ пурусатæ. 
Кæрдæг — нæузæлдæ — æзмæлуй, 
Рæудунгæ — парасийтæ! 
Иссæй бони рохс арвидзаг, 
Сау гъæдæ — уæгъдхæдони. 
Науау гъæддон бабуз, хиццаг, 
Уадзуй тæлмæ цаддони. 
Цъæх арв æ хузæ фæлевуй, 
Байтудæнцæ уадсестæ. 
Хонхбæл уорс меттæ æрттевуй, 
Нурма е нæ рафест æй. 
Зумæг зæнхæмæ ниггурдæй, 
Мет ласгæ цонæгътæбæл. 
Уалдзæг уазалти игурдæй, 
Уайуй нур æ къæхтæбæл... 
88 

--=^ =- ,. ^гГХ- -======^_ 
* * * 
Цъæх гъæди æрдози — ирд хори тæмæн! 
Цъеузартæн фалдзоси нæййес ниггæнæн. 
Дзорис мин мæ гъоси цидæртæ фæлмæн. 
Æрлæууæ, игъоси, дæубæл æз нæ дæн... 
Байдзулуй ростæбæл сурх билти базмæлд, 
Райвулуй бауæрбæл гъар бати азæлд. 
Фурцийнæй меддортæ мæлуй æхсæрдзæн. 
Æвæдзи, «сах хорти» берæ нæ цæрдзæн! 
Нæййес мин (ци коси?) атæ нивгун уæн, 
Не 'нгъæл дæн, — æноси уарздзæнæ ду мæн! 
Цæугæдон фалдзоси ковуй нин нидæн, 
Æрлæууæ, игъоси, куддæртæ ниддæн... 
Зонун æй, — мæ къохи æдæ, фал нæ дæ! 
Хе мæбæл ниттохи, низдохи: «Мæн дæ!» 
Цидæр фуд хъурдохи банкъаруй зæрдæ, — 
Хезуй дæ «фæсхонхи» (мæн дæ, фал) æндæр. 
Уæларви кæдзоси — ирд хори тæмæн, 
Зелдзæй ма æноси сау зæнхи сæмæн. 
Рæгæни мæ носи маст цæнхæ, — цæмæн?! 
Кæнис мин дæ соси фудхийнæ, кæлæн. 
Рауай-ма, ци фæддæ, уотид бабадæн, — 
Маруй мæ еу мæтæ, — дæубæл нæбал дæн: 
Цалинмæ лæгæтти уарза еу инней, 
Сайдзæнцæ уæдмæти адæм кæрæдзей... 
89 

* * * 
Кæмæй ерун хийнæ? — 
Адæймагæй. 
Кæмæй есун цийнæ? — 
Адæймагæй. 
Кæмæй уинун фудмаст? — 
Адæймагæй. 
Кæмæн кæнун мæ гъаст? — 
Адæймагæн. 
Кæмæй ледзун идард? — 
Адæймагæй. 
Кæмæ уайун æд ард? — 
Адæймагмæ. 
Нæ мæ фæндуй æппун 
Адæймаг ун... 
Куд мæ фæндуй цæрун 
Адæймагæй!.. 
90 

* • * 
Зуймон мæйи хузæн æрттеви кæдзос! 
Кодта нури уæнгæ донадæ мæ цард, 
Ду мин ку ракодтай уобæл муди къос, 
Уæд ма цæмæн раун æваст фур æнкъард? 
Зонун, сау æстьæлфæ фæууй хорбæл дæр, — 
Миййаг, мæ амондæн тæрсун фæуунæй?! 
Нивæ уорс уадсестæй ку схезуй уæлдæр, — 
Æваст æрæфсадун мæхе кæунæй... 
Нурмæ сæри зундæн адтæн æ цагъар, 
Нур мæ æндæр цидæр бæттуй æ тунæй: 
Æррай сæребарæ 'й уомæн æ уацар; 
Æрра сæребарæ 'й, æрра нивгун æй... 
* * * 
Рохсæй мæ байдзаг кодта а сæрдæ, 
Цидæр мин нæ йæй фагæ уæддæр... 
Цæмæдæр тухуаст дзоруй мæ зæрдæ, 
Кæмæндæр раттинæ мæ уод дæр. 
Сонт катай — афонæ, æнафони? 
Ке мæтæй зелуй мæбæл мæ сæр?! 
Æрмæстдæр зонун уой, 'ма абони 
Кæмæдæр æнгъæл кæсун æгæр... 
91 

ÆГÆРОН ДУЙНЕ 
Æгæрон дуйне æй цифæндий лæги цард, — 
Мин листæг листемæй е сæндзаруй стур арт, 
Арти зинг рахуссуй, — æрцæуй куд æ мард, — 
Æ еугур дуйне дæр гури хæццæ æвард... 
Цитæ цæуй дуйней, — лæг уони нæ зонуй, 
Раст ци æй 'ма мæнгæ, ка 'й уонæн унафгæр?! 
Æ хеуарзун лæги къуммæ тæруй арфдæр, 
Ци нæ гъæуй æй, уой æгæр карзæй домуй. 
Неке зонуй æппун, ци æй хезуй исон, 
Карни гъолон миутæ нæй раййевун нæ бон. 
Ци адтæй, е адтæй, — мабал кæнæ фæсмон, 
Ци ма уодзæй разæй, е ма уæд мах фæндон... 
• * * 
Зæрдæ æ фур хъонццæй 
Кæудзæй игъал хусти: 
«Сæумæ нæбал уодзæй», — 
Зæгъдзæй лæг æ тухсти. 
Фал бон ку ниййирд уй 
Тунтæй нæ фалдзости, — 
Зæгъдзæй: «Атæ нивгун 
Уодзæн даргъ æности...» 
92 

ÆРÆГВÆЗЗÆГ 
Ниббæдæу æй уарунæй бæласæ, 
Кеутæ-меутæ дунгæмæ кæнуй. 
Сæумæ йæй бандзуг кæндзæй халасæ, 
Гъæди сæр хонхæй бунмæ сæлуй. 
Æ уалдзæгбæл хъонц кæнуй фæсалæ, 
Хелæгау цæугæдон фæллæсуй. 
Мæтъæлæй хезуй уазал тæхсалæ, 
Авгин мегъæй мургъуз арв кæсуй. 
Тургъитæн зумæгæй финстæгутæ 
Тунд сифтæй уадусмæ æрветуй. 
Нæ зиннуй цæрæгой-листæгутæ, 
Мæргътæй дæр ефстæгтæ ма хетуй. 
Уасгæ фонс здæхунцæ æрдæгхуæрдæй, 
Игетгæй тухдугъдмæ, æдухæй. 
И уазал фæздонæ, фæсæфхуæрдæй, 
Гъоги уæс кæндзæй гъар æ цъухæй. 
Ниббæдæу æй уарунæй бæласæ, 
Дзили-ули думгæмæ кæнуй. 
Ниггæлæу æй косæг лæг æ цъаси, 
Æ циййес, е 'вæрæнтæ уинуй... 
93 

^- :п^ - -^=^ 
• * • 
Дзеудзæлой хор æрвгæрон 
Мæгьæлæй кæсуй. 
Медадагæ цæугæдон 
Дзæндæлæй лæсуй. 
Мерæдзой дунгæ аууон 
Кæмидæр нæтуй. 
Æндзæр мегъи ци бæлццон 
Дзæгъæлæй хæтуй?! 
Дондуппур арв — æвгъæдон, 
Уарунгар уæзуй. 
Гъолон тотий — саугъæдон — 
Некебал фæнзуй. 
Æфхуæрд бони рæфтигон 
Нæ тæхуй и уг. 
Курмæ цæститæ — игон, 
Æртæхбæл — æ суг. 
Мæскъи фахсæй сауæдон 
Пæх-пæхæй кæлуй. 
Уæсти хуасæ мистæгон 
Æ къæхтæй нæмуй. 
Гъæди сарти сифтæрон — 
Зæнхæбæл æфтуд. 
Хъурройбали циргъкъумон, 
Цæбæл æй дæ кудт?.. 
94 

ÆРХУН 
Ци кæнун, ци дессæгтæ уинун, — 
Асæги рист, цума æцæг фун! 
Дууæ дуйней арæни лæуун, 
Радзæгъæл дæн, æрдобæл хуæцун... 
Фæццæун, фæ, дæ цормæ цæун! 
Бахуардта мин ме стгутæ æрхун, 
Æнæзингæ арæнбæл тæхун, — 
Куд уæн е, 'ма дæу дæр нæ гъæун?! 
Ду рауадтæ мæ размæ, — фæлорс! 
Рамæхаста фæстæмæ дæ рохс. 
Дæ цæсгонæй ирд тунтæ кæлуй, 
Уорс къæртрæзти æма изæлуй. 
...Кæми адтæн æма ци радæн?! 
«Ма бакомæ, — загътай, — дæ радæн!» 
«Ци æрцудæй, — дзорун мæ мадæн, — 
Ду райгас дæ 'ви æз рамардтæн?!» 
Мæхе дæмæ байвазтон: «Цæун-н-н!» 
Мæ хъури дæ гъавтон никкæнун. 
Фал райсафтдæ æваст, цума фун, — 
Ахи-ахæй билæбæл кæун... 
95 

• * * 
Игуæрдæнтæ, игуæрдæнтæ! 
Ци фæцæнцæ мæ рохс сæнттæ, 
Кæми æнцæ мæ гъар бæнттæ, 
Исуст зæрди æнкъарæнтæ?.. 
Игуæрдæнтæ, игуæрдæнтæ, — 
Æрхун касти фæххуæцæнтæ! 
Ку нæбал фæуун мæ кеми, 
Æрмæсайетæ уæхемæ... 
Игуæрдæнтæ, игуæрдæнтæ, — 
Уорс деденгути кæлæнтæ, 
Сосмондæгти ивулæнтæ, 
Зæрди æрхуни уолæнтæ... 
• * * 
Евгъуд догæй фæгъгъуддæн, — 
Нæ исбæзтæн нури бонти. 
Æнгъæлдзауæй фæццуддæн, 
Курмæрситæй, мæ исонмæ. 
Фæткæй фулдæр нæ курдтон, — 
Еунæг Цард гъавтон цæрунмæ! 
Иуазæг имæ 'рцудтæн, 
Фæммардта сах уарунмæ... 
96 

• * • 
Атт-мардзитæй мæ балцити 
Гъæдсарæнтæ хæтдзæнæн. 
Нард уæрццитæ сæхе цитæн 
Гъæр зарунцæ: «Уæрццæ дæн!» 
Ку рауолæфон цъæх нæуи, — 
Къæдзæ 'хсирфæй кæрддзæнæн. 
Бор уæрццитæ 6а — мæнæуи: 
— Дзæццæ дæн 'ма гирццæ дæн! 
— Ци æрбадæ, ду мæ гъæуи, 
Уарздзæнæн дæ, — цæттæ дæн! 
Нæ бæдæлттæ бор мæнæуи 
Гъар нæмгутæй хæсдзæнæн. 
Истæхунцæ хæрттæ-мæрттæ: 
— Уæрццæ дæн æз, «æртæ» дæн. 
И бакъуæлтæ, кæртæ-кæртæ, 
Ирæзунцæ фудæнæн! 
...Карст ку фæууонцæ мæнæутæ, — 
Дзол нæхемæ хуæрдзæнæн, 
Фал уæрццитæ 'ма бæлæутæн 
Кæми уодзæй сæ цæрæн?! 
4 Скъолтати Эльбрус 97 

• * * 
Ке бон æй — цардæй хауæд тъæппитæ, 
Ке бон нæй, уой царæй нæ æрмæст! 
Кæмæн ес, — цийнæй кæнæд гæппитæ, 
Нæ кæнгæй инней сæрбæл пæррæст. 
Нивгун ка й, — байуарæд æ дзæбæхтæй, — 
Арв хинцуй сор зæнхи æртæхтæй! 
Ке бон æй, — кафæд е æнгулдзæхтæй, 
Ке бон нæй, не 'нсæндгæй уой къæхтæй. 
Ке бон æй, ходæд е зæрдæбунæй, 
Ка фæразуй, — зарæд е зæрдæй! 
Хуæздæр æй базмæлун фунæй унæй, 
Ке равгæ 'й, — бафсæдæд рохс цæрдæй... 
* * * 
Рæстæг нийхалуй царди фæткæ, 
Мети сирæзуй дзæкъолон, 
Фал нæ рахæссуй берæ бæнттæ, — 
Хортæй амонд кæнуй гъолон. 
Сонт уарзт нæ реуи ку батар уй, 
Раст, цирти реубæл — деденбаст, 
Уæд нин арвмæ дæр нæ фæгъц^аруй 
Не 'дзард цæстити ресгæ фарст... 
98 

• * * 
Дæ бон хуарз, — фур десæй, лæхъуæн, 
Хæтæл дæ къохæй ма æрхауæд! 
Дзорун Мæрдти бæстæй, — лæгæн 
Нæййес, базудтон, фуддæр рауæн. 
Æзинæ дæ хæццæ фæрнæй 
Гупп-артæй гъазтан цийнæгæнгæ... 
Надбæл батухстæн мæ зæрдæй, 
Кодта мæ æндзуг æнæмæнгæ. 
Зæнхæй исгæпп ласта сайтан — 
Æндарг уорс хъæппæлти, сауцъарæ. 
Абони, уинис, куд сайд ан, 
Кæнæн — ка-кæми гъезæмарæ. 
Гъæрзис, — ке нæбал дæн, уобæл; 
Тæрсун, — ку бауай зæнхи хай... 
Хуæцуй лæги уод æрдобæл, 
Корун ди, кæнæ хе гъæуай... 
Дзорун Мæрдти мæрдон бæстæй, — 
Нæййес, базудтон, фуддæрдонæ. 
Дæллæй, а дзенети бæсти 
Уæллæй ку цæринæ зиндони... 
99 

КЪАГЪД 
Адæм арф къагъди ниххаудтæнцæ, 
Уордæмæ син дуйнетæ — 
Алли алцитæ — никкалдтонцæ: 
«Гъенур цард, фæййинетæ!» 
Уоми ба цард, нæфал дессæгтæ 
Райгон æй, æнæуагæ! 
Уоми 6а ханс æма гъуддæгтæ 
Рамбарзтонцæ уæраги! 
Къагъди уарунтæ никкалдæнцæ, 
Адæмæн — æвзарæнтæ! 
Къиртау зæрдитæ ихалдæнцæ, 
Сугъдæнцæ си цæсгæнттæ. 
Зудæ, æлгъетгæ, лæгъуз дзоргæ — 
Рæтегъгæ, уæд рæтегъгæ! 
Цъес-цъес, фæдес æма лæборгæ, 
Æскъæфгæ 'ма æстъегъгæ! 
Фæцæй хæлæф 'ма еу иннемæ 
Хицæ, соцъа кодтонцæ. 
Фæцæнцæ бабæй кæрæдземæ, 
Тонаутæбæл дзурдтонцæ. 
Къагъдæй сервæзгæй кæрæфдæртæ, — 
Срæдæхсгæ нæ сæртæбæл, 
Тутæ кодтонцæ æнæфсæрмæй 
Урдугмæ бæзæфсæртæй... 
Уæдта ракастæй арви асæ 
Хорческæ а дуйнети, — 
Сугъта еуети цардæгасæй, 
Цæрæг кодта иннети... 
100 

УÆД... 
Уалдзæг. Гъæугæрон. Сурх-Дигорæ. 
Кæнуй си изæрмелтæ. 
— Æна, нур ма мæ ма йагорæ, — 
Уинун дæ дæ къох телгæ... 
Цæргæс æхе 'нгъæлуй и æсмæ, 
Нийтиндзгæ æ къабæзтæ. 
Æз дæр ахсæви дууадæсмæ 
Дардзæн арвбæл мæ цæстæ. 
Кæсай! Калунцæ зинг-цæхæртæ 
Æстъалути дзугуртæ. 
Думгæ систонцæ, сæ пæр-пæртæй, 
Изæдти уорс базуртæ. 
Мæйрохс! И мæргътæ кæцæйдæрти 
Зарунцæ сæнттæсайгæ. 
Барæн! Хезуй ма мæ нурмæти 
Мæ мадæ зæрдæхсайгæ... 
...Уалдзæг. Гъæугæрон. Сурх-Дигорæ. 
Рандæнцæ дууин анзи. 
Лæуун будури æнæдзоргæ, 
Бæдолæ дæр — мæ рази. 
Кæсай! Изæдтæ, дан, нæ сæрти 
Тæхунцæ пæр-пæргæнгæй. 
Дессаг калунцæ, дан, цæхæртæ 
Æстъалутæ пæртгæнгæ. 
101 

Не 'гъоси, — мæргътæ куд зарунцæ... 
Цъæрæхснæгти цъæр-цъæртæ?! 
— Нæ, нæ! — Даргътагæй араунцæ 
Мæн гъостæ хæпси гъæртæ... 
...Будур. Гъæугæрон. Мæ хуæд фæсте — 
Мæ фиди калд хæдзарæ. 
Разæй — уæлмæрдтæ. Æддæгвæсте 
Ингæнтæ — зинæвзарæн. 
Уæгæ! Мæйрохс мин мæйи тарф æй, 
Хуцау, кæд мæ феронх дæ?! 
Кадæр уæлмæрдти тæккæ арфæй 
Телуй мæмæ æ къохтæ... 
Æна! Мæйæ нæ фал хор адтæ. 
Гъавтай ми фæццох унмæ. 
Уæууæй! Уæд дæмæ куд нæ уадтæн 
Дæ хъури ниттохунмæ?! 

* * * 
Дзæгъæл, цæф хъурроййау ниллæгти тæхун 
Ме 'мдзæвги састбазур къалеубæл. 
Маруй мæ адæми айуандзурд, сæ худт, — 
Аци мæгур маргъ, дан, ци сцъеу æй?! 
Нæййес, ку нæбал ес ме 'уæнгти тухæ 
Уæлдæфон дзенети цæрунмæ. 
Ме 'мбæлттæй байзадтæн, геун ма туххæй, 
Царцати зæл сгаргæ зелун ма. 
Састбазур æмдзæвги цæруй мæ æрхун, 
Бунмæ ивазуй мæ зæнхæмæ. 
Хумæтæг дуйнемæ фæстæмæ здæхун, 
Æндзæрмæ — къæбæр 'ма цæнхæмæ... 
* * * 
Хе уодбæл уфсунмæ 
Мæ рæстæг — æвгъау. 
Цæттæ дæн есунмæ, — 
Ци дæттай, Хуцау... 
Форди мæ нигъолæ, 
Уаргъæвæрд — ме 'ггой. 
Рабадæд мæ гъолæ, 
Ци рабада, уой!.. 
103 

КÆНÆГОЙТИ КÆНÆГИ ТÆРХОН 
Цæмæй тæрсис, Кæнæг Кæнæгойти, — 
Цитæ кодтай, уони бакодтай! 
Дæ фæсмони, кæнгæй дæхе койтæ, — 
Дæ киндæбæл фæсмон кæд кодтай?! 
Цæмæй сæйис, Кæнæг Кæнæгойти, — 
Ке тæрегъæди аргъ æрфистай?! 
Царди церки æма йæ хæлхъойти 
Арвæй уæлдæр дæхе ку истай... 
Цæбæл кæуис, Кæнæг Кæнæгойти? — 
Мæнгæ дуйней дин ес егъау хай. 
Кумæ цæуис æнайти-æнойти, — 
Уой нуронгмæ дзæбæх æлгъистай. 
...Кæнæгойти Кæнæг æ кæнон нæ уагъта 
Æ фæстаг исуолæфти сауæнгæ... 
Æцæг Кæнæг — Хуцау æ тæрхон ку загьта, — 
Думги уодæй ниудта сау гъарæнгæ... 
104 

ЛÆГ ÆМА УГ 
Мæйдар æи. Æхсæвæ — æ хæрани! 
Сау æндæргтæ цæстæбæл уайуй. 
Игон æй къæразгæ дзæхæрамæ, — 
Уазал думгæ цъилингай хуайуй. 
Дзили-ули кæнуй, минæг уоди 
Фæххуссæ-фæццæфси — сосæг тас. 
Нæ тавуй æстъалу дæр, бæрзонди 
Никъолуй, тар арви уогæй баст. 
Тухст сагъæстæй кирсау исуазал дæн: 
«Хæрд кæми уа, уоми ес урдуг, 
Цард кæми уа, уоми 'й и адзал дæр...» 
— Е, уæртæ лæг! — ходуй мæбæл уг. 
— Нур дæхе ци не 'нгъæлис уæлзæнхæ?! 
Устурдæр æй мæн сæрæй дæ сæр, 
Фал си зунд — кунæг æма æдзæнхæ, 
Æй мæн каст царди скондмæ æндæр. 
Ес дуйней царцати рохс бæститæ, — 
Æййивд си 'й æхсæвæ уорс бонæй... 
Ци уинис, — нихгæнæ ймæ цæститæ, 
Ци нæ уинис, ракæсæ уомæ... 
105 

* * • 
Мæ мадсе Любæн 
Æздирвуй мæ рист уоди цидæр, 
Дæ цирти дор ниндавта мæ зæрди... 
Лæдæрун, раст нæ дæн кæмидæр, — 
Рагæй дæр иæбал адтæн уæлмæрдти... 
Гъо, изоли калдтон тæхсгæ суг, 
Е ку нæй мæхемæ дæр нимади, 
'Ма дæ цори нур дæн къæндзæстуг, 
Хатир ма мин никкæнæ, мæ мадæ... 
О, уе 'гас дæр фæууотæ рохсаг, — 
Ка ке хеуон æма цал ингæни?! 
Сæтгæ кæнуй Зинæй адæймаг, 
Бæтгæ дæр Зин искæнуй адæни. 
Æнæгъуд, æнæхурст æй дæ цирт, 
Нæ ибæл ес æвæрд дони хупп дæр. 
'Ма нура мæ цæхгун æма ирд 
Цæстисугтæй кæнис æдонугдæр... 
Рагæй дæр нæбал байвардтон, охх, 
Дидинæг æма къох дæ ингæнбæл, — 
Мард æгæстæй кæнуй мæрдиронх, 
Имисунцæ 'й æрмæст сæ фингæбæл. 
Нæ фæцан — дæ цæуæт — дæу хузæн, 
Разиндтан уазалзæрдæ не 'гас дæр... 
Дæу уогæй нин куд ес лæгъуз уæн?! 
Кæд дæ циртмæ нæ гъар ду фæххастай?! 
Æндавуй мæ тæссаг сосунæр, — 
Рагæй дæр нæбал адтæн уæлмæрдти... 
Нæ мæ уадзуй ардæмæ цидæр, 
Фæммæлуй æрхунæй 6а мæ зæрдæ... 
106 

ХАБАРХÆССÆГ ХАЛОН 
Атæ ци æнцæ — цъахтæ, халæнттæ, 
Фæсали хæлттæ ка уедзуй, 
Кæлæнгæнгутау, сæ сау хъæппæлти, 
Мистæ си идард ку ледзуй... 
Æ гоцъа хæссуй сайтанигаркау, 
Æ циргъ къæботтау — æ цуд дæр. 
Æ «хъа-хъа» уасун — адзали маргау, 
Уомæй ма никкидæр фуддæр... 
Сау сунти гъарун фæрсти ку хезуй, 
Дзæбæхтæ дзорун нæ зонуй. 
Кадæр уæлмæрдти кедæр ку хезуй, 
Æцæг дуйнемæ 'й ку хснуй. 
Зиндони цади, дзенети фæзти 
Уодтæ сагъд унцæ кæрддзухбæл. 
Æнгъæл кæсунцæ се 'носон бæсти, — 
Ке ном бабæй ес дæ цъухбæл... 
Тугъди рæстæги, сугъдони доги 
Ци уæгæ бадæ сау кустæй! 
Хом урутæ дæр хуардтан не стонги, 
Дæу фид ба — фунх дæр! — нæ бæзтæй. 
Хауæги-хауай мин æнзти дæргъи, 
Фудхабархæссæг сау халон... 
Ку, цид, æрзелис дзилли уæлсæргъи, — 
Иссæбæл кæнуй мæгурбон. 
107 

ФÆРСТÆ 
Фæрстæ, хæлин фæрстæ — 
Бæзгин, æнæзингæ. 
Цæстæ, лæги цæстæ 
Курмæ 'й, æнæуингæ... 
Æй рохс, мæнмæ гæсгæ, 
Уогæй тар талингæ . 
Цæун еу-æррæстæ, 
Дуйне дунддæлингæ 'й. 
Цæун, фæрстæ тонгæ, 
Мæ сæр, гурæ хуайгæй. 
Æй мин æнæзонгæ 
Се 'вæрд, уайгæ-уайгæй. 
Тæхун цæфсгæ фатау, 
Мæ надмæ — горентæ. 
Уони тæлфгæ уадау 
Цæвун цъæх цирентæй. 
Етæ, кæлгæ мæрдтæй, 
Хаунцæ фæд-фæди. 
Уайтагъддæр æндæртæ 
Фестуй сæ бунæтти. 
Цæун, неци зонун, 
Кæми 'нцæ цæлхдортæ... 
Еу фарс ку батонун, 
Скæлуй си сах хортæ. 
108 

Фæрстæ, хæлин фæрстæ, 
Цæхгæр, урдуг æвæрд. 
Тæхун, мæ хуæд фæсте 
Уадзгæй æрдæфæн фæд... 
Буцæу, къахкъуæрæнтæ, 
Нисан, дорин фæхстæ... 
Тæрхон, æвзарæнтæ, 
Карнæ — æнæфæрсгæ... 
Фæд-фæд — хæлин фæрстæ! 
Фал ес сæ рæбунтæ, 
С астæу — ниви фæзтæ, 
Уоми — хори тунтæ. 
Мæ цард фати тахт æй, — 
Цæстæй ракæсдзæнæн, 
Фæстаг цæфæрхаудтæй 
Зудæй уолæфдзæнæн. 
Фæрстæй ку рахезон, 
Фæсте — лигъз будуртæ, 
Зæлдæ — десæ-месон, 
Дæнттæ, рæсугъд зуртæ. 
Фудтæ, зиндзийнæдтæ 
Уоми фæууодзæнцæ. 
Нивтæ, цийни фæдтæ 
Уоми нæ уодзæнцæ... 
Фæрстæ, хæлин фæрстæ, 
Римæхст, æнæзингæ. 
Тæхун еу-æррæстæ, 
Æй Рохс мæнæн уингæ... 
109 

ФÆСТАГ ЗУНД 
Хуæрзæбон, бони уорс, — 
Æхсæвæ дæ хуæруй. 
Фæндараст, мæйи рохс, — 
Мегъæ дæ нихъуæруй. 
Куд рæсугъд 'ма фæливд 
Æй дуйне, æрвдзæфау. 
Фæппæрт кæнуй æрттивд, 
Мæлæг зæрди стъæлфтау. 
Ци зинаргъ мин иссæй 
Фудæхсæвæ дæр нур. 
Цидæр дессаг нифс æй 
Арви дæгар-дугур. 
Цидæр гъар ехæн æй, — 
Уод ибæл æууæндуй. 
Цидæр ес æрхæнæй, — 
Уинун ма мæ фæндуй. 
Ци Амонд æй, æдта, 
А Зæнхæмæ Райгурд. 
Ка си некæд адтæй, 
Айдагъ е æй мæгур. 
Хуæрзæхсæвæ, дуйне, 
И рæстæг фæццæуй. 
Тухæ ма кæми е, — 
Кæун мæмæ цæуй. 
Нæ базудтон цæрун, 
Цæун мæ ку гъæуй... 
Ци дессаг æй, ци рун! — 
Цæрун мæмæ цæуй... 
110 

• * * 
Фæззæг. И мæргътæ фæттахтæнцæ, 
Неуй уæларвмæ куй. 
Сугтау æртæхтæ æртагъдæнцæ, 
Къæразги рос — хулуй. 
Фæурæн е 'уæнгтæ никкалдæнцæ, — 
Æ сифтæ æрхæнæй. 
Зæнхæ-ниййерæгбæл хаудтæнцæ 
Дæлгоммæ, тъæпæнæй. 
Æнкъард. Уарзæнттæ фæллигъдæнцæ 
Фæйнердæмæ æваст, 
Уонæн будуртæ итигъд æнцæ, — 
Хуæрзбонтæ, гъуддараст!.. 
Цъифæ 'й. Къанæуттæ ивулд æнцæ, 
Гъæунгтæ — фæдæхснад. 
Мегъи къæдзæхтæ нигъулд æнцæ, 
Уаддумгæ йæй цъæхснаг... 
Уомæл. Æхсæвтæ ниддаргъ унцæ, 
Æндæргтæй уй идзаг. 
Серабæл угтæ унæргъунцæ, 
Хæдзарæ — кæлæдздзаг... 
Уазал. Æртæхтæ æртагъдæнцæ, 
Къæразги рос — хулуй. 
Фæззæг. Хъурройтæ фæттахтæнцæ, 
Неуй сæ фæдмæ куй... 
111 

• -# 
• * * 
Тæходуй, гъеууотæ 
Æнæмæтæ уо, — 
Æгас цард фæхходæ, 
Макæд 6а — фæкко! 
...Цæстисуг — нæ дусти! 
Ци исуæн еллæг?! 
Цæрунæн — мин усми, 
Мæлунæн — еунæг! 
Цæунæн — мин нади, 
Лæуунæн — бунат! 
Нæ мæмæ 'й нимади, — 
Кумæ хæссуй уад... 
Евгъауй мин фати, 
Æргъæвуй еу фат. 
Цæрдзæнæн мин хатти, 
Мæлдзæнæн еу хатт! 
Мадзалæн — мин бари, 
Адзалæн — еу уаг! 
Ку цæрон — æд фарнæ! 
Ку мæлон — рохсаг! 
Нæ хезун ме сони 
Æд катай, æд тарст, — 
Цæрдзæнæн «мин» бони, 
Мæлдзæнæн æваст... 
112 

* * * 
Арви — хоримистæ 
Фæливд æй, фæлхат. 
Гъармæ бор тикистæн 
Сæ губунтæ — хат. 
Сах кæсун къæсæрмæ, — 
Ци уодзæй исон?! 
Дуар æй бон-изæрмæ 
Æнгъæлдзау игон. 
Атт, æдта, ку уайдæ 
Фæццæрæн æнос, 
Æнæнез — мæн' атæ, 
Атæ кайгæй рохс! 
Тикисау дæлуотæ, 
Гъари ун фæндон. 
Дзæбæхæй авд уоди 
Бадарун дæ бон... 
...Дуармæ хоримистæ 
Фæззиндтæй æваст... 
Гъармæ бор тикистæ 
Лæф кæнунцæ раст... 
113 

* * * 
Арвмæ, æнгъæлдзауæй, 
Цæстæ ниссæццæ 'й. 
Мегъæ хори ауæй 
Бæсти фæссæтдзæй. 
Фалæ бал дæхемæ 
'Ркæсæ лæмбунæг: 
На, неке 'й дуйнемæ 
Раст æма сугъдæг. 
Карз цæгъдæ дæ ругтæ, 
Хуарз кæнæ тæхæй... 
Сковæ цæстисугтæ — 
Арви æртæхæй. 
Къохтæ дæ Хуцаумæ 
Схатæ æвæрдæй, 
Сковæ ймæ уæлйаумæ, 
Уод æма зæрдæй... 
Дæ рæдуд исгъарæ, 
Сесæ тæрегъæд. 
Ку дин уа дзиуарæ, — 
Фес уодзæй ескæд... 
Мегъæ хори ауæй 
Бæсти фæссæтдзæй. 
Арвмæ æнгъæлдзауæй 
Цæстæ ниссæццæ 'й... 
114 

* * * 
Зумæг гъар думгитæ фæззæгмæ 
Барвиста мийнæвари. 
Рæхги фембæлдзæнцæ æфцæгбæл 
Афæнттæ æнæбари. 
Фæззæг хæстæг кæнуй Зумæгмæ, 
Æхсæртæ æгьзæлунцæ. 
Гъæйттæй рæзбунти косæг лæгтæ 
Бæлæстæ æхсæдунцæ. 
Зæнхæн фæсали бор хъæппæлтæ 
Нерæнгæ дзæбæх æнцæ. 
Раст, фæстедзаутæ — мæргъти бæлттæ 
Сор бæстæмæ тæхдзæнцæ. 
Хор ма зæрин тунтæ байтауй, 
Гæлау кæнуй фалдзости. 
Нæййес дуйней рохсæн байдауæн, 
Евдзæй рæстæг æности. 
Æсмæ еума дæр искæдзос æй, 
Бæлæстæ фæккувтонцæ. 
Фæззæг. Гъар думгитæ æдосæ 
Сифтæртæ фæттудтонцæ... 
115 

* * * 
Æхсæвæн æ саути 
Фæлсугъд æй и бон. 
Фæцъцъæх æй, аргъаути 
Рæсугъд æй и ком. 
Æй игон хуæнхбæсти 
Æмбæрзæн пæлæз. 
Сæумигон — тæмæсти 
Минмурон гъæлæс! 
Ехх, гъæдæ, арауæ! 
Нæ рæхцуй и маргъ! 
Ехх, уадæ, æрдауæ 
И рæгътæн сæ рагъ! 
Дунд кæнуй и таги 
Сауæри фунæй! 
Дон кæлуй адаги 
Сау мæри бунæй. 
Фæззигон царцати 
Талгъæр æй сифтæр! 
Сæ сир-сир æхцати 
Сир-сирæй хуæздæр. 
Ехх, думгæ, æрфасæ 
Фæсалæн æ сæр! 
Рауæзуй бæласæ 
Дæ батæй куддæр. 
116 

Иссеруй æ уасæ, 
Разелуй æ сæр, 
Ракеуй бæласæ, 
Æгъзæлуй сифтæр. 
Бакæнуй ирд цадæ 
Бауæрау зир-зир. 
Расайуй и уадæ 
Науæри бизиртт. 
Ци нивæ 'й, ци хуасæ 
Къотæри æзмæлд! 
О, сифæ, ниуазæ 
Уоддзæфи æмбæлд! 
Рагвæззæг царцати 
Талгъæр æй сифтæр. 
Азæлуй аргъаути 
Сауæри унæр... 
МЕТИ ХÆРСТ 
Метбæл хæтун, — æй нæуæг уард, 
Еу хæрст инней соргæй райзадæй. 
Ерис кæнунцæ, фал сæ цард 
Æваст ку 'рлæууон, — уæд байсавдæй. 
Уæд мин æрлæуун хуæздæр дæр, — 
Æз ба цæудзæн, къохтæ не сдардзæн. 
«Хæрстбæл» кæд уод нæййес, уæддæр 
Мæнбæл уод ес, 'ма 'й нæ ниммардзæн. 
117 

* * • 
Хор зæнхæбæл уозæлуй, 
Рæдзæхсуй æ тунтæ. 
Цъæх зæлдагæ изæлуй — 
Игъæлдзæг гъæдбунтæ. 
«Хори цори» ци косуй 
Фур рæсугъд еу кизгæ?! 
Думги зармæ игъосуй, 
Кæд соруй æ гъигæ? 
Мегъти цъопп æй ку уозуй, 
Рохс кæнуй и бæстæ. 
И фæлдесонд ниббоз уй, 
Ирд кæсуй æ цæстæ. 
Ци фæдес æй, ци дессаг! — 
Уод тундзуй уадсесмæ. 
Æ гъæбесмæ, уорс сесау, 
Атт, дæхе исесæ! 
Хортæ-мæйтæ ку ходуй, 
Арв иссæй æ барæ! 
Дæ фур цийнæй, тæходуй, 
Ехх, гъæрæй низзарæ!.. 
— Мабал гъазæ мæ уодæй, 
Цæй, дæлæмæ 'рхезæ! 
Нивтæбæл дин ка уодуй, 
Уой уоми ма хезæ. 
118 

Дæу æресæ, тæходуй! 
Дæу хæрдмæ исесæ! 
Уæхæн кæмæ нихходуй, — 
Раст дæ уод исесæ! 
Хор зæнхæбæл уозæлуй, 
Рæдзæхсуй æ тунтæ. 
Сурх зæлдагæ изæлуй 
Римæхсун мæ фунтæ... 
* * * 
Фес нæ уогæй ма бухсæн 
Зонгæ уаги харз. 
Фес фесафгæй 6а стухсæн 
Æдæуагæ карз. 
Ахур зин — архъан, — уæги 
Сабургай дæмуй. 
Фæсæнцон зин ба лæги 
Еугур хъан кæнуй. 
Ци нивгун æй, — мæ фæсте 
Кæмæн зардзæнæ... 
Ци мæгур уодзæнæй е, — 
Ке фæууадздзæнæ... 
119 

СКЪОДТАТИ ГЪÆУУАТ 
Скъодтати гъæууати æнцад, ревæд æй, 
Къахнæдтæ хæмпæлти цох æнцæ фæдæй... 
Къæхæни билæбæл лæудтæй хуæнхаг къæс, 
Низмалдæй, нийхалдæй æнæ хæдзаргæс. 
Аллибон æрхуни мæ зæрдæ ресуй, 
Аци ком, аци дон уазали резуй. 
Нийвадæй, байзадæй нæ гъæу дзæгъæлæй, 
Ме 'рвадæ райдард æй, хуæздæр æнгъæлæй. 
Гъæууати бууати пурсати æхсæн 
Пурх дортæ — гъунатæ, кæнунцæ тъæхсæн. 
Здухсунцге, тухсунцæ бурæгтæ бургæй, 
Хæпсити тъуппитæ — хъумтæмæ хъумтæй... 
Гæггогтæ — федогтæ — ресунцæ тегътæй, 
Дзæботæ, сикъетæ кæсунцæ ехтæй, 
Халонтæ сæ сонти уасунцæ мегътæй, 
Назутæ уарунмæ 'взедунцæ хехтæй. 
Гъæууати бууати — фиддæлти уæзæг 
Тухсуй æнæ фусун, æнæ иуазæг... 
Мæсугтæн сæ ругтæ уарун æрæхснуй, 
Фиддæлти хæдзæртти заруй цъæрæхснæг... 
120 

БÆРЗÆ ÆМА ТАЛА 
Уо, мæ бæрзæ, мæ дзæбæх, 
Къолбæрзæййæй ку лæууис?! 
Бизирттау дæбæл — æртæх, 
Цæбæл æрхунæй мæлис?! 
О, бæласæ, мæ бæла... 
Нивæ дæбæл æмбæла... 
Уо, мæ бæрзæ, мæ зинаргъ, 
Сау къалеутæ ку телис! 
Ку нæбал ди заруй маргъ, 
Дæ бор сифтæ ку зелис! 
Уо, мæ бæрзæ, ци рунæй 
Уотæ карз къæс-къæс кæнис?! 
Ку ниццæнцæ тарф фунæй 
Дæ уедæгтæ дæ бунæй, 
Ку нæбал сæ лæдæрис. 
Уони донæй хаст тала 
Седзæри уаг нæ зондзæй, — 
Кæдмæ дæбæл æмбæла, 
Уæдмæ æдухст ку уодзæй, 
Фал æ мадæ ку мæла, — 
Æртæсун ди нæ комдзæй. 
Фуддунгæ дæ æд къуала 
Дæ фæлмасти ку тондзæй. 
121 

Дæ бæдолæ медбудур 
Зæрдæхсайгæ изайдзæй, 
Суфцæйласгæ йæй дзубур 
Кæрдгæ-найгæ ку хуайдзæй. 
Йæ æстъигъд цар, тæнбауæр 
Тæвдæ хор ин ку содздзæй. 
Хæстæгæй имæ сауæр 
Мæстмæлæнæн ку ходдзæй. 
Кæбæл бафæдзæхсай уой, 
Уæхæн дæр дин ку нæййес! 
Седзæри уаг ку сайуй 
Æнауæрдон зæрди нез. 
Уо, мæ бæрзæ, дæу æной 
Уæлдай ку 'суа лæгъузæн. 
Æнæ мадæ ци æй, уой 
Неке зонуй мæн хузæн... 
О, мæ бæрзæ, дзæгъæйлаг, 
Дæ мард мадæ ниммæла, — 
Æ сæргъи дæ æнгъæла! 
Ма ниууадзæ дæ тала. 
Дзæгъæл хормæ изайдзæй, 
Кутемæй ма исзайдзæй?! 
О, мæ бæрзи цъæх тала, 
Нивæ дæбæл æмбæла... 
122 

УАРУНГАР 
Бон æфхæлд. Арв кæнуй гъезæмарæ, 
Итинггъесæй æ уагæ лæууй. 
Ниллæмарæ кæнуй, ниллæмарæ, 
Маргъ е скондбæл пихсбунæй кæуй. 
Уаддунгæн нæбал ес æринцайæн, 
Бони хæццæ и рохс фæццæуй. 
Уарунгари уарун нæ идайуй, 
Арв нæтуй, фал æ гъæр нæ цæуй. 
Дондуппур арв нæрсуй фæлдад царау, 
Ауиндзæгæй зæнхæмæ уæзуй. 
Сæлфунæг лæдæрсуй, листæгуарæ, 
Æ хъурæй туххæй ласуй «пъæззуй»... 
Лæмаруй мегъи губун æ цъарæ, 
Фур адæргæй раскъудæй æ гъес... 
Ракодта сау æрфитæй циргъ-уарæ, 
Ниффæртт ласта, ку 'ртудтасæхъес... 
123 

•- # 
* * * 
Игуæрдæн хори сахæй 
Æзинæ ниууæгæ 'й. 
Айсоми рахес къахæй 
Фестадтæн нæуæгæй... 
Æртæхи 'нцæ æндзæртæ, 
Сауæр кæнуй сæх-сæх. 
Раргъувтонцæ сæ сæртæ 
Деденгутæ дзæбæх. 
— Ратонæ, мæн æртонæ! — 
Кæнунцæ, гъе, «мæн-мæн!» 
— Радтæ мæ дæ уарзонæн, 
Зæрдæ кæнун фæлмæн! 
Сæ сæрмæ гæлæботæ 
Тæхунцæ пæр-пæрæй. 
Изæрмæ «къæбæл уодтæн» 
Сæ цийнæ æгæр æй. 
Æхсæртæ æгъзæлунцæ 
Зуртæмæ гæр-гæрæй. 
Бæлæсти æзмæлунцæ 
Сифтæртæ сæр сæрæй. 
Дуйнеййæн æ дæларми 
Гъар æсмæ ивулуй... 
Седзæрти хор уæларви 
Айзæри идзулуй... 
124 

Ш' ' 
* * * 
Сау Даргътаги фæцъцъæх æй, 
Разиндтæй и цъизæ. 
Арви уат ма сæх-сæхæй 
Рохс кæнуй мæй-кизгæ... 
Æрбасæумæ 'й, раирд æй, 
Къотæрбун райгъал æй. 
Муркъи цопалæ ирдгæй 
Зæу-зæуæй базмалдæй... 
Æрзæ мин цæсти æваст 
Ратадæнцæ арви. 
Æрмæст мæйæ, и хеваст, 
Радзебæл æй тарфи. 
Сæумон ирдгæ рæуæг æй, 
Фæддавуй и мегътæ. 
Æрвон кизгæ бæгънæг æй, 
Уой уинунцæ тегътæ. 
Уарзон-д}'мгæ 'й æмбæрзуй 
Мегъи цъопп-гъæццолæй. 
Мæйкъæлæтæн æ бæрзæй 
Уорс базбæл ку 'ркъолæ 'й. 
Мæйæ арви идуйуй, 
Фæццæуй хуссунмæ. 
Æрвгæронбæл æфтуйуй, 
Фæдзæхсуй æ фунтæ... 
125 

^ 
ш 
* * * 
Зæрийнæ хор æ тунти 
Сæрддон бон фæлуста. 
Биндзити бал рæзбунти 
Муд-ахидбæл куста. 
Арф кæрдæги æхсæнти 
Не скъола ниууагътан. 
Гъазтан си римæхсæнти, 
Дууердæмæ тахтан... 
— Фехгæнæ дæ цæститæ, 
«Фæткъу» ку сдзорон, уæд. 
Рагъузгæ дæ фæстити, 
Æрбайсæфдзæй мæ фæд. 
«Кæрдту» зæгъдзæн, — искæсæ! 
Агорæ, ци фæддæн?! 
Ку ссерай мæ, — ма тæрсæ, 
Нимайæ уæд — дæу дæн. 
Зæгъдзæн «фæткъу» еума дæр, — 
Ма ма скæсæ, цалдæн 
Мæ билти гъар æмбалдæй 
Нæ фестъæлфай, уалдæн...» 
Нæййе дуйней еу лазæ, 
Рæстæг дæр дзæбæх æй. 
Фæткъу бацæй сурхфазæ, 
Кæрдту ма сæнтцъæх æй. 
126 

Бæлæстæбæл гъазунцæ 
Цъеу-мæргътæ æназум, 
«Фæткъу» син æй — «уарзун дæ!» 
«Кæрдту» ба — «нæ уарзун!» 
Асæги æцæг фунтæ 
Уодæн — мудæй муддæр! 
«Фæткъу, фæткъу» — уарзун дæ! 
«Фæткъу» зæгъæ ду дæр... 
* * * 
Æрцудæй ихæсфедæн рæстæг, 
Дууæ догей æхсæн æрлæудтæн, 
Сæ еу мæ нæма уадзуй хæстæг, 
Се 'ннæ мæбæл æхсæй ралæудтæй. 
Къæхти буни тонуй æрдо-хед, — 
Æрцудæй æрнимайæн рæстæг. 
Мæ бæлæстæ хуайунцæ сæхе, 
Сæ дзигготæ тонуй син фæззæг. 
Æрцудæй кæронгæнæн рæстæг, 
Æздирвуй мæ Æрфити Æрхун, 
Нигулуй мæ фалдзостæ фæззæг, 
Кумæдæр бор сифтæр фæттæхуй... 
127 

УÆЛАХЕЗИ ХОНХ 
Устур Фидибæсти 
Къæдзæх — Уæлахез! 
Дæ реуи римæхси 
Уæззау тугъди нез. 
Нийгъосæн... — дæ фæрстæ 
Гъæрзунцæ нæгæй, 
Цума Фидибæстæ 
Содзуй нæуæгæй. 
Уинæн нур, — дæ конди 
Бауæр цæхуæн ес!.. 
Цæйбæрцæ хуст уодти 
Циренти медес 
Римæхст ес дæ хурфи 
Æносон Артæн?! 
Тугъдонтæй, туфули, 
Цал сцурхтай кæртæй?! 
Цалей сахирд хортæ 
Бацæнцæ уазал, 
Зæрдитæй саст дортæ 
Цал скодта адзал?! 
Цæй бсрæ седзæртæ 
Сæнтудта фуд тугъд, — 
Сасугти ке сæртæ 
Адтæнцæ сау тухт?! 
...Уæлахез, дæ рæзти — 
Æрттæ мæсгутæбæл. 
Дæ Хонх исирæзтæй 
Мæрдти æстгутæбæл, 
Уонæбæл ниууарæг 
Дуйней цæстисугтæй... 
128 

Цъететæ иссæнцæ 
Еци цæстисугтæ... 
Уалдзæг æртайунцæ... 
Сауæртæ урдугмæ 
Тæгтæй фæууайунцæ. 
Бафсади, — дæ хъури, 
Еци æфсæддонти, — 
Ка систа будури 
Æ уод æнæдонæй 
Æма Уæлахези 
Хонхбæл ка ниссор æй, 
Уæззау зæрдинезæн, 
Æносон Цавд Дорæй... 
* * * 
Мет уаруй 'ма уаруй 
Игон арви дуарæй. 
Зæрбатуг нæ заруй 
Хæдзарæн æ царæй. 
Мет уаруй 'ма уаруй, 
Арв даруй раздарæн, 
Мет уаруй, иуаруй 
Уорс тъæфил лæварæн. 
Мет уаруй 'ма уаруй, 
Лæдзæгæй æй барæн. 
Нидæнæй уод заруй: 
«Зумæгæй ци дарæн?..» 
5 Скъодтати Эльбрус 129 

ш 
•к * * 
Будур ци рæсугъд æй, 
Мæнæ ци дессаг! 
Зæрдæ исасугъта 
Цидæр сосмондаг. 
Фæурæ ци арæзт æй, — 
Хали къæбæлау! 
Кæнуй æ сах цæстæй 
Хор имæ гæлау... 
Мегъæ идзирд тунтæ 
Листæг лæуаруй. 
Фæсвæд гъæдрæбунтæ 
Фудаг дон заруй. 
Бæрзонд нартихуари 
Тæлфуй игон реу, — 
Амонди азари 
Кизгæ 'ма биццеу: 
«Аууон, кæрдæги 'хсæн, 
Тæрсгæй цæстудæй, 
Нæ уарзт нирримæхсæн 
Ескеæстудæй...» 
130 

Ш' 
МАБАЛ КО... 
Мабал ко, мæ мадæ, мæ мæтæй! 
Дæ ингæнæн тонунцæ æ фæрстæ... 
На, нæ 'нцæ дæ сугтæ хумæтæг, — 
Мæ зин уаггæй туппур æй дæ зæрдæ. 
Мабал ко, мæ хуæрæ, æргъос уо! 
Цæрдуодæй мæ зæнхи ма ниуæрдæ. 
Æз зонун, дæ мæтæ кæдзос æй, 
Мæ нез дин кирсау цæвуй дæ сæрдæ. 
Мабал ко, бæдолæ, мабал ко! 
Ма мæ марæ уотæ æнæниндæй. 
Мæ зинаргъ, мæ зæрдæ, мæ тæнуод, 
Хуцау дин нæ ратдзæй æндæр фидæ... 
Мабал ко, мæ лимæн, мæ уиндæй! 
Цо, æдзох ма бадæ, цид, мæ рази. 
Цæмæй дин исон ма уа зиндæр, — 
Бухст мæбæл абони ниффæразæ. 
Мабал ко, æфсийнæ, — фæрдуггай 
Æгъзæлуй зæнхæмæ дæ «сау» зæрдæ... 
Фæттудтай дзигготæ бæндзуггай, 
Мæ фæстаг над уонæй ма нивæндæ. 
Мабал ко, — исонмæ дæ кудтæй 
Мæнæн дæр еу минкъий фæййауæрдæ. 
Неци ес уæззаудæр дæ сугтæй, — 
Куд хæссæн мæ уоди уæхæн уæргътæ?! 
131 

ЦАЛ ХАТТИ... 
Цал хатти бангъæлун мæ уод æнæлазæ, 
Нæ фал ма, дуйнебæл неке 'й æнæфуд! 
Куддæр нæхецæй мах изæд фæййаразæн, 
Гъсууотæ фестæн, цид, сайтан æд рæдуд... 
Цал хатти сковун, цид: «Хуцау, ма мæ марæ! 
Аци хатт мæ фудтæ æнцæ мæхе фуд!» 
Æрмæст, ку фæккæнун уæззау зинæвзарæ, 
Уæд дæмæ ку схатун мæ къохтæ, мæ дзурд! 
Цал хатти раттис мин Гæнæн, Царди Барæ, 
Уæддæр ку нæ цæуй мæ сæри еу зунд!.. 
Уæддæр нæ фæссæттун, ке дæн æнæхъарæ, 
Дæу фæрци ке æй мин алци дæр амунд... 
Цал хатти феронх ун евгъуд гъезæмарæ, 
Ку ссерун де 'рдиги агъаз 'ма рæвдуд! 
Кæци бон ракордзæн: «Хуцау, рамæмарæ! 
Мæ цард — мæ фиццаг 'ма фæстагдæр рæдуд!..» 
132 

Ь"'"' 
• • • 
Рарæстæг æй, радзæбæх æй, 
Рахортæ кодта фæлмæн, 
Расунсæ 'й будур е 'ртæхæй, 
Рохс тунтæ ин — æхцæуæн! 
Гъар и дунгæ æрцæйфасуй 
Зæлди гауз рæуæгæй. 
Гъæди сæр, цид, рацæйтасуй, 
Ис, цид, раст уй нæуæгæй. 
Гъæдрæбунтæ рауалдзæг æй, 
Разиндтæй сæ сæр хуæнхтæн. 
Дæнтти сах догъ игъæлдзæг æй, 
Ратулфæ 'й æ цар зæнхæн. 
Рацъæхдзагъд æнцæ бæлæстæ, 
Ранæрстæй сæбæл къомбох. 
Нæ Хуцау-хуарз нин нæ бæстæ 
Барæсугъд кæнуй æдзох... 
Царди хуаси уæхæн гъарæй 
Арви рæсог ниррохс уй. 
Нартихуари цъæх æвзарæ 
Æ ирæзнæбæл косуй... 
133 

' '# 
* * * 
Хори цæсти мегъæ бакалдæй, 
Гæр-гæрæй си сугтæ æруадæй, 
Арви цади симфони 'гъзалдæй, 
И уарун цидæр адгин адтæй! 
...И хор-уари мæ зæрдæ тадæй, 
Æрхун ибæл фæстæмæ салдæй... 
Тæходуйтæ, рамæлæ хъалæй, 
Гъарæй рæвдуд æма хорæфсесæй, 
Æнæмастæй æма æнæнезæй, 
Æнæмæтæй — е, дан, нæбал æй!.. 
Цидæр цийнæ æма цидæр зин 
Уодæвзарæн хæссунцæ нур мин. 
Арвæндурæ кæнуй дзеудзурой, 
Реуи науæр нийвазуй хъуррой... 
Тæходуйтæ рамæлæ 'рвонгæй, 
Дæ игурди дуйне базонгæй... 
134 

Ш' 
• * • 
Æрсалдæй мæ къæразæ, 
Пеци къудур — ехæн! 
Дони къос дæр æ рази 
Седзæрау æрех æй. 
Ку нæбал е рартасæн 
Уати уазал унгæй. 
Бæхдзонæгъ æй — мæ хуасæ, 
Мегътæ хæссæг — дунгæ 'й. 
Мæ аласа, райвазæ 
Къæс-къæсгæнгæ цонæгъ! 
Уорс будурти нигъгъазæ, — 
Ес еу рауæн «нинæгъ...» 
Согтæ ма куд ралассæн, — 
Над гъæдæмæ — æрхæн! 
Нибба кодта халасæ 
И бæлæстæ, зæнхæн. 
Фудаг думгæ, ма уасæ! 
Ма никкæрзæ, айнæг! 
Мæн хузæн бал бауарзæ, 
Кæд гъæуй дæ тайнæгъ... 
Дæхе ми мабал ласæ, 
Мæ зæрийнæ еунæг! 
Мæ нивæй мин ма гъазæ, 
Ма даргъ кæнæ зумæг! 
135 

Ци мин æй тæвдæ басæ, 
Сойнæ 'ма мудивдулд?! 
Мæн гъæуй уодихуасæ, 
Мæн гъæуй гъар идзулд! 
Æртæфссæн дæ таласæй. 
Мæ ех зæрди — тæмæн! 
Рагæпп ласæ къæразæй! 
Ма рахауæ... тæхæн!.. 
* * * 
Уодти хуасæ æма уодти лазæ, 
Зæрдити рохс æма сæ мæйдар! 
Берети кæнуй Уарзт фадзæласæ, 
Берети тæхун кæнуй æ зар! 
Царди бундор æма цардихалæг! 
Неке æй йæ азарæй æдас: 
Уарзт ласуй мæкъурæй уодихалæ, 
Уарзт кæнуй марди дæр ма æгас. 
Ирд æртæхæй сæрттевуй къæразæ, 
Нæ рæзбунмæ мæйрохс ку кæла... 
Æгас дуйней фагæ зад бæласæ — 
Уарзт, фæууæд мин дæ рæзæ хæлар... 
136 

• * * 
Зæнхæ толгæй фæстæмæ, 
Æздæхун мæ бæстæмæ. 
Ракæсун мæ фæрстæмæ 
Æнæнхæст ихæстæмæ. 
Мæ фуддзард мин æстæнмæ 
Бадарунцæ цæстæмæ. 
Фæббæлддæн уоди гъармæ, 
Æд томар — ниви зармæ, — 
Ку æрцуддæн æ дуармæ, — 
Рагæлста мæ идардмæ. 
Гæпп кодта реуи армæй 
Мæ рист зæрдæ цъæх артмæ. 
Нæ зуддон уодæнцойнæ 
'Ма лæстæн уæгъдхæдони 
Синдзæгун арф кокойни, 
Ниццид дæн цæхбуройнæ. 
Æууилдта мин мæ сойнæ 
Æрра догъи куройнæ. 
Ампъезгай, сау æндаргæй, 
Фæццæун бæнттæ баргæй. 
Мæ æргон нæ рахатгæй, 
Æнкъарун, — ци ми хаудтæй. 
Евгъуд цард, кæми адтæй, — 
Уоми нигæд байзадæй. 
Зæнхæ зелгæй фæстæмæ, 
Æздæхун мæ бæстæмæ... 
137 

* • * 
Хори тунтæ мегъти бунти 
Мети рагъмæ æвналунцæ. 
Уорс хъæпæнтæ гъæдрæбунтæ 
Ирд цæхæртæ искалунцæ. 
Уорс-уорсид æй кæдзос бæстæ, 
Кæмтти дæнттæ дæр кæлунцæ. 
Сор уазали салд бæлæстæ 
Къæс-къæсгæнгæ æзмæлунцæ. 
Зуймон бони хонхи рæгъти 
Æнцад мегътæ фæллæсунцæ. 
Мети сæрбæл курхон мæргътæ 
Сау кæркитау ку хæтунцæ. 
Даргъ æности циргъ къæдзæхтæ 
Æрдзи сосæг римæхсунцæ... 
Нæ зонун æй, и бæллæхтæ 
Ци рауæнтæй ислæсунцæ?! 
138 

МÆ МАДÆН 
Уæлдай сах цæмæ бада мæн гъолæ?! 
Рагæй дæр уомæн тарстæн цæстæй... 
Æгæр нивгун адтæн сувæллонæй, 
Æгæр алци мæ царди бæзтæй! 
Некæдбал багъар уодзæн дæ рони, 
Феддзæнæн, — ци бакайдтон хуæрзтæй. 
Уæлдай мин ке лæвардта, гъеууони 
Нур Хуцау ракъахта мæ цæстæй. 
Дори росæй мæмæ мабал дзорæ, 
Бони рохсæй мæйдар иссерун... 
Некæдбал уодзæнæн дæ бæдолæ, 
Мадæ мин нæбал уодзæй гъерун. 
Дæ фæлмæн каст, минхузти дæ хузтæ 
Мин мин хатти цæунцæ реумæ. 
Дæ еу хатти авдæни раузти 
Аргъ нæ 'нцæ сæ еугурдæр еумæ... 
Нивæ мæ фулдæр гъæуй абони, 
Боз нæ дæн — лæги конди уотæ 'й... 
Æфстау мин ке лæвардта, гъеууони 
Нур Хуцау истудта мæ уодæй... 
139 

* * * 
Æзнæт бурдæн уорс хъæпæнæй 
Фæлдзæгъдуй 'ма рæдзæгъдуй. 
Мет зæнхæбæл нитътъæпæн æй, 
Кæмттæ, гъæдтæ исцæгъдуй. 
Мæргъти удзæл лигъз будуртæй 
Сах уазали фæттæхуй. 
Гъæрти азæлд и туппуртæй 
Гъæугæронмæ æздæхуй. 
Мет банцадæй, — никъкъæр-къур æй, 
Никъкъæрес æй уорс пæлæз. 
Мæстгун Æнсур йæ æнсуртæй 
Цулухътау кæнуй къæс-къæс. 
Фал бонæй 6а — уæхæн бон æй, — 
Æгæр дессаг рæсугъд æй! 
Арви бæстæ баигон æй, 
Хори цæстæ асугъд æй. 
Уотæ ирд æй, уотæ рохс æй, — 
Расиуй цæститæн тар! 
Над гъеууотæ искæдзос æй, 
'Ма кæнуй уæргутæ гъар. 
140 

* * * 
Уолæ æрвти ку тахтдæн, — 
Мæ сонт миутæй ци боз адтæн! 
Ку дæ уарзтон, уæд царддæн! 
Нур кæнун æз бонасадæн. 
Æнæ сагъæс, æнæ рун, 
Нецæмæ 'хсайуй мæ зæрдæ, 
Дори хузи 'й лæдæрун, 
Нæбал ракæнуй куддæртæ. 
Хор кæса, е 6а — уара, 
Е — уадæ дума мæ гъоси, 
Бон кæуа æви зара, 
Уой не 'нкъарун мæ фалдзоси. 
Ку ма Уарзтон, уæд Царддæн! 
Æнæмæтæ дæн абони. 
Цæугæ мард дæн, ци ма дæн?! 
Маке бафтуйæд мæ бони... 
141 

ÆЗМОРÆ 
Æзморæ — æноси, 
Нæ цард нæй æнцад. 
Ефстагмæ фегъосун 
Фæлмæн хъурихатт. 
Мæ зæрдæ ку тони 
Дæ хилæ, нæгæй. 
Æвæдзи, нæ зони, — 
Куд гъигæ, уæгæ 'й. 
Нæй зонун, ци доми, — 
Изолтæ кæнæн! 
Æвæдзи, нæ зони, — 
Ци æй е мæнæн... 
Ниббадтæ мæ рони, — 
Ци кæни, цæмæн?! 
Уадзæ мæ абони, — 
Мæ кеми нæ дæн... 
142 

* * * 
Сæх-сæхæй уаруй къуæре, 
Дондуппур — бæласæ. 
Цæрæгоййæй кадæр е, — 
Хъонц кæнуй æ таси. 
Тæхæгойбæл ци сæр е, 
Уой цæвуй базури. 
Зайæгоййæн æ уæле 
Æртæх е будури. 
Бурæгоййæй цидæр е, — 
Агоруй æ цъасæ. 
Нæбал еруй и дуйне 
Нур къуæре æ уасæ... 
Цъæх фæд уадзгæ, Рохс Изæд 
Ратахтæй æрвбунти, 
Æскъæфуй мæ æ байвæд, — 
Ци дессаг, ци фунтæ! 
Ку фæцъцъасæ 'й и дунгæй 
Арви цар-уæлиндзæ, 
Хор зæнхæмæ æ тунтæй 
Æруагъта цæгиндзæ. 
Нарти Сослан æндурæй 
Фæссоруй и мегъти. 
Мæргъти зæлланг фæндурæй 
Ниццагътонцæ тегътæ. 
Гъæди цадæй ивулуй 
Уолæнгай рæудунгæ. 
Нидæнгаййæй идзулуй, 
Уомæлдухст гъæунгæ... 
143 

• * * 
Усми дессаг — цийни сæрдæ 
Æносон нæ уй. 
Ци минкин æй лæги зæрдæ, — 
Минкъий йæй гъæуй! 
Фæббадуй цидæр е 'тæртти, 
Цард уæд имисуй, 
Ахæй кæугæ и уæлмæрдти, 
Арвмæ искæсуй. 
Сахæй лæугæ, хори уиндæй, 
Маст фæууй æваст, — 
Æдзох неун, æнæниндæй, 
Нæ 'й дуйнейбæл раст! 
Ку ниррохс уй лæги зæрдæ, — 
Хуæздæр ма ци уй?! 
Усми дессаг — цийни сæрдæ 
Æносон исуй... 
144 

* * * 
Имисун мæ мади фидæ 
Хамихьоти Уомари ном 
Цæмæн кæнун зинæвзарæн?! 
Ескуцæй, нивæ, ракæсæ, — 
Мæтъæл царди куд бухсон?! 
О, мæ зæрди Рохс Æнкъарæн, 
Мегъти цъопмæ мæ фæххæссæ, 
Фæлмæн базбæл фæххуссон... 
Багъигæ дæн зæрдинезтæй, — 
Думги уæнгæ мæ исесæ, 
Æ дæлбазур ниллæсон. 
Е хæсса мæ маргъи сесау, 
Цийнæгæнгæ цæмæдесæй, 
Гъæдти сæрти фæттæхон, 
Хуæнхтæ, фордтæ фæууинон... 
О, уæлæ цъеу — дугоппон, 
Æз Хуцауæн ци кодтон?! 
145 

• 41 
* * * 
Мæ бæх æ къæдзели гъесин цъæпойæй 
Хуайуй æ биндзæйдзаг сунтæ цъинггитæй. 
Сах хор и дуйней ауиндзуй хæкъолæй, 
Цъæх хед мæ цæститæ содзуй тъинггитæй. 
Исуст донадаги кæсалгæ, дорæй 
Хæрдмæ сæ губунтæ схаттонцæ сорæй. 
Лæсунцæ бургутæ хуртæбæл туххæй, 
Бæстæ хори тъангмæ бунтон ниссухæ 'й. 
Финкæ и æстортæн кæлуй сæ цъухæй, 
Гъонгæс толдзи буни ковуй æдухæй. 
Хонсар ку ниссурх æй и къолæ зингау, 
Цалхнад нард гъонцъиртæй бацæй сафæ сау, 
Цæфхад игъæндæн сæ кæнуй æнæвгъау, 
Цæргæстæ зелунцæ хуали æнгъæлдзау. 
Зæнхæн йæ æскъудтæй кæлуй тæлфæгонд, 
Цума содзгæ арвмæ цæуй йæ амонд. 
Уæлдæф хумти сæрмæ пæр-пæр рæдзæхсуй, 
Мулдзуг æ листæг уод æргъи римæхсуй. 
...Зумæг ехæн фæууй, сæрдæ фур тæвдæ 'й, 
Хорæн нæ фæббухсæн, уазал исæвд æй... 
Нæ уаг нæ фæндонæн нæ уй йæ аггаг, — 
Уотæ 'й, уотæ адтæй, уодзæй адæймаг... 
Мæ бæх æ къæдзели гъесин цъæпойæй 
Хуайуй æ биндзæйдзаг фæрстæ усмæгай. 
Сах хор арауй, ауиндзуй хæкъолæй, 
Цæун и дуйнеййи, исдæн æ еу хай... 
Цæун, зæрдæрохс дæн, дессаг, и зинтæй, 
Хуцау, дæуæй боз дæн, Сах Хор — дæ тунтæй... 
Сæйраг — мæ цæун æй, мæ цуд, итингæй, 
Бæлццон некæд тæрсуй дон æма зингæй... 
146 

ÆРХУНÆЙ МÆЛУН... 
Æрхунæй мæлун, — ци фæддæ?! 
Мæ фунæй уинун дæ фæдтæ. 
Ци мин æй? — седзæр мæ уæттæ, 
Цъилинæй нæмун къæсæр... 
Игонæй дарун и дуæрттæ, 
Дæ номæй зарун мæ сæнтти, 
Ковунæй райдайун бæнттæ, 
Кæунæй фæууй ме 'зæр. 
Æдзинæг кæсун Евгъудмæ... 
Æзинæй мæмæ фæххудтæ, — 
Иснæуæг кодтай мæ фудтæ, 
Исрæуæг кодтай мæн дæр. 
Дæ дзинæй мæбæл ардуд дæ, 
Мæ зинæй дæ кеми 'рцудтæ, 
Исæцæг кодтай рæдудтæ, 
Ниссæцæг кодтай мæнбæл!.. 
Нæ мин бабухстæ æнгъудмæ, 
Ку мæ гъуддæ — нæ дæ гъуддæн! 
Раевгъуддæ, раевгъуддæ, — 
Мабал сонт кæнæ мæ сæр!.. 
Ци мин бамурхтæ, ци муд дæ?! 
Ци рæсугъд дæ, ци фæлсугъд дæ! — 
Мæн — дæ фудтæ, фал æвуд дæ! 
Цæрунæй мæлун — хуæздæр... 
147 

Фæббунæй унцæ мæ фæндтæ, 
Æрхунæй мæлун, — ци фæдтæ?! 
Мæ фунæй уинун дæ фæдтæ, 
Æгæр уарзун дæ, æгæр! 
Нæ мин æй зин дæ æфхуæрдæ, 
«Еминæй» уæддæр дæ зæрди 
Кæмидæр ке дæн æвæрди, — 
Е мин бон кæнуй ме 'зæр. 
• * * 
Сæнт-цъæх хуасæ кæрдæнтæ, 
Дунгæй фаст игуæрдæнтæ, 
Цæгæрдаст уæ кодта гъæст цæвæг! 
Финкæй уорс сауæдæнттæ, 
Нæзи гъæдтæ, арф кæмттæ, 
Кæми ес сумах уодтæ стæфæг?! 
Дзабурвæд, æркъевæдтæ, 
Къæдзал-мудзул къахнæдтæ, 
Сумахбæл катæ н' адтæй цæуæг! 
Тъæпæнсæр цæрæндæнттæ, 
Циргъ къæдзæхти къæпхæнтæ, 
Зæрдæбæл куд æмбæлуй æфцæг!.. 
Цидæр æййивд курæнттæ, — 
Хонх кæнæн цæх-бурæнттæ, 
Æндæр æй анзæй-анзмæ фæззæг. 
Нæ фидтæлти бунæттæ! 
Нæ цæуæти «лæфдæнттæ»! 
Ралæудтæй нæуæг догæ рæуæТ... 
148 

ДЗÆГЪÆЛ ДОР 
Бон — уазал æма æнкъард, 
Дон — ивад, æ над — идард! 
Хор — «тугури» æрдæгмард, 
Дор — будури æвæсмард. 
Дор — дзæгъæл æма иронх, 
Æнæ тагæ, æнæ хонх. 
Каст нæййес имæ кæдæй! 
Растæмбесмæ нигæд æй. 
Æ дорзæрдæ æхгæд æй, 
Æ цорти дæр æвæд æй. 
Дор хæмпæлти — гъунахуард, 
Дор, æгас дæ æви мард? 
Зæнхæбæл даргæй дæ гъос, 
Цæмæн ниддæ къуругъос. 
Нур цалæймаг æнос дæ 
И дууæ дуйней астæу? 
Уонæн уогæй арæнгæс, 
Курхон сæрау — дæ сагъæс. 
Устур зундæн — æй унйау — 
Устур сæр гъæуй дæуау... 
Дæ кæци 'рдæг æй хиццаг: 
Дæлзæнхон æви сæргкаг? 
Цитæ цæуй нур бунæй: 
Игъал цард æви фунæй? 
И дзенет си цæхæн æй? 
И зиндонæ æрхæн æй? 
Цæхуæн фæткæ-фæлдесонд 
Иуаруй мæрдтæн амонд? 
Уæлиуон цард нимад æй? 
149 

Рæстдзийнадæн æ радæ 'й? 
Ести дæмæ игъусуй? 
Зæнхи бауæр æнкъусуй? 
Дони сур-сур си цæуй? 
Царди æзмæлд си нæ уй? 
Мæрдти таус си фæууй? 
Мæ мадæ мæбæл кæуй? 
Æрхун мæбæл нæ кæнуй? 
Бони гъар æй нæ гъæуй? 
Ра мин дзорæ, сосæг дор, 
Куд нимайгæ 'й Арви хор... 
* * * 
Дунгæ уарун 'ма мети хæццæ 
Хуæцуй уæлдæфи гъæбесæй. 
Фæззæг зумæгмæ киндзи цæуй, 
Бурдæн — хонæг 'ма æвдесæн. 
Рæуæг — киндзхонтæ — уорс тъæфалтæ, 
Хæлæф кæнунцæ зæнхæбæл. 
Хъурмæй уасунцæ нивонд галтæ, 
Калгæй сæ сугтæ цæнхæбæл. 
Фæззæг зумæгмæ киндзи цæуй, 
Куд уа уорс хизи игъæлдзæг?! 
Тагъд син райгурдзæй (уотæ фæууй) 
Уарзон бæдолæ — цъæх уалдзæг. 
150 

* * * 
Бæнттæ, мæйтæ, анзафæнттæ, 
Догъ кæнетæ уæ тæхæй. 
Уæ разæй мæ, æхсæдзæфтæй, 
Фæккодтайтæ уæлбæхæй. 
Æнзтæ, догтæ, рæстæгутæ, 
Раизадтæн фæстæуæз, 
Мæ билтæн — цæф сæфтæгутæй, — 
Æгæр уæгæ бадæн æз. 
Сæнттæ, фæндтæ — уæгъдидæнттæй 
Гъæйтт кæнетæ фудæнæн! 
Æносон нифси тæлæнтæ 
Пакъуйау хæссунцæ мæн... 
Думгæ, думгæ, сæрæн думгæ 
Бæсти цъæсти ку зелуй. 
Зинтæ, рунтæ, мæ фудфунтæ, 
Хæсгæ-хæссун, ниййелуй. 
Дæнттæ — кæмтти, æхсæрдзæнтæ, 
Уод æхснунцæ сæх-сæхæй. 
Гъæдтæ, фæзтæ, игуæрдæнтæ, 
Рæвдаунцæ сæ цъæхæй. 
Зæнхæ, стъалутæ, дуйнетæ, 
Уæ дессагмæ ку гъузæн! 
Уæ сосæг ни римæхсетæ, 
Уомæ бæлгæ, фæггуз уæн. 
Сæнттæ, фæндтæ, хеваст неттæ, 
Фур тæссаг нин æй, уæддæр 
Æрвти кувдмæ æскъæфетæ 
Фæдессайгутау мæн дæр... 
151 

ХУЦАУ, ДÆ ХАТИРÆЙ... 
Хуцау, дæ хатирæй, мæ фарст корун æй — 
Ес мæ дигоронау барæ дзорунæй?! 
Ка дæн, нæбал зонун, кæци æрдигон, 
Кæцæй, — адæгон дæ æви ардæгон? 
Хуцау неци дзоруй, — нур ма ци кæнон? 
Ме 'ргон кæмæ хатон, мæтæ, мæ фæндон? 
...Кæддæр сабийдоги йгъустон мæ мадæй: 
«Æнде цæмæ лæууис, рауай и надæй, 
Мæ хор, мæ бæдолæ, нивæ, мæ дзæбæх, 
Сæумон деденæги зæрийнæ æртæх!..» 
Еци фæлмæн дзурдтæй салд мет ку тадæй, 
Уалдзæг и тад донау мæ реумæ уадæй. 
Фарстон æй, — гъар зæлтæ зæрдæбæл фæцæй, 
Цæй адгин дзурдтæ 'нцæ, цирдигон, кæцæй?! 
«Уотæ 'й дигоронау, — загъта, — Мади Уарзт! 
Ескæд ку хæсса дин де 'взаг ести маст, 
Уæддæр ма рагæлдзæ 'й, макæд, дæ уодæй, 
Уæд дин Рохс Фиддæлтæй хатир нæ уодзæй! 
Адтæй Фидибæстæ уонæн фур егъау, 
Иссæй, æнамондæн, нур е куд аргъау, 
Рандæй æрвгæронмæ, евгъудмæ, мегъау. 
Кæддæр Ас-Дигори бæстæ — æгæнон, 
Н' адтæй æ зæнхитæн бæрцæ 'ма кæрон. 
Устур Ас-аланти змæлдæй, ахæрау, 
Дуйне гур гур кодта арви цæхæрау... 
152 

Гъеуæд сæ баййафта фуддæр фидбилиз — 
Æзнаг 'ма емини цъаммар ибилис... 
Тъæпæн Дигорæбæл сау ех ниууардта, 
Тогæй изæрхуз Фидибæстæ дардта. 
Фестадæй царддонæ нæгæ 'ма хъуæцæ, 
«Æгæстæ кодтонцæ мæрдтæмæ хицæ!» 
Уотæ Ас-Дигорæ цагъди ку фæцæй, — 
Систадæй Силгоймаг — Изæд и хъуæцæй, 
Тогкалгæ цæститæй туххæй ниххудтæй, 
Седзæр сувæллæнтти артæй ист)'дта, 
Се 'рхæн билтæбæл син схаста а æвзаг, 
Æма нæ бауагъта скъунун нæ муггаг. 
...Хуцау, банæхезæ нура фудрунæй, 
Цæргæс дæ лæвар æй — ес нæ дæ бунæй 
Барæ æ еу базур уомæн къуæрунæй? 
Е ин уæлдай тухтæ ратдзæй тæхунæн?! 
...Хуцау, дигоронау мæ фарст корун æй, — 
Нур дæр нæма ес мæ барæ дзорунæй? 
Хуцау неци дзоруй, — нура ци кæнон?! 
Хуцау раги загъта æ загъд, æ фæндон... 

ЦАЗÆ БОН 
Цазæ бон — раст адзал. 
Лæкъун цади бæлæстæ — ауиндзæг 'ма усхъунмæ. 
Уазал син æй, уазал, 
Катайгæнгæй, змæлгæй сæ уинун къуру хъуммæ. 
Цади сæрæй — билгон 
Сæ хузтæбæл бунмæ ниттадзунцæ сæ сугтæ. 
Сæ сифтæй фæззигон 
Уомæл уæлдæфи 'ртæх лæмарунцæ урдугмæ. 
Нæбал бухсун, нæбал, — 
Исесун сæ гъæуй дони хурфæй бæлæсти... 
Фæккудтæй хъурройбал, — 
Тухст бæлæсти мæстæй нæбал лæууй а бæсти. 
О, зæрдрист хъурройбал, 
Цал зæнхеми кæндзйайтæ сæ кой хъурмæ уаста?! 
Æрбадетæ, æр-бал, 
Уæ фæлмæнуод хуæртæн сæ цори сæ масти... 
Цазæ бон — сау адзал, 
Хæрæмегъи бæзди хор тогау ниййигъанст æй, 
Нæбал тавуй, нæбал. 
Донихъæзтæ сæ хъуртæ йвазунцæ Хуцаумæ... 
154 

ЛУХГОНД КЪАЛЕУТÆ 
«Кадæр лухгонд къалеутæ 
фæснадмæ рагæлста, æма 
къуæрей фæсте къомбох 
ракалдтонцæ». 
Хадати Виталий 
Лухгонд къалеути ма ци тавуй хор, 
Расæ-гæлст киндæй дивилтау, уæууæй, 
фæснадмæ. 
Къуæрей размæ кедæр кодтонцæ хъор 
Райтиндзунмæ никки парахатдæр хæдзарæ. 
Къуæрей размæ, — ку райдзулдæй уалдзæг, 
Æнхæст нæма суолæфтæй гъарæй лагъз бæласæ, 
Минкин къалеутæ кодтонцæ йгъæлдзæг, 
Кизги цæнгтау, думгæй бæласæбæл рæутасæ. 
Лухгонд къалеутæ ма уæддæр — къомбох 
Ракалдгонцæ, æвгæрстæй 'ма гæлстæй, фæстегъæ, 
Уотæ ма рацæуй мардбæл кири сау рехæ, 
Къанау кодта мæгур мадау богъ-богъ. 
Иронх къалеути уадæ истулдта, — 
Стухта ма сæ бæгънæг зæнгæбæл нур фæстаг 
хатт, 
Фал сæ е 6а гъуди дæр нæ кодта, — 
Куд хъæбæр тухстæй, — ка 'рбахускъæ æй 
уайсахат... 
155 

* * * 
Мегъти сарсинæй арв 
Сæлфунæг лæуаруй. 
Сонт бæлæсти телгæ уомæл сæртæ 
Фæссæйгæ 'нцæ, цума. 
Уазал нез мæ маруй, — 
Нæбал уинун нæ гъог синæр цæгъдгæ. 
«Фæндараст, фæндараст» — 
И хъурройти фæдбæл 
Ратæхунцæ меднеун сифтæртæ. 
Фæндараст, о, мæ Уарзт, 
Киндзæ адтæ, фæззæг, 
Сугъзæрийнæ дзигго 'ма къæртрæзти. 
Мегъти сарсинæй арв 
Сæлфунæг лæуаруй, 
Рагзумæг фæххатуй нур æ дустæ, 
Фæлласуй бони гъар 
Цæугæдон ивадæй. 
Мæгур гъæумæ стонг анз æрæсмуста. 
156 

Ш" ' 
• • * 
Фæлмæн дунгæ фæззигон 
Дзæбæх уозуй и къалеути. 
Цъæх игуæрдæн — фæзи ком 
Хори гъармæ æргæллеутæ'й. 
Бор гъæди къох — мæ сæрæй! 
Цъеути зарун рахæлеутæ'й, 
Сифти сосæг сæр-сæрæй 
Сонт кæнунцæ еуæй-еутæ. 
Кеутæ-меутæ æфсæргæй, 
Дон дортæбæл раеудагъ æй. 
Заргæ-зургæй æхсæрдзæн 
Рафестæг уй хонхи рагъæй. 
Фæлмæн дунгæ фæззигон 
Куд рафасуй и къалеути! 
Æрæвзудæй сæ дзигго 
Ма уæлдæфи ниххæлеутæ 'й. 
157 

ш 
* * * 
Уæлдæф мегъи уарзуй 
Æма 'й нæ маруй. 
Уарун нæ фæразуй, 
Туххæй лæмаруй. 
Æрдзæ ци аразуй? 
Нурма нæ тасуй. 
Хæпсæ тухст бæласæй 
Е 'цæгæй уасуй. 
Æнтæф инод реуи 
Рæугутæ 'лвасуй, 
Дунгæ ку нæ неуй, — 
Æхе ци ласуй? 
Урдуг æгæр карз æй, 
Согдзаутæй гъазуй. 
Уæрдун бæхи разæй 
Фæцæй, ивазуй. 
...Æваст — зелгæдунгæ, 
Æртæх, руги тæф. 
Гъæддзау, къæвда цумгæй, 
Феронх æй хæлæф. 
158 

* * * 
Фæззигон бони гъæр; 
Бор фæсали зир-зир. 
Фæллад гъæди сæр-сæр, 
Кæлгæ сифти сир-сир. 
Фæззигон уомæл бон; 
Лæкъун хори мæлун... 
Хъурройбали фæсмон, 
Асæст хъурти кæун. 
Фæззигон хуæнхти гъæрзт, 
Иуæнгмард цæугæдон, 
Мæтъæлдзаст фонси уаст, 
И гъар бæнтти кæрон. 
Фæззигон хатт будур, 
Хумæгонд зæнхи зин. 
Уæгъдæгæлст саст дзубур — 
Сау халæнтти буни... 
Ефхæссуй ма нурма 
Нивгун бонти унæр. 
Рохси бæсти, цума, 
Æрцæудзæй тар цидæр... 
159 

т 
* * * 
Тухсуй хонхи дуармæ 
Уæлдæф уомæлæй. 
Дæнтти мæтъæл зармæ 
Сæлфуй мæз-мæзæй. 
Фæурæй æргъæвст сифтæ 
Хаунцæ хъурмæй. 
Дунгæ тæли-нивтæ 
Соруй и хъумæй. 
Сæлфæг хонхи сæрмæ 
Метгæнгæ цæуй. 
Рæгъти æнæфсæрмæй 
Хъæпæн нигæнуй. 
Бурдæн кипу гъæути 
Рагъдзар æстъегъуй. 
Цъахтæ сау хъæппæлти 
Уасунцæ тегъæй. 
...Дæллæй ба тъæпæни 
Фæззæг идзулуй, 
Фæсали хъæпæни 
Байраг æвдулуй. 
160 

* * * 
Уадзуй сæрддон æхсæвæ, раст, 
Уоди сосцийнæ, фæливд уарзт 
'Ма цидæр гъари усми дæн, — 
Бауæр дзиги кæнуй нидæн. 
...Дур-Дур — хеуарзгæ, билæскъел, 
Цума гъæди цæрун сикъе, 
Ниллæг, æ сæрмæ нæ хæссуй, 
Уоййау туппурæй фæлгæсуй. 
Пихсбун — даргътагæн æ бæндæн, 
Билгон нард хæпсæ æ бæдæн 
Тавуй мæйтунтæмæ меддон, — 
Хезуй бæдолæ, цæветтон! 
Цæуй бæласæй зудæ уаст, 
Угмæ кæнуй уг уги каст. 
Нæ ймæ уайсадуй нур къуæре, — 
Анæн сæ зæрди цидæр е! 
Арв дæр мæйи «къæдзæбæл» зинг 
Бафтудта 'ма 'й цъируй итинг. 
Æрфæни фæд цума хъуæцæ 'й, 
Дуйне лæфк буни фæцæй. 
Цума куйсорти ардуд куй — 
Уæлхонх мегъи стуг исистуй, 
Фал усми фæсте кир-кирæй 
Æ ком байзайуй зихъирæй. 
Мæнæн мæ зæрдæ æрра йæй, 
Думгæй поэзий «хъилмайæй», 
Асæг фестуй мин æцæг фун, 
Мæ сæр зелуй æма тæхун. 
6 Скъодтати Эльбрус 161 

===■■■ ^ • — -- 
ЗУМÆГИ 
Мегъæ уæлдæфи — донæйдзаг, 
Хезуй бауæри уомæл «марг», 
Бæлæсти пихситæ арвбæл — 
Æнцад, æнкъард. 
Телгъæдæбæл цирагъ — губур, 
Нæ цард мæгур æма цъумур, 
Мæ каст мæтъæл, 'ма идардбæл 
Æй салд, æй мард. 
Нæййес дуйней 'змæлæг, цума, 
Адæм — ахæст, зумæг къума 
Даруй седзæртæбæл нурма, 
Зиндæр ци уа?! 
Киртау, хæдзæрттæ — хъан æвард, 
Хъуæцæ сæ сæрмæ — арви сагъд... 
Мæнгæ 'й и гъар, бийнонти — маст, 
Хилтæ, хъаугъа. 
Алли къæс дæр — идзаг сугтæй, 
Незтæй, рунтæй, мæстæй, фудтæй. 
Хелунцæ бæнттæ, — 
куд уодзæй 
Не 'сон, магъа?.. 
Будур - ревæд, будур - æдзард, 
Циртау, синдзæ — æ реуи цавд. 
Пурх дортæ — ех! Халон идард 
Уасуй «хъа-хъа»! 
Зæнхæ — къæйнаг, гъæу ба — мæгур, 
Гъæунгæ — даргъ, нæ над — цубур. 
Лæгæн, ести, уæд æ мардбæл 
Ка скæудзæй, ка?! 
162 

• * • 
Арв сау мегъæй рагъунтъуз уй, 
Куй тургъæй неуй. 
Уæззау хабар кумæ гъузуй? 
Е фæсдуар геуй. 
Нæ хæдзарæмæ æдосæ 
Батахтæй биттир. 
Сосæг тарсти тъæри гъосмæ 
Мах кæнæн зир-зир... 
Нæ мадæ ба сæйгæдони 
Лæдæрдтæй, — фæцæй. 
Римахста æ нез нæ цори, 
Фæсаууон гъæрзтæй. 
Нæ мадæ 6а æлгъист къоли 
Æхебæл кудтæй, 
Сау гъарæнги æ бæдоли 
Агурдта: — «Куд æй?» 
163 

ФÆНДАРАСТ 
Нур мæйæ къуæтти дæн, 
Сосдзубанди кæнун мæхе хæццæ, 
Тухдзубанди, уодхар, зин дзубанди... 
Карнæй æхст «фæтти дæнг» 
Мæ зæрдæбæл уайуй æнæбæрцæ: 
«О, уæууæй, дæхе марæг ду, дан, дæ». 
Нур мæйæ хъæрæу дæн, 
Фал уайуй цæститæбæл мард уосæ, 
Кири хурфи «æндарг» ниффæлорс æй... 
Ис, дан, дзорæ, гъæйдæ, 
Дæ хурмæфæ ма кæсæ, ма йгъосæ, 
Нæбал, дан, дæ тавдзæн мæ гъар росæй. 
Нур мæйæ къуру дæн, 
Ка ци дзоруй, — магъа, неци зонун. 
Бон тар æй, мæ цард дæр ми райдард æй. 
Мæ сор комти фудæн 
Цæхгун сугтæй сæттун мæ идонуг... 
Уæлмæрдгæс мæ фæстæмæ расхуайуй. 
...Арв нæруй уарунæн. 
Нур мæйæ цард мæнæй «искæдзос æй», 
Уомæл усми бадун медкъæразгæ. 
Æрмæст ма мæ рунæн 
Хæсгæ кирæй телуй къох еу уосæ. 
Уæхæн уаргъ куд кæнунцæ фæр^згæ?.. 
Сæ фæсте æз ледзун — финддæсанздзуд... 
164 

Дзæбæх æй нæ уинун, 
Кæугæ-ледзгæй, хæрдмæ хъуривазгæй, — 
Тогхуз кири 'й дæлиау æривардæй. 
Нур мæйæ седзæр дæн, 
Седзæр уодзæн гъенур 6а алкæддæр... 
Седзæр уодзæн, седзæр, æнæбари, 
Æнæ мадæ мæ царди... 
ФÆСМОН 
Æ рæстæги бæдолæ 
Мади хилæ нæ райсуй. 
Мади хилæ кувд æй, — нæ лæдæргæй уой дæр, 
Хъури кæнун, нæфал ма 
Æ къох дæр ин нæ райсуй. 
Фæстæмæ ймæ сдзоруй нæгъæугæй, сæргоййæй. 
Æнæбæрæг æрдæмæ 
Фæлледзуй æ хевастæй. 
Нæ рахæссуй берæ мади бостæ уæддæр: 
— Кумæ цæуис, мæ зæрдæ, 
Æнæгъуд, æнæдастæй? 
Бахаудтæнцæ дæ ростæ медæмæ куддæр... 
Нæ фæззонæн й' афони, — 
Мади уод цæбæл ристæй. 
Фал сахедуй еу ескæд мади адæ цæсти! 
Тæходуйтæ, абони 
Ку цæринæ де 'лгъистæй, 
Дæ ингæни уæлгъоси лæууни бæсти!.. 
165 

* * * 
Ку рамæлон, уæдта 
Сау «халæнттæй» тургъæ идзаг уодзæй... 
Нæгæ гъæр, 
Зæрдæскъунæн гьарæнгæй рæзти цæуæг, резгæй, 
Æримисдзæй хеуæнтти, 
'Ма зæгъдзæй син «рохсаг!» 
Ку рамæлон, уæдта 
Хæрæмегъæй тургъæ ниттар уодзæй, 
И адæн 6а цæуæги цæудзæнцæ. 
Фийсæрфæн кæмæ нæ уа, етæ 
Сæ дустæй римæхсдзæнцæ 
Сæ уотид, уæгъдæ каст... 
Ку рамæлон, уæдта 
Нæ тар тургъæ уодзæй цирки хузæн, 
Кæрæдзей уиндзæнæнцæ мæн фæрци 
Хеуæнттæ — аул 'ма хъаун, 
Кæрæдземæн кæндзæнцæ сайд батæ: 
«Ех, æдта, ци лæг адтæй! 
— Ци адтæй?! 
Æ дуйней дæр мæгур, гæбæр адтæй, 
Нецигъон, 
Нецибонæй цидæртæ финста. 
Ке гъæунцæ?! 
Фæлтау æ бийнонтæ хастайдæ... 
Фал рохсаг! 
Уа дæ-дæй, уххæха...» 
Ку рамæлон, уæдта, 
Ка ци æгъдау скæна, — 
Бакайун си фулдæр 
166 

Байархайдзæй, 
Уорс арахъ нæ ниуазæг 
Нæбал комдзæй гъеуæд цъæх арахъ, — 
«Мæ сурх туман фесæфдзæй...» 
Ку рамæлон, уæдта 
Цирк уодзæй итигъд тургъи, 
Æвдесдзæнцæ «номертæ» будзæутæ, 
Мæ амондæн сæ æз нæ уиндзæнæн... 
14.02.1990 анз 
УОДИ ЗАР 
Фæддунд æй арви мегъин хъæппæл, 
Уазал уæлдæф рацæй цидæр гъар, 
Мæ тар аууон хæтуй мæ фæдбæл, 
Фæлорс тунтæй гъаруй нидæн зар. 
Лæкъун рохсæй зæрдæ фæлмæцуй, 
Фал мæйрохс! 
Нæдæр — рохс, нæдæр — тар! 
Иуæнгтæбæл рæуæг исхуæцуй 
'Ма фестуй мæ монцтæн цирагъдар. 
Уоди зарбæл исдæн сонт æрхун. 
Минмурон цагъд! 
Ме 'ронх цæстисуг! 
Азæлуй, агайуй зæрди бун, 
Ма фæгъгъос уо, кæнгæй дузæрдуг... 
167 

• * * 
Бони рæфтæ нæтуй æхсæвау, 
Хæрæмегъи суйуй зæрди хæрæ. 
Гъуна цади цъæх хæпсæ — мæ хуæрæ, 
Æвæллайгæй уасуй æхсдзæфау. 
Мæ лимæн-еу е 'мдзæвгæй бандзарста, 
Æ цар имæ тавуй нур хъурмæй. 
Масти сулу кæлуй мæ хъурæй, 
Рæгозуй цъифæ думгæ артдзæсти. 
Хорæнгъæлдзау зæнхæ уæгъдбудури 
Арвмæ хатт арми росæй ковуй, 
Нæуæг киндзау табедзæ коруй, 
Нæ гъарунцæ рохс тунтæ æ гури. 
Рагон зинтæй резунцæ фалдзостæ, 
Сæйгæ уодбæл кæнунцæ хæлæф. 
На, рæстæг нæ дзæбæх кæнуй цæф, 
Фал хуайуй тæдзунæгау арф ностæ. 
168 

* * * 
Рамардæй æнæнгъæлти поэт, 
Æ фæсте ин хиститæ кæнунцæ, 
Æ фæсмард нæ финсунцæ сонет, 
Ахх-ахæй дæр уобæл нæ кæунцæ. 
Æрмæстдæр дунгæ 6а дзиназуй, 
Гъæддаг цъеутæ гъарæнгæ цæгъдунцæ. 
Донæхсинцъæ финкæ ниуазуй 
Æ дзигготæй еу «рохсаг» зæгъунмæ. 
Æмбохуй цæугæдон æ фæсте, 
Сонт бæлæсти сифтæртæ кæлунцæ. 
Æрцæугутæн, цума, фæдзæхст е, — 
Хуарз зæгъдтитæ фингæбæл тæхунцæ. 
Ранигъулдæй гъудити дуйне, 
Рабарста цийнитæбæл æ рунтæ: 
Лæг фесавдæй, поэт нæбал е, 
Цард ба, раст, ниййагайдта цæунтæ. 
Никкалдæй æрра донбæл нæ хед, — 
Мæйдарæй кæбæл цудан мæйрохсмæ. 
Рамардæй æвзонгзæрдæй поэт, — 
Æвзонг зæрдæ байзадæй æносмæ. 
169 

!=■■ :С^г Г 
МÆ АМОНД 
Искъахтон дæ, мæ амонд, 
Фудæбонтæй. 
Раисафтон дæ исконд 
Мæ фур сонтæй. 
Рамауадтæн дæ фæдбæл, — 
Фæййаууон дæ. 
Никкудтæнцæ мæ фудбæл 
Æнамондтæ. 
Ниххудтæнцæ мæ кудбæл 
Мæ хеуонтæ. 
Никкалдæнцæ, уæ, куддæр 
Мæ иуонтæ. 
Уорамунцæ уæззау маст 
Мæ фæсонтæ. 
Евгъуд доги мæтъæл каст, — 
Мæнгæнцойнæ. 
Нæбал ес нивæ здахæн, — 
Мæгур бонтæ... 
Идзаг æй тургъи рагъæн 
Сау халонтæй. 
170 

т"' 
ГЪÆДДАГ КУЙ 
Нæбал дæ куй; берæгъ нæма дæ. 
Гъæди — фидæ; гъæуи — дæ мадæ. 
Ка дæ, ци дæ? — ду дæ æгадæ! 
Нæййес дин цæрæнуат, 
ци бадæ? 
Æрцудтæ сурд гъæуæй еу хатти, — 
Не 'сдæ хеуон сирдтæн сæ бадти, 
Фуртæн ка райсдзæй дзæгъæлзади! 
Де 'ргон фæйнердæмæ фæххати. 
Исун бæлвурд ести æвзари, 
Е — сирд гъæддаг, е — фонс хæдзари, 
Се 'хсæн гурусхи зин уацари 
Рæстæг ефхæсси еске цари... 
Дæ райгурци фудгин нæ адтæ, 
Фал цард — цард æй, 'ма ду хæран дæ. 
171 

* * * 
Ци ес медуоди сосæггадæ, 
Зæрди буни ци ес?! 
Лæгæн фестуй адгин — æнадæ, 
Фестуй æ цийнæ — рес. 
Идзулд базмæлуй æ бакастбæл 
Дзилли æхсæн уæгæй. 
Кæун байдайуй римæхст мастбæл 
Хебари еунæгæй. 
Кæд ес медуоди зиндзийнадæ, 
Медзæрди дæр кæд ес, — 
Гъеуæд равдесунмæ зийнадæ 
Ма кæнæ дæ сау рес. 
Мах дæ балдæрдзинан, не 'рвадæ, 
Банкъардзинан дæ нез. 
Ци ес дæ уоди зиндзийнадæ, 
Дæ зæрди цæхуæн рес?! 
172 

ЦХИНВАЛ. ЗУМÆГ 1991 АНЗИ 
Æвгæлæнтæ, 
Гъист зумæг, 
Фудкæнæнтæ, 
Фуддумæг. 
Думги неун, — 
Мети хаст. 
Куйти геун, 
Фусти уаст. 
Æзмæнст рæстæг, 
Кæуæн бон. 
Исæфт бæстæ, — 
Æрмæст ном! 
Хецауи сæр — 
Кади хонх, 
Хуцауæй дæр — 
Мæрдиронх. 
Æстонг бæнттæ, 
Мæгур лæг. 
Æрвонг сæнттæ, 
Æгудзæг... 
Саст авдæнттæ — 
Мади рес! 
Авдæйнæнттæ, — 
Сæ цъес-цъес! 
Æскъуд дарæс, 
Бæгъæмбад. 
Æскъудта сæ 
Цъæх æфсад. 
173 

Пурх хæдзæрттæ, 
Сугъд къæсæр. 
Лæгти цæрттæ, 
Лæги сæр... 
Рацæуæнтæ ба — 
Нæбал, 
Гъæугæрæнтти — 
Берæгъбал. 
Тог — се 'фсæртæ, 
Сирд — æлдар. 
Баз сæ сæртæн — 
Æстæгдар. 
Зæйлæсæнтæ, 
Тугъди арт! 
Æхгæд кæмттæ, 
Ахæст над! 
Сирдти бæлттæ — 
Пурх хедбæл. 
Сувæллæнттæ — 
Сурх метбæл. 
Зин зæгъæн 'ма 
Зин кæсæн. 
Зин цæрæн 'ма 
Зин мæлæн. 
Æвгæлæнтæ, 
Гъист зумæг. 
Сувæллæнттæ, 
Зæронд лæг... 
174 

* * * 
Сæумæ — хуæнхбæсти, 
Рохс, уазал. 
Ма уæд а бæсти 
Фуд, адзал. 
Ирæф — æ кæрзи, 
Гъæр, цæхъал. 
Цæрун фæразæ! — 
Гъæу — игъал. 
Тæрсун бæлæстæн 
Æстудæй. 
Цъететæй цæстæ 
Рæвдуд æй. 
Изæддон арв нин — 
Дæ цæсгон! 
Нивдулæ царви, 
Дигоргом! 
175 

"* :'ё 
УÆГЪД ГЪÆУТÆ 
Фæцæнцæ бор цъеутæ зарунтæ иронх, 
Дунгитæ, уарунтæ æдзох. 
Цъæх гъæди сосхъæдтæ кæунцæ дæлхонх, 
Сифтæртæн нилваст æй сæ хорх. 
Нæрсунцæ къанæутти тæлмитæ фахсбæл, 
Къæхæнæй хауй æхсæрдзæн. 
Лæгæти талинги тæдзуй дон фарсбæл. 
Æ раст æй е 'нкъарди æрдзæн. 
Кæнуй гъесин фæндур уагъд гъæуи нæлуæг, 
Хæдзæрттæ ревæд 'ма ихæлд. 
Гъарæнгæ цæгъдуй хонхбæл зæронд лæг, — 
Еунæг мæгур æй, зæрдæфхæлд. 
Кæуй лæкъун арв ба, кæлуй «сæх-сæхæй», 
Фалдзос дондуппур æй гъæрæй. 
Фиддæлтæ гъæрзунцæ обæйттæй, зæнхæй, — 
Байзадæй сæ хонх дзæгъæлæй... 
176 

БАЛИЙ ЦОРИ 
Ратонæ мин бæласæй 
Балитæ армидзаг, 
Дуйнебæл неци райсдзæн 
Сæ бæсти арвидзаг. 
Æвзарæ мин мæ зæрдæ, 
Кæндзæн дæ дзурд, мæ хор. 
Уарзтæн нæййес арæнтæ, 
Нивæн нæййес цæлхдор... 
Æрбадтæ, — ци хуарз æнцæ! 
Фембалдтæ мæ къохбæл, 
Фесгьæлфтæн, æркалдæнцæ, 
Фæкъкъех дæ мæ «уох»-6æл. 
Сурх балитæй исæрдæ 
Мæ ростæ фудæнæн. 
Æвзарæ мæ, мæ зæрдæ, — 
Нæ рандæ уодзæнæн. 
Бали хуарз æй æ зади, 
Уогæ ци 'й рæзæ дæр?! 
Æ фæрци уо мæ рази, 
Уæдта уæд нæзи дæр... 
177 

ЗУЙМОН ИЗÆР 
Мæйи тунтæ — ирд будурти, 
Къæхти буни — «хъæс-хъæс» мет. 
Кæдзос уæлдæф — лæги хъурти, 
Лæги зæрди — рохс ниннет. 
Цалхи къес-къос — идард таги, 
Гъæдæрдæмæ — уæрдунвæд. 
Зуймон æстуф игъусагæ 'й: 
Карки хъудатт, куйти рæйд. 
Гъæуи сæрæй — хæлхъойзарæ. 
Гъæуи бунæй — силти гъæр. 
Æнæ цирагъ — нæ хæдзарæ, 
Æнæ согтæ — нæ къæсæр. 
Дæ реуи гъар — пеци арт æй, 
Коми тулфæ — тохона. 
Ниммин кæнæ фæлмæн батæ, 
'Ма мæ зæрдæ ратона. 
Мæйи тунтæ — ирд будурти, 
Къæхти буни — «хъæс-хъæс» мет. 
Кæдзос дунгæ — лæги хъурти, 
Лæги зæрди — рохс ниннет. 
178 

Рагбонти зæлди 'хсæн фесафтан æхсæртæ, 
Уоми пæлæхсарæй сирæзтæй къотæртæ. 
Раздæр ци бæлæстæ адтæй, ци тæмæстæ! — 
Къæдзæх, арви æстæ, заддæр, рæсугъддæртæ. 
...Дардтай дæ уорс хъурбæл дессаг, 
ирд фæрдгутæ, 
Хуардтан хъæбæр сурх, 
хъæбæр адгин фæткъутæ. 
Фал куд ирæзтан, — цагътан уарзти ругтæ, 
Бæнттау къæхти бунмæ калдæнцæ фæрдгутæ... 
Фæззæгæн нæбал зиннуй æ рехи 
Лæкъун бони нæ гъæу — мæ зинаргъ. 
Хæрæмегъæ хæссуй, — зæруæмегъи 
Бонасадæн кæнун æзинау... 
Æрæгвæззæг, æнкъард æрæгвæззæг, 
Мард сифтæрти уодесæн зир-зир!.. 
Æнæмадæй ревæд — фиди уæзæг, 
Æ уомæлæй ку 'фтауй бизиртт. 
Седзæрæй æризадæй нæ тегъæ, 
Бон асадгæ цæуй æзинау. 
Хæрæмегъæ хæссуй, цъифæ мегъæ 
Мæ бауæри лæсуй мæ зинау. 
179 

ÆСГЬАЛУТИ УАРЗТ 
Æвæдзи, ес æстъалутæн дæр устур уарзт, 
(Мадта цæмæ 'лвасунцæ кæрæдзей тухуаст? 
Мадта ци æй сæ бундор, ауигьд куд лæуунцæ?) 
Æма син, гæр, уотæ кæдзос æй, уотæ барст, 
Ма кæрæдземæ хæстæгдæр дæр нæ кæнунцæ? 
Æви бухсунцæ Зæнхи нивæн сæ тæрхонбæл? 
Фал куд уарзта уæддæр еци стьалу, — бæрзонди, 
Ка раскъудта æрвон бæститæ æндон цонгæй, 
Цæмæй бамбæла бауæр еу хатт æ уарзонбæл, 
Ка равардта æ рохс цард уобæл, æвзонг уогæй? 
Кенæ ба си кæмæй ратахтæй къæртт арвкæрдгæ, 
Миййаг, кæд адтæй е ба стъалуйæн æ зæрдæ, 
Ратудта хе, фал уацаргæнæг реуи фæрстæ, 
Рæфехсуд æй æмбеснадбæл, 'ма æ фæсмæрдæ 
Сугъд зæрди рохс цудæй Æрфæнæй берæ æнзти. 
• * • 
Аухæн ку нæ уайнæ, уæхæн уæд н' адтайнæ, — 
Мæ тухст æй хеуæнттæн стур маст цифуддæр! 
Уæддæр ескæмæн ести хуарз ку фæцайнæ, — 
Ме 'знæгтæн цийнæ æрхæссон мæ уод маргæй, 
Сæ уодтæ кæнонцæ е ба рæсугъддæр^. 
Поэзи 'ма Уарзт! — мæлдзæн заргæ-заргæй. 
180 

• * • 
Æмдзæвгæмæ барæ ка даруй, 
айдагьдæр уонæн. 
Цидæр фæткæ мæ цæгъдуй, 
Дзурдти зæйтæ радзæгъдуй, — 
Мæ бон сæ нæй æнсонун. 
Зæлтæ-муртæ 'ма цагъдæй 
Сæр зелуй 'ма асдзæгъдуй, — 
Ци ма фæууон, нæ зонун. 
Нæ фæгъгъæла уодзæнæн, 
Нæ фæгъгъæла уодзæнæн, — 
Мæхецæн нифс æвæрун! 
Æмдзæвгитæй дзордзæнæн, 
Æмдзæвгитæй содздзæнæн, — 
Æрмæст уонæй ма цæрун... 
Фæрсæрдигæй ходдзæнæ, 
Били бунæй ходдзæнæ, — 
Гъуди дæр дæ нæ кæнун! 
Цидæртæ ми дзордзæнæ, 
Тæрегъæдгун уодзæнæ, — 
Рагацау дин æй зæгьун. 
Нæ фæгъгъæла уодзæнæн, 
Нæ фæгъгъæла уодзæнæн, — 
Ма мин хезæ уой! 
Æмдзæвгитæй дзордзæнæн, 
Æмдзæвгитæ кордзæнæн 
Никкидæр ма Хуцауæй... 
181 

• * * 
Æрвон бæсти — мегъти цоппай, — 
Цъæх тумугъ хæссуй. 
Цæфон Елйа изгæ топпæй 
Сурх цирен æхсуй. 
Гъæути сæрти сау халон ба 
Гъæргæнæг хæтуй. 
Неугæ думгæ рагагъонмæ 
Кедæр дуар сæттуй. 
Нæ синхонти зæронд уосæ 
Æ уодæй гъазуй. 
Фæббадтæнцæ ймæ æдосæ, — 
Кадæр æй уарзуй... 
Æ дууæ 'нгулдзи сæвдесуй, — 
Кæрдзинтæ 'й гъæуй 
Мæрдвæндагæн, — æ уод есуй, — 
Нæй æ бон, гъæрзуй. 
Фæццæуй, фæ, анассæнæ, 
Æнæгъæн дзаман. 
Фæгъгъæуй бабæй не 'хсæнæй 
Тогæй финст роман. 
Никкæуй бабæй еу цæстæ 
Маддæйлон фарнæй... 
Раизол уодзйан ай фæсте 
Фиддæйлон карнæй. 
182 

...Сау уæлмæрдти зæронд уобай, — 
Кадæр си нæтуй. 
Цъæх изæрти хонхи цъопбæй 
Хор ку рахæтуй. 
Фудæхсæвти сау уæлмæрдти 
Цидæр уод хæтуй. 
Хердигонау е æ сæнттæ 
Цæбæлдæр бæттуй. 
Ку нæбал цæуа нæ гъости 
Дигорон æвзаг, 
Уæддæр æй хæсдзæй æности 
Еци уод-æндарг... 
* * * 
Зæнхи уолæфт зæрдæй æнкъарун, — 
Цард цæуй си! 
Арви уоддзæф, дуйнейти зарун!.. 
Ка цæруй си?! 
Зæнхи гъар бауæрæй лæдæрун, 
Зæнхи уазал... 
Устур æй Зæнхон хуарз, Зæнхон рун, 
Зæнхон мадзал... 
Арви гъар мæ уодæй æнкъарун, 
Арви уазал. 
Арвæй æй Зæнхи хуарз, Зæнхи рун, 
Зæнхон адзал... 
183 

==-■-■■ :-^ -= 
• • # 
* * * 
Æрфæни фæд нирронæ 'й 
Арви рагисонæй. 
Нæ дуйней цар игон æй, — 
Кæд нура фенцон уа?! 
Сæумон мæйæ фæлорсæй 
Мегъи никъкъæлос æй. 
Куд дессаг æй, — фæррохс æй, 
Фал зæрдæ не срохс æй! 
Уомæл батæ цæугæдон 
Кæнуй æхе билтæн. 
Цæмæ тадтæн цæргæбон, — 
Кæми 'й, — цæмæ бæлдтæн?! 
Æнгъæл кæсун мæ бон æй, — 
Хуарз хезун ме 'сонæй... 
Гъо, мæнæ нур æрбон æй, 
'Ма, цума, ци 'рбон æй?! 
...Дæ бонæн уай, — фæндонæй 
Ци уайуй æмбойни?! 
Алли бон дæр æрбон уй, 
Фал, цума, не 'рбон уй. 
Царди астæу — кæрон æй, — 
Сагъæсæн сафон уй. 
Нæхе сайгæй «исонæй», 
Раст, цума, не 'рбон уй... 
184 

* * * 
Тумбул мæйæ — уорс-уорсид 
Æрфæн-фæди фæлмæн армбæл. 
Хъумбул бæзти цъопп — исит, — 
Ниррæнгъæ 'нцæ тæлмон арвбæл. 
Зугул мæйи ирд æрттивд, — 
Зуймон изæр ци хиццаг æй! 
Арви пæлæз — цъæх-цъæхид, — 
Сæнтуорс бæзтæй хуæрзидзаг æй. 
Гумбул мæйæ — фур кæдзос, 
Уæлиуон дуйне — æ бæстæ! 
Лæги уагæ — зæрдæрохс, — 
Нæуæгигурд ес гъæубæсти! 
Думбул мæйæ ци боз æй 
Æстъалути æмидолæй! 
Думги базур æй уозуй, 
Уорс гобанбæл ку бакъолæ *й. 
Сæнтуорс мæйæ додо йæй, 
Финкæ уолæнти — е 'вдолæн! 
Тæходуйтæ, гогойæн 
Уой æресæ дæ бæдолæн... 
185 

ФИЦЦАГ МЕТ 
Сæумон зæнхи æрæндавта 
Уазал халас — уорс-уорсид! 
Фæззигон хор лæмæгъ тавта, 
Хулуй согæй арт — уоййид! 
Хор халаси салд фудæнхæ 
Рæфти уæнгæ фæддавта. 
Уой фæстс ба цъифæ зæнхæ 
Сунсæ кæнунмæ гъавта. 
Фал скалдæй мегътæ, сауæнгæ, 
Арви къумтæ æхгæнгæй. 
Ниууардта мет хъури уæнгæ, 
Хори хъйамæт нигæнгæй. 
Фæззиндæр æй нæуæг уаргъæй 
Цæугæдонæн æ цæун. 
Донхæссæнау æрдудагъ æй 
Мети уæзæй нæ гъæунг. 
* * * 
Мæ зинаргъ æмзæнхон! 
Куд хуæздæр æй зæгъон?! 
Ду куд уарзи дæ мадæ, дæ хори, 
Уотæ уарзун нæ хонх, 
Нæ будуртæ, нæ дон, 
Уотæ уарзун нæ бæстæ, Дигори! 
186 

* * * 
Лци æмдзæвгæй ерун, надбæл 
цæугæй, бæласæбæл æхе ка 
скъуæрдта æма ка фæммар- 
дæй, уони рохс ном... 
Амонд тасæ-уасæй 
Тилдта æ уорс къох. 
Фæснад рæзбæласæ 
Калдта æ къомбох. 
Къуæре... И бæласи 
Деден итигъд æй. 
Зæнги бæрæгастæу 
Цъарæ æстигъд æй. 
Сугтæ æ рист зæнги 
Цæфæй лæдæрсуй, — 
Æ хъонц æ уедæгти 
Хурфи римæхсуй. 
Кадæр æхсæвигон 
Гъæуæй æргъузуй 
Æма хъæбæр æнгон 
Уобæл æртухсуй. 
Нæййес а дуйнебæл 
Адзал, цума, раст... 
Сæумæй и къалеубæл 
Фæууй деденбаст. 
187 

Мæлæт и цæрæгбæл 
Цума нихæст уй, — 
Мард баст дзæгæрæгбæл 
Уоййау æруæзуй. 
Кадæр æ фур уарзтæй 
Мардæй æрхунæй... 
Гъæумæ, — ци фæразта, 
Кодтатæхунæй. 
Фал ма *й и фæснади 
Хизта æндæр уод, — 
Цидæр тæмæссаги 
Фæткæ-фæлдесонд. 
Кæд æй и бæласæ 
Уарзта хъæбæрдæр, — 
Тарстæй, — ку ин райса 
Æ зæрдæ æндæр. 
Дессаг, — ами уидæ 
Се 'мбæлд, æ бунæй. 
Е сæ римæхсидæ 
Сах хор, уарунæй. 
Кизгæ æ рохс бонæй 
Зонуй æ бæрæг, 
Æй ин æнæ уомæй 
Дуйне æдзæрæг... 
Фæрсуй æй дзиназгæ, — 
Ка ни 'й фудгæнæг?! 
Кæуй и бæласæ, — 
Калуй дзæгæрæг... 
188 

* * * 
Ехх, фæззæг, фæззæг, ци рохс дæ, — 
Уод ди ку хауй! 
Толдзæ бæлæсти сурх ростæ 
Уадæ æрдауй. 
Гъар уолæнтæй æркæлунцæ 
Сæ байуантæ, уау! 
Сор сифтæртæ æгъзæлунцæ 
Ниви ирд сугтау. 
Ехх, фæззæг, фæззæг, тæмæстæ! 
Адессаг, уæууæй, 
Кæмæн не 'стæфуй æ цæстæ, — 
Мæгурдæр фæууа!.. 
Сугъзæрийнæ гъæди бауæр, — 
Уод си изайуй. 
Тогдадзийнæн рæсог сауæр 
Уоми ку уайуй. 
Уæлиуон кæдзос дзенетæй 
Лæги ка 'ртасуй, — 
Хæлин æй, фал рохс дуйнети 
Куд нæ федауй!.. 
Æнæзингæй ци æрфæзæ *й 
Изæдбадæнти... 
Нæ мæ гъæуй амæй хуæздæр 
Æндæр рауæнтæ... 
189 

* * * 
Зæнхæ кæнуй бонæй-бонмæ 
Уазалдæр, уазалдæр. 
Хори тунæ æнæбон æй, 
Куд фæстагмæ, уотæ 6а нин — 
Хъазардæр, хъазардæр. 
Æндæр бæстæмæ раздахта 
Хор æ рос, хор æ тавс. 
Маргъ дæр ма нæ ку ниууагъта, 
Гъари байвæд фæццæйтахтæй, — 
Фæндараст, гъуддараст!.. 
Мах уой фæдбæл ку фæккастан 
Æдзинæг, æнгъæлдзау... 
Фæнзунмæ йæй бæргæ гъавтан, 
Фал нин базур нæ ниссагъта 
Нæ Кæнæг, нæ Хуцау. 
Зуймон Лæг скастæй фæскъолæй, — 
Æууелуй, меттелуй. 
«Мард» бамбарзта уорс гъæццолæй, 
Гъæдти-думгæ исхуæддзо йæй, — 
Кинзелуй, мет елуй. 
Идзаг æй уæлдæф е скъоттæй, 
Уæси уаст, уоси гъæр... 
Бæлæстæй тонуй дзигготæ, — 
Уæ цардбæл зæрдæй фæккотæ, 
Уо, дунгхаст, бор сифтæр. 
190 

Арви къæс-къæс куд саст авгæ, — 
Уазалдæр, уазалдæр!.. 
Хори тунæ куд ефстагдæр, 
Уотæ нин кæнуй фæстагмæ 
Хъазардæр, хъазардæр... 
* * * 
Куд рауалдзæг æй 'вваст, 
Уой дæр ма нæ фæййидтон, 
Мæ курæт, æхсæвхуссæн 
Бæзгин цъоппин ходи байзадтæн... 
Æндеггæй 6а бæлæстæ 
Рацагътонцæ сæ цийнæ. 
Ирд зиндтæнцæ цъæх фæзтæ, 
Итудта хор зæрийнæ... 
Гъæунгти ба кизгуттæ 
Ракалдтонцæ сæ фест, 
Æртадтонцæ сæ гуртæ 
Ниви тунти, цума арви цади. 
Цард гъæйттæй æзмалдæй, 
Уæдта мæмæ 'вваст 
Фæккодта сæццæ кæсæ: 
«Ци коси?!» 
Æз загътон: «Нæ зонун! 
Нæ зонун, кæми дæн, цæмæ дæн?! 
Нæ зонун, фалæ мин ихæс федгæ *й, 
Æвæдзи...» 
191 

ЦÆСТИСУГТÆ 
— Цæмæй райдайуй хор 
æ ирд бон сæумигон? 
— Цæстисугтæй. 
— Цæмæй райдайуй цард 
æнагъон сувæллон? 
— Цæстисугтæй. 
— Цæмæй фæууй и хор 
изæригон æ бон? 
— Цæстисугтæй. 
— Цæмæй фæууй лæг ба 
æ царди бон-кæрон? 
— Цæстисугтæй... 
• * * 
Цардмæ скастæн авдæни бæзтæй, — 
Мæ бæттæнтæ ймæ куд тудтон! 
Цардмæ кастæн æнгъæли цæстæй, 
Ци мæ гъудæй, уой нæ зудтон. 
Цардмæ 'ркастæн асæги фæзтæй, — 
Дессаги миутæ æвзурстон. 
Цардмæ кæсун уотиди цæстæй, — 
Йæ æцæг аргъ ин базудтон... 
192 

* * * 
Цомайти Ростиславсен 
Лæгъуз нæ фæццардан, ме 'нсувæр, — 
Изолмæ ку н' адтæй нæ каст. 
Мин бони фесафтан, ме 'нсувæр, 
Нура исæмбалдан æваст. 
Мин хатти адтан, цид, рæдуди, 
Мин нади кодтан уæд нæмгæ. 
Н' адтан 'ма, нæ йан мах æвуди, 
Æрмæст, гъе, адтæй нин цæугæ. 
Тахтан, — кумæ тæхгæ 'й, нæй зонгæ, 
Фембалдан нура мах æваст. 
Лæгъуз нæ фæццардан цъæх доги, 
Æвæдзи, адтан уомæй раст!.. 
7 Скъодтати Эльбрус 193 

* ± * 
Гъæдæ — цидæр рохснæг, хæстæг, — æ фур 
цийнæй 
Цæстæ десæ-месæй уомæ ниссæццæ 'й. 
Фæззæг — гьолон-молон, талгъæр, сугъзæрийнæ, 
Цъæх-бор сурхи хæццæ — сифтæ æмхæццæй. 
Мегъуафт хизи бунмæ уоми æмдзæрийнæ 
Æнцад ку кæнунцæ къотæр, бæласæй. 
Уони исит тунтæй тавуй хорзæрийнæ, 
Уони фæлмæн урзæй думгæ ку фасуй. 
Уоми даххæ-духхæй, заргæй цъухæй-цъухмæ, 
Æрæг и фæззæги мæргътæ игъæлдзæг. 
Æ къах нæ фæллух æй, — 
кæрддзухæй-кæрддзухмæ, 
Рæуæг — и цъæрæхснæг, æ уод — къæбæлдзуг... 
Гъæдæ — гьолон-молон, талгьæр, сугъзæрийнæ, 
Ездон уолæфунцæ къотæр, бæласæй. 
Уони исит тунтæй тавуй хорзæрийнæ, 
Уони фæлмæн урзæй думгæ ку фасуй... 
194 

* * * 
Дæу ку базудтон, — мæхе 
Уæд бунтон феронх дæн. 
Сифæбæл ци æртæх е, — 
Æвдесæн мс 'ронхæн. 
Къохи райсæн ке нæййе, — 
Е гъузуй зæрдæмæ. 
Кæрдæгбæл ци тунæ е, — 
Е — дæ каст ме 'рдæмæ. 
Цъæх арвбæл ци мæйæ е, — 
Е ду дæ мæ царди. 
Æнæ дæуæй мин нæййе 
Ервæзæн мæйдарти. 
Кæми е, кæми, уалдзæг 
Рæсугъддæр де 'дзулдæй?! 
Ниви уолæнтæ æцæг 
Мæ уодбæл райвулдæй. 
Дæ бауæри ци хор е, — 
Тар кæнуй иннети: 
Дуйнебæл ма ци рохс е, 
Ци гъар е дуйнети... 
195 

* * * 
Ду ку рандæ уай, — мæ цард 
Уæд мæнæн сæнадæ 'й. 
Фæссагелæ *й нур нæ над, 
Фал цæугæ нæма дæ. 
На, æрдзи нæййес рæстæг 
Цазæдæр де 'нкъардæй. 
Æрхæстæг æй мæ фæззæг 
Мæнæн дæр, еу загъдæй. 
Æрбадумдта, 'ма сифæй 
Ирд æртæх ку 'рхаудтæй. 
Расатæг æй, 'ма нивæн 
Æ уолæн ку 'рбадтæй. 
Æрбамегъæ 'й, — кæрдæгæй 
Туни рохс райсавдæй. 
Æнæ мæйи æрдæгæй 
Æвуд арв райзадæй. 
Карни тавс кæнуй кунæг, 
Æвзедуй амондмæ. 
Дæ фæсонбæл — сæлфунæг, — 
Нигъгъардта мæ уодмæ... 
196 

* * * 
Ку нæбал дин базудтон 
Æдзæмæй дæ рандæ. 
Дæ бæсти мин «хуæрзæбон» 
Разагъта и уадæ. 
На, дзурдтай мæмæ кæугæй: 
«Цæмæй дин не сбæзтæн?!» 
Ку нæбал зиндтæ, — æз æй 
Æрмæст уæд фегъустон. 
. Нур.еци фарст асдзæгъдуй 
Бауæри æноси. 
Уарзти гъарæнгæн цæгъдуй 
Дудзийæй мæ гъости. 
Ма мæ фæрсæ, — нæй мæ бон 
Лæдæрун мæ уагæ... 
Изолмæ дин фæффистон 
Тæрегъæд мæ фагæ. 
197 

* * * 
Дæ уод мæ уодмæ никкæуæд, 
Бауæр бауæрбæл «ниссæлæд», 
Дæ рос мæ росбæл нидзæвæд, 
Мæ рохс дæ рохси никкæлæд! 
Мæн дæ, зæгъун дин, ду мæн дæ! 
Дæу дæн, — зæгьис мин ду, — дæу дæн! 
Нæбал мæ фæндуй лæдæрун! 
Дæхе ма давæ ми, — мæлун... 
Нæбал дæ фæндуй лæдæрд ун, 
Арви дæлбазур æвæрд ун... 
* * * 
Мæ бæститæн не 'халун сæ хийнæ, 
Кæрæдзей, зонун æй, куд гъæуæн! 
Дæ тунтæй саразтон сугъзæрийнæ 
Рохс дзиуарæ, ковунмæ дæуæн... 
Мæ уодæй гъудæй мин рагæй гъазун, — 
Фудæнæн сæмбал ун мæ фудтæн, 
Фæккуддæр дæн, кæдæй додгæ уарзун, — 
На, нæннæ, — мæ кеми æрцудтæн! 
Дæ сах каст бухсун, гъо, нæ фæразун, 
Фал ме 'нæсугъд мæ сугъдæй — зиндæр. 
Мæ зинтæй ци цийнæ исаразун, 
Ци ма уа гъеууомæй адгиндæр! 
198 

* * * 
Не Сфæлдесæг дуйнетæ нæ евуй, 
Еу хатт уони скодта е фур аййев! 
Хуцауи 'ркаст нæ цæстæй æрттевуй, — 
Уой ан æма уомæй ан æнаййепп. 
Е нæ скодта цæрæг дуйней хецау, 
Рæсугъд, фæлсугъд, зундгин æма тухгин 
Зæнхæн нæхе бангъалдтан æ Хуцау, — 
Цæрæн, цæуæн, хæтæн ибæл, — уæд нин! 
Фал ку кæнæн къæхти буни нæ зæнхæ, — 
Е ба уодзæй не '-сæфт æма фудæнхæ... 
* * * 
Æрцъинг 'ма æддори 
Цирен, æрсæцæвгæй, 
Бафтудæй, е ссори 
Цæфстгъон идзæгънæбæл, — 
Уодзæй нæмæ арт! 
Зинтæ 'ма æнцонти 
Тунтæ, фæннидзæвгæй, 
Æрбайгъал кодтонцæ 
Тарф фунæй æмдзæвгæ, — 
Схордæр æй мæ цард!.. 
199 

* * * 
Æрцо 'ма æркæсæ, ме 'мзæнхон, — кæми дæ? 
Ци 'рцудæй, — сау Зæнхæн цæуй æ нæтун. 
Кæддæр мин мæ Мадæ ци Хорæй зæгъидæ, — 
Райгурцæй нурмæти уой агор хæтун. 
Авдæнæй рахезгæй, тæли уомæн райстон, 
Цæмæй ин æ хурфи ниввæрон хор-дзалх, 
Райуадзон æррæстæ, ирдгæнгæ гъæубæстæ, 
Дзилли Цард кæна Рохс Хуæдзелгæ Цирагъ. 
Зæнхæбæл цæй Хор ес, Арвæй 6а 'й ка 'рессæй? 
Цæмæн мæ расайдтай, æна, уотæ карз?! 
Рохс сайди æфсæрмæй дæхе кæд не 'вдеси?! 
Еу хатт ма фæззиннæ, — гъæуй мæ агъаз... 
Ме ссонти гæмæх сæр цæвунцæ дунгитæ, 
Æд тæли къахкъуæргæ ледзун хурæбæл. 
Бæлæстæ, къотæртæ — устуртæ, мингийтæ: 
«Уæртæ, дан!» — сæ сифтæ хуайунцæ мæнбæл. 
Райгурцæй нурмæти зелун ревæд тæли, — 
Хори Цалх не ссердтон, Мади дæр — нæбал!.. 
Дæлвæзтæ цæхæртæ калуй циргъ уæгъæли, 
Калуй Хор уæларвæй адæмбæл æ хъал... 
200 

* * • 
Уалдзæг растадæй, 'ма аргъау 
Фестадæй нæ будур. 
Тундзуй хезнæмæ гъæуæргъау, 
Садзуй хуймон дзубур. 
Уалдзæг растадæй, 'ма цæрдхуз 
Фестадæй гъæди арф. 
Къотæр, бæласæ — кæрдæгхуз, 
Цъæх цадæ 'ма цъæх арв! 
Уалдзæг растадæй, 'ма дæнттæ 
Сцурд æнцæ и рæгътæй. 
Байдзулдæй хор æма гъæдтæ 
Сзардтонцæ сæ мæргътæй. 
Уалдзæг растадæй, 'ма биндзæ 
Биндзи уодæй гъазуй. 
Хæстæг сирæзгæй ба синдзæ 
Деденæги уарзуй. 
Уалдзæг ситинг æй, — зæрбатуг 
Зæрбатуги соруй. 
Хæдонæ — сау 'ма уорс галстуг, — 
Бæдæйнаг, уосгор æй!.. 
Уалдзæг растадæй, 'ма тæмæс 
Фестадæй и дуйне, 
Ма си цума фусун дæн æз, 
Уотæ 'ммæ кæсуй, гъе!.. 
201 

* * * 
Тар! Нивзедуй зинг-æвзæгтæй 
Æвдсæйрон сау хъæфхъундар. 
Дон гъæунгти — тæгтæ-тæгтæй, 
Ех-фæрдгутæ — сæ хъурбæл. 
Къаласæртæ, гъосинтæбæл 
Ралæудтæй ех къæрццитæй. 
Мæнæу-будур — æ сунтæбæл, — 
Раревæд æй уæрццитæй. 
Ех рахсаста мæскъидонмæ 
Æхсæркъотæртæ лæгун, 
Цъæстæ сифтæ, саст къадотæ 
Дон кæнунцæ цъæх-лæкъун... 
Арв фæннæрдæй æгас сахат, 
Ханс фестун кодта дуйней. 
Ехуарун 'ма дони сæххæт! — 
Фæййеу кодта сæ Д}'уей. 
Змæнст фæцæй 'ма арвæндурæн 
Хор ниххортæ 'й æ бунæй. 
Арв ниййирд 'ма ниссабур æй, 
Æвудау кодта фунæй... 
202 

• * * 
Мæ къæсæр мин мæ цæрддзойæй 
Исзагъта æ ном. 
Фæмминуагътай ду æмбойни 
Цубур финст: «Хуæрзбон!» 
Нæ — тургъи дæ, нæ — хæдзари, 
Нæ — гъæунги, нæ... 
Фуд арти мæ кæд æвзари! — 
Нæ бухсун зинæн. 
Ци æрбадæ, ци дин кодтон 
Лæгъузæй уагæр?! 
Дæ фæййаууон дунги скъоттæй 
Ку фæцæй тагъддæр. 
Уад-далагъан ку æрбадæ, 
Уæд бадæн æндзуг. 
Мулки номæй мæгур адтæн, 
Уодæй ба — гъæздуг. 
Цæрæнмиутæй ниви асæн 
Арæбий циййес! 
Мæ амонд мин дæ дæлуагис 
Фæддавтай, — фæдес! 
Мæ хæдзарæн мæ цæрддзойæй 
Æскъунуй æ уод, 
Базир-зир кæнуй де скоййæй 
Æ фæрстæн се сконд... 
203 

* * * 
Дæу раскъардта и фæсгъæумæ 
Æнæдзоргити мæ Уарзт, — 
Æрмæмæздахтæй фæстæмæ 
Æ фуддæр æмбес — æ маст. 
Æ дуккаг æмбес — æ цийнæ — 
Ду де скъелтæбæл райстай, 
Æ зинг калгæ, æ зæрийнæ, 
Уой нæдтæбæл фæххуастай. 
Ду рандæ дæ уотæ æваст, — 
Рохс байдаугæ мæ уодæй. 
Дууæ зæрдей Еугæнæг Уарзт 
Дууæ зæрдемæй конд æй. 
О фæххаттæ «дæхе хайбæл», 
Фал цалинмæ æз мæ маст 
Реуи хастон, æрхун кайгæ, 
Уæдмæ ма тæлфтæй си Уарзт. 
Лигъз кæнуй рæстæг никъæттæ, — 
Нур бунтон фесавдæй Уарзт. 
Гъеуæддæр мин хуæздæр адтæй 
Æ «нæййе»-'й бæсти æ маст... 
204 

• * * 
Æзнæт дунгæ ма цъæх фæзти 
Тæккæ 'зинæ дæр гъазта. 
Æгæрон цард хæрдти хæссун 
Уад-æмуаг лæг фæразта. 
Бон исцазæ 'й, — æрвхуз мегъæ 
Мæтъæл æрхун нур хæссуй. 
Игъанст хор ма гъæуи тегъæ 
Туххæй-фудти ахæссуй. 
Цард равдиста æ фæсонтæ, 
Мæн сорæт дæр си стæлфуй, 
Ма 'й мæ цæстæ, куд исондæр, 
Уотæ зиндæр æстæфуй. 
Цард цæуй идуйгæ мегъи, 
Хор сор цар ма ефхæссуй. 
Уæгæ дунгæ мæ уорс рехи 
Ескæд-бонмæ æрхуссуй... 
205 

~=^ :с^ ^= 
*"® 
ГОЦГÆНАГÆ МАРГЬ 
Æрбатахтæй гъæддон цъеу 
Мæ къæразгæбæл. 
Дæубæл, дан, тухсун, биццеу, — 
Нæфæразгæ дæ. 
Æрбабадтæй мæ фалдзос 
И тæрвазæбæл, 
Æ къахæй ракъуæргæй къос, — 
Къæтæр басæ си! 
Рамин зардта цъепп-цъеппæй 
Цæстæмæ зартæ, 
Гъеуæдта ми къуæдеппæй 
Фæстæмæ тахтæй. 
Кæбæлти 'рбафтудæй, уой 
Ку нæбал ирдта, 
Кæмæ истагъд æй «гоппой», — 
Ку мæ баирдта. 
Дзæхст-дзæхстæй æхе хуаста 
И цъæх авгæбæл, — 
Ка 'й æнгъалдта, ке уарзта 
Уæхæн равгæбæл?! 
Уæгъдебарæ цард хаста, 
Æхе тагæбæл... 
Фал иннети нæ уагъта 
Сæхе уагæбæл. 
206 

Мæ цард мин сзилдта кинау, — 
Раминхъазар æй. 
Дæ дуйней дæр, о фæлтау, 
Маци бавзарæ! 
Куд ма мæ гъæуис, оххай, 
Къу æрезарæгæн. 
Нæ дæ уорамун, тæхæ, 
Сæребарæ дæ! 
СÆРДЦОН ЕХ 
Мæлæн æнхъуæти, — лæгун арт! 
А-сæрдæ ци адтæй?! 
Мегъти листæни уарунгарк 
Таунæги ниббадтæй. 
Арви ниццорк æй сау-рунбар, 
Ниййахæвдæг — куддæр. 
Рæстæг ниндзуг æй 'ма ниттар, 
Не 'гъусуй хъипп-сун дæр. 
Куддæр æ пакъу руни-гарк 
Базмæлун кодта, — 'вваст 
Скалдæй цирен, 'ма гупп-гæрах 
Дуйне фестадæй, раст. 
Зинг-цорк раскъудта арв дууех, — 
Фæркитæ фæххаудтæй. 
Æйкити æстæвдæнтæй ех 
Еу усмæ фæххаудтæй... 
207 

* * * 
Гъæдæ рæхцуй. Бæлæсти 
Цъеумаргъ кæнуй игъал. 
Давонæй хонсарвæхстæ 
Сцъæх æнцæ 'ма исхъал... 
Фемпъохунцæ и мегътæ 
Фæсхонхмæ цъæх сирдтæй. 
Фегон унцæ и тегътæ, 
Гъæубæстæ ниййирд æй. 
Хестæртæн — ист сæ ходтæ, — 
Корунцæ «хорæфсес!» 
Гъар рæстæг цæрæгуодтæн 
Калун кæнуй сæ фест. 
Рохситæн ниггæнæнтæ 
Уæлдæфи нæбал е. 
Райзол æнцæ арæнтæ, 
Райтигъддæр æй дуйне. 
Зарунцæ зæрбатгутæ, 
Уалдзæг цæстæ стæфуй. 
Рæудунгæ æ фадгутæй 
Гъæунгитæ сæрфуй... 
208 

5 *гГ;- ---т-== 
* * * 
Гъæугæрон, гъæди къæсæрмæ 
Рагæй ес æрдозæ. 
Æхсæрæн истуй æ сæрмæ 
Гъæуайгæс æнгозæ. 
Мæтъæлæй дзоруй æ гъоси: 
«Цæбæл æй дæ бостæ?» 
Нæ федаунцæ æноси, 
Имисгæй сæ ностæ. 
Гъæугæрон кæуй фæсоси 
И къотæр æ роси: 
«Æгæрон мин мæ кæдзоси 
Æзнагау рæгози!» 
Азумгин кæнуй: «Ци коси?! — 
Е 'нсувæр æнгози, — 
Дæ кæстæри некæд уози, 
Æмпулуй æ хози. 
Нæ ерунцæ и æнтæфи 
Ирд къæвда мæ сифтæ. 
Æхсæрæн уотæ, хæлæфи, 
Радавтай æ нивтæ. 
Арв кæуй уобæл æ къоси, 
Фæрристæй гъæунгæ. 
Мæ уодбæл хуæцуй æноси 
Æрмæст ма и дунгæ. 
209 

Бацæгъдуй мæбæл, гъеууотæ, 
Дæ уæлдай æртæхтæ... 
Фæййеуварс кæнуй къадотæ, 
Рауинун нæ хуæнхтæ. 
Æнгозæ дæр некæд уодзæй 
Æхсæрæй арази. 
Цæмæн фæцæй æнамондæн 
Мæ цæрæн æ рази?!» 
...И къотæр кæуй уадæмæ: 
«Ду дæр мæ нæ уарзи! 
Фæммæхæссæ сау гъæдæмæ, 
Нæ цæрун æ рази!» 
...Гъæугæрон æхснуй æ ругтæ 
Æхсæрæн æнгозæ. 
Фæккалдта ибæл æ сугтæ 
Æ сæрæй æдосæ... 
210 

* * * 
Мадæ-уадæ, раст, аргъауи 
Авдæнау уозуй бæласæ. 
Сау къалеубæл цъæх цилауи 
Æрфунæй уй æ таласæй. 
Азгæ-уозун æрæллау уй 
Цади сæрбæл фæлмæн уолæн. 
Æнæзингити цилауи 
Ирæзуй, цума бæдолæ. 
Мæйи рохсмæ нæ рæзбунмæ 
Арви цæхæртæ кæлунцæ. 
Рæуæг сæнттæ зæрди бунбæл 
Адгин батæй æмбæлунцæ. 
Æвзонг бауæр нидæн изæр 
Нæбал æнкъаруй æ уæзæ. 
Бæлæстæбæл цидæр изæд 
Æритауй æ уорс хизæ. 
Уæд фестадæй пæр-пæрагæ, 
Хæлин бастæй фæййæртæсуй. 
Минкин бауæр — зирзирагæ. 
Йæ амондæй цæмæ тæрсуй?! 
211 

- :-?^ — 
* * * 
Æнсур. Баирдта 
Уадæ и уадсести. 
Кæд ма раирд уа 
Ардæг гъæдмæрести?! 
Зинна-нæзинна 
Хорбæл нæ æнвæрсæн, 
Куддæр фæззинна, 
Уотæ 'й æрахæссæн! 
Фæцæй, æргъос æй 
Къуæрей мети уарун. 
Арви кæдзосæй 
Кæлуй рохси зарун. 
Уазал, ци фæууæн?! 
Зумæг берæ хæссуй... 
Хормæ ралæууæн, — 
Арæх нæ фæккæсуй... 
212 

* • • 
Арвæй дзоруй фæлорс мæйæ 
Денгизмæ æ хуæрæмæ: 
— Уазал дони ма 'рбасæйæ, 
Рауай мæмæ уæлæмæ. 
— Ма тæрсæ мин, ма 'нкъард кæнæ, 
Мæ уод дæумæ 'й, æдаси. 
Цæхъалтæбæл фертайдзæнæн, — 
Дæу уод мин уодæгасæй... 
— Дæ сæр хезæ — фæлмаст дæ 'ма — 
Денгизи арф кæлæнтæй! 
— Рохс тунтæй дæубæл бастæй мин 
Нæййес, нæ, нигъулæнтæ. 
— Корун, дæхе ма байсафæ, — 
Калдзæн дин ирд тæмæнтæ. 
— Гъо, фал мегъти ку райсæфай, — 
Æрбайсæфдзæн уолæнти... 
213 

• • # 
* * * 
Уалдзигон гъæдтæ — хъулай, 
Мæргъæйдзаг исунцæ! 
Зар бæлæсти нихъулуй, 
Къалеутæ цæгъдунцæ: 
Сæуæхсед уадзуй зæрин, 
Бон, кæсæ, нийвадæй. 
Дор дони кæнуй зарун, 
Кафун бæгъæмбадæй. 
Уорс деденæг ракалдта 
Рæзбуни нæ фæткъу. 
Уоми æмбæлæн, мадта?! 
Не 'халæн нæ фæткæ... 
Нæ бабæй дæ, 'ма мæнбæл 
Арв цума райвулдæй, 
Æнæнеке, æнæмбал, 
Цох — нивæй, де 'дзулдæй. 
Дæн фæткъуй буни цæрæг, — 
Дæу мин зæрди 'фтауй. 
Мæ сæрбæл мин дзæгæрæг 
Думгæ æритауй... 
214 

* * * 
Зилдтæн устур уади, 
Тумугъи к' адтæн?! 
Гъавтон — неци уадæй, 
Æнцад исбадтæн. 
Курдтон — неци загъта 
Хуцау, — ка ин дæн?! 
Кувтон, — 
Ниммæуагъта 
Се 'вгед мæ зинтæн. 
Арвбæл — цидæр хузтæ 
Мегъæй, — ци син дæн?! 
Дзурдтон, — нæ игъустæй, 
Дуйней нæ зиндтæн. 
Фарстон, — æдзæм адтæй 
Фалдзос, — ци си дæн?! 
Састон, — æрдæгсастæй 
Кастæн, — нæ уидтон... 
Фегон æй къæразæ, 
Райгъустон цидæр. 
«Арази, арази», — 
Загътон мæ нимæр... 
215 

ФÆЦЦОХ 
Хори тунæ лæмæгъ æй, — 
Дæ роси йæй нигæнис... 
Цæбæл нигъгъос дæ, — зæгъæ *й, — 
Ци ма гурусхæ кæнис?! 
Дзæнгæрæги дзæгъ-дзæгъæй 
Зингæй сугъдау æстъæлфис. 
Цæбæл ма скудтæ, — зæгъæ 'й, — 
Ку нæбал æллау кæнис... 
Мæ тухст уод мæ рахаста 
Арви егъау будурти, — 
Дæ зæрдихатт бакастæн 
Хъурройбали базарти... 
216 

* * * 
Дæуæй ан исфæлдист 
Еу нæ Хуцау, кæми дæ?! 
Кæдимайди ба рист 
Адæймаг нæ зонидæ! 
Кæдимайди 6а нез, 
Нæбал уидæ дуйнети, 
Æнæвгъауæй рахес 
Ниццæвидæ галеути. 
Кæдимайди 6а уарзт 
Исцæфсидæ а царди. 
Кæдимайди 6а маст 
Ниссодзидæ цъæх арти. 
Кæдимайди ба рохс 
Бацæуидæ и тарти, 
'Ма уидæ бон æнос, 
Æхсæвæ ба — идарди... 

СÆРГÆНДТÆ 
«Цæбæл æй кæдзос уодтæн сæ зар?! ...» 5 
«Мæнæн неке адтæй дæуæй изæддæр...» - 
«Ранин зардта дзæгъиндзæг...» 6 
«Царди гьæла дæн, дзæрмæ гьæла, - зонун...» 7 
Аууон - 
«Дуйне дæу æй...» 8 
«Сурхрос фæткъу, ирæзæ...» 9 
Фæлмæ 10 
Кæрдæгæзмæлæн - 
Бæлæу æма гæлæу 11 
Цард нинкъард æй 12 
Этюд 13 
«Фæццæуи лæг-уæрдун...» 14 
«Цал афони нин радтуи Хуцау...» 15 
Лæги уод - 
Хуасгæрдæнти 16 
Фудфун хъиамæти бонбæл 17 
Ирд цæстисуг 18 
Донгони бæлæстæ 19 
«Бурунцæ бæнттæ таругæй...» 20 
Куд гьолон æй рæстæг 21 
«Сойнæ тагьдæй хори билтæй...» 22 
«Тар æхсæви къæвда уаруй...» 23 
Фæсфун 24 
Хæлхъойзарæ - 
«Цъеути кæун уæлмæрдтæй хъæрттæй...» 25 
«Нæбал æнцайуи и мет...» 26 
Хуæрзбон, мæ гьæу 27 
«Деденæги карз хор ку ниууарзта...» - 
Нивагорæг 28 
Циуан лæг 29 
Ду дæр * - 
«Цард кæнуи уæлазар фæлахс уодбæл...» 30 
Лæг æма дзинга — 
218 

Фæллойнæ 31 
Хезун дæ 32 
Æдзæрæг тегьæ 33 
«Мæн гъæуй, фиццагдæр, а дуйнети нæ Зæнхæ...» .... — 
Изæр Хусфæрæки 34 
«Фæззигон æн' идзаст...» - 
«Сурхæхседи хъумацбæл...» 35 
«Æгомуг, кирсæмбæрзтæй бæлæстæ...» 36 
«Бадун риндзæбæл 'ма рæстæг...» 37 
«Фæййæмбалдан. Цæмæн...» 38 
Рагуалдзæг 39 
«Мегьæ дæмæ, уорс мæйæ, цудæй...» - 
Салд бæласæ 40 
«Æнцæ цийни, æнцони...» - 
«Ехх, еу хатт ма бони гъарæй...» 41 
Зумæгон - 
«Цъæх мæскъи æфсæдунцæ...» 42 
«Пурфгæнгæй уæлдæфи...» 43 
«Уод сунгæг уи царди итингадæй...» — 
Æнæ мадæй 44 
«Дæубæл Хуцауи нæ фæрсун...» 45 
«Идард ан, фал мæ рæбун дæ...» 46 
«Ка радзурдта, магъа, и уадæн?..» 47 
«Гъæрæй ходгæй...» 48 
«Раги машинттæбæл...» 49 
«Куддæр бабæй ниццæй æрдзи бауæр...» 50 
«Æхсæвæ риндзæбæл...» 51 
«Бадуй ма тар мегъæ...» 52 
«Бæгънæг æнцæ бæлæстæ...» 53 
Æмир хонх 54 
Дортæ 55 
Горæт 56 
Цъимара 57 
Нæ дæ ерун 58 
«Хор райгурдæй, - æ гъæбеси...» 59 
«Цæгæтти меттæ ратадæнцæ...» 60 
«Хауй цæргæбæнттау сифтæртæ кæрзæй...» 61 
Цъæрæхснæг 62 
Куройни 63 
«Сæрддон бони Дигоргомæй...» 65 
219 

«Ду идзулдтæ...» 66 
«Нæ рæзбунæй уалдзигон...» 67 
«Сау тикис фæцæй мæ надмæ...» 68 
Гæлæботæ 70 
«Ци фæлмæн дæ, ду ци дæ...» 71 
«Зæнхи бауæр фæцъцъæх æй...» 72 
«Сугъзæрийнææхсед!..» 73 
«Хевастзумæгфæддудагъæй...» 74 
«Æрæхснадта æрвон сауæр...» 75 
Æртæх 76 
«Бон идуигæ цæуй, - æрæгвæззæг...» 77 
«Рагбæнтти къæвдатæ адтæнцæ гъардæр...» 78 
«Донæн - йæ æрфити...» 79 
«Кæми 'й, циуавæр æй...» 80 
«Сау денгизау, уолæнгæнгæ...» 81 
«Бамæтавæ, уæлæ хор...» 82 
«О, Бон ци дессаг æй...» 83 
Ке нæ фæндуи 84 
Бонивайæн 85 
Хонæ мæ дæ хæццæ 86 
«Бон хæссунцæ рæсугъд дзиллæ...» 87 
«Уалдзæг «хуггойнæй» ралæстæй...» 88 
«Цъæх гъæди æрдози - ирд хори тæмæн...» 89 
«Кæмæй ерун хийнæ?...» 90 
«Зуймон мæйи хузæн æрттеви, кæдзос...» 91 
«Рохсæй мæ байдзаг кодта а сæрдæ...» — 
Æгæрон дуйне 92 
«Зæрдæ æ фур хъонццæй...» — 
Æрæгвæззæг 93 
«Дзеудзæлой хор æрвгæрон...» 94 
Æрхун 95 
«Игуæрдæнтæ, игуæрдæнтæ...» 96 
«Евгъуддогæйфæгъгъуддæн...» - 
«Атт-мардзитæй мæ балцити...» 97 
«Ке бон æй - цардæй хауæд тъæппитæ...» 98 
«Рæстæг нийхалуи царди фæткæ...» — 
«Дæ бон хуарз, - фур десæй, лæхъуæн...» 99 
Къагъд „ 100 
Уæд 101 
«Дзæгъæл, цæф хъурроййау ниллæгти тæхун...» .. 103 
220 

«Хе уодбæл уфсунмæ...» 103 
Кæнæгойти Кæнæги тæрхон 104 
Лæг æма уг 105 
«Æздирвуй мæ ристуоди цидæр...» 106 
Хабархæссæг халон 107 
Фæрстæ 108 
Фæстаг зунд 110 
«Фæззæг. И мæргътæ фæттахтæнцæ...» 111 
«Тæходуй, гъеууотæ...» 112 
«Арви - хоримистæ...» 113 
«Арвмæ, æнгьæлдзауæй...» 114 
«Зумæг гьар думгитæ фæззæгмæ...» 115 
«Æхсæвæн æ саути...» 116 
Мети хæрст 117 
«Хор зæнхæбæл уозæлуй...» 118 
«Фес нæ уогæй ма бухсæн...» 119 
Скъодтати гъæууат 120 
Бæрзæ æма тала 121 
Уарунгар 123 
«Игуæрдæн хори сахæй...» 124 
«Сау Даргьтаги фæцъцъæх æй...» 125 
«Зæрийнæ хор æ тунти...» 126 
«Æрцудæй ихæсфедæн рæстæг...» 127 
Уæлахези хонх 128 
«Мет уаруи 'ма уаруи...» 129 
«Будур ци рæсугьд æй...» 130 
Мабал ко 131 
Цал хатти 132 
«Рарæстæг æй, радзæбæх æй...» 133 
«Хори цæсти мегьæ бакалдæй...» 134 
«Æрсалдæй мæ къæразæ...» 135 
«Уодти хуасæ æма уодти лазæ...» 136 
«Зæнхæ толгæй фæстæмæ...» 137 
«Хори тунтæ мегьти бунти...» 138 
Мæ мадæн 139 
«Æзнæт бурдæн уорс хъæпæнæй...» 140 
«Уолæ æрвти ку тахтдæн...» 141 
Æзморæ 142 
«Сæх-сæхæй уаруи къуæре...» 143 
«Усми дессаг — цийни сæрдæ...» 144 
221 

«Цæмæн кæнун зинæвзарæн?! » 145 
«Мæ Сæх æ къæдзели гьесин цъæпойæй...» 146 
Æрхунæй мæлун 147 
«Сæнт-цъæх хуасæ кæрдæнтæ...» 148 
Дзæгьæл дор 149 
«Дунгæ уарун 'ма мети хæццæ...» 150 
«Бæнтгæ, мæйтæ, анзафæнттæ...» 151 
Хуцау, дæ хатирæй 152 
Цазæ бон 154 
Лухгонд къалеутæ 155 
«Мегьти сарсинæй арв...» 156 
«Фæлмæн дунгæ фæззигон...» 157 
«Уæлдæф мегьи уарзуй...» 158 
«Фæззигон бони гьæр...» 159 
«Тухсуй хонхи дуармæ...» 160 
«Уадзуй сæрддон æхсæвæ, раст...» 161 
Зумæги 162 
«Арв сау мегьæй рагьунтьуз уй...» 163 
Фæндараст 164 
Фæсмон 165 
«Ку рамæлон, уæдта...» 166 
Уоди зар 167 
«Бони рæфтæ нæтуи æхсæвау...» 168 
«Рамардæй æнæнгъæлти поэт...» 169 
Мæ амонд 170 
Гъæддаг куи 171 
«Ци ес медуоди сосæггадæ...» 172 
Цхинвал. Зумæг 1991 анзи 173 
«Сæумæ - хуæнхбæсти...» 175 
Уæгьд гьæутæ 176 
Балий цори 177 
Зуймон изæр 178 
«Рагбонти зæлди 'хсæн фесафтан æхсæртæ...» 179 
«Фæззæгæн нæбал зиннуй æ рехи...» - 
Æстьалути уарзт 180 
«Аухæн ку нæ уайнæ, уæхæн уæд н' адтайнæ...» ... - 
«Цидæр фæткæ мæ цæгьдуи...» 181 
«Æрвон бæсти — мегьти цоппай...» 182 
«Зæнхи уолæфт зæрдæй æнкъарун...» 183 
«Æрфæни фæд нирронæ 'й...» 184 
222 

«Тумбул мæйæ — уорс-уорсид...» 185 
Фиццаг мет 186 
«Мæ зинаргь æмзæнхон...» - 
«Амонд тасæ-уасæй...» 187 
«Ехх, фæззæг, фæззæг, ци рохс дæ...» 189 
«Зæнхæ кæнуи бонæй-бонмæ...» 190 
«Куд рауалдзæгæй 'вваст...» 191 
Цæстисугтæ 192 
«Цардмæ скастæн авдæни бæзтæй...» - 
«Лæгьуз нæ фæццардан, ме 'нсувæр...» 193 
«Гъæдæ - цидæр рохснæг, хæстæг...» 194 
«Дæу ку базудтон, — мæхе...» 195 
«Ду ку рандæ уай, - мæ цард...» 196 
«Ку нæбал дин базудтон...» 197 
«Дæ уод мæ уодмæ никкæуæд...» 198 
«Мæ бæститæн не 'халун сæ хийнæ...» — 
«Не Сфæлдесæг дуинетæ нæ евуи...» 199 
«Æрцъинг 'ма æддори...» - 
«Æрцо 'ма æркæсæ, ме 'мзæнхон, — кæми дæ...» .... 200 
«Уалдзæг растадæй, 'ма аргъау...» 201 
«Тар! Нивзедуй зинг-æвзæгтæй...» 202 
«Мæ къæсæр мин мæ цæрддзойæй...» 203 
«Дæу раскъардта и фæсгьæумæ...» 204 
«Æзнæт дунгæ ма цъæх фæзти...» 205 
Гоцгæнагæ маргъ 206 
Сæрддон ех 207 
«Гъæдæ рæхцуи. Бæлæсти...» 208 
«Гъæугæрон, гьæди къæсæрмæ...» 209 
«Мадæ-уадæ, раст, аргъауи...» 211 
«Æнсур. Баирдта...» 212 
«Арвæй дзоруи фæлорс мæйæ...» 213 
«Уалдзигон гъæдтæ — хъулай...» 214 
«Зилдтæн устур уади...» 215 
Фæццох 216 
«Дæуæй ан исфæлдист...» 217 

Литературнохудожественное издание 
СКОДТАЕВ 
ЭЛЬБРУС БОРИСОВИЧ 
Тепло земли 
Стихи на дигорском языке 
Редактор С.З. Хугаев 
Художник В.С. Григорян 
Художественный редактор Г.З. Чеджемты 
Технический редактор А.В. Ядыкина 
Корректор Э.Дз. Баликоева 
Компьютерная верстка Д.О. Амбаловой 
Сдано в набор 14.09.09. Подпнслно к печати 05.10.09. Формат бумагн 
70x901/32. Бум. офс. № 1. Гарн. шрнфта«Кудряшов». Печать офсетная. 
Усл.-п.л. 8,19. Учетно-изд. л. 6,96. Тираж 500 экз. Заказ № 1302. 
С39. 
Комитет Республикн Северная Осетня-Алання по печати и делам нзда- 
тельств. 
ГУП «Издательство «Ир», 362040, г. Владпкавказ, проспект Мнра, 25. 
Отпечатано с готовых дилпознтивов в ОАО «Издател&гко-полнграфн- 
ческое предприятне нм. В.А. Гасснева*, 362011, г. Владикавказ, 
ул. Тельмана, 16. 


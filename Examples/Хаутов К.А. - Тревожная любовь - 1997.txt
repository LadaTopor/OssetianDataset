Отсканировано 
6 апреля 2013 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2013 азы 6 апрелы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

Хæуытаты Къоста 
Æмдзæвгæтæ 
ДЗÆУДЖЫХЪÆУ 
"АЛАНЫСТОН" 
1997 

84BР - бОсет) 
Издание осуществлено за счет средств автора. 
ХауговКоста 
Х-26 Сагъæссаг уарзт. — Дзæуджыхъæу: 
Аланыстон. 1997. — 156 Ф. 
84BР - бОсет) 
13В1Ч 5-87862-034-0 
В первый сборник стихов самобытного осетинского 
поэта Коста Хаутова включены произведения, написан- 
ные им как в Осетии, так и вдали от родного порога. В 
них — тонкое понимание стиха и мучительные размышле- 
ния о смысле жизни и творчества, родины и природы. 
- 4702500202 ^,^ 
л М131@3)-97 
18В^ 5-87862-034-0 
© Хаутов К. А., 1997 г. 
© Григорян В. С, оформление, 1997 г. 

«ÆЗ ИРÆЙ РАЙГУЫРДТÆН - 
ЙÆ ФЫРТДÆН»... 
Адæймаг æнæзонгæ ранмæ куы бафты, уæд 
æм цы ног æнкъарæнтæ равзæры, уыдон сба- 
ры, йæ райгуырæн бæстæйæ цы æнкъарæнтæ 
æрбахæссы, уыдонимæ. Æмæ кæд йæ ног бы- 
наты нывтæ æмæ тæлмæнтæ фæуæлахиз 
вæййынц, уæд ивгъуыд царды æнкъарæнтæ 
æрдзон хуызы адæймаджы зæрдæйы сæ бынат 
раттынц ногтæн. Афтæмæй йæ ног царды æу- 
уæлтимæ райдайы йæ ног биографи дæр. Фæлæ 
фыдызæххы комулæфт фидар кæй удыхъæды 
ахъары, йæ дзыллæйы цинты æмæ сагъæсты 
кæй зæрдæ бахсиды, уый фыдыбæстæй 
рахæсгæ æнкъарæнтæм бафтауы, ног бынаты 
чи равзæры, уыдон, æмæ сæ уыцы æмиуад 
зæронд кæнын нæ фæуадзы. Адæймаг 
йæхæдæг та свæййы куырыхондæр, йæ фы- 
дыбæстæй цы фарн рахæссы, уый фæ- 
хъæздыгдæр вæййы ног бынаты монон 
хæзнатæй. 
3 

Раст ахæм рауад йæ хъысмæт хъæдгæройнаг 
лæппу Хæуытаты Агуыбейы фырт Къостайæн 
дæр. Поэт æмæ æфсæддон лæг« Уæрæсейы алы 
рæтты службæгæнгæйæ йын бирæ фадæттæ 
уыди йæхицæн искуы "хъарм" бынат 
скæнынæн, фæлæ Ирыстоны разæй йæхицæн 
никæй зæхх садджын кодта. Уымæн зæгъы 
мæнæ афтæ: 
Фсдтон ыскæсæн, ныгуылæн, 
Бауарзтон хуссар, цæгат, 
Гъе уæддæр зæрдæйы Ирæн 
Скодтон æз буцдæр бынат. 
Бæрзонд бынæттæ ахста Къоста 
службæгæнгæйæ, схæццæ булкъоны стъа- 
лытæм, фæлæ йæ удæн æхцондзинад хастой 
æрмæст æрдзон стъалытæ — æрдзон тæлмæнтæ 
æмæ æнкъарæнтæ. Уыдон æй цæрæнбоны ра- 
зæнгард кодтой уæлмонц литературон сфæлды- 
стадмæ. 
Диссаг та куыд нæ у, æртын æхсæз азы 
дæргъы Ирыстонæй иппæрд уæвгæйæ, 
æцæгæлон адæмы ’хсæн Къоста йæ ирон ны- 
хасы фарн æмæ йæ ирон удыхъæд кæй нæ фе- 
сæфта, уый. Курдиатджын адæймаджы цард 
ма нæ иу хатт уырнын кæны, зæххон удæн йæ 
4 

адæмы фарн йе ’взонг тугдадзинты мады æхсы- 
римæ куы баиу вæййы, уæд ын фссæфæн кæй 
нæй, ууыл. 
Хуымæтæджы нæ фæзæгъынц, фыды фарн 
мæрдтæм нæ цæуы, зæгъгæ. Къостайæн йæ 
фыд Агуыбе уыдис дзырддзæугæ æмæ зындгонд 
зарæггæнæг. Сæ хъæубæстæ йæ мæнгæн нæ 
рахуыдтой "Хъæдгæроны Хъуыбады". Уый 
дæсаздзыд лæппуйæ ист æрцыд Хъæдгæроны 
аргъуаны зарæггæнджыты къордмæ, уый 
фæстæ æнтыстджынæй архайдта Æрыдоны хъа- 
захъаг зарæггæнджыты къорды. Хæрз æры- 
гонæй йæ зарæджы курдиат æвдыста Дзæуд- 
жыхъæуы,Пятигорскы, Стъараполы æмæ Но- 
вочеркасскы цæрджыты раз. Агуыбе æмхуы- 
зон рæсугъд зарыди куыд ирон, афтæ уырыссаг 
зарджытæ дæр. Дисы кæй не ’фтыдтой Агуы- 
бейы зарджытæ, уæлдайдæр та: "Дзылаты æхси- 
ны зарæг", "Хухайы зарæг", "Сæгъгæсы 
зарæг" æмæ "Балхеты рæсугъды зарæг". 
Æмбисонды куырыхон сылгоймаг уыдис 
Къостайæн йæ фыды хо Бабæхъыз дæр. Уый 
уыдис дидинæджы хуызæн рæсугъд, фæлæ 
хæрз æрыгонæй йæ цæстытæй нал уыдта. Уæд, 
цыма хъысмæт йæ рæдыд сраст кæнынмæ хъа- 
выд, уыйау Бабæхъызæн радта фæндырдзæгъ- 
5 

дæджы стыр курдиат æмæ зæрдæргъæвддзинад. 
Бирæ зыдта æмдзæвгæтæ æмæ зарджытæ æмæ- 
иу сæ фæндыримæ Къостайæн зарыд. Лæгæй- 
лæгмæ зыдта Хетæгкаты Къоста æмæ Илас 
Æрнигоны, арæх сын дзырдта сæ уацмыстæ. 
Æвзонг Къостайæн йе ’ртыккаг фæндага- 
монæг уыдис ирон æвзаджы ахуыргæнæг 
Куындыхаты Саукуыдз. "Уый-иу, — арæх æры- 
мысы Къоста, —æмдзæвгæтæ куы каст, уæд- 
иу ме уæнгтæ базыр-зыр кодтой". Уыцы уæн- 
гты зыр-зыр фæстæдæр рахызт йæ зæрдæйы 
сфæлдыстадон тыбар-тыбурмæ. Афтæ рай- 
хъал йæ поэтикон курдиат. Зæрдæйы бынæй 
схъардта поэзийы суадон. Къостайы ныхасы 
фарн æмæ йæ рæдау удыхъæд уыцы суадонмæ 
сæ къухтæ бадардтой æмæдзы суагътой сæдой- 
ны. 
О, ахæм зæрдæйы арф æнкъарæнтæй фыст 
сты йе 9мдзæвгæтæ. Иутæ дзы зæрдæ тынгдæр 
агайынц, иннæтæ — къаддæр, фæлæ дзы иу 
дæр "æнæуд" нæу, се ’ппæтдæр хайджын сты 
æцæг поэзийы пафосæй. Æмдзæвгæтæй иутæм 
фылдæр ис зарæджы æууæлтæ,иннæтæм та 
цыбыр æмæ аив таурæгъы миниуджытæ — уый 
йын, æвæццæгæн, йæ фыды фарнæй баззайгæ 
хорзæх у. Иуæй-иу хаг; йæ поэтикон хъайтар 
6 

фæдзуры æфсæрмыгæнæг, нымдгæнæг 
хъæлæсыуагæй, цыма, зæххыл цыдæриддæр 
æфхæрд адæм ис, уыдонæй къæмдзæстыг у, 
уыйау Суанг ыл йæ номæвæрæг Къоста кæй 
сæвæрдта, уый тыххæй дæр хатыр куры Хе- 
тæджы фыртæй. 
Авторæн йæ хуыздæр сфæлдыстадон æнты- 
стытæм ахæссæн ис, фыдыбæстæ æмæ йæ иу- 
бæстон адæмы хъысмæтыл цы æмдзæвгæтыдзу- 
ры, уыдон. Поэт "æргом ныхас" кæны чиныг- 
кæсæгимæ. Афтæ куы нæ уаид, уæд йæ 
сагъæс, йæ цин никæмæ бахъариккой, æмæ 
уымæй æлхæны чиныгкæсæджы зæрдæ. Фы- 
дыбæсты зæххыл йæхи рæстæгмæ цæрæгыл чи 
нымайы, æрмæстдæр "æфстæуттæй" чи цæры, 
уымæн йæ бон никуы бауыдзæн æргом зæгъын: 
"Æз Ирæй райгуырдтæн, йæ фыртдæн!" Цы- 
рагьдары рухс, куырды цæхæр æмæ æфсины 
бæркадæй гуырынц авторæн "йæ сыгъдæг арвы 
цъæх — йæ цин". Ахæм аив æмæ рæстдзæвин 
абарстытæ иу æмæ дыууæ нæй чиныджы. 
Къоста хæсты заман æрæййæфта 7-аздзыд 
лæппуйæ, фæлæ йын федта йæ тугдзых 
фæлгонц. Фæстæдæр æфсæддон лæг куы ссис, 
уæд кæронмæ бамбæрста, хæст иутæн хъа- 
зæнхъул, иннæтæн та мæлæтхæссæг кæй у, 
1 

уый. Сабийы дугæй абоны онг цы æнкъарæнтæ 
фсмбырд кодта, уыдонæй райгуырдысты æмби- 
сонды æргом, хуымæтæг, фæлæ 
зæрдæмæдзæугæ æмдзæвгæтæ: «Æцæгдзинад 
æмæ фын», «Арты фарсмæ», «Цардвæндаг». 
Уыдонæй иуы поэт зæгъы: 
Кæд нæ дæлимонтæ хъазынц? 
Кæд ныр уыдон бæрны стæм? 
Уымæн кæд сæдæгай азты 
Мах кæрæдзийы цæгъдæм?! 
Æмтъеры дуджы дæр Хæуытаты Къоста канд 
арвистон нывтæ нæ уыны, фæлæ ма, адæмæн 
ныфс æмæ æууæнк чи дæтты, ахæм æууæлтæ 
дæр. Æмæ, æвæццæгæн, уый сæйрагдæр у 
абоны уæззау уавæрты. Æфсæддон лæджы 
æхсыст уагæвæрд та йын фадат дæтты, цард 
æмæ хъысмæты фæлварæнты тызмæг æнгасы 
ныхмæ фидарæй лæууын. Фæлæ быхсынæн 
дæр цыдæр арæнтæ вæййы. Поэты 
æмдзæвгæтæ кæсгæйæ, адæймаджы хъустыл 
ауайы сагьæс æмæ катайгæнæг дзæнгæрæджы 
хъæр. Авторы катай у дунейыл, æхсæнадыл, 
адæймагыл. Поэты каст у æцæгдзинады карз 
фæлгонц æмæ рæстдзинады ирд сурæтмæ. 
Уыдоны бындурыл чи рантыст цардмæ, уыцы 
8 

чиныджы рацыд иуцасдæр афæстиат Къостайы 
«сагъæссаг уарзты» быгъдады. Афтæ зæгъæн 
дæр ис, æмæ йæ «карæй» ахызт, фæлæ 
уыйбæрц адæймаджы зæрдæ æлхæны, дзыр- 
даивадыдæр æмæ цардыдæр йæ гаччы чи сбад- 
тис, поэты уыцы æргом ныхас: 
Уыдтæн æз а зæххыл хæдзарон, 
Цырагъдар, куырд æмæ æфсин. 
Йæ хæхты фарн уыди мæ амонд, 
Йæ сыгьдæг арвы цъæх — мæ цин. 
Хæуытаты Къостайы поэзи ма зæрдæ цæмæй 
æлхæны, уыцы миниуджытæй иу у йе ’ввзаг 
— æрдзон, бындурон æмæ арф. Æмæ дзы кæд 
иуæй-иу хатт «къуымон» дзырдтæ дæр бахауы, 
уæддæр, саузæхх уæрмы чысыл сау дур куыд 
ныппарай, уыйау сæ «ахадындзинад» нику- 
ыцæй разыны. Уымæ гæсгæ йын адæймаг 
æнкъары йæ поэзийы тых, йæ цин æмæ йæ 
хъарм. Сабидугæй фæстæмæ йæ удыхъæды цы 
æвзаджы æнкъарынад ныффидар, уый канд йе 
9рдзон хуызы нæ баззад, фæлæ ма нуарджынæй 
нуарджындæргæнгæ цыдис. Ирон ныхасы 
фарн Къостайы æмдзæвгæтæй, мады рæвды- 
дау, фыды фæдзæхстау, лæдæрсы зæрдæ æмæ 
зондыл: 
9 

Ныййарæг кæрт — фыды уæзæг — 
Мæ цардвæндаджы сæр. 
Æхсыры тæф, хъæмпы фæздæг 
Ам бауарзтон кæддæр. 
Чиныджы автор ирон поэт у, фæлæ йе 
сфæлдыстады мидæг стыр бынат ахсынц 
æндæрадæмон традицитæ. Йе ’мдзæвгæтæ 
фыст кæм æрцыдысты, уыцы горæттæ æмæ 
хъæуты нымæц тынг уæрæх у: Дзæуджыхъæу, 
Калугæ, Смоленск, Горький, Мæскуы, Ры- 
бинск, Кажим, Ригæ,^ Гагрæ, Чъреба, Ды- 
гургом, Дзуарыхъæу. Йæхи загъдау: 
Хурыскаст федтон Ираны, 
Федтон Зæрæхсиды Франц, 
Оперæ хъуыстон Миланы, 
Венæйы кафыдтæн вальс. 
Фæлæ кæд цыфæнды дæрдтыл фæзылди 
поэтæн йæ Музæ, уæддæр йæ зæрдæ не сивта 
йæ райгуырæн хъæу æмæ Ирыстоныл: 
Æз мæлæтæй нæ тæрсын, — 
Уд цыфæнды фæуæд. 
Æз мæ Ирæй дæн хæсджын, 
Уый — мæ сагъæс, мæ мæт. 
10 

Ир у абон мылазон, 
Уый æфхæрд у рæстæй. 
Ам æй афтæ куыд уадзон, 
Стæй цы зæгъдзæн мæнæй?.. 
Поэт йæхи æнкъары цардмæ фæрсæрдыгæй 
кæсæгæй нæ, фæлæ цардаразæгæй. Цардара- 
зæджы бæрндзинад кæмæ уа, уымæн та 
æхсæнад, дзыллæ æмæ фыдыбæстæйыл æнæ 
тыхсгæ нæй. Сфæлдыстадон удгоймæгтæн 
æнцон хъысмæт кæй нæ вæййы, уый хорз 
æмбары автор. Æрмæст, дзырдвæлдисæг 
кæдфæнды дæр царды мидæг кæй хъæуы, уый 
тыххæй алцæмæн дæр быхсы. 
Карз, æргом æмæ рæстдзæвин, — афтæ 
схонæн ис Хæуытаты Къостайы поэтикон 
рæнхъæвæрдæн. Уæвгæ, æфсæддон лæгæн 
цард æмæ поэзи æндæр хуызы тынг зын 
æнкъарæн сты: 
Æхсæвы марæг уæндаг у, 
Айсæфы тары йæ фæд. 
Абон та дуг дæр уæййаг у, 
Чи зоны, Мæй дæр у лхæд. 
Цард æмæ мæлæт. Хорз æмæ фыдлæджы 
тох. Ууыл сагъæс кæны æмæ фыссы автор, 
11 

фыссы зæрдæйы цæф æмæ зонды змæлдæй. 
Къостайы сагьæссаг уарзты арæнтæ тынгуæрæх 
сты. Æрмæст цыфæнды дæрдтыл куы айвазынц 
сæхи, уæддæр фæстæмæ æрбадынц зæрдæйы 
къæсæрыл. Йæ зæрдæ йæм цыдзуры9 уый по- 
этæн у цырагьдар стъалыйы хуызæн: 
О ме скæнæг! — мæ уæрджытыл дæм кувын, 
Хатыркурæг фæллад удмæ æркæс! 
Æхцондзинад мæхицæн дæ нæ курын, 
Мæ Ирæн мæ йæ сæрвæлтау æрхæсс! 
Хæуытаты Къоста у æцæг поэт. Рæстæг, дуг 
æмæ адæймаджы цин æвæры тынг бæрзонд. 
Уыдоны фæрцы йæ зæрдæйы арфы райхъал 
вæййынц удварны тугдадзинтæ. Æмæ уыйадыл 
поэтæн йæ бæллицгæ рахизынц æцæгдзинадмæ, 
æмæ сæ райгуыры зарæг... 
ХОЗИТЫ БАРИС 
12 

ÆРГОМНЫХАС 
Æз Иры уазæгау нæ уыдтæн, 
Нæ цардтæн а зæххыл æфстау 
Æз Ирæй райгуырдтæн — йæ фыртдæн, 
Йæ хохаг уидæгтæйдзыд тау 
Уыдтæн æз а зæххыл хæдзарон, 
Цырагьдар, куырд æмæ æфсин. 
Йæ хæхты фарн уыди мæ амонд, 
Йæ сыгъдæг арвы цъæх — мæ цин. 
Кæд исты ме уæнджы ис хорзæй, 
Уæд Иры дзыллæйæ у ’рмæст. 
Æз~иу йæ цинтæ æмæ хъонцæй 
Уыдтæн мæ риуы дзаг æфсæст. 
Æз федтон Иры дудгæ марой, 
Куы цагъта сывæллæтты стонг, 
Сыбырмæ хуыздæрты куы тардтой, 
Залымы серкаты æрдонг. 
13 

Уыд алкæд Ир закъонæй рахиз, 
Хæстыты раззагæй цыдис, 
Æрмæст йæ тугæйдзаг уæлахиз 
Пирры уæлахизау фæцис. 
Уæддæр мæ Ирæй дæн сæрыстыр — 
Æз дæн йæ туджы ’ртæхтæй конд. 
Йæ хорз дæр9 йе ’взæр дæр мæн ысты, 
Хъæстæ йæ рынтæй у мæ зонд. 
Хурхæтæны мæй, 1960 аз, 
п. Кажим 
14 

ИР-МÆ САГЪÆС, 
МÆ ЦИН 

НЫЙЙАРÆГ КÆРТ - 
ФЫДЫБÆСТЫ ГÆБАЗ 
Ныййарæг кæрт — фыды уæзæг — 
Мæ цардвæндаджы сæр. 
Æхсыры тæф, хъæмпы фæздæг 
Ам бауарзтон кæддæр. 
Нæ даргь кæрты бæхуæрдоны 
Къæдзфындз цæвæг, фæрæт, 
Мæнæн ыстут цæрæнбоны 
Мæ талæнты сæрвæт. 
Куысты мæ уд ам бахсыстон, 
Ыскодтай мæ рæдау. 
Хъæубæсты фарн ам базыдтон, 
Æцæг ирон лæгау. 
Бæсты фарныл, алдымбыдау, — 
Мæ хъонц æмæ мæ цин. 
Æз уыйадыл дæ сæрвæлтау 
Мæ цард нывонд кæнин. 
17 

Ныййарæг кæрт æд бæлæстæ, 
Æд уисойы фæдтæ! 
Æнæ дæу нæй фыдыбæстæ, 
Æнæ уый — ды нæ дæ! 
Кæфты мæй, 1985 аз, 
Горький 
18 

ХЪÆУ 
Хъæу—мæ сонты бонты уалдзæг, 
Ивгьуыд рухс бонтыл фæсмон. 
Хъæу—мæ авдæнхъæдыл зарæг, 
Хъæу—хуымон æмæ хæстон. 
Ам кæркæ-мæркæ сæуæхсид, 
Уаз кæлæнгæнæг сæумæ, 
Хæхтæй, раст цыма цæхæрхид, 
Арвыл айвæзти дæумæ. 
Ам фыццаг къахдзæфы сахат 
Систон фидæнмæ цæвæг. 
Ам ирон хъазты фыццаг хатт 
Хонгæ кафыдтæн цæрдæг. 
Ам, кæмæй буц уыдтæн рагбон, — 
Къаннæг сахъари хæдзар. 
Хъæу — уæлмонц талæнты суадон, 
’Хсидгæ рагуарзты бындзар. 
19 

Бирæ бæстæтыл фæзылдтæн, 
Федтон сахартæ, хъæутæ... 
Æз уæдцæр дæумæ æриыдтæн... 
Иумæ — худгæ *мæ кæугæ! 
Тъæнджы мæй, 1982 аз. 
Горький. 
20 

РАГÆЙ НÆ ФЕДТОИ МÆ ИРЫ 
Хуры тын мæнæутыл хъазы, 
Фæндаг фæстæмæ тæхы, 
Дымгæ мæ бецыкк мын фасы, 
«Тас цу дæ Ирмæ!» — зæгъы. 
Тарст гоииæй ’хситгæнгæ стæхы 
Бæхы хуыррытгæй хæрдмæ. 
Иры быдырты мæ скъæфы 
Дард балцæй саулох хъæмæ. 
Рагæй нæ федтон мæ Иры, 
Рагæй нæ федтон мæ хъæу. 
Зæрдæ риу хойы, сæр зилы. 
Ахæм цин бамбæхсгæ нæу. 
Балцы цы бæсты нæ уыдтæн... •• 
Не сты мæгуырау æрдзæй. 
О, фæлæ а бæстæй удæн 
Адджындæр дунейы нæй. 
Хурхæтæны мæй, 1995 аз, 
Хъæдгæрон 
21 

ИР - МÆ ЗÆРДÆЙЫ 
Райгуырдтæн ацы ран — Иры, 
Бæстæтыл хаттæн нырмæ. 
Бауарзтон уазал Таймыры 
Арвы Цæджындзы бынмæ. 
Скæсæн — Уссурийы хъæдты 
Мæргьтæ мын кодтой сæ зард. 
Бæлæгьыл уаз Гангы дæттæ, 
Хуссармæ хастой мæн дард. 
Хурыскаст федтон Ираны. 
Федтон зæрæхсиды Франц. 
Оперæ хъуыстон Миланы, 
Венæйы кафыдтæн вальс. 
Федтои ыскæсæн, ныгуылæн, 
Ьауарзтон хуссар, цæгат. 
Гъе уæдаæр зæрдæйы Ирæн 
Сколтон æз буцлæр бынат. 
Сусæнм мæй, 1972 а:з, 
Мæскуы 
22 

ХЪÆДГÆРОН 
Ласы мæ бæхуæрдон, 
Фæндаг — цъæхнæуу. 
Уæртæ ис Хъæдгæрон — 
Райгуырæн хъæу. 
А хъæуы схъомыл дæн, 
Йемæ дæн баст. 
Уарзыны скъола дæр 
Ам фæдæн каст. 
Бауарзтон хъазты хъæр, 
Гогызты кафт, 
Цъæты бын норст цæхæр, 
Сигæцы хафт. 
Диссаг у Тъæнджы мæй 
Уыгты цъæхахст, 
Созæты уæлбылæй 
Байраджы уаст. 
23 

Адцжын у ’хсыры тæф 
Сусæны мæй. 
Изæры рог удцзæф 
Хæхтырдыгæй. 
Ласы мæ бæхуæрдон, 
Фæндаг — хъæбæр. 
Мæнæ ис Хъæдгæрон — 
Хъæуты хуыздæр. 
1989 аз, 
Хъæдгæрон 
24 

ХЕТÆГКАТЫ КЪОСТАМÆ 
Ныббар мын, къæдзæхлæг, дæ номæй 
Мæн адæм кæй рахуыдтой ам! 
Ысдзурын дæ уаз ном уæндонæй, 
Кæй и’ арын лæджы тых, æфсарм. 
Ныббар мын, фæлдурæджджын дуджы 
Дæ сагьæс кæй не сси мæ арц. 
Дæ ныстуан кæй не сфыхт мæ туджы, 
Дæ сидтмæ кæй нæ уыд мæ балц. 
Ныббар мын, хæддзумæ фæндонæй 
Кæй рардæуыд Ирæн йæ бар. 
Ныббар мын, дæ рухс ном уæндонæй 
Кæй райстон хъысмæтæй лæвар. 
25 

НОГБОНЫ ЦИН 
Ногбоны басылтæ уарзын, 
«Сой-фиу» — Цыппурсы хъæрæй, 
Мит-хохæй дзоныгьтæ уадзын, — 
Алидзы сагъæс лæгæй. 
Райсомы хур та куы ’ркæсы, 
Ир мæм куы разыны ’ргом, 
Ногæй уæд зæрдæ ныккæрзы, 
Балвæсынц былтæ æнгом. 
Сурынц бон — боны, аз — азы, 
Рæстæгæн уромæн нæй. 
Ир дзы йæ уаргъы бын тасы, 
Хилы тыгьдады куырмæй. 
Уæртæ йæ хуыздæрты ’ууилы, 
Ирæн кæлæнтæ ис конд. 
Адæмты фæлхæрдтыл зилы, 
Исбоны батар йæ зонд. 
26 

Скæнæг, дæ хъомыс ыл ма сис, 
Рухсмæ йын бацамон фæд! 
Н’ алкæй «мæнæн уа»-йæ бахиз, 
Асур нæ удтæй хæлæг! 
Тъæнджы мæй, 1997 аз, 
Мæскуы 
27 

9 МАЙЫ ÆХСÆВ 
ДЗУАРЫХЪÆУЫ 
Мæйы цалх Барзы æфцæгæй 
Бур цæстæй хъæумæ кæсы. 
Рог дымгæ комы дымæгæй 
Лæппуты зарæг хæссы. 
Хъæуы бын саудур цырт — уæртæ, 
Уый дæр нæ ахсы хуыссæг. 
Ахсæв ын къæдзæхтæ, хъæдтæ 
Табу кæндзысты ныллæг. 
Авд урс зырнæджы ыстæхынц 
Мæйрухсы цыртæй хæрдмæ. 
Ахсæв, дам, уыдон æрхæссынц 
Царды цин алы кæртмæ. 
Зарджытæ урс цъиуты халæй 
Азæлдæй дарддæр тæхынц. 
Раст цыма се ’мгæрттæм дардæй 
Авдæй Гæздæнтæ хъырнынц. 
28 

Афтæ-иу загьгай фыдæлтæ: 
«вФсымæртæ —цин æмæ хъыг», — 
Уымæн кæд зарæджы зæлтæй, 
Раст цмма згъæлы цæссыг. 
Бандзыг и цыртыл æдзæмæй 
Авд фыртæй царæфтыд мад... 
Дымгæ та комы дымæгæй 
Скъæфы цæссыгтимæ зард. 
Зæрдæвæрæны мæй, 1987 аз 
29 

АСКЪУЫДИ КАФТÆН 
ЙÆ УИДАГ 
Хъаматыл, хонгæ ’мæ гогыз — 
Ирæн йæ удыхъæд, фарн, 
Лæппуты базмæлды — хъомыс, 
Чызджыты рацыды — ’фсарм. 
Дисы кæй не ’фтыдта симд та — 
Чызджытæн зæдтау — сæ хал, 
Лæппу-иу дардыл æрсирдта, 
Уымæн кæм уыди æмбал? 
Хъазт уыд уæзданады скъола, 
Тохмæ цæттæйы æркаст. 
Чызджыты базырджын кодта, 
Лæппуты — ’фсармджын, ныфсхаст. 
Аскъуыд нæ кæфтыты уидаг, 
Фæндыр нæм джихæй кæсы. 
Абон сæ хуыздæртæй гуырдзиаг 
Калакæн намыс хæссы. 
30 

Фæсивæд махмæ нæ кафынц, 
Уый сæм у худинаг ныр. 
Уый бæсты цъæхæй ныххафынц, 
Райдайынц уынгты чыр-чыр. 
Сæфы нæ удты фарн, тайы, 
Нозтыл нæ скодта Хуыцау. 
Хæйрæг нæ ’лхæны æхцайыл, 
Сдæрзæг нæ зæрдæ, ныссау. 
Тъæнджы мæй, 1997 аз, 
Мæскуы 
31 

ОЛОЛИИМÆ НЫХАС 
Ололи алы ’хсæв къутæртæй 
Раст цыма мардыл кæуы. 
Уый куыдмæ ивгъуыд дуг хъулæттæй 
Зæрдæйыл азгай лæууы. 
Уæртæ цъиу, цæй-ма, ныссабыр у, 
Алы ’хсæв ма къах мæ уд! 
Ивгъуыд дуг иуыл æнкъард фын у, 
Ахæм дуг Иры нæ уыд. 
Уæууа! Мæхи та цы фæливон? — 
Ахæм дуг Иры уыди. 
Ам дæр æд цæвæг сырх дæлимон 
Иры хуыздæртыл зылди. 
Хинæй ныл рацыд нæ «буц Хуыцау», 
Хурæнхъæл касти ныл мæй. 
Рындзмæ Ирыстон, мыдзыбырау, 
Абырыд, сæфти рæстæй. 
32 

Бабадт ыл пъæззы — йæ удхæссæг, 
Бакуырм и, баци æмыр. 
Цомут æм абон рынчынфæрсæг, 
Уæртæ фæстинон у ныр. 
Ололи, ма къах мæ рагон нос, 
Азым æндæр искæй дар! 
О зæрдæ, фест-ма æвдадзы хос, 
Ирæн дæ раттон лæвар. 
Æртхъирæны мæй, 1993 аз, 
Дзæуджыхъæу 
33 

РУХСФИДÆНМÆ 
ХОНДЖЫТÆМ 
Ныууадзут-ма Иры йæ уагыл, 
Ыссæуой йæ фæллад, йæ рыст! 
Уый хоны кæдцæры фæндагыл 
Дыдзæсгом, лæгмар, кæнæ ’лгьыст. 
Уæ «изм»-ты сæраппонд та Иры 
Мæнгардæй нывондæн хæссут. 
Дæлимон йæ къух та уæм тилы, 
Сымах та йын табу кæнут. 
Цы радтой уæ «хуыцæуттæ» Ирæн? 
Æрмæст æй фæкодтой фыдвæд. 
Сырххъулон æрттывта нæ «фидæн» — 
Нæ хуыздæрты тугæй æлхæд. 
Нæ фæци уæ цæстмæ ми къадцæр, 
Æндæра куыд уæ фæци рох, 
Кæй кодтой ныры «демократтæ» 
Уæ фарсмæ коммунæйыл тох? 
34 

Æз федтон, уæ тохы гæрæхтæй 
«Ызнæгтæ» кæм ызгъæлдысты. 
Бецаугæн сæ мæрдтæ рæдзæгьдтæй 
Сыбыры кæм ныгæд ысты. 
Фæлхатут та ногæй уæ сæнттæ! 
Мæлæтыл кæд уыди цæсгом?! 
Хъыгагæн, нæ уæ хъусынц мæрдтæ... 
Зæгьиккой, куыд хуыйны уæ ном! 
Кæфты мæй, 1992 аз, 
Дзæуджыхъæу 
35 

ИРЫ ХЪАЙТАР ХАЗБИЙЫ 
МЫСГÆЙÆ 
О, ды къуырма уыдтæ йæ сидтмæ, 
Нæ дæм уыд иудзинад уæдцæр. 
Ныр кафыс искæйы æхситмæ, 
Дæ рæдыд баййæфта дæ сæр. 
Хъалагьур паддзæхты къæсæртæн 
Лæууыдтæ, хъамайыл хæцгæ. 
Цыдтæ уæлахизы бæрзæндтæм, 
Кæйдæр тырысатæ хæсгæ. 
Зæгъ-ма, дæ сахъгуырдтæн сæ мæрдтæ 
Цы бæсты ’рцыдысты ныгæд? 
Кæм ысты чингуыты сæ нæмттæ, 
Цы монцæн баисты фыдвæд? 
Дæуæн цы баззади сæ мулкæй? 
Куы сæм уыд алцыдæр сæ фаг, 
Уæд зæхх цæмæн æлхæнæм тугæй? 
Нæ бар цæмæн ыл у дзырддаг? 
36 

Дæ тых йæ сæрхъуызой кæмæн уыд, 
Дæ тугæй чи хызта йæ ном, 
Уый ныр дæ хурхыл дын æрлæууыд, 
Уый мары, судзы дæ æргом. 
Мæсыг йæхи дурæй фæкæлы, 
Ис, ис дæм уыцы дур нырма. 
Мæрдты фыдæлты фарн нæ цæры... 
О, рабад! — мауал у къуырма! 
Зæрдæвæрæны мæй, 1993 аз, 
Чъреба 
37 

МÆ ХЪÆУККАГМÆ 
Дæ уайдзæфы уидаг кæм и? 
Нæ уарзын ысхъæл дзырдтæй хъазын. 
Æз хъæуæй нæ ласын мæхи, 
Æз уымæн йæ дуртæ дæр уарзын. 
Нæ зонын, кæй хъомыс, цы тых 
Мæн сайы æппынæдзух ардæм? 
Кæд уарзтæн йæ фыццаг тымыгь, 
Нæ хъæуæн йæ æрдз, æви адæм? 
Дзæнæтон вæййы уый сæумæ 
Сырхуадул сæуæхсиды артæй. 
Уæд афтæ фæкæсы мæнмæ — 
Мæ сабидуг раздæхт мæм дардæй. 
Изæрæн æмбал та кæм ис... 
Зæрæхсид фæсхохмæ куы ’рлæсы, 
Уæд уæрццытæ сисынц фæдис, 
Сæнайæ къæлæт мæй куы ’ркæсы. 
38 

Мæ хъæубæстæй бузныг дæн æз, 
Уый уаджы куырдадз у йæ фырттæн. 
Лæггад кæнын уымæн — мæ хæс, 
Æз уыцы куырдадзы æхсыст дæн. 
Æз уарзын, ам зæронд лæгтæ 
Куыд буц ысты кæстæрты ’хсарæй, 
Сæрыстыр — нæ сылгоймæгтæн 
Сæ диссаджы ’фсарм æмæ кадæй. 
Нæ хъæуæн йæ сæрты тæхин, 
Куы уаид мыл базыртæ маргьау. 
Бæрзондæй æрхъæр æм кæнин: 
«Æз уарзын дæ — диссаджы аргъау!» 
Тæргæйтты мæй, 1995 аз, 
Хъæдгæрон 
39 

МÆ ИРЫ СÆРВÆЛТАУ 
МÆ ТХÆСС 
О ме скæнæг! — ысфæлмæцыдтæн цардæй, 
Мæ ивгьуыдмæ фæсмонгондæй кæсын. 
Дæумæ хæссын мæ фæллад уды дардæй. 
Зæрондæй дæм уымæл цæстæй лæсын. 
Æрра тарпан мæн сау фæндæгтыл хаста, 
Сырх дæлимоны сахъ хæстон уыдтæн. 
Кæд искæмæн йæ сонт рæдыд ныббарстай, 
Уæд курын дæ, мæн уый æмбал фæкæн! 
Нæ уыдтæн æз зæвæтысдæр, нымудзæг, 
Тæригьæдджын, залым кæнæ æлдар. 
Мæ минас уыди сау къæбæр, цъæх футæг, 
Нæ истон æз ыстыр цинтæ лæвар. 
Мæ рæдыд у, мæ райгуырæн кæй хуыдтон 
Æндæр бæстæ, æцæгæлон цæдис. 
Мæ Ирæн та йæ фидæныл нæ куывтон, 
Уый рагæй мæм куы хъæр кодта: «Фæдис!..» 
40 

О ме скæнæг! — мæ уæрджытыл дæм кувын, 
Хатыркурæг фæллад удмæ æркæс! 
Æхцондзинад мæхицæн дæ нæ курын, 
Мæ Ирæн мæ йæ сæрвæлтау æрхæсс! 
Хурхæтæны мæй, 1996 аз, 
Дзæуджыхъæу 
41 

Нæ уарзын тар æхсæв, æдзæмæй 
Дуг тары бамбæхсы йæ низ. 
Уæд, калмау, сау лæджы кæрдцзæмæй 
Ысхилы удпирæг фæдис. 
Хæзгултæ — ’хсæв æмæ фыдракæнд. 
Фыдгулæн йе ’нæуынон — мæй. 
Æхсæв сыгъдæгзæрдæ фæндаггон 
Æрхауы чъылдымы цæфæй. 
Фæраз, Ир, де ’нахъæл сыхагæн 
Йæ туджы ивгъуыд дуг тæлфы! 
Æрмæст дзы ’хсæв дæ чъылдым хъахъхъæн, 
Тæрсаг куыдз сусæгæй хæцы. 
Тæргæйтты мæй, 1996 аз 
42 

ЗАРÆГ 
Уастырджи — зæринбазырджын барæг, 
Иры зæхмæ ’ртахти, дам, æваст. 
Фехъуыста, æвæццæгæн, нæ хъарæг, 
Зæрæдтæ ’мæ сабиты хъæрахст. 
Федта Иры ’наххос удты мæрдтæ, 
Судзгæ хъæуты арт æмæ фæздæг. 
Скæсæны куыд даудтой нæм сæ кæрдтæ, 
Чи кодта нæ намысмæ хæлæг. 
Нал кувæм æргомзæрдæйæ зæдтæм, 
Кадавар ирон æфсарм ысси, 
Уымæн кæд нæ адæммæ хæстæгмæ, 
Равдыста нæ тæхгæ зæд йæхи. 
Дин æмæ дзыллæйы фарн ирæттæм 
Рагæй дæр тырысайау уыди. 
Уымæн, дам, уæлахизы бæрзæндтæм, 
Семæ разæй Уастырджи цыди. 
43 

Скувæм уæдæ не ’ргом зæдмæ, адæм! 
’Рбалæууæм кæрæдзимæ æнгом! 
Иу тæрхон нæ уавæрæн ыссарæм, 
Бахизæм Ирыстонæн йæ сом! 
Рухæны мæй, 1994 аз, 
Хъæдгæрон 
44 

МЕ ’МЗÆХХОНМÆ 
Ме ’мзæххон, рацу-ма, ма ’мбæхс дæ сæр 
Ацы фæлдурæджджын дугæй! 
Науæд нын искæд зæгъдзæни кæстæр: 
«Не стут уæ фыдæлты тугæй». 
Райсин мæхæдæг æхцонæн мæлæт, 
Хъыргьы ныхилы мæ риумæ. 
О, фæлæ Ир у, Ир у мæ мæт, 
Ам æй куыд ныууадзон ниугæ? 
Уæууа, цы кодта мæ ныййарæг Ир! 
Додой! — цæрдудæй куы сæфæм! 
О Къоста! Мæнæ куыд хъæуыс нæ ныр, 
Гобитæй тыгьды куы тæхæм! 
Алыгьд тæргайæ нæ ирон æфсарм, — 
Чи уыд нæ намысы паддзах. 
Абон йæ пæлæзы бавзæрстой хъарм 
Хахуыр, фыдæрмицау, гадздза. 
45 

Сдæрзæг нæ зæрдæ, æрбадти ныл гам, 
Не ’гьдæуттæ, не ’взаг куы сæфынц. 
Хæйрæг нæ скодта Хуыцаумæ хæрам, 
Фыдæлтæ сæ ингæнты змæлынц. 
Систы нæ талæнтæ нозт æмæ кард, 
Исыл кæрæдзи куы марæм... 
Ме ’мзæххон, райхъал у, ’рцыди нæ рад, 
Рухсмæ нæ фæндаг ыссарæм! 
Тъæнджы мæй, 1996 аз, 
Дзæуджыхъæу 
46 

КУРДИАТ МÆЙМÆ 
Арвы мадзура чызг — бур Мæй, 
Рагæй дунемæ кæсыс. 
Зæххыл чи цы ’мбæхсы рухсæй, 
Уыцы диссæгтæ уыныс. 
Феныс ам, куыд хъуызы давæг 
’Хсæв куыствæллады кæртмæ. 
Феныс ды, куыд хъавы марæг 
Топпæй раст лæджы сæрмæ. 
Феныс сау лæджы, куыд байсы 
’Взонг чызгондзинад тыхæй, 
Удхос тыхджындæр куыд ласы, 
Лæмæгь, мæллæджы дзыхæй. 
Кæд нæ фестадтæ, Мæй, цавддур, 
Кæд ма исты у дæ бон, 
Цу, уæд не скæнæгæн радзур, 
Мах кæй æвзарæм зындон! 
47 

Кæд нæ ралгьыста йæхæдæг, 
Кæд ын нæу нæ рыст æгьгьæд, 
Уæд йæ нæртон цъиу æртæхæд, 
Мæх та йын зæгьæм нæ фæнд. 
Сусæны мæй, 1992 аз, 
Чъреба 
48 

УАДДЗАЛХ 
Йæ уæзæг, йæ уидæгтæй уаддзалх, 
Æррайау кæдæмдæр ныййарц. 
Тыгъдады йæ сау фæндаг адаргъ, 
Нæ хаты, кæдæм у йæ балц. 
Ызнон дæр ма быдыры зади, 
Йæ бындзар, йæ къабаз зыдта. 
Фæндаггоны зæрдæ дзы ради, 
Рæдау зæххæй удхос цъырдта. 
Ныр сисы йæ уæлдæфы дымгæ, 
Ныццæвы йæ хохыл æваст. 
Куы фехсы йæ фæндаджы рыгмæ, 
Куы та йыл ныккæны цъæхахст. 
Йæ уындæй ныккæрзы мæ зæрдæ, 
Уый уадцзалхы уавæрæй нæу... 
Мæ тохвæллад, уарзон хæхбæстæ, 
Æз уадцзалхы базыдтон дæу. 
Зæрдæвæрæны мæй, 1984 аз, 
Хъæдгæрон 
49 

МÆСТÆЛГЪÆД ХЪУЫДЫТÆ 
Мæ хæлар Хъодзаты Æхсармæ 
Бир’ азты Ирæн дыдзæсгæмттæ 
Йе ’ууæнк Хуыцауæй тыдтой. 
Арвистон арæзтой не ’гьдæуттæй, 
Джебогьтæ арвмæ тылдтой. 
Аргьуан ысхуыдон и, нал цæгъды, 
Й ’алыварс зайы тырты. 
Цæгьдæны алы аз уалдзæджы 
Халæттæ бадынц къуыртты. 
Зæдты фарн зæрдæты атади, 
Нал нæм ис кувæгæн кад. 
Ирæн йæ удварн ныссатар и, 
Лидзынц дзы дауджытæ дард. 
Балцы зæд — Дзылат—ныттæгæлтæ, 
Рекомыл бандзæрсти арт. 
Бадарди Ирæн сырх кæлæнтæ, 
Нал ын ис зæххыл бынат. 
50 

Куывддонтыл чи кодта чъилмизтæ, 
Чи сидт Хуыцаумæ хæстмæ — 
Кувынц нын абон нæ чъиритæ 
Ракæнонхуызæй цæстмæ. 
Цæй, уæдæ, зæдтæ ’мæ дауджытæн 
Зæрдæтæ бакæнæм гом! 
Ирæн йæ удварны марджытæй 
Бахизæм фæлтæртæн сом! 
Рухæны мæй, 1995 аз, 
Хъæдгæрон 
51 

МÆ УТÆХСÆН 
Сæфыс, Иры зæхх, хæдбарæй 
Счынди армукъа дæуæй, 
Стæй хынджылæггаг дæ фарнæй, 
О, цæмæ ’рцыдтæ?! Дæдæй! 
Сау рын рацыд дæм хъазуаты, 
Дзыллæ й’ азарæй мæлынц, 
Де ’лдæрттæ та ам найфаты, 
«Айс æй, аназ æй» кæнынц. 
Иутæ ам Хуыцаумæ кувынц, 
Иннæтæн у хæйрæг зæд. 
Иутæ цардæфсæстæй худынц, 
Худы иннæтæм мæлæт. 
Ам Гоморрæ ’мæ Содомы 
Хъæутæ, сахартæ фæзмынц. 
Фырт йæ мады «диттой» хоны, 
’Ргомæй хæзгултæ хæтынц. 
52 

Ам, йæ бон ныккала! — доллæр, 
Сси дæ дауджытæн сæ сæр. 
Ис йæ уацары дæ зонд дæр, 
Тугамæст кæд у, уæддæр. 
Ир, фæзминаг уыдтæ рагæй, 
Ныр хæлæг дæр у дæ гакк. 
’Хсыны дæ хæлæг дæндагæй, 
Уадзы ’взонг удты йæ марг. 
Æтт, кæд ма ис Иры адæм, 
Чи нæу сау рынæй хъæстæ, 
Ирæн уæд нæ тыхтæ раттæм, 
Сæфы райгуырæн бæстæ! 
Тæргæйтгы мæй, 1996 аз, 
Дзæуджыхъæу 
53 

МÆ ХÆЛАРМÆ 
Карз низæй, мæ хæлар, 
Фу-футæ кæныс. 
Царæфтыд — дæ хæдзар, 
Сабыргай мæлыс. 
Хохаг дæм æвзиды, 
Фæсхохаг цæгьды. 
Де ’рдхæрдтæ дæм сидынц: 
«Ма сæм бавнал ды! 
Иу уадул ныддауой, 
Иннæ сæм фæдар. 
Де ’мбæлттæ куы ’рхауой, 
Уæд сæ уæлхъус зар». 
Де ’рдхæрдтæ дæ кьухтæй 
Хафынц та зынгтæ. 
Афтæ уыд æдзувдæр, 
Уыдонæн «сырд» дæ. 
54 

О бецау, æлгъыст дæ, 
Хæйрæджы цагьар! 
Лидзынц дæ дæ фырттæ, 
Нал дын ис хæлар. 
«Æз Ирон дæн!» — хойыс 
Алы хатт дæ риу, 
Афтæмæй нæ зоныс, 
Ц’ амоны уый, циу. 
Карз рынæй, мæ хæлар, 
Катæйттæ кæныс. 
Царæфтыд—дæ хæдзар, 
Къабазгай мæлыс. 
Цыппурсы мæй, 1995 аз, 
Дзæуджыхъæу. 
55 

КУЫРТТЛТЫ КОМЫ 
Æрхастон сымахмæ мæ сагьæс, 
Фыдæлты уæлмæрдтæ, хъæутæ! 
Цæй, ам мæм, фыдæлты дуг, ракæс, 
Нæрæмон, цы фæдæ, кæм дæ?! 
Кæд фенин, хъазуатæи йæ артмæ 
Куыд хаста хæххоны æфсургь. 
Дзывгьисы дзæнгæрджыты цагьдмæ 
Гæрзифтонг фæдисæтты дугь. 
Куыд цардысты иумæ йæ риуы 
Иронæн æхсар æмæ ’фсарм, 
Фыдæлтæ æмгуыст æмæ зиуы, 
Куыд дардтой кæрæдзиуыл арм. 
Кæд фенин Цъæритдоны сæрмæ 
Куыдзæппарæн рагьыл къæсæр, 
Кæм-иу касти сау лæг æнхъæлмæ 
Фыдæлты тæрхонмæ кæддæр. 
56 

Лæцы уаз Ныхасы фæбадон, 
Фæдзурон фыдæлтæн мæ рис — 
Куыд фæци кæуинаг нæ абон, 
Куыд нал кæнæм диссагыл дис. 
Æхцайыл кæрæдзи куыд марæм, 
«Мæнæн уа» куыд ысси нæ гакк, 
Уæййагæн кæрæдзи куыд хъарæм, 
Нæ удхор куыд ысси арахъхъ. 
Куыд хæрæм кæрæдзи фыдæхæй, 
Хуыцау нын куыд ысси хæйрæг, 
Куыд нæ сурынц абон нæ зæххæй, 
Кæй нал ис нæ удтыл хæцæг. 
Фыдæлтæ мæ хъуамæ фæрсдзысты: 
«Цы монцæн у зæххыл уæ цард?» 
Æмбарæн ныхасæн кæндзысты 
Сæ таурæгь — куыд фесæфтис нарт. 
Нæ зонын, цы сæ бон у мæрдтæн — 
Хуыцау ныл кæд систа йæ арм? 
Нæ табу кæд нал исынц зæдтæ? 
Нæхæдæг кæд н’ архайæм ам?.. 
Хуымгæнæны мæй, 1991 аз, 
Дзæуджыхъæу 
57 

ФÆСТАГ УЫСМ 
Мæнæ ’рхæццæ мæ фæззæг, 
Зæгь фæлдзæгьдæн хæссы. 
Зæрдæ саджил, æрхæндæг, 
Риу фæлладæй хъæрзы. 
Æз мæлæтæй нæ тæрсын, — 
Уд цыфæнды фæуæд. 
Æз мæ Ирæй дæн хæсджын, 
Уый — мæ сагьæс, мæ мæт. 
Ир у абон мылазон, 
Уый æфхæрд у рæстæй. 
Ам æй афтæ куыд уадзон, 
Стæй цы зæгьдзæн мæнæй?.. 
Халон кауæй мæм уасы: 
«Тагьд ысрæвдз кæн дæхи, 
Ма бад лæггы ныхасы, 
Цом, дæ рæстæг фæци!» 
58 

Цæй, ныббарут мын, адæм, 
Кæд уьщтæн-иу тызмæг, 
Кæд мæ бæстæйы кадæн 
М’ ауæдз не сси бæрæг! 
Рухæны мæй, 1996 аз, 
Дзæуджыхъæу 
59 

ÆЦÆГДЗИНАД ÆМÆ ФЫН 
Фæзæгьынц, удтæ, дам, нæ мæлынц, 
Мæрдтæй, дам, раздæхынц кæддæр. 
Фæстæмæ адæймæгты ’рцæрынц, 
Сæ монцтæ, се ’ууæлтæ — æндæр. 
Мæрдтæй æз дæр мæ фыны Ирмæ 
Фæстæмæ рацыдтæн уынæг. 
Ам иард æндæр адæмтæ бирæ, 
Фылдæр: мысыр, вайнах, кæсæг. 
Фæлæ дзы не ссардтон ирæттæ, 
Ирыстон царæфтыд фæци. 
Æз кодтон хъæр: «Мæ Ир, цы фæдæ?! 
Дæ ном, дæ нæртон уд кæм и?!» 
Уæд загътой адæм, Ир, дам, атад 
Домбайдæр адæмты æхсæн. 
Фыццаг, дам, йе ’взаджы хатт амард, 
Гъестæй йæ бабын кодта сæн. 
60 

Æз фехъал дæн, мæ зæрдæ хоста, 
Мæ цæссыг хуыссæнмæ тылди. 
Мæ судзаг сагьæс мæ ныннорста, 
Тыгъдады цæстæнгас хылди. 
Тъæнджы мæй, 1997 аз, 
Мæскуы 
61 

хостыхъоны 
ИНГÆНЫ ЦУР 
Æхсæз æнусы а зæхмæ цыдтæ, 
Задалескаджы уаз сурæт нæм хастай. 
Ызмæст дуджы ам фарн тауæг уыдтæ, 
Дæ хъарджыты ныууагьтай нын дæ катай. 
Уæлæуыл ныр дæ тызмæг цард фæцис, 
Дæ фæллад гуыр дын ингæнмæ ныууагьтой. 
Нæ кодта Ирыл фидиуæг фæдис, 
Фæстаг æхсæв нæ дыл чындæуыд марой. 
Нæ барызт зæхх, нæ баталынг и бон — 
Дæ хуызæтгæ мæрдтæм цæуы, дам, бирæ. 
Стæй чи зоны, дæ цард кæй уыд зындон, 
Дæ фæдисхъæр кæй нæ бахъардта Ирмæ? 
Æрæнцай ныр, дæу нал хæрдзæни рис, 
Дæ уд, бецау, нæ сагьæстæй ысхицæн. 
Дæуæй нын ам фыддæр кæуинаг ис — 
Фыдыбæстæн йæ фарн æмæ йæ фидæн. 
Æртхъирæны мæй, 1996 аз, 
Дзæуджыхъæу 
62 

ФЫНЫ 
Сих мæ фыны уæларвмæ хæссы, 
Зæхх нæ рæзты кæдæмдæр фæтулы. 
Æз цъæх мигьыл уæлгоммæ хуыссын. 
Сих та ’взонг чызджы хъæлæсæй дзуры: 
«Æз дын ратдзынæн арвы тыгьдад, 
Исбон, цинтæ, хæзнаты рæдзæгъдтæ. 
’Рмæст мæ монцтæн æхцондзинад ратт, 
Æз дæ скъæфдзынæн арвæн йæ цъæхмæ». 
— Фесæф, родтæмдзог! — дзурын æм уæд, — 
Æз ирон чызгæн радтон мæ зæрдæ. 
Зон, дæ разы ирон чызг у зæд... 
Тагьд, æруадз мæ нæ хуымæтæг зæхмæ! 
Мæн нæ хъæуынц дæ цинтæ, тыгьдад, 
Дард æцæгæлон бæсты хæзнатæ. 
Æз нæ уæй кæнын исыл мæ кад, 
Сты мæ исбон мæ уæздан Куырттатæ. 
63 

Ды нæ зоныс, ныййарæг ран циу, 
Уый куыд адцжын у удæн мæ кары. 
Кæд йæ сагьæстæй дзаг у мæ риу, 
Æз уæдцæр ын йæ хъынцъымтæ ’нкъарын. 
Фын фæуагъта мæ, бон уыд сæумæ. 
Сих дæр нал мæм фæлæууыд ныхасмæ. 
Æз фæтарстæн, ныккастæн дæумæ, 
Табу зæдтæн — дæу федтон мæ фарсмæ. 
Зæрдæвæрæны мæй, 1989 аз, 
Дзæуджыхъæу 
64 

ЦАРД ФÆНДАГ У, 
МАХ - БÆЛЦЦÆТТÆ 

ЦАРДЫ ФУРДЫ 
Мæн цард йæ сау æрфытæм ласы, 
Цы лæг дæн, уымæй мæ фæрсы. 
Куы мæ цъæх айнæгмæ нылвасы, 
Куы та мæ наудзоны хæссы. 
Куы мæ йæ уадцымгæ рæвдауы, 
Куы мын ныххафт кæны мæ сæр. 
Куы бæлæгъ къæйдуртыл æрхауы — 
Цæуы йæ фæрсчыты къæр-къæр. 
Кæд мæ дæллаггалау æфхæры, 
Кæд мæ ныллæмары, цыхтау, 
Уæдцæр мæ сонт бæлæгьы скъæрын, 
Нæртон Донбеттыры фыртау. 
Кæны мын разуайæн ыстъалы, 
Йæ дзир-дзур ын ныр дæр уынын. 
Кæд мыл цард алывыдтæ калы, 
Уæддæр мæ нысанмæ тындзын. 
Хурхæтæны мæй, 1989 аз, 
Дзæуджыхъæу 
67 

АРТЫ ФАРСМÆ 
Арты уынд мын алкæд хаста цин, 
Йе ’взæгтæ-иу бафтыдтой мæн дисы. 
Цæхæрыл-иу кафыд цыма зин, 
Пихылæйттæ тахтысты фæдисы. 
Уый уыдис романтикæ кæдцæр... 
Абон дæр та арты фарсмæ бадын, 
Дзаг у ныр æндæр хъуыдытæй сæр, 
Ныр æрмæст йæ хъарммæ мæхи тавын. 
1989 аз, Дзæуджыхъæу 
68 

ХОСДЗАУ 
Мæ хъуыды — хъæсдарæг, 
Мæ зæрдæ — дзæбуг, 
Мæ цæвæг — мæ зарæг, 
Мæ хосгæрст — мæ дуг. 
Кæд зиууæтты куысты 
Бæрæг дæн дзæбæх, 
Гъе уæддæр мæ уистæ 
Нæма сты уæрæх. 
Фыццаг уисы гуыл дæр 
Нæ мын уыди конд. 
Мæ фыццаг мæкъуыл дæр 
Нæ фæци бæрзонд. 
Ныр цагьд у мæ цæвæг, 
Мæ хосы хъил — сагьд. 
Мæ сагьæс — мæ фæззæг 
Куы ’рбалæууа тагъд... 
69 

Уадз, хосгæрст, æрттива 
Дæ сæрмæ цъæх арв! 
Мæ цæвæг та сира 
Цъæх кæрдæджы арф. 
Зæрдæвæрæны мæй, 1984 аз, 
Калугæ 
70 

ЦАРДВÆНДАГ 
Цард фæндаг у, мах — бæлццæттæ, 
Чи рæвдз уайы, чи — сындæг. 
Н’ алкæмæ дæр ис æргъæмттæ, 
Чи нæ дзаг хæссы, чи — ’рдæг. 
Куы ысуайы фæндаг хохмæ, 
Куы фæтындзы лæгъзы дард. 
Чи йыл ацæуы кæронмæ, 
Чи — ныууадзы йыл йæ мард. 
Иу нæ бухъ зæрдæйæ згъоры, 
Иннæ уаргьы бын ныкъкъæдз. 
Диссаг, не скæнæг нæ зоны, 
Не ’ргьæмттæ кæй не сты ’муæз? 
Кæд нæ дæлимонтæ хъазынц? 
Кæд ныр уыдон бæрны стæм? 
Уымæн кæд сæдæгай азты 
Мах кæрæдзийы цæгьдæм?! 
71 

Исмондагæй удтæй тайæм, 
Рахатт, рахатт ныл Хуыцау! 
Алцæмæй кæрæдзи сайæм — 
Сау нæм урс у, урс та — сау. 
’Лгъыст у, ’лгьыст, нæ хъысмæт, адæм, 
У хуыздæр аккаг зæххон. 
Цæй, уæдæ-ма иумæ сбадæм, 
Исты рахæссæм тæрхон. 
Тъæнджы мæй, 1984 аз, 
Смоленск 
72 

ЦАЛЫНМÆ ТТТИВА 
ДÆ ЦÆСТ 
Марди мæ сыхаг зæрондæй, 
Адæргæй зæдтæм куывта. 
Диссаг, йæ цард уыд фыдбонтæй, 
«Иу бон уæддæр ма»... куырдта. 
Боны рухс адцжын у удæн, 
Зæххыл куыдфæнды фæцæр. 
Уымæн нæ кардзыдæй фидæн 
Размæ фæсайы уæддæр. 
Уарзт æмæ дунейы рухсæй 
Ничи уыд царды æфсæст. 
Бузныг у с’ алкæцы уысмæй, 
Цалынмæ ’рттива дæ цæст. 
Ма кал хъысмæтыл дæ цæссыг, 
Хорз у, æвзæр у — дæу у. 
Чи куыдта, уый дæр ныффæнык, 
Н’ алкæй дæр уырдæм хъæуы. 
Зæрдæвæрæны мæй, 1987 аз, 
Дзæуджыхъæу 
73 

НÆ ТÆРСЫН 
Кæдцæр уæззау низтæй фæсадтæн, 
Мæлæт мæ бадомдта бынтон. 
Æз та йæ фыдæнæн нæ мардтæн, 
Мæхи домбайдæр дзы хуыдтон. 
Ныр дæр мæ царды бонтæ хъауы, 
Ысси мæ хъысмæтимæ ’мзонд. 
Куы мæм йæ сау цæвæг фæдауы, 
Куы мæм æй фелвасы бæрзонд. 
Мыггагмæ хæхтæ дæр нæ цæрынц, 
Æнусмæ дæттæн нæу сæ уад. 
Уæддæр ма ирæттæ фæзæгьынц: 
«Ис, ис мæрдты бæстæм дæр рад». 
Нæ тæрсын удхарæй мæ рады, 
Тæрсын, куынæуал уон уæвгæ, 
Æмæ нæ кæстæртæй мæ разы, 
Куы ничи ’рбалæууа кæугæ. 
Тъæнджы мæй, 1961 аз, 
Мæскуы 
74 

ЦАЛЫНМÆ ЗÆНÆГ 
ЦÆРОЙ 
Рухсаг мæ Гыццийæн загьтон, 
Табæты уæлхъус кæугæ. 
Дурæй йын хорз цырт ныссагьтон, 
Афæдз фæкодтон кæндтæ. 
Абон куы ’рлæууы мæ цуры 
М’ адзал, куы фæзæгъы: «Дæу!» — 
Уæд мæм Гыцци цыма сдзуры: 
«Ма тæрс! Хъæддых æм фæлæуу!» 
Удтæ, уырны мæ, нæ мæлынц. 
Цалынмæ зæнæг цæрой. 
Аивæй махмæ фæкæсынц, 
Царды вæййынц нын æнцой. 
«Нал ысты» ма зæгь зын сахат, 
Ма зæгь: «Сæ хъомыс фæци». 
Уымæн æвдисæн, фæстаг хатт 
Удисæг сиды: «Гыцци!» 
Рухæны мæй, 1995 аз, 
Дзæуджыхъæу 
75 

НЕ ’УУÆНДЫН 
Æз бон-изæрмæ рувдзынæн 
Мæ татхаты кæрдæг. 
Фыццаг сæрæй æркувдзынæн 
Уым футæгæн ныллæг. 
Мæлæт — æвирхъау, сусæгæй 
Æххормаг аз хылди. 
Уæд лебæда ’мæ футæгæй 
Цæрынæн ныфс уыди. 
Æз адонæй мæ хуымгæрон 
Ныууадздзынæн мыггаг, 
Нæ фидæныл куыд æууæндон: 
Куы бахъæуой, мыййаг! 
Хуымгæнæны мæй, 1979 аз, 
Горький 
76 

САГЪÆС 
Хур та æрныгуылы уæртæ, 
Урс хæхтыл — мæйы къæлæт. 
Риссы та рагацау зæрдæ... 
Цал уды айсдзæн мæлæт? 
Æхсæвы марæг уæндаг у, 
Айсæфы тары йæ фæд. 
Абон та дуг дæр уæййаг у, 
Чи зоны, Мæй дæр у ’лхæд. 
1991 аз 
77 

ХИМАРÆГ 
Бæндæнæй къубал — æлвæстытæ, 
Дурдзæсгом иуварсмæ — къул. 
Тугæрхæм, дзагъыр цьæх цæстытæ, 
Къæхтæ — æнæмæт, зæбул. 
«Райста йæ мæлæт йæхи къухтæй», 
Адæм, зæгъдзыстут, уæдæ... 
Афтæмæй бецауы ’ндæр тыхтæ 
Абонмæ кодтой цæттæ. 
Бонрухс куы федта, уæдæй нырмæ 
Бæндæн йæ фæстæ хылди. 
Сау дуджы афтæ фыдæй-фыртмæ 
Удæн йæ хъысмæт уыди. 
Ай та — йæ саби нæ рæстæгæн, 
Дуджы зæрдæйы чырæг. 
Фесæфы, нал вæййы, ’вæццæгæн, 
Афтæ чырæггай, мæлæг. 
78 

Хорз адæм, азым æм ма хæссут, 
А лæг нæ уыди тæппуд. 
’Нгомдæр кæрæдзимæ ’рбалæуут, 
Амæн та рухсаг зæгьут. 
Тæргæйтты мæй, 1984 аз, 
Хъæдгæрон. 
79 

САКЪАДАХЫЛ 
Сакъадах фæллад цæстытæй барын, 
Саст бæлæгь цъæх уылæныл хуыссы. 
Саст зæрдæ хъысмæты уæз æнкъары, 
Сау бæллæх мæ фæд-мæ фæд хъуызы. 
А дугæн нæ райгуырдтæн æз зæххыл. 
Ивгьуыд та Хуыцау радта мæнæн. 
Хаста мæ сырх дæлимон йæ бæхыл, 
Æз йæ фæсарц сахъ барæг ысдæн. 
Уæд хъысмæт мæн азымы куыд дары, 
Æз куы дæн йæ уацайраг, йæ фырт? 
Саст бæлæгь уæд ацы фурды тары 
Сайд удæн цæмæн ысуа йæ цырт? 
Ног дугæн тылдфадыгæй йæ фæстæ 
Не згъорын, йæ фауæг дæр нæ дæн. 
Фидиуæг дæр уайæнт ын æндæртæ, 
Ихсыд ысты ме ’рчъитæ мæнæн. 
Сусæны мæй, 1991 аз, 
Дзæуджыхъæу 
80 

О, ФÆЛÆ... 
Зонын, кæй ралæудзæн иу бон, 
Дадзинты бацахсдзæн туг. 
Рæвдз у мæ дзамбас, мæ идон, 
Уадзын æнцонæй мæ дуг. 
О, фæлæ иу хъуыддаг, рагæй 
Чи сси мæ сагьæс, мæ мæт, 
Ам куыд ис алцы гæртамæй, 
Уым кæд ис афтæ дзæнæт? 
Уым дæр залым кад у кадджын, 
Хахуырæн раст лæг — нывонд?.. 
Ме скæнæг, гъе уæд дæм хатын — 
Айс мын уæлæуыл мæ зонд! 
Рухæны мæй, 1994 аз, 
Дзæуджыхъæу 
81 

ДОНГУЫРОЙ 
Донгуырой ривæдæй зилы, 
Фыдтæн сæ фæздæг цæуы, 
Гæркъæраг гæндзæхтæ тилы, 
Цъил дæр хæкъуырццæй кæуы. 
Донмарæн гуылфæнтæй нукыл 
Нал комы ’руадзын бынмæ, 
Уайы кæйдæр ныхас хъустыл... 
Мидхъæлæс дзуры мæнмæ: 
«Багьæц уал, донмарæн ма ’фтау! 
Куыроймæ бакæс дзæбæх, 
Нæу, цы, дæ цардæн йæ цалхау, 
Нæу, цы, дæ дугæн йæ бæх?» 
Донмарæн феуæгъд, æрхауди, 
Куырой ма ’рзылди уæззау. 
Ивгьуыд дуг цæстытыл уади 
Азгай, пъæззыйы фынау. 
Æртхъирæны мæй, 1989 аз, 
Дзæуджыхъæу 
82 

ФИДÆНМÆ БАЛЦ 
(Фын) 
Уайынц тарпантæ цапуалæй, 
Арвæн йæ цъæхмæ—нæ балц. 
Фæсте нæ зайын æз балæй, 
Размæ ныттынг и мæ арц. 
Намысы бæллицтæм дугьы 
Махимæ чи нæй — у знаг. 
Джебогъ сæ ’нæвгъау рæцугъы, 
Сси уый нæ талæн, нæ уаг. 
«Арвы дуар разæй ис уæртæ!»— 
Балхонтæн хъуысы сæ хъæр. 
Цинуаты разæнгард зæрдæ, 
Рухс фæндтæй разилы сæр. 
Худы нæм рухс фидæн дардæй, 
’Нкъарынц æй зæрдæ ’мæ зонд. 
Уымæ цыфæнды зынаргьæй 
Хъуамæ ыссæуæм бæрзонд. 
83 

А дугъ — нæ фыдæлты фарнæн, 
Тохы æрцыди ныгæд. 
Уый аргьмæ фидæны цардмæ 
Арвмæ ыскъæры нæ фæд. 
Арвы цъæх донхуызæй ивы, 
Уарынц сыг къæвда ’мæ зæгъ. 
Уадцымгæ æврæгьтæ ссивы, 
Фæндаг цъæрæхснæг, кæлæх. 
Нал зыны иу гæппæл арвæй, 
Фестади дун-дуне мигь. 
Февзæрди иу æндæрг разæй— 
Маймули, зæд кæнæ сих?.. 
Уыцы ’ндæрг загъта тызмæгæй: 
«Арвмæ у фæндаг æндæр». 
Дуар дзы нæ разынд æцæгæй, 
Арв уыд, цæвиттон, æндæрг. 
Бæхы та ’рцавтон тыхджындæр, 
Балц та тыгьдады ныдцаргъ. 
Исдугмæ дугъон фæцыдæр, — 
Уæлдæфы — æз æмæ саргъ?.. 
84 

Цæстытæ бахгæдтой тарæй, 
Чырс мыл æруагъта йæхи. 
Дард кæмдæр аззадтæн балæй, 
Уалынмæ фын дæр фæци. 
Райхъал дæн. Пъæззы мæ ’взары, 
Саргъыл фæцæйкæнын дугь. 
Фын мын мæ цæстытыл дары, 
Балцæй нæ уадзы мæ цух. 
Бæллиц гæзæмæ ма ’рттивы, 
Мигьау ыл æндæрг лæсы, 
Уый мын мæ раттæджы ивы, 
Фидар мæ удыл хæцы. 
Хуымгæнæны мæй, 1990 аз, 
Хъæдгæрон 
85 

НЫСТУАН 
Мæ ныстуан ма фæуæд дын худæг, 
Рæузондæй ма мæм æрхæсс лаз. 
Ныссадз мæ уæлмæрдыл-иу футæг, 
Нывæр мæ ингæны та нас. 
Мæн адон бахызтой мæлæтæй, 
Куы марди ’ххормаг аз нæ хъæу. 
Ныллæг сын кувын æз мæ сæрæй, 
Æбузн мæрдты дæр кадджын нæу. 
Мыййаг дæ искæд бон куы ’рсайа, 
Дæлимон «рухс цардмæ», мæнау, 
Уæдмæ мæ ингæныл, уадз, зайа 
Дæ удхос — футæджы цъæх тау. 
Хуымгæнæны мæй, 1991 аз, 
Хъæдгæрон. 
86 

ФÆСТАГ БОН 
Æз зонын, фæрсдзыстут кæрæдзи: 
«Цы уадзы йæ фæстæ цытæн? 
Йæ адæмæн хорзæй цы фæци? 
Цы лæг дзы кæндзæни «ыстæн?» 
Лæджы ном фæзæгьынц фæстаг бон, 
Йæ ауæдз бæрæг вæййы уæд. 
Æцæг, цымæ Ирæн цы радтон? 
Мæ фæстæ куыд зындзæн мæ фæд? 
У зæххыл лæджы цард хуымгæндау, 
Бæрзонд хоры тыллæг — йæ кад. 
Тæхуды, мæнæн дæр æнхъæлцау, 
Мæ фæллой куы фæуид бæркад. 
Тъæнджы мæй, 1979 аз, 
Горький 
87 

МÆ ХЪÆЗДЫГ ЛЫМÆНТÆМ 
Æрмæстдæр мæм туман уыди, 
Æмæ мæм уæ чъылдымтæ сзылдтат. 
Нæ уыдтат мæ сагъæс, мæ цин, 
Лæгау мæ ныхасмæ нæ хуыдтат. 
Ныр мæнæ мæ чыссæ у дзаг, 
Уæздан æмæ кадцжын мæ хонут, 
Мæнæн та уæ митæ сты ’лгьаг, 
Æрмæст æй уæхæдæг нæ зонут. 
У диссаг, куыд нæ уын у маст 
Æлдарæн йæ зæвæттæ сдæрын? 
Æз та уæ нæ кæнын, нæ, хъаст, 
Æрмæст уын тæригъæд фæкæнын. 
Хурхæтæны мæй, 1995 аз, 
Дыгургом 
88 

НÆ КЪÆРНЫХ 
БОНДЖЫНТÆМ 
Цæрæнбон уæ фыдæлты кадæй 
Уæ сæртæ бæрзæндты хæссут, 
Мæгуырмæ тыхджындæры барæй 
Æнæрвæссон цæстæй кæсут. 
Æппæлут уæ цинтæ, уæ исæй, 
Уæ магуса цоты тыхæй. 
Уæхи та æмбæхсут фæдисæй, 
Ирæттæ ыстут ма дзыхæй. 
Æрцæуæг æлдары зæвæттæ 
Лæгьстæмæ ысдæрут, куыйтау. 
Уæ исбон — хуыснæггаг, 
гæртæмттæ, 
Ысси уын дæлимон Хуыцау. 
Æвзæрыл сыкъатæ куы заид, 
Уæд фестиккат сагты рæгьау. 
Уæд абон йæ гаччы ысбадид 
Фыдæлты æрдхæрæны ’гъдау. 
Æртхъирæны мæй, 1995 аз, 
Хъæдгæрон 
89 

КУЫДЗЫ ХЪÆСТÆ 
Куыдз рæйы, йæхи лæмары, 
Гъæйтт кæны хъæрæй. 
Уый йæ хицау буцæй дары 
Хъарм, фæлвых фыдæй. 
Уæртæ иу лæджы фæсуры, 
Фæдцжитыл фæхæст, 
Хурхмæ бирæгъау лæбуры — 
Бацайдагь сын хæст. 
Гадздза мæгуырæн йæ кæрцæй 
Атыдта гæппæл. 
Лæг дзы фервæзти куыддæртæй, 
Ахаста йæ сæр. 
Уый йæхиуыл дæр фæхæцид 
Хицауы цæстмæ, 
Стæй цæлмондагæй фæхæтид 
Ьирæгътæм джыртмæ. 
90 

Куыдз æниу кæд вæййы зондджын? 
Ууыл нæу мæ дис. 
Фæлæ ахæм куыйты ’рдонджы 
’Ндæр куыйтæ дæр ис. 
Ис, бæгуы —лæгкуыйты хъæстæ. 
Ахæм куыдзы стæг 
Исыг уæй кæны йæ бæстæ, 
Хъæр кæны: «Æз — лæг!» 
Уый хæзгул йæ мады скæнид 
Йе ’лдарæн, цæстмæ. 
’Хцайыл хицауæн ысдæрид 
Йе ’нæхсад къæхтæ. 
Лхæм сырд куыдзау нæ рæйы, 
Уый фыдцæр фæци. 
Бирæгьæй хæцагдæр вæййы 
Хъахъхъæн дзы дæхи. 
1989 аз, 
Хъæдгæрон 
91 

ХАСТ КÆРТЫ 
О, кæмæн кодтон мæ сагъæс! 
0, кæмæ ’вдыстон мæ цин! 
Цæй-ма, иухаттау мæм ракæс, 
О мæ тохвæллад Гыцци! 
Æз дæумæ куы цыдтæн дардæй, 
Загьтон, бафидон мæ хæс, 
Уæд цæмæн лæууы æнкъардæй 
Або.н хаст кæрты нæ къæс? 
Æз дæ фæдзæхст зæрдыл дарын: 
«Царды цинæн куыст — сæйраг», 
Уæд цæмæн кыххус нæ арынг? 
Уæд дæлгом цæмæн у н’ аг? 
Уæртæ кауæй кæртмæ уасæг 
Уасы иухаттау хъæрæй, 
«Уый Готта уыдзæн нæ уазæп> — 
Афтæ бадзурæг æм нæй. 
92 

Æз æнхъæл уьщтæн рæузондæй, 
Сидзæр саби вæййы ’рмæст. 
Фæлæ ныр ысдæн зæрондæй 
Сидзæр — алцæмæй æххæст. 
Дымгæ дуары къæпсыр тилы, 
Кæргмæ де сныхас хæссы. 
Цæстытыл дæ сурæт зилы, 
Рустыл цæстысыг лæсы. 
Хурхæтæны мæй, 1991 аз, 
Хъæдгæрон 
93 

ИУ КУЫВДЫ СБАДÆМ 
Алчи дæр мæргьтæй куы зарид, 
Иу мыр цæргæсау — «хъыррист». 
Алчи дæр сырдтæй куы уаид 
Арсау зылынкъах, бæзфист. 
Хæхтæ куы суаиккой астым, 
Цадтæ, цæугæдæттæ — фурд, 
Бæлæстæ иууылдæр — зазтæ, 
Дидинтæ иууылдæр — бур. 
Мах уæд цымыдис цы кæнид, 
Æрдзы куыд равзæрид зард? 
Æрдзы сырх чиныг кæй хъæуид? 
Ау, уæд цы монцæн у цард? 
Бузныг та æрдзæй куыд не стæм? 
Н’ алкæмæн — хицæн цæсгом. 
Хицæн — нæ зарæг, нæ бæстæ, 
Не ’гъдæуттæ, не ’взаг, нæ ном. 
94 

Алыхуызæттæй куы радта, 
Адæмты зæхмæ Хуыцау, 
Уæд сын, æвæццæгæн, загъта: 
«Рæзут ыл дидинджытау». 
Ау, уæд кæрæдзи цы марæм 
Мин азты, хъæды сырдтау? 
Уый бæсты иу куывды сбадæм, 
Иу мады — Зæххы фырттау. 
Рухæны мæй, 1987 аз, 
Дзæуджыхъæу 
95 

Н. К. РЕРИХМÆ 
Дæ Бæлæгь уæлæуæзты базылд, 
Доны къæдзæхтыл уæндон. 
Хъысмæт дæм зæрдæхæлар разынд, 
Радта дын хъомыс нæртон. 
Хуыцауæн æвзæрст уыдтæ рагæй, 
Уый дæр дæ гени хъуыдис. 
Кæд уымæн дæлимонтыл дардæй 
Калдта цæхæртæ дæ сис? 
Уыд дзыллæйы фидæн дæ катай, 
Ног дуджы Рухсы стратег. 
Ды уымæн дæ фæстæ ныууагьтай, 
Нойау, уæлмонцтæй ковчег. 
Дæ гени Дедалы Икарау, 
’Нусдзардмæ рухс фæд кæндзæн. 
Уый дзыллæтæн, Хетæджы дзуарау, 
Фарн æмæ амонд хæсдзæн. 
Рухæны мæй, 1996 аз, 
Дзæуджыхъæу 
96 

ХÆСТОН ЦЫРАГЪ 
Нæ ныггæндмæ дон чъилмизæй 
Æлыг къулыл кæм тагъд, 
Сармадзаны æрхуы гилдзæй 
Уым ауыгъд уыд цырагъ. 
Йæ фæтæген гæн-къæрмæгæй 
Нæ лыстæнмæ мызти. 
Зениткæтæн сæ къæр-къæрæй 
Йæ бур æвзаг рызти. 
Мæсты кодта уый гæрæхтæм, 
Тæпп-тæпгæнгæ-иу сыгьд. 
Йæ мæнг рухсæй дæр зæрдæтæм 
Цыдæр ныфс-иу фæзынд. 
Ныфс нæм куы свæййы кадавар, 
Фыдбылыз та — фылдæр, 
Нæ сагъæстæй æцæг хæлар 
Уæд н’ ахæссы йæ сæр. 
97 

Гъе афтæ нын нæ сагьæстæ 
Нæ гилдз цырагь сырдта. 
Дыууæ къæдзыл йæ бур тынтæ 
Æвæлмæцгæ тыдта. 
Уæд сау хæсты лæджы зæрдæ 
Кæй рухс кодта чысыл, 
Ньф уымæн æм хæлæггæнгæ 
Зæрдæлхæдæй кæсын. 
Хурхæтæны мæй, 1988 аз, 
Калугæ 
98 

ÆВРÆГЪТÆМ 
О уæлæ фистдымæг æврæгътæ, 
Цы сты уæ талæнтæ, уæ монц? 
Хъомпал æнахъинон хъæллæгътæ, 
Цы сты уæ цин æмæ уæ хъонц? 
Тындзут æнæбæрæг кæдæмдæр, 
Нæ хатут хахуыр æмæ маст. 
Æнцад — уæ зæрдæтæ, уæ сæртæ, 
Хъуынтъыз, æнæрвæссон — уæ каст. 
Нæ зонут, у ’аууоны куыд мæлы 
Æвзонг сырх малусæг кæмдæр. 
Уæ уымæл сатæгмæ куыд бæллы 
Фæлгъуызбын хурмæ сыгъд сыфтæр. 
Нæ зонут сидзæргæсы катай, 
Æххормаг сабиты уынæр, 
Æхцон фыццаг уарзты тæвд батæй 
Лæгæн куыд разилы йæ сæр. 
99 

Нæ зонут: циу фыдгул, агресси, 
Цагъар, уæздандзинад, æгъдау. 
Зæххон хъысмæт уæ хъысмæт не сси, 
Нæ зонут дуджы рис, мæнау. 
Тындзут, æнæхъола æврæгьтæ, — 
Кæмæн нæй зоцд æмæ зæрдæ... 
Къуьщипп, æнæсæруат сæлхæртæ, 
Ысдæрут дымгæты къæхтæ! 
Хуымгæнæны мæй, 1969 аз, 
Рыбинск 
100 

ЦИН ХÆСТЫ БЫДЫРЫ 
БАМБÆХСТ 
Терк мын кодта хæхтыл зарæг, 
Хъæд мын диссæгтæ дзырдта. 
Уый мæ сабидуг — мæ уалдзæг 
Тахт мæнмæ, йæ къух тылдта. 
Даргь уисын бæхыл æз — барæг — 
Згьордтон æм, мæ сæр бæрзонд. 
Диссаг! — зарæг фестад хъарæг, 
Хъæд нæ фæци аргьау конд. 
Хæсты сау уæрдон нæ хæхтæм 
Сау мæлæт таугæ тылди. 
Фестад сау фæнык мæ «бæх» дæр, 
Сабидуг цыдæр фæци... 
Сидтæн ма йæм: «Уалдзæг, ардæм!» — 
Алыгьд, нал разынд мæнмæ. 
Уайтагьд саукусæг лæг адæн 
Сау сæрмадзанты хъæрмæ. 
101 

Зæрдæ хъазынæй нæ бафсæст. 
Æрдз æм нал бахудт фæлмæн. 
Цин хæсты быдыры бамбæхст, 
Нал уыд сабидуг мæнæн. 
Абон та куы ’ртахт мæ рæзты, 
Уистыл сабиты фæлтæр, 
Уæд тылд фадыгæй сæ фæстæ 
Згьорын бафæндыд мæн дæр. 
Зæрдæвæрæны мæй, 1962 аз 
102 

ХÆСТÆЙ ХЫЗТ ФÆЛТÆР 
Мыййаг кæд Хуыцауæй 
Мæ фæлтæр у ’лгъыст? — 
Нæ зæрдæтыл сауæй — 
Нæ сабидуг фыст. 
Хъысмæт нын ныббаста 
Хæстытæ цыппар, 
Сæ ныхмæ та айста, 
Цæрынæн нæ бар. 
Мах чидæртæ хонынц 
«Хæстæй хызт фæлтæр». 
Мыййаг кæд нæ зонынц, 
Кæмæн уыд фыдцæр? 
Хæсты фыдтæн барæн, 
Нæ зонын, куыд ис, 
Кæд алы хæдзарыл 
Йæ бæллæх зылдис? 
103 

Æмхуызон нæ карста 
Мæлæты цæвæг. 
Уый карæй нæ фарста, 
Йе, ц’ аккаг у лæг. 
Мах уыцы рæстæджы 
Нæ уаз хæс зыдтам — 
Чи хуымы, чи хъæды, 
Уæхскуæзæй куыстам. 
Хъару та нæм цас уыд?.. 
Сывæллон — æргьиу. 
Мæнæн уæд ныттасыд 
Æргьæмттæй мæ риу. 
Ыстонг æмæ низтæй 
Уыд зæрдæ æрхæм, 
Нæ сабидуг тифæй 
Уæд бацыд мæрдтæм. 
Гъе уымæн у ’рхæндæг 
Мæ зæрдæ, у рыст. 
Зæгьут ныр уæхæдæг: 
Кæцы нæ уыд хызт? 
1969 аз, 
Мæскуы 
104 

УÆУУА 
Знæгтæ, дам, Знауыры ыскъахтой, 
Мардæй дæр сæ цæстысындз уыди. 
Топпытæй Къостайы цырты цавтой, 
Раст цыма хъазуаты сæм цыди. 
Скифтæ раджы хъулон фыст нæ зыдтой, 
Абоны Гуырдзыстоны фырттау... 
Хорз æмæ сæ ингæнтыл нæ фыстой, — 
Уыдон дæр фæйлауиккой, хуытау. 
Дзыллæ ’рмæстдæр иу лæгыл кæм зарынц, 
Уым сæрызонд бавæййы фынæй. 
Мæрдты та цы паддзахады къахынц, 
Уым лæгæн сæрибардзинад нæй. 
Рухæны мæй, 1993 аз, 
Чъреба 
105 

ТÆХУДИАГ 
Æвзонг дуджы уалдзæг — 
Бæллицты кæри. 
Мæ сонт дугъы барæг, 
Дæ бæстæ кæм и? 
Ды иу хатт лæггагмæ 
Æркæныс æхстуад. 
Йæ уды мыггагмæ 
Ныууадзыс дæ арт. 
Уæлмонцады бардуаг, 
Дæ хайуан — Пегас. 
Æрмæст ма у байраг, 
Зын хæцæн — йæ барц. 
Мæ рухс монцты сæххæтт — 
Мæ уарзты бындзар. 
Хæбуз сæнтты сæррæтт — 
Тæхудиаг дæ кар. 
106 

Нæ дуджы сындз кæрцы 
Ныккуыдцæр мæ конд. 
Гъе уæдцæр дæ фæрцы 
Нæу зæрдæ зæронд. 
Мæ сæлхæр, мæ уалдзæг, 
Бæллицты кæри. 
Мæ сонт дугьы барæг, 
Дæ бæстæ кæм и? 
Тæргæйтты мæй, 1995 аз, 
Хъæдгæрон 
107 

МЕ ТЫГОНДЗИНАДМÆ 
Тæхуды, фехъус та дæ зарæг, 
Дæ нæртон хъисынæн йæ уаг! 
Кæд ногæй фестин уисыл барæг, 
Кæд фестин саурихи лæггаг. 
Æри, дæ цъæх базырджын зардыл 
Мæ азтæй аскъæфон мæ сæр! 
Æрфæнау баззайа уæларвыл 
Мæ фæстæ стъалыты цæхæр. 
Æркæсон арвы цъæхæй зæхмæ, 
Кæд фенин райдзастæй нæ хъæу. 
Æруадз мæ базыртыл нæ кæртмæ, 
Ыссарон га уым ногæй дæу. 
Мæ уатæй хъусон, уыг куыд уасы, 
Фæзмынон хæфсыты чыр-чыр. 
Дзыцца та авæра мæ разы 
Ирон хъæзын къусы æхсыр. 
108 

Фæцæуон, уæлмæрдты фæхудон 
Хæснагæн хæйрæджыты ’хсæв. 
Цыппурсы гомдзыхæй ысмудон 
Фæныквых басылты хæрздæф. 
Фæуон кæддæры рухс цæсгоммæ 
Изæры ’фсæрмыгæнгæ ’мдзаст. 
Цæмæй фæсахсæвæртæй бонмæ 
Мæ риуы абуха йæ уарзт. 
Тæхуды, фехъус та дæ зарын, 
Мæ нæртон минмырон сæлхæр! 
Мыггагмæ цардæй æз хæс дарын, 
Дæ цин мын уый радта кæдцæр. 
Кæфты мæй, 1985 аз, 
Горький 
109 

ИУÆЙ-ИУ ХИСТÆРТÆМ 
«Сæфы нæ фæсивæд, нал бæззы, — 
Арæх фæзæгъут сымах, 
Саби æфсармджынæй нал рæзы, 
Хæлы нæ фарны гæнах. 
Кæстæр, дам, хистæрмæ нал хъусы, 
Тагьд, дам, кæндзыстæм зынгхуыст. 
Фæлæ, зæгьут-ма, кæцы ’нусы 
Ахæм ныхæстæ нæ хъуыст? 
Дуджы уыд иу фæлтæр азымджын, 
Кодтат æм арæх-иу загъд. 
Афтæмæй уый уыди базырджын, 
Уымæн уыд хурмæ йæ тахт. 
Уый уыд уæ фарсмæ уæд сау хæсты, 
Кодта ызнаджы дæрæн. 
Дзæгъæлы кодтат æм уа мæсты, 
Разынд хъуыддаджы сæрæн. 
110 

Ног фæлтæр фидæны барæг у, 
Уымæн йæ тахт у нæртон. 
Зæххæн йæ сæрхьуызой дарæг у 
Дуджы арнадзал фæдон. 
Сусæны мæй, 1984 аз, 
Дзæуджыхъæу 
111 

СТДÆСАЗДЗЫД САБИ 
Нырма, дам, у саби нæ фырт, 
Ыстдæсаздзыд саби — къуыдилы. 
Йæ уаг, дам, нæма у бæлвырд. 
Гъе уымæн, дам, сæндæттыл зилы. 
Нæ кусы, æууилы цъæх чъиу. 
Куыстмæ, дам, йæ зæрдæ нæ райы, 
Нырма, дам, у йе стæг æргьиу, 
Куысты та... цы вæййы, куыд 
вæййы... 
Мæ фыдыл æхсæрдæс цыди, 
Абырæг куы фæлыгъд æлдарæй. 
Лæгдзинад, æхсар æм уыди, 
Йæ сау дуг нæ фарста уый карæй. 
Нæ уыди, нæ, йе стæг æргьиу, 
Æртæ хæсты цæфтæй нæ марди, 
Уыд зарынмæ дзæнæты цъиу — 
Сæдæ азы кусгæ фæцарди. 
112 

Нæ уыдысты хистæртæ, нæ, 
Йæ тугæй нын чи ’лхæдта абон. 
Йæ разæй кæмæн тахт кæугæ 
Цъæх артмæ йæ сæуæхсид рагбон. 
Рухæны мæй, 1988 аз, 
Дзæуджыхъæу 
113 

АРЦ ÆМÆ ТАКА 
(Артурмæ) 
Ис царды уæларвон хæзна дæр, 
Æмбæхст у, нæу алкæмæн гом. 
Ыссар æй, дæ риуы йæ бавæр. 
Рæстдзинад у уымæн йæ ном. 
Налхъуытæн нæ уаид ныры кад, 
Куы нæ уаид зæххы бын арф. 
Куы уаид уæлæнгай рæстдзинад, 
Уæд афтæ нæ уаид зынаргъ. 
Ды дæр æм лæгьз фæндæгтæ м* агур 
Æрмæст ын фæивддзагæй тæрс. 
Ыссар æй, дæ дыстæ йæм батул, 
Æдзух æй дæ талæнты хæсс! 
Рæстдзинад — лæгдзинады барæн, 
Хъазуаты та — ныфс æмæ ’хсар. 
Æлхæнынмæ нæй йын ыссарæн, 
Нæ дæттынц æй никуы лæвар. 
114 

Ыстæй йын нæ вæййы, нæ, фаззон, 
Рæстдзинадæн хъузæттæ нæй. 
Æнхъæлæй дæ ку’ асайа й’ аууон, — 
Уæд намыс фæлидздзæн дæуæй. 
Хъысмæт дыл йæ фæттæ куы згьала, 
Дæ уæлæ куы ’рхъула уа арт. 
Рæстдзинад уыдзæн уæд дæ така, 
Рæстдзинад — дæ арц æмæ уарт. 
Æртхъирæны мæй, 1978 аз, 
Смоленск 
115 

ХÆС 
Дæуæй хæрынц дæ ныййарджытæ ард, 
Фыдыбæстæн цæрæнбоны дæ гæс. 
Уæдцæр, мæ хур, о, макуы зæгь, нæу кад, 
Кæй бафыстай ды алкæмæн дæ хæс, 
Кæй бакодтай, кæмæн æмбæлд, лæггад. 
Дыууæ хæсы дыл уадздзысты мæ уæз. 
Сæ бардарджытæй иу уыдзæн дæ мад, 
Стæй иннæ та — цы зæххыл уыд дæ къæс. 
Тæргæйтты мæй, 1990 аз, 
Дзæуджыхъæу 
116 

ХЪАЗÆН ФÆЗ 
Хъазæн фæз, хъазæн фæз, 
Сабиты цин. 
Хъæзтытæ — фондзыссæдз, 
Чи зоны, мин. 
Сабиты цæстытæ 
Цины тæлфынц. 
Зарджытæ, хъæзтытæ 
Арвмæ тæхынц. 
Фидæны ’взонг фæлтæр — 
Хистæртæн фарн. 
Абон уал с’ алчидæр 
Махæн у хъан. 
Семæ æнæрынцой— 
Худæндзæг рæз! 
Абон куъщ нæ зоной 
Цардæн йæ уæз. 
117 

Не скæнæг, бахиз сæ 
Маххъысмæтæй! 
Уастырджи, рахизмæ 
Хон сæ фæрнæй! 
1960 аз, 
п. Кажим 
118 

ЦЪЫНДÆГ-МЫНДÆГ 
Иу, дыууæ, æртæ, цыппар.. 
Хъæд ыстыр у, хъæд у тар. 
Фугæ, мугæ, цъуй, хæрис... 
Цæй-ма, уе ’мбæхсæн кæм ис? 
Арс мын равдисдзæн уæ фæд, 
Æрхы змæлдзæни тæфхъæд, 
Уыг ныкъулдзæни йæ цæст, 
Дзылы скæндзæни пæррæст. 
Фондз, йæ фæстæ мæнæ ’хсæз... 
Тагьд ыссардзынæн уæ æз. 
Авд, йæ фæстæ мæнæ аст... 
Халын цæстытæн сæ баст. 
Фараст, дæс! Нымад фæдæн. 
Чи уæ раивдзæни мæн? 
Уый ысдарæд-ма йæ сæр, 
Стæй уæд акæнæд кæл-кæл! 
Фугæ, мугæ, цъуй, хæрис... 
Зонын, уе ’мбæхсæн кæм ис. 
Сусæны мæй, 1982 аз, 
Дзæуджыхъæу 
119 

ФЫДЗОНД 
Уæлæ тулдз бæласыл 
Хъæрццыгьа æмбæхст, 
Дзиба нæууыл хъазы — 
«Дзиу-дзиу-дзиу» — пæррæст. 
Хъæрццыгъа фыдзонд у, 
Дзибаты хæссы. 
Уæлæ та бæрзондæй 
Мах кæртмæ кæсы. 
Йе ’мбæхсæнæй рацыд, 
Абадти бындæр... 
Зæхмæ йæ нæ уадзы 
Ратæхын цыдæр? — 
Бæласæн йæ быны, 
Дзибамæ хæстæг, 
Цъæх нæууыл æхсыны 
Хъулон куыдз ыстæг. 
Хурхæтæны мæй, 1988 аз, 
Хъæдгæрон 
120 

НОГБОН ÆРЦÆУЫ 
Ногбон нæм æрбахæстæг, 
Миты — хæхтæ, зæхх. 
Халас дымæг, их сæфтæг — 
Згъоры нæм йæ бæх. 
Мхй æртулдзæн къæдзæхтæм, 
Уыг куыдзау рæйдзæн, 
Ногбон нæм æд лæвæрттæ, 
Раст гъе уæд зындзæн. 
Алы бæсты сабигæ 
’Нхъæлмæ йæм кæсынц. 
Ног хъæзтытæ, зарджыгæ 
Йе ’рцыдмæ кæнынц. 
Мах та, цæй, ысфæлындæм, 
Йе ’рхæццæмæ заз, 
Уадз йæ бынæй алырдæм 
Айтынг уа къæрцхъазт. 
1986 аз, 
Горький 
121 

ЗЫМÆГОН БОН 
Рудзгуытыл къæлæсытæ 
Хиды салдæй — фыст, 
Урс къабаты бæлæстæ — 
Зымæджы фæлыст. 
Митын лæг: уырыдзытæ — 
Йе ’взаг æмæ фындз, 
Йе ’рфгуытæ — фыры сытæ, 
Доны был ысчындз. 
Сабитæ æзраздæрæй 
Дзоныгьтыл тæхынц. 
Чызджытæ та цалдæрæй 
Миткъори тæрынц. 
Иу лæппу йæ бур куыдзы 
Сифтыгъта, бæхау, 
Ныр йæ къала дзоныгъы 
Бабадти, лæгау. 
122 

Донбылты ныр уыцы куыдз 
Лæппуйы хæссы. 
Митын лæг — уырыдзы фындз — 
Джихæй сæм кæсы. 
Тъæнджы мæй, 1997 аз, 
Мæскуы 
123 

РАЙГУЫРÆН ХЪÆУЫ МЫРТÆ 
Хъæуы мыртæй зæрдæ буц у, 
Цинæй зилы сæр. 
Рудзгуыты бын — сусу-бусу, 
Чызджыты кæл-кæл. 
Хъус, къæртамæ хъуг дыгъдæуы: 
«Дигь-догь, дигь-догь, дигь...» 
Хъæу кæлæнгæнæг бæстæ у —. 
Дзæнæты кæрдих. 
Хойы куырд кæмдæр хъæсдарæг — 
Дин-дыр, дин-дыр, дин... 
Хъæу у зарæг, аргьау, кадæг — 
’Хцондзинады цин. 
Цъырцьыраг фæзмы цъыр-цъырæй 
Хæфсыты чыр-чыр. 
Уддзæф ласы дард быдырæй 
Байраджы мыр-мыр. 
124 

Уæрццытæ сæхи лæмарынц 
Сонт былдыхъытæй 
Лæппутæ «уæрæйдæ» зарынц 
Доны был хъæрæй. 
Хъæу поэзийы бындзар у, 
Зæдбадæн бынат. 
Лæг ам æрдзимæ хæлар у, 
Лæг фырт у, уый — мад. 
Хуымгæнæны мæй, 1995 аз, 
Хъæдгæрон 
125 

ТÆХУДЫ 
Хур зæххыл фарны тынтæ уафы, 
Рæвдауы алкæйы йæ хъарм. 
Йæ рухсмæ хъуазы лæппын кафы, 
Ыстæфсы хуры хъармæй калм. 
Нæ кæны никæйы уый хъулон, 
Нæ фæрсы, чи дæ ’мæ цы дæ. 
Лæвар дæтты нын райдзаст хур бон, 
Йæ зæрин фарнхæссæг тынтæ. 
Тæхуды, ахæм фарнæй хайджын 
Куы уаид н’ алкæйы зæрдæ. 
Лæгæн лæджы цард уаид кадджын, 
Уæд лæг йæ сæр хæссид сæрмæ. 
Зæрдæвæрæны мæй, 1997 аз, 
Хъæдгæрон 
126 

ЦЫ НÆ ’ВЗАРЫ 
УАРЗОН ЗÆРДÆ?... 

УАЗ ÆХСÆВ 
Уаз у, табуйаг у н’ ахсæв. 
Æрдзæн у алцы дæр барст. 
Райхæлдзæн рухс монцты сахсæн, 
Нал уыдзæн сусæг нæ уарзт. 
Мæнæ дæ цæстытæ дзурынц: 
«Уарзын», æрттивынц зынгтау. 
Уаз арты зæрдæтæ судзынц, 
Хъуыдытæ тайынц фынкау. 
Мæй нын нæ зæрдæты артмæ 
Калы уæларвон зынгтæ. 
Булæмæргь не ’гомыг зардмæ 
’Фтауы дзæнæтон мыртæ. 
Ныронг йæ фидæн нæ уарзтæн, 
Мигъау æндæргæй зынди. 
Фæндаг та ’рра монцты хъазтмæ 
Хъамайы комыл цыди. 
128 

Ахсæв нæ дзæнæтон хъазтмæ 
Майрæм йæхæдæг кæндзæн. 
Хъарм удцзæф хуры ыскастмæ 
Уарзтæн хъалагьур лæудзæн. 
Æртхъирæны мæй, 1997 аз, 
Мæскуы 
129 

СЫЛГОЙМАГМÆ 
Лæджы зондæн барын нæ комыс, 
Цæимæ дæ барстæуа — нæй. 
Хынцинаг - дæ хъару, дæ хъомыс, 
Зæхх хъарм æмæ рухс у дæуæй. 
Шекспир дæ йæ Пегасыл хаста, 
Æрвон тых дæ Рерих хуыдта. 
Есенин дæ дзыккутæ фаста, 
Франческæ дæ фæстæ куыдта. 
Зæгъ-ма уæд, цы зæд йе цы хæйрæг 
Ыскодта дæу зæххæн лæвар? 
Мыййаг кæд ды зæд дæ дæхæдæг, 
Кæд дуне дæуæн у дæ бар? 
Æвæццæгæн, дуджы æфсарм дæ, 
Йæ удварн, йæ цыт æмæ ныфс. 
Хъазуаты нын тых æмæ ’хсар дæ, 
Уæлахиз нæ царды кæныс. 
Тæргагйтты мæйы 8 бон, 1996 аз, 
Рыбинск 
130 

ХÆЦГÆ НИЗ 
Уарзондзинад зилгæ мал у. 
I уылфæнтæ тæры. 
Тынг куы зила — ма дзы бацу, 
Хæйрæг дзы цæры. 
Уарзондзинад рог бæлæгь у, 
Аразнæмæ кæс. 
Бæлæгъæн йæ фарс тæнæг у, 
Асæтдзæни, тæрс. 
Хъуаг быркуыйы сæн нæ сысы, 
’Рмæст нæ вæййы карз. 
Уарзтхъуагæн та уднæ быхсы, 
Нал дзы вæййы тавс. 
Уарзты бæсты монцты кадæн. 
Удтæ уадзынц арт. 
Уым бæсты уæгьуыр, налатхи, 
Никуы уыд бынат. 
131 

Уарзт хæцгæ низ, сырх аларды, 
Ош й* митж уаз, 
Нарты симд у, Зилахары — 
Симыи дзы фæраз. 
Рухæны мæй, (996 аз, 
Хъæдгæрон 
132 

МАЛУСÆГАФОН 
Адджын у зæрдæйæн алцы дæр, 
Цин ын цы ’рхæссы фыццаг, 
Уымæн кæд уарзын æз алцы дæр 
Малусæгафон, мыййаг. 
Уымæн кæд гудайæ хъазынмæ, 
Уыц4 афон хъæумæ тырнын? 
Уымæн кæд сауцъиуты зарынмæ, 
Зæрдæйы ’рфæнды хъырнын? 
Уыц’ афон алыйаз, уалдзæджы, 
Хæхтыл фæзилын цæрдæг. 
Хохаг иъæх райсомы, сатæджы, 
Буц зæрдæ свæййы уынгæг. 
Уымæн кæд дард азтæй абонмæ, 
Де ’нгас нæ кæны мынæг. 
Уымæн нæ уæртæ нæ суадонмæ 
Сайы та мæйрухс уынæг. 
Хуымгæиæны мæй, 1988 аз, 
Хъæдгæрон 
133 

ÆХСЫРГУРМÆ 
Зæгь-ма, цъиу, дæ зарæг цæмæн у, 
Фæззыгон цъæх мигьау, æнкъард? 
Мыййаг, кæд йæ удхос кæмæн у, 
Уый уæлæ Зæдайау у дард? 
Кæнæ та йæ бæллиц уый нал у, 
Йæ уд ын рæвдауы æндæр? 
Уæд афтæ æрхуымзæрдæ ма у, 
Дæ иувæрсыг уарзтыл æгæр. 
Мæгуыр — уый, йæ ихзæрдæ уарзтæн 
Кæмæн нæ уыд никæд цагъар. 
Мæгуыр — уый, лæджы монцты хъазтæн 
Кæмæ нæй йе курдиат, йе — бар. 
Æвгьау уæд дæ удцырын ма кæ, 
Зар, рухсдæр уыдзæни дæ бон, 
Куыд зарыд нæртонау Петраркæ 
Йæ æрдхæрæн уарзтыл уæндон. 
Цыппурсы мæй, 1985 аз, 
Калугæ 
134 

ДИССАДЖЫ ФЫН 
Никæд уæ хъæу федтон, 
Никæд — уæ хæдзар. 
’Рмæстдæр сæ фыиы уынын. 
Уарзын, уæ хъæугæрон, 
Быдыр цъæх :<æм дары, 
Сæрды уым нæууыл хуыссын. 
Бадтæн дæ уаты дæр, — 
Рудзуытæ—кæрты ’рдæм, 
Уым дæр æз арæх вæййын, 
Хъусын дæ мады хъæр — 
Сиды уæ кæрчытæм. 
Уарзын уæ куыдзы рæйын. 
Монцты хæлбурцъытæй 
Расыг дæн авд мæйы, 
Авд мæйы фыны цæрын. 
Хатгай мæ буц фынтæй 
’Рвонгдæр куы равæййын 
«Диссаг! Кæм дæн, кæ?» - 
135 
фæрсын. 

Сайы мæ цаддонмæ, 
Мæнæ дæ рухс сурæт. 
Уый дæр фын кæд у, мыййаг? 
Гъе уæд мæ сау бонмæ 
Уыцы фын ма фæуæд, 
Никæмæн уьщзæн хъæстаг. 
Æртхъирæны мæй, 1960 аз, 
п. Кажим 
136 

БÆГЬА 
Малусæг — фидиуæг уалдзæгмæ, 
Уарди та — уарзты бындзар. 
Фарнхæссæг миниуæг саггьæдмæ, 
Арвыхъус — хæхты æлдар. 
Джыджына — уарзты цырагьдарæг, 
Зырзыраг — уарзтæн йæ цин. 
Кауына — ’взонгады ’нкъард зарæг, 
Хъоппæг та — мондæгты ’фсин. 
Бафарстон иу хатт зæрин хуры: 
«Чи у сæ хуыздæр, зæгъ-ма? 
Зæрдæйы сагьæс сæ чи суры?» 
Хурзæрин загьта: «Мæгьа». 
Бафарстон ноджы къæлæт мæйы: 
«Чи у сæ хуыздæр, зæгъ-ма? 
Уарзæттæ расыг кæмæй вæййынц?» 
Уый дæр мын загьта: «Мæгьа». 
137 

Се ’пнæты ме ’рдхæрдтæн ратдзынæн, 
Бундæр лæвар ма цы уа! 
Иу дзы чызгайæн ныууадздзынæн, 
Уый уыдзæи уæртæ бæгъа. 
Кæрдæгхæссæны мæй, 1980 аз, 
Калугæ 
138 

МÆЛГЪÆВЗÆГТÆ 
Æууæндын æз мæ сыхæгтыл, 
Сæ ныхас цыд цъырцъырæгтыл, 
Цъырцъыраг, дам, куы базары, 
Уæд уарзты ’хцонад бавзары. 
Тæхудиаг, цъырцъырæгтæ, 
Цъæх быдираг цыргьæвзæгтæ! 
Уæ «цъыр-цъыр» уын куы ’мбариккам, 
Æдзух «цъыр-цъыр»-тæ зариккам. 
«Цьыр-цъыр» чызгаймæ базарин, 
Цъæх цъаламæ йæ расаин. 
Зæгьид мын уым æртæ «цъыр»-æй, 
Кæй мæ уарзы зæрдæбынæй. 
Зæрдæвæрæны мæй, 1978 аз, 
Горький 
139 

АХСÆВ АРДÆМ 
ÆРТÆХДЗÆН УÆЛАРВОН 
Сатæг, зæххыл цъæх фæрдгуытæ байтау, 
Бур мæй, бæрз къохыл байзæр дæ рухс! 
Ахсæв ардæм æрцæудзæни аргъау, 
Цæмæй бонмæ рæвдауа мæ хъус. 
Дымгæ, къохмæ дæ футтытæ ма ссон, 
Мигъты ардыгæй дардмæ фæхæсс! 
Ахсæв ардæм æртæхдзæн уæларвон, 
Цæмæй бонмæ рæвдауон æй æз. 
Ахсæв, ололи, тынг хъæрæй ма уас! 
М’ амонд, разын мæм ахсæв рæдау — 
Уды уарзты хæлбурцъытæм бауадз, 
Цæмæй й’ арты ныссудза хъæмпау. 
Тутыр, ахсæв мæ бахиз дæ балтæй, 
Зæгь Худжерæн, хæрзгæнæг фæуæд. 
Ахсæв зарæг æртæхдзæн уæларвæй, 
Фестдзæн дун-дуне ахсæв дзæнæт. 
Тæргæйтты мæй, 1996 аз, 
Дзæуджыхъæу 
140 

УАРЗÆТТЫ ÆХСÆВ 
Арв’ арынгыл ауыгъдæй 
Мæйы цалх лæууы. 
Ахсæв мæн та талынгæй 
Удхосау хъæуы. 
Искуыд уæлæ фæсхохмæ 
Бурдзалыджы ’рсай... 
Уæд æдæрсгæ бæрз къохмæ 
Рацæуид чызгай. 
Мæйрухсы нæ уæтæргæс 
Ку’ ауына, мыййаг, 
Уæд фæуыдзæн зæдæнгæс 
Хъæубæстæн дзырддаг. 
Диссаг! Мæймæ сау пака 
Мигъы пырд ысхылд, — 
Раст гье уæд мæм сау къаба 
Быгьдæгæй æрзынд. 
141 

Зæдæнгæс йæ хъарм цæнгтæй 
Ме’ фцæгыл æртыхст, 
Сатæг былты бандзæвдæй 
Зæрдæ цинæй рызт. 
Банцад дуне йе змæлдæй, 
Нал и зæххыл маст. 
’Рмæст ма ’нæнцой зæрдæтæй 
Абухы нæ уарзт. 
Тæргæйтгы мæй, 1974 аз, 
Хъæдгæрон 
142 

ЗÆРДАИВ ФЫСТÆГ 
Нызгъæлди мыл уарзты цæхæр, 
Фестад мæ сонт зæрдæ артдзæст. 
Чызгайæн йæ уындæй зылд сæр, 
Диссаг! Цы зæдты ’хсæн байрæзт? 
Æхсæв æй мæ фыны уыдтон, 
Боны йæм къахвæд ыссæстон. 
Хуыцау æмæ зæдтæм куывтон, 
Уарзты цæхæр сыл фæдзæхстон. 
Нæ зыдтон йæ зæрдæйы уаг, 
Буцæй йæ базмæлдмæ кастæн. 
Æрмæст æм нæ ардтон фæндаг, 
Уарзтæн та лидзынæй тарстæн. 
Дызæрдыггаг нал уыд йæ дин — 
Мæзджытæн царди йæ фарсмæ, 
Цæмæндæр уыди мын уый цин... 
Афæдз Хъуыраны фæкастæн. 
143 

Цы иæ ’взары уарзон зæрдæ?.. 
Азмæ мæ рауад пысылмон. 
Хъуыранæй уæд райстон дзырдтæ— 
Уарзон фыстæг æм ныффыстон. 
Чызг разынд цыбырдзырд, фыста: 
«Моллоты дин мæм у ’ддæссон...» 
Цы кæнон, куыд кæнон ныр та, 
Динтæй кæцыйыл ныххæцон? 
Кæфты мæй, 1979 аз, 
Калугæ 
144 

ГУЫРЫСХО 
Рæузондæй Зæринæйы уарзтон, 
Гуырысхо нæ йыл кодтон æз. 
Мæ уд ын цырагьæн фæхастон, 
Йæ митæм ын уæртæ ныр кæс. 
Чыр-чырæй та арвырдæм худы. 
Йæ хæзгулмæ — Мæймæ — кæсы. 
Йæ митæй мæ сонт зæрдæ дуды. 
Гуырысхойаг уарзтæй хъæрзы. 
Уæ, уæлæ!.. дæ бындур ныззила! 
Уый уарзы мæ бæсты ныр дæу. 
О, мæнæ мæ дуне ныммила, 
Уарзт кургæ ’мæ домгæйæ нæу. 
Зæгь-ма мын дæхæдæг, Зæринæ, 
Цæй, райхал мæ цæстыты баст! 
Æхсæв мыл куы фæкæныс цинтæ, 
Уæд Мæймæ цы скæныс дæ каст? 
Хурхæтæны мæй, 1979 аз, 
Горький 
145 

ÆХСÆВДЗУ ÆРРА 
Дзæгьæлы загътой-иу ме ’рдхæрдтæ: 
«Хорз амонд баци дæ хай». 
Не ’рцыдтæн иу хатт нæ фембæлдмæ, — 
Алыгьди м’ амонд тæргай. 
Суйтæ — мæ хъуыды, мæ фæндæгтæ 
Арв дæр мæм нал кæсы цъæх. 
Цæй-ма, ныууадз-ма дæ тæргæйттæ, 
Рацу-ма, исты мын зæгь! 
Афæдз дæн м’ азымы цагьары, 
Афæдз дæ фендмæ бæллын. 
Ал’ æхсæв сусæгæй мæйдары, 
Ардæм — уæ кæртмæ цæуын. 
Арæх мæ фыны дæр ам вæййын, 
Расыгау, зилы мæ сæр. 
Уæртæ уæ куыдз дæр мыл нал рæйы, 
Афæдз ын хастон къæбæр. 
146 

Цæй-ма, цы фæдæ, кæм фесæфтæ? 
Иухатгау рацу-ма, ра! 
Науæд фæсаууон мæ ме ’мбæлттæ 
Хонынц æхсæвдзу æрра. 
Æртхъирæны мæй, 1962 аз, 
п. Кажим 
147 

УАРЗТ - 
ЗÆРÆСТОН БЫДЫР 
Фарон ракуырдтон ус — 
Зæд, уæларвон æхсин. 
Сси мæ дунейы рухс, 
Арвы нал цыд мæ цин. 
Дзыллæ ’ркасти мæнмæ, 
’Мгæрттæ кодтой хæлæг. 
Загьтой, ахæм хъæумæ 
Ныронг не ’рхаста лæг. 
Фæлæ афæдзмæ уарзт 
Сси уæлдæфон тæппал. 
Усæн фендæр йæ каст, 
Сси æнæрвæссон, хъал. 
Ныр йæ ныхас у тъæпп, 
Æз — гуымиры, гæрæм, 
У мæ цæуын — сæпп-сæпп, 
У мæ хæрын — цъæм-цъæм. 
148 

Уый — хуымон, æз — дзывыр; 
Уый — гæрз ехс, æз — хæрæг. 
Уарзт, зæрæстон бьтдыр, 
Нæу дæ гуыргьахъ бæрæг. 
1978 аз, 
Смоленск 
149 

УАРЗТ РÆДЫД НÆ БАРЫ 
Цас кæны лæг рагбонты рæдийгæ... 
Бафтауы йæхи къæсыл дæр арт. 
Уарзты зæд ысфыдæх и мæ митæм, — 
Ме схъæл ныхас асаста мæ цард. 
Састхъæлæсæй «у хæрзæбон» — загьта, 
Къаннæг цæнгтæй ме ’фцæгыл æртыхст. 
Хъарм цæссыг мæ уадулыл ныууагьта, 
Цадæггай мæ къæсæрыл æрхызт. 
Не ’нхъæлдтон, мæ зæд йæ къух мыл сисдзæн... 
Ах, æнхъæлæй цас рæдийæм мах! 
Не ’нхъæлдтон, мæ зæрдæ судздзæн, рисдзæн, 
Стæй мæ хъул дæр нал абаддзæн сах. 
О, куыд маст у хи рæдыд æмбарын, 
Ноджы ма йæ фæстиуæг фыддæр. 
О, куыд зын у хорз амонд ыссарын, 
Уымæй та йæ бахизын — зындæр. 
150 

Уарзт у уаз, Тæтæртуппы мæсыгау, 
Уыйау ын æрхауынæй дæр тæрс. 
Бахиз æй, цыкурайы фæрдыгау, 
Алкæд æй дæ уды къусчы хæсс! 
Хуымгæнæны мæй, 1982 аз, 
Хъæдгæрон 
151 

МЕ СТЪАЛЫ 
Арвы æгæрон тыгьдады 
Дун-дуне — талынг, хъуынтъыз. 
Й’ астæу та — м’ амонды стьалы, 
Уымæ фæндагагур — æз. 
Гъей-джиди, фест ныр йæ фарсмæ! 
Сдавæд дæ уырдæм Æрфæн. 
Фенин æй æз уæд ныхасмæ — 
Уый у мæ бæллиц мæнæн. 
Иуыл мæ цард уыд бæллицтæй, 
М’ амонды фæстæ зылдтæн. 
Уый фæстæ мардтæн æз дисæй, 
Уал азы фыны уыдтæн. 
Кæфты мæй, 1995 аз, 
Дзæуджыхъæу 
152 

КÆМ ДÆ? 
Уымæл перрон, æрвхуыз къаба, цæссыгтæ, 
Хæмпус дзыккугæ уæхсчытыл — пырхæй... 
Фæстаг хатт ма нæ фембæлдмæ æрцыдтæ, 
Мæ судзгæ маст нынныхъуырдтон тыххæй. 
Уымæл цæстæй æрлæууыдтæ мæ разы, 
Дæ былты змæлд цыдæр удхос куырдта. 
Æнхъæлдтон уæд, æгас дуне дзыназы, 
Мæ зæрдæ мын уый пирæнау пырдта. 
Дæ къуадарæн кæйдæр амонд æвдыста, 
Уый къахта мын мæ бæллицты бындзар. 
Фæстаг хатт мыл дæ хъарм цæнгтæ куы 
’ртыхтай, 
Уæд мыл бынтон мæ рухс дуне ныттар. 
Тыхамæлттæй ма вагонмæ ысхызтæн, 
Сывæллонау мæ цæстысыг цыди. 
Уæдæй нырмæ мæ сагьæсæй ыстыхстæн, 
Æрвхуыз къаба мæ фæд-мæ фæд зылди. 
153 

Кæм дæ, чызгай,мæ зæрин дуджы уалдзæг? 
Мæ рухс монцты ингæнкъахæг куы сдæ! 
Фыццаг уарзт! О, лæджы уæларвон уазæг... 
Ды иунæг хатт æрбалц кæныс лæгмæ! 
Сусæны, мæй, 1960 аз, 
п. Кажим 
154 

МАКУ! 
Байрйай, мæ цардæн йæ уалдзæг, 
Уарзтæн йæ фыццаг тæмæн, 
Зæрдæйы рухс фæндтæ тауæг, 
Расыг-иу чи кодта мæн. 
Адæм цыфæнды дæр дзурæнт, 
Хонæнт æнæнтыст нæ уарзт, 
Радта мын удварн дæ сурæт, 
Узæлæг уыд мыл дæ каст. 
Уыд мын дæ рухс сурæт айдæн, 
’Вдыста мæ талæн мæ ми. 
Уыд уый йæ хæцгæ низ уарзтæн, 
Аууонау мемæ цыди. 
Зæрдæйы къускæй-иу ластон 
Уыцы уæларвон æнгас... 
"Цæй-ма, куыд кæнон?» æй фарстон 
Тæрттыл куы ’рхæцыд-иу тас. 
155 

О, фæлæ хус сæрд æрхæццæ, 
"Нæ-нæ!" мын загьта хъысмæт. 
Хъуыры фæбадтысты фæндтæ, 
Худтис мæм удхор — мæлæт. 
Ма ку! Уæд абухгæ уарзты 
Фидæн нæ уыдис бæрæг. 
Абон нын загътой уый азтæ — 
Царды фæлтæрæн, дæрдцзæг. 
Хурхæтæны мæй, 1985 аз, 
Хъæдгæрон 
156 

ДАРД АЗТÆ МЫСГÆЙÆ 
Каст-иу йæ рудзынгæй кæд æмæ ’рвдидинæг — 
’Взонгады монцты сæххапт, 
’Хцонады развæлгьау, уарзты цъæх фидиуæг, 
Басгуыхт-иу æхсæв дзæнæт. 
Кæд æмæ рудзынгæй сатæг сырх бæгьатæ 
"Не ’рцæудзæн ахсæв", — дзырдтой, 
Гъе уæд-иу не ’рдузы бонмæ цъæх мæгатæ 
Ме ’намонд уарзтыл куыдтой. 
Иу бон та рудзынгæй разынди малгæрдæг, 
Уаз фын æрбаскъуыди ’васт. 
Риуы цæрæнбонмæ бандзыг и хъал зæрдæ, 
Басыгьд дзы пиллонæй уарзт. 
Бирæ йæ ф’агуырдтон, дард бæстæм афтыдтæн, 
Нал ыл æрхæцыд мæ цæст. 
Дард азтæ мысгæйæ не ’рдузмæ ’рбацыдтæн, 
Нал æй ыссардтон æрмæст. 
Æртхъирæны мæй, 1997 аз, Мæскуы 
157 

РУХС СУРÆТ 
Рухс сурæт худгæ мæ сайы 
Сабихуыз уадулсырхæй. 
Де ’нгас та цæстытыл уайы 
Дардмæ, æрыгон чызгæй. 
Комдзог — цæрæнбоны азтæ, 
Чи зоны, ’рбадт дыл сæ тын. 
Йе та, сæрыстыр кæд нал дæ, 
Фембæлдæй уымæн тæрсын? 
Зонын, мæн бахъæудзæн исын 
Цæстытæй рагуарзты хæрв. 
Уымæн нæ фембæлдæй лидзын, 
Монцтыл куы ’рцæуа йæ цæф. 
Ма мæ дар азымы, бамбар, 
Дывыдон кæй судзы мæ арт. 
Кæдцæрау мæ бæллицтæ ма ’взар, 
Уарзтæн цыбыр у нæ цард. 
158 

Рухс сурæт худгæ мæ сайæд 
Сабихуыз уадулсырхæй! 
Дардмæ мæ цæстытыл уайæд 
Иухатты къаннæг чызгæй! 
Тъæнджы мæй, 1986 аз, 
Хъæдгæрон 
159 

ÆРТÆ ХÆРИСЫ 
Нæ хъæуы фарсмæ хъамыл кæм ризы, 
Кæсынц уым донмæ æртæ хæрисы. 
Сæ сыфдзыккутæ æртæ бæласæн 
Сæрдыгон удцзæф цæхгæрмæ фасы. 
Кæддæр мын адон нæртон цин радтой, 
Æмæ цæрæнбон мæн семæ сбастой. 
Æз бирæ федтон, дæрдтыл фæхаттæн, 
Уæддæр цыдæр тых мæн ласта ардæм. 
Бæлæсты сатæг æхсæв кæм найы, 
Æдзух уым фыны уыдтон чызгайы. 
Мæ цæстыл уади йæ тæнæг къаба, 
Былтыл нæ тади йæ фæлмæн аба. 
Мæ уарзт нæ басыгьд дывыдон артæй, 
Æртæ бæласмæ æрцыдтæн дардæй. 
Æрмæст сæ фендæй фæдæн уыргьуыйау, 
Ныххоста зæрдæ куырды фæрсхойау. 
160 

Бæлæсты аууон — дыууæ æндæрджы, 
Æхсидгæ уарзт сын сæ удтæ ’взæрзы, 
Лæууынц сын посты æртæ хæрисы... 
Кæддæрау хъамыл зæлдагау ризы. 
"Æруром, зæронд, — мæ зæрдæ дзуры, — 
Хæс уарзондзинад æндæртæй куры". 
Нæ царды бæндæн — алдымбыд цæгтæй, 
Йæ цыбыр райдиан — фæлыст хæрдгæтæй. 
Хуымгæнæны мæй, 1984 аз, 
Хъæдгæрон 
161 

АЙС ДÆ ЦАГЪАРÆЙ 
НЫР БУЗНЫГ! 
Дымгæ дурвæткъуы бæлæсты 
Узы ма ныр дæр. 
Згьоры суадон ам сæ рæзты, 
Хъуысы та йæ хъæр. 
Ардæм дæ мæ къухтыл хастон 
Суадоны былмæ. 
Ам дæ цыллæ дзыкку фастон 
Цæстытыл бынмæ. 
Ам дæ урс цæнгты æндзæвдæй, 
Бонмæ сæр зылди. 
Адджын, хъарм былтæн сæ тæвдæй 
’Взонгдзинад лыгьди. 
Уæд нæ дыууæйы ыфсæста 
Уарзты судзаг нозт. 
’Рмæст-иу хъæлæрдзы æмбæрста 
’Взонг зæрдæты хост. 
162 

Карды комыл уæд цыдыстæм 
Царды уалдзæджы. 
О, куыд амондцжын уыдыстæм 
Уарзты сатæджы. 
Уæртæ ’хгæд у ныр дæ рудзынг, — 
Дуар нын уыди уæд. 
Айс дæ цагьарæй ныр бузныг, 
О мæ тæхгæ зæд! 
Æртхъирæны мæй, 1997 аз, 
Мæскуы 
163 

ÆХСÆВ ЦАДЫ БЫЛЫЛ 
Ног чындзау мадзура мæй 
Мигъы пырхæнтæ ысдауы. 
Бур зæлдаг гоби тынтæй 
Цады æвзист буар рæвдауы. 
Хæрд былæй хæрис æркъæдз, 
Дон ын йæ урс дзыкку фасы. 
Фалдæр та астымы уæрцц 
Дзуры йæ дыууæ ныхасы. 
Федтон фыццаг хатт дæу æз, 
Зæдау ам цадцоны найгæ. 
Æрдз нæ æгьатырæй хæс 
Айста уæд, фидæны сайгæ. 
Бадын кæддæрау ныр ам, 
Зæрдæ фæсмонгæнгæ мысы 
Уардихуыз былтæн сæ хъарм, 
Се змæлд мæ рустыл нæ сысы. 
164 

’Нхъæлдтон, мæ уарзтыл мæ кар 
Абон былысчъилæй худдзæн. 
Уарзтмæ цæрæнбон дæлбар 
Зæрдæ цагьары нæ уыдзæн. 
Алы хатт кодтон мынæг, 
Риуы дæ фæлгонц рæузондæй. 
Гъе уæдцæр цадмæ уынæг, 
Абон та ’рцыдтæн зæрондæй. 
Сусæны мæй, 1985 аз, 
Дзæуджыхъæу 
165 

ЗЫГЪАРИСЧЪЫ ДÆЛАРМЫ 
Мæй та бамбæхсти уæларвы, 
Уазал цъититæй лæсы. 
Ам Зыгьарисчъы дæлармы 
Хъæд фæллад лæгау хуыссы. 
Тары бирæгъ-бал нынниуы, 
Уыг та рувасы фæзмы. 
Сау æбæрæг тас мæ риуы 
Бацыд, зæрдæ дзы кæрзы. 
Уыцы тасмæ ма уæлæфтау 
Хъуысы саст тæрсы хъыс-хъыс. 
Артæн раст цыма кæддæрау 
Мæсчъы ’ндзарæнтæ сæттыс. 
Мæнæ цæстытыл æруади, 
Уæд куыд ысхъарм дæ мæнæй. 
Мит дæ былты хъармыл тади — 
Иумæ худтыстæм хъæрæй. 
166 

"Гье-гъе-гъе!" — цыдæр лæмæгь хъæр 
Комæй, азæлдау, цæуы. 
Хъуамæ исчи та ныдздзæгьæл, — 
Тары адæргæй кæуы. 
Уæууа, кæд, мыййаг, дæ хъæр у? 
Кæд мæн агурыс нырмæ? 
Ах-х!.. -• уый суадоны хæл-хæл у. 
Хауы къæйдуртыл бынмæ. 
Тъæнджы мæй, 1997 аз, 
Мæскуы 
167 

УÆД-ИУ МÆМ ÆРЦУ... 
Ацц нæ уасы нæ цадцоны дард былæй, 
Бæлæгь салд доны джихæй лæууы. 
Æрдз кæдцæрау у халасы тарф фынæй, 
Уд ам рагæй йæхиуыл кæуы. 
Тагьд зæрæхсид мæ уæлæ æртыхсдзæни, 
Æз дæ курын, уæд-иу мæм æрцу. 
Уæд тæригьæд дæ зæрдæ ныббыхсдзæни, 
’Рмæст-иу сусæгæй искуы фæку. 
Æз фæстаг каст дæ фæлгонцмæ скæндзынæн, 
Уадз мæ цæстытыл уайай-иу уым. 
Æз дæ сагъæстæ мемæ фæхæсдзынæн, 
Кæд нæ уаис мæ фæстæ æрхуым. 
Тъæнджы мæй, 1997 аз, 
Мæскуы 
168 

ÆВЗОНГАД 
Рæстæг нын царды куырдадзы 
Аивы не ’нгас, нæ зонд. 
’Взонгад та уды нæ уадзы 
Й’адзалы бонмæ зæронд. 
’Хсæрдзæн ныл сатæг кæм калдта, 
Мæзда кæм бадти кьуыртты, 
Уырдæм мæ абон æрсайдта 
Ме ’взонгад кары сæрты. 
Уæртæ мæ Кауына былыл, — 
Даргь дзыкку донмæ нывæст. 
Ме ’лхæд фæрдгуытæ — йæ хъуырыл, 
Урс къаба — ронæй æлвæст. 
"Хъа-хъа! Дæ цæстытыл ауад!" — 
Айхъуыстон халоны уаст. 
Рухс сурæт доны был атад, 
Рæстæг та ’рзылди æваст. 
169 

Сайд зæрдæ риуы кæхц тоны, 
Калы хъысмæтыл йæ маст. 
Дардмæ мæ сау халон хоны, 
Фатау ыт хдаы Шт уает* 
Тьянмжы маей, 1997 аз, 
Мæскуы 
170 

НЫУУАДЗ МÆ 
Ме ’взонгад — ме ’рра нæрæмон, 
Ма ’хситт кæн кæрты хъæрæй! 
Ма у кæдцæрау æгæнон, 
Ахсæв мæ бауадз фынæй. 
Дзабыр мæ базы бын ма тъысс, 
Рагæй нæ уынын фынтæ. 
Уарзтыл æмдзæвгæтæ ма фысс, 
Ма кæн йæ тæвдæй хылтæ. 
Мæйрухсы каурæбын ма бад, 
Ма хъус йæ къæхты хъæрмæ. 
Уыцы уысм алыгьди, адард, 
Нал ракаст худгæ мæнмæ. 
Ма хъаз мæ удæй æнæнтау, 
Зæрдæйы ма зил бырау! 
Нал дæн æнæрцæф кæддæрау, 
Ма ’нхъиз мæ монцты цырвау. 
171 

О гормон, тигьмæ мæ ма сай, 
Ме ’нхъæлцау рагæй уым нæй! 
О хуыссæг, цæстытыл ма тай! 
Азил мæ рудзынгæй, мæй! 
Хурхæтæны мæй, 1994 аз, 
Хъæдгæрон 
172 

ног чындз 
Раст цыма ’рцыдтæ мæ мардмæ, — 
Кастæ дæ хызы бынæй 
Дардмæ, æбæрæг тыгьдадмæ, 
Рохстæй, æлхынцъæрфыгæй. 
Къухмæрзæн уырзтæй æууæрстай, 
Зæрдæ хъæр кодта:"Фæдис!" 
Чи зоны, д’ азым æмбæрстай, 
Де ’нгас дыл комдзог цыдис. 
Хъуамæ дæ цæстытыл уади 
Не ’рдуз, мæйдар æхсæв, арт? 
Уарзты зæй-иу ныл кæм калди, 
Уыцы дзæнæтон бынат? 
Зонын æй, райсом кæсдзынæ 
Цардмæ æвронгдæр цæстæй. 
Зонын æй, искæд зæгъдзынæ: 
"Амондæй алидзæн нæй". 
173 

Курын, тæригьæд мын ма кæн, 
Искæд ныттайдзæн мæ маст. 
Цард у æвирхъау фæлварæн, 
Амонд та — годжийæ хъазт. 
Тъæнджы мæй, 1997 аз, 
Мæскуы 
174 

ДЫУУÆ СУРÆТЫ 
’Взонгæй мæ уарзтой дыууæ чызджы, 
Иумæ сæ уарзтон æз дæр. 
Иуыл æмбæлдтæн æртыццæджы, 
Иннæуыл—сабат изæр. 
Иуæн тыдтон-иу ыстъалытæ, 
Иннæмæн—хур æмæ мæй. 
Чи зоны, хæйрæджы ардыд дæн, 
Йе мыл сæры хъæстæ нæй. 
Разынд мæ зæрдæ æгæр фæлмæн, 
Згьæлдта сыл уарзты цæхæр. 
Иуы дзы н’ассыдта ’взæрдæрæн, 
Иуæй нæ загьта: хуыздæр. 
Иу бон кæрæдзийы бамбæрстой, 
"Хъоды!" — сæ тæрхон уыд коид. 
Фембæлды фæтк та нæ аппæрстой — 
Уарзтæн кæд уыди æмбонд... 
175 

Бир ’азты царды ыздухæнты, 
Кодтон хъысмæтимæ тох. 
Гъе уæддæр рухс дыууæ сурæты 
Никуы уыдысты мæ рох. 
Джеоргуыбайы мæй, 1994 аз, 
Хъæдгæрон 
176 

ЧИ ДÆ, КÆЦÆЙ ДÆ? 
(Гапинæмæ) 
Чи дæ, чи? — зæгь-ма, кæцæй дæ, 
Кæд, мыййаг, фын дæ? 
Кæд ысчынди мын кæлæнтæ, 
Се скæнæг ды дæ? 
Хатын æз дæ лæгьз ныхасы 
Удцырыны тахт. 
Уаз, уæларвон цæстæнгасы — 
Зарæг æмæ кафт. 
Аив — д’акъахдзæф, дæ разылд, 
Хуры тын — дæ каст. 
Айсæфынц дæуæн дæ разы 
Хахуырдзинад, маст. 
Циу дæ разы Нефертити 
Конд æмæ уындæй?! 
Демæ нæу ысбаргæ ничи 
Удварны тыхæй. 
177 

У дæ хъомыс — сау бæгæны — 
Дард фыдæлты нуæзт. 
Уымæй донсаст лæг нæ кæны, 
Не ’фсæды дзы цæст. 
Кæд дæ сурæты Сатана 
Зæхмæ ног фæзынд? 
Уæд хъысмæт мын æй куыд радта? 
Кæд йæ зонд фæцыд? 
Æртхъирæны мæй, 1987 аз, 
Дзæуджыхъæу 
178 

Б. Г.-мæ 
Уырны мæ мæн мæ талæнты æнæлаз, 
Азау уыдтæ ды а зæххыл кæддæр. 
Æз та уыдтæн, æвæццæгæн, Таймураз, 
Тырсыйæггæ нæ бафхæрдтой æгæр. 
Мæрдты бæсты дæр агуырдтам кæрæдзи, 
Нæ разынд уарзт æмбыд босыл хæрдог, — 
Уæлæуыл дæр йæ уаз хъомыс нæ фæци, 
Хуыцау нæ уæд ысфæлдыста та ног. 
Ныр мæнæ дæ!.. — цыкурайы фæрдыгау, 
Кæй агуырдтон дыууæ дунейыл æз. 
Табу дын уæд, о не скæнæг — нæ Хуыцау! 
Нæртон уарзтæн кæй радтай нын фæрæз. 
Тæргæйтгы мæй, 1982 аз, 
Хъæдгæрон 
179 

* * * 
Ма кæн мæ цæстытыл сагьæс, 
Кар мæм бынтон фыдæх нæу, 
Алцы дæ зæрдæмæ ма хæсс, 
Амонд — кæй ма уынын дæу. 
Чи зоны, ахæм фæндоныл 
Барæй у не скæнæг лæуд, 
Æз цæмæй уарзон цæсгомыл 
Ма уынон азтæн сæ фæд. 
Тьæнджы мæй, 1996 аз, 
Дзæуджыхъæу 
180 

ФЫСТÆГ ФУРДЫ БЫЛÆЙ 
Фæрсыс мæ, куыд цæуы мæ зæрдæмæ ам, — 
Ам алцы — æхцондзинад удæн: 
Дзæнæтон рæсугьд æрдз, сыгьдæг уæдцæф, хьарм, 
Æрцардтæн йæ тæккæ раз фурдæн. 
Цъæх фурдимæ хъазы хæлбурцъытæй хур, 
Фурд былмæ йæ уылæнтæ суры. 
Арв райы зæлдагау, зæхх — цьæх æмæ бур, 
Æз та дæн æнкъардæй сæ цуры. 
Сæдæгай рæсугьдтæ ам найынц сæхи, 
Цъæх фурдæн йæ узæлгæ ’нхъæвзты. 
Бæргæ ма сæ фæстæ кæдцæрау тæхин,— 
Дæу мысгæйæ н’ахадынц цæсты. 
Дæ æрвон цæстытæ мæм дардæй кæсынц, 
Мæ цагьайраг уарзтыл та худынц, 
Æнæ дæу мыл бонтæ сындæгтай лæсынц, 
Дæуимæ мæ талæнтæ дзурынц. 
Майрæмы мæй, 1970 аз, 
Гагрæ 
181 

НОРСТ ЦÆХÆР 
Ыстылди мæй, фæхъæддых ирдгæ, 
Хъæмæ та хæтæнæй цæуын. 
Фæхастой талæнтæ мæ Ирмæ, 
Æз уым уæ кауы раз лæууын. 
Ды мæм-иу мæйыскастмæ ардæм 
Дæ мады сусæгæй цыдтæ. 
Цыфæнды дзурæнт хахуыр адæм, 
Мæнæн мæ тæхгæ зæд уыдтæ. 
Уæд уын уæ бур куыдзы дæр уарзтон, 
Уæ уынг дæр касти мæм хуыздæр. 
Мæ рухс монцтæ мæ уарзтыл хастон, 
Зылди фыццаг батæй мæ сæр. 
Хъысмæт нын уæд йæ фæндон загьта, 
Нæ фестæм уарзты сыкъа нозт. 
Ныр ногæй уарзт цæхæр ыскалдта, 
Кæцы уыд азты цæнды норст. 
Джеоргуыбайы мæй, 1969 аз, 
Горький 
182 

ÆРДЗ 
ÆМÆ ХЪЫСМÆТ 

ДЫУУÆ ХОЙЫ 
Куырис судзы, уадзы пиллон, 
Йе ’ртхутæг тæхы. 
"Бæтгæн, райхæл, æз фæлидзон! — 
Адæргæй зæгьы. 
Хотæ куы стæм мах дæуимæ, 
Иу уæзæгыл гуырд!.." 
"Нæ-нæ! — ма мæ бар хъæмпимæ, — 
Бæттæн айста дзырд. 
’Хо дын — хъамыл, хъоло — ’фсымæр, 
Дзала та — дæ тиу!" 
Худгæ балвæста хъæддыхдæр 
Куырисæн йæ риу. 
Куырис фæздæджы дзыназы, 
Удисæн кæны. 
Бæттæн тынгдæр æй æлвасы, 
Худæгæй мæлы. 
184 

Бæтгæн уыд æнхъæл, мыггагмæ 
Стыр хицау ысси, 
Куырис судздзæн, уый та артмæ 
Тавдзæни йæхи. 
Фæлæ куырисæн йæ риумæ 
Арт ыстахт уæлдæр... 
Арты бабын ысты иумæ 
Дыууæ хойы дæр. 
Кæфты мæй, 1961 аз, 
Мæскуы 
185 

холы 
Сырдтæ фæндаджы был хурварс, 
Пыхсы айк ыссардтой иу аз. 
"Тулæм адагмæ нæ минас!"— 
Бардзырд радта сырдтæн иу арс. — 
Уым æй акæндзыстæм дихтæ, 
Тагъд — мæцъисæн хъæдæй михтæ! 
Хорз сын бахсæдут сæ хихтæ, 
Рæвдздæр, мауал кæнут джихтæ!" 
Фæрæттæн сæ хъæр фæцыди... 
Мæцъис уайтагьддæр рæвдз уыди, 
Айчы бын тъыстæй лæууыди, 
Сырдтæй алчи йыл хæцыди. 
Дзæмбы систа арс йæ сæрмæ, 
Загьта:"Райдайæм, уæдæмæ. 
Æз куы снымайон æртæмæ, 
Уæд æрæлвасут дæлæмæ". 
186 

Арс "æртæ!" хъæрдæрæй загьта, 
Дзæмбы цырд дæлæмæ ’руагъта. 
Мæцъис айчы тынг ысцавта, 
Хъайла сыджытимæ сцагьта. 
Афтæ мæцъисæй ныр дæр, 
Айк фæлдахынц ма кæмдæр. 
Сусæны мæй, 1962 аз, 
Рыбинск 
187 

АРС ÆМÆ БИРÆГЬ 
Æмбисонд 
Арс йæ тых æмæ йæ зондæй 
Уыд дзырдцзæугæйыл нымад. 
Сырдтæм уый нæ каст бæрзондæй, 
Кодта хистæртæн лæггад. 
Сырдты иумæйаг фæндонæй 
Арс тæрхонгæнæг ысси. 
Тарст фыдгæнæг сырд йæ номæй, 
Знаг дзы ’мризæджы рызти. 
Цыд мæлæтдзаг тохы разæй, 
’Вдыста ныфс æмæ æхсар. 
Нæй уæддæр фæлидзæн азтæй, — 
Рацыди йыл комдзог кар. 
Тхаудта, лæгæты æрсади, 
Туджы нал баззади хъарм. 
Бонæй-бонмæ тади, руади, 
Рахуыдтой йæ сырдтæ «царм». 
188 

Хицаумондаг бирæгь цагъта 
Арсы раз йæ удæй арт. 
Арс ын цин æууæнкæй радта, 
Стæй йæ лæгæты ныммард. 
Сырдтæ пыхсы дзыхъхъ ыскъахтой, 
Мæгуыр уым æрцыди тъыст. 
Арсы кадæн иутæ загътой: 
"Цыртыл "царм" æрцæуæд фыст". 
Домдтой иннæтæ æргомæй, 
Цыртыл, дам, ныффыссæм "арс". 
Фæлæ бирæгьы фæндонæй 
Цыртыл фыст æрцыди "уафс". 
Ахуыдта нæ таурæгь дардмæ, 
Фæлæ мæн зæгъын фæнды, 
Ахæм цъæх бирæгьтæ махмæ 
Абон дæр дзæвгар хæты. 
Рухæны мæй, 1970 аз, 
Мæскуы 
189 

ÆЛГЪЫСТ 
Донхæрис цъитийы ’лгъиты, 
Донæн фæлгьауы йæ маст. 
"Цъити мæм ирдгæ æрвиты, 
Уастæн ныттайа æваст!" 
"Ау, уæд ды мæсчъы цы счындз дæ? 
Уартæ дын астымы фæз! 
Къудзи, сæрæй кæд рынчын дæ? 
Скæс-ма, кæцæй кæлын æз!" 
Цъитийыл æлгьыст æрцыди, 
Мæсчъы дон атад, ныхъхъус. 
Гом дзыхæй хæрис нымпылди, 
Дойныйæ мæсчъы ныххус. 
Æртхьирæны мæй, 1994 аз, 
Хьæдгæрон 
190 

ДЫУУÆ КУЫДЗЫ 
Иналæн йæ саухъулон гадздза 
Иу уаты йемæ цæры. 
Хуыцау ын дзæнæтон цард радта, 
Арыд фыд къусæй хæры. 
Инал æй "пъародистæй" хоны, 
У, дам, æппæтæй æххæст. 
Уый та рæйын дæр нæ зоны, 
Тилы йæ къуди æрмæст. 
Куы кæнид ысмудгæ йе кафгæ, 
Сырдтæм куы уаид уæндаг... 
Уый та йæ доны хуыпп таугæ, 
Гауызтыл уадзы ысмаг. 
Уæртæ мæ сыхаг Исахъ та 
Милайæ скодта кæртгæс. 
Цъиутæхæг кæртмæ нæ уагьта, 
Дзала — йæ лыстæн, йæ къæс. 
191 

"Мила ызнæмæй у серка", — 
Афтæ Исахъ-иу дзырдта. 
Уый, дам, фыдæбон дæр федта — 
Иунæгæй фысвос хызта. 
Сырæзт, ыскуыдз и уæтæры, 
Стонгæй æрвыста йæ цард. 
Чи зоны, уымæн сæ кæрты 
Абон æдзардæй ныммард. 
Афтæ у адæмы цард дæр, 
Амонд — бæлæгьы тæнгъæд. 
Бухъхъ царды бахауы цаудцæр, 
Йе "знæм" æрмæстдæр бæззæд. 
Кæфты мæй, 1996 аз, 
Хъæдгæрон 
192 

ИУ ХЪЫСМÆТ 
Хъæд цæгьдынц æнауæрдон фæрæттæ, 
Фатхъæдтæ, хъæрæгьæцтæ кæлынц. 
Тмæст ма мæсчъы фæрвытæ, фæдæгъдтæ, 
Донбылтыл æнæвнæлдæй лæууынц. 
У сæ хъысмæт адæмæн бæлæстау, 
Тохы бон куы ’рбалæууы мæлæт, 
Хуыздæртæй уæд ахæссы æнæвгьау, 
Цаудцæртæ та баззайынц фæсвæд. 
Цыппурсы мæй, 1992 аз, 
Дзæуджыхъæу 
193 

* * * 
Йæ иу къахæй мæрдты ис лæг, 
Зыны, æрхæццæ ис йæ хъаймæт. 
Тыхамæлттæй хæссы фæйнæг, 
Бæрæг у, рох дзы нæу йæ табæт. 
Нæ, нæ, нæ йæ ’рцахста мæ зонд... 
Лæг фæйнæг дыргъдонмæ æрхаста, 
Æмæ дзы ку’ арæзта æмбонд, 
Мæлæт æй раст гье уæд æрцахста. 
Куы зонид алчи дæр-иу бон, 
Кæд æм зындзæн мæлæт æд цæвæг, 
Нæ цард уæд басгуыхид зындон. 
Табу дын, а дуне ыскæнæг! 
Хурхæтæны мæй, 1995 аз, 
Дыгургом 
194 

ХУЫЦДУМÆ ТАБУГÆНГÆ ЦÆР 
Фидыс абон дæ фидæнæн хъалон, 
Дзаг йæ сагъæс, йæ мæтæй — дæ риу. 
Кæд дæ хъомыс нæ йыл дарыс абон, 
Уæд дæ сагьæс цы давы ’мæ циу? 
Уæд дæ зæрдæ цагьары цы дарыс, 
Стæй кæй хъæуы, кæй риссы дæ сæр? 
Абон цардæй кæд иу мисхал хъауыс, 
Уæд Хуыцаумæ табугæнгæ цæр. 
Лæг йæ бæллицты фæстæ куы уайы, 
Уæд æм фидæн фæзыны фынау. 
Фын та царды æцæгады стайы, 
Уд ысвæййы æнæууæнк сырдау. 
Тъæнджы мæй, 1997 аз, 
Мæскуы 
195 

ДЫУУÆ ДОНЫ 
Дыууæ донæн æзтагьдцæрæй 
Фæрсæй-фæрстæм — сæ калд. 
Кæрæдзимæ цæстаууонæй 
"Æзхуыздæр"-ыл — сæ загьд. 
— Цы сцырын и, цы, ме ’мбæлццон, 
Къæдзтæ-мæдзтæ сæлхæр?! — 
— Фæлæуу, æз та дыл фембæлон, 
Уæд сар кæны дæ сæр! 
Дыууæйæ дæр уæрæх фурды 
Ныр баппæрстой сæхи. 
Хæрамдзинад сæ нал судзы, 
Уый ам цыдæр фæци. 
Ам алкæмæн — æмхуызæттæ: 
Фæтк, бар æмæ тыгьдад. 
Ызгъорынц заргæ уылæнтæ 
Цъæх арвы бынты дард. 
Рухæны мæй, 1979 аз, 
Ригæ 
196 

ХÆРÆДЖЫ ХЪЫСМÆТ 
Ис фосæй алкæмæн дæр аргъ. 
Рæсугьд, хæрзконды ном и сагæн. 
Йæ минас хорз уазæгæн — маргь, 
Ис зарджытæ æфсургъы кадæн. 
Йæ ном фыййау куыдзæн — бæрæг, 
Гæдыйæн къонайыл - йæ бадæн. 
Цы кодта, цы, уæдæ хæрæг, 
Фæлдыст цæмæн æрцæуы знагæн? 
Рæсугъд куыд нæ вæййы къæлæу?.. 
Æмбал хæрæгæн нæй æккойæ. 
Куыдзау нæ кæны уый кьæу-къæу, 
Уæд æлгь цæмæн кæнæм йæ койæ? 
Лæг афтæ арæзт у æрдзæй — 
Уый хатгай сауы урс фæхоны. 
Æппæлы алы хатт куыдзæй, 
Хæрæджы та æвзæрæй гоны. 
Рухæны мæй, 1990 аз, 
Хъæдгæрон 
197 

ФÆСАУУОНМÆ НЫХАС 
Саргь, быд ехс æмæ гæрз идон 
Бæхдонмæ æввахс 
Фембæлдысты ’ртæйæ иу бон, 
Райдыдтой ныхас: 
"Дугьы лæг йæ уæз мыл дары, 
Не ’мбары мæ рыст. 
Барæг, ау, куыд нæ æмбары, 
Бæх кæй у æгуыст". 
"Дугьы бæх уæззау цы хæссы? 
Æгьдæнцæйтты згьæр?.. 
Стæй цы кусы? ’Рмæст мæ фæрцы 
Азилы йæ сæр". 
Саргьы гоппыл ехс æруагьта 
Хионау йæ хъæд: 
"Мах æрмæст æртæйæ, — загъта, — 
Дугьы стæм æгыгъæд". 
198 

Дугьы раст гъе уæд сæ дарæг 
’Нæ саргьæй æрцыд. 
Барцæй бæхы здæхта барæг, 
Ехс дæр æй нæ хъуыд. 
Кæфты мæй, 1987 аз, 
Дзæуджыхъæу 
199 

ЦЪЫХЫРЫ ’ФТАУЫ СЫФТÆР 
Рагуалдзæг. Цъыхыры ’фтауы, 
Ризгæ, тæрсгæйæ сыфтæр. 
’Взонг сыфтæр кьуыбартæ схъауы, 
Ивазы хурмæ йæ сæр. 
Сыфтæр нæ федта, нæ зоны 
Уады ’хситт, зымæджы хъызт. 
Арвмæ йæ быцъынæг тоны, 
Не ’мбары тас æмæ рыст. 
Цъыхыры федта, æмбары 
Æрдзы фыдызмæлдæн й’ад, 
Сыфтæры агьуды дары, 
Цалынмæ ’рцæуа йæ рад. 
Джеоргуыбайы мæй, 1986 аз, 
Калугæ 
200 

УРС ХАРБЫЗ 
Уазджыты ’хсæвæрмæ иу бон 
Базары райстон харбыз. 
Халсары кардæй нæ джиудтон, 
"Хорз дæн", - - дзырдта мын йæ хуыз. 
Рæсугьды хæдзармæ ’рхастон, 
Цинуаты — уазæг лæг, ус. 
Уазджыты фынгмæ йæ ’ркарстон... 
Уый та мын разынди урс. 
Азымы базар нæ дарын, 
Былмæ кæд фæзыны мал? 
Диссаг та уый у, æвзары 
Афгæ лæг царды æмбал. 
Тæргæйтты мæй, 1960 аз, 
п. Кажим 
201 

МÆРДЦЗÆСТ 
Къуыдзи дзырдцзæугæ лæг нæ уыди, 
Тызмæг, æнæ хæлар, идæдз. 
Кæд азтæ бирæ йыл нæ цыди, 
Уæддæр æнафоны ныкъкъæдз. 
Кæйдæртау хъуагармæй нæ царди, 
Йæ кæрт — уæгæр, йæ чыссæ — дзаг. 
Уæддæр æдзух ыстонгæй марди, 
Уый иикæд бахордта йæ фаг. 
Фæстауæрц боны рухсæй кодта, 
Æпнæтдæр касти йæм æвгьау. 
Уый чъири дæр къæрисæй хордта, 
Нæ дардта дарæс дæр лæгау. 
Æмбыд æвæрæнтæ фæкодта, 
Фæивта исбоныл йæ цыт. 
Йæ уд сæтæлæджы ныннорста, 
Сыхбæстæм мардмæ дæр нæ цыд. 
202 

Ныр мæнæ чырыны æдзæмæй, 
Къуьздзи æнусмæ у фынæй. 
Нæ хъуысынц хъарджытæ йæ кæртæй, — 
Цæссыг æрæппарæг ыл нæй. 
У царды алчи дæр мæлинаг, 
Æрцæудзæн искæд бон дæ рад. 
Лæджы уæвд зæххыл у хынцинаг, 
Йæ хатдзæг — хорз ном æмæ кад. 
Цыппурсы мæй, 1960 аз, 
п. Кажим 
203 

ФÆДЗÆХСТ 
Бур фæззæг. Сатæг. Цæгатæй 
Дыргъдонмæ цъæх мигь лæсы. 
Кæрдо ныййарæг бæласæй 
Бур цæстæй зæхмæ кæсы. 
Иухатт изæрмилты кæрдо 
Зæхмæ æрхаудта æваст... 
Сæххæст йæ бæллиц, йæ фæндон, 
Æрдзы у алы уысм барст. 
Бирæ ма фезмæлыд къалиу, 
Сыфтæртæ зæхмæ тылдта. 
"Ма фесæф, ма фæу галиу!" — 
Раст цыма дыргъæн дзырдта. 
Афтæ мæ балцмæ фыццаг хатт 
Зæдтыл фæдзæхста Дзыцца: 
"Зæрдæ æхцонадыл ма ратт, 
Амонд нæу "ис"-æй, — дзырдта. 
Цыппурсы мæй, 1984 аз, 
Смоленск 
204 

РАЙСОМ ХÆХТЫ 
Уæртæ сæуæхсид сырххъулæттæй 
Айнæджы былмæ ысхылд. 
Æртæх цъæх-цъæхид цым къутæртæй 
Кæрдæджы хъуырмæ æртылд. 
Къæдзæхтыл радæй сæрбæттæнтæ 
Райсомы тынтæ бæттынц. 
Къæсæртыл рагьæй, сæррæтгæнгæ, 
Арф комы дæттæ тæхынц. 
Уæрыкхъус мæсчъы йæ лæгæтмæ, 
Мæнæргьы тарфмæ лæсы. 
Сæгуытдзуг лæнчы цъæх сæрвæтмæ 
Æртæхы даргь фæд хæссы. 
Уæрццытæ райсомыл цингæнгæ, 
Сатæджы хойынц фæхтæй. 
Цæвджытæ фалдоны ’хситгæнгæ 
Кæрдæджы згьорынц рæнхъæй. 
205 

Урс цъити арвы цъæх тыгъдадмæ 
Ивазы внусты йæ сæр. 
Гъей-джиди, ацы фæндырдзагъдмæ 
Мин азы хъус æмæ цæр! 
Хуымгæнæны мæй, 1982 аз, 
Дыгургом 
206 

ЗЫМÆГОН ХЪÆД 
Зазы цъæх хихтыл 
Халас æрбадт, 
Найдыдта митыл 
Хуыргарк хъуыдатт. 
Нæзы ныккука, 
Арвмæ ныттигъ, 
Митæй — йæ цухъхъа, 
Бæрцытæ — их. 
Мæнæ тæгæр дæр, 
Уый фарсмæ — бæрз, 
Семæ цæмæндæр 
Фемдзаст дæн æз. 
Митын уæргъуынæй 
Уагьылы — ’мбæрзт, 
Тæрхъус йæ бынæй 
Дары йæ цæст. 
207 

Хъæддзæуттæ зарынц 
Комы хъæрæй, 
Дзоныгьтæ уайынц 
Хъæумæ рæнхъæй. 
Хъæды фæлгонцæй 
Райдзаст у цард, 
Риуы уæлмонцæй 
Равзæры зард. 
Æртхъирæны мæй, 1982 аз, 
Хъæдгæрон 
208 

ХУРЫСКАСТ ХÆХТЫ 
Бонвæрнон загьта 
Зæххæн хæрзбон, 
Мæйы фæуагъта 
Арвы кæрон. 
Хуры тын хæхтыл 
Фехста йæхи. 
Мигьы тæпп рæгьтыл 
Тезгьо фæци. 
Æфцæгæй худгæ 
Хуры цалх тылд, 
Кæрдæджы хъусмæ 
Æртах ныххылд. 
Айнæджы сæрæй 
Цæргæс ыстахт. 
Азæлыд хъæдæй 
Мæргьты хъæрахст. 
209 

Базмæлыд рындзыл 
Хохаг уæтæр. 
Рагьмæ фæтындзы 
Дзугты хуыздæр. 
Фарнхæссæг рухсмæ 
Райы нæ зæхх, 
Тас цу æнусмæ, 
Арвæн йæ цъæх! 
Хуммгæнæны мæй, 1960 аз, 
п. Кажим 
210 

РАГУАЛДЗÆГ 
Уалдзæгмæ фæхæссы 
Æртхъирæны бæх. 
Фæндаг куы фæтæфсы, 
Куы вæййы кæлæх. 
Пака урс æврæгьты 
Рог дымгæ хæссы. 
Бодзолитыл зæхмæ 
Тæдзынæг лæсы. 
Сырддонцъиутæ балтæй 
Кæртытæм тæхынц, 
Къутутæ ’мæ цартæй 
Гæдытæ хъæрзынц. 
Хуры тынтæ тавынц, 
Хъугом дæр фæтар. 
Дыргъдæттæ æфтауынц 
Хурвæрсты къуыбар. 
211 

Знон дæр ма кæм уагътам 
Дзоныгьтæ цæрдæг, 
Абон уым æрсагьтам 
Гудайæн лæдзæг. 
Хурмæ руайы, тайы 
Зымæджы пæлæз. 
Хуыр нæ уынгмæ сайы, 
Уæнгтæй лидзы уæз. 
Хуымгæнæны мæй, 1988 аз, 
Дзæуджыхъæу 
212 

СУСÆНЫ 
Диссаджы бонтæ, 
Арвыл къæм нæй! 
Мустæ ’мæ гонтæм — 
Ног хорæй зæй. 
Раггæрсты змæлы 
Удцзæфæй тау, 
Бахус гæнгæлы, 
Дзедыр фæсау. 
Сагæйттæ кафынц — 
Хосгæрсты хъазт. 
Дауæнтæ калынц 
Цæвджытыл маст. 
Æнтæфæй хид дон 
Уæнтыл лæсы. 
Сусæны иу бон 
Афæдз хæссы. 
213 

Хи фæллой — аргьау, 
Цины бындзар. 
О зæрдæ, маргьау 
Тæх æмæ зар! 
Сусæны мæй, 1996 аз, 
Хъæдгæрон 
214 

ÆНКЪАРД АФОН ХЪÆДЫ 
Бæлæсты ’хсæнты мæ бæхтæ 
Цъыфдзаст фæндагыл тындзынц. 
Бур цæссыг калгæ æврæгьтæ 
Хъæдæн йæ сæрты бырынц. 
Уазал хъæд ласы йæ гæрстæ, 
Калы сæ къæхты бынмæ. 
Ададжы мыртгæ бæлæстæн 
Ризынц сæ ахуырст былтæ. 
Бур кæлмæрзæнтыл фæдæгъдтæ 
Мадард бæгьнæгæй лæууынц. 
Бери чызджытау тæгæртæ 
Се ’лвыд дзыккутыл кæуынц. 
Дымгæ бæрз талаты схойы, 
Уыдон тыхызмæлд кæнынц. 
Раст цыма ’нæуынон мойæн 
Се ’взонг чызгонад дæттынц. 
215 

Халæттæ бæлæстыл бадынц, 
Дымгæмæ реуагæнгæ. 
Фæззæджы ’нкъард зарæг зарынц, 
Ивгьуыдыл ’уæууагæнгæ. 
Джеоргуыбайы мæй, 1988 аз, 
Хъæдгæрон 
216 

УАД БАЛТИЙЫ 
Къæвда стынг и, арв кæны гæрæхтæ, 
Фидиуджытау — чайкæтæн сæ хъæр. 
Хъеллау систой æнгуыртыл бæлæгьтæ, 
Семæ кафы уадцымгæ — сæлхæр. 
Урсбарц уылæн арвæрдынхуыз дæттыл, 
Фурд ысдаугæ айнæгмæ тæхы. 
Уым æрхæцы айнæгæн йæ тæрттыл, 
Фалдæр цъæхы ног уылæн тæлфы. 
Тоны фурд Палангæмæ йæ рохтæ, 
Зæлы дардмæ сонт уады цъæхахст. 
"808" ныккæны дард кæцæйдæр богътæ, 
Уый фæлгъауы уæлдæфæн йæ маст. 
Арвмæ схъиуынц фынк æмæ æртæхтæ, 
Хуыртæ згъæлынц уылæны дзыхæй. 
Фурд та ног æрбассивы йæ дæттæ... 
Æрдзимæ хъæбысæй хæцæн нæй. 
Рухæны мæй, 1979 аз, 
Ригæ 
217 

ÆМБИСОНДЫ КЪАЙАД 
Арвы дзаг сау мигьтæ дард рагттæй 
Хуссармæ уайсур кæнынц, 
Сау кæрцы скъуыдцзæгтау халæтты 
Дымгæтæ скъæфынц, хæссынц. 
Бæгьнæг хъæд хойынц æнауæрдон 
Уадцымгæ, зæгъ æмæ мит. 
Ласы мæ кæлæхы галуæрдон, 
Цæлхытæ систой æхситт. 
Ацафон — æрдзæн йæ ивæнты 
Цавæрдæр сусæггад ис... 
Хъызт, цыма фыццаг æртхъирæнты, 
Фæззæгæй домы цæдис. 
Æрдз сæ уæд дыууæйы пайдайæн, 
Рахоны ус æмæ лæг. 
Уыцы æмбисонды къайадæн, 
Зæхх та ысвæййы сынтæг. 
Джеоргуыбайы мæй, 1995 аз, 
Дзæуджыхъæу 
218 

ТÆРККЪÆВДА 
Уадцымгæ æфцæгыл февзæрди, 
Коммæ, сæлхæрау, тæхы. 
Раст цыма йе знæгтыл фембæлди, — 
Бæлæсты уигьы, цæгъды. 
Мигъы уæргьуынтæн фæтдзæгъдæнтæ 
Арв æмæ дымгæ кæньтнц. 
Ставд доны ’ртæхтæ, æмдзæгъдгæнгæ, 
Къæйдуртыл, сиргæ, тæхынц. 
Хойы хъæсдарджытæ Алæгон, 
Бæстæ — гуыппытæ *мæ арт. 
Раст цыма уæйгуытыл сахъ нæртон 
’Взары хъазуаты йæ кард. 
Хуыскъ адаг Терк цыма фестади, 
Нал ын ис арæн фæлгуыр. 
Хъæд цыма дон нызтæй ферра и, — 
Иуыл къæрццытæ, гуыр-гуыр. 
219 

Исдугмæ тæрккъæвда банцади, 
Ногæй ныррайдзаст и бон. 
Арв та æрбаста йæ камари, 
Комы ма абухы дон. 
Зæххыл та хуры тын асирдта, 
Арв йæхи систа уæлдæр. 
"Табу дæхицæн уа, Уацилла!" — 
Хохæгтæ кувынц кæмдæр. 
Æртхъирæны мæй, 1997 аз, 
Мæскуы 
220 

ÆРÆГВÆЗЗÆГ ХЪÆДЫ 
Хъæды хур нæ рæвдауы, 
Хъайлайау фæбур. 
Æхсæв ыл æрытауы 
Халасæй хъæццул. 
Дзегьа дæр дзы нал уасы, 
Уазал дзы у’хсæв. 
Кæрдæг бамбæхст халасы, 
Бамынæг йæ тæф. 
Знон кæм кодтой дымгæмæ 
Сыфтæртæ æмдзæгъд, 
Уым æрбакъæдз мугæмæ 
Худайстæй фæдæгьд. 
Мæнæ кæрз бæгьæмзæнгæй, 
’Фсæрмдзæстæй — чызгау. 
Фæрвыл кæрц — хуымæллæгæй, 
Морæгъуыз, цырвау. 
221 

Уарзын æз æрæгвæззæг 
Бурдзалыгæй хъæд. 
Фыццаг митыл æхсæрæг 
Ку’ акæны йæ фæд. 
Тъæнджы мæй, 1960 аз, 
п. Кажим 
222 

БÆРЗ ТАЛА 
Хъæдрæбын зади бæрз тала, 
Донæфсæст, æрдузы хъан. 
Урс буарыл — аив цъæх къаба, 
Къалиуты базмæлд — уæздан. 
Сонт дымгæ ’виппайды фехста 
Тала бæласыл йæхи. 
Уый та — рæуыг уд — нæ федта 
Ахæм æвирхъау тыхми. 
Адæргæй зæхмæ ныттасы, 
Сыфтæры тухы йæхи... 
Дымгæ æнæфсарм дзы хъазы, 
Хъæды чызг раны фæци. 
Афардæг сонт дымгæ, тала 
Æрдузы састæй нындзыг. 
Рацыд тæрккъæвда, æрдз калдта 
Раст цыма бæрзыл цæссыг. 
223 

Бахордта дымгæ æввонгæй 
Нымд уды монцтæ цъæхæй. 
Цал уды бабын и ’взонгæй 
Афтæ æвирхъау тыхæй?! 
Хуымгæнæны мæй, 1979 аз, 
Горький 
224 

ФÆСТАГ КУРДИАТ 
О сау мæлæт, цы дæ хъæуы мæнæй? 
Æд цæвæгæй мæ дæлфæдтæм цы ’рбадтæ? 
Æз дæн, мæлæт, фæллойгæнæг æрдзæй, 
Кæйдæртау мæм куы никуы уыд хæзнатæ? 
Мæ уæрджытыл дын не ’рлæудзынæн, зон! 
Дæ цæвæгæй, цагьайрагау, нæ тæрсын. 
Æнхъæлмæ мæм нæ кæсы, нæ, зындон, 
Барастырмæ тæригьæдтæ нæ хæссын. 
Мæ хæларæн мæм фарны хъомыс нæй, 
Цы ’ххуыс ын у мæ хынджылæггаг цард дæр?.. 
Цы пайда ис мæ фæдисы хъæрæй? 
Æндæра дæм æз рахæссин мæ кард дæр. 
Ирон фидыд, цæй, бæкæнæм, æмбал?! 
Æз разы дæн æвиппайды фæмардыл. 
Ды — не ’ппарыс мæ хæларæн йæ хал, 
Дæ хорзæхæй, ныууадз-иу æй йæ адыл! 
Джеоргуыбайы мæй, 1996 аз, 
Дзæуджыхъæу 
225 

СÆРГÆНДТÆ 
Хозиты Барис. "Æз Ирæй райгуырдтæн — 
йæфыртдæн" .... 
Æргом ныхас . . 
ИР - МÆ САГЬÆС, МÆ ЦИН 
Ныййарæг кæрт — фыдыбæсты гæбаз 
Хъæу .... 
Рагæй нæ федтон мæ Иры 
Ир — мæ зæрдæйы 
Хъæдгæрон 
Хетæгкаты Къостамæ . 
Ногбоны цин . 
9 Майы æхсæв Дзуарыхъæуы . 
Аскъуыди кафтæн йæ уидаг . 
Ололиимæ ныхас 
Рухс фидæнмæ хонджытæм . 
Иры хъайтар Хазбийы мысгæйæ 
Мæ хъæуккагмæ 
Мæ Иры сæрвæлтау мæ ’рхæсс 
"Нæ уарзын тар æхсæв..." 
Зарæг .... 
Ме ’мзæххонмæ 
Курдиат мæймæ 
Уаддзалх 
Мæстæлгъæд хъуыдытæ 
Мæутæхсæн . 
Мæхæлармæ . 
226 

Куырттаты комы 
Фæстагуысм . 
Æцæгдзинад æмæ фын 
Хостыхъоны ингæны цур 
Фыны ..... 
ЦАРД ФÆНДАГ У, МАХ - БÆЛЦЦÆТТÆ 
Цардыфурды . 
Арты фарсмæ . 
Хосдзау 
Цардвæндаг 
Цалынмæ ’рттива дæ цæст 
Нæ тæрсын 
Цалынмæ зæнæг цæрой 
Не ’ууæндын . 
Сагъæс 
Химарæг 
Сакъадахыл 
О, фæлæ... 
Донгуырой 
Фидæнмæ балц (Фын) 
Ныстуан 
Фæстаг бон . 
Мæ хъæздыг лымæнтæм 
Нæ къæрных бонджынтæм 
Куыдзы хъæстæ 
Хаст кæрты 
Иу куывды сбадæм 
Н. К. Рерихмæ 
Хæстон цырагь 
Æврæгътæм 
Цин хæсты быдыры бамбæхст 
Хæстæй хызт фæлтæр. 
227 

Уæууа .... 
Тæхудиаг ... 
Ме ’рыгондзинадмæ . 
Иуæй-иу хистæртæм . 
Стдæсаздзыд саби 
Арц æмæ така ... 
Хæс .... 
Хъазæн фæз . 
Цъындæг-мындæг 
Фыдзонд 
Ногбон æрцæуы 
Зымæгон бон ... 
Райгуырæн хъæуы мыртæ 
Тæхуды ... 
ЦЫ НÆ ’ВЗАРЫ УАРЗОН ЗÆРДÆ? 
Уаз æхсæв 
Сылгоймагмæ . 
Хæцгæ низ 
Малусæгафон . 
Æхсыргурмæ ... 
Диссаджыфын 
Бæгьа .... 
Мæлгьæвзæгтæ 
Ахсæв ардæм æртæхдзшн уаларвон 
Уарзæтты æхсæв 
Зæрдаив фыстæг 
Гуырысхо ... 
Æхсæвдзуæрра 
Уарзт — зæрæстон быдыр 
Уарзт рæдыд нæ бары 
Местъалы ... 
Кæмдæ? ... 
228 

Ма ку! . 
Дард азтæ мысгæйæ . 
Рухс сурæт 
Æртæ хæрисы . 
Айс дæ цагъарæй ныр бузныг! 
Æхсæв цады былыл . 
Зыгъарисгьы дæлармы 
Уæд-иу мæм æрцу... . 
Æвзонгад 
Ныууадз мæ 
Ног чындз 
Дыууæ сурæты 
Чи дæ, кæцæй дæ? 
Б. Г.-мæ 
"Ма кæн мæ цæстытыл сагъæс. 
Фыстæг фурды былæй 
Норстцæхæр . 
ÆРДЗ ÆМÆ ХЪЫСМÆТ 
Дыууæ хойы 
Холы . 
Арс æмæ бирæгъ (Æмбисонд) 
Æлгъыст 
Дыууæ куыдзы 
Иу хъысмæт 
"Йæ иу къахæй мæрдты ис лæг, 
Хуыцаумæ табугæнгæ цæр 
Дыууæ доны . 
Хæрæджы хъысмæт 
Фæсаууонмæ ныхас 
Цъыхыры ’фтауы сыфтæр 
Урс харбыз 
Мæрддзæст 
229 

Фæдзæхсг 
Райсом хæхгы . 
Зымæгон хъæд. 
Хурыскаст хæхгы 
Рагуалдзæг 
Сусæны 
Æнкъард афон хъæды 
Уад Балтийы . 
Æмбисонды къайад 
Тæрккъæвда 
Æрæгвæззæг хъæды 
Бæрз тала 
Фæстаг курдиат 
204 
205 
207 
209 
211 
213 
215 
217 
218 
219 
221 
223 
225 
230 

Л и гературно-художественнос издание 
Хнутов Констаитин Агубеевич 
ТРЕВОЖНАЯ ЛЮБОВЬ 
Стихи на осетинском языке 
Редактор и коррекгор И. X. ДЖАНАЕВА 
Художник и художественный редактор В. С. ГРИГОРЯН 
Технический редактор С. X. ГУТИЕВА 
Компьютерная версгка И. Г. РАЗОРЯ 
ЛР №030178 

Сдано в набор 17.06.97. Подписано к печати 13.10.97. Фор- 
мат бумаги 60x90 1/32. Бум. тип. №1. Гарн. шрифта 
"Таймс". Печать офсетная. Усл. п. л. 7,25. Учетно изд. 
л. 7. Тираж 1000 экз. Заказ №Л0$5 
Издательство "Алания" при Объединении книгоиздателей 
РСО-Алания, 362040, г. Владикавказ, пр. Мира, 25. 
Республиканское издательско-полиграфическое предпри- 
ятие им. В. А. Гассиева министерства печати и инфор- 
мации РСО-Алания, 362011, г. Владикавказ, ул. Тель- 
мана, 16. 


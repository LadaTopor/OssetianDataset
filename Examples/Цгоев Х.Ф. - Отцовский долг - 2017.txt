сшю 

цгъоиты 
ХАЗБИ 
ФЫДЫ ХÆС 
ОШ0О 
ДЗÆУДЖЫХЪÆУ 
2017 

ББК84(2Рос=Осе) 
Ц-54 
Цгъойты X. 
Ц—54 Фыды хæс [Текст]: Хазби Цгъойты. — Дзæуджыхъæу: Ир, 
2017- 159 ф. 
Цгоев Х.Ф. 
Отцовский долг 
15ВЫ 978-5-7534-1450-2 
Герон рассказов — наши современники. В их характерах автор стремнт- 
ся показать лучшие человеческие черты: благородство, честь, долг. Расска- 
зы напнсаны добротным осетинскнм языком, композпционно совершенны. 
„4702500201-4 с А- в4/1плл гь -ч 
ЦМ131(03)-17 617 84(2Рос»Осе) 
© ГУП «Издательство «Ир», оригннал-макет, 2017 
© Цгоев Х.Ф., 2017 
15ВЫ 978-5-7534-1450-2 © Габуев А.Ю., оформленне, 2017 

УÆЛАХИЗЫ СИДЗÆРТÆ 
Арын дзы мæ зыигхуыст хæстон фыд 
Федыры рухс ном 
ÆНÆНХЪÆЛÆДЖЫ УАЗÆГ 
«Охх, мæнæ мæ цы фын фæлыгъд!» — Ныууынæргъыдтон. Уыцы 
æнæхайыр дзыгъал-мыгъулмæ хъал радæн, фæлæ — мæ цæстытæ нæ 
гом кæныи: кæд ма ногæй афынæй уаин, мæ фын йæ фæдджитæй 
ацахсин æмæ, мæ цард-цæрæнбонты кæй уынынмæ бæллыдтæн, уый 
та фенин æмæ йæ бафæрсин: «Баба, кæд нæм æрыздæхдзынæ?.. Нæ 
цæстытæ дæм куы ныуурс сты...» 
Фыццаг хатт æй федтон фыны, фыццаг хатт мæм бахудт йæ 
мидбылты. Дзургæ иицы скодта. Æрмæст мын йе стыр армытъæпæн 
мæ сæрыхъуынтыл разæй къæбуты 'рдæм фæлмæн æруагъта. Уый 
мæнæн ахæм æхсызгон уыд, æмæ йæм сдзурын нал сфæрæзтон: йæ 
цъæх цæстытæм ын кастæн æмæ кастæн. Уыдон мæм худтысты æмæ 
худтысты. Цалдæр алыхуызон къамы нæм дзы баззад, алы ран дæр 
дзы йæ къæбæлдзыг бецыкк бæрæг дары, фæлæ йæ фыны нæ бафип- 
пайдтон. Æрмæст ын рахастон йæ цæстæнгас æмæ йæ цинелы фæд- 
джитæ. Куы мæ фæуагъта æмæ тагъд-тагъд къахдзæфтæй куы фæцæ- 
уæг, уæд йæ цинелы фæдджитæ дымгæмæ цæргæсы базыртау фæй- 
лыдтой. Æз æм ныхъхъæр кæнынмæ хъавыдтæн: «Баба!.. Кæдæм 
цæуыс?.. Мах дæм ныр æхсæзæм аз æихъæлмæ куы кæсæм!..» 
Фæлæ мæ дзых бамыр, байгом кæнын мын нал куымдта... Æмæ 
дын стæй — ацы æнамонды дзыгъал-мыгъул. 
Райхъал дæн, фæлæ мæ уæддæр нæ фæнды мæ цæстытæ байгом 
кæнын, боны рухс фенын. Хъæды лыггагау хъæццулы бын дæргъæй- 
дæргъмæ хуыссын, улæфын дæр мæм нæ цæуы. Цымæ дзыцца та кæм 
ис?! Йæ уынæр нæ хъуысы. Уый раджы сысты æмæ нæ дурын пецы арт 
бандзары, стæй хæдзары зылдтытыл афæстиат вæййы. О, фæлæ Фæр- 
дыг æмæ Таму та кæм сты? Ацы дзыгьал-мыгъул сæ нæ райхъал кодта? 
Цыппарæй дæр иу хъæдын сынтæджы хуыссæм. Таму кæстæр у, 
æмæ йæ дзыцца йæ фарсмæ къулæрдыгæй хуыссын кæны. Мах та 
Фæрдыгимæ — дæлфæдтæм. Æз — къулæрдыгæй, Фæрдыгæй кæстæр 
дæн æмæ мын рахауынæй тæрсы. Кæд, мыййаг, уый дæр сыстад 
æмæ дзыццайæн æххуыс кæны. Æдзухдæр йæ хæдзары миты йæ 
фарсмæ ис, хонгæ та йæ фæсæфсин кæны. Дзыцца куысты ис, исты 
5 

хъуыддаджы фæдыл районмæ ацыд кæнæ зианмæ, Фæрдыг йæ бæсты 
æфсииы митæ кæны, æфснайы, махæн цума кæны. Мах дæр нæ мæгуы- 
ры бон зонæм; куы нæ базмæлæм, уæд нын нæ куыстытæ чи бакæн- 
дзæн, ничи нын ницы ратдзæн. Уымæн æмæ алчидæр тыхцæрдтытæ 
кæны. «Сæ мæгуыры хъиутæ хæрынц», — афтæ фæзæгъы дзыцца. Йæ 
зæрдæ балхæныны тыххæй мах дæр фæразæм. Æнæуи дæр йæ цæссы- 
гæй йæхи арæх æхсы. Исты хъуыддæгты куы стыхсы, сæ бакæнын йæ 
бон куы нал вæййы, уæд иæ даргъ бандоныл æрбады, æмæ йæ хъарæг 
фемæхсы. Мах æй зонæм: баба хæстæй куы сыздæхтаид, уæд нæ кæ- 
уид. Уымæн æмæ ныр уый куыстытæ дæр дзыццамæ хауынц. Йæ 
фæйнæ фарс æрбадæм æмæ мах дæр йемæ фæкæуæм. 
Афтæмæй нæ иухатт не 'рвадæлты ус Анычкæ æрбаййæфта æмæ 
дзыццайæн алывыдтæ фæкалдта. Мах æм тынг фæмæсты стæм. Фæлæ 
дзыцца йæ сæрыл рахæцыд: «Уый мæ йæхицæн ницы агуры. Уымæн 
йæ лæджы Сыбырмæ ахастой, æмæ уый дæр дыууæ лæппуйы æмæ 
иу чызг иунæгæй фæхаста. Махæн ма паддзахад цыдæр капеччытæ 
фиды, уымæи та йæ цоты знаджы хъыбылтæ хуыдтой, афтæмæй 
бахъомыл сты. Зынтæн фæразын хъæуы, адæймаджы уд зæххыл ис — 
æргуыбыр æм кæн æмæ йæ сис». 
Фæстаг ныхæстæ æз хорз нæ бамбæрстон æмæ афарстон: 
— Дзыцца, уд та циу? Зæххыл цæмæн ис, кæд адæймаджы у, уæд? 
Уый нæ æртæйæ дæр йæ хъæбысы æрбакодта æмæ загъта: 
— Мæ хъæбултæ, зонут æй, ацы царды æнцонæй ницы ис! Æнæ 
фыдæбоиæй адæймагмæ ницы хауы, цы йæм æрбахауа, уый та йæ 
фарсыл нæ бахæцдзæн. Змæлын хъæуы, кусын; ахуыр кæнын. Зæхх 
барæвдауын уарзы, æмæ дын уæд уый дæр аккаг дзуапп ратдзæн. 
Æмæ дзы разы уыдзынæ, разы уыдзынæ дæ бакуыстæй, дæ цардæй. 
Аргъ дын уыдзæни адæмы æхсæн. Уымæн æмæ уд у адæймаджы 
цардыл хæцæг. Фенæн ын нæй, фæлæ мæнæ æз куы фæкæуын, уæд 
мæ уд фæкæуы, скъолайы уæ ахуыргæнджытæ куы раппæлынц, уæд 
та цин фæкæны мæ уд. Æмæ æз дæр схъæлдзæг вæййын. 
— Хуысгæ ма кæнут, — æвиппайды айхъуыстон дзыццайы хъæ- 
лæс — æмæ мæ хъуыдытæ фескъуыдысты. — Мæнæ-ма ракæсут, цы 
уазæг нæм æрбацыд. 
Уазæджы æфсарм нæ иууылдæр нæ хуыссæиы рабадын кодта... 
Фæлæ уаты æцæгæлон куы ничи ис... 
— Мæнæ, мæнæ... пецы раз, — дзуры дзыцца, — бедра куы сфæл- 
дæхта, уæд уый хъæрмæ дæр нæ райхъал стут? 
Дурын пецы раз зырзыргæнгæ лæууыд ноггуырд уæрыкк. 
— Дзыцца, уазал ын у, — дзуры Фæрдыг — Æри-ма йæ, æз æй 
хъæццулы бын бакæион. 
— Нæ! Ницы йын уыдзæн. Уадз æмæ уал хъарм пецы раз йæ 
хъуын ссур уа. Уый фæстæ иууылдæр дæу нæу!.. Йæ мад мын зайгæ- 
зайын амард. Уалдзæг нал кæны, холлагхъуагæй смæллæг æмæ... Нæ 
хъуджы æхсырæй йæ схæсдзыстæм. 
6 

Уыцы хуыцаубоны райсомæй фæстæмæ нæ урс къæбæлдзыг Уæрко 
ссис нæ бинонты фæндзæм. Фæрдыг æй йæ хъæбысæй дæлæмæ дæр 
нæ уагъта. Уый дæр ыл афтæ сахуыр, кæрты къуымты дæр йæ фæ- 
дыл зылд. Æхсæв-иу куы æрхуыссыдыстæм, уæд-иу æм сынтæгмæ 
сгæпп ласта. Фæлæ йын æй дзыцца йæ фарсмæ хуыссын никуы ба- 
уагъта. Дзырдта-иу ын: 
— Æгæр æй дæхиуыл ма ахуыр кæн, дæ хъæбысмæ йæ ма ис. 
Æрмыдул кæны. 
— Дзыцца, æрмыдул та цы у? — афарстон æй æз иуахæмы. 
— Дæ къухты, дæ хъæбысы кæй дарай, уый армыдул кæны, къан- 
нæгæй зайы. 
Дæрдтыл хъуыды кодта уæд дзыцца. Уæрыкк цæмæй байрæза, 
сыстыр уа, ууыл уыд йæ мæт. Уый мах базыдтам æрмæстдæр фæз- 
зæджырдæм, августы мæйы. Уæдмæ та уал цард йæ цыды кой кодта. 
Æмæ-иу фæсахсæвæр иумæ куы бакъорд стæм — алы æхсæв дæр 
нæхи фæдзæхстам Стыр Хуыцау æмæ Бынаты бардуагыл. Хæйрæ- 
джыты кой кæнын нæ нæ уагъта. Уыдон, дам, раздæр адæмимæ 
иумæ цардысты. Æмæ сæ рæстагæй цæрын нæ уагътой, сайдтой сæ. 
Уæд сæм Хуыцау смæсты æмæ сæ фæтары кодта. Æргом ма цæуыи 
сæ бон у æрмæст æхсæвыгон, талынджы. Æмæ уæд дæр сæ кæнон нæ 
уадзынц — адæмæн фыддзинад кæнынц, сæ бакуысты бæркад сын 
скъæфынц, истæмæй «нал» куы фæзæгъынц, уæд. Къæрцхъус сты, 
æхсæвыгон дуæртты, рудзгуыты хуынчъытæй фæхъусынц, æмæ сæ 
кой куы скæнай, уæд сын уый æфсон у фыдбылыз ракæнынæн. 
— Сæ кой ма кæнут æхсæвыгон! — ныффæдзæхста нæ дзыцца. 
Райсомæй та нæ уасæгойæ тæрсын кодта. Дзырдта-иу нын: Хъуамæ 
райсомæй хурыскастыл æмбæлай. Сывæллæттæ та хъуамæ, уасæгой 
цалынмæ нæ ныууаса, уæдмæ сыстой. Науæд сæ уасæгой фæсай- 
дзæн. Куы фæуасы, уæд куыд фæдзуры, уый зонут: «Дидтут, дидтут, 
фынæйы дзæкъулы ма мæм сдæттут!» Уый дæр кæддæр адæймаг 
уыд, сывæллонæй йæхи ницæмæй тыхсын кодта, ницæуыл сахуыр 
æмæ маргъ фестади. 
— Дзыцца, уый та куыд, радзур-ма нын æй, — æрхатыдыстæм æм 
иу изæр. Уый нын загъта: 
— Изæры нæ куыстытæ куы бакæнæм, уæд. 
Æмæ нын фæсахсæвæр радзырдта: 
«Хорз, æфсармджын æмæ фæрныг хæдзары бахъомыл рæсугъд, 
гуырвидауц, йæ дзыккутæ йæ зæвæттæм кæмæн æххæссыдысты, ахæм 
чызг. Бинснты уарзон, мады хъæбысы хъомылгонд. Ницæмæй йæ фæл- 
мæцын кодтой. Суанг ма йын йæ даргъ дзыккутæ дæр йæ мад фаста. 
Буцхаст, æнæрцæф чызг, йæ чындздзон кармæ куы бахæццæ, 
уæд йæ амонд хорзæй ссардта. Йæ мойы хæдзары бæрцæй цалдæр 
боны куы ацард, уæд йæ сæр цæхсын æрымысыд. Тæвд дон, хуырх 
æрцæттæ кодта йæ уаты. Йæ сæр цæхсадта, фæлæ йæ дзыккутæ куыд 
ныффаса, уымæн ницы амал ардта. Сæры астæуæй сыл сæрвасæн 
7 

æруадзы, æмæ йын уæхсчытæй дæлдæр нал комы, сæрыхъуынтæ 
ныссуйтæ сты. Уырдыгæй дæлдæрты сæм бавналы, æмæ та чысыл 
дæлдæры сæрвасæн сæрыхъуынты ныссæдзы. Йæ даргъ сæрыхъуын- 
ты райваз-байваз, ратон-батон кæны æмæ схъуырдухæн, фæлæ сын 
сæ ныллæгъз кæнынæн ницы фæрæз ары. Сфæлмæцыд сæ. Цы ма сæ 
фæкæна уыцы хуызы? Раст сыл хæсгард æрбауадз æмæ сæ уæхсчы- 
тæй дæлæмæ ахауын кæн, уыцы фæндон дæр æм фæзынд. Фæлæ йæ 
мадæй нæ бауæндыд. Стæй йæ мойæ, æфсинæй дæр æдас нæ уыд. Йе 
'нæбонæй йæ зæрдæ суынгæг, æмæ хæкъуырццæй кæуын райдыдта. 
Уыцы рæстæджы йæ хицау къæлæтджыныл бадттыргъы. Йæ чын- 
дзы хъынцъым йæ хъустыл æруад, æмæ йæм уаты рудзынгæй аивæй 
бакаст. Уый хуыссæныл ныддæлгом æмæ кæуы. Йæ æрдæгфаст сæ- 
рыхъуынтæ йын бафиппайдта æмæ бамбæрста, йæ куыды сæр цæуыл 
у, уый. Тыргъты йæ лæдзæгæй къупп-къупгæнгæ иуæрдæм рацыд, йæ 
чындз æй куыд фехъуыстаид, афтæ, стæй ныхъхъæр кодта: 
— Гъе уæлæ фыййау! Дæ фос дæлейæ уæлæмæ раздах! Дæлейæ 
уæлæмæ! О, о! Дæлейæ уæлæмæ. 
Чындз райдианы йæ хицауы къæхты уынæр æмæ лæдзæджы 
къупп-къупмæ йæ кæуын фæуагъта, уырдыг алæууыд. Стæй йын йæ 
хъæр ныхас куы айхъуыста, уæд йæ уаты рудзынгæй хохы фахсыл 
йæ цæст ахаста, фæлæ дзы фосы рæгъау не суыдта æмæ ныхъхъуы- 
ды кодта, хицау кæмæ дзырдта, ууыл. Йæ зонд æрцахста, фыййауы 
æфсон уымæ кæй дзырдта, чызг дæумæ дзурын, чындз ды йæ бам- 
бар. Ома, сæрыхъуынтыл уæле дæлæмæ нæ, фæлæ дæлейæ уæлæмæ 
фасгæ ссæуын хъæуы. Афæлвæрдта сæ, æмæ йæ зæрдæ барухс. 
Йæ даргъ сæрыхъуынтæ фаст æмæ дыууæ дзыккуйы быд куы 
фесты, уæд та йæ сагъæстæ сæ быны скодтой, нырма мæ хицауы раз 
цы цæсгомæй æрлæудзынæн, афтæ æгуыдзæгæй æцæгæлон хæдзары 
куыд цæрдзынæн, зæгъгæ. Йæ тыхсты хъуырынарæгмæ куы сси, 
уæд лæгъстæ кæнгæ скуывта: 
— О Дунескæнæг, ме сфæлдисæг Хуыцау. Зæххыл цыдæриддæр 
ис, уый — дæ фæрцы. Мæ тыхсты мæ иунæгæй ма ныууадз. Æфсарм 
мæ ацы къæсæрæй ахизын нал уадзы, мæ хицауы раз фæхудинаг дæн 
æмæ мын адæймагæй цæрæн нал ис. Тæхгæ маргъ мæ фестын кæн! 
Чындзы скуывд Хуыцаумæ фехъуыст. Фæтæригъæд ын кодта æмæ 
йæ Уасæгой фестын кодта. Маргъ уаты гом рудзынгæй ратахт, тыр- 
гъы ногæхсад дзаумæттæ ауындзæн бæндæныл абадт. Хицау ын йе 
скуывд фехъуыста æмæ базыдта, йæ чындз Хуыцауы фæрцы тæхгæ 
маргъ кæй фестад, уый. Йæ чындзыл æнувыд уыд, ауындзæн бæн- 
дæнмæ ма йæм батагъд кодта, ацахсон æй, атæхын æй ма бауадзон, 
зæгъгæ, фæлæ маргъ йæ цæстыты раз ныппæррæст ласта æмæ атахт. 
Йæхи хæрдмæ систа æмæ ма йæ хицаумæ бауасыд. Æмæ ма абон 
дæр Уасæгой уыцы ныхæстæ фæлхат кæны йæ уасты: «Гакк-гукк, 
гакк-гукк!» У уыцы чызгау рæсугъд, схъæл, уæздан, фæлæ, йæхи- 
цæн ахстон дæр чи нæ кæны, иу бынат чи нæ хъарм кæны, ахæм 
8 

маргь. Æгæр-мæгуыр, æйчытæ дæр иннæ мæргъты ахстæтты æфтауы. 
Уыдон ын сыл къуыртты фæбадынц, цъиутæ сæ рауадзынц æмæ йын 
сæ схъомыл кæнынц. Чызгæй йæ къух уазал доны дæр куыд нæ 
тъыста, маргъæй дæр у ахæм. Ис ын дзыккутау даргъ къæдзил. 
Дзыццамæ алцыдæр нымад уыд: æхсæв-боны алы афонæн дæр 
ын зæдтæ æмæ дауджытæ уыд. Уæлдай тынгдæр йæ зæрдæ дардта 
Уастырджийыл. Баба хæстмæ куы ацыд, уæд ын фыр нывонд дæр 
скодта. Мах æй нæ хъуыды кæиæм. Таму ма гуыбыны уыд, Фæрды- 
гыл цыппар азы цыд, мæныл — дыууæ. Йæхæдæг куыд дзырдта, 
афтæмæй æртæ хæбизджыны скодта, сыхаг зæронд лæгмæ фæдзырд- 
та. Фыры скъæтæй кæртмæ ракодта, æмæ зæронд лæг нывондагыл 
Уастырджийы фарн бафтыдта. 
Уæд ма хæхбæсты цардыстæм. Бабамæ æнхъæлмæ кæсгæйæ, ны- 
вонд фыр сыстыр, æмæ йæ иу фæззæг бирæгътæ хизæны бахордтой. 
Дзыцца арæх мæт кодта, йæ бахъахъхъæнын йæ бон кæй нæ баци, 
ууыл. Уый, дам, хорзы иысан нæу. Йæ ныфс ын бынтон асаста йæ 
сæрбæттæны сæфт. Бабайы æлхæд дзаума. Æмæ йын æй чи адавта, 
уый йæ сау куы сахорид, цæмæй йын æй дзыцца мауал базыдтаид. 
Дзыцца йæ уæддæр базыдта, фæлæ йæ кой дæр нал скодта. 
Алцæмæй дæр нымд уыди, алцыдæр æм нымад уыд. Исты хорз 
хабар-иу куы фехъуыста хæстонтæй, уæд нын-иу æй изæрæй æнæ- 
мæнг радзырдта. 
— Зонут, дæлæ Арыхъхъы рæгътыл иу хъæуæй фарон цы хæстон 
ссыд, уый, дам, суанг Германы зæхмæ бахæццæ, — дзырдта нын-иу 
æхсæв, — æмæ, дам, Берлины стыр хæстыты агъоммæ иу мæйрухс 
æхсæв, кæрдæгыл уæлгоммæ хуысгæйæ, бæлиццаг хъуыдытæ кодта: 
«Ехх, цымæ ма Ирыстоны сæрмæ иу ахæм мæйрухс æхсæв фендзы- 
нæн?» Фендзынæ, зæгъгæ, йæм куы æрбайхъуысид ныхас. Лæг ра- 
бадт, æмæ йæ разы лæууы урсзачъе зæронд лæг. Фæгæпп æм ласта, 
æмæ лæг цыдæр æрбаци. Уый Лæгтыдзуар уыд, мæ уыд йæ нывонд 
фæуа. Уый фæрцы лæг хæстæй æрыздæхт сæрæгасæй. Табу йын уа! 
Мах дæр нæ зæрдæ ууыл дарæм.. 
— Дзыцца, æмæ хохæй цæмæ ралыгъдыстæм, — фæрсын æй æз, 
— баба куы æрыздæха, уæд нæ кæм агурдзæн? Ам цæрæм, уый цæ- 
мæй базондзæн? Стæй нæ фехъуыстай, иу хъæумæ фæндагыл, дам, 
æхсæвыгон иу хæстоиы бирæгътæ куы бахордтой. Нæ хохаг хъæумæ 
фæндагыл хъæд ис? 
— Ис дзы, ис, мæ хъæбул. Фæлæ районы зонынц, мах уым кæй 
нал цæрæм æмæ йын ардæм бацамондзысты. Ардæм горæтæй æнцон 
æруайæн у. Иу хъæуы сæрты хизын æй бахъæудзæн. Æндæр нæ... 
— Æмæ мах дæр нæ зæрдæ кæуыл дарæм, дзыцца, уымæн йæ ном 
цæуылнæ дзурыс? — фæрсы йæ Фæрдыг. — Лæгтæ куывдты куы 
фæзарынц, уæд æй уыдон хъæрæй куы дзурынц. 
— Уый Лæгтыдзуар у, табу йын уа, мæ чызг. Уыдонæн йæ ном 
дзурын æмбæлы, фæтчы. Сылгоймæгтæ та дзы нымд кæнынц. Ды 
9 

дæр ын йæ ном макуы зæгъ. Табуйаг у. Уый фæрцы нæм кæд уæ фыд 
сæрæгасæй æрæздæхид. Йæхæдæг бынтон сидзæрæй бахъомыл. Нæ 
фыды рæвдыд федта, нæ — мады. Фыды 'рдыгæй уын нæ нана ис, нæ 
— дада. Йæ мад, дзидзидай ма куы уыд, уæд амард. Æмæ йæм æй 
чырынмæ куы бахастой, уæд дзы дзидзи æркуырдта. Ахæм æнæм- 
баргæ ма уыд. Йæ ныхасмæ адæм нырдиаг кодтой, æмæ уæд уый дæр 
ныккуыдта. Устытæ йæ йæ фыды æфсымæр Голойы бинойнаг Дзесте- 
лонмæ алæвæрдтой. Загътой йын: «Мæнæ дын дзидзи...» Ома, абонæй 
фæстæмæ кæй æвджид уыдзынæ, уый. Æмæ йын йæ мады файнусты 
уæдæй фæстæмæ йæхи сывæллæттæ дæр «Дзидзи» хонын райдыдтой. 
Сывæллон цы хъусы, уый дзуры. Мæн дæр Голотæ чындз хонынц 
æмæ мæм сымах дæр фылдæр «Чындз» куы дзурут. 
Уæ фыды уын Голотæ хи хъæбулау бахъомыл кодтой. Фæлæ 
ахуыр йæхи хъару æмæ зондæй скодта. Ахуыргæнæг ссис. Царды 
цынæ фыдæбон бавзæрста, æвæццæгæн, ахæм нæй. Æмæ ма йын 
уый та хæст... 
Куыд тынг æнхъæлмæ каст дзыцца бабамæ! Нæ йæ уырныдта йæ 
адзал. Кæд Уæлахизы бонæй фондз азы рацыд, уæддæр ма йæм 
æнхъæлмæ каст. 
Æнхъæлмæ йæм кастыстæм мах дæр. Алы æфсæддоны фæстæ 
дæр-иу кæсгæйæ баззадыстæм. Æхсæв нæ куыдз кæуылдæр рæйы, 
уæд-иу нæм, баба кæд хæстæй сыздæхтийы хъуыды фæзынд, æмæ иу 
æхгæд рудзгуыты хуынчъытæй æддæмæ кæсыиыл фестæм. Дзыцца 
уарзта бабайы кой кæнын. Йæ царды алы фæзынд дæр ын бæлвыр- 
дæй зыдта æмæ дзырдта. Мах та йæм хъусынæй не 4фсæстыстæм. 
Уый ныхæстæй базыдтам цъæхцæст кæй уыд, бæрзондгомау, йæ сæ- 
рыхъуынтæ нæдæр сау уыдысты, нæдæр бур. Нозтджынæй йæм ни- 
куы æрбацыд. Æдзухдæр хъуыддагыл хæст, бæрнон. Колхозы сæр- 
дарæй дæр æй уымæн равзæрстой. Æмæ, дам, хъæздгуытæй иу хъæр 
кодта: «Мæ кæрцы зæрæдты чи схъомыл, ныр мын уый хъуамæ 
хицау уа!» Фæлæ йæ адæм уарзтой, хъуыддаджы лæг кæй уыд, уый 
тыххæй æмæ йæ сæхицæн сæрдарæй уымæн равзæрстой. 
САУ ГÆХХÆТТ 
Дзыцца фарста алы хæстоны дæр йæ бæлццонæй. Нæ федтон, нæ 
фехъуыстоиæй дарддæр никуы ницы дзуапп фехъуыста. Фарста хъæу- 
советы æххæсткомы сæрдары, йæ фарст бахæццæ æфсæддон комис- 
сарадмæ дæр. Æмæ нæм иуахæмы комиссарадæй æрбахастой йæ сау 
гæххæтт. 
Мах скъолайы уыдыстæм. Скъолайæ хæдзармæ фæндагыл нæ 
хъустæ дардæй ацахстой дзыццайы кæуыи, æмæ нæ цыд фæтагъддæр 
кодтам. Хæдзары йæ цалдæр усы сабыртæ кодтой. Дзыцца нæ куы 
ауыдта, уæд нæ йæ хъæбысы æрбакодта æмæ тынгдæр нырдиаг кодта: 
10 

— Нал ис уæ фыд, мæ хъæбултæ! Мæ арт бауазал! Абон нæм йæ 
сау гæххæтт æрбахастой. Ныр ма куыд цæрдзыстæм?!. 
— Сау гæххæтт дæр алы хатт раст нæ рауайы. Дæхиуыл фæхæц, 
дæхи фæфидар кæн дæ сывæллæтты раз, — æрхатыд æм сыхы усты- 
ты хистæр Нуца, — уæлæ Комгæроны иу бинонтæм дæр сау гæххæтт 
бахастой, стæй цасдæры фæстæ сæ хæстон фæзынд. 
— О, о! — йæ ныхас ын ацахста Сона. — Тохы, дам, куы бацыды- 
стæм, нæмгуытæ ихуарæгау куы кодтой, уæд мæ алыварс хæстонтæ 
цагьды кодтой. Мæнæн та, дам, мæ хъусы чидæр дзырдта: «Размæ 
цу! Размæ цу!» Æз дæр цыдтæн æмæ уацары бахаудтæн. 
Америкæгтæ сæ суæгъд кодтой. 
Дзыцца ныхъхъус. Сау гæххæттыл фæдызæрдыг, æвæццæгæн. 
Æмæ удыгас адæймагыл кæуын нæ фæтчы. Йæ зæрдæ-иу куы æрба- 
уынгæг, уæд-иу, йæ цæссыгтæ сæрфгæйæ, ацы хъуыды иу æмæ дыууæ 
хатты нæ загъта. 
Нæ! Нæ фæндыд дзыццайы, бабайы сæфты хабар æцæг рауайа, 
уый. Цæмæдæр ма æнхъæлмæ каст. Фарста йæ фыды, хистæрты, 
хæстонты. Рæстæг цыфæнды зын дæр дзæбæх кæны, кæд носæй баз- 
зайы, уæддæр. Æмæ ма фæззæгмæ æнхъæлмæ каст. Уæдмæ хорзæй 
куы ницы фехъуса, уæд ын сфæнд кодта хæрнæг скæнын, стæй та 
хистытæ кæнын. Ныууадз уыцы хъуыды, дæлæ уал дæ сидзæртæм 
æркæс, зæгъгæ, йын дзырдтой чидæртæ. Фæлæ бабайы хъуагæй дзыц- 
цайы хъуыры къæбæр нæ хызт. «Ныр кæд уæ фыды раз Мæрдты 
бæсты ницы ис, æмæ искæй рухсаджы хаймæ æнхъæлмæ кæсы... Мах 
та ам нæ гуыбынтæ æфсадæм, — йæ уынаффæ рахаста махмæ дæр. — 
Уæ зæрдæтæ мыл ма фæхудæнт, мæ хъæбултæ. Мæнæн мæ амонд 
мæрдтæм йемæ ахаста. Зын, тынг зын мын у ацы хъуыддаг бакæ- 
нын. Фæлæ æндæр гæнæн нæй. Уæ фыды раз истæмæй аххосджын, 
къæмдзæстыг уон, Мæрдты бæсты исты хъуаг уа, уый мæ нæ фæн- 
ды». Æмæ арф ныуулæфыд... 
Цы йын загътаиккам мах та, нæ бон цы уыд. Йæ уынаффæ нын 
уыд иумæйаг. Уæлдайдæр нæм бабайæ сау гæххæтт куы æрбахастой, 
уæдæй фæстæмæ йын авгау æрхауынæй тарстыстæм. Мады æмæ фыды 
бынаты дæр нын уый куы уыд, æмæ йæ цума йæн «нæ» зæгъын дæр 
нæ фæрæзтам. 
СИДЗÆРТÆ 
Бабайы сау гæххæтт куы райстам, уæдæй фæстæмæ ныл сидзæр- 
ты ном сбадт. Уæлахизы сидзæртæ. Ома, Уæлахиз ныл æрцыд, фæлæ 
— сидзæртæй. Афтæ хуыдтам, йæ фыд хæсты кæмæн фæмард, уыдо- 
ны. Ныр мах дæр... Цыдæр капеччытæ дæр нын фидын райдыдтой. 
Фæлæ раздæрау цардыстæм иæхи фыдæбон æмæ дзыццайы цæгаты 
æххуысы фæрцы. Нæ егъау цæхæрадон нын-иу галтæй бахуым код- 
11 

той. Къæпийæ йын-иу йе ставд пелтъытæ ныллыстæг кодтам — пох- 
цийы фаг бæх кæнæ гал кæм уыд! — æмæ дзы-иу байтыдтам нартхор, 
хъæдур, ныссагътам-иу картоф. Сæ тыллæг хæрынæн, хъæллæгъ та 
— нæ хъуг æмæ фыстæн — холлагæн. Хосгæрст кæм уыди, стæй нын 
æй чи ныккарстаид. Мæнæуы ссад стæм уыд æмæ нын адджинагæй 
уæлдай нæ уыд, нартхоры кæрдзынæй фæлмæцыдыстæм. Уæливыхтæ 
æрмæстдæр — бæрæгбæтты. 
Зын, хъизæмайраг цардæй цардысты адæм фæсхæст азты. Фæлæ 
кæрæдзийыл æууæндыдысты, гомдуарæй цардысты. Пайдайы фæдыл 
нæ цыдысты, æгъдауыл кодтой алцыдæр. Сидзæргæсмæ йæ тыхсты 
фæкæсын лæгдзинадыл нымад уыд. Дзыцца-иу быдыры афтид хъæрм- 
хуыпп куы бацымдта, йæ дзулы карст махæн куы æвæрдта, уæд-иу 
иннæтæй дæр разынд ахæмтæ, махæн йæ хай чи рарвыста. Æппæты 
тынгдæр фæсхæсты хъызт зымæгты уазалæй фæлмæцыдыстæм. Æрдæг- 
арæзт хæдзары цардыстæм, æмæ дзы дурын пецы хъарм бирæ нæ 
лæууыд. Колхоз адæмæн радгай ласта суг галтыл, бæхтыл. Махæн 
дæр. Фæлæ нын колхозы ласт нæ фаг кодта. Æмæ-иу сугхъуаг куы 
кодтам, уæд нæ разы райсомæй цал хатт æййæфтам бричкæйы фæстæ 
сыфцæй ласт хъæды лыггаг, уал хатты нæ рæвдыдтой сæ уды хъар- 
мæй. Хатт-иу æй зонгæ дæр нæ бакодтам, чи йæ æрласта, уый. 
ФÆРДЫГ БÆЛЛÆХЫ БАХАУДТА 
Фæрæзтам алцæмæн дæр. Æрмæст нын Фæрдыг куы фæрынчын 
æмæ рынчындонмæ куы бахауд, уæд нæ ныфс цыдæр фæци. Алыхуы- 
зон хъуыдытæ нæ хордтой: исты йыл куы æрцæуа, мыййаг, æмæ 
баба хæстæй куы æрыздæха, уæд æй нæ агурдзæн?.. Мæ кæуындзæг 
мын-иу мæ хъуыр ахгæдта, афтæмæй згъордтон талынджы колхозы 
правленимæ машинæ агурæг, цæмæй йæ тагъддæр рынчындонмæ 
аласой. Æмæ кæуылты згъордтон? Хæйрæгбадæн фæрсаг уынджы. 
Хæйрæг нæ, фæлæ мыл уæйыг куы фембæлдаид, уæд дæр дзы нæ 
фæтарстаин. Лæфлæфгæнгæ бахæццæ дæн бынатмæ. Хъахъхъæнæгæн 
бамбарын кодтон мæ цыды сæр. Уый, кæрты шофыртæй быдырæй 
чи æрцыд æмæ йæ машинæ йæ бынаты чи æвæрдта, ахæмæн хъуыд- 
даг куы бамбарын кодта, уæд уайтагъд фæраст. Афарста мæ, кæм 
цæрут, зæгъгæ, æмæ мæ йæ фарсмæ абадын кодта. 
Хъуыддаг та рауад афтæ: Фæрдыг цума мæ рæвдз уыд, кæд ыл 
нырма дыууадæс азы йеддæмæ нæ цыд, уæддæр. Уыцы изæр дæр та 
йæм сыхæгты лæг фæдзырдта, мæ цæстытæй рæстмæ нæ уынын дыу- 
уæизæрастæу æмæ ма мын мæ цырагъы фæтæген ныккæн, зæгъгæ. 
Хæст;он лæг уыд, цæфтæй сыздæхт, лæдзæджы æнцæйтты цыд. Уыцы 
изæр йæ бинойиаг кæмдæр уыд æмæ æрæгмæ цыд. 
Фæрдыг изæрдалынгты цырагъ судзгæ баййæфта æмæ дзы фæ- 
тæген афтæмæй кодта. Цырагъ йæ къухтæй æрхауд, фæтæген ыл 
12 

спырх: йæ цæнгтыл, йæ цæсгомыл æмæ йын сæ арты æвзæгтæ ацах- 
стой. Гъæ, мæ хæсгæ мæрдтæ, зæгъгæ, ма фæхъæр кодта лæг, йæхи 
йыл баппæрста, йæ цинелы йæ атыхта. Фервæзын æй кодта, фæлæ 
йæ районы дохтыртæм ласын хъуыд, йæ сыгъдтытæ дзæбæх кæнынмæ. 
Мæ хъустыл ныр дæр ма уайынц дзыццайы хъарæджы ныхæстæ: «Сау 
бон мыл акодта. Фæлтау æм мæхæдæг куы суадаин. Мæ чызджы мæхи 
къухтæй арты баппæрстон», æмæ та-иу йæ уæрджытæ æрхоста. 
Машинæйы нæхимæ фæндагыл Фæрдыгыл хъуыдытæ кæнгæ мæ 
зæрдыл цæмæдæр гæсгæ æрбалæууыд, дзыцца нын дыгоппон маргъы 
тыххæй цы таурæгъ ракодта, уый. 
Дыгоппон, дам, раздæр чызг уыд. Авд æфсымæры кæстæр æмæ 
ма уымæй дæр иунæг хо. Буц уыди мад æмæ фыдæн. Уæлдай буц- 
дæр та — йе 'фсымæртæн. Æрхъæцмæ йыл нæ хъæцыдысты, чи йæ 
тынгдæр барæвдауа, ууыл архайдта алчидæр. Æфсымæртæ-иу цы- 
фæндьт тых куыстæй здæхгæйæ дæр хъуыды кодтой сæ хойы зæрдæ 
барухс кæныныл. Хиконд хъазæны хорзæй, чындзытæй, рæсугъд 
тыччытæй æмæ æндæртæй дзаг уыди йæ хуыссæны алыварс. Уал- 
дзæджы, зæгъай, хосгæрсты афон — цы хуыздæр, хæрздæфгæнаг- 
дæр дидинæг хастой сæ хойæн. Дидинджытæй-иу ын рæсугъд сæр- 
дзæгтæ сбыдтой. Уæдæ цы халсары, хæринаджы, дыргъы хорз ахæ- 
ра, цы рæсугъддæр дзаума скæна — уыд сæ мæт. 
Иуныхасæй, зæрдæхъæлдзæг, уæнгрог æмæ рæвдыдæй рæзыд авд 
æфсымæры буц хо. Фæлæ йын цæрын бирæ нæ бантыст. Иу æнамонд 
бон кæрты хъазгæ-хъазын фæкалд, йæ сæр дуры тигъмæ бахаста, 
маргъау йæ тыбыртæ ацагъта æмæ йæ уд систа. Мад, фыд æмæ йæ авд 
æфсымæрыл цы фыд æрцыд, уый уæз æвиппайды нæ бамбæрстой, 
стæй йæ сæ удтæй, сæ зæрдæтæй куы банкъардтой, уæд сæхи ма- 
рынмæ æрцыдысты, зæхх сын нæ урæдта сæ хъыг. Фыдохы бон сæ 
хуры тыныл уæлмæрдты сыджыт ныккалой, уый сæ бон нæ уыд, æмæ 
сæ кæуын, сæ еу-додой, сæ марой арвы кæрæттæм хъуыст. Сыхъуыст 
уæларвмæ Хуыцаумæ дæр, сфæлмæцыд сæ дзыназынæй æмæ Уастыр- 
джийы рарвыста, ныццу æмæ-ма базон, куыд сын фæрог кæнын кæ- 
нæм сæ рис. Уастырджи æртахт зæхмæ, уавæр федта æмæ Хуыцауы 
раз балæууыд. Загьта йын: «Зонын æй, де 'вастæй дунейыл ницы 
цæуы, фæлæ æгæрон у сæ хъыг, сæ уарзондæр адæймаджы буар сы- 
джыты бын фæкæной, уый ныфс æмæ хъару сæм нæй. Исты æрхъуы- 
ды кæн, дæ хорзæхæй». Уастырджийы лæгъстæ ныхас бахъардта Хуы- 
цаумæ, æмæ авд æфсымæры иунæг хойы уд фестын кодта маргъ. 
Уæлмæрды мæрддзыгой адæмы цæстыты раз йæ табæтæй стахт. Адæ- 
мы сæрмæ цалдæр зылды æркодта æмæ йæ коцора фæпæлæхсар фæ- 
пæлæхсаргæнгæ атахт. Маргъ та ахæм — Дыгоппон, рæсугъд маргъ, 
æрдзы рæсугъд хуызтæ æрæмбырд кодта йæ систыл. 
Мæрддзыгой æмырæй, сабырæй аззад, стæй кæйдæр ныхас рай- 
хъуыст: «Уый йæ уд у, маргъ фестад æмæ атахт». Адæм сæ æгуып- 
пæгæй феуæгъд сты, сæ рис фæрогдæр æмæ, ныхас кæцæй рай- 
13 

хъуыст, уый алчидæр йæхимидæг агуырдта. Чызджы баныгæдтой. 
Æмæ уыцы бонæй фæстæмæ баззад ахæм хъуыды: чызг куы амæлы, 
уæд йæ уд фесты тæхгæ маргъ — Дыгоппон. Уалдзæджы-иу мæргътæ 
хъарм бæстæй тæхын куы райдыдтой, уæд-иу ахæм зианджын 6и- 
нонтæ æнхъæлмæ кастысты сæ мард чызджы уды фæзындмæ. Хæ- 
дзармæ æввахс къалиуыл-иу Дыгоппон куы абадт, уæд-иу йæ ныййа- 
рæджы хъарæг дардмæ хъуыст, мæнæ нæм мæ зынгхуыст чызг Ды- 
гоппоны хуызы æртахт, йæ зæрдæ ныл нæ ивы, зæгъгæ. 
Уæд тынг тарстæн Фæрдыгæн. Дзыцца та йæхицæн бынат дæр 
нæ ардта. Дохтыртыл дæр не 'ууæндыд. Адæмон хостæ агуырдта йæ 
сыгъдтытæ бадзæбæх кæнынæн. Устытæ йын ныфсытæ æвæрдтой. 
Иу та йын дзы афтæ куы зæгъид: 
— Гъе мæ хо: фыд амæла, мад, йæ хъæбул уæ макæмæн амæлæд. 
— Уый та дын афтæ цæмæ загъта? — фæрсын æй иу изæр. — 
Цæмæн хъуамæ амæла мад кæнæ фыд? Махæн баба немæ куы уаид, 
уæд куыд хорз уаид. Никæмæ хæлæг кæниккам. Уæртæ Биботæн сæ 
фыд иу къахимæ сыздæхт хæстæй, æмæ дзы йæ лæппутæ куыд буц 
сты, уый зоныс? 
— Зонын, зонын, дæ нывонд фæуон. Уыцы усæн йæ лæппу гыц- 
цылæй цæугæдоны бахауд æмæ амард. Хъæбул ын фыд æмæ мады 
зынæй уæззаудæр кæй у, уый йæ уд бавзæрста. Æмæ йæ цæмæй æз 
ма бавзарон, уымæ мын куывта. 
— Дзыцца, æз дæуæй фылдæр никæй уарзын. Дæхæдæг нын куы 
фæдзурыс, адæймагмæ мадæй æввахсдæр ничи ис. Стæй, дам, мады 
цæф рисгæ дæр нæ кæны. 
— Раст дæ, раст, мæ хъæбул. — Тамуимæ нæ йæ хъæбысы æрба- 
кодта. — Хъусут-ма, мады цæфы тыххæй уын цы радзурон. Иу лæ- 
гæн, дам, йæ ус амард. Баззад ын иунæг æнахъом лæппу. Фыды 
куыстæй йæ хъомыл кæнынмæ не 'вдæлд. Æмæ иуцасдæры фæстæ 
дыккаг ус æрхаста. Лæппу фыдыусы нæ бауарзта æмæ фыддæрадæн 
митæ кодта. Ус æм-иу куы рамæсты, уæд-иу æй рацъыкк кодта. Æмæ 
уый усæн йæхи зæрдæмæ дæр нæ цыд. 
Уæд æм иуахæмы лæппуйы мад фыны рацыд усмæ æмæ йын 
зæгъы: «Дæхи ма æфхæр. Мæхи аххос у, иунæг уыд æмæ йæ скъул- 
бадæг кодтон. Мады цæф нæ риссы, мæнæ дын мæ къух æмæ-иу æй 
уымæй цæв». 
Ус фыртыхстæй фехъал. Æмæ уыцы æхсæвæй фæстæмæ лæп- 
пумæ йæ къух нал систа, цыфæнды фыдуаг ми-иу куы кодта, уæд- 
дæр. Лæппу дæр æрсабыр. 
Ацы хабар уын цæмæ радзырдтон. Мад æмæ фыд цотæн адджын 
сты. Уыдонæй адджындæр та мад æмæ фыдæи — сæ цот. Гъе ныр, 
уæ фыд кæд уæлæуыл ис, — йæ фесæфтыл уæддæр не 'ууæндыд дзыц- 
ца æмæ мах дæр, — уæд цæры, уæ уындмæ бæлгæйæ. Кæд нал ис... — 
йæ зæрдæ ауынгæг. — Кæд нал ис, уæд уæм цæудзæн уæ фынты. 
Марды аудындзинад, дам, дзуары аудыидзинадæй къаддæр нæу. Æмæ 
14 

нын æнæмæнг Фæрдыджы сдзæбæхæн аххуыс кæндзæн. Ууыл æууæн- 
дут! Ныр та ацæут уæ урочытæ скæнут. Æз нæ хъуг радуцон. 
Фæрдыг рынчындонмæ куы бахаудта, уыцы изæрæй фæстæмæ 
дзæвгар фенкъарддæр стæм. Мысыдыстæм æй æртæйæ дæр. Кæд ын 
тæссаг ницæмæй уыд, уæддæр æм нæ зæрдæ æхсайдта, мæт ыл код- 
там, немæ кæй нæй, æцæгæлон адæмимæ æхсæвиуат кæй кæны, уый 
тыххæй. Æхсæвæры фæстæ-иу уайтагъд хуыссынмæ фестæм. Дзыц- 
ца-иу, йæ хæдзары зылдтытæ цалынмæ фæци, уæдмæ нæ хуыссыд. 
Мах та æнæ уый хуыссæг нæ ахста æмæ-иу нæм загъд кодта, бафы- 
нæй ут, райсом уæ скъоламæ раджы стын хъæуы, зæгъгæ. 
Уыцы æхсæв дæр та нæ хъуыддаг афтæ рауад. Æмæ нæм куы 
сзагъд кодта, уæд æм Таму фæрæвдз: 
— Дзыцца, Дыгоппон чызг æцæг уыд? 
«Кæс-ма, кæс, уый дæр Дыгоппон æнцад нæ уадзы, — ахъуыды 
кодтон мæхимид. — Мæнæй дыууæ азы кæстæр у, ныхасы арæх нæ 
балæууы, фæлæ йæ Фæрдыджы уавæр мæнау сагъæссаг хъуыдытыл 
бафтыдта. Алы хъуыддаджы дæр разæй фæуынмæ та йыл базыртæ 
базайы, фæсте аззайын йæ сæрмæ нæ хæссы. Æдзухдæр иумæ у нæ 
цард, нæ ахуыр. Скъоламæ куы бацыдтæн, уæд уый дæр фæндыд. 
Фæлæ фондзаздзыды чи исы ахуырмæ. Афæдз бафæрæзта хæдзары 
бадын. Ме 'рбацыдмæ-иу æнхъæлмæ каст рудзынгæй кæсгæйæ. Уро- 
чытæ ахуыр кæнын, уæд — ис мæ фарсмæ. Йæ фарстытæй-иу сфæл- 
мæцыдтæн. Фæлæ, зæгъæн ис, уый дæр фыццæгæм къласы ахуыр 
кодта мемæ. Кæсын, фыссын базыдта, арифметикæйыл фæцалх. Дзыц- 
ца йæ уыдта, зыдта æмæ йын хъазгæйæ афтæ бакодта: «Уæд та дæ 
æхсæзаздзыдæй, фæззæджы скъоламæ раттин». Таму уыцы ныхасыл 
афтæ бацин кодта æмæ йæ æцæгмæ айста. Йе 'ргом тынгдæр аздæх- 
та ахуырмæ. 
Дзыццайæн дæр ма цы гæнæн уыд, æмæ йæ сæрды скъоламæ 
цæттæ кæнын райдыдта. 
— Æмæ дын æй айсдзысты, айсдзысты? Æхсæзаздзыдæй скъо- 
ламæ нæ исынц, — бамбарын ын кодта иуахæмы нæ сыхæгты ус 
Гоцъион. — Стæй йæ цы фыдæбонæй марыс? Хæхбæстæй ацы аз чи 
æрлыгъд, уыдоны цотыл дæсгай азты онг цæуы, æмæ семæ иу къласы 
куыд баддзæн? 
— Таму дын уый фехъуса: йæ кæуын фемæхст æмæ йын басабы- 
ры амал нал уыд. Дзыцца йæ æрбахъæбыс кодта æмæ йыи афтæ: 
— Ма ку, ма, мæ зæрдæдарæн. Уæ фыдыхо райдайæн скъолайы 
директоры мыггагмæ у чындзыцыд, горæты цæры, æмæ йæм уыимæ 
сæхимæ лæгъстæмæ бацæудзыстæм. 
Дзыцца æцæгдæр афтæ бакодта. Нæ фыдыхо Тамуйы йæ зонын- 
дзинæдтæй куы афарста, афæлвæрдта, уæд уый дæр семæ акодтой. 
Хæстон лæг уыд директор, йæ иу къах — хауд, дыууæ лæдзæджы 
æнцæйтты цыд. Йæ ус — уырыссаг. Æвæццæгæн, госпиталы кæимæ 
базонгæ, ахæм. Нæ фыд хæстæй нæма ссыд, уый куы базыдта, стæй 
15 

ма Таму кæсынæй, фыссынæй, нымайынæй йæхи хорзæй куы равды- 
ста, уæд æй йæхимæ ныффыста æмæ загъта: «Фыццæгæм сентябры 
йæ скъоламæ æрбакæн, ай цæттæ скъоладзау куы у!» 
Таму ахуырмæ тынг разæнгард уыд, сыгъдæг фондзтæ иста. Фæлæ 
йын фыццаг аз скъоламæ, дард нæм кæй уыд, уымæ гæсгæ, зын 
цæуæн уыд. Уæлдайдæр, митджын хъызт зымæг скодта, æмæ-иу рай- 
сомы арф миты нæ фæрæзта. Уый тыххæй нæ дзыцца иунæджытæй 
скъолайæ фæстæмæ цæуын дæр нæ уагъта. Иумæ уыд нæ фæндаг 
дыууæрдæм дæр. Райсом миты та дзыцца дæр — немæ. Таму ныр 
æртыккæгæмтæм цæуы, фæлæ уæддæр скъоламæ дæр иумæ цæуæм 
æмæ фæстæмæ дæр иумæ здæхæм. Раздæр куы рацæуы, уæд мæм 
кæртæй рахизæны æнхъæлмæ фæкæсы. Æмæ не 'мбæлттимæ иумæ 
хъазгæ-худгæйæ нæхимæ сфардæг вæййæм. Райдзаст хъарм бон ис- 
куы-иу хатт колхозы дзулфыцæныл нæ фæндаг ракæнæм. Нартхоры 
кæрдзынæй сфæлмæцыдыстæм. Ам та ахæм хæрзад дзул фыцынц, 
æмæ йæ тæфæй дæр бафсæдæн ис. Сæ рудзынг сын бахой, æмæ дæм 
уайтагъд ракæсдзысты. Кæй цот стæм, уый зонгæ дæр нæ кæнынц, 
афтæмæй ныл тынг бацин кæнынц, сæхи ма нын фæхъаутæ дæр 
фæкæнынц, стæй нын, хæрынæй кæмæй нæ фефсæдæм, ахæм хæр- 
зад тæвд дзулы хæйттæ радæттынц. «Хæргæ кæнут æмæ тагъддæр 
айрæзат, нæ хуртæ», — нын фæзæгъынц. 
Уый стæм хатт вæййы. Уалдзыгон æмæ фæззыгон райдзаст бон- 
ты нæ уымæ нæ равдæлы. Цъæх нæууыл нын куы кæм, куы кæм 
хъæбысæй хæст бацайдагъ вæййы. Рагацау дыууæ къордыл фæдихтæ 
вæййæм. Стæй махмæ бакæс: цъæх нæууыл кæрæдзийы сæрты фæ- 
хауæм. Чи тыхджындæр разына, ууыл нæ алчидæр йæхи фæхъары. 
Фæлæ-иу уый алы хатт дæр бафтыд, Бола кæй къорды уыд, уый 
къухы. Бола дæр мах карæн уыд, фæлæ йыл махæй ничи тых кодта, 
афтæмæй та — зæрдæхæлар, никуы нæ никæй бахъыгдардта. Йе 
'цæг ном Габе уыд, фæлæ йæ мах Хъаныхъуаты Боламæ гæсгæ Бола 
рахуыдтам. Æгæр тыхджын кæй уыд, уымæ гæсгæ-иу хистæртæй 
чидæртæ сусу-бусу кодтой: «Уый фæйнæгфарс у æмæ уымæн тых- 
джын у». Сусæгæй та йæ уымæн дзырдтой æмæ, дам, цалынмæ не 
сдынджыр уа, уæдмæ дзы исчи хъæрæй, фæйнæгфарс у, зæгъгæ, 
куы зæгъа, уæд амæлдзæн. 
Болайы уыцы зымæджы уазал бацыд æмæ уалдзæджы амард. 
Мах ыл тынг фæрыстыстæм æмæ нæ уырны, фæйнæгфарс кæй уыд, 
уый йæ дзыхы чидæр нæ баурæдта, хъæрæй йæ загъта, æмæ нæ 
хæлар Бола æнæмæнг уый фыдæй не 'хсæн нал ис. Фæлæ йæ мах нæ 
рох кæиæм. Дыууæ къордæй чи фæуæлахиз вæййы, ууыл Болайы 
ном авæрæм. 
Р, фæлæ мæн иуахæмы уымæ нал равдæлд. Урокæй урочы æхсæн 
уæгъд рæстæджы цынæ хъуыддаджы бахауæм, ахæм нæ вæййы: чи 
кæуыл цы æрхъуыды кæна, ууыл дæр ацархайæм. Суанг ахуыргæн- 
джытыл дæр. Æппæты арæхдæр та дзурæм: 
16 

Джитъри-митъри, къабуска. 
Сталин Гитлеры абырста. 
Уымæй нæ маст исæм Гитлерæй. Уæдæ йæ мады фæстæ чи цæуы, 
уыцы сывæллонæн та фæзæгъæм: 
Фæсхохы къусдон — къалати — 
Дæ мады фæстæ байраг и, 
— æмæ уайтагьд фæсыкк вæййы. Ахæм æмдзæвгæтæм нæ къласы 
уæлдай рæвдздæр у Батыр. Бады фаллаг рæгъы, мæнæй дыууæ 
партæйы раздæр æмæ мæ фæстаг урочы йæ куыст скбдта. Мæстæй 
мæ мары, худы мыл, ахуыргæнæгмæ хъусын мæ нæ уадзы. Стæй 
мæм иу гæххæтты чысыл тыхтон æрбаппæрста. Райхæлдтон æй æмæ 
кæсын: 
Хаби-хыбли 
Кæрчытимæ фæхыл и. 
Гогызтæ йæ фæнадтой, 
Сæ кæртæй йæ фæсырдтой. 
Ныр æй бамбæрстон, цæуыл цин кодта, уый. Ома, цы дыл афыс- 
тон! Æз æм бартхъирæн кодтон, урочы фæстæ ма дæхимæ фæкæс, 
зæгъгæ, йын бамбарын кодтон. Уый куыддæр дзæнгæрæджы хъæр 
айхъуыста, афтæ йæ хызынимæ федде. Æз дæр ма йæ фæдыл рагæпп 
ластон. Фæсте йæ сурын, фæлæ мæм адард. Уалынмæ кæсын, æмæ 
хæрды Таму йæ разы февзæрд. Æрурæдта йæ. Уæдмæ сæм æз дæр 
схæццæ дæн. Æмæ хылгæнæг нæ, фæлæ иргъæвæг фæдæн. Таму йæ 
уæгъд нал уагъта, ауадз æй, мах хъазгæ кодтам, зæгъгæ, йын ца- 
лынмæ нæ загътон, уæдмæ. Кæцæй йæ базыдта, йæхицæй дыууæ азы 
хистæр куы у, уæд дзы тæрсгæ та куыд нæ фæкодта. 
Ахæм у Таму — æнæбарон, ныфсхаст æмæ æнæуæлдай ныхас. 
Ныр дæр та Фæрдыгыл йæ зæрдæ риссы, фæлæ быхсы æмæ фæрсы 
дзыццайы комкоммæ фарстæй нæ, фæлæ Дыгоппонæй. 
— Гъæ, уæ нывонд фæуон, мæ лæппутæ! Уæ хойыл уæ зæрдæ 
риссы, æмæ алы хъуыдытæ кæнут. Мауал ын тæрсут, тагьд æй ра- 
фысдзысты, æмæ та ам иумæ уыдзыстут. Дыгоппоны тыххæй уын цы 
радзырдтон, уый аргъау у. Адæм исты хорз куы бафиппайынц, уæд 
ыл базыртæ басадзынц, сæхи дзы фæрæвдауынц. Дыгоппон маргъ 
фæлыст арæзт чызгау рæсугъд у, æмæ дзы федтой, рæзгæ чызджы- 
тæй цардæй чи ахицæн вæййы, уыдоны фæлгонц. 
Æз ма уын ракæндзынæн уахъæз — фæлмæн хæххон дымгæ æмæ 
азæлды хабар дæр. Ныр та уал бафынæй кæнут, райсом уæ скъо- 
ламæ раджы цæуын хъæуы. 
— Нæ, радзур нын æй, гъеныр нын æй радзур, æмæ уый фæстæ 
сыпп дæр нал скæндзыстæм, — æрхатыдыстæм дзыццамæ. Æмæ иын 
уæд фыццаг хатт æнæ Фæрдыг ракодта ацы хабар: 
«Азæлд у уынæры бардуаг, упптМы Лгтгоаг У^укдачм *>ф^1- 
2 Цгъойты Хазби 
17 

мæр. Сæ мад амард, Азæлд дзурын дæр нæма зыдта, уæд. Æмæ баззад 
йæ иунæг генахъом хо Уахъæзы æвджид. Уый йын уыд хо дæр æмæ 
мад дæр. Йæ хъомыл кæнын иууылдæр уымæ каст. Уый йæм йæ цæст 
дардта, рæвдыдта йæ, узæлыд ыл. Ахуыр æй кодта дзурын, къах- 
дзæфтæ кæнын. Сæ кæрæдзиуыл æрхъæцмæ нæ хъæцыдысты. Цар- 
дысты æмæ рæзыдысты кæрæдзийы цинæй. Фæлæ сæ мады фæстæ сæ 
удæнцой бирæ нæ ахаста. Фыд ус æрхаста. Уый фыдсыл разынд æмæ 
сидзæрты æнæмæт цард фехæлдта, йæ мæрдты удхæссæг федта хо 
æмæ 'фсымæрæй. Схуыст ныхас, рæхуыст йеддæмæ дзы иу рæвдыд 
нæ федтой. Сывæллон, дам, зæрдæ зоны — йæ иу фендæй дæр-иу 
скуыдта Азæлд. Æмæ уымæй ноджы знæтдæр кодта фыдыус. 
Уахъæз бонæй-бон тынгдæр мысын райдыдта йæ мады. Кæугæ- 
дзыназгæ-иу, Азæлд йæ хъæбысы, афтæмæй балæууыд хъæуысæр 
уæлмæрды, йæ мады ингæны уæлхъус-иу бирæ фæбадт, йæ хъæс- 
тытæ йын-иу фæкодта. Иуахæмы та уæлмæрды кæуын æмæ дзына- 
зынæй куы бафæллад, уæд йе 'фсымæры фарсмæ иæууыл æрфынæй. 
Азæлд дзурын нæма зыдта, æрмæст-иу фæзмæгау иугай ныхæстæ 
скодта. Зынтæй цыд къæхтыл æмæ уæлмæрды кæрон рындзмæ хъавгæ- 
цудгæ цыдæй араст. Араст йе сæфты фæндагыл. Чи йæ баурома, йæ 
къух æм чи бадара, уый — йæ иунæг хо, фæлæ ууыл куыдвæлладæй 
хуыссæг фæтых. 
Азæлд рындзмæ бахæццæ, фæцудыдта, æмæ дæ фыдгул — афтæ... 
Рындзæй асхъиудта æмæ дæлджинæгмæ фæтæхы. Кæцæйдæр ма хаугæ- 
хауын йæ хойы номимæ йæ кæуын сыхъуыст. Уахъæз йæ бынаты 
фесхъиудта, фехъал æмæ йе 'фсымæры йæ фарсмæ куы нæ ауыдта, 
уæд, хъæр кæцæй фехъуыст, уыцырдæм «Азæлд! Азæлд!» — хъæр- 
гæнгæ фырадæргæй азгъордта. Хуыссæгхъæлдзæгæй йæ æрбайрох 
уæлмæрды кæроны рындз æмæ дзы йе 'фсымæры фæдыл асхъиудта. 
Азæлд æмæ Уахъæзы агурæг хъæубæстæ фæфæдис сты, дæлджи- 
нæгæй сæ схастой, фæмарой сыл кодтой, стæй сæ баныгæдтой сæ 
мады фæйнæфарс. 
Дыууæ сидзæрæн сæ хъысмæтыл Хуыцауы зæрдæ дæр фæрыст 
æмæ сын се 'взонг удтæ Мæрдты бæстæм нæ ауагъта. Ныууагъта сæ 
зæххыл. Æмæ ма абон дæр иумæ арвæй зæххы 'хсæн хæтынц. Сис- 
ты уынæр æмæ уддзæфы бардуæгтæ. Азæлд нырма дæр дзурын нæ 
зоны æмæ фæзмæгау кæны алы уынæр дæр. Хъазы, худы, мах дæр 
йæ митыл цин кæнын кæиы. Уахъæз ыл ныр дæр у иузæрдион, йæ 
хъæбысы йæ радав-бадав кæны хæхты, дæтты, быдырты сæрты, иумæ 
фæмидæг вæййынц хæхты цъассыты, лæгæтты, нарæг, къуындæг 
бынæтты æмæ та уырдыгæй райхъуысы уынæры бардуаг Азæлды 
фæзмæгой хъæлæс. Уахъæз æй рæвдауы, узæлы йыл. Йæ узæлд 
æйхъæвзы адæммæ дæр. Æнтæф бон ма Уахъæзы узæлдæй хуыздæр 
цы ис! Йæ аныдзæвд, йæ улæфт ын уддзæф хуымæтæджы нæ хонæм 
— нæ удтæ нын рæвдауы. Азæлд та нын фæзмы нæ ныхас æмæ нæ 
худын кæны нæхиуыл». 
18 

Фæрдыг радзæбæх. Æмæ ма кæд йæ сыгъдтытæ ностæй зындыс- 
ты, хостæй ма сæ сæрдын хъуыд, уæддæр æй дзыцца дохтыртæн 
рафыссын кодта, хæдзары йæм мæхæдæг фæкæсдзынæн, зæгъгæ. 
Дæ рынчынмæ рынчындонмæ дæ зæрдæ æхсайа, уый æнцон нæу. 
Уæлдайдæр та мах хуызæн æвæгæсæг бинонтæн. Æмæ та ныл нæ 
царды бонтæ иумæ ныддаргъ сты нæ фыдмæ æнхъæлмæ кæсгæйæ. 
Цалынмæ дзы сау гæххæтт нæ райстам, уæдмæ. Уый уалдзæджы 
уыд. Æмæ ма дзыцца фæззæгмæ каст цæмæдæр. Чи зоны, фæззæг 
бæркадджындæр у, уый дæр уыд йæ хъуыдыйы. Бабайы хæрнæджы 
фынгыл уыцы цыбыркъух заман фылдæр истытæ куы уаид, уый йæ 
фæндыд. Фылдæр та йæ урæдта йæ дызæрдыгдзинад. Уымæй дæр 
ын нæ фыды æфсымæр, афтæ ма бакæн, мæ чындз, мæнæн ме 4фсы- 
мæр мард нæма у, зæгъгæ, цæхгæр йæ фæнды ныхмæ куы æрлæу- 
уыд, уæд. Æнхъæлмæ кæсгæйæ цыдæртæ цæттæтæ дæр кодта. Арахъхъ 
рауагъта, стуртæй кæцы æргæвддзæн, уый сбæрæг кодта æмæ йæм 
хуыздæр зылд. Махæн дæр æй бафæдзæхста. 
— Дзыцца, æмæ баба уæдмæ куы æрцæуа, уæд та? — иуахæмы йæ 
Таму куы афæрсид. 
— Уæд... — йе 'нкъарæнтæ йын йæ хъуыр ахгæдтой. — Уæд, мæ 
хъæбул... Дæ дзыхы фарн. Куывдæн æй аргæвддзыстæм, — загъта 
дзыцца æмæ арф ныуулæфыд. 
Хæсты фæстæйы зын цардæн адæм кæрæдзийы фæрцы фæрæз- 
той. Уымæй сæ иыхас кæрæдзийæн ахæм ныфсы хос уыд, æмæ цы- 
фæнды зын сахат дæр-иу сæ ныхасыл ахæм æмбисонд, æцæг хабар 
абарстой æмæ-иу зæрдæрыст адæймаджы дæр тых бауагътой. Дзыц- 
ца дæр ахæм ныхасмæ рæвдз уыд. Кæстæртæй-иу йæ ныфс кæмæн 
асаст, уыдонæн арæх дзырдта: «Цæрын зын у, мæ хуртæ, фæлæ йæ 
адджын йæ зынтæ кæнынц». Ныхъхъуыды йын кодтои йæ ныхасыл 
æмæ йæ бафарстон. Уый мын афтæ: 
— Гъе мæ хъæбул... Адæймаг куы равзæры ацы дунемæ, уæд зæхх 
æмæ хур сты йæ дарæг. Хур кæсы æмæ кæсдзæи. Зæхмæ та æргуы- 
быр кæнын хъæуы, бафыдæбон ыл хъæуы, æмæ дын уæд дæ зæрдæ 
барухс кæндзæн. Цыбырныхасæй, кусын куы уарзай, уæд дæ удæн 
цард æхцон уыдзæн. 
Уыцы хъуыдыйыл нæ бафтыдта нæ мад, æмæ нæ хæдзары цæхæ- 
радоны куыстыты уæлдай алы сæрд дæр колхозы быдырты куысты 
уæлхъус уыдыстæм æртæйæ дæр. Фæлæ уæддæр нæ цард лæгъз нæ 
цыд. Æмæ нæм афтæ каст, нæ фыд немæ кæй нæй, уымæн афтæ у. 
Уæлдайдæр нæ мады фыдæбонмæ, тыхст æмæ кæуынмæ кæсгæйæ, 
йæ хъарджытæм хъусгæйæ. Кæд сæ сусæгæй кодта, уæддæр-иу сæ 
æнæфехъусгæ нæ фестæм. Куы иу нæ бафиппайдта, уæд-иу йæ цæс- 
сыгтæ сæрфынмæ фæци, æрбахъæбыс-иу нæ кодта, стæй-иу афтæ: 
— Мæнмæ ма кæсут... Мæнæ та мæ тыппыртæ суагътон æмæ мын 
фенцондæр. Сымах мын дзæбæх куы уат, уæд æз алцæмæн дæр ныф- 
фæраздзынæн. 
19 

Иу сæрдыгон бон та нæ изæрырдæм йæ алыварс æрбамбырд код- 
та æмæ нын зæгъы: 
— Хъуыды-ма кæнут, уалдзæджы нæм мæ мады æрвадæлтæй чи 
æрбацыд, уый? 
— Балойы? — фæрæвдз Фæрдыг. 
— Уæд нын, уæ цæхæрадон, цас æмбæлы, уымæй фылдæр у, куы 
загъта, æмæ йын дзы къамис æхсæз сотыхы лыг кæнын кодта. Цæттæ 
нартхоры хуымæй. Балойы фæрцы нын дзы уæд дыууæ сотыхы дæр 
нæ алыг кодтой. Уый дæр уыцы къамисы уæнг у. Æмæ мын ныр та 
фехъусын кодта, ахсæв, дам, кæмæ цал стуры, фысы ис, уый бæрæг 
кæидзыстæм, æмæ уæ уæлдай фос, хъалон кæмæн нæ фидут, уыдон 
уал фæсхъæумæ искæдæм атæрут. Хаби æмæ Таму, сымах уæртæ ме 
'рвадæлты лæппутимæ сæ фосимæ нæ дыгæрдыг æмæ æртæ фысы 
фæсхъæумæ аздахут. Мах та Фæрдыгимæ ам уыдзыстæм. Æмæ нæм 
куы æрбацæуой, уæд сын нæ хъуг æмæ йæ роды равдисдзыстæм. 
Къамис нæ сыхæй куы адард уа, уæд уæм фæхабар кæндзыстæм. 
Æмæ сæ фæстæмæ æрбаздахдзыстут. Бамбæрстат? 
— Бамбæрстам. Фæлæ... Хæст раджы куы фæци, уæд ма нæ цæ- 
мæн хъыгдарынц? — фæрсын дзыццайы. 
— Хæсты баззадысты адæмы хуыздæртæ. Æмæ уынаффæгæнджыты 
æхсæн бабирæ сты, уæлæ хæхты цъассыты чи æмбæхст, йæхи рын- 
чын чи скодта, ахæм ницæйæгтæ. Уыдон адæмы рис не 'мбарынц 
æмæ сæ фыдæбонæй марынц. 
Хæсты коймæ мæ зæрдыл æрбалæууыд, дзыцца мæ рæстæгæй- 
рæстæгмæ кæй афæрсы: «Ахуыргæнджытæ ницы зæгъынц, хæстæй 
ма тæссаг у?» Æз ахæмæй ницы фехъусын, фæлæ удæй æнкъарын, 
адæмæн хæстæй тас нырма дæр сæ уæнджы кæй ис. Æмæ мын фадат 
куы фæвæййы, уæд газеттæм дæр æркæсын. Радио кæмæ ис!.. Æртæ 
азы фæстæ, дам, уæ хъæумæ дæр бауадздзыстæм, зæгъынц районы 
разамынд. Хæрæг ма амæл, тагъд сæрд æрцæудзæн. Ныр та уал 
радиомæ дæр байхъусæн ис районы центры. Ам электрон рухс дæр 
ис. Ардæм мах цæуæм фæтæген æлхæнынмæ. Мах, лæппутæ, рай- 
онмæ библиотекæмæ дæр ныууайæм. Уалдзæг æмæ фæззæг. Зымæ- 
джы хъызты чи цæуы... Нæхи скъолайы библиотекæ иу къуымы ис. 
Чингуытæй дæр — мæгуыр. Районы библиотекæйы та, кæцы райсон, 
уый нал фæзонын. Уыйбæрц бакæсинаг чингуытæ дзы ис! Иуахæмы 
дзы мæ цæст æрхæцыд чиныг «Война и мир»-ыл. Бацин кодтон, 
æвæццæгæн, ацы чиныгæй базонæн ис, хæст ма уыдзæн, æви нæ. 
Мæ дæларм акодтон уыцы егъау чиныг. Фæлæ... 
— Кæцы къласы ахуыр кæныс? — фæрсы мæ библиотекæйы кусæг. 
. — Цыппæрæмты. 
1 — Ацы чиныг, хистæр кълæсты чи ахуыр кæны, уыдон фæкæсынц. 
— Мæн дæр æй бакæсын фæнды, хæст ма уыдзæн, уый базонон. 
Библиотекæйы кусæг сылгоймаг мын мæ сæрыл йæ фæлмæн арм 
æруагъта. 
20 

— Бамбæрстон дæ... О, дзæбæхæй байрæзай. Хæст нал уыдзæн. 
Хæстыл мауал хъуыды кæн. Ацы чиныджы ныхас цы хæстыл цæуы, 
уый раджы уыд. Дыууæ сæдæ азæй раздæр. 
Æрцыд, дзыцца цы фæззæгмæ æнхъæлмæ каст, уый дæр. Фæлæ 
уæддæр нæ тагъд кодта бабайæн хæрнæджы фынгыл. Йæ зæрдæ нæ 
куымдта, йæ къух нæ тасыд. Æнхъæлмæ ма каст, æвæццæгæн. Дже- 
оргуыбайы агъоммæ сонтæй фæуазæлттæ æмæ йæ уыцы уавæр фес- 
хойæгау кодта. Иу изæр нæ мыггаджы хистæртæм фæдзырдта æмæ 
уыдонимæ рахастой уынаффæ: хæстæгдæр сабаты бабайæн хæрнæ- 
джы фынг хъуамæ скæной. 
Уыцы бон мах скъолайы уыдыстæм. Фæлæ рагацау зыдтам, уæл- 
мæрдты йын цырт кæм ныссадздзысты, уый. Цырт ын æрцæттæ код- 
та нæ сыхæгты къуылых лæг йæхи фæйнæгæй. Махмæ суг дæр фаг 
никуы уыд, фылдæр æхсынæнтæ æмæ хъæллæгъы хъæдæй арт код- 
там, нартхоры хъузгæй дæр-иу нæм фæкастысты. Цырт хæрнæджы 
размæ уæлмæрдмæ ахастой æмæ йæ уым ныссагътой. 
Хæрнæг нæма райхæлд, афтæ мах дæр ссыдыстæм скъолайæ. 
Дзыццайы йæ фыдимæ сæййæфтам хæдзары. Дада мах куы ауыдта, 
уæд ныл бацин кодта, стæй дзыццамæ раздæхт: 
— Мæ чызг, адоныл уæд дæ сагъæс. Чи нал и, уый нал ис, нал 
раздæхдзæн, цæсфæнды йыл куы мæт кæнай, уæддæр. Уый бæрц бæр- 
кад æрæвæрыны æфсæрм дæр дæ нæ хъуыд. Дæ хæдзары йын фын- 
джыдзаг æрæвæрдтаис, иу фыс аргæвстаис. Стур та уæй акодтаис æмæ 
дзы дæ сывæллæтты рагьыл зымæгмæ исты хъæрмттæ баппæрстаис. 
— Нæ, нæ, Адто! Ныр мын фенцондæр уыдзæн. Мæ зæрдæ йæм нал 
æхсайдзæн, — йæхи йæм æфсæрмытæгæнгæ бакъултæ кодта Дзыцца. 
Махмæ та афтæ каст, цыма бабаимæ уаргæ бакодтам, йæ хай 
йын ахицæн кодтам. Æмæ ныл йæ зæрдæ фæхуддзæн. Раздæрау æм 
нал æнхъæлмæ кæсдзыстæм. 
МАЙРÆМЫ КУАДЗÆН 
Дзыцца афæдзы дæргъы иу марды бон дæр бабайы æнæрхъуы- 
дыйæ нæ ныууагъта. Йæ фадат куыд амыдта, ахæм фынджыдзаг-иу 
скодта. Йæ фадат куыд амыдта, уал адæймагмæ-иу фæдзырдта. Туг 
суагъта Зæрдæвæрæны дæр. Дыгæрдыг хæссы афæдзы кæндмæ. Гъе 
фæлæ, Майрæмы куадзæны бабайæн рухсаг цæмæй зæгъа, ахæм 
æргæвдинаг далыс нæм нал ис. Уæркомæ бакæсы, хæрззылдæй йын, 
куыд æмбæлы, уымæй фæегъаудæр. Фæлæ йæ Фæрдыгæй куыд ато- 
на, кард æм куыд ныддарын кæна... 
Уыдæттыл сагъæстæ кæнгæйæ йæ иу æнцойбон æрбаййæфта се 
'рвадæлтæй иу зæронд ус. Кæрæдзийыл куы ацинтæ кодтой, уæд сын 
зæрдæйæ-зæрдæмæ ныхас бацайдагъ. Æмæ иуахæмы зæронд ус афтæ 
бакодта: 
21 

— Мæ фæрстæ дын фехæлой, мæ дзæбæх хо, хæрзæрыгонæй си- 
дзæргæсæй чи баззад! Цард æгъатыр у, æмæ дзы æгæр фæлмæн ма 
у, нæ йын бафæраздзынæ. Дæхи фæфидар кæн. Уæрыкк абон уа, 
райсом — уæддæр æргæвдинаг кæнæ уæййаг уыдзæн. Стæй йæ фы- 
сæй дæр хæдзары дардзынæ? Дæхи йыл ма хæр. Дæ чызг дæр дæ 
фæстæдæр бамбардзæн. Куы йæ айрох кæна, уæд... 
Зæронд усы ныхæстæ ныфс бауагътой дзыццайы. Фæлæ сæ Фæр- 
дыгæн куыд бауырнын кодтаид, уымæн амал нæ ардта æмæ мæтæй 
йæхи хордта. Иæ зæрдæ йын фæриссын кæна, уый йæ нæ фæндыд. 
Хæдзары зылдтыты йæ æнцой, йæ фæдисон Фæрдыг уыд. Мах та — 
фос аздахынмæ, сæ размæ ауайын æмæ сæ æрбаздахынмæ, цæмæй 
колхозы хуыммæ, кæнæ искæй цæхæрадонмæ ма баирвæзой. Цу- 
майы лæппутæ уыдыстæм. Фæрдыг фæсæфсинæй уæлдай нæ уыд. 
Дзыцца колхозы куыстыты ис, уæд уый йæ хъус дары хæдзармæ. 
Хæринаг нын уый кæны, нæ уæлæдарæс нын уый æхсы, уазæджы 
уый хынцы. Уазджытæ йын йæ фезмæлдыл дис кодтой. Уæлдайдæр 
та йæ хъæрмхуыппы хæрзадыл. Иу уæливыхтæ нæ кодта, æндæр 
уæды мæгуыр рæстæджы æппæт хæринæгтæ кæнынмæ дæр арæхст. 
Мах Уæлахизы сидзæртæ уыдыстæм æмæ иæ алчидæр йæ мæгуы 
ры бон зыдта. Нæ уавæры, нæ азтæм гæсгæ нæ рæзыдыстæм, фæлæ 
царды фæлварæнты. Тæхуды бæргæ кодтам, йæ фыд хæстæй кæмæн 
æрцыд, уыдонмæ, кæд уыдон дæр махæй бирæ хуыздæр уавæры нæ 
уыдысты, уæддæр. Хæсты фæстæ чи райгуырд, уыдон та Уæлахизы 
хъæбултæ хуыдтам. Нæ хъæбыстæй сæ дæлæмæ нæ уагътам хионæй, 
æцæгæлонæй. Цæмæн, ууыл хъуыды дæр никуы акодтам. Кæд сæ, 
мыййаг, нæ фидæн уыдтам æмæ ууыл цин кодтам. Æви, кæстæртæ 
кæй уыдыстæм, уый тыххæй. Махыл, йæ кæстæртыл Фæрдыг куыд 
иузæрдион уыд, афтæ. Кæд йæхæдæг сывæллон уыдис, уæддæр-иу 
нæ хъомылады хъуыддæгты бирæ хæттыты балæууыд. Дзыццайæн- 
иу йæ къух фæрог кодта, æмæ ныр мах дæр, Уæркойы койгæнгæйæ, 
Фæрдыджы тыххæй тынгдæр мæт кæнæм. Йæ рыст ын цы хуызы 
фæкъаддæр кæндзыстæм, дзыцца йын æй куы бакой кæна, уæд? Дзыц- 
ца та цы сфæнд кæны, уый æрдæгыл нæ уадзы. Куы нæ йын фæ- 
уайы, уæд ма йæ маст махыл дæр акалы. Æмæ нæ алчидæр мысты 
хуынкъ агурæгау къуымты, сынтæджы бынты æмбæхсынмæ фæвæййы. 
Кæнæ лидзгæ, нæ разы цы стыр фæз ис, кæм фæхъазæм, уырдæм. 
Фæсте дæ.нæ расурдзæн. Фырнымд у, адæмы æхсæн йæхи ахæмæй 
нæ равдисдзæн, хъæр ныхас дæр дыл не скæндзæн. Йæ маст куы 
æрцæуы, уæд дзы мацæмæйуал тæрс. Бацу мидæмæ, æмæ ма дæ йæ 
хъæбысы дæр æрбакæндзæн: куы йæ цæссыгтæ сæрфгæ, куы — худгæ. 
Иу бон нæм дыууæйæ хибар ранмæ йæхимæ фæдзырдта. Æрба- 
хт^æбыс нæ кодта, стæй райдыдта: 
— Сымах нæлгоймæгтæ стут. Ныр уæ иу иуæндæсæм азы и, иннæ 
та — фарæстæмы. Уæ ныфс мын бирæ уа. Тагъд мын адынджыр уат. 
Нæлгоймаджы зонд фидардæр у, æмæ уæ мад цы уавæры ис, уый 
22 

сымах хъуамæ хуыздæр æмбарат. Зонын, Фæрдыг Уæркойыл куыд 
иузæрдион у, уый. Фæлæ мæн дæр бамбарут. Уæ фыд уыцы бæсты 
исты хъуаг уа, уый мæ нæ фæнды, мæ фæрстæ йын фехæлой. Хæст 
цардхал у, амонд сафæг, чи йæ ракъахта, уыцы Гитлер та авд дæл- 
дзæх ныххауа, дæлимонтæ йын йæ уд арты цæхæрыл куыд дарой. 
Фæрдыгæн куы бакой кæнон Уæркойы хабар, уæд-иу йе 'вварс 
ма фæут. Фæлтау-иу мацы дзурут. Мæ чызгæн йæ сæрыл хаст фæ- 
уон, йæ зæрдæ йын фæриссын кæндзыиæи... Фæлæ йæ зонут: мах ам 
цыфæнды зынæй дæр цæргæ кæнæм. Уæ фыд цы дунейы ис, уым 
исты хъуаг уа, искæй фынгмæ бакæс-бакæс кæна, уый мæхицæн нæ 
ныббардзынæн. 
Уыцы ныхæсты фæстæ сæ дыууæйæн дæр æмхуызон тæригъæд 
кæнын райдыдтам. Баба дæр æдзух нæ зæрдыл лæууыд, нæ цæсты- 
тыл уыцы дунейы цæргæйæ алыхуызты уад. Æмæ дзыццайы фарс 
хæцын куы райдыдтам, уæд Фæрдыджы раз нæхи аххосджынæй 
æнкъардтам. Уæлдайдæр-иу æй Уæркоимæ хъазгæ куы федтам, уæд. 
Мах Уæркойæ нæхи иуварс ласын райдыдтам. Дзыцца дæр-иу æй 
нæ дыууæ фысимæ хизынмæ аздæхта, хæдзарæй йæ кæртмæ сырдта 
æхсæвыгон. Фæрдыгæй йæ иуварс кодта, фæлæ та-иу уæрыкк уасгæ 
йæ уæлхъус алæууыд. Фæрдыджы дæр сæрдыгон куыстытæй Уæр- 
комæ арæх нал æвдæлд. Уыцы уавæрæй фæныфсджындæр дзыцца, 
æмæ ма Майрæмы куадзæнмæ дыууæ къуырийы куы баззад, уæд ын 
загъта: 
— Фæрдыг, мæ чызг, ацы уæрыччы дæхиуыл æгæр сахуыр код- 
тай æмæ йæ ныр Майрæмыкуадзæны фæстæ нæ мысдзынæ? 
— Дзыцца, æмæ Майрæмыкуадзæны фæстæ цы фæуыдзæн? — 
сонт фарст æй акодта. 
— Цы фæуыдзæн? — ныхъхъус дзыцца, стæй загъта: — Цы фæуы- 
дзæн?.. Уæ фыдæн фынджыдзаг кæндзыстæм æмæ... 
Фæрдыг иудзæвгар дзыццамæ кæсгæйæ баззад, стæй ныккуыдта, 
дзыхыдзаг нырдиаг кодта. Дзыцца йæ йæ хъæбысы æрбакодта, фæхс- 
бандоныл æй йæ хъæбысы æрбадын кодта æмæ йæ сабыртæ кæны. 
Мах дæр сæ фарсмæ балæууыдыстæм æмæ Фæрдыгимæ кæуæм. Дзыц- 
цайæн дæр йæ цæссыг фемæхст. Дзæвгар фæкуыдтам... Стæй, йæхи 
загъдау, йæ тыппыртæ куы суагъта, уæд йæхи фæфидар кодта: 
— Хорз, хорз! Фосыл кæуын нæ фæтчы. Уæд, дам, адæймагыл 
кæуынмæ рахизы! Мах та цæрын фæнды. Мæи сымах стыртæй фе- 
нын фæнды. Сымах та — мæн дзæбæхæй. Афтæ нæу, лæппутæ?! 
Йæ фæстаг ныхасæй нæм æххуысмæ сидти. Æмæ мах дæр нæхи 
фæхъæддых кодтам. Фæрдыгмæ ныхас æппарæнтæ кæнæм, æндæр 
хъуыдытыл æй бафтауыныл архайын райдыдтам. Сæрд уыд æмæ-иу 
изæрыгæтты алы сыхæй дæр фæндыры цагъд хъуыст. Фæсивæд-иу 
хъазт сарæзтой, æмæ уый мах зæрдæтæм дæр циндзинад хаста. Фæр- 
дыг ахæм изæртæ бирæ уарзта, йе 'мгар чызджытимæ-иу хъазты 
кæрон балæууыдысты, кафты бар дæр-иу сæм стæм хатт æрхаудта. 
23 

Æз ын изæры хъазты кой кæныныл афæлвæрдтон, фæлæ йæ уæддæр 
йæ æнтъыснæг хъуыды уæгъд нæ уагъта. Йæ цæссыгтæ сæрфгæ ра- 
цыд фæскъулмæ. Мах дæр — йæ фæдыл. Дзыцца нæм йæ цæст дары. 
Нæ куыдз Мила — нæ æхсæвгæс, нæ хъахъхъæнæг нæ фарсмæ алæу- 
уыд. Цинтæ ныл кæны. Фæрдыг ууыл фæци, йæ быны йæ ракодта 
æмæ йемæ хъазы. Йæ маст, йæ æрхæндæгдзинад æй феуæгъд кодта, 
æмæ махæн дæр фенцондæр. Куыдзимæ хъазгæйæ кæрты къуымты 
кæрæдзи расур-басур систам. Нæ кауæй æхгæд кæрт нын скъуындæг 
æмæ нæ уисæйбыд кулдуар фегом кодтам. Ууылты куы æддæмæ, куы 
мидæмæ тъæбæртт кодтам нæ куыдзы фæстæ. Дзыцца нæм хæдзары 
дуары рахизæнæй каст æмæ йæ мидбылты худт. 
Уыцы бонæй фæстæмæ Фæрдыг дзæвгар фенкъарддæр. Раздæ- 
рау æй йе 'мгар чызджытимæ изæры фæндырдзагъдмæ йæ къах нал 
хаста, махимæ дæр хъазыд æвæндонæй. Уый дзыцца бафиппайдта 
æмæ нæ иу изæр йæ цæгаты сыхы хъазтмæ акодта. Уым уый усты- 
тимæ бадт, цæуылдæр ныхæстæ кодта. Мах сæм æввахс хъазыдыс- 
тæм. Фæрдыг нæ мады æрвадæлты чызджытимæ æнæуый дæр тынг 
хæлар уыд. Ныр семæ бынтон схъæлдзæг. Хъазты дæр ма балæууыд. 
— Бындурзылд фæуа, хæст чи ракъахта, уый, — ацахстой мæ 
хъустæ устытæй кæйдæр ныхæстæ. — Адон сидзæр чи фæкодта. Мæ- 
нæн дæ сæрыхицау ахуыргæнæг уыд. Уый фæрцы зонын кæсын, 
фыссын. 
— Нæ бригады сæргъы дæр дæ уымæн сæвæрдтой, — ацахста йын 
йæ ныхас иннæ. 
— Нæ, фæскомцæдисон дæр дæн, æмæ уый мæ хæслæвæрд у. 
Фæззæджы мæ, нæ быдыртæй цы бæркад сисæм, уымæй дзуапп дæт- 
тын хъæудзæн. 
— Бон-æхсæв дæр уымæн нæ зоныс. Æрулæфын нæ нæ уадзыс. 
Нæ уд нын сластай. — Ныххудти устытæй чидæр. 
— Куыстæй ничи ма амард. Ницы уын уыдзæн, — сдзырдта дзыц- 
ца. — Цыппардзæлхыг уæрдæтты дзаг хортæ уæ къутуты куы ныкка- 
лут, уæд уæм уыдон уæларвæй æрхауынц?! — Сыстад. — Хорз фæ- 
уæд. Сымахимæ абадын, аныхас кæнын ма мæ бæргæ фæнды, фæлæ 
æгæр куы сæнафон уа, уæд райсомæй зын стæн вæййы. 
Фæрдыгмæ нæ барвыста, ракæнут æй, зæгъгæ. Уый бæргæ нæма 
фæндыд, фæлæ уайтагъд дзыццайы цур мæстæлгъæдæй алæууыд. 
— Мæ чызг, нæма дæ фæнды? 
— Нæма! — сонт дзуапп радта Фæрдыг. 
— Уадз æй ам, — сдзырдта дзыццайы фыды кæстæр æфсымæры 
ус Зами. Ахсæв ын нæ чызджытимæ хъæлдзæгдæр уыдзæн. Кæсыс, 
йæ фæйнæфарс куыд алæууыдысты. 
Дзыцца иучысыл æнæдзургæйæ алæууыд, стæй сразы. Чызджытæ 
цингæнгæ хъазтырдæм азгъордтой. Мах нæхимæ рараст стæм. 
Дзыцца уыцы изæр цæуыл ныхъхъуыды кодта, уый нын райхæл- 
24 

дта Майрæмы куадзæнæй дыууæ боны раздæр. Фæрдыгæй нæ фæхи- 
цæн кодта æмæ нын дзуры: 
— Мæ уд бахæрат, мæ чысыл ныфсытæ. Сымахимæ, æндæр кæимæ 
бауынаффæ кæнон. Майрæмы куадзæн ацы къуыри уыдзæн, æмæ та 
уый размæ изæрæй мæ цæгатмæ ацæудзыстæм. Фæрдыджы уым ныу- 
уадздзыстæм. Дыккаг æхсæв дæр... Æндæр мын йæ зæрдæ исты кæн- 
дзæн, Уæркойы æргæвдгæ куы фена, уæд. Сымах уæхи ницызонæг 
скæнут. Уæрко уадз æмæ фыстимæ хиза. Йемæ мауал хъазут. 
Махæн цы бамбарын хъуыд дзыццайы фæндон æмæ нын, куыд 
загъта, афтæ кодтам. Цæхæрадоны куыстыты, райсомы æмæ изæры 
хæдзары зылдтыты та цыппарæй дæр иумæ уыдыстæм. 
Уыцы изæр дæр та нæ фос куы бафснайдтам, изæры зылдтытæ 
куы фестæм, уæд ацыдыстæм нæ мады æрвадæлтæм. Бæрæг уыд, 
устытæн дзыцца кæй бамбарын кодта Фæрдыджы хабар: чи йын дзы 
йæхи нывонд кодта, чи та йæ бадт ус хуыдта. 
— Мæ къона, ардæм ма рауай, — фæдзырдта йæм Аничка йæ- 
химæ. Йæ хъæбысы йæ æрбакодта æмæ йын дзуры: — Дæ мады 
фæндиаг байрæзай. Уый дæ куыд бузныг у, уый куы зонис. Йæ къух 
ын рог кæныс, лæппутæм дæ хъус дарыс. 
Уыцы æхсæв дæр та Фæрдыг баззад нæ мады æрвадæлтæм. Дык- 
каг бон, мах дæр куы равдæлд, уæд æм ссыдыстæм. Изæрмилты нæ 
æдзух мадау чи рæвдыдта, уæ фæхъау фæуонæй нæм чи дзырдта, 
уый — Зами, дзыццайы фыды æфсымæры ус æртæйæ басидт. 
— Байхъусут-ма, лæппутæ, Фæрдыг ахсæв дæр ам уыдзæн. Сы- 
мах, цалынмæ не 'рталынг, уæдмæ ацæут. Уæ мад иунæгæй тæри- 
гъæду. 
Фæрдыг сцин кодта. Мах та уыцы ныхас йеддæмæ ницы хъуыд. 
Уайтагъд фæцæуæг стæм. Нæхимæ сыхæгтæй, хиуæттæй цалдæр усы 
æрæййæфтам ссадимæ, цыхт æмæ цæхæрайы сыфтимæ архайгæйæ. 
Мах дæр сæм цæмæдæрты фæкастыстæм. Стæй æхсæвæр бахордтам. 
Устытæ куы ацыдысты, уæд нæ дзыцца Фæрдыгæй æрфарста, ома, 
ницы бафиппайдта. Æмæ та йын йæхи нывæндтæ кæнын райдыдта. 
Райсомæй, кæд нæ скъоламæ цæуын нæ хъуыд, уæддæр раджы 
райхъал стæм. Махæй раздæр та — дзыцца. Пецы арт сыгьд, уæларт — 
чысыл аг донимæ. Мах фæгæппытæ кодтам. Нæ дзаумæттæ акодтам. 
— Уæхи ахсут, аходæн ахæрут æмæ истæмæты фæкæсут, — дзуры 
нæм дзыцца. — Цъайæ дон æрбахæссут. Фæрдыг ам нæй, уый нæ 
зонут!.. Стæй йæм ацæудзыстут. Цæмæй мацæуыл фæдырзæрдыг уа. 
Дзыцца нын цы дзырдта, уый кодтам. Уæдмæ сыхæгты лæг кар- 
димæ фæзынд. Æрбацыдысты нæм нæ хион нæлгоймæгтæ дæр цал- 
дæрæй: æрвадæлтæ æмæ мады æрвадæлтæй. Уæркойы дзыцца цъæх 
нæумæ нал ауагъта, скъæтæй йæ уасын цыд. Махæн, бакæсæм æм, 
уый нæ зæрдæ нæ тардта — тæригъæд ын кодтам. Дзыцца уый æмбæр- 
ста æмæ нæм дзуры: 
— Ацæут ныр Фæрдыгмæ. 
25 

— Кæдæм сæ æрвитыс, ныридæгæн лæгтæ сты, уадз æмæ алцы- 
дæр базоной, — сдзырдта лæгтæй чидæр. 
— Нæ, нæ!.. Нæма сæ хъæуы, — батыхст дзыцца. 
Махмæ уæлдай ныхас нал хъуыд, æмæ сæ дзургæ фæуагътам. 
Фæлæ уæддæр нæ зæрдæ æхсайдта хæдзармæ. Нæ мады æрвадæл- 
тæм нæ хъазт дæр нал рæстмæ кодта. Фæрдыг æнкъардæй кæрты 
къуымты рацу-бацу кодта. Уæд нын сæ лæппу, дæсæм къласмæ чи 
бахызт, уый, Митя, бакой кодта: 
— Немыцаг уацайраг æфсæддонтæ Дзæуджыхъæумæ цы фæндаг 
сарæзтой, уый фенын уæ нæ фæнды? 
— Фæнды!.. Фæнды!.. Фæнды!.. — иууылдæр схор-хор кодтам. 
— Фæссихор уæ акæндзынæн. Кæд ма поезд дæр хæстæгмæ фе- 
никкат. Уый дæр уырдæм æввæхсты цæуы. 
Фæссихор, кæд æнтæф бон скодта, уæддæр араст стæм хъæуы- 
сæрмæ, уыцы ног фæндаг фенынмæ. Раст хохаг сисамадау æвæрд 
уыдысты йæ дойнагдуртæ кæрæдзийы фарсмæ. Уæрдоиы цæлхытæ 
йыл гыбыр-гыбыргæнгæ тылдысты, машинæйы цæлхытæ та — фæл- 
мæн. Машинæтæ стæм уыдысты, уыдонæй стæмдæр та — поездтæ. 
Фæлæ нæ сæ фæздæг æмæ сæ уаст дисы æфтыдтой. Цалынмæ дзы 
цалдæр нæ федтам, уæдмæ цъæх нæууыл хъазыдыстæм. 
Уалынмæ арв хъулæттæ кæнын райдыдта. Хуры цæст мигъты 
æхсæнты куы иу æрдыгæй ферттивы, куы — иннæрдыгæй. 
— Абои майрæмбон куы у... — сдзырдта хъуыдытæ кæнгæ Митя. — 
Абои мæрдты бон у — Майрæмы куадзæн. Изæрырдæм рауары. Фæлæ 
— хæрзчысыл. Раст цыма хур йæхи фæнайы, уыйау. Ныххуылыдзæй 
ма фæтæрсут... 
Фæрдыг, Майрæмы куадзæн фехъусгæйæ, фæуыргъуыйау. Йæ- 
химæ ныхъхъуыста. Стæй загъта: 
— Митя, цом хæдзармæ. Æз бафæлладтæн. 
Æрцыдыстæм нæ мады æрвадæлтæм. Сæлфынæгау чысыл рапырх 
кодта. Нæ буарыл сой уарæгау æхсызгон æртæхтæ хауди. Æмæ та 
хур дæр ракаст. Арвы кæронмæ йæ бирæ нал хъуыд. Зами нæ размæ 
рацыд æмæ нæм дзуры: 
— Мæ хуртæ, ацæут ныр уæ хæдзармæ. Уарыд, æмæ уæм уæ 
мады зæрдæ æхсайдзæн. 
Нæ хæдзары ма устытæ æфснайæн куыстытæ кодтой. Фынгыл — 
чъиритæ, дзидзаты кæрстытæ, халсартæ, дыргътæ, нуæзтытæ. Фæр- 
дыг аджих, стæй ныккуыдта. Устытæ йыл амбырд сты. Сабыртæ йæ 
кæнынц. Фæлæ кæм. Дзыццайæ йæхи тоны æддæмæ. 
— Цы кæныс?.. Худинаг у! Дæхиуыл фæхæц, мæ чызг. Мæ æнцой 
ды куы дæ. Адæм мæм хæлæг куы кæнынц... 
Мах дæр ма цы акодтаиккам, уый нал зыдтам. Æмæ сæм нæхи 
æввахс байстам. Фæрдыг дзыццайы ныхæстæм фæсабырдæр, фæлæ 
йæ хæкъуырццæг не 'нцад. Куыдвæлладæй уатмæ бацыд, хуыссæныл 
йæхи æруагъта æмæ афынæй. 
26 

Уæдмæ устытæ дæр ацыдысты. Æрталынг. Дзыцца нын æхсæвæр 
иæ разы фынгисæггæгтæй цыдæртæ æрæвæрдта. Чъиритæй бахорд- 
там, дзидзатæм нæ бавнæлдтам — нæ зæрдæ дзы нæ бакуымдта хæ- 
рын. Фæрдыг фынгмæ цæугæ дæр нæ ракодта. Йæ дзаумæттæ рала- 
ста æмæ æххормагæй схуыссыд. 
ДЗЫЦЦАЙЫ ФЫН 
Цалдæр боны дæргъы Фæрдыг хъæрмхуыпп нал бахордта, йæхи 
хызта, Уæркойы фыды бас кæм уыд, уыцы цугунæй. Хус къæбæр, 
цыхт æмæ халсартæ, дыргътæ, картофтæ уыдысты йæ хæринаг. Дзыц- 
ца йын цы нæ кодта, фæлæ коммæ нæ каст. Уый тыххæй йæм мæсты 
нæ уыд — тæригъæд ын кодта. Уæд нæ иу райсом хъæлдзæгæй йæ 
алыварс куы абадын кæнид æмæ куы райдаид: 
— Зонут, дысои уæ фыды мæ фыны федтон. Гæзæмæты мæм зынд 
дардæй йæ цæсгом, худти мæм. Цъæх нæууыл бадт. Йæ ныхас ын 
хорз хъуыстон, йæ хъæлæс мын цы базоныи хъуыд. Дзырдта мæм: 
«Ныр æз ам æнæрхъуыды нал дæн. Мæ разы ис алцыдæр. Уæрко 
дæр ам мемæ ис. Мауал мыл мæт кæнут». Уыцы рæстæг æм Уæрко 
кæцæйдæр куы разгъорид, бауасыд æм, йæ къухмæ йын басмыста, 
стæй цъæх нæууыл хизыныл фæци. 
Дзыццайæн йæ цæссыгтæ йæ рустыл æргæр-гæр кодтой, æмæ сæ 
йæ сæрбæттæны кæрæттæй асæрфта. Стæй нæ æрбахъæбыс кодта 
æмæ цыппарæй дæр æмхуызон ныккуыдтам. Дзыццайы загъдау, нæ 
тыппыртæ суагътам. 
Фæрдыг дзыццайы ныхæстыл баууæндыд, уый бæлвырд нæ зо- 
нын. Фæлæ куыд нæ хъуамæ баууæнда мады ныхæстыл! Уымæй ма 
йæ куы афæрсид: 
— Дзыцца, æмæ баба Тамуйы дæр зоны? Хæстмæ куы цыд, уæд 
уый гуырд куы нæма уыд. 
— Зоны, зоны... Мæ зæрдæдарæнтæ, мæ хуртæ, мæ хъæбултæ. 
Йæ уд нæм æрыздæхы. Хæрзаудæн ныл кæны. Уæдæ йæ æз фыны 
цæмæн федтон. Æмæ йын йæ рухс ном хъуыды кæнут, макуы йæ 
фæхудинаг кæнут, цæмæй йын Мæрдты бæсты æнцондæр уа. 
Уыцы бонæй фæстæмæ нын цæрын фенцондæр: Фæрдыг Уæр- 
койы нал мысыд. Хъуыды кодта: уадз æмæ бабаимæ уа, мах ам 
цыппарæй стæм, уый уым иунæг цæмæн хъуамæ уа! Дзыцца бабайы 
раз йæ хæс бафыста. Афæдзы кæнд ма хъæуы, æмæ уæд цы аргæвда, 
уый нæм ис. Махмæ та афтæ кæсын райдыдта, цыма баба æдзухдæр 
нæ уæлхъус ис, æмæ нæ ныфс нæ саст. 

БЫЛКЪАХЫР АМОНД 
Сона куыстæй сахаты размæ æрбацыд. Уæтты азылдтытæ кодта, 
кæрт афснайдта æмæ хæдзармæ бахызт. 
Æниу сæм æфснаинагæй та цы вæййы. Кæд уазæджы фæстæ, 
æндæр сæм, мыййаг, сæ сывæллæттæ куы нæ змæлынц. Хицау æмæ 
йыл æфсин рыг абадын дæр нæ уадзынц. Нæ чындз, дам, йæхи ма 
батыхсын кæна. Уæдæ Фидар дæр... 
Сона рæбинаг къуымы тырысайау ауыгъд сæрызæды хæцъилмæ 
фæкомкоммæ æмæ йæ мидбылты бахудт. Ацы хæдзармæ фондз азы 
размæ æрбакъахдзæф кодта. Фидаримæ сын сæ амондæн куывтой 
зæрондæй, ногæй, хæстæджытæ, хæлæрттæ, зонгæтæ, æнæзонгæтæ. 
Сона сæм каст хызы бынæй. Алкæй дæр сæ уыдта, йæхи — ничи. 
Цæстытæ агуырдтой Фидары. Кæд зыдта, æгъдаумæ гæсгæ йын ныр- 
ма фенæн нæй, уæддæр ацу æмæ зæрдæйæн исты зæгъ. 
Уатæй йæ къухылхæцæг æмæ æмдзуарджын фæндыры цагъдимæ 
заргæ хæдзармæ куы рацæйкодтой, уæд ыл чысыл йæ цæст æрхæ- 
цыд: тыргъмæ æрбахизæнæй лæппуты сæрты мидæмæ æрбакаст. Фæлæ 
йыл чидæр хъуыддагхуызæй стай-тай кодта: 
— Уу-у, æнæгъдау! Йæ цæсгом куыд æрбатардта! 
Æнæгъдау Фидары ничима рахуыдта. Уæд дæр уый хъазæн ны- 
хас уыд, фæлæ Сонайæн хъыг уыд уæддæр. 
Хæдзары рæбын зæронд усæй къухбакæнæн нæ уыд. Сæ разы 
дзаджджын фынг. Фæсивæд — чызгæй, лæппуйæ къухылхæцæг æмæ 
æмдзуарджыны фæстæ æрбацыдысты. Кæстæр лæппутæ мыдыкъус 
аскъæфынмæ сæхи æрцæттæ кодтой. 
Ногæй та арфæйы ныхæстæ. Дзыцца йæ æрбахъæбыс кодта. 
Чидæр хъазгæ 'мхасæнты бахъуыр-хъуыр кодта æнæзонгæ устытæй: 
— Хъæбыстæ уый фæстæ кæндзыстут, Цæлон, ныр та уал нын æй 
фенын кæн! 
— Æртыккаг æфсымæр кæм ис? — хъуысы кæйдæр хъæлæс. 
— Мæнæ дæн, мæнæ! — хызисæг æрбалæууыд иу — къобор лæппу 
— чындзы фарсмæ. 
Нуазæн æм авæрдтой. Акуывта уый дæр, стæй сæрзæды хæцъил 
28 

тырысайау хæрдмæ систа, æмæ йæ æртæ хатты фæд-фæдыл Сонайы 
сæрмæ рахизырдæм зилгæ, куыдхъæрдæрæй скуывта: 
— Фарн! Фарн! Фараст лæппуйы æмæ иу цъæх чызг! 
Фæсивæды омменæй-иу хæдзары къултæ ныццараудтой. 
Хызисæг сæрзæды хæцъилы хъæдæй хызыл хæрдмæ схæцыд, æмæ 
Сонайы цæсгом раргом. Адæм иууылдæр уымæ кæй кæсынц, уый 
æмбаргæйæ, ныфсæрмы, йæ цæсгом артау ссыгъд. 
— Цæлон, диссаджы рæсугъд чындз дын ис! Амондджынæй, кæ- 
рæдзийы уарзгæйæ цæрут! — арфæйы ныхæстæ та сарæх сты, фæлæ 
сæ Сона фырæфсæрмæй рæстмæ нал хъуыста. 
* * * 
Бирæ амондджын бонтæ скодта Сонайыл, Фидаримæ цæргæйæ. 
Кæрæдзийыл æрхъæцмæ нæ хъæцыдысты. «Чи куывта, уый — уыдо- 
нæн», — дзырдтой адæм. Æцæг сын сывæллон бирæ рæстæг кæй нæ 
гуырд, уый фыдбылызы æндæргау цыд сæ фарсмæ. Æфсин æмæ хи- 
цауы мидсагъæс хордта. Ныр, табу Хуыцауæн, æнхъæлцау у Сона. 
Тырмæ бæллынц хистæртæ. Фидар фырцинæй йæхицæн бынат нал 
ары. Раздæрау æй фæскуыст быдыры нал фендзынæ. Бон-изæрмæ 
йын, цыма йæ хъусты «хæдзармæ тагъддæр, тагьддæр» зарынц, уыйау 
рæувадæй Сонайы уæлхъус алæууы. 
Ныр дæр та хортауæнæй ратагъд кодта хъæмæ. Кулдуары хъæр 
куы фæцыд, уæд мад йæ размæ рауад. Йæ фæндаг комкоммæ сæ 
уатмæ, Сонамæ кæй у, уый зыдта æмæ йын бамбарын кодта, чындз 
фынæй кæны, ма йæм бацу, райхъал æй кæндзынæ, зæгъгæ. 
Фидар уæлдай ницыуал сдзырдта. Мады фæстæ хæдзармæ бараст. 
— Мæ хъæбул, æххормаг уыдзынæ, æвæццæгæн. Хæринаг ацæттæ 
кæнон? 
— О, Дзыцца. Æз мæ къухтæ ахсон, — загъта Фидар æмæ хих- 
сæнмæ фæраст. 
Мад цалынмæ хойрагимæ архайдта, уæдмæ лæппу кæртмæ ра- 
уад. Йæхимид тыхст. Сонайы нæма федта, афтæмæй хæрдыл æрба- 
да, уый йæ нæ фæндыд. Уæд та рынчын у? Боныгон куы никуы 
афынæй вæййы. Ахæм уавæры сылгоймаг лæмæгъ у, йе 'мбæхст 
низтæ дæр сæхи равдисынц, стых ыл вæййынц. Кæд рынчын у, ис- 
тæмæй тыхсы, æмæ йæ уæлхъус ничи ис — æбæрæг фæдисы дзæн- 
гæрджытæ зæрдæ фæйнæрдæм фæтонынц, сæ уæлныхты йæ уатмæ 
бахастой, æмæ Сонайы уæлхъус февзæрд. 
Уый мæрдонвæлурсæй хуыссыд йæ сынтæджы. Лæг фæуыр- 
гъуыйау. Æдзынæг æм ныккаст, йæ къухмæ йын фæлæбурдта, улæфтмæ 
байхъуыста æмæ йæ разы йæ зонгуытыл æрхауд. 
— Нæ! Уый гæнæн нæй! — ныууынæргьыдта Фидар. Стæй та сылгой- 
маджы ногæй асгæрста. Йæ цæстытыл, йæ хъустыл, йæ æнгуылдзты уырз- 
тыл не 'ууæндыд. Фæлæ æдзæм уыд Сона, уды æртах дзы нал баззад. 
29 

Фидар æххуыс агурæгау йæ алыварс акаст. Уаты ктл'лтæ уыдысты 
æгомыг, уазал. Йæ зындзинад тынгдæр банкъардта. Иæ ныфс атад. 
Цæстытыл фæлм абадт, фемæхст се ставд цæссыг. Рæдæдзы. Цы ма 
акæна ныр?! Сынтæджы фарсмæ бандоныл ауыдта цыппæрдигъон гæх- 
хæтты тыхтон. Йæ уæлæ ставд дамгъæтæй рæсугъд нывгондæй фыст: 
Сонайы къухфыст! Тыхтонæн цыма искæмæй аскъæфынæй тарст, уыйау 
æм уыцы-иу лæбурд фæкодта æмæ йæ къæхтыл алæууыд. Айхæлдта 
йæ. Тетрады сыфтыл арæгъ сты Сонайы къухæй фыст дамгъæтæ. Фи- 
дар бандоныл æрхауд æмæ йæ цæстытæ фыстытыл азгъордтой: 
«Ацы фыстæг у мæ царды фæстаг азæлд, æмæ йæ фыссын хъавгæ, 
дæ зæрдæ дын куыд нæ фæриссын кæна, дæ æнкъарæнтæм дын дæр- 
зæг къухтæй куыд нæ бавнала, афтæ. 
Æрымыс-иу нæ уарзт, нæ бæллицтæ, нæ мæйрухс æхсæвтæ. Мæ- 
нимæ аныхас кæнын-иу дæ куы æрфæнда, уæд-иу арвыл ссар, скæ- 
сæнæй æмбисæхсæв тыбар-тыбургæнгæ цы стъалы ссæуы æмæ бон 
срухсмæ йæ фæндагыл кæронмæ ацæуын кæмæн нæ бантысы, уый — 
ме стъалы (ды мын æй куы равзæрстай) æмæ-иу йын ракæн дæ зæр- 
дæйы сагъæстæ. Уый сæ мæнмæ хæццæ кæндзæн. Æмæ дæ алы хатт 
куыд æмбæрстон, афтæ æмбардзынæн. Сурдзынæн дын дæ æнтъыс- 
нæг зæрдæмарæн хъуыдытæ, ныфсы базыртæ дыл садздзынæн. Афтæ 
мын-иу куы дзырдтай, цæрын æнцон у, кæмдæр дæ чидæр уарзы 
æмæ дæ мысы, уый куы зонай, уæд. Цæрын нæ! Мæлын дæр!.. 
Фæлæ мæ мардыл макуы банымай. Æз дæм-иу азты сæрты æрцæу- 
дзынæн де 'взонгадимæ, де 'рыгон бонтимæ». 
Фидар йæ кæуындзæгæй ферхæцыд, цæстытæ донæй айдзаг сты 
æмæ фыстытæ нал ауыдта. Фæлæ, фыстæг кæронмæ кæй нæма ба- 
каст, уыцы хъуыды йæ фæсабырдæр кодта. Йæ цæссыгтæ ризгæ æн- 
гуылдзтæй асæрфта, стæй Сонайы æвæлмаст цæсгоммæ бакаст æмæ, 
цыма йемæ ныхас кæнын райдыдта, уыйау уыйырдæм азылд æмæ 
фыстæг дарддæр каст: 
«Æвæдза, иумæ цы рæсугъд бонтæ арвыстам! Мæнæи ныртæккæ 
сног сты, æмæ сыл мæ хъуыдытæ згъорынц, ме 'нкъарæнтæ мын хæл- 
бурцъ кæнынц. Сæ кæронмæ куы æрхæццæ уон, уæд мын кæд æвæ- 
джиау зын уа, уæддæр дын, зæгъдзынæн мæ зæрдиаг «хæрзбои». 
Хъуыды ма кæныс донхæристы къохы цур нæ фыццаг фембæлд. 
Цавæр тых æви кæлæн уыд, ме 'взаг мын чи андзыг кодта, уый. 
Цыма фыццаг къласæй фæстæмæ иумæ нæ ахуыр кодтам, иумæ ни- 
куы хъазыдыстæм, цыма кæрæдзи фыццаг хатт федтам, уыйау ды 
дæр фæсырх дæ, дæ цæстытæ мæ амбæхстай. 
Нæ род хизæнтæй æрæгмæ цыд, æмæ мæ Дзыцца изæрмилты агу- 
рæг арвыста. Фæсхъæу-иу астымы кæм хызт, уым æй не ссардтон æмæ 
атагъд кодтон малы цур донхæристы къохмæ... Дæу дæ сыхаг Сосейы 
бæх малы найгæ баййæфтон. Дæ фæстæ æрвгæрон хуры цалх сырх 
зынг артау цæхæртæ калдта. Йæ тынтæ дæ хуылыдз буарыл тæлфыды- 
сты. Хæстæгдæр дæм бацыдтæн. Родæй дæ афæрсынмæ хъавыдтæн. 
30 

Ды мæм ахæм талас цæстæнгасæй æрбакастæ, æмæ... Иу уысм сагъда- 
уæй аззадтæн, стæй хъæуырдæм фæцагайдтон. Роды сагъæс ма мæ 
уыд! Ныр дæр ма мæ хъусты зæлы, дæхи куы æрæмбæрстай, уæд мæ 
фæстæ куыд хъæр кодтай, уый: «Сона, æз Фидар дæн, Фидар!» 
Цы уыдыстæм уæд! Æвдæм къласы ахуыр кодтам. Дыккаг бон дæ 
дардæй куы ауыдтон, уæд мын, иуæй, æхсызгон уыд, иннæмæй та, 
мæхимид стыхстæн. Ды мæм мидбылхудгæ æрбацыдтæ æмæ къуызгæ 
бафарстай: 
— Дысон изæр мæ зонгæ нæ бакодтай?! 
Æз хъыпп-сыпп не скодтон. Æмæ цы хъуамæ загътаин... Дæ 
фæрсты баивгъуыдтон скъоламæ. Фæстæмæ ма дæм куы фæкæсин, 
уый мæ цыдæр тых домдта, фæлæ мæ бон не сси. 
Æнæхъæн цыппар урочы дæ дзыхæй дзырд нал схауд. Фæндзæ- 
мы урочы дæ математикæйы ахуыргæнæг фæрсгæ дæр куы бакодта: 
— Фидар, исты дæ риссы? 
Ницы та сдзырдтай. Аивæй дæм-иу уæддæр бакастæн, мæ зæрдæ 
дыл рыст, тæригъæд дын кодтон, фæлæ дын куыд баххуыс кæнон, 
уымæн амал нæ ардтон. Цы ныл æрцыд, уый бæлвырд нæма зыдтон. 
Нæ рис нын, кæд æй афтæ рахонæн ис, уæд урочы кæрон фæ- 
сырдта, фæйнæгыл цы хынцинаг кодтам, уый. Райхалын никæмæн 
куымдта. Ахуыргæнæг мæнмæ дæр фæйнæгмæ фæдзырдта. Цалынмæ 
йыл иннæтæ тухæн кодтой, уæдмæ йыл биноныг ахъуыды кæнынæн 
фадат уыд, æмæ йæ уайтагъд кæнын райдыдтон. Дзуаппы онг не 
'рхæццæ дæн. Кæмдæр фæрæдыдтæн æмæ стыхстæн. 
— Сонайæн чи аххуыс кæндзæн? — бафарста ахуыргæнæг. 
Ды сыстадтæ, къæмдзæстыгæй мæ фарсмæ æрлæууыдтæ. Мел дæм 
радтон. 
— Мæнæ йæ айонг раст скодтай. Ам фæрæдыдтæ æмæ фæкъуых- 
цы дæ, — дзургæ-дзурын хынцинаг кæронмæ ахæццæ кодтай æмæ та 
фемдзаст стæм, дæ мидбылты мæм бахудтæ. 
— Салют Сона æмæ Фидарæн! — райхъуыст фæсте лæппутæй 
кæйдæр хъæлæс. 
Нæ нæмттæ иумæ кæй айзæлыдысты, уый мын æхсызгон уыд. 
Дзæнгæрæг ныццагъта, æмæ хынцинагыл дзургæ тыргъмæ иумæ ра- 
цыдыстæм. 
Уыцы бонæй фæстæмæ кæмфæнды дæр агуырдтам кæрæдзи. Скъо- 
ламæ бæрæгбонмæ цæуæгау цыдтæн. Райсом та дæ фендзынæн, уыцы 
хъуыды мæ базырджын кодта, рад мæ зæрдæ ахуырмæ, хæдзары 
зылдтытæм. Мæ ахуыр дзæвгар фæхуыздæр, скъолайы æхсæнадон 
хъуыддæгты фæбæрнондæр дæн. Алы ран дæр мæхи хъардтон, дæу 
аккаг куы уыдаин, ууыл. Дæуыл хъуыды кæнгæйæ, фыстон сæрибар 
темæтыл мæ сочиненитæ, мæ сусæг æмдзæвгæтæ, кастæн чингуытæ. 
Сæрдыгон каникулты рæстæг ахуырдзауты бригады кусгæйæ, хатыд- 
тон, зæхгуыст дæ йæхимæ куыд сайы, уый. Фæлæ, мæнау ды дæр 
хъæуимæ дæ цард бабæтдзынæ, ууыл фаг не 'ууæндыдтæн æмæ тар- 
31 

стæн, æвæндонæй дæ фæдыл куы ацæуон, уымæй. Мæ равзæрст дæс- 
ныйад зоотехникы ныхмæ уарзондзинад цæхгæр куы æрлæууа, æмæ 
цæрæгойтæй, хæрз сабийæ фæстæмæ бирæ кæй уарзтон, уыдонæй 
куы фæиппæрд уон. 
Хъуыды ма кæныс, дæс къласы фæстæ нæ ахуырмæ чи кæдæм 
цæудзæн, уый зæгъын кæрæдзийæн нæ ныфс куыд нæ хастам. Æз 
дæуæн тарстæн, мæ равзæрст фæндаг дын фæндон куы нæ разына, 
ды та — мæнæн. Уыцы фарста алыг кæнынæн нын феххуыс, хæдза- 
рæдты специалисттимæ цы фембæлд сарæзтам, уый. Сæ куыстимæ 
нæ биноныгдæр базонгæ кодтой, фæсидтысты нæм сæ дæсныйæдтæ 
сахуыр кæнынмæ. Мах сæ фæндоныл сразы стæм. Уæд кæрæдзийæн 
басастыстæм, нæхи зæрдæтæ дæр хъæууонхæдзарадон институтмæ 
кæй æхсайдтой, уый. 
Систæм студенттæ. Иу факультетæй иннæмæ, кæрæдзимæ къахих- 
сыд баистæм. Нæ алы фæлварæн дæр нын — иумæйаг. Библиотекæты, 
кæсæн залты, фæлладуадзæн изæрты — алы ран дæр — иумæ. Дæ 
зæрдæ де 'вдисæн, мæхи дын никуы буц кодтон, тынгдæр мæ бауар- 
зай, ууыл мæхи нæ хъардтон, æрмæст мæ фæндыд, дæ цуры мæхи 
къæмдзæстыг куыд никуы æнкъардтаин, уый. Æмæ тырныдтон уымæ. 
Цардмæ дæуау дзагцæстæй кастæн, дæуау цæрыныл архайдтон. 
Зонын, æндæр чызджытæ дæр дæ уарзтой. Ды дæр æй хатыдтай, — 
дæ цуры-иу сæхицæн бынат нал ардтой. Мæ зæрдæ дæм никуы фех- 
сайдта, никуы дыл фæхудт. Куы мыл суæлæхох уыдаис, искæмæй мæ 
куы баивтаис, уæддæр дæм нæ фæхæрам уыдаин, къаддæр дæ нæ 
уарзтаин. Фæлæ, мæ амондæн, дæу ничи æндæвта мæн йеддæмæ, дæ 
цин, дæ хъыг мæн йеддæмæ никæимæ дих кодтай. 
Куыддæр каст фестæм, афтæ нæ хæдзарады разамынд бацагуырдта 
йæхæдæг. 
Уыцы аз уыд нæ чындзæхсæв дæр. Нæ амонды стъалы стылд 
арвы астæумæ æмæ фæйнæрдæм цæхæртæ калдта йе 'ппæт хъару- 
тæй. Æвдадзы цырæгътæ ссыгъта нæ зæрдæты æмæ миимырон хъæ- 
лæстæй зарыдысты, цин сæ ивылд. Æмæ цынæхуы.юн уæлмонц хъуы- 
дытæй ныв кодтам нæ иумæйаг цард, нæ фидæн. Æрмæст æз тых- 
стæн: стыр хæс мыл æвæрд уыд, чындзы йæ мойы хæдзармæ куы 
фæцæйкæнынц, уæд, фарн фæцæуы, зæгъгæ, фæзарынц. Цымæ æз 
та цы фарн бахæсдзынæн дæумæ? Фарстон дæ дызæрдыггæнгæ. Уар- 
зондзинадæй зынаргъдæр мæм ницы уыд æмæ йæ радтон дæуæн. Ды 
мæ æрсабыр кодтай. Загътай мын: «Уарзоидзинадæй стырдæр хæр- 
зиуæг нæй, уый фарнæй цæрын стыр амонд у». 
Фидарæн йæ зæнгтæ рызтысты, йæ къухтæ дыз-дыз кодтой, хатт- 
иу фыстытæ нал уыдта æмæ-иу сæм ныггуыбыр и. 
Тæхудиаджы рæстæг арвыстам иумæ. Цымæ ма махæй амонд- 
джындæр исчи уыд! Куысты фæллад нæ зыдтам, æхсæв нæ хуыссæг 
нæ ахста. Æмбисæхсæвты цал æмæ цал хатты сыстадыстæм. Бинонтæ 
нæ куыд нæ базоной, афтæ-иу ахъуызыдыстæм рудзынгыл фæсхъæу- 
32 

мæ. Æхсæвдзу кодтам доны былты, дæ зад хуымы алыварс. Æртæх- 
хæццæ нæуцъар астымты хъазыдыстæм æхсæвы æидæргтимæ, стъа- 
лы пырхæнимæ, мæй ныл луæрста йæ зæрин тынтæ, цæугæдон нын 
зарыд йæ зарджытæ. Иу ахæм мæйрухс æхсæвы мын арвыл балæвар 
кодтай тыбартыбургæнаг цъæхдзаст стъалы. 
Чи нæ кæмæн хуыздæр балæггад кæна, æнæнхъæлæджы йын 
æхсызгонæн цы диссагдæр сараза, ууыл уыдыстæм. Æхсæв де 'рба- 
цыдмæ æрхуыссын, райсом фæстæдæр сыстын — мæхицæн никуы 
ныббарстаин. Цырагъ æнæссудзгæйæ дæм-иу æнхъæлмæ кастæн ру- 
дзынджы фарсмæ, алы къахдзæфмæ дæр хъусгæйæ. Ды уый базыд- 
тай æмæ мæ иуахæмы фæтæрсын кæнынмæ хъавыдтæ. Сусæгæй мæм 
æрбахъуызыдтæ, æвиппайды мæ уæлхъус алæууыдтæ. Æз дын ныхъ- 
хъæбыс кодтон. Дæхи мæ фæиуварс кодтай æмæ æндæр хъæлæсыуа- 
гæй сдзырдтай: 
— Гъе уый дын йæ лæгыл иузæрдион ус! Æцæгæлонæн куыд ад- 
джын хъæбыстæ кæны! 
— Æдылыбег, æз дæ дæ комулæфтæй дæр базондзынæн. Нæхир- 
дæм кæцы тигъыл фæзылдтæ, уый дын загъон? Дæ къахы уынæр 
дын никæимæ фæхæццæ кæндзынæн. 
Ды дæ дзыхыдзаг ныххудтæ æмæ мæ дæ хъæбысы фелвæстай. 
Ныззылдтай мæ уаты. Æз мæхи ратыдтон æмæ дæ асхуыстон. 
— Сона, цы кодтай? Хъыг дæм цы фæкаст? Истæмæй дæ баф- 
хæрдтон? — стыхстæ. 
— Бафхæрдтай? Кæйдæр лæгæн, дам, адджын хъæбыстæ кæныс. 
Æмæ кæй лæг дæ ды? Тагъд дæхи сраст кæн, науæд дын карз тæрхон 
рахæсдзæнис де 'хсин! 
Хъазæн ныхæстæ. Æмæ сын ды дæр уыцы хуызы дзуапп радтай: 
— Ме 'хсин, дæ разы зоныгыл лæууын, ныббар мын мæ рæдыд. 
Æхсæвы тары нæ бафиппайдтон дæ цæстыты цæхæр, æмæ, зæгъын, 
кæд æндæр сылгоймаг узæлы мæныл. Æз та дæу дæн, æрмæстдæр дæу! 
Мæ хъæбысы та дæ ныттыхтон, ноджы адджындæрæй. Зæрдæ 
тад дæ талас митæй. 
Ма мын сфæлмæц мæ дардыл ныхæстæй. Мæнмæ демæ дзурын 
цæуы. Тæхуды демæ дзурынæй бафсæд! 
Æмæ дæ мæхæдæг куыд фæтæрсын кодтон, уый та. Иу хъуыдда- 
гыл куыд фæцахуыр стæм, уый нæхæдæг дæр нæ базыдтам. Хæдза- 
рæй нæ-иу уатмæ раздæр чи ацыд, уый иннæмæ æнхъæлмæ каст 
къæсæргæрон. Дуар байгом кодтай, мидæмæ — дæ фыццаг къахдзæф 
æмæ уарзон хъæбысы аныгъуылдтæ. Уæд дæ æз афæлывтон. Дуары 
æмбæрзæны фæстæ амбæхстæн. Ды æрбацыдтæ, æмæ уаты — ничи! 
Мидæмæ куыд бахызтæн, уый та федтай. Дуары цур сагъдауæй 
аззадтæ. Æдылыбег, æрбайсæфынæй мын фæтарстæ? Æз æнæнхъæ- 
лæджы де 'ккой мæхи ацауындзæг кодтон æмæ ныххудтæн. Дæ ци- 
нæн ма кæрон уыд! Цыма дын мæрдтæй раздæхтæн, уыйау мæ дæ 
хъæбысæй зæхмæ нал æмæ нал уагътай. 
3 Цгьойты Хазбп 
33 

О, уæдæ, уæд цы кодта? Азтæн, æндæр æнкъарæнтæн басæттын 
куыд бакуымдтам? Сывæллон нын кæй нæ цыд, уыцы сагъæс нæ 
уарзондзинадыл цæмæн фæуæлахиз?! 
Райдайæны дæ æмбаргæ дæр нæ кодтон. Нæ бæллиццаг царды 
сæрмæ мигъы къæм куыд фæзынд, уый нæ базыдтон. Уый стырæй- 
стырдæр кодта. Бинонтыл мадзура бахæцыд. Дæуæн дæ зæрдæйы цин 
тади уалдзыгон митау. Æз дын фæрынчынæй тарстæн. Иуахæмы дын 
загътон, дæхи ма дохтыртæн фенын кæн, æмæ мын ды дæр загътай: 
— Дæхæдæг-ма фенын кæн дæхи дохтыртæн! 
— Æмæ æз цы кæнын? — уыд мæ дис фарст. 
— Нæ кæсыс Дзыцца æмæ Бабамæ — куыд сагъæс кæнынц! Иунæг 
дæн, æмæ фыдæнхъæл кæнынц. 
Уыцы æхсæв хуыссæг не 4рхæцыд нæ иуыл дæр, фæлæ не 4хсæн 
ныхас нал рауад. Алчидæр нæ уыд йæ хъуыдыты, йæ сагъæсты 
æвджид. Нæ иумæйаг царды алы уысм дæр амондджын уыд, фæлæ 
æдзух цыдæр фыдбылыз хуыснæгау сæ разы кæй бадт, адавынæй 
сын тæссаг кæй у, уый фыццаг хатт уыцы æхсæв банкъардтон. 
Чындзы куы æрцыдтæн, уæд мын мæ хъæбысы сыхæгты дыууæаз- 
дзыд хъоппæгцæст лæппу Бутузы абадын кодтой, тыр мын цæмæй 
райгуыра, уыцы бæллиццимæ. Уæд æй æз ницæмæ æрдардтон, арф 
ыл нæ ахъуыды кодтон — амондæй мæ сæр зилгæ кодта. Фæлæ уыцы 
æхсæвæй фæстæмæ Бутузыл кæмфæнды æмбæлдтæн — æрурæдтон-иу 
æй, узæлыдтæн ыл, йемæ-иу мæ фæндыд фылдæр алæууын. Цæмæй 
мын фырт райгуырдаид, уый цыма уымæй дæр аразгæ у, афтæ мæм 
каст. 
Мæ уарзондзииад мын сæхгæдта мæ цæстытæ. Дæу йеддæмæ мæ 
никæмæ, ницæмæ уагъта кæсын. Ды мын уыдтæ, æмæ дуне дæр 
уыди мæн. Уазæг нæм арæх цыд. Уыдон дæр иу нын зæрдиагæй 
куывтой. Лæппуйы куывд хæсджын фæут, зæгъгæ. Дзыцца æмæ Баба 
дæр-иу «бузныг» йеддæмæ ницы загътой. Куыдфæстагмæ мыи уыцы 
куывд мæ зæрдæ кæрдихтæ кодта. Зæрæдты цурмæ бацæуыны ныфс 
мæ нал уыд. Къæмдзæстыг уыдтæн сæ разы. Адæймагæн йæ азым 
æдзух йæ зæрдыл лæууын кæнын цæф агайынæй уæлдай нæу. Афтæ- 
мæй дзæбæх нæ кæны, фæлæ æфхæлгæ. Цотмæ бæллыдтæн дæу тых- 
хæй, дæ сагъæс дын фесафынæн. Уый ссис мæ раздæры амондыл 
мидхъу ырду хæн. 
Мæ амонды сæрвæлтау дзуармæ кувæгау куывтон нæ хæдзары 
пецы сæрмæ ауыгьд сæрзæды хæцъилмæ. Хызисæджы куывд: «Фарн! 
Фарн! Фараст лæппуйы æмæ иунæг чызг!» мæ сæры сног. Сæрзæды 
хæцъилæн æй фæдзæхста. Фарнæй сæ уый хъуамæ ракура. Уый уыд 
нæ иумæйаг хъæрмуд цардыл, нæ сыгъдæг уарзондзинадыл армда- 
рæг, фарнмæ не 'вдисæн, нæ минæвар. Уый йæ хъуамæ хызтаид 
фыдбылызæй. Æмæ дзы мæ зын сахаты зоныгуылæй куырдтой хъæ- 
булы ад, фараст лæппуйы нæ, æрмæстдæр иунæг. Иунæг! Чызг дæр 
фæуæд. Цæссыгкалгæ цал æмæ цал хатты фæныхас кодтон йемæ. 
34 

Цас ын фæдзырдтон мæ судзгæ рис, фæлæ йæм нæ бахъардтой мæ 
лæгъстæтæ, нæ йæ агайдта мæ уды цъæхахст, уыд æгайнæг. Æз 
æм сфыдæх дæн, уырдыгæй йæ райстон гадзрахатæй йыл рацыдтæн. 
Дæ фæндон дын сæххæст кодтон — горæтмæ дохтыртæм ацыд- 
тæн. Кæмæн радзырдтаин мæ мæт, мæ катай? Иуæй, æфсæрмы код- 
тон, иннæмæй та — дзуаппæй тарстæн. Не 'мкъласон Фирузæйы ссар- 
дтон. Медицинон институт фæци æмæ рынчындоны кусы. Кæрæ 
дзийыл бирæ фæцин кодтам. Дæуæй мæ тынг фæфарста. Æргом мын 
загъта, скъолайы дæ сусæгæй кæй уарзта, уый. Фæлæ, дам, уый дæу 
йеддæмæ никæй уыдта. 
Фирузæйы фæрцы мæ дæсны дохтыртæ биноныг федтой. Æрцы- 
дысты иу хатдзæгмæ: «Æнæниз у, сывæллон ын хъуамæ уа. Аххос 
лæджы æрдыгæй ис». Уыцы дзуапп хорз уыд æви æвзæр, уый æз 
бæлвырд нæ бамбæрстон. Æмæ сагъæсты аныгъуылдтæн. Цы уæлдай 
у, чифæнды нæ уæд аххосджыи, уæддæр нын сывæллон нæ уыдзæн. 
Уыцы бон мæ Фирузæ ахуыдта сæхимæ. Цин кодта, сахъат кæй 
нæ разындтæн, ууыл. Афтæмæй, дам, дæ Фидар иæ ахицæн уыдзæн, 
ды йæ кæд нæ ныууадзай, уæд. Худæг мæм фæкаст уыцы ныхас. 
Хъусыс: «Æз дæ кæд нæ ныууадзон, уæд». Дыууæ удгоймагæн иумæ 
афтæ дæр цæрæн ис, цъындымæ дзаума куыд радтай, афтæ дæхи 
ратт, кæнæ цъынды искæй райс. Цыбырныхасæй, дæ сынтæгыл æй 
рæхысæй бабæдт, куыд нæ дын æрбацыдæр уа, афтæ. 
— Сывæллон сæ тынг хъæуы. Дæ фидæны цард дæр уымæй аразгæ 
у, æмæ мæ зондмæ байхъус. Дæуæи дæ бон у ныййарын æмæ ный- 
йардзынæ. Æцæг Фидарæй нæ, — алыг кодта Фирузæ. 
— Уый та куыд?! — мæ хид мæ къæхты бынæй акалд. 
— Æндæр нæлгоймагæй. Æз дæ базонгæ кæндзынæн. 
Æвиппайды арвы цæфау фæдæн. Фирузæ мын дзырдта æмæ дзырдта: 
— Афтæмæй дæ цард йæ гаччы сбаддзæн. Фидар сывæллон куы 
фена, уæд æрсабыр уыдзæн. Цæмæй йæ базоидзæн, кæмæй у? Дæ 
уæн та уыдзæн дæхи. Дæ хъæбул. Ничи дын ыл фæдызæрдыг уы- 
дзæн. О, о! Хатт раст ныхас зæгъынæй асайын пайдадæр вæййы. 
Пайдадæр. Цымæ адæймаджы рæстдзинады цур пайда цы у? Дæ 
зæрдæйыл фиу сæвæр, ма йæ фæриссын кæн, ма йæ фæцагай. Афтæ чи 
цæры, уыдон адæм не сты. Уыцы ныхæсты фæстæ мын цыма Фирузæйæ 
æнаддæр сылгоймаг уыд?! Иу ныхас скæнын дæр мæ бон нал сси. Мæхи 
ацæттæ кодтон æмæ фæцæуæг дæн нæхимæ. Уый мæ фæстæ радзырдта: 
— Сона, хъусыс, дæ амонд дæ къахы бырынкъæй ма акъуыр! Дæ 
хъысмæт дæхи къухты ис. Фæсмон кæндзынæ. Хуыздæр хъуыды 
дæм куы æрцæуа, уæд мæ-иу бацагур. 
Æфхæрд æмæ фæлладæй æрцыдтæн нæхимæ. Дæуæн ницы схъæр 
кодтон. Цот нын кæй нæй, уый дæу азым у, уый зæгъын дын мæ 
цæст нæ бауарзта. Ноджы дæхимæ куы ныхъхъусай, дæхи мæ разы 
къæмдзæстыг куы дарай, уымæй дын тарстæн. Фæлтау уадз æз уон 
нæ зынты сæр. Уадз дæуæн уа æнцондæр. 
35 

Райсомæй горæты балæууыдтæн. Иуæй-иутæ, æвæдза, рæсугъд, 
ирд арвау сыгъдæг æнкъарæнтимæ цæрын куыд нæ фæразынц, уый 
диссаг у! Цард сыл йæ уæз чысыл кæм æруадзы, уым гадзрахатæй 
цæуынц сæхиуыл. Цардыл биноныг ахъуыды кæныны бæсты рабар- 
бабар кæнынц сæ митæ, сæ хъуыддæгтæ, къаддæр ныхкъуырд дзы чи 
баййафдзæн, уый равзарыны охыл. Зæрдæйæн дзы æхцондæр кæцы 
у, уыцы фарст рохуаты аззад, æмæ кайынц. Фирузæ дæр уыдонæй 
у. Уарзондзинад æм нымады дæр нæу. Алцыдæр ын барст у. Рæдыд 
ыл никуы æрцæудзæн. Растдæр зæгъгæйæ, йæ цард иууылдæр рæ- 
дыд у, фæлæ йын, фæрæдыдтæ, зæгъгæ, ничи зæгъдзæн. Афтæ ара- 
зы йæ алы сныхас æмæ ми дæр. Зæрдæйæ цæугæ нæ, фæлæ кæнгæ 
цардæй цæры. Цыфæнды хъуыддаг алыг кæнынæь дæр равзары, 
пайдадæр ын дзы чи уа, уый. Абон дæр нæ зонын, йæ зæрдæйы цы 
сусæг фæнд ис, уый. Ахæмæн базонæн нæй. Сæ миддуне сæхæдæг 
дæр нæ зонынц, никуы йæм ныхъхъусынц. Адæймаджы цардæй нæ 
цæрынц. Кæнгæ митæй. Уыдонæй мæ фæкодта фыдвæззæг. Мæ фæи- 
донмæ байхъуыста æмæ загъта: 
— Макæ, мæ хæлар, фæсмон фæкæндзынæ. Фидарæн сдзæбæх- 
гæнæн ис, уый зын зæгъæн у. Куы нæ сдзæбæх уа, уæд йæ хъысмæт 
базондзæн æмæ, сывæллоныл тынг кæй тыхсы, уымæ гæсгæ йæхимæ 
ныхъхъусдзæн. Баххуыс кæнын ын дæ бон дæр нал уыдзæн. Дæ 
цæст ын ахæм цард куыд уарзы? Мæ фæндоныл сразы у. Æз зыдтон, 
ссæудзынæ та мæм æмæ ныхасгонд дæн. Сывæллон дын куы уа, уæд 
бинонтæ дæр æмæ адæм дæр зæгъдзысты: «Йæхи сдзæбæх кодта 
æмæ йын райгуырд. Дохтырты бон бирæ у». 
Фыдвæнд фæуæд, мæн йæ дæрзæг удыхъæдæй чи фæхъæстæ код- 
та! Нæ зонын цы кодтон, мæ зонд фæцыд, æви не 'нкъарæнтыл 
ингæны къæй æрфæлдæхт. Хуыздæр æнхъæлæй зындоны баппæр- 
стон мæхи. Гадзрахатæй дыл рацыдтæн. 
Уыцы бон æрра усау фæхаттæн горæты къуымты. Терчы мæхи 
баппарыны фæнд мæм сæвзæрд, фæлæ мын мæ уды рæстдзинад чи 
базыдтаид? Цы ахъуыды кодтаис ды? Цы хуызы мыл фæрыстаид дæ 
зæрдæ, æз риссыны аккаг куы нал уыдтæн, уæд? Терчы былгæрæтты 
цæугæ æмæ дзыназгæ фæзылдтæн нæ иумæйаг бынæтты. Дзæвгар 
фæлæууыдтæн, æхсæрдзæнмæ кæсын кæцæй уарзтай, уыцы ран. 
Хъæумæ æрцыдтæн фæстаг автобусы. Мæ райгуырæн хъæумæ. 
Нал мæ бандæвтой йæ рæсугъд уыигтæ, йæ æнæсым изæрон зар- 
джытæ. Зæрдæсаст, цъыфхостæй йæм æрыздæхтæн, æмæ мæм æцæ- 
гæлон цæстæй ракаст, йæхи атигъ кодта йæ къахбай чызгыл. Цы 
цæсгомæй ма бацыдаин хъæмæ, цы цæстытæй бакастаин дæумæ, дæ 
ныййарджытæм? Хæдзары дæ нæ баййæфтон. Уыцы иуæй нæ уатмæ 
бкцыдтæн. Дзыцца мæ фæстæ бауад. Тынг мыл стыхст, хуызæртах 
дæ нал ис, зæгъгæ, мæ тыхæй æрхуыссын кодта. Нал сыстадтæн 
дыккаг бон дæр... Мæ рынчын, мæ уды рис ахаста цалдæр боны 
æмæ мын рахызт хитгæ низмæ. 
36 

Мæй дæр нæма рацыд, афтæ мæ Дзыцца фæфиппайдта æмæ мæ 
уæлдай фезмæлын нæ уагъта. Хабар базыдтой иууылдæр. Уалдзыгои 
хурау ныккаст уæ зæрдæтæм. Авгау мын æрхауынæй тарстыстут. 
Дæуæн дæ цæстытæ цæхæр калдтой, цины æрттывд кодтой. Æдылы- 
бег, уый цииы аккаг куы уыдаид, уæд æй дæуæй раздæр чи базыдта- 
ид! Фæлæ ды ууыл дæр нал ахъуыды кодтай. Сывæллон дын уы- 
дзæн, уыцы хъуыды дын дæ сæр разилын кодта, дæ цæстытæ дзæбæх 
нал уыдтой, дæ хъустæ нал хъуыстой. Уыййеддæмæ мæ æрхæндæг 
цæстæнгасы, ме сныхасы федтаис æппæт дæр. 
Сымах тырмæ æихъæлмæ кастыстут, уæхи куывдмæ цæттæ код- 
тат, æз та мæ сæрæн цы саразон, мæхи цы фæкæнон, ууыл уыдтæн. 
Уæ рæвдыд ныхас, уæ лæггад мæм нал хъардта. Ноджы мæ мæст- 
джындæр кодта. Мæхи уæ дард ластон, мæ рæстæг фылдæр æрвыс- 
тон уаты æрхуымæй. Утæхсæн кæнгæ. 0,о, утæхсæн кæнгæ. Иæ 
мæрдтæй уыдтæн, нæ удыгæстæй. Мæ сæрзæды хæцъил æдзухдæр 
уыд мæ нывæрзæн. Уымæн дзырдтон мæ дзуринæгтæ, мæ хъыгтæ. 
Уæ хæдзары уый уыд ме 'мбæлццон, æмæ нæ мæрдты дæр ма фæхи- 
цæн кæнут. Дæумæ куыд ницыуал бар дара, афтæ. Уый у мæ курдиат. 
Къæмдзæстыг уыдтæн дæ разы. Дæумæ комкоммæ бакæсын, демæ 
адджын ныхас акæныны хъару мæм нал уыд. Мæ зæрдæйы бын цы 
уд тæлфыд, уый æдзухдæр карды комау уыд не 'хсæн. Мæхицæн æй 
уæнгæл фестын кодтон, рахуыдтон æй мæ удхæссæг. Абон авд азы 
сæххæст нæ чындзæхсæвыл. Авд азы размæ абоны бон чындзхон- 
тимæ æрбахызтæн уæ къæсæрæй. Х1>æлдзæг фæсивæд, фарн фæ- 
цæуы, зæгъгæ, зарыдысты. Фарн æрбахастон дæ хæдзармæ? Нæ! 
фæсайдтон дæ, мæ удлæууæн. Фæрæдыдтæ дæхæдæг дæр, мæ уар- 
зондзинад фарны аккаг не сси. 
Бæргæ дæм куы нæ ныффыстаин, ацы зын дын куы нæ скодтаин. 
Абондæргъы нæ уарзон бынæттыл зилгæйæ, бирæ фæтох кодтон мæ- 
хиимæ. Донхæристы къохæй мæ мæ къах нал хаста. Уым мыл зæйау 
рацыд мæ уарзондзинад, уым мæ хъуамæ фæхуыдуг кодтаид. Фæлæ, 
мæ дуне, рæстдзинад цæмæй базыдтаис, дæуццаг хъуыдытæ дын дæ 
уд æрдуйæ нарæгдæр скодтаиккой. Стæй мæ фæндыд фæстаг хатт 
демæ зæрдиаг ныхас фæкæнын. Дæуыл, мæ уарзондзинадыл хъуыды 
кæнгæйæ мын ацы зын фæндагмæ æнцондæр бахизæн уыд. Уарзон- 
дзинадимæ æнцондæр у цæрын. Цæрын дæр æмæ мæлын дæр! 
Мæ зынаргъ, хуыздæргæнæн нæ уыд. Дæ уарзондзинадыл гадз- 
рахатæй кæй рацыдтæи, уый тыххæй дæ хатыр курын. Гадзрахатæй 
цæуæгæн хатыргæнæн нæй! Дæлдзæх фæуæд гадзрахатæй цæуæг дæр 
æмæ хатыргæнæг дæр! 
Хæрзбон!» 
Фидар иудзæвгар æдзæмæй аззад, стæй йæ богъ-богъ нал бау- 
рæдта. 

^^ СÆ ЗÆГЪИНÆГТÆ ^^ 
Рынчындон. Æртæ чысылгомау палатæйæн иу бахизæн, иу сеиæ. 
Рахизæрдыгæй — уат. Дыууæ бынаты кæм и ахæм. Фæлæ дзы ныр 
дыууæ боны иунæгæй дæн. Æмæ æрцардтæн — дохтырты йеддæмæ 
мæ иу хъыгдарæг нæй. Кæдæй-уæдæй мæхи бар дæн. Ие 'фсинæн 
ныффæдзæхстон: рынчындоны дæн, уый ма схъæр кæн, куысты дæр 
зæгъ, дохтыр æм хæдзармæ цæуы, зæгъгæ. Фæлмæцгæ кæнын рын- 
чыифæрсæгæй. Йæхи дæр ын бæргæ нæ уадзын, фæлæ та зыв-зыв — 
æмæ та мæ уæлхъус æрбалæууы. Цалынмæ дохтыртæ рынчынтыл 
зылд фæвæййынц, аходæн мын бахæрын кæны, уæдмæ мæ уæгъд не 
суадзы. 
Мæ низ дæр уадиссаг ницы у: райсомæй куыстмæ цæугæйæ ихыл 
фæбырыдтæн, мæхи фæндаджы хъæбæрмæ æрхастон, мæ галиу цонг 
мæ быны фæци æмæ фæсаст. Галиуæн цы у! Рахиз ма уæд æрмæст. 
Фæлæ йæ дзæбæх кæнын хъæуы. Гипсы йæ сæвæрдтой дохтыртæ 
æмæ мæ æртæ боны æмгъуыдмæ ам æрурæдтой. Уый фæстæ, дам, 
дæ уæхимæ афысдзыстæм. 
Цонджы саст риссы, æхсæв фынæй кæнын нæ уадзы, фæлæ рæс- 
тæгмæ иунæгæй аззайын куыд хорз у, уый куы зониккат! Чи йæ 
зоиы, уый мæ бамбардзæн. Йæ цард æрмæст тыхст æмæ уырыдæй чи 
æрвиты, алцы фаг кæмæн нæ кæны, уый цæргæ нæ кæны. Талф- 
тулфы цард цард нæу. Дæ цардмæ фæстæмæ акæсынæн рæстæг куы 
нæ арай, уæд фидæнмæ куырмæджы цæуыс. 
Ныр æртыккаг бон дæн рынчындоны. Райсом мæ афысдзысты. 
Æмæ мæ нæма фæнды. Ацы бонты мæ удмæ царды хъæр куыд арф 
ныхъхъуыст, афтæ никуы. Не 4фсин куыддæр дуарæй ахизы, афтæ 
иунæгæй аззайыи æмæ, раст цыма базыртыл стæхын, уыйау мæ ив- 
гъуыд царды бонты балæууын. Бауырнæд уæ: цы зонгæты ферох 
кодтон, уыдон дæр мæ зæрдыл æрлæууыдысты. Царды рæдыд кæм 
æруагътон, уыдоныл ногæй фæрыстæн. Фæлæ фылдæр уыдысты æхсыз- 
гон мысинæгтæ. Ногæй та фестадтæн скъоладзау лæппу, студент, род- 
гæс, радгæс, хуымон, заводы кусæг. Мæ буарыл æрцыди сæрдыгон 
фæлмæн къæвдатæ, тынг ныххуылыдз дæн, фæлæ быдыры донласт 
38 

æмæ бæгъæмвадæй уарыны доны лæсæнты куыд лæгæрстон, уыцы 
хъармдзинад зæрдæ хъыдзы-хъыдзы кодта. Уыцы æхцон хъуыдыты 
хъæбысы-иу боныгон дæр арæдзæ-мæдзæ кодтон. 
Ныр дæр та мæ æртыккаг бон фæссихор мæ хъуыдытæ балæууын 
кодтой ме скъолайы азты. Мæ фыццаг æнкъарæн мыл хъарм дым- 
гæйау æрбакалд. Дæсæм къласы ныл уалдзæг куы скодта, уæд мæ 
æнцой нал уагъта ме 'мкъласон чызджы цæстæнгас. Агуырдтон æй 
иудадзыг. Райсомæй-иу раздæр æрбацыдтæн скъоламæ æмæ йæм-иу 
æнхъæлмæ кастæи æдде асинтыл. Уый-иу тагъд-тагъд асинтыл суад. 
Æхст каст мæм-иу æрбакодта, й<е сæрæй иу мын акуывта æмæ-иу йæ 
мидбылты бахудт. Цæстæнгасæй æмбæрстам кæрæдзи, фæлæ не 'хсæн 
ныхас никуы рауад. Æрмæст мæм иунæг хатт нæ иумæйаг хæлар 
чызгæн æрбарвыста: «Мæнæй цы кæны, иннæтæ йыл сæхи куы ма- 
рынц». Иннæтæ?! Бауырнæд уæ, æз сæ никуы никæй бафиппайд- 
тон. Ныр дæр сыл иугай хъуыды кæнгæйæ æрзылдтæн. Æмæ цы 
рæстæг, цы дуг, цы заман уыди, цы! Æвзонгдзинад, йæ дидин сыфтæ 
гом кæнын кæмæн райдайынц, ахæм дидинæгæй уæлдай нæу. Уыцы 
æхцон мысинæгты уацары хуыссæджы амæттаг куыд бадæн, уый 
зонгæ дæр нæ бакодтон. Фехъал дæн æнæнхъæлæджы. Нæ пала- 
тæйы астæуккаг хатæнмæ æрбаластой иу рынчыны, æмæ мæ уыдоны 
тыхст уавæр райхъал кодта. 
Уыцы хатæны дæр хуыссыд иунæг кардзыд сылгоймаг, фæлæ йæ 
йæ бинонтæ иуиæг нæ уагътой. Бон-изæрмæ йæм дыууæрдæм код- 
той: куы — йæхи цот, куы — йæ цоты цот. Хъуаг æй ницæмæй 
уагътой. Æхсæв дæр дзы йæ цуры хъуамæ исчи баззайа. Бæргæ сын 
дзырдта, æгæр арæх мæм ма цæут, ницы мын уыдзæн, дохтырты бар 
мæ бауадзут, зæгъгæ. Фæлæ йæм чи хъуыста. Уый нымадтой сæ 
хæсыл. Цы йыл æрцыд, уый — сæ кæрты. Зæронд усæн бирæ хъæуы, 
йæ къах салд ихыл скъуырдта, размæ бахауд, æмæ йæ зæнджы къæрцц 
фæцыд. Хæдзары зылдтытæй йæ бæргæ ницæмæ уадзынц, фæлæ 
бынтон æнцад дæр куыд бада къодахау. Æмæ ма къодах дæр хатт суг 
сæттынæн куы бахъæуы. 
Ныр хуыссы уæлгоммæ, йæ саст къах — ивæзт. Йæ уаты йын 
æидæр рынчын куы æрæвæрдтой, уæд æм йæ сæр рахъил кодта: 
цыдæр зонгæ йæм фæкаст. Усæн дохтыртæ æмæ медицинон хотæ йæ 
алыварс мамазила кодтой. Бæрæг уыд, йæ хъуыддаг хорз кæй нæу. 
Æгæр-мæгуыр хъæрзын дæр нæ фæрæзта... 
Дохтыртæ куы ацыдысты, уæд та йæм йæ сæр рахъил кодта æмæ 
йæм нымдзаст. Зонгæ чидæр у, куы ахъуыды кодта, уæд æм ус йæ- 
хæдæг сдзырдта: 
— Мæгуыры бонтæ! Уый Азау куы дæ... 
— Тауыче?! 
— О, о! Тауыче. 
— Дæ хъæлæсæй дæ базыдтон. Æрдæбон дæм мæ зæрдæ дæ иу 
фендæй фæкъæпп ласта. Цы кодтай? Дæ цæсгом рæсыд у?! 
39 

— Рæсыд æрмæст мæ цæсгом нæу, мæ зæрдæ æмæ мæ цард — 
иууылдæр рæсыд сты. 
Ууыл устытæ фæхъус сты. Азау ын йæ ныхасы уагæй банкъардта 
йæ уды рис æмæ йæ асхъауа, бæлвырд хабар базона, уый йæ, иуæй, 
фæндгæ нæ кодта, иннæмæй та дзы тæрсгæ кодта. 
Уæдмæ изæрдалынгтæ кодта. Тыргътæ ныссабыр сты. Сабыр 
уыдис уæтты дæр. Медицинон хо нæ абæрæг кодта. Алкæй дæр нæ 
афарста: нæхи куыд æнкъарæм, дохтыры æххуыс нæ кæй хъæуы. 
Куы ацыд, уæд ма æз дæр тыргъты арацу-бацу кодтон, стæй нæ 
палатæмæ æрбахызтæн. Сылгоймæгты уаты дуар зыхъхъырæй баз- 
зад. Æмæ та сын сæ ныхас мæ хъустæ ацахстой. 
— Мæ зæгъинаг, мæ зæгъинаг! Мæрдтæм æй куыд ахæссон, Азау. 
Байхъус мæм æмæ йæ дæуæн уæддæр зæгъон. 
Æз иууылдæр хъустæ фестадтæн. Ацы зæронд усмæ цы ис уадис- 
сагæй зæгъинаг, мæрдтæм йемæ ахæссын æй цы нæ фæнды? Нæ 
уæтты дуæрттæ фæрсæй-фæрстæм иу къуымы уыдысты, æмæ мæм сæ 
ныхас хорз хъуыст. 
— Зæгъ, зæгъ, Тауыче? Хохы иу хъæуы куы бахъомыл стæм, иу 
скъола каст куы фестæм. Нæ къахвæндæгтыл кæрдæг куы нæма схæ- 
цыд, — ныфсы ныхæстæ йын кæны Азау! 
— Цы диссаджы бонтæ æрвыстам! — йæ ныхас ын айста Тауыче. — 
Чи уыди уый æнхъæл, искуы абоны уавæрмæ æрхаудзынæн. 
— Ма тыхс, адзæбæх та уыдзынæ, Тауыче! 
— Нал, нал, Азау! Мæ царды кæрон æрхæццæ, фæлæ мæм бай- 
хъус. Æмæ мæ кæд дæ кæддæр хæларыл нымайыс, уæд мыл дæ зæрдæ 
ма фæхудæд. Кæмæ цы кæсы, уый ничи зоны. Æз дæр амондджын 
уыдтæн Бæтæимæ. Нæ чындзæхсæвы фæндыры цагъд хæхтæ арыд- 
та, мæ зæрдæ цæргæсау тахт сæ сæрты. 
Тауыче иучысыл фенцад. Йæ кæуындзæг ын йæ улæфæнтæ ах- 
гæдта. Стæй та райдыдта: 
— Дардыл дзурыны хъару мæм нал ис, æмæ хатыр. Мæ амонд мæ 
хъуыры раджы фæбадт, мæ бон бакæла, Азау. Куыд дын æй зæгъон, 
уый дæр нæ зонын. Айбæрц базæронд дæн, мæлæты къахыл дæн, 
уæддæр мæ ирон æфсарм æцæгдзинад зæгъын нæ уадзы... 
Тауыче хæкъуырццæй ныккуыдта. Азау йæ бынаты базмæлыд. 
Сыстид æм, басабыр æй кæнид, фæлæ йæ къах баст у. 
— Зæгъ, зæгъ, Тауыче, дæ зæгъинаг, æмæ дын фенцондæр уа. Ам 
æрмæст нæ дыууæ стæм. Мæн йеддæмæ дæ ничи фехъусдзæн. 
— Бæтæимæ дæс æмæ дыууиссæдз азы фæцардыстæм æмæ, Азау, 
нырма, — æмæ та иу цъусдуг фæхъус, стæй сфæрæзта: — нырма чызг 
дæн... 
Дыууæ усы ныхъхъус сты, уат дæр бамыр. Мæнæн дæр мæ сур 
хид акалд. Стæй Азауы ныхас райхъуыст: 
— Уый та куыд?! 
— Куыд, куыд! Афтæ. Нæлгоймаджы хъомыс æм нæ уыд... Ахи- 
40 

цæн дзы уон, уый та, иуæй, мæ сæрмæ нæ бахастон, исчи йæ куы 
базона æмæ мыл куы бахуда. Иннæмæй та, Бæтæйæн тæригъæд код- 
тон. Уый аххос цы уыд, йæ æрдзыхъæд ахæм уыд, сахъатæй рай- 
гуырд. 
— Фæлæуу, фæлæуу! Æмæ уæд горæтмæ та цæмæн ралыгъдыс- 
тут? 
— Æз æй ракодтон. Дохтыртæм. Кæд ын бынаты исты схос кæ- 
никкой. Фæлæ, куыд зоныс, афтæ. Бæтæ фондз азы размæ цардæй 
ахицæн, æмæ уæдæй нырмæ мæ фатеры иунæгæй мæ хъиутæ фæ- 
хордтон. Зæрдæйы низ æмæ мæ туджы æлхъывд бадомдтой. Цæстæй 
хорз нал уынын æмæ, зæгъын, мæ бырæттæ бырондонмæ ахæссон, 
мæ фатерæй куы рахызтæн, уæд мæ сæр разылд æмæ асинтыл бынмæ 
æртылдтæн. Ницыуал бамбæрстон, цы фæдæн, уымæн. Хорз æмæ 
мæ сыхæгты устытæй иу фæссихор уым хаудæй ссардта. Тагъд æх- 
хуысмæ фæдзырдта. Æмæ мæхи ам æрæмбæрстон. Фæлæ сæр тъæп- 
пытæ хауы, дзæгъæл кæны. 
Тауыче та ныхъхъус. Ницы дзырдта Азау дæр иудзæвгар. 
— Азау, дæ зæрдæ мыл ма фæхудæд, — райхъуыст та Тауычейы 
хъæлæс. — Мæ зæгъинаг мæрдтæм мемæ куыд хъуамæ ахастаин. 
Загътон дын æй, æмæ мын фенцондæр, мæ уаргъ цыма мæ рагъæй 
ахауд, уыйау фæдæн. 
Устыты уат та ныссабыр, иу ныхас дæр дзы нал хъуыст. Бæрæг 
уыд алчидæр дзы йæхи хъуыдытыл кæй бафтыд, алкæй дæр дзы 
йæхи сагъæстæ, дызæрдыг хатдзæгтæ кæй хæрынц... Æрæджиау Та- 
уычейы мæллæг хъæлæс райхъуыст. 
— Азау, куы ницы дзурыс? Дæ зæрдæ мыл фæхудт? Цы фæдæ? 
Куы нал дæ уынын. 
— Ам дæн, ам, Тауыче. Æрталынг, æмæ мæ уымæн нал уыныс. 
Дæ хъысмæт мæ мæхиуыл дæр ныхъхъуыды кæнын кодта. Æмæ 
уымæн ницы дзурын. Мæнмæ дæр ис зæгъинаг, æмæ йæ уæрммæ 
дæр никуы ныдздзырдтон. Ныр мыл ды дæ сау диссаг кæй баууæн- 
дыдтæ, уым æй дæуæн хъуамæ радзурон. 
— Радзур, радзур, Азау. Æз æй сау мæрмæ ахæсдзынæн. Кæд, 
мæнæн куыд фенцондæр, афтæ дæуæн дæр фенцондæр уаид... Зæ- 
гъинæгтæ дæ хуылфы куы дарай, уæд уыдон удхортæ сты. 
— Уæдæ хъус... Æмæ мæн ды куыд фæдзæхсыс, афтæ æз та — 
дæу. Дæ зæрдæ мыл ма фæхудæд. Цы бакодтон, уый мæ царды до- 
мæн уыд. Зоиыс æй: æз дæр дæ хæдфæстæ смой кодтон Гацырæй. 
Нæ чындзæхсæвы дæр куы уыдыстут, иу скъолайы куы ахуыр код- 
там. Гацыр махæй — дыууæ къласы уæлдæр, Фæсададжы хъæуæй 
уыд. Æрвылбон дæр æй скъоламæ дардæй цæуын хъуыд, нæ рæзты 
цыд. Æмæ-иу арæх баиу стæм. Афтæмæй кæрæдзи хуыздæр базыд- 
там æмæ бахæлар стæм. Скъолайы фæстæ механизаторты скъолайы 
ахуыр кодта. Æмæ уыцы рæстæг банкъардтон, æрмæст хæлар мын 
кæй нæ уыд — мысыдтæн æй бонæй-бон тынгдæр. Алы сабаты дæр 
41 

изæрæй йе 'рбацыдмæ æнхъæлмæ кастæн. Уырдыгæй нæ рæзты уыд 
йæ фæндаг. Йæ фендæй-иу мыл хур æрбакаст. Йæ размæ-иу рауад- 
тæн. Уый-иу ныфсæрмы. Хъазæн ныхæсты бын-иу æй фæкодтон. 
Никуы мæм смæсты. Тызмæг ныхас йæ удыхъæды нæ уыд. Мадзура, 
фырнымд. Æз нæма æмбæрстон, афтæ æнувыд ыл цæмæн дæн, уый. 
Уарзондзинад цы у, уый нæ зыдтон. Фæстæдæр, дæсæм къласы фе- 
мæхстис мæ риуы. 
Педтехникумы ма ахуыр кодтон, афтæ мæ бацагуырдта — æрбар- 
выстой сæ минæвæрттæ. Соцъиты хæдзары мæ амонд бæргæ ссард- 
тон, фæлæ уый къахыр разынд. Фондз азы нын цот нæ рацыд. Га- 
цыры сусæгæй мæхи дохтыртæн фенын кодтон, æмæ мæм аипп не 
ссардтой. Аххос дæ лæгмæ ис, зæгъгæ, мын-иу загътой, æрбакæн æй 
æмæ йæ фенæм. Фæлæ куыд?.. Куыд ын зæгъон? Куыд æй сразы 
кæнон? Мæ мидхъуырдухæны уыцы хъуыддагмæ мæ ныфс нæ баха- 
стон. Дæу аххос у, зæгъгæ, йын дохтыртæ куы зæгъой, куы нæ йæ 
сдзæбæх кæной, æмæ йæхимæ куы ныхъхъуса. Лæгтæ сывæллæттæ 
сты. Стыр сывæллæттæ. Æдзух сыл аудын хъæуы. Зæрдæхсаинаг 
сты. Бонтæ, азтæ куыд цыдысты, афтæ мæм мæ уавæры зын тынгæй- 
тынгдæр хъардта. Уæлдайдæр-иу, Гацыры искæй сывæллæттæм сæр- 
къулæй кæсгæйæ куы федтон, уæд. Æмæ сфæнд кодтон, Тауыче, ды 
æнхъæл кæмæн нæ дæ, ахæм хъуыддаг. 
— Уагæры цы, Азау?! — бацымыдис Тауыче. 
— Куыд цы? Æндæр искæмæй ныййарын. 
— Тобæ, тобæ! Æмæ уый дæ сæрмæ æрхастай? Уæд ма Гацы- 
римæ та куыд цардтæ?.. 
— Сæрмæхæссинаг бæргæ нæ уыд, фæлæ дын раздæр куы загъ- 
тон: уый мæ царды домæн уыд. Æмæ цæмæй мæ лæджы мыггаг 
макæимæ схæццæ уа, уый тыххæй равзæрстон нæ дыккаг хæдзары 
усгур лæппуйы. Мæгуырæг, цæмæй зыдта, сылгоймагмæ хæйрæджы 
уды æууæлтæй цыдæртæ кæй ис, уый. Мæ цæст ыл æрæвæрдтон. 
Арæхдæр ыл æмбæлын райдыдтон, хъазæн, фæсномыг ныхæстæй йæ 
рæвдыдтон. Мæнæй цалдæр азы кæстæр уыд, фæлæ — бæрзонд, уæнг- 
джынтæ... Мæхиуыл æй æрæууæндын кодтон. Ныфс мæ дзы бацыд. 
Æмæ мын иуахæмы фадат фæци... Фæсрагъмæ иунæгæй хоскæр- 
дынмæ ацыд. Йæ мад ын сихор куы фæцæйхаста, уæд аивæй йæ 
размæ рауадтæн. Æри-ма, æз ын дæ бæсты сдавдзынæн, куы загъ- 
тон, уæд ма мын арфæтæ дæр фæкодта. 
Фæсрагъы сæ хосгæрст тынг дард нæ уыд, æрхы фалейы, фæлæ 
йæ фæндагæй фæсвæд ран. Уайтагъд æм схæццæ дæн. Уый мæ куы 
федта, уæд йæ кæрдын ныууагъта æмæ, йæ донгарз кæм уыд, уыр- 
дæм æрбацыд. Æз дæр... Байрай йын загътон. Бузныг, зæгъгæ, ба- 
кодта. Фынгæн урс хæцъилы ногкарст кæрдæгыл æрытыдтон. Лæппу 
йæ къухтæ æхсыныл фæци. Æз ын дон æркодтон. Йæ ^цæсгомыл 
хидтæ дæр æрæхсадта. Æрбадтыстæм фæрсæй-фæрстæм. Йæ мад ын 
42 

сихорæн цы æрцæттæ кодта, уыдон ын хæрзадæн бахæрын кодтон. 
Стæй йæ мæхиуыл сардыдтон. Тауыче, нæлгоймæгтæ уыцы хъуыд- 
даджы лæмæгъ сты — уайтагъд ацæттæ вæййынц æмæ сæхи бауро- 
мын нал фæфæразынц. Фæлæ æз уый фæстæ цы бæллæхы бахауд- 
тæн, уый мæ цæст никæмæн уарзы. Йе 'муд куы æрцыд, йæ худинаг 
куы бамбæрста, уæд мæм раздæхт æмæ мæ фыднад фæкодта. Маргæ 
мæ кодта. Йæ къухтæй ма тыххæйты аирвæзтæн. Хызыны къустæ, 
тæбæгътæ бакалдтон æмæ: дæлæ фæлидзын. 
Æрхы цæугæдоны мæхимæ бæргæ базылдтæн, фæлæ мæ тарст- 
хуыз уæддæр не ссыд. Цы кæныс, исты дæ риссы, зæгъгæ, иу мæ 
исчи уынджы куы афарста, уæд-иу загътон: «Дæлæ æрхы фæбырыд- 
тæн æмæ доны ныххаудтæн». 
Гацыр уыцы бон куыстæй æрæгмæ æрцыд — механизаторæн хохы 
дæр бирæ куыст ис. Мæнæн та скъолайы каникултæ уыд. Мæхи йæм 
рухсмæ равдисын мæ цæсгом нал бахъæцыд. Ме 'фсинæн рынчыны 
'фсон скодтон æмæ нæ уаты хъæццулы бын мæ худинаг бамбæхстон. 
Дæ зæрдæ мыл ма фæхудæд, Тауыче. Афтæ куы нæ бакодтаин, 
уæд æз дæр абон дæ уавæры уаин. Ныр та мын ис фырт, чындз, 
цоты цот. Ныртæккæ та дзы искæй ардæм хъæуы, æхсæв мæ иунæ- 
гæй нæ уадзынц. 
— Нæ, нæ, Азау! Раст бакодтай. Ды мæнæй зондджыидæр, тых- 
джындæр разындтæ. Бæтæйы сывæллон райсын дæр нæ бафæндыд... 
— Гацыры цур къæмдзæстыг уыдтæн. Æмæ мæхи сраст кæныны 
охыл сусæг-æргомæй бирæ фæархайдтон, цот мын дзы куы рацыда- 
ид, ууыл. Фæлæ никуы æмæ ницы. Ме 'фсин мын мады хуызæн уыд. 
Уый мæ бирæ цæуылдæрты сахуыр кодта. Æмæ мын иуахæмы афтæ 
зæгъы: «Хъусыс, мæ чындз, дæ чызгон мыггаджы дæр макуы рох 
кæн, фæлæ де 'цæг мыггаг у, дæ фырт кæмæй у, уый. Æз дæр æндæр 
мыггагæй дæн, фæлæ адонмæ базæронд дæн, цот адоимæ ныккодтои. 
Алы мыггагмæ дæр хицæн миниуджытæ ис, æмæ сыл ахуыр кæн. 
Уыдон сæ туджы сты Гацыры æмæ дæ фырт Ауызбийы туджы дæр». 
Кæсыс, Тауыче, мæ лæджы мыггаг ницæмæй фæчъизи кодтои, сæ туг 
сын никæимæ схæццæ кодтон. Уый мын ныфс лæвæрдта Гацыримæ 
мæ цард аразынмæ. 
Куыддæр мæхимæ мæ зæрдæ фехсайдта, афтæ сфæид кодтон, 
абон цы хъæуы цæрын, горæты фарсмæ, уырдæм цæрынмæ рали- 
дзын. Мæ мады æрвадæлтæ дзы цæрынц, æмæ мын зындгонд уыд, 
мæ зæрдæмæ тынг цыд. Фæлæ йæм æрмæст уый тыххæй нæ лыгъ- 
тæн. Нæ дыккаг хæдзары лæппуйæ дардмæ лыгътæн. Йемæ фембæ- 
лынæй, йæ цæстæнгасæй тарстæн, мæ худинагæй дардмæ лыгътæн. 
Гацырæн бакой кодтон. Бæргæ йæ нæ фæндыд йæ фыдæлты уæзæ- 
гæй сыстын, фæлæ йæ æз уагътои!.. 
Æмæ дзы ницæмæй фæрæдыд: нæ цард ам хуыздæр ацыд. Мæ уд 
дæр ын лæвæрдтон, мæ уд! Цæмæй йæ разы къæмдзæстыг ма уыда- 
43 

ин, хорз цыди нæ цард, фæлæ мын дыууæ азы размæ фæндаджы 
фыдбылызы бахауд æмæ ... 
Азауæн йæ зæрдæ суынгæг, йæ хъуыр ахгæдта æмæ дзурын нал 
сфæрæзта. 
— Цы кæнæм? Цы нæ бон у. Алкæй дæр нæ мæлын хъæуы. Кæй 
хæдзары йæ сынтæджы, кæй та — фæндагыл, — æрбадзырдта йæм 
Тауыче. 
Уыцы уысм нæ палатæйы дуар фегом, æмæ дзы Азауы цоты цот 
æрбагæр-гæр кодтой. Рухс ссыгътой æмæ сæ Нанайы ныхасы бын 
фæкодтой: 
— Нана, Нана, Баба дохтыримæ ныхас кæны, æмæ дæ райсом 
нæхимæ уадзы. Уым дæ нæхи дохтыр дзæбæх кæндзæн. Æцæг дын 
дæ гипс ам исдзысты. Баба дæ æрбаласдзæн, — кæрæдзийы дзыхæй 
исгæ дзырдтой йæ хъæбулы хъæбултæ. Уæдмæ сæ мад дæр мидæмæ 
æрбахызт. 
— Хъæлæба ма кæнут, Нана иунæг нал у, уый нæ уынут? — 
бауайдзæф сын кодта мад. 
— Уадз сæ, уадз, а зæххыл сывæллæтты хъæлæбайæ хуыздæр 
ницы ис. Сæ цинæй бафсæдай, — сдзырдта Тауыче. 
— Адон цы дзурынц, уый раст у? — фæрсы йæ чындзы Азау. 
— О, о. Ахсæв ма æмæ райсом — нæхимæ. Къуыри, дам, ын фаг у. 
— Ды ахсæв ам — нал, мæ къона, кæсыс, иунæг нал дæн. Æмбал 
мын ис. Сывæллæтты райсом скъоламæ цæттæ кæныи фæхъæуы, æмæ 
Ауызби тæригъæд у. 
— Сывæллæттæ чысылтæ нал сты. Тамарæ сын мады хуызæн куы 
у. Бадт ус æй дæхæдæг не схуыдтай. Сæ хистæр у. 
— Мæ чызг хорз чызг у, бирæ йæ уарзын æмæ йын тæриъæд 
кæнын, — райхъуыст Азауы ныхас. Æмæ бæрæг уыд, йæ фырты 
чызджы йæ хъæбысы кæй æрбакодта. 
Уыцы изæр ма бирæ фæтох кодтой, цæмæй чындз йемæ баззайа, 
ууыл. Ауызби дæр ма сæ фарс рахæцыд. Фæлæ сын Азау нæ ба- 
коммæ каст. Йæ зæрдæ Тауычемæ æхсайдта. Цыдæртæ зæгъын ма 
йæ фæндыд кæд, зæгъгæ. Стæй йын йæ цæсгомы рæсыдмæ дохтырты 
зæрдæ тынг æхсайдта. Йæ сæр хуыдиртæст фæци, райсоммæ йæ 
цæсгомы рæсыд куы нæ 'рцæуа, уæд йæ хъуыддаг хорз нал у, зæгъгæ. 
Уый мæ хъустыл дæр æруад. Медицинон хойы дæр ма афарстон. 
Æмæ йыл, мыййаг, исты куы æрцæуа, уый цæмæн хъуамæ фена йæ 
чындз. 
— Ацæут уæ хæдзармæ. Ахсæв иунæг нал дæн. Истæмæй куы 
тыхсон, уæд медицинон хомæ фæдзурдзынæн — хъæддыхæй сын загъта 
Азау æмæ йын бинонтæ æвæндонæй сæххæст кодтой йæ бардзырд. 
Уыцы æхсæв ма дыууæ усы кæрæдзийæн цытæ радзырдтой, сæ 
царДæй цы ивгъуыд хабæрттæ æрымысыдысты, уыдонæй æз ницы- 
уал фехъуыстон: чындз сыл æнгом дуар бахгæдта. Фæлæ цы фе- 
хъуыстон, уыдон фагæй фылдæр сахадыдтой мæ æнкъарæнтыл. Уæгъд 
44 

мæ нал суагътой æмæ та-иу мæ сирвæзт: «Хъæбатыр сылгоймæгтæ!..» 
Кæцы дзы хъæбатырдæр уыд, уый не 'взæрста мæ зонд, æмæ тых- 
стæн. Сæ утæхсæнтæ сын æвзæрстон мæхиуыл. Фæлæ мæхимæ мæ- 
хицæн дзуапп не ссардтон. 
Афтæ фæсæмбисæхсæвмæ фæхъуырдухæн кодтон. Стæй ныффы- 
нæй дæн. Фынæй та ахæм, æмæ райсом раджы не 'фсины æрбацыд 
дæр нал базыдтон. Уый мæ æрыхъал кодта. 
— Мæнæ лæг, æгъгъæд дын у ам хуыссынæн, — дзуры мæм. — 
Мæнæ дæ уæлæдарæс æмæ — нæхимæ... Фыдбылызæй цас дарддæр 
уай, уыйбæрц хуыздæр. 
— Цавæр фыдбылызы кой кæныс? 
Уæртæ дæ фарсмæ иу ус амард æмæ йæ моргмæ фæласынц. Ничи 
йын ис, мæгуырæг, æмæ йæ уый фæстæ йæхиуæттæй кæд исчи йæ 
сыджытыл сæмбæлын кæнид. 
Æз иудзæвгар дзурын нал сфæрæзтон. Стæй мæ дзыхæй сирвæзт: 
— Амард?.. 
— Амард, амард. Йæ мæгуырдзинад мын йæ фарсмæ чи хуыссыд, 
уый ракодта. Йæхи йыл хæры. 
— Куыд сабырæй фæцард, йæ гуыргъахъ фæндæгтыл æнæхъинц 
уæрдонау куыд никæй бахъыгдаргæ фæцыд, афтæ дзы æнæсхъæрзгæ, 
æнæсыппæй ахицæн, — тæфæрфæсгæнæгау бакодтон æз. 
— Ды та йын цы зоныс? — афарста мæ не 'фсин. 
Ницы, зæгъгæ, йын бакодтон æмæ мæхи нæ хæдзармæ цæттæ 
кæнын райдыдтон. 
Г^) 

ДЫУУÆ ФЫСТÆДЖЫ 
Дзæнгæрæг ныййазæлыд институты тыргьты. Студенттæ иууыл- 
дæр атагьд кодтой аудиторитæм. Мах, æртыккæгæм курс, бадæм 21-æм 
аудиторийы, æнхъæлмæ кæсæм ахуыргæнæгмæ. Æвиппайды дуар 
фегом, æмæ мидæмæ лæфлæфгæнгæ æрбахауæгау кодта Зæринæ. 
Зæринæ горæтаг чызг у, махау æмдзæрæны нæ цæры æмæ фис- 
тæгæй не 'рбауайы. Æмæ хатт æрæджы дæр акæны. Махимæ æмдзæ- 
рæны куы цæрид, уый йæ тынг фæнды. Æмдзæрæнæй йæ йæ къах 
нал фæхæссы. 
— Зæринæ! Куы та байрæджы кодтай, — сдзырдтон æм, хъаз- 
гæйæ. Зæринæ мæ зæрдæмæ фыццаг курсæй фæстæмæ цæуы. Хæр 
зæгъдау, зæрдæхæлар, ахуырмæ — рæвдз, царды фарстатыл йемæ 
ныхас кæнгæйæ, йæ хъуыдыты æрфытæм куыд бавналы, уымæй хуыз- 
дæр мæм дзы ницы кæсы. Уæдæ йæм рæсугъдæй дæр фау æрхæссæн 
нæй. 
— Автобусы къухбакæнæн нæ уыд! Алы æрлæууæны дæр бирæ 
фæстиат кодта. — Тагъд-тагъд мын дзуапп радта, стæй фездæхт ин- 
нæрдæм. — Чызджытæ! Терк куыд ивылд у, уый нæ федтат?! Сæу- 
мæйæ, дам, иу чызджы ласта. Далæ йæ дæллаг хиды цур фендæуыд, 
æмæ йæм йæ иыфс ничи бахаста. Ай-гъай, дон тынг ивылд у, йæ 
уылæнтæй фæйнæрдæм лæбуры. Чи зоны, гæды ныхас у, фæлæ йыл 
уæддæр мæ зæрдæ риссы... 
Уæдмæ ахуыргæнæг мидæмæ æрбахызт, æмæ иууылдæрр сыста- 
дыстæм. 
Лекциты кæронмæ, Зæринæ цы хабар æрбахаста, уый мæнæй 
рох дæр фæци. Дæлæмæдæр æмæ уæлæмæдæр — дам-дум. Хъазгæ- 
худгæ рараст стæм æмдзæрæнмæ. Зæринæ дæр — немæ. Чызджытæ 
йæ бæлвырд фæрстытæ кæнынц, хабары æцæгдзинад сæ базонын 
фæнды. Мæткæнынц. 
Æмдзæрæны тыргъы апырх стæм. Чи, фыстæджытæ кæм æвæрд 
вæййынц, уырдæм бауад, чи та йæ уаты дæгъæл райста æмæ дæр- 
гъæй-дæргъмæ тыргъы атындзыдта. Мæнæн мæ дæгъæл уым нæ ра- 
зынд... 
Æнæбахойгæйæ нæ уаты дуар фегом кодтон: Хетæг лæууыд ру- 
46 

дзынджы цур æмæ æддæмæ нымдзаст. Кæсгæ дæр мæм нæ ракодта. 
Æвæццæгæн мæ нæ бафиппайдта. 
— Салам, Хетæг! — хъæрæй сдзырдтон. — Цы кæныс? Дысон 
йæхи Терчы цы чызг баппæрста, ууыл ма уæд дæ сагъæс?! 
— Цавæр чызг?! — фесхъиуæгау кодта уый. 
Æз ын рафæзмылдтон Зæринæйы ныхæстæ. Цыма йæ сæр срыст, 
уыйау йæ галиу армытъæпæнæй йæ ных æмæ йæ цæстытæ амбæрзта. 
Иу уысм æнæ хъыпп-æнæ сыппæй алæууыд, стæй цудгæ рацыд дуа- 
ры æрдæм. Мæхи йæм æввахсдæр байсон, зæгъгæ, куыд загътон, 
афтæ дуар фегом кодта, æмæ тыргъæй йæ тагъд къахдзæфты хъæр 
æрбайхъуыст. 
Цы кодта, кæдæм атындзыдта? — фарстон мæхи. Дзуапп нæ ард- 
тон. Алыхуызон хъуыдытæ мæ сæры æвзæрд, фæлæ ницы хатдзæгмæ 
цыдтæн. Æмæ загътон мæхицæн: йе 'рбаздæхтмæ банхъæлмæ кæсон. 
Æрбадтæн бандоныл рудзынджы фарсмæ. Рудзынджы дæлвæйнæгыл 
цы дыууæ къонверты уыд, уыдон нырма ныр бафиппайдтон. Иу дзы 
— бынтон хæлд, иннæ — ныхæст. Ныккастæн сæм. Фыстæджытæ — 
хицæн къухтæй фыст, къонверт — иу къухæй. Сæ дыууæ дæр — 
Хетæгмæ, сæ дыууæ дæр — Лезинæйæ. 
Чи у Лезинæ? Нæ факультет дыууæ азы размæ каст фæци æмæ 
хæстæг хъæутæй кæмдæр ахуыргæнæгæй кусы. Хетæг бирæ чызджыты 
зæрдæмæ цæуы, чидæртæ ма йæм сусæг фыстæджытæ дæр æрвитынц. 
Фæлæ уый уарзы æрмæстдæр Лезинæйы, растдæр зæгъгæйæ, йæ æндæр 
чызгимæ никуы федтон. Хетæг мæнæй бирæ хистæр у, æфсадæй æрыз- 
дæхт, фæндзæм курсы ахуыр кæны. Æхсызгон мын вæййы, иумæ сæ 
кæй фенын, уый. Зæрдæйæ, удыкондæй æмхуызæттæ, раст сæ цыма 
æрдз кæрæдзийæн скодта, уыйау мæм кæсы. Дыууæ дæр — адæмæн 
уарзон, зæрдæхæлар, алы хъуыддаджы дæр — рæвдз. 
Ацы фыстæджытæ Лезинæйæ сты. Æмæ сæ сæр цæмæн бахъуыд? 
Стæй хицæн къухфыстытæй фыст цæмæн сты? Цæуыл ныхъхъуыды 
кæнын кодтой Хетæджы? Цы маст дзы бауагътой? Адои, адон сты 
аххосджын. Цы кæны Хетæг, зæгъгæ, уыцы фарстæн дзуаппы дæ- 
гъæл адоны ис. 
Кæд аив нæу искæй фыстæджытæ кæсын, уæддæр мæхи нал бау- 
рæдтон... 
Иу дзы разынд Хетæгæн йæхи фыст, иннæ та — Лезинæйы. Фы- 
стæджытæй иу лæвæрдта иннæмæн дзуапп. Зынаргъ кæсæг, кæй зæ- 
гъын æй хъæуы, дæу дæр æрфæндыд Хетæджы сагъæсы аххосаг 
базонын. Æххæст дын кæнын дæ фæндон: Фыццаг уал бакæс Хетæ- 
джы фыстæг, стæй та — Лезинæйы фыстæг. 
«Раджы мæ бакодтай утæхсæны хай, мæ зæрдæ тайы мæ риуы, 
дæумæ мæ уарзондзинад мæхимæ хизы фыдæхмæ. Дæхи мæ æмбæх- 
сæгау кæныс. Цы дын кодтон, нæ зонын, цæмæн фестадтæн дæ уд- 
хæссæг, мæн фенынæй цæмæн тæрсыс? 
Дæрдтыл нæ дзурдзынæн, фыссын мæ сæнттæ. Бирæ хатт мæ сæ 
47 

быны акæнынц, фæтых вæййынц мæ зондыл. Цы дæ, цымæ? Цæмæн 
æмæ дæ цы азарæн æрхаста цард мæ фæндагмæ? Ды нæ хатыс мæ 
уавæр, æвæццæгæн уæлдай нæу, фæлæ дæм уæддæр фыссын. Ацы хатт 
барвæндæй нæ... Уадз æмæ зонай, мæ зæрдæйы цы уад æнкъуысы, уый. 
Фæстаг фембæлды фыдныхас мæ хъулау хъазы, мæ уд иуæй-иу 
хатт æрдуйæ нарæгдæр свæййы, æмæ, кæд нæлгоймагæн йæ цæссыг 
йæ лæмæгъдзинад æвдисæг у, йæ æгадыл дзурæг, уæддæр æз кæуын. 
Зæрдæ хъуырмæ схæссы йæ хъыг, æмæ улæфæнтæ æхгæны. Мæ 
фыстæгмæ фæдзырдтон æххуысæнхъæл. Чи зоны мын ницы æнцой- 
дзинад радта, фæлæ мæм афтæ кæсы, мæ хъыджы къуыбылой дзы 
куы райхалон, уæд фæрогдæр уыдзæн мæ мидхъуырдухæны уæз. 
Уадз кæл-кæлæй мыл худ! Уадз уон лæмæгъдæрты лæмæгъдæр, 
фыддæрты фыддæр, æвзæрдæрты æвзæрдæр. Зæгъын дын мæ уды 
рæстдзинад æргомæй: Уарзын дæ ныр дæр фыццагау æмæ дæ уарз- 
дзынæн! Нæй! Нæй! Мæ зæрдæйыл йæ уарзондзинад гадзрахатæй 
рацыд, æмæ йыл нал æууæнды, хъæрзы цæф сæгуытау, нал ын ис 
сдзæбæхы хъомыс. О, бауарзæн дын ма уа, уарзты фæсайын чи зоны! 
Ис хъыджы æмæ цины цæссыгтæ. Ис уарзты цæссыгтæ дæр! 
Уыдонæн нæй ахæссæн нæдæр хъыджы цæссыгтæм, нæдæр цины... 
Кæуы мæ зæрдæ, йæ бæллицты охыл самадта хъуырдухæн. Бæргæ 
йæм феххæлы мæ зонд, фæлæ кæм хъусы! Йæ æхцон æнкъарæнтæ 
уыраугæ судзынц сæхимид. Тæрсын, куы сафтид уа, куы мын феста 
Демоны хъыгзæрдæ. 
...Уый æртæ азы размæ уыд, æз æфсадæй куы æрыздæхтæн, уæд. 
Дзæнгæрæг æнауæрдон зæлланг ныккодта. Институты тыргъ мыды- 
бындзыты чыргъæд фестад. Ацы дзæнгæрæг службæйы фæстæ ин- 
ституты уыд мæ фыццаг, фæстæдæр куыд хъуыды кодтон, афтæмæй 
та мæ амонды дзæнгæрæг. Æз лæуд фæдæн уæ аудиторийы баком- 
коммæ, мæ къухтæ — мæ дæларм, афтæмæй банцой кодтон къулыл. 
Мæ раздæры зонгæтимæ хъæлдзæг ныхас кодтон. Фарстой мæ мæ 
службæйæ. Чызджытæ мæм алы хъазæн ныхасæппарæн кодтой. Æз 
дæр сын æнæвгъау дзуапп лæвæрдтон, æмæ-иу нæ хъæлдзæг худт 
нал баурæдтам... 
Фæлæмæнæ ды!.. 
Чидæр уын уæ аудиторийы дуар фегом кодта, æмæ дæ ауыдтон. 
Ды цыдтæ мæнырдæм... Фемдзаст стæм. Джихæй дæм кастæн, æмæ 
мыл æбæрæг æхсызгондзинад узæлыд. Æз дæ, æвæццæгæн, мæ къæй- 
ных кастæй фефсæрмы кодтон — дæхи дуары фæстæ æмбæхсæгау 
акодтай. Афтæ мæм фæкаст, цыма дæ кæмдæр федтон... рагæй дæ 
зонын. Хъуыды кодтон: чи уа? 
Нæ, никуы дæ федтон, никуы дыл амбæлдтæн, фæлæ дæ зыдтон. 
Зьщтон дæ мæ сæнтты, ме 'взонгдзинадмæ куы бахызтæн, уæдæй 
фæстæмæ. Зæдтæй æрцæуæгау мæм-иу зæхмæ æрцыдтæ хуры хæрдгæ 
тынтыл бæгъæмвадæй. Дæуимæ ныхас кодтон мæ фынты, мæйæ иу- 
дын скодтон къухдарæн, хуры зæрин тын ыл иу бафтыдтои, стъа- 
48 

лытæ-иу мæйы зæлдаг тынæй рацахстон, дæ дæллагхъуыр сæ-иу æр- 
цауыгътон, арвы цъæх дарийæ дын кодтон кæрдæн, æрдзы нывæф- 
тыдтæй — æнгом къаба, сæумæйы æртæхæй — дзабыртæ, æмæ-иу 
кæрæдзийы къухтыл хæцгæ иумæ араст стæм Дунейы хъæбысмæ. 
Бæллыдтæн дæ фендмæ, агуырдтон дæ мæхимид, сагъæсты мæ 
'ппæрстай. Нæ дæ базыдтон фыццаг фендæй дæр, фæлæ дуары аууон 
куы фæдæ, уæд-иу уысмы бæрц ауыдтон дæу — мæ зæрдæйы тæрхæт- 
ты монц: доны чызгау — гуырвидауц, дæ сатæгсау хъуымбыл дзыкку 
де уæхсчы сæр дæ дæллагхъуырты риуыл уæздан æруагъта йæхи, 
зæрватыччы базыртау, сау-сауидæй сæхи æрвхуыз цæстыты сæрмæ 
фæхастой дыууæ æрфыджы. 
Базыдтон дæ!!! Базыдтон! Мæ зæрдæйы байдзаг æнахуыр æнкъа- 
рæн, минмырон хъæлæстæй ныззарыд. Базырджын мæ фестын кодта 
мæ уарзондзинад. 
Нырмæ мын никуы ничи фæцагайдта ме 'нкъарæнтæ, ничи ссар- 
дта мæ уарзондзинады æмбæхст гуыдыр. Мæхæдæг дæр æй нæ зыд- 
тон. Дæуæн æй агурын дæр нæ бахъуыд, æнæ дæгъæлæй байгом 
йæхæдæг. Æрцыдтæн æфсадæй. Дæу хъысмæт æрхаста сырх уар- 
дийы хуызы мæ царды къæсæрмæ. Дæу, фæсаууонмæ афтæ бирæ 
кæй уарзтон, мæ сæнтты æрхъæцмæ кæуыл нæ хъæцыдтæн, уый. 
Бацин дыл кодтон. Загътон, амонд мæм йе 'ппæт тыхæй бахудт. 
Сулæфыдтæн дæ комы улæфтæй, фæлæ уый разынди зæрдæмарæн 
тæфæй хъæстæ. Фæхуыдуг мæ кодта, цæф зæрдæимæ хъæрзгæйæ 
баззадтæн мæ адзалмæ. Дæхæдæг мæ фæлыгъдтæ тæргай. 
Хъуыды ма кæнын — стæй йын куыд ис рохгæнæн — куыд ба- 
зонгæ стæм, уый. Дзæнгæрæджы фæстæ иу къорд лæппуйæ лæууы- 
дыстæм тыргъы. Ды тагъд-тагъд æрбауадтæ махырдæм: «Мæ ручкæ 
нал фыссы, чи мæм авæрдзæн йæ ручкæ, фысгæ кæндзыстæм!» Æз 
иннæтæй фæрæвдздæр дæн. Ды мæм æнахуыр каст æрбакодтай, феф- 
сæрмы дæ, æнæзонгæ дын кæй уыдтæн, уымæй. Айстай ручкæ. Дæхи 
ручкæ дын райстон, загътон дын: «Сараздзынæн æй», «Бузныг», — 
загътай, дæ мидбылты бахудтæ. Мидбылты худт анхъæвзта цæсго- 
мыл. Стыр нывгæнæджы конд нывау баззад дæ цæсгом мæ зæрдæйы. 
Куы иу фемдзаст стæм, уæд-иу дæ хуыз аивтай, куыд тагъддæр 
фæаууоныл-иу уыдтæ. Æз та дæ агуырдтон. Мæн фæндыд, куы мæ 
бамбарис, уый. Зæгъон дын, æмæ мæ ныфс нæ хастон, куы мыл 
фæхудай, æппындæр мæм куы нал дзурай, уымæй тарстæн. Мæ 
зæрдæ дзагæй-дзагдæр кодта, рæдывта фæйнæрдæм. 
Куы дæ федтон, уæдæй рацыдис æхсæз мæйы. Цас ныффæрæз- 
тон уыцы рæстæг! Ме 'мбæлттæ дæр ма мæ базыдтой, ды мæ уæддæр 
не 'мбæрстай. Дзырдтой мын, уарзон дын кæй ис. Ноджы мын уый 
тас æфтыдта, фæлæ дæ никуы никæимæ федтон. Фæсивæд-иу уар- 
зондзинадыл быцæу куы самадтой, уæд-иу ды та æнкъардæй бадтæ, 
æрхæндæгæй цæуылдæр сагъæс кодтай. Иу ныхас никуы бахардз 
кодтай нæ быцæуы. Ды нæ зоныс, мæ цæстытæ æдзухдæр дæуыл 
4 Цгъойты Хазбп 
49 

цуаигæнæг кæй уыдысты. Фарстон-иу мæхи: афтæ æнкъард цæмæн 
у? Æппын æм нæ быцæу куы нæ хъары. 
Мемæ ныхас кæнгæйæ-иу дæ нал базыдтон: уыдтæ хъæлдзæгдæр 
æмæ рæсугъддæр, æцæг нæ фемдзастæй тарстæ, уæндгæ дæр дæм 
уымæн нæ кодтон. 
Иу изæр бæрæгбоны концерты фæстæ æмдзæрæнмæ нæ дыууæ 
рацыдыстæм иумæ. Электрон цырæгътæ нын рухс кодтой нæ фæн- 
даг. Арвыл мæй хъусцæгау æрзæбул, стъалытæ йæм тыбар тыбур 
кодтой. Рæсугъд æхсæв уыдис, кæд ын горæт йæ рæсугъддзинад хæл- 
дта, уæддæр. 
О, куыд амондджын уыдтæн уыцы цыбыр рæстæг. Кæсынæй дæм 
не 'фсæстæн, афтæ мæм каст, цыма дæ уысмæй уысммæ фылдæрæй- 
фылдæр уарзын. Уарзтæй зæрдæ йæ былтæй акалд, æмæ нал урæд- 
тон мæхи. Цины уылæнтæ мæ систой сæ базыртыл. Хъыг мын уыд, 
афтæ тагъд кæй схæццæ стæм. Уынджы иннæ фарс æрлæууыдыстæм. 
— Цом, цæмæн æрлæууыдтæ? — сдзырдтай ды. 
— Ахæм амондджын æхсæв мæн нæма фæнды мидæмæ. 
— Æмæ амондджын та цæмæй у? 
— Мæгъа, мæнмæ афтæ кæсы. 
Чысыл æнæдзургæйæ алæууыдыстæм. 
— Цом, кæцырдæм? — сдзырдтай та ды. Парчы 4рдæм араст стæм. 
Ницы дзырдтон æз, ницы дзырдтай ды дæр. 
Фæсивæд къæйттæй-къæйттæй рацу-бацу кодтой парчы. Кастæн сæм, 
хæлæг сæм кодтон. Кæс-ма кæрæдзийы къухтыл куыд хæцынц, æз та 
дæм дзурын дæр нæ уæндыдтæн. Ды цæуыс, зæхмæ кæсгæйæ, æмæ 
цæуылдæр хъуыдытæ кæныс. Æз дæм сусæгæй бакæс-бакæс кæнын. 
Кæй ницы дзурæм, уымæй тынгдæр сæфсæрмы дæн. Мæхи уымæй 
тæригъæддагдæрæй никуы баикъардтон. Афтæ мæм каст, цыма мемæ 
кæй дæ, ууыл æнкъард кæныс... Цæхгæрмæ къахвæндагыл фæзылдыс- 
тæм уæлæмæ. Ды мæм æрбакастæ æмæ бахудтæ дæ мидбылты. Зонгæ 
мидбылхудт! Ме 'муд æрцыдтæн, фæсæрæндæр дæн. Иудзæвгар та ацы- 
дыстæм æнæдзургæйæ... Нæ ныхмæ цæуæг нал уыдис... Æвиппайды дын 
дæ къух ацахстон. Ды мæм æрбакастæ. Нæ базыдтон, куыд сирвæзт мæ 
дзыхæй: «Æз дæ уарз... — дарддæр дзырд мæ хъуыры фæбадт. Бæласы 
аууонæй дын дæ цæсгом дзæбæх нæ равзæрстон, фæлæ дæ цæстыты 
æрттывдыл бæрæг уыдис, мæ ныхасæй кæй фæтарстæ. 
О, о, фæтарстæ! Фæтарстæ мæ уарзондзинадæй! Сæрымагъзы 
айгæрстой алы ныфссæттæн хъуыдытæ. Æнхъæл уыдтæн, фæуадз- 
дзынæ мæ лæугæйæ. Цы фæуыдаин уыцы æхсæв? 
Ууыл уыцы изæр нæ ныхас аскъуыд. Æмдзæрæнмæ бацыдыстæм, 
кæрæдзийæн хæрзæхсæв загътам æмæ нæ алчидæр бахызт йæ уатмæ. 
|Уыцы æхсæв мæ хъуыдытимæ сбон кодтон. Мæхи æфхæрдтон: 
афтæ дæр æй куы зыдтон — нæ мæ уарзы, уæд ын дзургæ та цæмæн 
кодтои? Фæлæ та мæм-иу мæ мидхъæлæс сдзырдта: «Уадз æмæ йæ 
зона! Кæй йæ уарзын, уым æвзæрæй цы ис?» 
50 

Уæддæр дыл райсом куы сæмбæлон, уымæй тарстæн. Ды мæм 
æрбацыдтæ дæхæдæг мидбылхудгæ. Аиыхæста* кодтам. Æрчъицын 
мæ кодтай. Уыцы изæр дæ киномæ ахуыдтон. Кинойы фæстæ фæны 
хас кодтам бирæ. Куыд рабæрæг, афтæмæй фыццаг фсндæй æз дæр 
дæ зæрдæмæ фæцыдтæн. Уæд базыдтон, мадæй сидзæр кæй дæ. Дæ 
фыдыус — фыдсыл. Дæ фыд дыл тыиг тыхсы, фа*лæ иæ бон нæу йæ 
бирæ сывæллæттæй дæуæи æххуыс кæнын. Тæригъæд дын кодтон, 
мады рæвдыдæй иппæрд кæй дæ, уый тыххæй. Æз дæр дыи радзыр 
дтон мæ царды хабæрттæ. 
Уыцы æхсæвæй фæстæмæ иæ фембæлдтытæ кæрæдзийы фæстæ 
фæцалх сты. Нæ фембæлдмæ мыл-иу рæстæг ныддаргъ ис. Ме на 
моиды хъуыдытæ дæ фæстæ зилдух кодтой, агуырдтой дæ. Ды мыл 
æмбæлдтæ æикъардæй æмæ æрхæндæгæй, дæу цыдæр нæ уагъта, 
цыдæр фæсмойнаг хъуыды дын цыма де 'взонджы хъиутæ хордта. 
Хъуыды дыл кодтон, фарстои мæхи, фæрсынмæ дæ хъавыдтæн, фæлæ 
та иу куы аныхæстæ кодтам, уæд-иу де 'нкъарддзинад цыдæр æрба- 
ци. Нæ фидæны кой-иу куы скодтон, уæд дæ иыхас æндæрырдæм 
аздæхтай. Æндæр ныхæстыл-иу мæ аифтыгътай. Иухатт ма мын афтæ 
дæр загътай: «Иумæ нæ цæрдзыстæм». Мæнмæ уый бæрзæйсастау 
фæкаст. Ау, кæрæдзийыл æрхъæцмæ куынæ хъæцæм, уæд дæм ахæм 
хъуыды куыд сæвзæрд! Фæлæ ды разындтæ кæлæнга^нæг — къулба 
дæг усы ныхæстау нæ фæхицæн кодтай дæ ныхæстæй. 
Уыцы изæр дæ фарстон: «Цæмæн афтæ хъуыды кæныс? Иæ дæ 
фæнды, иумæ куы цæриккам, уый?» Ныхас ныхасы къахы. Бирæ ны- 
хасы фæстæ мын æрхуым хъæлæсæй загьтай: «Æз дæ аккаг нæ дæн». 
Ног та дæ фæрсын: разы нæ уыдтæн демæ. Дæ ныхæстæ мын мæ 
сæрызонд схæццæ кодтой. Иу ныхас нал бадтис мæ дзыхы. Ды мæ 
нæй æппæлын байдыдтай... Нæ зонып, цытæ дзырдтай, хъусгæ дæр 
сæ нæ кодтон. Стæй мæ фæрсыс: «Цы ис мæнмæ хорзæй, уарзыны 
аккаг». 
— Иууылдæр, — дзуапп радтон, ф<тлæ дæм уый фаг нæ фæкаст. 
Æмæ æцæг цы нæ уыдис уарзинаг дæуæй? Дæуæй хуыздæр æмæ 
рæсугъддæр, дæуæй зæрдæхæлардæр æмæ рæдаудæр, дæуæй уарзæ 
гойдæр æмæ рæстагдæр иичи уыдис мæ цæсты. Фæдæ ды дæхи фа- 
уын систай. 11æ ныхас тынг дард ацыд. Куыдтай цæуылдæр. Æз дæ 
сабыр кодтон. Ды мын цæссыгæвдылд ныхæстæй бамбарын кодтай 
дæ судзаггаг хабар. Раст арвдзæфау фæдæи. Иу уысм ницыуал бам 
бæрстон. Хъустæ гуыв-гуыв кодтой, цæстытæ — тартæ, уæнгтæ — 
дыз-дыз. Мæхи сабыр кодтон. Нæ дыл æууæндыдтæи. Ды д;е цæссыг 
калдтай, дæхи мæ иуварс ластай. Тæригъæд дын кодтон, фæлæ дын 
цы загътаин?! 
Кæугæ æмæ дзыназгæ ахицæн стæм уыцы изæр, алчидæр — йæхи 
хъуыдытимæ. 
Бирæ фæтох кодтон мæхинымæр. Зæйау мæ сæхинымæр сæу 
уæрстой алыхуызон удмарæн хъуыдытæ. Фыдгул ахæм æхсæв арви 
51 

тæд. Райсомæй мæм фынау фæкастысты зноны хабæрттæ. Уыцы бон 
дæ тынг æрæгмæ федтои. Куы дæ федтон, уæд мын цыма исчи мæ 
уæззау ра»хысты цæг аскъуыдта, уыйау сулæфыдтæн. Айрох мæ сты 
зноны мидхъуырдухæны минуттæ. Бахудтæн дæм. Ды мæм фæрсæ- 
гау æрбакастæ зноны фæлмæст цæстытæй. Æвæццæгæн, хъуыды код- 
тай: «Ай æрра сси... О, о, уæд æз æрра уыдтæн, кæлæнгонд уыдтæн. 
Æз уарзтон дæу. Æндæр æз ницы зыдтон, ницы дæр мæ хъуыд. 
Нæ хъуыдытыл нæ зæрдæты монц уæлахиз кодта. Магнитау нæ 
цыдæр тæмæссаг тых кæрæдзимæ æлвæста. Æмбæлдыстæм æрвыл- 
бон. Ды æдзух уыдтæ сагъæсхуыз æмæ къæмдзæстыг. Æз мæхи хъард- 
тон дæу схъæлдзæг ка*ныныл, фæлæ-иу нæ ныхас цыдæрхуызон бус 
тæм рахызт. Фæсмойнаг-иу рауадысты мæ ныхæстæ. Тарстæн демæ 
æргомæй дзурынæй, истæмæй дын дæ риссаг куы фæцагайон, уымæй. 
Æмæ куыдфæстæмæ æнæуд ныхæстыл æрвыстам нæ рæстæг. Уыдо- 
нæй зæрдæ хъыг кодта, уазал уддзæф æм хастой. Æрæджиау бам- 
бæрстон, амонд мыл йæхи кæй атигъ кодта. 
Мæ уавæр мæм æпнæты тынгдæр бахъардта, институт каст куы 
фæдæ, уæд. Сидзæрæй мæ фæуагътай мæ мидхъуырхудæнимæ. Куы- 
стай ахуыргæнæгæй. Æз дæм амал æмæ гæнæнæй цыдтæн. Ды разы 
уыдтæ дæ равзæрст дæсныйадæй, цин кодтай дæ хъомылгæнинæгты 
æнтыстытыл. Дæ уæгъд рæстæг дæр дæхи ирхæфстай уыдонимæ. Æз 
дæр-иу æнцойбонты хæхбæстæм араст дæн демæ. Æрдзы хъæбысы 
ноджы сыгъдæгдæрæй зынд дæ зæрдæйы конд. Æз дæм кæсынæй не 
'фсæстæн, сывæллонау дыл ции кодтон, рæстæг-иу кæуылты аивгьуыд- 
та, уый нæ базыдтон. 
Афтæ цыдысты бонтæ. Æз мæхи цæттæ кодтон куысты дæ фарсмæ 
æрлæууынмæ. Ды мæ хъуыдыйы ныхмæ цæхгæр ныллæууыдтæ. Нæ 
иумæйаг цардыл та мæ дзурыи дæр нæ уагътай. Тагъд мæ дæ цæст 
уынгæ дæр нал фæкæндзæн, зæгъгæ, куы загътай мын нæ фæстаг 
фсмбæлды, уæд мæ уд гомгæрццæй аззад. Фæсæццæ дæн. Стæй фыр- 
мæстæй рафыхтæн, афтæ мæм фæкаст, цыма мæ хынджылæг кæныс, 
æмæ дыл мæ пырх акалдтон. Ды фыддæрадæнгæнæгау дæ мидбылты 
бахудтæ æмæ загътай: 
— Афтæ, афтæ, мæ хæлар, нæлгоймаг фидар хъуамæ уа, ды та 
мæн нæ, фæлæ дæхи дæр нал уарзыс. Цал хатты дын загътон: мауал 
мæм цу, æнæ дæу мын æнцондæр вæййы. Дæуæн уæддæр иу семæй 
сем иæй! Æви ныхас не 'мбарыс?! 
Уыцы уысм зæххы скъуыды куы ныххаудаин, уый мæ бафæн- 
дыд. Уыцы-иу зылд фæкодтон дуары 'рдæм æмæ фæцæуæг дæн. 
Хæрзбон дæр дын нæ загътон. Хъæуæй горæтмæ фæндагыл дæ мæ 
хъуыдытæй сырдтон, фæлæ иæ куымдтай. Дæ митæ, дæ ныхæстæ 
дын кæрæдзийыл рабар-бабар кодтон. Мæ зонд дæ æфхæрдта, зæрдæ 
иæ куымдта. Æфхæринаг куыд нæ уыдтæ! Институт каст куы фæдæ, 
уæдæй мæ иу хатт нæ бацагуырдтай, гъа-ма, кæм ис, зæгъгæ. Æз та 
æрмахуыр цæрæгойау зылдтæн дæ фæстæ. Æмæ мæ сфæлмæцыдтæ. 
52 

Æнæуарзон адæймаджы кæдмæ ис быхсæн! Уый æз, нæ фæстаг фем 
бæлдæй цас фылдæр рæстæг цыд, уыйбæрц фылдæрæй-фылдæр 
æмбæрстон. Дæ ныхæстæй дæм иу дæр фæсмойнаг нæ фæкаст, æмæ 
дæ мæ фенын никуы бафæндыд. Æртæ боны размæ дæ горæты дæ 
ларм-уæларм хæцгæ цы лæппуимæ федтон, æвæццæгæн, дæ уымæй 
ныфс бацыди. 
Мæ сæнтты хай, зæрдæмарæн, ныфссæттæн хъуыдытæ мæ æрцах 
стой, хæлуарæгау мыл тын скодтой. Мæ тых фæци, мæ хъару бастад. 
Нындзыг мæ зæрдæ — иыттагъд æм мæ цæссыг. Дызæрдыгдзинад мæ 
бахордта бынтондæр. Куыд æвзæр дæн, куыд иицæййаг. Æнæуымон 
фестадтæн мæхицæн. Ды раст уыдтæ «нæлгоймаг хъуамæ фидар уа» 
æнкъарæнты дæлбар хъуамæ йæхи ма бакæна. Фæлæ удыхъæдæи 
аивæн нæй. Алчидæр хъуамæ йæхи хуызæн уа. Гуырдзæй цы хи- 
цæндзинæдтæ рахаста, уыдон йæ амæлæтмæ æмдзу кæнынц йемæ. 
Мæнмæ æрхаудта лæмæгъ зæрдæ æмæ дæу баидавын йæ бон не сси. 
Фæлæ йæ зон, кæй дзы сабухын кодтай æрвон æнкъарæнтæ. Æмæ 
йыл кæд дæхи атигъ кодтай, абон кæд йæ рис нæ уромы, уæддæр ыл 
уыцы цæф баззайдзæн æхсызгон тæлмæнтæн, носæй. Дæуæн та зæгъы 
æрмæстдæр уарзт æмæ амонд». 
Фæцис Хетæджы фыстæг, йæ зæрдæйы цæфы уыиæр нæма бан 
цад дæ хъусты, зынаргъ кæсæг, афтæ дын дæ тæрхонмæ хачтыи 
Лезинæйы дзуапп. Цæмæй Хетæджы ныхæстæм гæсгæ Лезинæйæн 
хæдуæлвæдæй зылын тæрхон ма рахæссай, æмæ дæм уый фæстæ 
æрæджиау фæсмон ма æрцæуа. Æрæджиауы фæсмоиæй карздæр та 
ницы ис. Дæ зæрдæ де 'вдисæн куы уа, уæд. Уæдæ кæс: 
«Дæ фыстæг дын райстои. Бузныг, мæ хæлар! Уыныс — тагъд, 
йæ цæфыл дын дзуапп нæ радтон. Афтæ ма банхъæл, æмæ дæм 
фыссынмæ нæ хъавыдтæн. Дæ фыстæг куы нæ уыдаид, уæддæр дæм 
æнæмæнг ныффыстаин, мæ уарзон! Ацы ныхас дæм хъазæгау ма 
фæкæсæд. Дæу йеддæмæ мыи а зæххыл ничи ис, дæуæн та баивæи 
нæй, мæ зæрдæйæн риуæй сисæн æмæ йæ æндæрæй баивæн куыд нæ 
ис, афтæ. Уый та уарзы æрматтдæр дæу, æмæ дын йæ сусæг сагъæс 
хъуамæ раджы фæкодтаид, фæлæ сыгъдæг уды не 'рцард, æмæ йæ 
сдзурын нæ уагъта. Ныр дыи, æнусмæ хæрзбон дзургæйæ, хъуамæ 
зæгъа æппæт дæр. Æгъатыр рæстдзинад. 
Фыссыс мæм мæстджынæй, æфхæрыс мæ. Зоныс, дæ æфхæрæн 
ныхас мын æхсызгондæр вæййы. Уый аккаг дæн. Фæлæ мæм дзырд 
ты 'хсæнæй уæддæр хъуысы дæ зæрдæйы уынæргъын, хъынцъым 
æмæ сыгъдæг уарзондзинады катай. Чи зоны, хъуыды кодтай, мæ 
ныхæстæй йæ карз бафхæрдзынæн, йе 'нæуынон куыд фестон, схæ- 
рам æм уыдзынæн мæхæдæг дæр. Дæхимæ хъусгæйæ, дæхицæн зæ- 
гъыс: иал æй уарздзынæн. Фæлæ дын зæрдæ нæ комы, ахæм зæр- 
дæйы хицау нæ дæ, стæй зонд дæр быитон ахæм хаххыл лæуд нæу. 
Уымæн рауад дæ фыстæг алыхуызон фыст. О, о, уарзын æнцон нæу, 
алчи йæ не ссары, иæ банкъары æмæ сæм худæгау кæсы. Уарзондзи 
53 

иадыл не 'ууæндыдтæн æз дæр. Искуы-иу ыл миныджы куы амбæлд 
тæн, уæд ма*м каст æиæхъола фантази, æмæ-иу æй фæуагьтон, нæ 
йæ кастæн. Ныр дзы мæхæдæг фæдæн фыдвæззæг. Фæлæ куыд хорз 
у! Æрвон монцтæй калы фæйнæрдæм. Адæймагæн йæ цард цы у 
æиæ уый! 
Уыцы стыр æикъарæн кæй бавзæрстон, уымæй бузныг дæн дæ 
уæй. Уыдис, æвæццæгæн, мæ зæрдæйы. Кæмдæр нымбæхст, ныхъ 
хъус йæхицæн. Ды йæ басхъаудтай дæ уарзтæй, уый цæхæр фестад, 
ссыгъд æмæ судзы. 
Нæ фыццаг фембæлд кæй хоныс, уый æз дзæбæх дæр нал хъуы 
ды кæнын. Дæ размæ æрдæгфынæйæ цыдтæн. Ничи мæ æндæвта, 
ницы мæм хъардта мæ ныййарæджы мæлæты фæстæ. Æрмæст ын 
æххæст кодтон йа> фæдзæхст: «Сахуыр кæн, мæ чызг». Ахуыр та, 
дæхæдæг æвдисæн, хорз кодтон. Уыдис мæм æрмæст уыцы тырнын 
дзинад æмæ хиирхæфсæн. Чызджытæ дамдумтæгæнаг æмæ хæцъилтыл 
зыдгæнаг. Ницæй тыххæй дæр-иу се 'хсæн хъаугъа рауад. Фæлæ 
мын дзы уа^ддæр уыдис цалдæр хорз хæлары, нæхи-иу фæлварæн- 
тæм иумæ цæттæ кодтам. Лæппутæ — къуыдипп æмæ схъæл ныхас 
гæнаг. Йæ зæрдæйы цы фæнд уа, уый кæнæ æцæгдзинады хуызы 
атауыс кæндзæи, кæнæ дын ныхæстæй мæсгуытæ амайдзæн. /Ергом 
ныхас иикуы кодтон семæ. Æнæуынон мын фестадысты, куы феиа 
монд дæн, уæдæй фæстæмæ. Дæ ручкæ мæм куы радтай, уæд дæумæ 
дæр дзæбæх иæ бакастæи. Ахуырты фалстæ ма тыхсгæ дæр скодтон, 
кæмæн алй раттаин, уый иæ зыдтон. Иал æй хъуыды кæнып, чыз 
джытæй мын дæ чидæр бацамыдта, уый мын загъта дæ ном дæр. 
Тыргъы уыдтæ. Æз дæм фæцæуын, ды дæр мæ ныхмæ. Комкоммæ 
дæм бакастæн. Цыдæр æхсызгон уылæн мыл æрбакалд дæ цæстæнга 
сæй. Куы фæхицæм стæм, уæд æй мыххуыссын кодтон, мæ хъуыды 
тæй дæ фæсырдтон. 
Æмæ афтæ уыдаид абон дæр. Ды æдзух мæ уæлхъус куы нæ уыда 
ис, биноныг дæ куы нæ базыдтаин, цардмæ, дунемæ, адæммæ мæ 
æидæр цæстытæй куы на* акæсын кодтаис, уарзондзинады цырæгътæ 
мын мæ за>рдæйы куы пæ ссыгътаис, уæд. Куыд фылдæр дæ зыдтон, 
афтæ тыхджындæр кодта, æз йæ аккаг нæ дæн, зæгъгæ, уыцы хъуы 
ды. Не 'хсæн цы дæлджииæг уыд, уый фæйнæрдæм цыд, фæтæндæр 
кодта. Æхсæв иу куы фæхицæн стæм, уæд дзырдтон мæхицæн: рай 
сом йæ с«тртыл бахизын нал бафæраздзынæн. Фæлæ мæм иу ды дæ 
къух аха*м æицонæй æрбадаргъ кодтай, æмæ-иу йæ сæрты æицопæй 
багæпп кодтон. Дæ цурæй мæ ацæуын нæ фæндыд. Уæд мыл мæ 
удмарæн хъуыдытæ тых уыдысты. Демæ мын зындон дæр уыд дз*е- 
иæт. Дис дыл кодтон: иу адæймагмæ уыйбæрц хъару куыд ис! Тæху 
ды, ,дæуимæ йæ царды боитæ чи арвитдзæн, дæуæи дæ уæздан ныхасмæ 
хъусынæй, дæ р<гвдаугæ цæстæнгасмæ кæсынæй чи бафсалддзæн! 
Нæ, иикæмæн дæ раттаин, тыхæй дæр дын мæ уарзондзинадæй 
дæ сæр разилыи кодтаин æмæ æнусмæ уыдаис мæн. Мæнау дæ иичи 
54 

бауарздзæн, мæнау дæ ничи бамбардзæи! Фæлæ цы зæгъон хъысмæ- 
тæн. Мæ уды фыддæрагæн фæсмонгонд фæдæн. Æмæ истæй тыххæй 
куы уыдаид, мæхиуыл мæ зæрдæ куы худтаид. Æууæнчы азар мæ 
басыгьта. Йæ радзурыны фадат дæр мын никуы фæци. Иумæ цы 
рæстæг арвыстам, уым ын быиат не ссардтон. Дæхæдат дæр мæ 
никуы бафарстай. Иу иннæйы хуыздæр базоныны тыххæй нæм ны 
хас никуы рауад. Кæрæдзийы цæстæнгаса*й æмбæрстам, кæрæдзи 
йæн дзырдтам æрма^стдæр иæ ахсджиаг ныхаттæ. Æвæццæгæн, зæ 
гъыны аккаг дæр нæ уыд, æидæр æй искуы фехъуыстаис. Ныр ып 
æнæ радзурга» нал ис. 
Уæд дыккæгæм курсы ахуыр кодтон. Иу бон изæры 4рдæм абалц 
кодтон горæты нæ хæстæджытæм. М<е фыдыус мыи фæдзæхста: «Ба 
уай сæм æмæ базои, сæ зæронд лæг ма рынчын у?!» Йæ фæндон ын 
куыд нæ сæххæст кодтаин! Тынг мыл бацин кодтой. Зæрдæхæлар адæм 
разындысты. Мæ мады мын хорз зыдтой. Æппæлыдысты дзы, йæ ха 
бæрттæ йын дзырдтой, æмæ мæ цыдæр æхсызгондзинад рæвдыдта. 
Уæдмæ фæззыгон дымгæ хæхтæй уарын рахаста æмæ асфальтыл 
къæрццæмдзæгъд еамадта. Рацæуæн мын нал уыд, уадзгæ дæр мæ 
нал кодтой, æхсæвы мæ сæхимæ урæдтой, æнафон у, зæгъгæ, фæлæ 
цы загътаиккой ме 'мбæлттæ æмдза*рæны, сæ зæрдæ мæм æхсайдта- 
ид. Ахæм дзырдимæ нæ рацыдтæн. 
Дæс сахатыл уарыи фенцад, æма> ратагьд кодтои. Тагъд тагъд 
цыдтæн уарынæхсад тротуарыл. Æнафонмæ кæй бафæстиат дæн, уый 
мæм худинаг каст. Æндæр искæмæй тæрсын мæ фæсоиæрхауркы дæр 
нæ уыд. 
Уынгты уыдис æрмæст стæм адæймæгтæ. Уыдоны дæр, æвæццæ 
гæн, уарын кæмдæрты бафæстиат кодта, æмæ ныр тындзынц сæ 
химæ. Ца^хгæрма1 уынгæй ме 4рдæм с|)æзылди æртæ лæппуйы. Куы 
мæм æрбахæццæ сты, уæд æрлæууыдысты, мæ фæндаг мын æрæх 
гæдтой. Æз фæтарстæн, сагъдау баззадтæн. Цыдæртæ мæм дзырд 
той, æз иицы хъуыстон. Нæ сын уыдтон сæ цæсгæмттæ дæр. Лæипу 
тæй мын иу мæ къухы хæсгæ хызын айста, мæ цæстыты раз æй 
тилы. Йæ амонæн æнгуылдз уыд гуылмыз. Хызыны бос иу ыл фæбы- 
рыд æмæ-иу æй астæуккаг æнгуылдзæй ацахста. Цалдæр сомы æмæ 
æмдзæвгæты чиныг йеддæмæ дзы ницы уыд. Дунейы фыдбылызтимæ 
сæ хай куы фæуыдаиккой, æмæ мæ мæ фæндагыл куы ауагьтаиккой. 
Уæдмæ мæ фæстæ къæхты уынæр сеыд. Фæкæсыи чи уæндыд. Цæ 
уæг æрбахæццæ мæ цурмæ, йæ къæхты уынæр банцад. Мæнмæ бино- 
ныг кæй ныккаст, уый бамбæрстон. Стæй мæм барджынæй сдзырдта: 
— Фатимæ, ам цы кусыс?! Тагъд цæугæ нæхимæ! Дæ хызын та 
адонмæ цæмæн ис? 
Æз æм комкоммæ бакастæн. Никуы йæ федтон мæ цардцæрæн 
боиты. Йæхæдæг дæр мæ кæй на? зоны, уый бамбæрстон уайтагъд. 
Æидæр номæй мæм хуымæтæджы барджынæй ие сдзырдта. Мæ сæ 
рыл рахæцыи ыи афтæ æпцондæр уыд. Æз бации кодтон. Æрбацæ 
55 

уæг хызын лæпппуйæ райста, мæ къухы йæ фæсагъта. Лæппутæ 
бахъуыр-хъуыр кодтой, фæлæ ныхмæ не 4рлæууыдысты. Мах се 
'хсæнты иумæ рараст стæм. Иудзæвгар æнæдзургæйæ рауадыстæм, 
стæй мæ афарста:: 
— Мæ хойыхай, кæм цæрыс? Уæхимæ дæ æнæмæнг хъуамæ ба- 
хæццæ кæнон. Мæ зæрдæ дæм æхсайдзæн. 
Æз ын загътон, æмдзæрæны кæй цæрын, базонгæ стæм. Æмæ 
куыд нæ базонгæ уыдаин мæ ирвæзынгæнæгимæ! Йæ ном — Битар. 
Базарадон институты фæсаууонмæ ахуыры студент. Кусгæ та, дам, 
кæнын базарадон организацийы къанторы. Суанг мæ æмдзæрæны 
къæсæрмæ бахæццæ кодта. Йæхи ахæм уæзданæй равдыста, æмæ 
мæ тарст æмæ тыхст уавæр цыдæр æрбаисты. Хабæрттæ ме *мбал 
чызджытæн куы радзырдтон, уæд æй уыдон ноджы бæрзонддæр 
авæрдтой мæ цæсты. Гъе уый дын уæндон æмæ хъæбатыр гуырд, 
гъе! Дзырдтой, немæ чи ахуыр кæны, уыдонæй та ахæм фыдгуырдты 
ныхмæ чи æрлæудзæн? 
Дыккаг бон мæм æмдзæрæны радхæссæг студент нæ уатмæ æрба- 
цыд, иу лæппу дæ агуры, зæгъгæ. Æз фæджихау дæн: чи у, цымæ? 
Фойейы Битары куы ауыдтон, уæд мæ зæрдæ ныссæххæтт кодта. 
цыдæр æхсызгон мын уыд йæ уынд. Цы йæ хъæуы, цæмæ мæм æрба 
цыд, ууыл дæр нæ ахъуыды кодтон. Уый йæ мидбылты бахудт æмæ 
афтæ: 
— Дæ тарст нæма æрцыд? Дысон-бонмæ мæ зæрдæ дæуимæ дзуры. 
Æз та йын фæарфæтæ кодтон. Ме 'мбал чызджытæ дзы куыдтæ 
дзырдтой, уыдон дæр ма йын рафæлгъаудтон. Адæймагæй æргом 
ныхас расайынæн бирæ нæ хъæуы. Дæхиуыл æй баууæндын кæн, 
æндæр... 
— Рæстæг дын нæй, цом горæты атезгъо кæнæм? 
Мæн дывæнд кæнын нæ бахъуыд. Сразы дæн. Æмдзæрæнмæ хæ- 
стæг уынгты иучысыл атезгъо кодтам. Мæ зæрдæ райсомы семинармæ 
æхсайдта, æмæ дзы хатыр ракуырдтон. Æцæг баныхас кодтам, рай- 
сом ахуыры фæстæ киномæ ацæудзыстæм. 
Афтæ райдыдтой нæ фембæлдтытæ. Мæ зæрдæ йыл никуы ницæ 
мæй фæхудт. Йæхи дардта хæрзæгъдауæй, уыдис мыл æнувыд. Куыд 
хуыздæр мын балæггад кæна, ууыл хъардта йæхи, æмæ йыл сахуыр 
дæн. Цыбырныхасæй, йæхиуыл мæ тынг баууæндын кодта, æмæ мын- 
иу, цом мемæ уырдæм, зæгъгæ, куы загъта, уæд-иу фæраст дæн. 
Афтæ рауад, Ног азыл иумæ сæмбæлыны фæнд куы загъта, уæд дæр. 
Цæмæй зыдтон, ме 'намонды фæндагыл барвæндонæй цæуын, уый. 
Иу егъау хæдзары, растдæр зæгъгæйæ, галуаны бадтыстæм дзадж- 
джын фыигыл. Цыдæр æнæхъола сылгоймæгтæ æмæ нæлгоймæгтæ 
дзы.æрæмбырд. Æз мæхи иуварс дардтон. Битар мæ уæгъд нæ уагъ- 
та, уæддæр тыххæйты фæрæзтон ахæм æхсæнады. Дыууадæс сахаты 
нæма сси, афтæ ныл бафтыд чидæртæ. Лæппутæй иу комкоммæ махмæ 
æрбацыд. Мæ ирвæзынгæнæджы къух райста æмæ йын афтæ: 
56 

— Æнæнхъæлæджы дын дæ сæр чи разилын кодта, уыцы æрвон 
рæсугъдимæ мæ иæ зонгæ кæныс? Ды мæнæй стыр хæсджын дæ! 
Æмæ мæм æрбадаргъ кодта йæ къух. Мæ цæстыты раз февзæрд, 
уыцы фыдбылызы изæр мын мæ хызынæй цы гуылмыз æнгуылдз 
хъазыд, уый. Фæсæццæ дæн. Цыма райсомы мигъ сыстад, уыйау 
мæм æвиппайды уыцы изæры кæнгæ ми ирдæй разынд. Битармæ 
уайдзæфггæнгæ ныккастæн æмæ мæ сирвæзт: 
— Мæнгард! 
Ме уæнгтæ æрызгъæлдысты, мæ кæуын фемæхст. 
Битар мæ сабыр кодта, хибар уатмæ мæ бакодта, ам уал æрсабыр 
у. Фæлæ мæнæн мæ маст кодта тынгæй-тынгдæр. Ме 'взаг цыдæрид- 
дæр карста, уый йын дзырдтон. Уый мын дон æрбахæссын кодта, 
кæд фæсабыр уаин, дон анызтон. Мæнæн фырмæстæй мæ ком хус 
кодта, æмæ чысыл фæстæдæр цыдæр фæдæн. 
Йæ сау фæнд бакодта сау лæг. Æз та æнусмæ баззадтæн зæрдæса- 
стæй. Цæрын мæм нал цыд. Ме 'мбал чызджытæ мæ фарстой, цы 
кæныс, зæгъгæ. Куыд сын загътаин мæ судзæггаг маст, мæ худинаг. 
Мæ зæрдæ кæй риссы, ууыл сæ баууæндын кодтон, æмæ мæ алыварс 
æрбалæууыдысты. Æз сæ бæргæ æфсæрмы кодтон, къæмдзæстыг уыд- 
тæн сæ разы, фæлæ мын æндæргæнæн нæ уыд. 
Фыдгулыл ахæм Ног аз æрцæуæд. Горæтмæ мæ къах никуыуал 
равæрдтон. Институты, æмдзæрæны æмæ кæсæн залы æрвыстон мæ 
рæстæг. Ноджы смадзурадæр дæн. Ницы иыхас, ницы æнкъарæн 
мæм хъардта. Цыма мын карды рæхуыст дæр нæ фæрыстаид, афтæ 
мæм каст. Тарстæн æрмæст, æнæуынон мын чи фестад, уыцы æдзæс- 
гомимæ фембæлдæй. Мæ фæстæ зылд, минæвæрттæ мæм æрвыста, 
фæлæ йын мæхи никуыуал фенын кодтон. 
Мæ амонд басыгъд, фидæныл æууæнк мæ фæлыгъд, рухсы цъыртт 
мæм никæцæйуал калд. Æнкъард, æрхуымæй æрвыстон мæ цард. 
Фæлæ мæнæ фæзындтæ ды, уалдзыгон хурау мын батавтай мæ уазал 
рохст зæрдæ, райхъал æй кодтай ног цардмæ, амондмæ, фидæнмæ 
тырнындзинад æм фæзынд. Демæ цы рæстæг арвыстон, уый мæрдты 
дæр уæд мемæ, уым дæр мæ тавдзæн, рæвдаудзæн. Цы диссаджы 
изæртæ ныл скодта иумæ! Æз фестадтæн де 'ндæрг, уыдтæн æдзух дæ 
фарсмæ. Мæ амондыл чи цин кодта, чи кодта хæлæг. Стæй ма мæхи 
дæуæй куы рауæлдай кодтон, уæд дын агуырдтон къайаг. Тæхуды, 
æмæ мæм нарты Сатанайау мæхи равзарыны фарн куы разындаид. 
Фæлæ... Дæхи хуызæн сыгъдæг æмæ рæстуд разынд æртыккаг кур- 
сæй — Зæринæ. Афтæ мæм кæсы, цыма дæ уый самондджын кæн 
дзæн. Уарзгæ та дæ куыд кæны, уый зоныс! Дæ фæдыл кæсгæйæ 
баззайы, дæ ныхасмæ хъусынæй не 4фсæды. Фæстаг хатт цы факуль 
тетон иумæйаг изæры уыдыстæн, уым, кæд æй хъуыды кæныс, уæд, 
чызджытæ лæппуты куы хуыдтой кафтмæ, уый размæ дын мæ сæр 
срыст, куы загътон. Уый Зæринæйы тыххæй афсон кодтои. Æнæхъæн 
изæр дæ йæ цæстытæ нæ айста, æмæ йын фæтæригъæд кодтон, фадат 
57 

ын радтон дæу кафынмæ ракæнынæн. Ды нæ бафиппайдтай — дæ 
зæрдæ мæнмæ æхсайдта — уый фырамоидджыиæй йæхицæн быиат 
куыд нал ардта. Мæимæ гæсгæ, дæ бавнæлдæй йæ сæр разылд. 
Нæ! Нæ! Æз дæу аккаг нæ уыдтæн! Зæрдæнизæн фембæлдыстæм 
кæрæдзийыл. Мæиæн афтæ хъæуы. Фæлæ ды цы кодтай? Мæ удма- 
рæн маргæй дæ цæмæн фæхъæстæ кодтон? Дæ зæрдæ де 'вдисæн, 
мæ митæй дæ мæхицæй сырдтон, мæхицæй дæ хъахъхъалдтон. Ницы 
дæм хъардта, цалынмæ дын алывыд нæ акалдтон. Уымæ æз мæхи 
цал хатты бацæттæ кодтон, цас хъару йыл бахардз кодтои, уый цæ 
мæй зоныс? Дæу бафхæрын мæнæн хиамарынæй уæлдай иæу. Дæу 
уæд дæ маст йæ уæлныхты рахаста, тæвдкалгæ федде дæ, æфсон дын 
фæци мæн азым кæныиæн. Æз та баззадтæн бынтон иунæгæй, мæ 
удмарæн дывæлтæрд хъуыдытимæ, мæ хæкъуырцц кæуын фемæхст, 
бауромæн мын нал уыд. Мæ зæрдæ куыд нæ аскъуыд уыцы изæр! 
Мæигæн нæ фæзæгъыиц — цæссыг рис рогдæр кæны. 
Зыдтон, бынтондæр дæ æрмист ка*й фæдæн, раздæрау мæ зын 
сахат мæ уæлхъус ка4й иал алæудзыиæ. Уæддæр дæм мæ зæрдæ 
æнхъæлмæ каст, кулдуары алы уынæрмæ дæр уыд къæрцхъус. Фы 
дæнхъæл æй кодтай. Æнцойбонты-иу мæхæдæг балæууыдтæн горæ 
ты, дæ фæдыл зылдтæн гуырæй-гуырмæ, мæхи дæм никуы равдыс 
тон. Дæ æнкъарддзииад мæ тæрсын кодта. Фæлæ дæ алыварс уыды 
сты дæ хæлæрттæ. Уыдон дæ фæцудын нæ бауадздзысты. Æмæ мын 
фадат куыддæр фæци, афтæ дæ мæ гадзрахатдзииадыл тынгдæр бау 
уæндын кодтон. Цы лæппуимæ мæ федтай, уый уыд ме 'мхæрæфырт. 
Æнæнхъæлæджы йыл фембæлдтæн æмæ йæ дæ рæзты, ды мæ куыд 
федтаис, афтæ мемæ акодтон. Цæмæй мыл дæ зæрдæ сивай, фенцон- 
дæр дын уа. Æз дæ цыма нæ федтон, мæхи афтæ дардтон. Зæрдæ 
йæхи къултыл хоста: дæ утæхсæн дын баикъардта æмæ рыст. 
Къуыри дæр нæма рацыд, афтæ æрбахæццæ дæ фыстæг. Ды нæ, 
фæлæ, дæ фыстæг. Цы базоныи мын хъуыд йæ мидис: Мæ кæнгæ ми 
æцæгмæ асайдтай, мæ фыдвæнд скуыста. Уайтагъд мæ кæуын мæ 
хъуырма* схæццæ. Дзыназгæ йæ кæронмæ бакастæн, дзыназгæ дын 
хæрзбон дзырдтон, мæ уарзои, дæ фыстæгæн батæ кæнгæйæ. 
Дзуапп раттыныл нæ батагъд кодтон. Ахуыры аз фæцæйфæуд 
кодта, æмæ йын йæ кæронмæ банхъæлмæ кастæи. Ныр мæ хæс ахи 
цæн кодтон, æмæ ма мæ сæрæн цы бакæнын хъæуы, уый саразын нæ 
бон у. Æрвитын дæм дæхи фыстæг дæр фæстæмæ дæ æнкъарæнтæ 
дзы сты, æмæ дæхимæ куы уа, уæд-иу æй кæд искуы райсис, бакæсис 
æмæ ногæй банкъарис нæ уарзондзинады тых. 
Ды уыдтæ мæ уарзондзииады кувалндон. Æз бæллыдтæн йæ дуа 
рыл бахизынмæ, цыдтæн æм, фæлæ йæ къæсæрæй раздæхтæн. Уымæн 
æмæ кувæидоны бынмæ сыгъдæгæй фæцæуынц. Æз та?.. Æз? Лзы 
мы а'зарæй сыгъд куы уыд мæ за»рдæ! Ныххатыр мын кæн, фæлæ 
мын тæригъа\д дæр ма кæи. Æнамоид нæ уыдтæн. Æз уарзтон дæу, 
уарзгæ чи фæкæиы, уый та амоидджын вæййы. Цы сты зыпдзи 
58 

нæдтæ уарзгæйæ! Уарзтон дæ дунетæй фылдæр æмæ цæуыи уарз 
гæйæ. Хорзæй баззай!» 
Уыцы сæрды фыццаг бонты Хетæг нал ахуырæй уыд, нал ма 
хæй. Агуырдта Лезинæйы. Чи зоны, цас фæрацу-бацу кодта Терчы 
былты, чи зоны, цал хатты бацыд милицæмæ уыцы доиласт чызджы 
агурæг. Фа*лæ йæ фæд дæр не сбæрæг. Лезинæ цы скъолайы куыста, 
уым ын загътой: «Институты фæстæ æртæ азы ам хъуамæ бакуыста 
ид, йæ хæс сæххæст кодта æмæ бынтондæр ацыд. Кæдæм, уый иæ 
загъта». Ницы бæрæг дзуапп райстам йæ бинонтæй дæр. Фатеры цы 
усмæ цард, уый йын радта, уаты стъолыл ын цы тетрад баззад, уый. 
Цымæ цал хатты æрбаййæфтой Хетæджы уыцы тетрады уæлхъус 
тæфæрфæс кæиæгау. 
Уæдæй рацыд фынддæс азы. Хетæг институт каст фæци æмæ 
кусы, Лезинæ цы скъолайы куыста, уым. Фехъуыстон, дзæвгар рæс 
тæг, дам, ус нæ ракуырдта, стæй йæ бинонтæ куы нал æмæ нал 
уагътой, уæд бацагуырдта Зæрииæйы. Зæрииæ уæдмæ бадт. 
Æз мæхæдæг дæр кусын ахуыргæиæгæй. Дæрддзæф хъæуы. Иу 
уалдзыгон бон ме 'мбал ахуыргæнæгима* сывæллæтты горячгмæ му 
зеймæ ракодтам. Горæтмæ мæ арæх нал æвдæлы, æмæ искуы иу хатт 
куы сæфтын, уæд чингуыты дуканитыл методикон литературæ агурæг 
азилын. Ныр да^р та скъоладзауты ме 4мбалимæ фæуагътон. Базары 
тæккæ тигъыл Зæринæимæ хæрхæмбæлд фестæм. Йæ хъæбысы пух 
рус сауцæст лæппу. Кæрæдзийыл бацин кодтам. Иудзæвгар аиыхæстæ 
кодтам, фарстам кæрæдзи зæрдиагæй. Зæринæйы кæддæрау нал къуы- 
зын кæны чызгон æфсарм. Æргомæй мын хъазгæ æмæ худгæйæ дзыр 
дта, йæ бæллиц кæй сæххæст, чындзы ацыд, æппæтæй йын уарзои- 
дæр чи уыд, уымæ æмæ у амондджын. 
— Хетæг мыл тынг æнувыд у, не 4хсæи дæрзæг ныхас никуы 
æрцыд. Куыд фæзæгъынц, а æмæ о-йæ цæрæм. Фæлæ нæма ферох 
кодта Лезинæйы. Нæ фыццаг сывæллои чызг у. Куы райгуырд, уæд 
ыл тымг бацин кодта. Æз нырма нæлгоймаджы чызджы райгуырдыл 
афтæ цингæнгæ нæ федтон, ном дæр йыл йæхæдæг сæв<трдта. Ныр 
иын Алан хъазынхъом ссис, уæддæр æй Лезинæйы разæй йæ хъæ 
бысмæ ницæй тыххæй сисы, — дзырдта 4мæ дзырдта Зæринæ. 
Хъæумæ здæхгæйæ, мæ хъуыдытæй нæ фæхица^н сты Лезинæ, 
Хетс-ег æмæ Зæрииæ. Æвæдза, куыд тыхджыи у уарзондзинад. Уый 
дыууæ зæрдæйы куы баиу кæна, уæд сын фæхицæнгæнæн нал ис. 
Амондджыи у Зæринæ дæр. Цæры, æппæты фылдæр кæй уарзы, 
уыимæ. Цы зæгъон Хетæгæй?.. 
Изæры нæхимæ, горæты цы чингуытæ балхæдтон, уыдон куы 
рафæлдæхтон, уæд журнал «Уырыссаг æвзаг национ скъолаты» ба 
кастæн иттæг зæрдиагæй иу уац. Дæнцæгтæ дзы ирон, таджикаг æмæ 
узбекаг æвзæгтæй хаст. Уацадн йæ бынмæ фыст: филологон наукæты 
кандидат Цæройты Лезииа^. 

<*** ФЬЮ* ХÆС ^ 
Фæсæмбисæхсæв кæмдæр цыдæр срæмыгъта. Ныррыпп ласта. 
Гæбил æвиппайды фехъал, фæлæ уæддæр нæ бамбæрста, уынæр 
кæцырдыгæй æрбайхъуыст, уый. Горæт ныссабыр, цыма æппын- 
дæр ницы æрцыд, уыйау. Йæ бынатæй нæ фезмæлыд Гæбил дæр: 
йæ фарсмæ йæ ус йæ хуыр-хуырæй нæ банцад æмæ йæ, мыййаг, 
куы райхъал кæна, уæд та уый хъуыр-хъуыр æмæ оффытæм хъус... 
Хуыссæны дæ фарсыл куы æрзилай, уæд дæр фехъал вæййы, ахæм 
гуыпмæ — нæ. Бæргæ йæ афæндыд фатеры иу фарсы рудзынгæй 
кæртмæ акæсын, иннæ фарсы рудзынгæй та уыигыл афæлгæсын. 
Фæлæ... 
Гæбил хуысгæйæ баззад, æмæ йæ сæ быны афсæрстой йæ хъуы- 
дытæ: цардыл, рæстæджы бæрджытыл, йæ хъысмæтыл. Балæууыд 
далæ йæ сабийы боиты, йе 'взонгдзинады, йе студенты рæстæджы. 
Цыдæр хъармдзинад дзы банкъардта. Йе 'фсинимæ йæ фыццаг фем- 
бæлдмæ куы бахæццæ, уæд æм иуварсæрдыгæй бакаст æмæ йæхины- 
мæры бафарста: «Цымæ карджын лæгтæй цал проценты бафты ахæм 
фæсмойнаджы хъуыдытыл: 
Æвæдза куыд лæмæгъ стæм! Афтæ нæм кæсы: цардæмбалæн сæ 
мах æвзарæм. Фучъи! Сæ цæст ныл куы æрæвæрынц, уæд нæ ахуыр 
кæнын райдайынц: нæ зæрдæмæ цы цæуы æмæ цы нæ цæуы, уымæй 
хатдзæгтæ кæнын райдайынц. Æмæ сæхи зæрдæмæдзæуинаг скæ- 
нынц. Иудзырдæй, суанг къæссавæлдæхты онг æрцæуынц. 
Гъеныр Гæбил Зималетæйы фыццаг хатт куы федта, уæд æй фип- 
пайгæ дæр нæ бакодта. Уыйхыгъд ыл Зималетæ йæ цæст æрæвæрд 
та: бæрзонд бæзæрхыгтæ лæппу, æргом ныхасгæнаг, хъуыддаджы — 
бæрнон, æмбæлттыл аудæг лæппу. Зонд никæмæн амыдта, фæлæ ин- 
нæтæ йæ фæндоныл разы уыдысты, йæ фæдыл цыдысты. 
Зималетæ бакастæй рæсугъд уыд. Уæдæ ахуыр дæр хорз кодта. 
Гæбилимæ куы базонгæ, уæдæй фæстæмæ æндæр уыд йæ уаг, йæ 
фез^æлд: æдзух цæстыты раз, хъуыддæгты архайæг. Гæбил куыд 
хъуыды кодта, уый дæр — афтæ, цæуыл хъуыды кодта, уый дæр — 
60 

ууыл. Суанг библиотекæйы кæсæн залы дæр бадт йæ фарсмæ. Æмæ 
се 'хсæн кæд ницыма уыди, уæддæр сæ чызгæй-лæппуйæ хуыдтой 
уарзæттæ. 
Гæбил уæлдай митæ нæ уарзта, хæларæй цард студенттимæ. Ны- 
мад уыд ахуыргæнджыты 'хсæн дæр. Зималетæимæ сæ ахастдзинæд- 
тæй-иу æй исчи куы бафарста, уæд-иу йæ хъазæн дзуапп уыдис цæттæ: 
— Æз ракурдзынæн ахæм чызджы, фараст лæппуйы æмæ мын 
иунæг цъæх чызг кæмæй рацæуа. 
— Уыйбæрцæй цы кæныс, Гæбил? — афтæ-иу æй куы афарстой, 
уæд та-иу загъта: 
— Ахуыргæнæгæн хъуамæ бирæ сывæллæттæ уа æмæ сæ ахуыр 
кæна! 
Йæ хъазæн ныхæсты рæстдзинад дæр кæй уыд, уый бæрæг уыд 
йæ хъæлæсыуагыл. Уый æмбæрста, æнкъардта Зималетæ дæр æмæ 
иу йæ мидбылты бахудт. 
Уыцы мидбылты худт арæх сысты Гæбилы цæстыты раз, æмæ та 
йæ маст рафыцы. Мæнгард, зæгъгæ, фæкæны. Зыдта мыи мæ бæл- 
лиц, мæ нысан æмæ афтæ никуы загъта: «Мæнæй дæ уымæй ныфс 
ма уæд». Йæхи-иу ныхъхъус кодта. Æвæццæгæн-иу йæхицæн загъ- 
та. «Мæ къухтæм уал æрбахау, стæй фендзыстæм». Æмæ йын райгуыр 
ди дæлæмæдæр-уæлæмæдæр иу. Хуыцауæй разы, лæппу кæй фæци, 
уымæй. Науæд æвæстаг нæ кодта! 
Аланы коймæ йæ цæсгомыл мидбылхудт анхъæвзта. Куы базыд- 
та, Зималетæмæ æнхъæлмæ кæсæн нал и, уæд дзы ахицæныл ныллæу- 
уыд. Фæлæ-иу Алан йæ зæрдыл куы æрбалæууыд, фæскуыст-иу йæ 
размæ куы разгъордта, уæд-иу арф ныссагъæс кодта: «Æнæ фыд æй 
куыд фæкæнон? Æнæ фыдæй куыд рæздзæи?» Йæ зæрдæ-иу æрба- 
уынгæг, скæуынмæ-иу æй бирæ нал хъуыд. 
Фæлмæн зæрдæ ис Гæбилæн. Алкæмæн дæр тæригъæд кæны. 
Уæлдайдæр сахъат адæмæн: ахæмæй цæмæн райгуырдысты, Хуыца- 
уæн цы кодтой? Кæд сæ фыдæлты тæригъæддаг ми уыдонæн фидгæ 
у, уæд уый раст нæу. Тæригъæд, дам, æвдæм фæлтæры онг хизы. 
Æмæ уыдон цы аххосджын сты? Чи бацыд тæригъæды, уый йæ фи- 
дæд. 
Тæригъæд сты сидзæр сывæллæттæ: мад æмæ фыды рæвдыд чи 
нæ зоны. Гæбилы зæрдæ сыл фæриссы. Иуæй-иу хатт æй афтæ тынг 
æрфæнды, искæй куы райсиккой æмæ йæ сæ хæдзары куы хъомыл 
кæниккой. Фæлæ Зималетæ йæхицæн зын нæ кæны. 
Нæ, нæ! Фæлтау ын æз фæраздзынæн! — фидарæй фæзæгъы 
йæхицæн. Æмæ фæразы. Ноджы йын, хицæн дзы кæй кодта, уый 
алы бои йæ цæстмæ дары. Йæ налат удыхъæд йæхи равдыста. Ды- 
зæрдыг ыл кæны.Кæд йæ зæрдæ æндæр искæмæ æхсайы. «Кæм 
уыдтæ?» «Кæимæ уыдтæ. Куыд æрæгмæ цыдтæ?» — фарстытæ сарæх 
вæййынц. Æнæууæнчы æнкъарæнтæ йыл тых кæнын райдыдтой. 
Сдзырд æм нал ис, бафæрсæн... Алцыдæр æм хъыг кæсы. Йæ къухы 
61 

куыд æицонтæй бафтыд, афтæ æицоитæй йæ йæ дæлбар куы бакæ 
нид, ууыл бирæ хæттыты афæлвæрдта. Фæлæ Гæбил дæр, дæ быны 
кæй акæнай, ахæм нæу. Худ дары! Адæмы æхсæн цæры, мыггагæй 
лæг у. Æмæ иуæй-иу хатт сæ быцæу хъæлæбама* рахизы. Уый æнхъæл 
йæхицæн никуы уыд Гæбил. Фæлæ, хæйрæджы ахæсты куы баха- 
уай, уа\д цы нæ вæййы! 
Сæ быца^уы сæр цы у, цæмæй райдыдта, уый Зималетæйæ никуы 
уыд рох — йæхи æдзух рынчыиæй дары. Ома мын бпрæ цот дæр уый 
аххосæй начЧ. Фæлæ йæ кой иу хатт дæр никуы ракодта. Уыйхыгъд 
йæ хъæрзынæй йæхи буц кæны Гæбилæн. Æз дæр фæрынчын дæн 
ын ма зæгъ, — уайтагъд дыл йæхи сцæгъддзæн. Æвæццæгæн, йæ 
рыичыны быиатæн фæтæрсы: исчи йын æй куы бацахса. Уымæй йæ 
йæ фæнд атæрынмæ никуы ничи амбулдзæн, сауæй урс куы зæгьа, 
уæддæр. 
Зималетæ искуы-иу хатт йæ хорз зæрдæйыл дæр вæййы. Зæдæй 
цы кæиыс! Йæ рæвдаугæ хъæлæсыуаг, йæ аудыидзинад их тайын 
кæны, адæймагыл базыртæ басадзы. Бæргæ, бæргæ... фæлæ йын бирæ 
нæ ахæссы. Дæ ныхасы йæм хъыг цы фæкæсдзæн, уый нæ базон- 
дзынæ. Иуахæм хорз ахасты йæ куы æрфæрсид: 
— Ныр дын æз куы æрбамæлин, уæд ус нал ракурис? 
— Нал, — бакодта Гæбил. 
— Нæ, сайгæ мæ кæныс, — загъта ус, фæлæ нæ цæсгомыл бæрæг 
уыдис, йæ лæджы дзуапп ын æхсызгон кæй уыд, уый. 
— Мæ Хуыцауыстæн, нæ дæ сайын. Дæу чи бавзæрста, уый ма 
сылгоймаджы æмгæрон куыд хъуамæ ацæуа! — рæстдзинад загъта 
Гæбил, æмæ та сын хылмæ асайдта. Æмæ йæ цыиæ рахуыдта: 
— Æнæсæрæн! — Адæм æддæгуæлæ хæдзæртты цæрынц, ды та — 
афтæуатон фатеры, адæм æрвылбон æхцайы гуцъулатæ хæссынц, ды 
та — дæ мæйы мызды капеччытæ. Иннæ лæгты устытæ сæхи хъуаг 
ницæмæй уадзынц, æз та биионты сихор æмæ æхсæвæрыл дæр не 
4ххæссын. — Зималетæ фæкъæртт æмæ та йын бауромæн нал уыд. 
Ахæм уавæры Гæбил йæхи иннæ уатмæ айсы. Сылгоймаг йæ цæсгом 
куы суадза, уæд йæхицæн æихъæл цы нæ уа, уый дæр бакæндзæн, 
уый дæр зæгъдзæн. Гæбил уыцы бонты йæхи тыххæй дæр бирæ 
цыдæртæ базыдта. Куыд æнхъæл нæ уыд, афтæмæй йæ цыд сæпп 
сæпп разынд, йæ хæрд — цъæм-цъæм, йæ улæфт — гым-сым, йæ 
ныхас — фæсус, йæ каст — æрхуым. Æмæ ма, зæгъыиы аккаг чи иæу, 
бирæ ахæмтæ. Уæлдай хъыгдæр та йын уыд, мæнгард æмæ йæ фæ- 
литой кæй рахуыдта, дæхи йеддæма* ника»й уарзыс ын кæй загъта, 
уый. Ау, мæнгард куы уаид, йæхи йеддæмæ куы ника*й уарзид, уадд 
æм Аланы тыххæй «æххуырсты» бацыдаид. 
Уæд дæр та йæ Аланы афтæ кæй уарзта, уый ныуурæдта. Сыста 
даид ?^маА æмдзæрæнмæ ацыдаид, фæлæ ус йæ маст иууылдадр Аланмæ 
сыздæхтаид, хъыцъыдæттæ йын дардтаид. Университеты йæ ахуыр 
уайтагъд фæцудыдтаид. Æмæ сфæнд кодта Гæбил: Алапæн куыддæр 
62 

хъуыддаг бакæна, афтæ сæ ахицæн уыдзæн. Фæлæ та йын уæд дæр 
нæ бантыст йæ биионты ныууадзын. Зималетæ алкæмæ дæр къæмтæ 
агуры. Æмæ куы не ссара, уæддæр урсæй сау зæгъдзæн. Иæ чындзмæ 
дæр куы агура истытæ. Сæ цард сын куы фехала. 
Гæбил та арф ныхъхъуыды кодта, йæ цард иууылдæр сиывонд 
кодта Аланæн. 
Æнæнхъæлæджы йын Зималетæ йæ мидхъуырдухæна>й йæ хъуы- 
дытæ фескъуыдта. Цыдæртæ сдзуры. «Йæ фыны дæр кæимæ дæр 
абухы. Кæс-ма йæм, кæс» — йæхинымæры загъта йæхицæн Гæбил. 
Æмæ та хъуыдыты аныгъуылд. Куыд рæсугъд æмæ зæрдæисгæ уыд 
Зималетæ. Йа^хи йын куыд тынг бауарзын кодта. Йæхимæ хæлæг 
кодта, ахæм хæрзуынд, хæрзуд сылгоймаг йæ хай кæй фæци. Ныр 
та... — арф ныуулæфыд — ныр йæхицæи тæригъæд кæны, ахæмимæ 
чи цæры... Искæй цур ын базонæн нал вæййы. Чи зоны, æмæ ма йа^м 
уыдон тæхуды дæр бакæныиц, ахæм зæдимæ чи цæры. 
Гæбил ныссагъæс кодта. Стæй та йæхи æфхæрынмæ фæци: «Ахæм 
кæй сси, уым, чи зоны, мæп аххос дæр ис». Æмæ йæхимæ, аиппытæ 
агурыныл фæвæййы. Нæ сылгоймæгтæ æмбæхст дæр æмæ диссагдæр 
сты. Цардмæ лыстæгдæр, биноиыгдæр, арфдæр кæсынц. Нæлгой 
мæгтæн сæ митæ уæлæнгайдæр сты, сæ зондахаст уæлæты тæхы. 
Нæлгоймаг сыхырнайæ луары, сылгоймаг та — сасирæй. Кæрæдзийы 
аккаг сты, кæрæдзи цæмæйдæрты æххæст кæнынц. Æнæ кæрæдзи 
сын цæрæн нæй. Æмæ цæрынц. Кæрæдзийæн фæразыиц. 
Зималетæимæ цардыбонты бирæ фыдæбæттæ йæ бафтыдтой сыл 
гоймæгтыл хъуыдытыл, æма скодта йæхицæн ахæм хатдзæптæ: 
Сылгоймæгтæ сты æртæ хуызы. Иутæ дзы æдзух кæнынц хъа 
рæг, разы ница^ма^й сты, уæлдайдæр та сæ лæгты фезма*лд æмæ 
бакуыстæй, æнцой сæ иу уысм дæр нæ уадзынц, домынц сæ, хъа- 
рынц сæ, скъæрынц сæ сæ разæй. 
Дыккаг хуызы сылгоймæгтæ фылдæр сты рæсугъд æмæ аив. Цы 
се 'ддаг бакастæй, цы сæ уæлæдарæсæй. Æдзух — чындзарæзт æмæ 
хиирхæфсæн быиæттæм цомы къахыл лæуд. Хæдзар, биионты цард, 
сывæллæттæ сæ ие 'ндавыиц. Лæгтимæ базау — фæлмæн, куыдзау — 
иузæрдиои, гæдыйау — тæргайгæиаг, адæмимæ рæдау, тырнынц æхсæ- 
нады сæхи равдисынмæ, дзаумайæ, конд æмæ уындæй адæмы сæ 
химæ æркæсын кæнынмæ. Æппæт уыцы уавæртæ домы йæ къайæ. 
Уымæ гæсгæ йæ æвзары мулкмæ гæсгæ, йæ зæрдæмæ куы иæ фæ 
цæуа, уæддæр дзы смой кæпы. Æпæ лæг, æнæ бибитæ æмæ тититæ 
цæрыи н<т фæразы. Æдзухдæр ис чындзы куклайы бынаты — хъуа 
мæ дзы исчи хъаза. 
Æртыккаг хуызы сылгоймæгтæ сты, сылгоймаджы иамыс, æгъдау 
кæуыл æнцой кæиы, йæ фарн кæмæй цæуы, ахæмтæ. Уыдон æвзои 
гæй дæр сæ мад æмæ фыды, сæ хистæрты æмæ кæстæрты раз сæхи 
æикъарынц бæрнона»й. Цардæмбал та æвзарынц зæрдæйæ: йа> митæ, 
æгъдау а^мæ удыкондæй, зæрдæйыл чи æмбæла, æрмæстдæр ахæм- 
63 

ты. Ахæм цæдис вæййы фидар, ус цæды галау йæ лæджы фарсмæ 
балæууы царды уæз ласынмæ æмæ кæны йемæ æмхæст, кæдфæнды 
æмæ кæмфæнды дæр ыи у ныфсы, разæнгарды хос. Уымæн æмæ 
æцæг уарзтæй уарзы йæ мойы, æууæнды йын йæ удыкондыл, йæ тых 
æмæ зондыл, цыфæнды зындзинады сæрты дæр иумæ, æмдыхæй 
æнцондæрæй кæй ахиздзысты, ууыл. Ахæм лæг æмæ усæн бахъомыл 
вæййы хорз цот, цард раст чи æмбары, сæ ныййарджыты фæлтæрд- 
дзинад рæдийын кæй нæ бауадздзæн, ахæм. 
Ахæм сылгоймагæн йæ лæг йæхицæй раздæр куы амæлы, уæд 
фæвæййы йæ цард дæр — мой нал скæны, фæлæ, йæ лæджы сæр 
хъуыды кæнгæйæ, йæ рухс ном ын мысгæйæ, кад æмæ радимæ йæхи 
снывонд кæны йæ цотæн, йæ цоты цотæн. Ахæм сылгоймагæй цæуы 
бинонты фарн æмæ амоид, царды цин, йæ фидæныл æууæнк. 
Гæбил Зималетæйы бахаста фыццаг къордмæ. 
Уыцы рæстæг тыргъæй кæйдæр къæхты уынæр гæзæмæ æрбай- 
хъуыст. «Уый Агуындæ у — мæ дзæбæх чындз» — йæхицæн загъта 
Гæбил. Æнхъæлцау у. Æмæ ма уымæй хуыздæр цы ис! Тагъд Гæбил 
йæ хъæбулы хъæбулы фендзæн, Дадайы ном ыл абаддзæн. Уыцы 
амондхæссæг цаумæ куыд зæрдиагæй æнхъæлмæ кæсы! Цымæ Зима 
летæ та?.. Нæ йæ уырны. Агуындæйы хи чызгау барæвдауы, фæлæ 
дзы Гæбилæн æдзух хъаст кæны. Йæ алы фезмæлдмæ дæр ын би 
нокльтæй кæсæгау кæсы. Фаутæ йæм хæссы. 
Гæбилæн йæ зæрдыл æрбалæууыд: чындзы йæ хæдзары зылдты- 
тæм, ирон æгъдæуттæм бынтон кæй нал æвдæлдзæн. Уæд æм Зима- 
летæ йæхи куы нæ баурома... Истытæ дзы куы дома, уайдзæфтæ сын 
куы кæна. Сæ цард сын куы фехала... Нæ, нæ! Мæнæн ардыгæй 
цæугæ нæу. Сæ цуры хъуамæ уон, цæмæй Зималетæйы ахæсты ма 
бахауой. Уый сын мæ фыддæрадæн зынтæ æвзарын кæндзæн, йæ 
масты дзæкъул байгом кæндзæн. 
Зималетæ, раст цыма Гæбилы хъуыдытæ банкъардта, уыйау тынг- 
дæр схуыр-хуыр кодта. Гæбил æм бакаст æмæ йæхимид бахъуыр- 
хъуыр кодта: «Æвзæрæй фæзæгъынц: «Ды хорз дæ, фынæй куы 
фæкæныс, æрмæстдæр уæд». Ды уæд дæр æвзæр вæййыс, усай, уымæн 
æмæ хуыр-хуыр кæныс». Йæ къух ыл ауыгъта æмæ хъавгæ растад 
йæ хуыссæнæй. Йæ хъæццул æрбатыхта, йæ дæларм æй бакодта 
æмæ залмæ рацыд. Ам диваныл æрхуыссыд. Фæлæ уæддæр тæгъдты 
нæ бафынæй. Рагон маст æнцонтæй нæ цæуы, нæ сысы. 

^ ÆНУСОН ЗАРÆГ ^ 
Арвыкомы Барзæфцæджы бын уыцы рындзæй куы афæлгæсай, 
уæд рахизæрдыгæй арф комы дæ цæст ацахсдзæн Арагуийы цæугæ- 
дон. Уый æвзист æндахау ивæзы комы рæбынæй Ганисы 'рдæм. 
Ганисы сæрмæ уæлмæрды ныппæлæхсар Азау æмæ Таймуразы бæ- 
лас — æнусон æвдисæн сæ уарзондзинадæн. Секъа адæмæн номхæс- 
сæн фæкодта уыцы бæлас. 
Ахæм тыхджын уарзондзинады уацары Дзимыргомы дæр дыууæ 
уды кæй бахаудтой, уый, æвæццæгæн, абон стæмтæ йеддæмæ ничи- 
уал зоны. 
Цæвиттон, Дзимыргомы рæбын Хъелы цадмæ æввахс бæрзонд 
фæцыдис сырх-сырхид къæдзæх хох. Йæ конд æмæ бакастæй бын- 
тон æндæрхуызон, раст цыма йын чидæр туджы цæджджинаг иæ 
сæрыл рафæлдæхта, уыйау хуры цæстмæ сырх тæмæн хæссы. Йæ 
рæбыны суары гуырæн фемæхст æмæ, æнусты дæргъы комы Хъелы 
цадæй цы хæлхæлгæнаг цæугæдон згъоры, уымæ æфты, йæ дон ын 
хæрзад кæны. 
Æвдадзыхос у амы уæлдæф, æвдадзыхос йæ суар, дзæбæх кæны 
ахсæн æмæ иннæ хуылфы низтæ. Ардæм рынчынтæ цæуынц суардон 
нуазынмæ — сæхи дзæбæх кæнынмæ. Фос дзы кæнынц нарддæр, сæ 
дзидза вæййы хæрзаддæр. 
Фæлæ æрмæст йæ хох æмæ суарæй зындгонд нæу ацы бынат. Ам 
хохрæбын ис тынг рагон кувæндон, ир дæр æмæ гуырдзы дæр куывд- 
доны кæдæм цыдысты, ахæм — Сырхы дзуар. Афæдз иу хатт уыдис 
йæ бон, фæлæ дзы мысайнаг сæвæрынмæ, хи йыл бафæдзæхсынмæ 
цыдысты, уавæр кæмæн кæд амыдта, уæд — тарф зымæгæй фæстæмæ 
кæдфæнды дæр. Зымæг дзы мит æруары хатт дыууæ метрæй фыл- 
дæр. Йæ бæрæгбон та вæййы уалдзыгон æмæ сæрдыгон куыстыты 
æхсæн, уалдзæджы сæрд куы фæивы, уыцы æрдзон хæлбурцъгæнæн 
рæстæг. Æрæмбырд иу-æм сты амы хæстæг кæмттæй: Дзимырæй, 
Хъуды комæй, Тырсыйæ, Урстуалтæ æмæ Гнугъæй, суанг Гуырдзыс- 
тоны ирæттæ дæр. 
Сырх къæдзæхы рæбын, кувæндонæй чысыл дæлдæр фæзы цъæх 
5 Цгьойты Хпзби 
65 

нæууыл-иу тыгуыртæ кодтой адæм: зæрондæй ногæй, сылгоймагæй- 
нæлгоймагæй. Сæ рæмон зæрдæ сæ кæрæдзийыл цин кæиын кодта. 
Дзуарыл хи бафæдзæхсыны фæстæ-иу хъæлдзæг хъæлæба арыдта 
хæхтæ. Фæсивæды уæлдай тынгдæр йæхимæ здæхта хъазт, ирон 
фæндыры цагъд. Уалынмæ-иу фынгтæй райхъуыст хистæрты зарын. 
Хъæлдзæг уыд сывæллæттæн дæр, кæд сæ суары цур фæзæй дæрд 
дзæфдæр никæдæм уагътой, уæддæр. 
Ам суары цур фыццаг хатт кæрæдзи федтой Даредзан æмæ Тоти 
дæр. Даре, афтæ йæ схуыдта фырбуцæн. Тоти фæстæдæр, иннæ чыз 
джытæй фæхицæн суары раз, хъæзын къусмæ февнæлдта æмæ суа 
рæй алкæмæ дæр хаты. Амы хъа^уккаг уыд æмæ йæ тынг фæндыд йæ 
уазæг хæстæджытæй йын сæ суарæй алчидæр куы банызтаид. То- 
тийы дæр бафæндыд суарæй саходын æмæ чъылдымæрдыгæй чыз- 
джыты фæстæ алæууыд. Чызджытæ йæ нæ бафиппайдтой æмæ сæ 
хъæлдзæг ныхаса^й сæхи рæвдыдтой. Даредзан æй ауыдта, фемдзает 
сты. /Енæнхъæлæджы йæ цæст ацахста лæппуйы фындзы бын милтæ 
æмæ йæм æвзонггомау фæкаст. Уыцы къæйных каст дæр æм уымæн 
бакодта æмæ цыдæрхуызон фæуыргьуыйау, раст цыма йæ цъæх цæ 
стыты малы пыххаудта, уыйау фæцудыдта æмæ хъæдын къус йæ 
къухæй æрхауд. Тоти къусмæ фæгуыбыр кодта æмæ йæ уайтагъд 
балæвæрдта Даремæ. Ногæй та фемдзаст сты. Сæ дыууæ дæр æфсæрм- 
дзастæй сæ цæстæнгас чызджытæм разылдтой, сæ цæсгæмттæ фæ 
сырх сты, æмæ сыл чызджытæ ныххудтысты. 
Даредзан сæ худтмæ йе 4муд æрцыд, лæипу фырæфсæрмæй сæ 
цурæй куы ацæуа, уымæй фæтарст æмæ йæхи фæхъæддых кодта, 
чызджытыл сбустæ кодта, лæппуйы цæмæн æфсæрмы кæнут, зæгъгæ, 
æмæ та суарæй къус куы айдзаг кодта, уæд æй Тотимæ бадардта. 
— Пæ, нæ, чызджыты разæй нæ — стыхсæгау кодта Тоти, æмæ та 
йын Даредзан сæ цурæй ацæуынæй старст: уæлдай ныхас æм нал 
скодта, фæлæ йыл аива»й йæ цæст хаста, чызджыты æфсон æм ныха 
сæппарæн кодта. Цыдæр æхсызгон ын хаста Тотийы уынд. Бæрзонд- 
гомау, фæтæнуæхск, сау сæрыхъуынтæ, йæ сау-сауид æрфгуыты бы 
иа>й йæ цæстытæ цыма æхсгæ кодтой, æмæ сæ фæттæ йæ зæрдæйыл 
амбæлдысты, афтæ йæм касти. Фæлæ йын сæ цæфтæ рисгæ нæ код 
той, сæ æхцон æлхысчъытæй йе 'нкъарæнтæ абухтой, æмæ йæ зæрдæ 
цæмæйдæр байдзаг, йæ хъуырмæ схæццæ. 
Хуыздæр уавæры нæ уыд Тоти дæр. Æфсæрмдзаст лæппу, фосы 
фæдыл чи бахъомыл, хосдзау æмæ хъæддзауæй чи ралæг, уый йæхи 
куыд хъуамæ æнкъардтаид уыйбæрц чызджыты цæстæнгасы бын. 
Ноджы карздæр та уыдысты сæ æлхыскъ ныхæстæ æмæ худт. Фæ 
уагътаид сæ æмæ хъазты балæууыдаид, фæлæ, иуæй, алидзын йæ 
с&рмæ над хаста, иннæмæй та йæ, Даредзаны цурæй ацæуа, уый нæ 
фæндыд. Фыццаг хатт æй уыдта, фæлæ йæм афтæ каст, цыма, йæхи 
куы базыдта, уæдæй иырмæ йæ зоны. Нарæгастæу, йæ даргъ дзыкку 
ты фадхъултæм бирæ нал хъæуы. Суардоимæ куы фæгуыбыр кæиы, 
66 

уæд йæ рахиз дзыкку йæ размæ æрхауы, стæй, йæхи араст кæн 
гæйæ, риуты астæу æрæнцайы, æмæ та йæ чызг уыцы уæзданæй 
уæхсчы сæрты фæсонтæм аппары. Кæсы йын Тоти йæ алы фезмæлдма^ 
дæр, раст цыма сылгоймаг фыццаг хатт федта. Йæ бур-сырх 
сæрыхъуынтæ сæуæхсидау цæхæртæ калынц, йæ æрфгуытæ маргъы 
базыртау — стæхынæввонг, куы бахуды, уæд дæндæгтæ урс-урсид 
дзæнхъайау ферттивынц. Йæ цæстытæ йæ цыдæр кæлæнгæиæг тыхы 
фæрцы сæхимæ бабастой, æмæ сын сæ каст агуры йæхимид. Куы 
фемдзаст вæййынц, уæд сын банкъары сæ рæвдыд, сæ узæлд а*мæ йæ 
стæхынмæ бирæ нал фæхъæуы. 
Уæд чызджыты хынцфарсты фæрцы базыдтой кæрæдзийы мыг 
гæгтæ, нæмттæ æмæ, цы хъæуккæгтæ сты, уый. 
— Уæ хъæу махмæ зыны, — фæцырд Даредзаи, хъазтмæ цæу 
гæйæ куы фæхицæн сты, уæд. — Нæ уæлхæдзарæй куы ракæсай 
комы дымæгмæ, уæд Сау мæсыгæй чысыл дæлдæр — фахсыл хъæд 
рæбын тъæпæисæр хæдзæрттæ, зымæг сæ тохынатæй фæздат куы 
скæлы, уæд цыма миты бын чидæр арт кæны... Хæдзæрттæ иал фæ 
зынынц, фæлæ... 
Тотимæ хардзау æркаст, уый комы рæбынмæ æдзынæг кæй ни 
куы ныккаст æмæ сын сæ хъæу кæй никуы бацагуырдта, уый. 
— Æз фылдæр нæ хъæуысæрмæ уæлвæзты æмæ фæхсты фосимæ 
вæййын. Ацы хатт дын æз дæр уæ хъæу бацагурдзынæн, иу зæронд 
цæсткæсæн дæр нæм ис. 
— Хорз, — фæрæвдз та Даредзан. — Кæд нæ не суынай, уæд дæр, 
дæм, райсом æхсæвы талынджы нæ уæлхæдзарæй судзгæ цырагъ 
батилдзынæн. Æз уын уæ фыййæутты æртытæм дæр арæх фæкæсын. 
Ды дæр-иу цырагъ ссудз, æмæ мæ кæд феиай, уæд-иу мын æй исты 
хуызы бамбарын кæн. 
Ууыл фæхицæн сты дыууæ æрыгон адæймаджы. Фæлæ ся> дыууæ 
дæр æрцардысты кæрæдзийы зæрдæты æмæ хъуыдыты. Сæ мыси 
нæгты кæрæдзийы цæстæигас агуырдтой, кæрæдзийы ныхæстæ фæз- 
мыдтой, кæрæдзийыл цин кодтой... 
Адæм изæрзылдтытæ куы фесты, уæд сæ дыууæ дæр, куыд иичи 
сæ феиа, афтæ цырæгътимæ сæхи фæиуварс кодтой. Далæ та комы 
рæбын уайтагъд рухсы цæст с|)ерттывта. Даредзан дæр йæ рухс бæр 
зонд йæ сæрмæ систа, тилы йæ. Дзуапп ын радта Тоти дæр. Сауда 
лыиджы комы нарæджы дыууæ рухсы цъыртты са»хи кæрæдзимæ 
ивазынц, дыууæ уарзæгой сонт зæрдæйы кæрæдзи агурынц, кæрæ- 
дзийæ сæхи атонынæн ницы амал арыиц. Даредзан нæ хуыссын ка>ны 
йæ цырагъ æмæ йæ уат нæ агуры. Тоти дæр. Фæстагмæ Тоти йæхи 
нал баурæдта, коммæ фæуырдыг кодта. Даредзан æй йæ цырагъы 
рухсмæ га»сгæ бафиппайдта. Йæ сæры алыхуызон хъуыдытæ аленк 
кодтой: «Кæдæм фæфæдис? Ардæм? Æмæ йыл уыцы даргъ æмæ зын 
фæндагыл уæд та исты æрцыд? Сырдтæ, хæйрæгбадæнтæ комы — 
бирæ». Йæхицæн бынат нал ары. Тыхсы, уæлха»дзар рацу-бацу сис- 
67 

та. Мидæмæ бацæуа, уый йæ бон нæ уыд æмæ æнхъæлмæ каст цæ- 
мæдæр. Цæмæ, уый йæхæдæг дæр нæ зыдта. Тарст Тотийæн, йæ 
зонгуытыл иу æрхауд æмæ-иу арвмæ йæ къухтæ сивæзта — куывта 
Хуыцаумæ, Сырхы дзуармæ, фыдбылызæй йæ бахизут, зæгъгæ. 
Тоти æвыдæй йæ уæлхъус куы алæууыд, æхсæз километры бæрц 
дафддзæг фæндагыл ыл кæй ницы æрцыд, уымæй Даредзан бузныг 
уыд Хуыцау æмæ, фыццаг хатт цы дзуары бын базонгæ сты, уыдо- 
нæй. Йæ кувын сæм фехъуыст, æма* йын баххуыс кодтой. 
Кæрæдзиуыл фæцинтæ кодтой, уæдæ цы уыдаид, æмæ бонæрдæм 
Тоти хъæмæ куы здæхт, уæд ын бауырнын кодта фæндаг тæссаг æмæ 
уыйбæрц даргъ кæй нæу. Стæй баныхас кодтой, æрвылкъуыри дæр 
йæ райдзастдæр бонтæй иуы ацы хъæуæй чысыл фæсвæддæр кæй 
æмбæлдзысты. Фембæлдмæ та-иу рагацау цырæгътæй кæрæдзимæ 
кæй «фæдзурдзысты». Æмæ уыцы аз сæрддæргъы, стæй рагфæззæг 
дæр Дзимыргомы нарæджы иу кæронæй иинæмæ дыууæ цырагъы 
сæхи кæрæдзимæ ивæзтой. Чи сæ-иу бафиппайдта, уыдон сæ хæй 
рæджыты æртыты рухсытæ хуыдтой æмæ сæ ницæмæ дардтой. Цæ- 
мæй зыдтой, уыдон дыууæ уарзæгой зæрдæйы цæхæртæ ивазынц 
сæхи кæрæдзимæ, стæй уарзондзинадæй сæ дойны суадзынц комрæ- 
бын хъæугæрон. 
Афтæ рæсугъд æмæ æхцонæй, уарзондзинады базыртыл тæхгæйæ 
Тоти æмæ Даредзаныл сæрд куыд тагъд атахт, уый нæ базыдтой. 
Хæххон царды зынтæ, фыдкуыст, фыдтухæн дæр ницæмæуал дард- 
той. Даредзан Тотийæн тæригьæд кодта, хосгæрдæны, хъæддзауы, 
фыййауы куысты фæстæ-иу фæлладæй дæр йæ уæлхъус куы æрбалæу- 
уыд, уæд. Тоти та Даредзанæн: фосдуцынæй, хос ссивын æмæ æргъом 
хæссынæй кæй фæлмæцыд, уымæй. Фæлæ сæ ныфс нæ саст, сæ уар- 
зондзинад тыхджындæр кодта зынтæй. 
Афтæ ахаста рагвæззæг дæр. Хæхты цъуппытыл, рæгътыл, бæр- 
зонд фæхстыл мит кæй фæхæцыд, коммæ йæ тыхдымгæ хæссын кæй 
райдыдта æмæ æхсæв кæй фæуазал, бон кæй фæцыбыр, уый дæр 
ницæмæ æрдардтой. Ныр мит дзæбæх куы æруара, комы фæндæгтæ 
куы æрæхгæна, уæд ма куыд кæндзысты дыууæ уарзæгой уды? Ууыл 
бирæ хæттыты фæтæрхон кодтой. Джеоргуыбайы чындзæхсæвты афо 
иыл сæ зæрдæ бæргæ дардтой, фæлæ хистæртæ сæ фæндыл цы зæгъ- 
дзысты. Уæдмæ уал æхсæвыгæтты сусæгæй æмбæлдысты. Æмбæлды- 
сты, æрдзы фыдмитæ ницæмæ даргæйæ. Се 'намондæн! 
Иу æхсæв сæ митуарын се 'мбæхст бынаты æрцахста. Фембæлды 
размæ Даредзаны зæрдæ цыдæр фыдбылыз æнкъардта. Изæрмилты 
арв æм хорз нæ каст, рафæлив-бафæлив кодта. Тотимæ уæлхæдзар 
æнхъæлмæ куы каст, уæд æм йæ цырагъ ссудзын дæр нæ цыд. Фæлæ 
уалыимæ комы дымæджы Тотийы 11ырагъ ферттывта æмæ йын йæ 
зæрдæйы къуымтæ ныррухс кодта. Йæ цырагьмæ зынг куыд бахас- 
та, уый фырцинæй зонгæ дæр нал бакодта. 
Кæрæдзийыл рæстмæ цинтæ дæр нæ кодтой, афтæ комы дымгæ 
68 

сыстад, стæй æхсæв саудалынг аци, æмæ мит стыр тъыфылтæй уарын 
райдыдта. Хæхбæсты уарын куыд æнæнхъæлæджы райдайы, афтæ 
æнæнхъæлæджы æрбайсæфы. Уый æнхъæл уыд Тоти дæр æмæ Да- 
редзаны «ацу, ацу» ницæмæ дардта, фæндаг æрæхгæндзæн, зæйтæй 
тæссаг суыдзæн, уый йæ фæсонæрхæджы дæр нæ уыд. Уарын та йæ 
кæнон кодта. Ком урс адардта, фæлæ дзы ставд тъыфылæй адæймаг 
йæ развæд дæр нæ уыдта. Дзаг риу æмæ разæнгардæй здæхт Тоти 
сæхимæ. Райсом йæ мадæи бамбарын кæндзæн йæ фæнд æмæ, ца- 
лынмæ мит лæджы æмбæрц не 'руара, уæдмæ... 
Даредзан сæ уæлхæдзармæ схызт æмæ уырдыгæй каст Тотийы 
фæдыл, йæ сау æндæрг раджы атад мит гæлæбуты æхсæн, уæддæр 
æй йæ къах мидæмæ нæ хаста, йæ зæрдæ тыхст, хъынцъым кодта. 
Митæй хуылыдз кæй кæны, уый дæр æм нæ хъардта. Мидæмæ 
куы бацыд æмæ йæ^уаты куы æрхуыссыд, уæд дæр йæ цæстыл 
цъынд не 'рхæцыд. Йæ хъуыдытæ уыдысты Тотиимæ — йæ зæрдæ 
йæм æхсайдта. 
Тоти та уыцы рæстæг, йæ развæд нæ уынгæйæ, уæрагмæ миты 
лæгæрста. Цæугæдоиы хæл-хæлмæ-иу æрыхъуыста, зыдта къахвæн- 
даг кæмдæрты йæ фæрсты кæй цæуы, фæлæ йæм æгомыг комы доны 
уыиæр алы 'рдыгæй хъуыст, æмæ-иу куы иуæрдæм арæдыд, куы — 
иннæрдæм. Уæдмæ йыл æрбабон. Митуарын дæр чысыл фæкъад 
дæр, æмæ йæ фæрсаг хъæуты цæрджытæй сæ тъæпæнсæр хæдзæрт 
ты сæртæ митæй сыгъдæггæнджытæй чидæртæ бафиппайдтой. Чи у? 
Кæцæй цæуы ахæм фыдбоны. Уымæй дæр фæсвæд рæтты рындзæй 
ахауæнты, зæйрацæуæнты. Æрмæстдæр йæ хо Зæлда зыдта, Тоти 
уыцы æхсæв цы зын фæндагыл бафтыд, уый. Æрмæстдæр Зæлда 
зыдта, йе 'фсымæры зæрдæйы цы стыр æмæ рæсугъд æнкъарæнтæ 
æрцард, уый. Дысон дæр æй уый афæндараст кодта, æмæ уарын куы 
райдыдта, уæдæй нырмæ йæхицæн быиат нал ардта. Ныр дæр æм 
уæлхæдзарæй кæсы, æмæ йын, иуæй, йæ фенд æхсызгон уыд, иннæ 
мæй, цы тæссæртты цæуы, уым ыл зæй куы рацæуа, уымæй тæрсы. 
Уæдмæ йæ сæрмæ хохы фахсыл ногуард мит йæхи уæз нал бау 
рæдта, фескъуыд, æма> йæ урс-урсид фæздæг хæрдмæ сыстад, стæй 
йæ уынæр райхъуыст. Зæлда ма бæргæ ныхъхъæр кодта йæ мадызæ- 
нæг æфсымæр Тотимæ, зæй дæ æрсуры, зæгьгæ. Фæлæ... Куы йæ 
фехъуыстаид, уæд дæр зæй гуыргуыргæнгæ ахæм æмвæтæнæгæй 
æрцыд, æмæ йын дзы аирвæзæн ницы хуызы уыд. Йæ разæй йæ 
ахаста, рындзæй йæ фехста æмæ йæ уæлæ ныккалд. Зæлда йæ дзы- 
хыдзаг ныккуыдта, нырдиаг кодта, æмæ йæм биноитæ фæфæдис сты. 
Æппæт уыцы æрдзы митæ федтой фаллаг фарсы хъæуты цæр- 
джытæ дæр, сæ уæлхæдзæрттæй кæсгæйæ. Æмæ та кæрæдзи фæр- 
сынмæ фесты, чи у уыцы æнамонд гуырд, зæгъгæ. Зæйы уынæр 
байхъуыст рæбыны хъæутæм дæр, фæлæ йæ азар искæй басыгътаид, 
ууыл Даредзаны йеддæмæ ничи ахъуыды кодта, ничи бахъынцъым 
69 

кодта. Уымæн æмæ уыцы афон комы цæуæг нæма вæййы, хъæутæ та 
зæйтæй æдас рæтты сты. 
Хæстæг хъæуты цæрджытæ зæйсæфт адæймаджы агурæг нæ ра 
уæндыдысты, цалынмæ уарыи банцад, уæдмæ. Уæдмæ, чи уыд, уый 
дæр базыдтой æмæ, куыддæр фснцад уарын, афтæ ацы хъæуты нæл 
гоймæгтæ фыййæгтимæ, бæндæнтимæ, къахкъæлæттыл зæйуатмæ 
атагъд кодтой, иог зæйы тасæй хъæр ныхас æмæ уæлдай фсзмæлдæй 
сæхи хъахъхъа^нгæйæ. 
Уыцы бои æмæ уый фæстæ бонты дæр ницы бафтыд фæдисæтты 
къухы. Мит йæ хъæбысы арф бануæрста Тотийы уарзæгой зæрдæ 
æмæ йæ сулæфыи дæр нал суагъта. Зымæджы дæргъы мит куыд 
арæхдæр уарыд, афтæ йæ митын ингæи арфæй-арфдæр кодта. Би 
ноитæн, хиуæттæн та — сæ рис тынгæй тынгдæр. 
Амы хæхбæсты мит кæд лæджы æмбæрцæй фылдæр æруары, 
уæддæр-иу лæгдыхæй хъæуты æхсæн фæидæгтæ айгæрстой фыййæг 
тæй æмæ-иу кæрæдзийы хабæрттæ зыдтой. Æппæт комыл дæр ай 
хъуыст Тотийы зæйласты фыдуац. Бахæццæ Даредзанмæ дæр. Уый 
размæ да^р йæ Хуыцауы цæф бæргæ æикъардта, фæлæ ма йæ цæ 
мæйдæр ныфс уыд. Сæ сыгъдæг уарзондзинады тыхыл йæ зæрдæ 
дардта. «Хуыцау æмæ, цы дзуары бын равзæрд, уыдои æй басудзыи, 
ахуыссын кæнын нæ бауадздзысты», — хъуыдытæ иу кодта йæхи 
цæн. Ныр æрызгъæлдысты йæ ныфсы базыртæ. Йæ цæстытæ æви 
дигæ суадæттæ фестадысты, цæрын æм нал цыд, йæ къухты ми нал 
рæстмæ кодта, йæ дзыхæй ныхас нал хаудта, джихтæ кодта. Хæри- 
наг йæ зæрда* нал агуырдта, æмæ йæ рæсугъд цæсгомы стджытæ 
къуыппыта* радардтой. Мады зæрдæ зонаг у, фæзæгъынц. Йæ хъæ- 
булы уавæр бæргæ зыдта æмæ уыдта, фæлæ йын баххуыс кæиынæн 
ницы фæрæз ардта. Ноджы хъус-хъусæй комыл атауыс, Тоти уыцы 
æнамонд æхсæв сæ хъæуы кæй уыд, Даредзаны фенынмæ кæй ссыд. 
Ралæууыд уалдзæг, рæгътыл, хуссæртты, тæссæрты миттайынмæ 
фæци. Фæстагмæ ма бирæгæйттæй аззад зæйуатты. Тотийы бинонтæ 
иу бон комбæсты хъаруджын фæсивæдмæ фæдзырдтой æмæ та сæ 
замЧласты агурын райдыдтой миты бын. Дур æмæ бæласа^мхæцца* 
фыднад мит бирæ фæракал бакалы фæстæ йæ ссардтой. Скъахтой 
йа\ æмæ йæ комбæста-» сæ хъæуы уæлмæрды йа^ фыдæлты фарсмæ 
баныгæдтой. 
Дзимыргом ныр федзæрæг. Уæд та дзы цард цæджджинагау фыхт. 
Йæ бирæ чысыл хъæутæ-иу сæрдыгон иу хъæуы хуызæн уыдысты. 
Æнгом æмæ хæларæй цардысты. Кæрæдзимæ æрвылбон дæр цыдыс 
ты чи хъуыддаджы, чи куысты фæдыл. Сæ цин, сæ зиаи иу уыд. 
К$ерæдзийы хабæрттæ дæр хорз зыдтой. Тотийы бинонтæ сæ устур 
фырты сæфты Даредзанмæ азым кæй хæссынц, уый дæр бахащца» 
рæбыны хъæутæм^. Фехъуыста йæ Даредзан дæр æмæ уыцы цæфæн 
иал бафæрæзта. Йæ зонд фæхащцæ, хион нал зыдта, комы иу То 
70 

тийы агурæг куы кæцырдæм адзæгъæл, куы — кæцырдæм. Иу рай 
сом æй йæ мад йæ хуыссæны иал ссардта. Хъæубæстæ фæфæдис сты 
йæ агурынмæ. Алырдæмты фæцыдысты, фæлæ — никуы æмæ ницы. 
Дыккаг бон дæр — афтæ... 
Уыцы сæрд бинонтæн, хиуæттæн сæ сæйрагдæр мæт сси се сæфт 
чызг. Дзырдтой кæмдæр, дам, рындзæй ахауд, æмæ йæ мард сырд 
ты, мæргъты амæттаг баци. Йæ уæлæдарæсы пыскъуылтæ, йæ даргъ 
дзыккутæ æмæ стджыты муртæ ма, дам, ын йе 'фсымæртæ æрхастой 
æмæ сæ хъæуы уæлмæрды баныгæдтой. 
Афтæ Тоти æмæ Даредзаны сыгьдæг уарзондзйнад иу рагсæрд 
стъалыйау ссыгъд, срухс кодта æмæ иниæ рагсæрд ахуыссыд сæ уд 
тимæ. Басыгъд дзы сæ цардамонд. Фæлæ йæ рухсы тæмæн абон дæр 
ма цæры адæмы зæрдæты, æмæ йæ фæлтæрæй фа\птæрмæ дæттынц. 
Уый æвдисæн у, ацы дунейы уарзты йеддæмæ æнусон кæй ницы ис, 
уымæн. 

ех^ НАМЫС ^х) 
I 
Рог машинæ йæ æрдзы хъæбысы куыд амидæг кодта, уый æрæ- 
джиау бафиппайдта Абаци. Чысыл раздæр ма горæты уышты згъорд- 
та. Хуры хъарммæ тæвд асфальтыл машинæйы цæлхытæ æндæгъды- 
сты, æмæ дзы куыд хицæн кодтой, уый уынæр æм гом рудзынгæй 
мидæмæ хъуыст. Æнуд уæлдæфæй сулæфæн нæ уыд. Ныр цæлхыты 
хъæр дæр нал хъуысы, æмæ уæлдæф дæр фæсатæг. Уахъæз комы 
'рдыгæй расиры, машинæйы рудзынгыл йæхи ныццæвы, уырдыгæй 
фесхъиуы æмæ Абацийы гом хъуырыл атыхсы. Хиды æртæхты алы 
варс ахус кæны, æмæ буарæн фенцондæр вæййы. Уый буарæн. Æмæ 
зæрдæ та? Мастæй фæйнæрдæм фæтоны, катай йæ хæры, æвдæрзы. 
Æмæ цæуылнæ атоны?! Исчи йыл тæлытæ бакодта, æви? Цæуылнæ 
атоны?! Ахæм адæймаджы риуы тæлфын æм куыд цæуы! 
Иучысыл ма, æмæ Абаци нарæг комы балæууыд. Сау æндахы 
халы хуызæн асфальтæй æмбæрзт фæндаг дыууæрдыгæй хæхтæ æнгом 
æрбалхъывтой. «Жигули» размæ схойы, бæх йæ барæджы куы ахæс 
са, уыйау. Абаци йæ развæндаг бирæ хатт нал ауыны. Фæндаг кæм 
фæзилæны амбæхсы, кæм та йæ хæхтæ аныхъуырынц. Фæхстыл, 
айнæг къæдзæхтыл, егъау тьæпæн дуртыл мыдадзын цырæгътæ æрса 
дзæгау, хæрдмæ фæцыдысты рæхснæг бæлæстæ. Уддзæф сын сæ сыф- 
тæртæй хъазы. Сæ бынмæ хохаг знæт цæугæдон абухы дуртимæ, йæ 
пырхæнтæ схъиуынц хæрдмæ. Дуры цæндты æхсæн фыцгæ æхсырау 
урс-урсид фынк калы. 
Абаци тыидзы размæ. Кæдæм, уый йæхæдæг дæр нæ зоны, йæ 
ивгьуыд цардыл мæрдырох æфтауы, фæлæ уый йæ фæстæ згъоры, 
æййафы йæ, рох кæнын нæ комы , йæ уд ын зындон арты судзы, 
ссæнды йæ æгъатыр, йæ хъиутæ йын хæры. Дæллаг галау бастад 
æмæ йыл куыдфæндыйы, куыдфыддæры зæрдæйыуаг фæтых. Йæ 
рог машинæ æмæ хохаг фæндаджы бар бакодта йæхи. Кæдæм æй 
фæхæссой, кæдæм æй фæкæной — бар сæхи. Кæдæмфæнды дæр, 
куыдфæнды дæр. Нал æм рис хъары, нал — æхсызгон. Нæ уыны 
хæххон æрдзы рæсугъддзинад дæр. Чысыл раздæр галиуæрдæм фæ- 
зилæны фæрсты кæй расыффытт ласта, уый дæр нæ бафиппайдта. 
72 

Афтæмæй та уый уыд «Сатæг суадон»-мæ фæзилæи. Абаци «Зæдты 
бадæн» кæй хоны, уыцы бынаты фæндаджы райдайæн. 
Бæрцæй цалдæр бæласы зайы рæсуг æнæном суадоны алыварс. 
Чысыл уæлдæр арвы хъæбысмæ фæцыдысты нæуæмбæрзт хæхты 
фæхстæ. Бынæй дурты цæндтæн ныккæнæн дæр нæй. Суадон хъахъ- 
хъæнынц тыхуарынты æмæ миттайæн рæстæг хохаг цæугæдоны знæт 
лæбурдтытæй. Уый фæрцы æдасæй æнцад æнцойæ, хъазты фæсивæ 
дау уырдыг лæууынц йæ алыварс бæлæстæ. Раст цыма, сау хъæдæй 
дон нуазынмæ æрцыдысты æмæ суадоны цъæх цæстытæй сæхи ато- 
нын нал фæразынц æмæ ам лæугæйæ баззадысты, уыйау. 
Суадон фæндагæй дæрддзæфгомау у. Сабыр, æнцой бынат. Аба- 
ци ам абадынæй фылдæр ницы уарзта. Æцæг иунæгæй нæ! Æмбæлт 
тимæ, сылгоймæгтимæ. Физонджыты уæлхъус. Сæ хæрздæф нозты 
тæфимæ куыд иу кодтаид, афтæ. Ацы бынат аргæ дæр йæхæдæг 
скодта. Цæугæдоны был сабыр ран кæм абадæм, зæгъгæ, агурæг 
ацырдæм куы æрбаирвæзт, уæд ыл æрбакæсæнæй уайтагъд йæ цæст 
æрхæцыд. Æниу хохы рæбын бæлæсты къох цы бафиппайын хъуыд. 
Суадон ма дзы ис, уый куы базыдта, уæд æм фæндаг айгæрдыны 
фæнд ноджы фæтыхджындæр. «Жигули» йæм цæмæй бацыдаид, уый 
тыххæй егъау дуртæ фæйнæрдæм атылдта, чысыл адгуыты лыстæг 
дуртæ ныккалдта. Стæй суадоны алыварс ныссыгъдæг кодта, бæлæс 
ты бын донласт къодæхтæй бандæттæ, фæйнæджы гæбæзтæй фынгтæ 
сарæзта. Æмæ цæлгæнæн бынат фестад. Чысыл ма бæрзонддæр ран 
куы уыдаид, æврæгътæм куы хæццæ кодтаид, уæд Æфсатийы бадæ- 
нæй цы кæныс! Фæлæ йыл уæддæр «Зæдты бадæн» хорз сбадт. Аба 
ци, «Зæдты бадæн»-мæ бауайæм, зæгъгæ, загъта, уæд æмбæлттæй 
алчидæр зыдта, кæцы коммæ, кæцы ранмæ цæуынц, уый. Комы быгъ- 
дæджы йæм кæм фæзилын хъуыд, уый дæр йæхи йеддæмæ рæстмæ 
ничи зыдта. 
Ныр йæ фæрсты раивгъуыдта. Ныр æй «Зæдты бадæн» дæр нал 
æндавы. Афтæмæй дзы цас æхсызгон, хъæлдзæг бонтæ æмæ изæргæ 
арвыста! Йæ рынчынты хардзæй дзы цал фынджы уæлхъус фæбадт. 
«Кæимæ дæ фæнды, уыдонимæ», — ныззæлланг кодтой йæ хъусты 
кæйдæр ныхæстæ. Кæйдæр. Цы кæйдæр? Рынчынты хионты, кæнæ 
рынчынтæн сæхи ныхæстæ. Бузныг зæгъыны бæсты, æхца дæтгæйæ. 
Æмæ цæй тыххæй? Йæ хæс, йæ ардбахæрд кæй æххæст кодта, уый 
тыххæй. Æмæ дын уый тыххæй паддзахад мызд нæ фиды! Паддза- 
хад уыцы æхца адæмы, рынчындонмæ чи æрбахауы, уыдоны фæл- 
лойæ нæ исы! Иу фысæй дыууæ цармы стигъæн ис? Нæй. Уый фы- 
сæй нæй. Рынчынæй та ис. Иæ низ ын æгъгъæд нæу, æмæ ма йыи 
ды дæр йæ дзыпмæ, йæ цæрæн фæрæзмæ лæбур, дæ тона дзы ракæн. 
Йæ уавæрæй йæ низы тыхстæй йæ цæрæнбонтæй дæр кæй рауæлдай 
кæндзæн, уымæй фæпайда кæн. Дæу дзурын, курын ницы хъæуы. 
Хæфс калмы дзыхмæ йæхæдæг куыд цæуа, афтæ дæм сæхæдæг 
æфсæрмытæгæнгæ хæсдзысты æхца. Æфсæрмы та цæуыл кæнынц? 
73 

Æфсæрмы кæнын дæу куы хъæуы. Дæ намысыл чъизи къахæй ды 
куы цæуыс æмæ дæ уавæр куы ницæмæ дарыс. Уæд уыдон ныгъуылд 
тытæ цæмæн фæкæнынц? Уымæн æмæ йæ зонынц: æнæзакъон ми 
кæй кæнынц, ды сæ кæй рæдийын кæныс. Дæ мидзæрдæйы фæндон 
куы нæ сæххæст кæнай, уæд та... Мæлæты тас тыхджын у. Уый де 
'мцæдисон у, гæртам исгæйæ. Диссаг, мæлæт æмæ дохтыр æмцæди 
сонтæ! Æмцæдисонтæ нæ. Знæгтæ хъуамæ уой! Дохтыр уыимæ то 
хæн у, уый сурæг. Уыцы нысаныл къух сисын фыдракæндæй фыд 
дæр у. Фыддæр! 
Дохтыры нысаныл къух сисын? Æбуалгъ хъуыддаг. Абаци йæ 
цард кæмæн не 'вгьау кодта, хурмæ ивазæгау кæмæ тырныдта, ууыл 
гадзрахатæй рацу. Æмæ куыд сыгъдæг, куыд æнæлаз уыд кæддæр! 
МсТ зæрдæ мæхиуыл худы, зæгъгæ-иу, искæмæй куы фехъуыста, уæд 
æм уый хъаргæ дæр нæ кодта. Хуымæтæг дзырдтæ. Хъусты иуæрды 
гæй бацыдысты æмæ иннæрдыгæй ахызтысты. Сæ хъуыды-иу сæры 
никуы афæстиат. Уымæ йæ не 'вдæлд йæ дæсныйады ахсджиаг фар 
статæй, йæ æрвылбоны æхцонхæссæг куыстæй. Уымæ уыд къæрц- 
хъус, уымæй дзаг уыдысты йæ хъуыдытæ, йæ бæллицтæ, йæ зæрдæ. 
Алы рынчын дæр — рог уа, уæззау — уыд йæ сагъæс, йæ низ ын цы 
хуызы фæсура, ууыл катай. Уæлдай тынгдæр æнцойдзинад нæ зыдта 
операцийы размæ. Низыхатты хицæндзинæдтæ иртасгæйæ, каст сæр- 
магонд литературæ, фæлтæрдджын дохтырты фарста, институты дæр 
иу йæ ахуыргæнджытæм балæууыд. Цæстуарзон иыхас, зондамынд 
æй ноджы ныфсджындæр кодта йæ бæрнон хæсы раз. 
Æцæг цардæй уæд цард Абаци! Æцæг дохтыр, рынчынты ирвæ- 
зынгæнæг уæд уыд! Æцæг адæймаг дæр уæд уыд! Æвæдза, цард цæй 
бырынцъаг, цъырыхснæг, кæлæх фæндаг у. Къæрцъхъус æм куынæ 
уай, уæд дзы кæд фæбырдзыиæ, кæд фæкæлдзынæ, къардиуæй кæд 
ахаудзынæ, уый нæ базондзынæ. Куыдфæндыйы зæрдæйыуаг дæ 
аныхъуырдзæн. Дæхимæ æрыхъусын, дæ миддзуапп дын æнæмæнг 
хъæупе куы мал уой, адæймаг дæм дæхи хуызæн адæймагыл иымад 
куынал уа, дæхи дзы кæмдæр фæуæлдæр кодтай, уæд зон: рæдийыс 
æмæ дæ мидхъуыдыты дæ митæн, дæ архайдæн, дæ зондахастæн 
дæхæдæг аккаг аргъ скæн, дæ рохтыл æрхæц! 
«Дæ рохтыл æрхæц!..» Йæ зæгьын куыд æнцон у, — ныккæрзыд 
та Абаци. Рæдыд зондахаст нервыты низæй уæлдай нæу. Операци 
скæнæн ын нæй. Адæймагмæ куыд «бахъуызы», йæхимæ йæ куыд 
бауадзы, уый нæ базоны. Фæлывд æмæ æгьуыз у. Йæ уды монцтæ, 
тырнындзинæдтæ йын йæхи бакæны. Æмæ æвдиуы амæттагау раст 
æмæ зылыны 'хсæн рафт-бафт фæкæны. Хорз æмæ æвзæр ка*рæ 
дзийæ фæхицæн кæнын нал фæзоны. Кад æнхъæлæй йæ памыс кæд 
фæкайы, уый нал фæиртасы. Æрмæст ын йæ мидзæрдæйы фæдис 
дзæнгæрæг рæстæгæй-рæстæгмæ æнцойдзинад нæ фæдæтты. Цыдæр 
æбæрæг дзуапп дзы фæагуры. Фæлæ цы æмæ куыд? Абацийы риуы 
дæр иу æмæ дыууæ хатты нæ ныццагъта. Дызæрдыг хъуыдытыл æй 
74 

æфтыдта, царды раст фæндагæй кæй фæиртæст, уый йын æмбарыи 
кодта. Фæлæ кæд æмæ кæм? Бирæ-иу ыл фæхъуыды кодта. /Емæ цы 
фау хъуамæ æрхастаид йæхимæ рынчындоны хуыздæр, арæхстджын 
дæр дохтыртæй иу. Низæфхæрд адæм æм дзуармæ кувæгау кувынц. 
Кадджын у адæмы 'хсæн. Хицауадæй, хæстæджытæй, зонгæтæй йæм 
йæ сæр чи нæ æрбакъул кæны, мæнæ ахæм æмæ ахæм адæймаджы 
удыхос дæумæ ис, æмæ йæ ма бавгьау кæн, зæгъгæ. Куыд æй хъуа 
мæ бавгъау кодтаид! Куыд ын хъуамæ ма æрхъуыды кодтаиккой уыдон 
дæр йæ хорздзинад. Æмæ чи куыд арæхст, афтæ архайдта. Абаци сæ 
никæмæй иицы домдта. 
«Никæмæй ницы домын. Мацы мын кæнæнт!» Ацы дзырдты 
æмбæхст уыд хи растгæиæн хъуыды. Йæ дызæрдыгдзинад ыи-иу 
фæсырдта. Æмæ та-иу йæ удхæрæн хъуыдытыл йæ къух ауыгъта. 
Йæ куысты, дæсныйады æрвылбонои ахсджиаг хъуыддæгты, йæ æнты 
стыты бын-иу сæ фæкодта. Ныр уым дæр йæ ныфс асаст, йæ æдых 
дзинад дзы фыццаг хатт банкъардта, æмæ йæхи цы фæкæна, уый 
нал зоны, йæ уд сехы гоппыл фæхауд. Цардæй йæм рухсы цъыртт 
никæцæйуал цæуы. Æнгьыснæг хъуыдытæ йын йæ сæрымагъзы алы 
4рдыгæй æгъатырæй браутæ зилынц. Сног сты, иудадзыг ын æнцой 
чи нæ лæвæрдта, уыцы сагъæстæ. Цæмæдæр гæсгæ йæ зæрдыл æрба 
лæууыд, студснт уæвгæйæ йæм рынчын йæ ном æмæ фыды номæй 
куыд сдзырдта, уый. Цыма æндæр искæмæ дзырдта, афтæ йæм фæ 
каст æмæ йын дзуапп дæр нæ радта. Стæй... Стæй фсфсæрмы, йæ 
цæсгом ссыгъд æмæ дзургæ-дзурын ферхæцыд. 
Уыцы бон, æвæццæгæн, уылынджы бæрц сыр<æзт. Афтæ тынг 
банкъардта йæ равзæрст дæсныйады хъару æмæ йæхицæй разыдзи 
над. Рынчын æй фарста йæ иизыхаттæй, йе сдзæбæх кæнынæн ын 
цы фæхуыздæр уыдзæн, уыма>й. Фарста йæ, æцæг дохтырыл куыд 
баууæндынц, афта\ Йæхæдæг йæ ахуыргæнджыты куыд фæфæрсы, 
афтæ. Ахæм æууæнчы аккаг кæй сси, рыичынтæ йæм ном æмæ фыды 
номæй дзурыи кæй райдыдтой, уый хуымæтæджы нæ уыд. Практи- 
кæйы рæстæг бынтон йæхиуыл нæ ауæрста. Ауæрдгæ та цæм<ен? 
Цыдæриддæр куыстытæ æххæст кодта, уыдон — фæндонæй, иста сæ 
æхсызгоидзинад. Рынчыиы зæрдæ та зоиаг у. Низимæ тохы йæ 
фарсмæ уæхски-уæхск чи æрбалæууы, уыцы дохтырыл æууæндаг у. 
Уыимæ æмцæдисон у. 
Рынчын цалыпмæ рыичындоны фæхуыссы, уæдмæ дохтырты куыд 
хорз сахуыр кæны, афтæ-иу ын йæхи удыхъæд, йæ низ ыл куыд 
стых, уый куы раиртасиккой,уæд цас æнцондæр дзæбæхгæнæн уаид! 
Уыйхыгъд хи стауын æмæ кæрæдзи æфх<æрын, æрыгоиы размæ нæ 
уадзынмæ хорз арæхсынц сæ фылдæр. Уыдонæй иу уыд, цы хайа 
дæн разамынд дæтты, уый раздæры сæргълæууæг. Сæ райсомы 
æмбырды иуахæмы диссагæн дзурæгау ракодта: 
— Ныр дыууæ къуырийы операцимæ кæй цæттæ кæиæм, уыцы ус 
куыд зæгъы, уый зонут? — Абаци Берды фырт, дам, мыи куы скæнид 
75 

операци, уый мæ фæнды. — Æмæ йæ фелхыскъ кодта: Абаци Берды 
фырт, дæу дæр фæнды? 
Абаци ницы сдзырдта. 
— Ницы дзурыс, уæд дæ фæиды. Дæ бонæй у, рынчынтæ дæ 
сæхæдæг агурын райдыдтой. Рæзыс, Абаци Берды фырт, — йæ ны 
хас балхынцъ кодта. 
Дохтырты уаты ма иуцъус афæстиат, стæй федде. Цы рынчыны 
кой йын кодта, уый палатæйы онг тыргъы куы æрбауад, уæд фæс 
тæмæ цæхгæр фæзылд. Цыма йыл тæвд дон исчи æрбакалдта, уыйау 
фæци. Цæмæндæр æм афтæ фæкаст, уæззау рынчын æй мæлæтимæ 
тохы зын сахат æмцæдисонæй кæй равзæрста, уый суанг медицинон 
хотæ дæр зонынц, æмæ фæуыргъуыйау. Аивыл нæ баиымадта рын- 
чыны палатæйы 'рдæм цæуын. Цыма йæ йæхæдæг разы кæиы, мæ- 
нæй зæгъ, æмæ дын æз скæнон операци, зæгъгæ. 
Нæ, Абацийæн йæ фæсонæрхæджы дæр нæ уыд ахæм хъуыды. 
Иу æмæ дыууæ операцийы скодта. Иу æмæ дыууæ арфæйы ныхæстæ 
фехъуыста йæ рынчынтæй. Адæймаг саламджын у. Зæронд усæн, дæ 
бон хорз, куы зæгъай, уæд ма дын саламимæ, дæ нывонд мæ сæр, 
цардамонд дæ хай, чи дын ис, уый хурæй бафсæд, кæнæ æндæр 
арфæ æнæмæнг зæгъдзæн. Уæд дæ конд операци кæмæн фæхорз уа, 
уый дæ куыд нæ фæбузныг уыдзæн. Фæлæ йæ рынчыи, хайады сæргь 
лæууæг операци йæхæдæг кæмæн хъуамæ скæна, ахæм уæззау рын- 
чын равзара, йæ цард, йæ хъысмæт ын йæ бар бакæна, уый æнхъæл 
нæ уыд. 
Хайады сæргълæууæгмæ та хардзау фæкаст æмæ йæ æдзæстуар- 
зондзинад уайтагъд равдыста. Æнæуи дæр цыдæр сæрыстырæй каст 
æрыгон дохтыртæм, нæ сын æууæндыд сæ арæхстдзинадыл. Арæх 
дзы фехъусæн уыд «Уымæн ды ницы бакæндзынæ, нырма хъуымыз- 
дзых дæ». Алы чысыл хъуыддагæй дæр уый куы фарстаиккой, уыимæ 
куы уынаффæ кодтаиккой, афтæ йæ фæндыд. Райдайæиы сæм йæ 
аудындзинад хорз каст, стæй æгæр-æгæр куы кодта, уæд дзы фæлмæ- 
цын райдыдтой. Уæлдайдæр та хорзæй хорз зæгъын нæ зыдта. Æндæр 
цы диссаг у, рынчын æй йæхæдæг кæй æрцагуырдта, уый. Уымæй 
цæмæй æнарæхстдæр уыд операцитæ кæнынмæ. Рынчынты 'хсæн 
ныхас бирæ нæ фæстиат кодта, хорз дæр æмæ æвзæр дæр уайтагъд 
хъус-хъус ацæуы. Æмæ йæ кæй агурынц, уый тыххæй дзы хъуамæ 
сæрыстыр уыдаид. Æгайтма дæ дæлбар æрыгон кусæг йæ дæсныйа- 
дыл афтæ тагъд фæцалх, рынчынтæ йыл æууæндынц. 
Чи зоны, хайады сæргълæууæг йæхимидæг цас фæхъуырдухæн 
кодта, фæлæ уæддæр сразы вазыгджын операци Абацийы бар бакæ- 
ныныл. Уый йæм йæхи рагæй цæттæ кодта. Зыдта, йæхæдæг æй куы 
нæ кæна, уæддæр ассистент уыдзæн. Уыргты æмæ уыдонимæ баст 
хуыЛфы низтæ сахуыр кæныны фæнд æм институты ахуыр кæнгæйæ 
фæзынд. Уæдæй фæстæмæ цы зонындзинæдтæ, фæлтæрддзинад рай- 
ста, уыдоныл æфтыдта алы операцийы размæ дæр, цыдæр ногдзинад 
76 

иу базыдта операцийы рæстæг дæр. Бынтон ногдзинад та уæд базыд 
та. Операцийæ дыууæ боны фæстæ йæ, операци кæмæн скодта, уыцы 
усы фырт æрцагуырдта. Райдайæны фæтарст, кæд рынчын фæтыхст, 
æмæ палатæйы балæууыд. Сылгоймаг æм йæ мидбылты бахудт. Йæ 
райгонд цæсгом ын ауынгæйæ, йе'муд æрцыд æмæ медицинон хойы 
афæрстытæ кодта. Æппæт бæрæггæнæнтæ дæр хорз куы уыдысты, 
уæд тызмæгæй сдзырдта: 
— Уæдæ мæ чи агуырдта?! 
— Рынчыны фырт. Дæлæ æрбахизæны лæууы. 
Абаци дуары 'рдæм атагьд кодта. Рынчыны рис бинонтæ æмæ 
хионтæй тынгдæр чи æнкъары, уæлдайдæр та стыхсынц операцийы 
фæстæ. Куыд рауад? Ныр фæдзæбæх уыдзæн? Дыккаг операци йын 
нал бахъæудзæн? Æмæ дæ цæмæй нæ бафæрсдзысты. Дæ цард-цæ- 
рæнбонты цæуыл нæма ахъуыды кодтай, уымæй дæр. Ацы усы би- 
нонтæн дæр æргомæй æппæтдæр куы фæдзырдта, уæд ма сæ цы 
базонын фæнды, зæгьгæ, хъуыдытæгæнгæ, дуар фегом кодта. Фо- 
йейы къуымы бандæттыл бадтысты хо æмæ æфсымæр. Чызджы, чи 
зоны, нæ базыдтаид, фæлæ йын фырт цы базонинаг уыд. Йæ гакк 
йæ уæлæ — йæ гуыбын ын йæ бикъ ратоны, цæсгом сойæ сæрсты 
хуызæн. Ахæмы иу хатт куы фенай, уæд дæр фаг у. Нал æй ферох 
кæндзынæ. 
Чызг дуары 'рдæм здæхтæй бадт, уайтагъд æй ауыдта æмæ мид- 
былхудгæ сыстад. Йæ къухы дидинджытæ. Уардитæ. Йæ былты 
ахуырстимæ сæ хуыз баиу. Æрбахæссы йæм сæ. Уæд цæмæдæр гæсгæ 
Зирæ йæ зæрдыл æрбалæууыд. Кæйдæр чызг æм дидинджытимæ гом 
зæрдæимæ кæй æрбацæуы, уымæй йыл цыма гадзрахатæй цæуы, 
афтæ йæм фæкаст. Æмæ сонтæй мидбынаты фæлæууыд.. Уæдмæ йæм 
хо æмæ æфсымæр сæхæдæг æрбахæццæ сты. Абацийæн ма цы зонын 
хъуыд, арфæ кæнынмæ кæй æрбацыдысты, уый. Сæ ныхæстæ сын 
хъусы, фæлæ цы дзуапп ратта, уый нæ зоны. Фæстагмæ загъта: 
— Тыхсгæ ма кæнут, уæ мад тагъд адзæбæх уыдзæн. Мадæн аргъ 
нæй, æмæ йæ зындзинад уæ зæрдæмæ афтæ арф кæй исут, уый мын 
æхсызгон у. 
— Йæ зындзинады йын мах цы æххуыс стæм, ды дæ йæ ирвæ- 
зынгæиæг, æцæг хъæбулы лæггад ын ды бакодтай. Дæ фæрцы нын 
уыдзæн сæрæгас,— йæ ныхас ын айста фырт. 
— Мæнæ дын ацы дидинджытæ мæнæй, — фæрæвдз хо. 
— Дидинджытæ сылгоймагæн фæдæттынц. Бузныг,— йæхи аиуварс 
кодта Абаци — Уæхимæ сæ ахæсс æмæ дзы дæ уат срæсугъд кæн. 
— Нæ. Лæвар фæстæмæ здахгæ нæу. Дæ номыл сты, æмæ сæ дæ 
цардæмбалæн балæвар кæн. 
Уыцы дзырдтæ йæ басастой, æмæ дидинджытæ йæ къухы фев- 
зæрдысты. 
— Афтæ, афтæ, мæ хæлар. Дæ куыст арфæйаг у, мах дæр дын 
уымæн арфæ кæнæм — дзырдта æфсымæр.— Бæргæ нæ бон стыр 
77 

исты куы уаид. Мæиæ дын мæнæй дæр лæвар цалдæр сомы бæрц. 
Кæимæ дæ фæиды, уыдоиимæ фæскуыст... 
— Нæ! Цытæ кæнут!— йæ ныхас ын фескъуыдта Абаци, æмæ йæ 
цыма ток ныццавта, уыйау иуварс асхъиудта. Фойейы ничи уыд. 
Сихоры размæ рыичындонмæ арæх цæуæг нæ вæййы. Фæлæ уæд 
дæр йæ алыварс акæстытæ кодта, ничи нæ федта, зæгъгæ. Фырæф- 
сæрмæй цæсгом ссыгъд, стæй йæ сурхид акалд. 
Хо æмæ æфсымæр хорзæгау иал фесты. Æвæццæгæн, уый æихъæл 
нæ уыдысты, æви сæм æхца чысыл каст æмæ ууыл фæкъя*мдзæстыг 
сты. Иудзæвгар сæ дзыхæй хъыпи-сыпп нал схаудта. Стæй æфсы- 
мæр афтæ: 
— Уæдæ дын цы хуызы раарфæ кæнæм? Нæ зонæм. Бæргæ тынг 
барæвдауинаг нын дæ, фæлæ... 
— Бузныг, уæ дидинджыты тыххæй, не 4фсинæн сæ балæвар кæн 
дзынæн. Фæлæ æхца иæ! Æз гæртам исæг нæ дæн. Искæй фæллой 
мæ нæ хъæуы. Мæхи фæллой мын фаг у. Не 'хсæи иыртæккæ цы 
хъуырдухæн цæуы, уый худинаг у, мæнæн дæр æмæ сымахæн дæр. 
Æз мæ хæсæй уæлдай ницы бакуыстон, æмæ æгайтыма хорз рауад. 
Уый тыххæй мын паддзахад фиды мызд. 
— Раст дæ, раст, æмæ æрсабыр у,— дзырдта æфсымæр.— Тыхми 
дын, мыййаг, нæ кæнæм. Нæ мады нын мæлæты дзыхæй байстай, 
æмæ дын уæдæ бузныг хъуамæ ма зæгъæм? Цæй гæртам дын дæт 
тæм. Мии сомы æхца сты. Хосты аргъ дæр куы нæ сты. Ныртæккæ 
уыдон дæр бонæй-бон зынаргъдæр кæныиц. Æмæ ма сын балхæиæн 
дæр куы уаид. 
— Уæ мад хос хъуаг нæ баззайдзæн. Хостæн æхца куы хъæуа, 
уæд уыи мæхæдæг зæгъдзынæн. 
— Дæ цæрæнбон бирæ, — фæрæвдз хо. — Дæ хуызæн дохтырæн 
гæртам райсын дæр тæригъæд нæу. Дунейы фарн ын æй ныххатыр 
ютндзæн. Уымæн æмæ хорз дохтыр йæ фæллойы аккаг мызд никуы 
райсы. 
Уыцы ныхас æй уæд куыддæр фæсаста. Раст æм фæкаст чызджы 
фæстаг хъуыды. Раст уыд, фæлæ йын уæд йæ иыхмæ нæма авæрдта 
ахæм ныхæстæ: «Гæртам чи исы, уый дохтыр нал у». Уыцы хъуыды 
йæм фæстæдæр æрцыд. Гæртæмттæ исгæйæ, йæ намыс йæ къæхты 
бын ссæнды, уый куы банкъардта, йæ «æнусон уарзон» Зирæ йæ 
хæдзарæй æд сывæллон куы сыстад æмæ куы ацыд, уæд. Фæлæ бы- 
рынцъаг фæндагæй фæстæмæ раздæхын æицон нæу. Адæймаджы йæ 
ахуырæй фæцух кæнынæн ныфс æмæ хъару хъæуы. Ныфс æмæ хъа 
ру та куыд нæ уыд Абацимæ, фæлæ с<е иууылдæр сарæзта йæ рын- 
чынты низтæ сафынмæ, уыдоныл уыд йæ катай, йæ мæт. Цардыхос 
сын хаста йæ фезмæлд. Уыдон цур-иу æй айрох сты йæ бинонтæ. 
Куыст ын сси сæйрагдæр. Хæдзар нал зыдта æмæ бинонтæй фæир 
тæст. Кæрæдзи нал æмбæрстой Зирæимæ. Ус райдайæны йæ мойæн 
тæригъæд кодта, куыстæн афтæ бирæ хъару кæй лæвæрдта, уый тых- 
78 

хæй. Дидинджытимæ-иу куы фæзынд, уæд дзы иу ныббуц: зыдта 
кæмæндæр та удыхос кæй фæци, чидæр та йæ йæ ирвæзынгæнæг 
кæй рахуыдта. Уый фæстæ, мæнæ бырынцъаг фæндагыл куы баф 
тыд æмæ йæ кæимæ фæндыд, уыдонимæ фынгтыл куы фа^стиат код 
та, уæд æм мæсты кæнын райдыдта. Æхсæв иу æрæгмæ куы цыд, 
уæд-иу ыл æнхъæлмæ кæсынæй æмбисæхсæвтæ аивгъуыдтой. Æрба- 
цæуы, уый-иу куы базыдта, уæд йæ маст иста, йе 4рбацыдмæ хуыс- 
сæны абырынæй. «Уадз æмæ банхъæла: æнхъæлмæ йæм нæ кастæи. 
Уый йæ хæдзармæ куы нæ тагъд кæны, цæлы фынгтæй йæ куы нæ 
æвдæлы, уæд æз мæ лæмæгъдзинад цæмæн хъуамæ æвдисон». Абаци 
зыдта йæ усы зæрдæйыуаг, йæ фыддæрадæн ми æмæ йæм нæ мæсты 
кодта. Уый нæ, фæлæ ма йын-иу кæмдæр æхсызгондæр уыд, æмæ-иу 
æй хъæццулы бынæй йæ хъæбысмæ фелвæста. Уаты къуымты йæ 
дыууæрдæм рахæс-бахæс кодта. Сылгоймаг йæхи йæ хъæбысæй тыд 
та, рæдывта. Фæлæ-иу æй йæ мой йæ къухтæй æфсæн æртыскæнау 
йæ риумæ иылхъывта, фæстагмæ-иу сæ хъуырдухæн уарзæтты 
узæлдмæ, цинтæм рахызт. 
Уæд Зирæ бæлвырд нæма зыдта цæлы фынгтыл кæй хардзæй 
бадт, æхцайы гуцъулатæ йæм кæцæй цыд, уый. Фыццаг хатт йæ 
дзыппы, йæхицæн дæр æнæнхъæлæджы цы мин сомы разынд, уыдо- 
ныл иумæ бирæ фæтæрхон кодтой. Уыцы фыдбоны мин сомы! Цас 
фæхъуырдухæн кодта семæ, уæддæр ын сæ уыцы хытъынджын йæ 
пиджачы дзыппы куыддæртæй нытътъыста. Æдзæсгом! Ахæм адæй 
магæи æхгæд дуар нæй. Йæ сæрæй сæ сæтты. Худинаг, намыс цы у, 
уый нæ зоны æмæ танкау бырсы, йæ мæгуыр уды мондæгтæ кæцыр 
дæм фæвæййыиц, уыцырдæм, йæ разæй ссæнды æппæт дæр. Басæт 
тæн ын нæй. Уымæн æмæ æлгъ ницæуыл кæны, æфсарм æй нæ 
уромы. Абаци æнхъæл уыд уыцы бои æм йæ уайдзæф ныхæстæ ба- 
хъардтой. Æвæлтæрд ма уыд уæд. Царды цæуæнты нæма ацыд, хæ 
тæнты нæма ахатт, йæ æвæлтæрддзинады, йæ уды сыгъдæгдзинады 
рудзынгæй каст адæммæ. Иууылдæр сын йæхи хуызæи æнхъæл уыд, 
йæхи барæнтæй сæ барста. Цæмæй зыдта адæймаджы ном чи хæссы, 
уыдон иууылдæр адæймæгтæ не сты. Дунейы фарн сæ хыссæйæ рат- 
ты, æмæ сæ уавæртæ сæ уæлæ стухынц. Æрмахуыр фосау сæ кæдæм 
аздахынц, уыцырдæм ассæндынц. Æнцойдзинадæн сæхи хъарынц. 
Æнцон царды сæраппонд марыныл дæр иæ ауæрдынц. Арфæйаг уый 
у, æмæ æцæг адæймæгтæ бирæ фылдæр сты. Уыдон фарнæй цард 
размæ схойы. Цæугæдонау адæймаг йæхи сыгъдæг кæны, калмау йæ 
хæрв æпиары. Фæлæ нырма бирæ къуырцдзæвæнтæ ис йæ разы, 
бирæ фа\лхæрдтæй йæ фервæзын хъæуы. Мæнæ Абацийы хуызæт 
тæй дæр, удыхъæдæй лæмæгъ, йæ развæд чи нæ уыны æмæ афтæ 
мæй куырмæджы чи цæуы, иугай сгуыхтдзинæдтæй йæ сæр кæмæн 
разилы, ахæмтæй дæр. 
Уыцы æхсæв Зирæимæ иу уыд сæ фæнд: мии сомы сæ хицауæн 
фæстæмæ дæтгæ сты. Рынчын хабар куыд нæ базоиа, афтæ. Мад цы 
79 

аххосджын у. Стæй йыи йæ рис æгъгьæд нæу. Йæ низимæ тохы 
Абаци йæ иузæрдион æмцæдисон кæй уыд, уый фырт бæлвырдæй 
куы зыдта, уæд ма йæ гæртамы сæр цæмæн бахъуыд? Уæлдайдæр 
ахæм уагæй, ахæм тыхмийæ. Ууыл бирæ фæрахъуыды-бахъуыды 
кодтой ус æмæ лæг, фæлæ бæлвырд ницы хатдзæгмæ æрцыдысты. 
Фæстæдæр, царды уылæны амæттаг йæхи куы бакодта, уæд æппæт 
дæр базыдта. Иутæ гæртам дæттынц сæ фырнымдæй арфæ ракæны- 
ны хуызы, иннæтæ бар-æнæбары — тыхæй сæ домынц æмæ... ан- 
нæтæ сæхæдæг дæр исынц æмæ дæттынц — уый царды æцæгдзинад 
хонынц. Цас фылдæр радтой, уыйбæрц сæхицæй бузныгдæр, сæрыс- 
тырдæр сты, æппæлæгау æй фæдзурынц иннæтæн. Абацийæн мин 
сомы йæ дзыппы чи ныппæрста, уый хауд фæстæгтæм. Дохтыр ын 
йæ мадæн операци скодта, æмæ дзы кæй ницы бацагуырдта, уый 
йæм диссагау фæкаст. Операцийы размæ йын æмбарынтæ кодта, дæ 
бон цы у, уымæй бацархай, дæ фыдæбон дын нæ ферох кæндзыс- 
тæм, зæгъгæ. Фæлæ сæ ницæмæ æрдардта, ахæм иумæйаг ныхæстæ 
адæм кæрæдзийæн цас кæнынц, уыдон иууылдæр бæлвырд хъуыд- 
дæгтыл баст куы уаиккой, уæд, кæрæдзийæн лæггад кæнгæйæ, зæ- 
ронд кæниккой? Чи зоны, хайады сæргълæууæгимæ бæлвырддæр ны- 
хасгонд уыд, æмæ сын мад сæ бадзырд фехæлдта — уый операци 
скæнынмæ Абацийы бацагуырдта. 
Дыккаг бон фырты агурын нæ бахъуыд, йæхæдæг телефонæй 
æрбадзырдта. 
— Хатыр, мæ фæнд кæй атардтон, уый тыххæй, — хæтæлы хъуыст 
йæ барджын ныхас. Гæртам чи ратты, уый гæртам кæмæн ратты, 
уыдонимæ афтæ фæдзуры. Ай-гъай æлхæд ын вæййы æмæ... Æлхæд, 
кæддæр уацайрæгты куыд æлхæдтой, афтæ. Абаци рафыхт: 
— Хатыр нæ, фæлæ... мæ цæсгомыл мын цъыф бацъыкк кодтай! 
— Мæсты ма кæн, дохтырæн мæсты кæнын не 'мбæлы, æнæуи 
дæр уæ куыст хъазайраг куы у. Нервыты мур дыл нал баззайдзæн. 
Дæхиуыл кæд нæ хъуыды кæныс, уæд дæ рынчынты мæт уæддæр 
бакæн. Мæ мад дæ куыд бузныг у, уыдон дæр дæ афтæ бæрзонд куы 
æвæрой, уæд зæронды бонты зæдты номхыгъдмæ хаст æрцæудзынæ. 
Ныридæгæн дын рынчынтæ табу кæнын райдыдтой. Уæ хайады сæргь- 
лæууæг дæ аууон кæны, æмæ йæ маст тæвд къæйыл фыцы. Дæхи дзы 
хъахъхъæн. Уыцы æхцайы кой макæмæн скæн, хабар æм бахæццæ 
кæндзысты. Æниу цæй æхца сты? Капеччытæ. Афтæ 4нхъæлыс, мæ 
фæллойæ сæ систон. Мæнмæ æнцад бадгæйæ цæуынц, адæм сæ хæс- 
сынц. Фылдæр дын дзы фæхай кæнын уыд мæ фæнд, фæлæ дæ нæ 
зыдтон æмæ фæлварæны тыххæй мин фæхицæн кодтон. Кæд дæ дзып 
пы нæ лæууынц, кæимæ сæ бахæрай, уый нæй, уæд сæ бырондоны 
ныппар æмæ сæ ферох кæн. Хæрзбон! 
Абаци ма йæ ныхмæ фæлæууын бæргæ хъавыд, фæлæ йын фадат 
нал радта — ныхас фескъуыдта, æмæ телефоны хæтæл йæ къухы 
ауыгъдæй аззад. 
80 

Уый фæстæ... Рынчынты æхсæн ницы сусæг кæны. Кæрæдзи 
тыхст рæстæг тынг æнкъарыиц, æмæ дзы алчидæр цы зоиы, уый 
иннæтæн амоны. Сæ сæйраг ныхас та у сæ низтыл, дохтыртæй чи 
цæмæ куыд арæхсы, йæ удыхъæды хицæн миниуджытæ, зæрдæйы- 
уаг æмæ æндæр хабæрттыл рæстæг дæр нæ тых кæны, хъус-хъус 
цæуынц палатæты, иу рынчынтæй иннæтæм. Æвæццæгæи, нæ басу 
сæг сты уыцы гæлдæрджын лæппу-лæджы мин сомы дæр. Раппæлы 
ны охыл сæ, чи зоны, цас рахуыдта. Абацийæн бæлвырд у иу хъуыд 
даг: къаддæр йæ дзыппы никуы разынд. Лæвæрдтрй йын, чи куыд 
арæхст, афтæ. Абаци та сыгъд дывыдон арты. Ма райса, æмæ-иу æй 
уайдзæфты бын фæкодтой, ма нæ æфхæр, æнæ кардæй нæ ма æргæвд, 
зæгъгæ. Æмæ цынæ зæрдæсæттæн ныхас нæ фехъуыста йæ рынчын- 
ты хионтæй, рынчынтæн сæхицæй. Сæ уарзондæр ныхас та уыд: 
«Кæимæ дæ фæнды, уыдонимæ иу изæр дæ фæллад суадз». Æндæр 
гæнæн цы уыд. Зирæмæ сæ лæвæрдтаид? Кæм уыдысты, уымæй йæ 
нæ бафарстаид? Цы дзуапп ын раттаид? Æмæ та æнцойбон, фæс 
куыст уæззау операцийы фæстæ ацы æвæджиау сабыр раи уæнгрог, 
базырджын фест. Æцæгæлон адæймаджы къах æм нæ хæццæ кæны. 
Хуыздæр дæ фæллад кæм суадзай, куыстæй, адæмæй, ахæм бынат 
нæй. Дæ уды сыгъдæгдзинадыл фæснозт кæм ахъуыды кæнай. Йæ 
номы аккаг у! 
Æмæ дзы кувæндонау йæ тæригъæдтæ цал хатты суагъта! Йæ 
дызæрдыг хъуыдытæ, йæ дывæрццаг зæрдæйы ахаст дзы цал хатты 
раргом кодта! Йæхицæн, йæ зонгæтæн, куы — къуымæлдзæфæй, куы 
— мæстæлгъæдæй. Фæлæ йын йæ раст ныхас æцæгхуызы ничи ай- 
ста, хъазынмæ-иу æй аздæхтой. Диссаг сты адæм, раст иыхас сæ нæ 
уырны. Фæлтау мæнгард, фæлывд ныхæстæ æцæгмæ айсдзысты. 
Баууæндынц сыл. Æцæг хабæрттæ кæнæгау сæ атауыс кæиынц дзыл- 
лæтыл. Æмæ царды рæстдзинадыл фæлм сбады, фæхуыдуг кæнынмæ 
йæ бирæ нал фæхъæуы. Раст æмæ зылын кæрæдзийæ фæхицæн кæ 
нын нал фæзонынц. Сæ рæдыд, суанг сæ фыдраконд хъуыддæгтæ 
дæр нал фембарынц. 
Абаци бæргæ æнкъардта, кæддæры иу цахъ — иу раст адæймаг 
кæй нал у. Цыдæр тых æй зонгæтæн сæ аипп æргом дзурыи, адæммæ 
комкоммæ кæсын нал уагъта. Царды иугъæдондзинад ын йæ зæр- 
дæйы æрфытæм æвнæлдта. Рæстæгæй-рæстæгмæ иу ыл цæгатаг уазал 
дымгæйау цыдæр уазал уылæн æрбакалд, æмæ-иу æнтъыснæг, зæр- 
дæсæттæн хъуыдыты амæттаг баци. Ахæм рæстæг ын ды цæрай дæр 
ма зæгъай. Масты хай дæ бакæндзæн. Раздæрау ын йæ куыст ахæм 
æхсызгондзинад нал хаста. Фæлмæцын дзы райдыдта. Йæ тырнын- 
дзинад цыдæр фæци. Йæ ныфс... «Нæ! мæ ныфсы аххос нæу» — 
фесхъиудта Абаци æмæ та йæ хъуыдыты адзæгъæл: 
Тыхст рынчынæн йæ ус дæр йемæ уыд. Æхсæвæй-бонæй йæ уæл- 
хъусæй нæ цыд. Æнæхуыссæг æхсæвтæ æмæ фыдтухæнтæй йæ цæс- 
тытæ мидæмæ бахаудтой, цæстыбынтæ ссау сты. Рынчын уæлæмæ 
6 Цгъопты Хпзби 
81 

дæр ис стад, хойраг йæ дзыхмæ нæ иста. Цæмæй бынтон ма ныллæ- 
мæгъ уыдаид, уый тыххæй йæм алы хостæй зылдысты. Абаци иу 
æрвылрайсом йæ куыст уымæй райдыдта. Цæттæ йæ кодта оиера- 
цимæ. Операци та хуымæтæджы операци нæ уыд. Иунæг уырг ын 
баззад, уый дæр йæ куыстæй ныллæууы. Рынчын йæ рисæй арвмæ 
асиптæ æвæры. Цы у аххосаг. Ницы бæрæг æфсон ары. Рентгены 
хуымæтæг уыргæй егьаудæр зыны. Ай гъай, дыууæ уырджы бæсты 
фæкуыста æмæ фестырдæр. Уый афтæ вæййы. Дур дзы уа, æмæ йæ 
рептген не 'вдисы. Операци йын æнæкæнгæ нæй. Ус æмæ хионты 
лæгъстæ цæстæнгасмæ кæсын нал фæразы. Дæ фыдæбон дын нæ 
форох кæндзыстæм, зæгъгæ, балхынцъ кæнынц сæ ныхас. «Бæргæ, 
бæргæ, уе 'хца дæр мæ нæ хъæуы, æрмæст ын операци куы феххуыс 
уаид, фæлæ низыхатт бæлвырд нæ зонын», — фæзæгъы йæхимидæг 
æмæ та операцийы бон фæфæстæдæр кæны. Кæд йæ рынчыны уавæ 
рæй иог исты бæлвырд базонид. 
Нæ, йæ ныфс нæ асаст Абацийæн. Ахæм æмбæхст низæн опера 
ци бирæтæ ие скодтаиккой, сæхимæ бæрнондзинад нæ райстаиккой. 
Абаци дæр ыл бæргæ фæфæсмон кодта, фæлæ йæм уæддæр йæ ныфс 
бахаста. Иæ бон цы уыд, уый сæххæст кодта. Æмæ цы баци йæ бон, 
цы сæххæст кодта? Мæгуыр низæфхæрд лæджы галау аргæвста, йæ 
хуылфыдзаумаптæ йын скалдта, фæракæс-бакæс сæм кодта æмæ сæ 
фæстæмæ ныккалдта. Ныккалдта сæ, куыд уыдысты, афтæмæй, сæ 
риссагимæ сæ бахуыдта. Æндæр йæ бон ницы сси. Уырг рæсыдæй 
фенгæйæ, йæ уæнгтæ æрызгъæлдысты, йæ алыг кæнын йæ ныфс нæ 
бахаста. Сæры къæрцц хъазын нæу! Иу уырг иу зæрдæйæ уæлдай 
нæу. Сæ иу кæнæ ипнæ куыстæй ныллæууыд, зæгъгæ, уæд лæджы 
цард фæци. Ахæм уавæры, «кæд фæрæстмæ уаид» æн бынат нæй. 
Æрмæстда»р: фæрæстмæ уыдзæн. Уымæй дæр фидар æууæнк. Дох 
тыр лæгмар нæу. 
«Дохтыр лæгмар иæу, иизтæ сурæг у» — сфæзмыдта йæхи. Уыдон 
хи растгæнæи ныхæстæ сты. Бæрноидзинадæй фæтарстæ æмæ уыргмæ 
нæ бавнæлдтай. Уæд та дзы йæхи чи не 'вдисы, ахæм дур уыдис, 
са»ппæрстаис æй, æмæ лæг йæ низæй фервæзтаид. Нæ, нæ, уырг 
рæсыд у æмæ... Æмæ йæ лыг уæд та нæ байгас, æмæ мидæгæй кæд 
бынтон æмбыд, мард буар у, уæд та?» — йæхи та араст кодта. 
Операцигæнæнæй куы рацыд, уæд æм рынчыны ус æрбауад. Йæ 
цæстæнгасæй, йæ уды катайæ йæ фарста... Фарста йæ: йæ цардæм 
бал, йæ цоты фыд цæрдзæн? Цы дзуапп ын хъуамæ раттаид. Раздæр 
ыл куы ахъуыды кодтаид, уæд исты зæрдæлæууæн ныхас ссардтаид. 
Ныр цавддурау йæ разы хъенæй лæууы. Усы цæсгом афæлурс, стæй 
иыхыл хиды æртæхтæ рафастой. Фæцæйхаудта æмæ ма йæ тыххæй 
ты ацахста. «Тыхсгæ ма кæн, дзæбæх у, йæ низ сæргой фæци!» — 
сирва\зт йæ дзыхæй. «Йæ низ сæргой фæци», — куыдæй андæгъдыс 
ты йе 4взагыл ацы дзырдтæ, уый йæхæдæг дæр нæ бафиппайдта. 
Афтæ дзураг уыд алы операцийы фæстæ дæр. Йæ ахуыр æй йæ 
82 

тыхст уавæрæй фервæзын кодта. Ус дæр йе 4муд æрцыд, хионтæ йæ 
алыварс амбырд сты. Уæдмæ сын сæ рынчыны дæр раластой, æмæ 
йыл бацин кодтой. Фæлæ дзы иу дæр афтæ нæ бафарста: ахæм вазыг 
джын операци куыд цыбыр рæстæгмæ ахицæн, цы уыд йæ низы 
ахаст. Уыцы фарстатæ фæстæдæр уыдзысты. Се 'муд куы æрцæуой, 
уæд. 
Бирæ æнхъæлмæ кæсын æй нæ бахъуыд. Æнхъæлмæ бæргæ ни- 
кæмæ каст. Тъахтиныл фæллад хъæддзауау ныххауд æмæ рохст зæр 
дæйыуагимæ рудзынгæй арвыл мигъы урс бындзыгмæ нымдзаст. Ду 
ары хъинцмæ фесхъиудта. 
— Хатыр бакæн, фæлладæй дæр дын æнцой нæ дæттæм, — дзырд- 
та æрбацæуæг — ныллæджытæ фæтæнуæхск нæлгоймаг. Абаци ба- 
зыдта рынчыны æфсымæры. Æмæ уайтагъд йæ сæры февзæрд: «Ныр- 
тæккæ мæ бæлвырд хабæрттæй фæрсдзæн». 
— Бæлвырд дын мæ бон ницы у зæгъын, — йæхæдæг фæраздæр. 
— Ныртæккæ мæ не 'вдæлы, кæдæмдæр мæ, хæдзары хуысгæ рын 
чынмæ бауайын хъæуы. — Æмæ фæцæуæг. 
— Нæ, нæ. Нæ дæ уромын. Бузныг дæ арфæйаг лæггадæй. Мæнæ 
адон дæр демæ айс, — æхцайы тыхтон æрбадаргъ кодта. — Изæры, 
фæскуыст... 
Дарддæр Абаци ницыуал фехъуыста. Йæ сæры цыма цыдæр нуар 
аскъуыд, уыйау æй судзгæ рис сонтæй фелхыскъ кодта, цæстытæ 
атартæ сты, æмæ бандоныл æрхауд. Лæг хорзау нал уыд, дохтыртæм 
фæдисы ауад. Цалынмæ фæдисæттæ цыдысты, уæдмæ йын фенцон- 
дæр. «Нæ! Иикæй æххуыс мæ хъæуы, никæй уынын мæ фæнды, — 
батыхст æмæ йæхицæн бардзырд радта: — Тагъддæр æрдзы хъæ 
бысмæ!» Йæ халат феппæрста æмæ уайтагъд феддæдуар. Абаци Бер- 
ды фырт, Абаци Берды фырт, зæгъгæ, ма йæ фæстæ айхъуыста, 
операци цы сылгоймаг-дохтыримæ кодта, уый хъæлæс, фæлæ йæм 
фæстæмæ дæр нæ фæкаст. Уымæи та цы зонын хъуыд йæ катайы 
сæр. Йæ «Жигули» йы йæхи баипæрста æмæ комы балæууыд йæ 
судзаг маст æмæ мидхъуырдухæнимæ. 
Адæймагæн царды йæ сæйрагдæр нысан, цæмæй æцæг адæймаг 
суа, уый куы у, уæд æй æндæрæрдæм цы тыхтæ ардауынц? Уыцы 
хъуыддагæн ыи æрдз цы фæрæзтæ скæны, уыдонæй æххæстæй цæ- 
уылнæ пайда кæны? Æнæлаз адæймаг нæй, æмæ йæ аипи фесафы 
ныл архайыны бæсты ног фау æрхæссæн хъуыддæгтыл цæмæн баф 
ты? Æви цард йæхæдæг чъизи æмæ адæймаджы халæг у, йæ уды 
хъæды хорздзинæдтæ йын дымгæмæ дары, æууæрды йæ, мыдул æй 
кæны, амæнты йæ. Уый дæр сæтты йæ уæззау æмæ хъаруджын прес 
сы бын. Коммæгæс хæйрæджы лæппын дзы фестын кæны. Æмæ йæ 
уæд цæмæн хъæуы ахæм цард? Цæмæн хъæуы Абацийы ахæм цард? 
Иæ зæрдæ йæхиуыл куы худа, йæхи дзы лæма^гь куы æнкъара, уæд? 
Ницæмæн! Æви йæ иунæг чызджы сæраппонд? Æмæ сæ ныр уал азы 
«йе 'нусон уарзон» Зирæимæ уынгæ дæр куы никуы фæкодта. Рыи- 
83 

чынтæй, цæлы фыигтæй йæ уыдонмæ никуы равдæлд. Сæхи та Зи 
рæйы сæрыстырдзинад иæ уагъта Абацийы фенынмæ. 
Цæмæн хъæуы ахæм цард Абацийы? Йæ рынчынты сæраппонд? 
Уыдон æнæниздзинадæн? Раст цы у, уый æргом зæгъын хъæуы. Хи 
æппæлыны охыл куы уа, уæд дæр. Уыцы хорздзинадæн ницы æвгъау 
кодта. Нæдæр йæ зонд, йæ арæхстдзинад, нæдæр йæ рæстæг æмæ 
суанг йæ цард дæр, æмæ уæлахиз кодта низыл, мæлæтыл. «Абон фыц 
цаг хатт састы бынаты ис. Абон фыццаг хатт рыичыны низ къаддæр 
нæ, фæлæ фылдæр фæкодта. Афонмæ цымæ цы уавæры ис? Кæд!.. 
Нæ! Йæ тæвд æгæр ма сбирæ уæд, æндæр нырма атухæн кæидзæи. 
Стæй... Стæй рабæрæг уыдзæн мæ лæмæгъ, ме 'нæбон». Йæ цæсты 
тыл ауадысты рынчыны усы дондзаст къуырф цæстытæ, къæсæрыл 
æргъæвст цъиутау цы æртæ сывæллоны бакъорд сты, уыдон. Диссаг — 
сæ дарæджы ирвæзынгæнæг æнхъæл æм аргъуцгæнгæ кастысты. Фæ- 
сайдтои уæ, фæсайдтон! Мæ зонд, мæ арæхстдзииад мын не сфаг. Мæ 
ныфс... Ныфс ныууадз, Абаци. Цард æмæ мæлæт быцæу кæм фæкæ- 
нынц, уым стыр ныхасæн, уæлиау гæрæхтæн хорз фæстиуæг нæ вæййы. 
«Нæ вæййы? Гъемæ састы бынаты бад!» — фæрæхуыста та йæ æндæр 
хъуыды. — Дæ зæрдæ ма дæ ныфс, дæ хъаруйыл лæууыд, ныр уыдон 
дæр миты бын хæдзары сæр куы ныррыпп кæна, афтæ æнæнхъæлæ 
джы сæ цæджындзтæй фæиртæстысты, адæмы æууæнк семæ æрхæс 
дзысты æмæ сæ гуыпп зæххыл фæцæудзæн». 
Æмæ ма цæмæн хъæуы ахæм цард Абацийы? Гæртамисæджы 
ном хæссынæн. Ацы машинæ дæр уыдонæй — гæртамтæй æлхæд у, 
æндæр дохтыры мызды капеччытæй, ахæм гæрæхтæ кæй бон у, — 
ныууынæргъыдта Абаци, аразнæ тымбыл къухæй æрриуыгъта, га- 
зыл масты хæст акодта, æмæ машинæ размæ цæф сырдау алиуырдта. 
Цæстыфæныкъуылдмæ къардиуы рагъыл тигъмæ бахæццæ. Абаци 
ма машинæ фæзилæны фездахынмæ бæргæ хъавыд, æрлæууæнтыл 
размæ тыххæст акодта æмæ аразнæ дыууæ къухæй æрзылдта. Цæл- 
хыты æхситт ма айхъуыста, стæй дуары рудзынгæй арвы цъæх ауыдта, 
æмæ иуварс куы фæцудыдта, уæд бамбæрста къардиуæй кæй фæтæ 
хы, йæ адзалы фæндагыл кæй фæцæуы. 
Нæ, мæлæтæй нæ фæтарст Абаци. Йæ адзал афтæ кæй рауад, 
уый йын цыдæр фæндон дæр ма уыд æмæ йæхи фыддæрадæн йалхи 
мид йæхицæн загъта «Афтæ дын хъæуы, Абаци!» 
II 
Абаци йæхи æрæмбæрста рынчындоны. Сау рыст ын йæ зæр- 
дæйы уидæгтæ скъуыдта. Сæры æгуыппæгдзинад ныббадт æмæ йын 
щедæр тых йæ дадзинтæ хырхæй фадæгау кæны. Уæнгтæ — къо- 
дæхта\ сынтæгмæ сæ ныббастæуыд. Цæстыты уæлтъыфалтыл тых 
хæйты гæзæмæ схæцыд: æхсыргъуыз мигъæй дарддæр ницы суыдта. 
Дард кæцæйдæр кæйдæр фæсус хъæлæс хъусы, ныхæстæ нæ ахсы. 
84 

«Цымæ, чи у? Кæм дæн? Цы мæ ныббаста сыитæгыл?» — февзæрд 
йæ сæры. Æнæфезмæлгæйæ (фезмæлын та кæй хъару у) йæ фадат 
цас уыд, уыйбæрц фæйнæрдæм афæлгæсыд. Æппындæр ницы уыны, 
стыхст æмæ та цыдæр æрбаци. 
Дыккаг хатт йе 'муд куы æрцыд, уæд урс мигъ фæкъаддæр. Фæл 
мæй йæм кæйдæр æндæрг зыны. Йæ разы бады. Базмæлыд. Сыстад. 
Æввахсæй æввахсдæр æм кæны. Æргуыбыр æм кодта. Зонгæ цæс 
гом, уарзон цæстытæ. «Зирæ!» — сдзурыимæ хъавыд, фæлæ йæ бои 
йæ дзых схæлиу кæнын не сси. Йæ буар иууылдæр уыд æндзыг. Йæ 
зæрдæ ауынгæг, цæстытæ донæй айдзаг сты, уæлтъыфалтæй сæ са- 
быр æрæхгæдта, æмæ ставд цæссыгтæ къæмисæнты сæрты дыууæр- 
дæм атылдысты. Зирæйы мидхæкъуырцц куыд йæ хъустæ гæзæмæ 
ацахстой, æгуыппæгдзинад æй чысыл феуæгъд кодта æмæ хъуыды- 
тыл бафтыд. Бамбæрста æппæт дæр. Къардиуæй кæй ахауд, уый йæ 
зæрдыл æрлæууыд. Æмæ дзы йæ адзал цæуыинæ ссардта? Цы ма 
йын æвзарын кæны хъысмæт? Хъизæмæрттæ. Зирæ та ам цы кусы? 
Æвæццæгæн, æхсæвбадæн кæны йæ уæлхъус. Йæ зын сахаты — йæ 
уæлхъус. Æмæ, чи зоны, ныр цас рæстæг. Нæ æз уый аккаг нæ дæн. 
Гадзрахатæй цæуæгæн хатыр нæй! «О, ме 'иусон уарзон», гадзраха 
тæй дыл рацыдтæн, гадзрахатæй! Уал аз дæ никуы бацагуырдтон, 
дæ раст ныхас мын никуы басаста мæ фыдзонд, мæ æнкъарæнты 
фыдæнæн мæ хъæбулæй дæр фæиппæрд дæн. Уал азы мæ цинæй 
уыдтæ æнæхай, ныр мæ мастæй — мæтджын, мæ рыстæй — рыст. 
Хæкъуырццæй мыл кæуыс, дзыназыс. Ку, дзыназ. Æцæг мæныл нæ! 
Нæ уарзондзинадыл. Æз кæуинаг нæ дæн. Афтæ мын хъæуы. «Ме 
'иусон уарзои». Фыццаг хатт дæ афтæ куы рахуыдтон, уæд мæ дзых 
куы бахус уыдаид, æмæ мæ иу ныхас дæр куы нæ сирвæзтаид. Кæд 
дæ фыдæнхъæл нæ фæкодтаии. Цы цæсгом ма дæм равдисон? Цы 
цæстытæй дæм ракæсон? Фенамонд дæ кодтон. Амондагур мæм 
æрцыдтæ æмæ йæ не ссардтай. Мæ хуызæн гуырымыхъ, фыдзонд, 
æдзух йæхи барæнтæй чи бары, иннæйы уды иу хатт чи нæ бацæуы, 
ахæм адæймаг кæй хъуама* самонджын кæна! Æз уыдтæн амонд 
джын. Æз! Зæгъдзынæ та: «Дæ дæсныйады судзыс æмæ...» Нал, ды 
мæ самондджын кодтай. О, о, ды. Уал азы иумæ нæ цардыстæм, 
кæрæдзи нæ уыдтам, фæлæ дын æз зыдтон де 'ппæт хабæрттæ дæр. 
Цæмæн? Уымæн æмæ тарстæн, чындзы куы ацæуай. Мæ за*рдæ атыд 
таид, мæ дуне мыл баталынг уыдаид, мæ ныфс æцæг уæд асастаид. 
Ды абонау æдзухдæр мæ зын сахат уыдтæ мæ уæлхъус. Нарты Со- 
сланы æдзард ус Бедухайау мæ хъахъхъæдтай зынтæй, мæ цард, мæ 
куыст мын рогдæр кодтай. Куы зонис, <тхсæв-иу мæ уаты иунæгæй 
куы аззадтæи, уæд демæ цы фæлмæн иыхасыуагæй, рæвдаугæ хъæ- 
лæсæй дзырдтон. Мæ цæссыг иу мæ базмæ фемæхст. Мæхи-иу баса 
стон, мæхицæн иу загътон: «Райсом æм цæуын, мæ хъæбысы йæ 
сисдзыиæн, кæддæр-иу æй хуыссæнхъæлдзæгæй йæхи атоиын куыд 
нал ауагътон, афтæ та йæ мæхимæ нылхъивдзынæн, æмæ та мæ 
85 

банкъардзæн, мæ зæрдæйы цæф æм фехъуысдзæи. Кæддæрау та мæ 
фæдыл рацæудзæи æмæ йын лæггад кæнынæй нал æфсæддзынæн. 
Дæлдзæх фод уыцы цардхалæг капеччытæ, адæймаджы æгадгæнæг 
канеччытæ. Цас хъæуы лæджы? Уыдон амондæн ницы ахъаз сты. 
Амонд дыууæ зæрдæйæ цæуы. Дæ зæрдæйæ цыд. Мæноныл хæрв 
сбадт. Æмæ йæ хъуамæ ныссыгъдæг кодтаин, куыд дæ батавтаид, 
афтæ. Фæлæ... Фæлæ та-иу райсомæй куыстыл фæдæн, рынчынтæй 
мæ мæхимæ не 4вдæлд... 
— Аба, нæ мæ хъусыс, ракæс-ма мæм. Æз Зирæ дæн, Баба æмæ 
Дзыцца дæр дæлæ кæрты сты, — йæ хъуыдытæ йын фескъуыдта сыл- 
гоймаджы кæуын хъæлæс. 
«Ды Зирæ бæргæ дæ, фæлæ æз чи дæн, уый мæхæдæг дæр куы 
нал зонын. Ды дæр мæ куы никуы базыдтаис, уæд амондджындæр 
уаис. Нæ, нæ. Мæ бон дæм ракæсын нæу». 
Сылгоймаг зæрдæйæ банкъардта йæ лæджы мидхъуырдухæн æмæ 
йæм æввахсдæр æргуыбыр кодта. Æрдæбонсарæй фындзы рагъæй 
джынасуйы æртахау цы цæссыджы цæппузыр æрттывта, уый фæцу- 
дыдта æмæ Абацийы русыл сæмбæлд. Цæссыг цæсгомы царм ахъы 
дзы кодта, æмæ йæхицæн дæр æнæнхъæлæджы йæ цæстытæ фегом 
сты. Сæ тæккæ бакомкоммæ, кæсынæй æмæ 6а кæнынæй кæмæн нæ 
бафсæст, уыцы дыууæ цæсты, цæсгомыл фыццаг банкъардта Зирæйы 
комы улæфт, стæй йæ былты хъарм. Æмæ та йæ сæр куыройы фыдау 
разылд, цæстытæ атартæ сты. 
Сылгоймаг, йæ лæджы цæсгом æддæг-мидæг куыд ауад, уый куы 
бафиппайдта, уæд фæуыргъуыйау. Йæ улæфтмæ йын байхъуыста, 
йæ туджы цæф ын асгæрста æмæ фæсабырдæр. Цы кодта, уый йын 
цы базонын хъуыд, ныр æртæ къуырийы йæ цурæй куы нæма ацыд. 
Йæ бандоныл æрбадт, нымдзаст йæ мойы фæлурс, рæсыд, биитæй 
бæстытæ æмæ тыхтытæ, тугæрхæмттæ, æнæхъару буармæ. Ставд хъæ- 
ды лыггаг урс хъуымацы уадздзæгтæй куы сбæстытæ кæнай, уыйау. 
Цæхæрадоны татхатæй тæхаг мæргътæ сурæн быдыргъы хуызæн. 
Зирæйæн йæ зæрдæ æрбауынгæг, æмæ та йæ цæссыг фемæхст. 
Хъысмæт, цæй æгъатыр дæ. Лæджы бон дын куы ницы у. Цы 
бакодтай, адæм мæрдтæ здахæг кæй рахуыдтай, уыцы æнæрцæф, 
ныфсхаст æмæ хъомысджын дохтырæн? Сынтæджы йæ бон фезмæ- 
лын куы нал у, сдзурынмæ куы нал арæхсы, дзурæджы рæстмæ куы 
нал хъусы. 
Зæгъынц, фыццаг фендæй тынгдæр, дам, зæрдыл иицы лæууы. 
Раст у. Зирæ дæр сæ фыццаг фембæлдæй арæхдæр ницы æрымысы. 
Куырттаты ком. Ам рæсугъд фæз ран æрæнцад йæ райгуырæн хъæу. 
Ам бахъомыл, ацы æрдзы. Хорз ын базыдта йæ аивдзинад æмæ фæл- 
дурæджджын митæ. Æрвылбон дæр дзы цыдæр ногдзинад бафиппай 
дзынæ, дæ цæст цæуылдæр æрхæцдзæн. Хъæубæстæй та уыцы иу 
ад<æм сæ цардыуаг, сæ куыст дæр уыцы иухуызон. Иууылдæр зон 
гæтæ, стырæй чысылæй, зæрондæй ногæй, æмæ ма кæрæдзийæн хæ 
86 

стæджытæ дæр сты. Дæлæ уыцы гуыбыр зæронд лæг — Аланы дада, 
Дадо, хуртуаны фарсмæ цъында чи кæны, уый — Дзаттейы нана, 
Годзекка, ныртæккæ горæтæй чи æрхæццæ, уый та Зæлийы дзыцца 
Агуындæ у. Афтæ фæнымайын йæ бон уыд хъæуы æппæт цæрджыты 
дæр. Æвæццæгæн, уайтагъд уымæн бафиппайдта се 'рвадæлты уазæг 
æрыгон лæппуйы дæр. Зирæ ма уæд дæсæм къласы ахуыр кодта, 
хæххон сæгуыттау сæрибардзинад æмæ æрдзон рæсугъддзинад йед 
дæмæ ницы æнкъардта. Уазæгыл дæр йæ цæст æрæвæрдта, æнæ 
зонгæ кæй уыд, йæ цæсгом хохаг дымгæйæ хост кæй нæ уыд, уымæ 
гæсгæ. Се 4рвадæлты лæппу Бобосимæ Ногбоны æхсæвы хæд размæ 
горæтæй æрбахæццæ сты. «Ногбоны æхсæв алчи йæ хæдзары бæрæг 
кæны, уый та ам æрбалæууыд. Искæй хæдзармæ цæуыи фæтгæ дæр 
нæ кæны. Бинонты стыхсын кодта. Уазæгæн æгъдæуттæ хъæуы», — 
йæхимидæг загъдгæнгæ цыд се 'рвадæлтæм, рацу-ма æмæ нæм ис- 
тæмæ фæкæс, зæгъгæ, йæм куы æрбарвыстой, уæд. 
Фæстæдæр куыд базыдта, афтæмæй ма сын ноджы æмбæлттæ 
дæр уыдзæн. Æмæ рæвдз февнæлдтой æфсинтæ. Бобос æмæ уазæг сæ 
зæрдæйы дзæбæхæн тезгъо кодтой фæсхъæу, доны былты, Зирæй<ен 
бæгъæмвадæй иæ къæхты быитæ уæзæгтæ кæм сæвæрынц, тъæпкъа 
хы ном ыл чи сæвæрын кодта, уыцы бынæттыл фæлгæсыдысты. 
Тыргъæй кæсгæйæ зынд: Бобос ын къухæй цыдæртæ кæй амоны. 
Æмбисæхсæвмæ хæстæг фынгтæ уыдысты цæттæ. Уазджытæ æмæ 
фысымтæ æрбамбырд сты. Хъæлдзæг ныхас æмæ музыкæ кæрæдзи 
ивтой. Зирæйы сæ цурæй йæ къах нал хаста. Уазæг сылгоймæгты 
хæрзконд æмæ рæсугъддзинадмæ кæсынæй не 'фсæст. Бобосы æмкус 
джытæ, дам, сты. Дохтыртæ. Цымæ дзы йæ зæрдæмæ кæцы цæуы? 
Уыцы фарст уæд уыд бинонтæй алкæй хъуыдыйы дæр. Зирæ та 
ракуырдтаид сæ дыууæйы дæр. Иу дæр дзы никæмæн раттаид. Хорз, 
æмæ усгур лæппу нæ уыд, æндæр уыцы фарста куыд алыг кодтаид. 
Æдылы, хъæцциц, йæхи фæстæ кæйдæр цæстытæ рацу бацу кæиын 
кæй райдыдтой, уый йæ фæсон<æрхæджы дæр нæ уыд. Æгæр-мæгуыр, 
зонгæ дæр сæ нæма бакодтой, афтæмæй. Хъæууон æнæхин, цымы 
дис æмæ æргом кæй уыд, æцæг æфсины митæ кæй кодта, уый тых 
хæй йыл æрхæцыд йæ цæстæнгас æмæ дзы атонын нал куымдта. 
Хорз æм каст йæ фезмæлд, йæ акъахдзæф, былты æвæрд, бæзджын 
æрфгуытæ, йæ цæстыты æрттывд, йæ гæзæмæ мидбылхудт, йæ дæн 
дæгты равæрд. Сывæллоныл куыд цин кæнай, афтæ йыл узæлыд йæ 
цæстæнгасæй, æмæ чызгмæ нæ хъардта. Уый нæ, фæлæ ма йæ цыма 
уынгæ дæр нæ кодта, афтæ йæ сæрты, йæ фæрсты каст иннæтæм, 
уæтты фæсæфсинау мамазила кодта. 
Æрхæццæ фыигтыл æрбадыны рæстæг. Зирæйæн ныр сæхимæ 
цæугæ у. Скъоладзауы хистæртимæ ницы хъуыддаг ис. Уæлдайдæр 
уазджыты фынгыл. Абаци уый куы бамбæрста, уæд цæхгæр афтæ: 
— Нæ, мах æлдæрттæ кæиæ таубитæ ие стæм. Фынгтæ иын чи 
сцæттæ кодта, уыдон дæр хъуамæ нæ фарсмæ æрбадой, — æмæ ма йæ 
87 

ныхасыл бафтыдта: — Хатыр бакæнут, уазæгæн къæйных не 'мбæлы. 
Фæлæ ахсæв афæдзы сæр у. Дунейæн иумæйаг бæрæгбон, æмæ мæ 
фæнд у: мах дæр æй иумæ куы сбæрæг кæниккам. 
Йæ барджын ныхас йæ уæнгты ахъардта æмæ ма афтæ бакодта: 
— Æз нырма скъоладзау дæн, æмæ мæм дзыцца загъд кæндзæн. 
Иууылдæр ныххудтысты. Абаци йæ уæлхъус алæууыд: 
— Дæ ном цы хуыйны? 
Зирæ йæм уæлæмæ скаст, йæ цæстæнгас ын ацахста æмæ йæхи 
цæстытæ доиæй айдзаг сты, тыхамæлттæй ма сфæрæзта: 
— Зирæ. 
— Зирæ, мæнæн та — Абаци. Кæцы къласы ахуыр кæныс? 
— Дæсæмты. 
— Дæсæмтæ æз каст фæдæн авд азы размæ. Адон дæр, æвæццæ- 
гæн, уæд. Уæдæ не 'хсæн ис авд азы. Бирæ не сты. Мæнæ студент 
куы суай, уæд та дæм ноджы къаддæр фæкæсдзысты. 
— Гъей лæппу, мæ хойы мын къуымы цы бакодтай, æнæхъæн 
лекци йын куы бакастæ, — хъазæгау бакодта Бобос æмæ ма: — Зирæ, 
ныртæккæ дæ æз дæ дзыццайæ ракурдзынæн. Исты æцæгæлон хæ- 
дзары куы нæ дæ. Мæнæ Мæдийы дæр дæ фарсмæ сбадын кæн. Уый 
та æстæмтæм куы цæуы. 
Ног азы æрцыды тыххæй скуывтой, абадтысты, стæй æддæмæ 
рацыдысты. 
Арвы къуырф æнæбын цадау цъæх-цъæхид дардта. Стъалытæ 
йыл баргъæвстысты, уазалы ферттив-ферттив кодтой. Мæй хæхты 
æрцытыл, митæмбæрзт фæхстыл рæдауæй æнæсымæй луæрста йæ 
тынтæ. Æрдзы рæсугъддзинад æмæ æхсæвы æгуыппæгдзинад адæй 
магыл кæлæнтæ æфтыдтой. Мидæмæ сæ сæ къах нал хаста. Тыргъ 
тæй фæлгæсыдысты хæхтæм. 
— Мæнмæ ис иу фæндон, — æрдзы уындæй фæныфсджындæр 
Зирæ. Иууылдæр æм се 'ргом раздæхтой, — цомут æмæ уæлæ фах 
сыл дзоныгътыл бырæм. 
— Тынг хорз фæндон, — йæ ныхас ын ацахста Абаци. — Ахæм 
æхсæв мидæгæй арвитыи фыдракæндæй уæлдай нæу. Стæй Ног азы 
æрцыд кæд банкъарæм? Райсом куы сбон вæййы, уæд. Гъемæ, цæй, 
боны цъæхтыл сæмбæлæм иумæ, уæлæ хохы фахсыл. 
— Æмæ йын уым скувдзыстæм, уым æгас цу зæгъдзыстæм! — 
бафтыдта Бобос. — Цæй, куыд зæгъут чызджытæ? Æви уæ хуыссæн 
йæхима* ласы? 
— Мах разы бæргæ стæм, фæлæ, иуæй, хæдзары хистæртæй ху- 
динаг у, иннæмæй, нæ дзаумæтты конд дзоныгътыл бырыны аккаг 
нæу, — йæхи бакъултæ кодта, Мæди йе 'фсымæр Бобосæн йæхимид 
кя?й равзæрста, уыцы чызг. 
' — Хистæртæ нæ зонгæ дæр нæ бакæндзысты. Уыдон ныртæккæ 
сæ тæккæ фынæйыл сты, — загъта Бобос. — Райсом цалынмæ сыстой, 
уæдмæ мах нæ хуыссæнты хуысдзыстæм. Уæлæдарæс уын ныртæккæ 
88 

æз фендзынæн. Зирæ æмæ Мæди, сымах та дзоиыгьтæ фенут, æцæг 
æнæ хъæлæбайæ. Куыд ничи нæ базона, афтæ. 
Иуцъус рæстæджы фæстæ зæронд къахыдарæсы, кусæн хæлæф 
ты, худты, телегрейкæты, кæрцыты æд дзоныгътæ чызгæй, лæппуйæ 
уыдысты хохы фахсыл. Мæй хъазыд миты салд уæлцъарыл, йæ тынтæ 
æмбæхстысты йæ тæртты æмæ уырдыгæй ферттив-ферттив кодтой. 
Бобос шампайнаг сæны авг фæсвæд миты хъæпæнмæ ныззыгъуытт 
кодта æмæ афтæ: 
— Боныцъæхтыл æй бацагурдзыстæм, кæд ма ныггуыпп кæна, 
уæд ком райхъал кæндзыстæм. Æртæ агуывзæйы та мæ кæрцы 
дзыппы. 
Алкæмæ дзоныгъ кæцæй æрхаудта, æмæ фæкъæйттæ сты. Абаци 
æмæ Зирæ фахсмæ дæр иумæ ссыдысты. Сæ хъазт, сæ циндзинад 
тынгæй-тынгдæр кодта. Стæй комы нал цыд. Йæ дзоныгъ-иу иуварс 
кæй ахаста, уыдон-иу фæфæлдæхтысты æмæ — дæлæ æхцон цъæхахст 
кæнгæ фæтулынц. Иннæтæ сыл иу сæхи худынæй схастой. Куыд тæвд 
кодтой, афтæ сæ хъарм дзаумæттæ ластой. 
Абаци Зирæйы сывæллонау дзоныгъæй рахизын иæ уагъта. Хæр- 
ды дæр æй ласгæ кодта, уый та-иу барæй дзоныгъæй асхъиудта. 
Кæс, æмæ фæтулы гæды рувасау миты рагъыл. Æмæ та-иу комы 
ныццарыдта Абацийы хъæлæсыдзаг худт. 
Бынтон хъæлдзæг худт та сыл боныцъæхты бафтыд, шампайиаг 
сæны авг агургæйæ. Нал æмæ йæ нал ардтой. Стæй уæд кæрæдзи 
сайын райдыдтой, 1^æнæ ис, зæгъгæ. Æмæ та-иу хъæргæнæджы 
æрдæм агуылф кодтой. Æвæццæгæн сæ æнæзонгæ куы федтаид, уæд 
сæ Ногбоны æхсæвы хæйрæджытæ фæхуыдтаид, дыууæрдæм афтæ 
æбæрæг разгьор-базгьор кодтой, сæ худт æмæ хъæрæй ком нæрыд. 
Бобос æй йæхæдæг ссардта. Лæппутæ дзы Ногбоны æрцыды тых- 
хæй фæйнæ банызтой æмæ ратагъд кодтой хъæуы 'рдæм. Хистæртæ 
сæ куыд нæ бафиппайдтаиккой, афтæ. Уæлæмæ æмæ дæлæмæ цæу 
гæйæ дæр æй Абаци фарста, куыд ахуыр кæны, дарддæр ахуыр 
кæнынмæ кæдæм цæуы, цавæр чингуытæ кæсы, æмæ æндæр хъуыд 
дæгтæй. Йæ зæрдæ йæм куыд дзырдта, куыд хъуыды кодта, ахæм 
дзуаппытæ лæвæрдта. Нæ йын басусæг кодта йæ бæллиц дæр, ахуыр- 
гæнæг куы суаид, уый йæ кæй фæнды. Йæ фыццаг ныхасæй йæ 
цыма зæрдач^æ банкъардта, уыйау ын цыдæр хион фæци, æви се 
4рвадæлты уазæг кæй уыд, уый тыххæй æргом ныхас кодта йемæ. 
Дзоныгъыл дæр-иу æнæфсæрмæй, куыд æй фæндыд, афтæ йæ фæ 
сарц абадт, йæ астæу ын-иу æрбахъæбыс кодта, æд дзоныгь иу æй 
миты рагъыл фæфæлдæхта. Йæ хъазæн митæн æмæ ныхæстæн кæ- 
рон нæ уыд. Кæл-кæлæй худт. Абаци дæр та-иу сывæллонау йе 4рагъы 
нуæрттыл атылд, стæй фæкъуыбылой æмæ фахсыл уызынау фæтулы. 
Фыццаг хатт ын тæрсгæ дæр фæкодта, йæ фæстæ азгъордта æмæ 
уырдыджы йæхи нал баурæдта. Мæнæ Абаци йæ къæхтыл нæ алæу 
уыд æмæ йæ нæ ацахста, уæд сæрбихъуырæйттæ кæнгæ кæм балæу- 
89 

уыдаид, хæйрæг йæ зонæг. Уый йæ йæ хъæбысы фелвæста, ныззыл- 
дта йæ, стæй йæ йæ къæхтыл авæрдта. Æмæ та сæ хъæлдзæг худт 
комы баиу. 
Хъæумæ цæугæйæ æппæты фæсте аззадысты. Хæдзармæ куы 
фæцæйхæццæ кодтой, уæд йæ ныхасыуаг фæивта æмæ хъæддыхæй 
сдзырдта: 
— Хъусыс, æз дæм горæты æнхъæлмæ кæсдзыиæн. Ахуырмæ 
æндæр ранмæ ма сфæнд кæн, кæм дæ агурдзынæн. 
— Нæ, æрмæстдæр ахуыргæнæг, биологийы ахуыргæнæг, — æнæ- 
хин дзуапп ын радта, цæмæ йæм æнхъæлмæ кæсдзæн, цæмæн æй 
хъуамæ агура, ууыл нæ ахъуыды кодта. 
Æмæ фæхицæн сты. Зирæ фæлладæй хъæццулы бын куы абы 
рыд, уæд уайтагъд афынæй. Боирæфты æвиппайды фехъал. Йæ уæлæ- 
дарæс акодта, йæхиуыл дон скалдта, æмæ йæ цыма дысои се 4рва 
дæлтæм цыдæр зынаргъ дзаума ферох, уыйау сæм асæпп кодта. Кæрты 
Бобосы фыд цыдæртæ архайдта. Цыдæрхуызы дзы фефсæрмы æмæ 
йæ æфсоны фарст акодта: 
— Мæди хæдзары ис? 
— Ног азы хорзæх дæ уæд, мæ чызг, Ног азы, уæлдæр ахуырыл 
дæ бафтауæд... Мæди нырма йæ тарф фынæйыл у. 
— Уæ уазджытæ дæр? 
— Уыдон афонмæ горæтмæ фæхæццæ кæнынц. Мæ зæрде, дысон 
æппындæр нæ бафынæй кодтой æмæ фыццаг автобусы афардæг сты. 
Зирæ фæсæццæ æмæ сагъдауæй аззад. 
— Цыма дæ цъиу атахт, уый лæуд цы кæныс, мæ чызг, мидæмæ 
ацу. 
— Нæ, нæхимæ цæуын, — загъта æмæ фæцæуæг. Йæ зæрдæ цы 
дæр æбæрæг рыст скодта æмæ йыл цæугæ-цæуын йæ къух æрæвæрд- 
та йæ зæрдæйыл, стæй хохы фахсмæ скаст: дысон фыитæ уыдта, æви 
уыдон æцæг хабæрттæ уыдысты? Фахсы митыл сæ быгъдулæджы 
фæдтæ куы ауыдта, уæд ын цыма фенцондæр. 
Абаци йæ ныхас нæ фæсайдта. Августы фыццаг фæлварæнæй 
куы рацыд, уæд æй æнхъæлмæ кæсгæ раййæфта. Афтæ алы фæлва 
рæны фæстæ дæр. Уырдыгæй та — автостанцæмæ. Хохы йæм 
æнхъæлмæ кастысты ныййарджытæ, æнæхъæн хъæубæстæ. Мæдийтæ 
та иу йæ размæ разгъордтой, цы райста, уый-иу базыдтой, стæй — 
фæстæмæ хъæумæ хæрзæггурæггаг. 
Фæстаг курсы уыд Зирæ, сæ цард куы баиу кодтой, уæд. Кæрæ- 
дзийæ та,университеты ахуыр кæнын куы райдыдта, уæдæй фæстæ 
мæ нал фæхицæн сты. Æвæццæгæн, сын фадат куы уыдаид, уæд алы 
бон дæр æмбæлдаиккой. Фæлæ дзы алкæмæн дæр йæхи хæстæ уыд. 
Зйрæ йæхи бæрнонæй æнкъардта йæ фидæны дæсныйады раз æмæ 
йæм тырныдта фылдæр базонынмæ, йæхимæ йæ ласта библиотекæ. 
Абаци йæ никуы бахъыгдардта йæ ахуыры, тыхконд æй никуы акод 
90 

та киноныв, спектакль фенынмæ дæр. Арæх-иу ын дзырдта: «Адæй 
маг йæ нысанмæ хъуамæ йæ риуæмбæрц цæуа, æнæ нысан адæймаг 
пъырыпъыфау афтид у. 
Куыст бирæ уыд Абацийæн. Рынчынтæй йæ арæх не 'вдæлд Зи- 
рæимæ атезгъо кæнынмæ. Дыууæ-æртæ боны-иу æй куы н<æ федта, 
уæд йæхицæн бынат нал ардта. Зирæмæ æнæ Абаци цард кæсын 
райдыдта æгъуыз, æнæмидис. Урс халат ыл хорз фидыдта. Цыдæр 
бæрнондæр дзы зынд. Рыичындоны йемæ бирæ нæ фæстиат кодта, 
æмбæрста, йæ зæрдæ куыстмæ кæй æхсайы, æмæ-иу йын уайтагъд 
загъта: 
— Автобусы æрлæууæнмæ мæ ахæццæ кæн, стæй — фæстæмæ. 
Уæд та рынчынтæй исчи фæтыхст. 
— О, раст зæгъыс. Бæрнондзинад æнкъарын хъæуы. Уæлдайдæр 
мах куысты — мах фæдисæттæ стæм. 
Фæлæ-иу, кæд цыфæнды тагъд кодта, уæддæр æй, цалынмæ ав 
тобусы сбадын кодтаид, уæдмæ иунæгæй ницæй тыххæй ныууагъта 
ид. Абаци æнкъардта кæрæдзимæ сæ цыдæр тых кæй æлвасы, кæрæ 
дзийыл сæ кæй бæтты. Уыцы тых кæны бонæй бои фылдæр, хъомыс 
джындæр. 
Зирæйы нæ фæсайдтой йæ хъуыдытæ. Æрцыд уыцы бон, уыцы 
сахат, уыцы уысм. Иумæ здæхтысты æмдзæрæнмæ Тырчы былæй. 
Абаци цæуылдæр тыхст, ницы дзуры, йæ рæмбыныкъæдз ын ныл 
хъывта, йæ цыд фæсабыр кодта, стæй загъта: 
— Уарзгæ дæ кæнын, уый зоныс? 
— О, — сирвæзт йæхицæй дæр. 
— Уæдæ йæ зон* 
Зирæ ныххудт. ^ 
— Цæуыл худыс? 
— Æз дæ уарзын, уымæй мæ цæуылиæ фæрсыс? Æви дæм ме 
4нкъарæн нымады нæу? 
Абаци фæуыргъуыйау æмæ бакодта: 
— Ды... Ды мæ иæ уарзыс, зæгъынмæ хъавыс? 
— Нæ дæ уарзын! — сдзырдта Зирæ æмæ йын йæ русæн аба 
кодта. 
Уый фæстæ... Уый фæстæ ныхасыл æлгъин Абаци фæкъæртт. 
Йæ зæрдæ бынтондæр райхæлд. Æвæдза, цас тыхтæ æпкъарæнтæ 
æмбæхст ис адæймаджы миддунейы æмæ сын сæ ауæзт равдисын 
йæхæдæг дæр куыд нæ зоны! Абацийæн сæ феуæгъд кодта йæ уар- 
зондзинад, æмæ рагуылф кодтой. Йæхицæн ын зæгъын цы нæ æнтыст, 
уый фыста йæ писмоты. Фыццаг хатт æм 8-æм Мартъийы бæрæг- 
бонмæ цы фыстæг æрбарвыста, Зирæйæн дзы уымæй зынаргъдæр 
ничи у. Хуымæтæджы йæ æнæкæсгæйæ кæрæй-кæронмæ нæ зоны. 
Æмæ та иу æй цыма йæ къухæй лыстæг дамгъæтæй фыст кæсы, уыйау 
йæхицæн дзурын байдыдта: 
«Уалдзæг æрцыд, æмæ та базмæлыд æрдз. Уалдзæджы фидиуæг — 
91 

малусæг миты фæзгъæрты æхсæнæй йæ лыстæг къубал сдардта, йæ 
цъæх цæстытæй ныккомкоммæ, арвмæ кæсы, йæ дидинсыфтæ ивазы 
хурмæ. Уый йæ узæлгæ, уарзгæ рæвдауы. Хъару дзы бауагьта, æхсæ 
вы сатæгæй дæр ын тæссаг нал у, — ныфс æмæ йын цæрæнбон радта. 
Цæрæнбон! Хæрзцыбыр рæстæгмæ. Фæлæ рæсугъд æмæ уæлмонц 
бæллицтæйдзаг. Уыцы цыбыр рæстæгмæ æххæстæй банкъары царды 
ад, йæ æхсызгондзинад æмæ маст, йæ рæсугъддзинад æмæ гуымиры 
ахаст, йæ рæвдыд æмæ дæрзæгдзинад. Стæй, цæргæс тæхгæйæ куыд 
æрхауы, афтæ æиæнхъæлæджы æрбайсæфы. 
Æрбайсæфы. Фæлæ цас ции æмæ рæсугъддзинад ныууадзы йæ 
фæстæ. Æрдз ног азы хуыз æмæ конд, хъомыс æмæ змæлд фыццаг 
дæр уый хуыз æмæ кондæй равдисы. Арвау — цъæх, гуырвидауц 
чызгау — тасаг, адæймаджы хъысмæтау йæ цард кæд аскъуыйдзæн, 
уый нæ зонгæйæ, нæ æнкъаргæйæ, йæ дондзаст цæстытæй фæнуазы 
царды ад: хуры тынты æхцон узæлд, райгуырæн зæххы сой. 
Малусæгау зæрдæйы уазал æнкъарæнты æхсæнæй рарæдывта мæ 
уарзт дæр. Уалдзыгон хуры тынау ахъардта мæ уæнгты, уалдзæг 
æрдз куыд базмæлын кæны, афтæ сæ базмæлын кодта, стæй цырен 
артау ныггуыпп кодта æмæ мæ судзы, судзы... Судзы мæ æгъаты- 
рæй, æнæрлæугæ. Басудзын дзы æмæ та фениксау фæныкæй сыстын 
иоджы тыхджындæрæй... 
Абацийы хъæрзынмæ фесхъиудта æмæ йæ бынатæй фестад. 
Æргуыбыр æм кодта, йæ тугæрхæм цæф ын сгары. 
Абаци сабыргай йе муд æрцыд. Зирæйы къухæвнæлд банкъард- 
та, йæ узæлæн ныхас фехъуыста, фæлæ дзуапп раттын йæ бон не 
сси. Йæ къæхты уыиæр ын айхъуыста, стæй та — дуары хъæр. Аба 
ци хъусы къæхтыхъæр. Цымæ мын дохтыр зонгæ нæу, зæгъгæ, 
æнхъæлмæ кæсы, кæд æй суындзæн, уымæ. Дохтыр иæ — Зирæ сы- 
вæллон чызгыл хæцгæ æрбацæуы. Æрлæууыдысты йæ разы. 
— Аба, мæиæ дæм Зæли дæр æрбацыд. Исты ма йæм сдзур. На 
найы æнгæстæ нæу? Нæхи нанайы? 
«Зæли.„ Мæ хъа»бул, — йæ цæссыг фемæхст. — Æз дæ ницæйаг 
баба дæн. Йæ хъæбысы бадынæй, йемæ ныхас кæиын æмæ тезгъо 
кæныиæй кæмæн иæ бафсæстæ, фаг дæ чи иæ барæвдыдта, уый. 
Дæумæ йæ нæ равдæлд. Афтæмæй йæ бинонты цард бахъахъхъæнын 
Нс-е бафæрæзта. Йæ иунæг хъæбулы фарсмæ балæууын, ныр дæм 
сдзурын дæр, рæвдауæн ныхас скæнын дæр мæ хъару куы иал у. 
Æмæ мæ кæд нал хъуыды кæныс, кæд мæ ныхас дæ хъустыл нæ 
уайы, уæд дæ цæстыты раз цæргæ цæрæнбонты афтæ баззайдзынæн... 
Гобийæ, къуыттыйæ, цæфтæ æмæ тугæрхæмтпей. Иæ. Æз ме сæфты 
къахыл раджы ныллæууыдтæи, мæ адзалмæ мæ кодта æмæ йæм мæиæ 
æрхæццæ дæи. 
' Зирæ зæрдæйæ æмбæрста Абацийы мидкатай, уыдта йын йæ дон 
дзаст цæстытæ, йæ цæсгомы æнцъылдтæ æддæг мидæг куыд рацу- 
бацу кодтой, уый, йæ æнæбоидзинад æмæ чызджы иуварс ракодта. 
92 

Зæли дзы йæхи атыдта, сынтæджы *рдалм базгъордта, йæ фыды раз 
йæ зонгуытыл æрхауд æмæ йæм йæхи баивæзта. 
— Баба!.. — ныккуыдта йæ хъæла^сыдзаг. 
Абаци фесхъиуæгау кодта, буар химидæг ныррыхыд, стæй йыл 
рис арты æвзæгтау алырдыгæй схæцыд, æмæ фæлмы асмæйы цыдæр 
фæци. Нал базыдта: чызг æмæ ма мад цы фесты. 
Хъысмæт, цæй æгъатыр дæ. Царды бон дын куыд ницы у, — 
хъуыдытæгæнгæ бадт Зирæ Абацийы уæлхъус. Цы бæллицтæ, фæндтæ 
æмæ тыриындзинад уыд, нырйæ разы фезмæлын, сдзурынхъом дæр 
чи нал у, уыцы адæймагмæ! Иæ хъару кæуылты æххæссыд! Ирысто- 
ны къуымты йæ кæм нæ зыдтой, ахæм нæ уыд. Тæригъæд ын кодта, 
тыхст ыл. Йæ зæрдыл æрбалæууыд йæ ныхас: «Цæрын зын у, фæлæ 
кæд уыд лæджы цардæй цæрын æнцон!», фæлладæй, ссæстæй-иу ацы 
ныхасæй йæхицæн ныфс авæрдта. Йæхицæн дæр æмæ Зирæйæн 
дæр. Цæрын ын зын уыд, фæлæ йын йæ зындзинæдтæ ницæмæ дар- 
дта Зирæйы цур. Ацы хъуыды йын цал æмæ цал хатты загьта. Æхсыз 
гон ын-иу уыд. Æгайтма, йын цыдæрхуызы рог кæны йæ царды уæз. 
Æмæ йæхиуыл нæ ауæрста. Æхсызгондзинад хаста йæ лæггад сæ 
дыууæйæн дæр. Кæрæдзийыл æрхъæцмæ нæ хъæцыдысты, кæрæ- 
дзийы рисæй рыстысты, кæрæдзийы цинæй цардысты. Кæрæдзийæ 
сæм, æгæр-мæгуыр, æмбæхст хъуыдытæ дæр нæ уыд. Изæрыгæтты 
фылдæр хатт уыдысты сæ уаты иумæ. Кæрæдзийæ не 'фсæстысты, 
кæрæдзийæн сæ ныхæстæ зæгъын сын нæ баитыст, кæрæдзийæн лæг- 
гад кæныиæй нæ бафсæстысты. Уæлдай æнувыддæр та йыл, æнхъæл- 
цау куы баци, уæд уыди Абаци. Йæ алы фезмæлдмæ дæр ын йæ хъус 
дардта, сывæллоны фæрсæгау æй иудадзыг фарста йе 'нæниздзина 
дæй, йæ зæрдæйы чемæй, мидсусæг сагъæстæй. Æрхъæцмæ йын нæ 
хъæцыд йæ ацыд, йе 'рбацыдыл. Æцæг, цы хуыидзæн, цы хуызæн 
уыдзæн, ууыл-иу бирæ фæныхас кодтой. Дыууæ номы равзæрстой. 
Лæппу æмæ чызджы нæмттæ. Фæлæ хуызæнæй кæй хуызæн уы 
дзæн, уый куыд равзæрстаюской! Сæ алкæй дæр фæндыд иннæйы 
хуызæн куы уаид. Абаци дзы куы федтаид Зирæйы рæсугъд цæс- 
тытæ, æрфгуытæ, былты æвæрд, Зирæ та — Абацийы раст фындз, 
роцъо, æмраст ных. Æмæ-иу сæ ныхасы цынæ хъуыды февзæрд. 
Фæстагмæ-иу сæ ныхас хъазын æмæ худынмæ, кæрæдзийыл узæ 
лынмæ рахызт. 
Нæ. Кæйдæртау мæлæтæй нæ тарст æнхъæлцауæй Зирæ. Мæлæт 
æдых у ахæм уарзондзинады цур. Зыдта: иæ йыл фæтых уыдзæн. 
Фæлæ иу æнамонд хабæрттæ, арæг сылгоймаджы зындзинæдтæ, цард 
æмæ мæлæты æхсæн кæй вæййы, уыдæттæ куы фехъуыста, уæд-иу 
зæрдæйы арфы кæмдæр æнтъыснæг æнкъарæн фæзынд. Æмæ иу уай- 
тагъд йæ хъуыдыйы февзæрд Абаци: «Цы фæуыдзæн мæ фæстæ? 
Фæлтау уыцы бон мæ уатæй куы иæ рахызтаин, ка*ннод нæ къæ- 
сæрыл мæ къах куы асастаид. Базармæ ацыдтæн. Дыргътæ, хал 
сартæ алхæдтои æмæ автобусы æрлæууæнмæ ратагъд кодтон. Æрлæу 
93 

уæны дыууæ усы тыхст ныхас кодтой, æмæ сæм куыддæр, бар-æнæ- 
бары æрыхъуыстон. Иу дзы æнкъардхуызæй йæ рынчыныл сагъæс 
кодта. Рынчын æмæ ды. Уæ иудзинады хъуыды мæм раджы ныффи- 
дар. Дæ «рисæй» мæ фæрынчын кодтай. Æвæццæгæн, сæ ныхæстæм 
къæрцхъус уымæн уыдтæн. Автобусы дæр сæ уæлхъус лæуд фæдæн. 
Фæлтау мæ хъустæ куы бакъуырма уыдаиккой. Нæ, уæддæр æй мæ 
зæрдæ зыдта, æмбæрстон цыдæр кæй кæныс, дæ мидтæрхон дын 
æнцойдзинад кæй нал дæтты, мæстыгæр кæныи райдыдтай, хæдзар 
дын нал уыд, нозтджынæй цыдтæ. «Кæд мыл суæлæхох ис, кæд æндæр 
искæй...?» — фарстон мæхи. Дæ къух искæй фæллоймæ батасыд, 
гæртæмттæ исын райдыдтай, уый мæ фæсонæрхæджы дæр нæ уыд. 
Уыцы устытæй дæ ном куы фехъуыстон, хорз, хорз дæ куы кодтой, 
уæд ма мæнæй амондджындæр исчи уыд! «Æз йæ цардæмбал дæн», 
— сдзурын дæр ма мæ бафæндыд, фæлæ мæхи баурæдтон. Уæззау 
зонд мыл фæтых. Мæ уд йæ нывонд, уæззау зондæн. Дæ худинагæй 
мæхи кæй бамбæхстон, уый тыххæй нæ. Ды дæр уымæй куынæ фæ- 
иппæрд уыдаис, уæд дæ рог зонд йæ фæдыл нæ асайдтаид, æмæ 
автобусы дæ сæрыл дзæгъæл гæрæхтæ нæ кодтаин». 
Устытæм æртыккаг æрбаиу. Зонгæ сын уыд, бацин ыл кодтой. 
Кæрæдзи афæрстытæ кодтой, æмæ сæ ныхас рынчыныл банцад. Дæ 
кой та сæм рауад. 
— О, о, уымæн æй фенын кæн, — ныхас йæхимæ айста æрбацæ 
уæг, — Мæскуыйы дæр хуыздæр дохтыр не ссардзынæ. Хион цæсты 
нæ ахады, æндæр уымæн цы къухтæ ис, уый куы зонис! Йæ ирвæ- 
зынгæнæг æй иу æмæ дыууæ иæ хоны. Мæскуыйы дæр æй зонынц. 
Уырдæм йæ рынчын чи акæны, уымæн æргом фæзæгьыиц «Уæхимæ 
диссаджы дохтыр куы ис, уæд ма ардæм цæмæ цыдыстут? Фæндаг 
гаг æхцатæ хардз кæнынмæ?» Фæлтау уыцы хæрдзтæ уымæн ратт 
æмæ дын дæ рынчынмæ хуыздæр æркæсдзæн. 
— Æмæ айсдзæн? 
— Айсдзæн. Æмæ чи нæ исы! Абаци дæр исы. Исы, исы... Иу 
æмæ дыууæйæ нæ райста. 
Уыцы ныхæстæ фехъусгæйæ, æдзæммард куыд иæ фæдæн. Мæ 
зæнгтæ адон сты. Стæй мæ маст фемæхст: 
— Хорз ус, адæмыл тугтæ цæмæн мысыс? Дохтыр гæртамисæг 
куыд хъуамæ уа, уæлдайдæр ахæм хорз дохтыр? 
— Мæ хойыхай, нырма æрыгон дæ, царды цæуæпты нæма ацыдтæ, 
адæмы хорз нæма базыдтай æмæ сæ сæрыл дзæгъæл гæрæхтæ ма 
кæн! Уæда* ма йын йæ усы бафæрс, дæ лалг дæм изæры гæртам цас 
æрбахæссы, дæ цацатæ æмæ бибитæ цæмæй æлхæныс, зæгъгæ. Йæ 
бон кæмæн куыд у, афтæ иннæты стигъы. Адæм тæригъæд нæ зо 
нынц. 
— Уый ды нæ зоныс тæригъæд æмæ адæмыл фыдракæндтæ мы- 
94 

сыс, чъизи сыл калыс! — нæ ныхас куы адæргъвæтин уа, уымæй 
цæмæдæр гæсгæ фæтарстæн æмæ æрлæууæны рахызтæн. 
Суанг изæрмæ, де 4рбацыдмæ мæ къух ницавæр мимæ æртасыд. 
Мæ хъуыдытæ мын мæ уд æрдуйæ нарæгдæр скодтой. Хъуыды ма 
кæныс, дæ дзыппы мин сомы куы разынд, уæд сыл иумæ куыд фæ- 
маст кодтам. Уыдонæн карз тæрхон, бæргæ, рахастам, иæхимæ сæ 
не 4рбауагътам. Æмзонд, æмдыхæй. Фæлæ дыл уый фæстæ цы æрцыд? 
Хæйрæджы хойрагæй дæхи куыд фæхъæстæ кодтай? Дæ лæгдзинад, 
дæ намыс фæтасын куыд бауагътай? «Цæрын зын у, фæлæ кæд уыд 
лæджы цардæй цæрын æнцон?» Уæд дæ зындзинад куыд басаста, 
куыд? Фæтых дыл! Стæй та — мæныл. Цард ивылд донæй уæлдай 
нæу, йæ развæд иу фидар куы арæмудзы, уæд ын иниæ атонын 
æнцондæр вæййы. Ды уыдтæ фыццаг фидар, æмæ дæ йæ разæй куы 
айста, уæд ма мæнæн йæ ныхмæ фæлæууын, æндæрæрдæм æй азда 
хын цæй бон уыд! Æгæр лæмæгъ дын разындтæн, æгæр. Царды 
уылæн мæ уайтагъд дæ цурæй иуварс ныззыгъгъуытт кодта. Æндæр 
дæ фарсмæ куы иыффæрæзтаин, уæд дæ абоны уавæрмæ не *руагъ- 
таид «де 4нусон уарзон», «дæ хæххон сæгуыт». 
Мæ ныхас æгæр карзæй райдыдтон уыцы изæр. Уый фæстæ ма 
йыл бирæ фæфæсмон кодтон, фæлæ... Нæмыг топпы дзыхæй куы 
атæхы, уæд ын фæстæмæ раздахæн нал ис. Ды тынг фæкъæмдзæстыг 
дæ. Цы дзуапп раттаис, уый нæ зыдтай. Фæндыд дæ, мæ ныхасæн 
уыцы уысм кæрон куы скодтаи^, уый. Фæлæ мæсты сылгоймаг йæ 
ныхас æрдæгыл аскъуыныиы бæсты йæхи дæр амардзæн. Йæ сæры 
цы фæмидæг уа, йæ зæрдæ йа*м цы сдзура, уыдон уайтагъд хъуамæ 
хурмæ ракала. Фæлтау сыл уый фæстæ цасдæр рæстæг, кæнæ мæнау 
йæ цард-цæрæнбонты дæр фæсмон кæндзæн. 
Фæсмон кæнын, фæсмон, мæ удлæууæн, мæ ныхæстыл, сывæл- 
лонмæ куыд ныууырдыг уай, афтæ дæм кæй ныууырдыг дæн, ууыл. 
Фæсмон кæнын мæ рацыдыл, иу хатт ма дæ фембæлдмæ цæуылнæ 
бацагуырдтон, ууыл. Зонын, уыцы фембæлд та нæ кæй баиу кодтаид, 
æмæ абон кæрæдзийæ æрмист нæ уаиккам. 
Райдианы дæм мæ загъд ныхас диссагау каст. Стæй дæ гæзæмæ 
мидбылхудт цыдæр фæци, дæ цæстæигас мæ æмбæхсын райдыдтай. 
Æз дæ къуызгæ ныхас-дзуаипы æнкъардтон сывæллоны æнæхиндзи- 
иад. Æмæ кæд дæ алы æргом ныхас дæр мæ зæрдæ кæрдихтæ кодта, 
уæддæр мын-иу кæмдæр, цыдæрхуызы æхсызгон уыд де 4ргомдзи- 
иад. Иннæмæй та дын тæригъæд кодтон, мæхи æфхæрдтон: дæ су- 
сæгдзинæдтæ дын æвæндонæй кæй дзурын кæнын, зын дын ка*й кæ- 
нын. Афæидыдис-иу мæ дæ хъæбысы абырын, æппæт дæр ферох 
кæнын, фыдфыиау сæ фæсурын. 
Дæумæ иу рæстæджы хорзау фæкаст мæ уайдзæф, дæ уавæр дæ 
æндон тæлыйау æрбалхъывта æмæ йæ цыма атонынмæ хъавыдтæ, 
уыйау рамæсты дæ æмæ скалдтай: 
— О, о, исын! Дæттынц мын, æмæ исын! Кургæ никæмæй кæ 
95 

нын! Сæхæдæг, сæхæдæг!.. — чысыл фæсабыр дæ, хъуыдыты аны- 
гъуылдтæ. — Акæс-ма, чи нæ исы. ГАИ-йы кусæг фæндаджы тигъыл 
лæууы æмæ шофырты стигъы, дзидзауæйгæнæг, йæ фындз ныссæр- 
фын рæстмæ чи нæ зоны, ахæм базаргæнæг æлхæнджыты сайы æмæ 
рог машинæты хицæуттæ систы. Афтæ иннæтæй дæр кæмæн йæ амал 
куыд у... Æз стигъгæ, сайгæ нæ кæнын. Мæнæн тыхæй дæттынц. 
Мах дæр машинæ... 
— Нæ мæ хъæуы ахæм машинæ! — срæдывта мæ риуæй. — Зынд- 
гонд дохтыр йæ цард аразы... Æдзæсгом базаргæиæг æмæ стыр фæн- 
дагыл тыхгæнæгмæ гæсгæ. Худинаг æмæ кæуинаг! Мæнæн демæ 
иумæйагæй ницы ис. Мæнæ кæимæ цæрын?! Раздæр дæр ахæм уыдтæ, 
æви дæ дыууæизæрастæу хæйрæг фæсайдта? Дæ уды фарн, дæ на 
мыс цы фесты? Дæ рынчынтæм та цы цæсгомæй ракæсыс? Гæртами- 
сæг, абырæг!.. «Цæрыи зын у, фæлæ кæд уыд лæджы цардæй цæрын 
æнцон» — сфæзмыдтон дæ. — Дæ хуызæттæн æнцои у. Æмæ дзы 
цæр. Æцæг мемæ нæ! 
Цæуыныл ныллæууыдтæн. Зæлийы уæлæдарæс аивтон, чемоданы 
цыдæртæ атымбыл кодтон æмæ арæвдз дæн дæуæй ахицæнмæ. Дæ- 
уæй, йе 'рбацыд æмæ йæ ацыдыл æрхъæцмæ кæмæн нæ хъæцыдтæн, 
йæ дзыхы сныхас мын мыдау адджын кæмæн уыд, мæ амонд æмæ 
цард æнæхъæнæй дæр кæй номимæ баст уыд, уымæй. Цæй цыбыр 
зонд æмæ тæвдтуг дæ сылгоймаг! Дæхи бауром — зæгъын дæхицæн 
нæ зоныс. Æмæ рамбулыс фæсмон. Мæ хуызæн фæсмонгонд уæ мачи 
фæуæд, мæ хотæ! 
Ды лæууыдтæ мадзурайæ. Мæ фæстæ дæ цæстытæ зылдысты, 
лæгъстæ мын кодтой, ма ацу, зæгъгæ. Æз сæ нæ фиппайдтон, иу хатт 
сæ Ногбоны æхсæвы куыд нæ уыдтон, афтæ. Уæд ме 'взонгдзинады, 
æвæлтæрддзинады, ныр та — маст æмæ æгъатырдзинады аххосæй. 
Цард хъуымбалайы сыфæй уæлдай нæу — иу æрдыгæй фæлмæн, 
иннæ 'рдыгæй — дæрзæг. Мæнмæ йæ дыууæ фарсы дæр равдыста. 
Банкъардтон ын йæ фæлмæн æхцоидзинад æмæ дæрзæг гуымиры 
ахаст дæр. 
Куыд ацыдтæн дæуæй, куыд?.. О, мæ Дунескæнæг! Мæ акъах- 
дзæфы хъомыс мын цæмæннæ байстай?! Уадз æмæ мæ къæхтæ йæ 
къæсæрыл фæдыдагъ уыдаиккой, мæхи ныппырх кодтаин, æмæ мæ 
мæ амондаразæг фæстæмæ мидæмæ йæ хъæбысы бахастаид. Мæ буа 
ры рис, йæ бавнæлд мын мæ уды рис фæкъаддæр кодтаиккой, мæ 
маст æрцыдаид, æмæ нын йæ сагъæс иумæйаг суыдаид. Иумæ йыл 
фæтых уыдаиккам. Иумæ йæ фæсырдтаиккам, æмæ абоиы цъысымы 
нæ бахаудтаиккам. 
Ацыдтæн дæ бынтондæр. Æдылы, æнæзонд сылгоймаг. Дыккаг 
боН куыд изæр кодта, афтæ мæхицæн бынат нал ардтон. Мæ хъуы- 
дыйы дзæгъæлтæ кодтон — де 4рбацыдмæ æнхъæлмæ кастæн. Мæ 
мидзæрдæйы де 4хсæвæрыл тыхстæн, цы бахæрдзынæ, зæгъгæ. Комы 
96 

мæ ныййарджытæм кæй дæн, уый мæ-иу æрбайрох, хæхты æгайд 
аивдзинад нал уыдтон. Æхсæв-бонмæ мæ цæстытыл цъынд не 4рхæ- 
цыд, мæ хæкъуырцц кæуынмæ-иу Зæли фестъæлфыд. 
Рæстæг хъæнтæ дзæбæхгæнæг, фæлм æвæры уарзондзинадæй 
фæстæмæ алцæуыл дæр. Сабыргай ахуыр кодтон мæ уавæрыл, æрмæст 
зæрдæ хъæдгомау рыст. Арæх æй агайдтой Дзыцца æмæ Баба — 
мысыдысты дæ. Фарстой мæ, не 4хсæн цы бæллæх æрцыд, уымæй. 
Цы дзуапп сын хъуамæ раттаин. Дзырдтон сын, нæ цард нæ ацыд, 
зæгъгæ. Фæлæ сæм уый æххæст дзуапп нæ каст, æмæ дæ фæзындмæ 
æнхъæлмæ кастысты. Æнхъæлмæ дæм кастыстæм мах дæр, æз æмæ 
Зæли. Ахæм бон æмæ æхсæв ныл не скодта, дæ кой нæм кæд нæ 
рауад. Фæлæ дæу дæ бæрнон куыстæй нæ равдæлд, мæн та мæ сæры- 
стырдзинад къуылымпы кодта. Нæхи фыдæнæн, не 'намондæн, не 
'нкъарæнтыл æндзыг бахæцыд, кæлæнгондау нын кæрæдзимæ фæн 
даг нал уыд. Баба æмæ Дзыцца дæ сæ мæгуыры бон куы базыдтой, 
уæд мæм хатын райдыдтой: «Кæдмæ афтæ баддзынæ? Цалынмæ æры- 
гон дæ, уæдмæ дæ фидæныл ахъуыды кæн, дæ амонд ссар, Зæлийы 
мах схъомыл кæндзыстæм». Дзурджытæ дæр мыл фæзынд. Фæлæ, 
дæу чи базыдта, уый ма æндæрмæ куыд хъуамæ фæцыдаид! дæу 
мысгæйæ, æцæгæлои хæдзары йæ уды хъиутæ хæрынмæ? Йæхи фыд- 
дæрагæн?.. 
Палатæйы дуар æрбазыхъыр. ^ирæ фестъæлфыд, йæ бынатæй 
фестад. Мидæмæ хъавгæ къахдзæфтæ кæнгæ æрбахызт, Абаци фæс- 
таг операци цы лæгæн скодта, уый ус. «Цымæ цæмæн æрбацыд, цы 
фыдуац æрбахаста? Зирæ, ма мæм æй æрбауадз. арвит æй!» — ныхъ- 
хъæр кæнын æй фæндыд, фæлæ йæ бон не сси. 
Зирæ йæ мидæгдæр кæны. Ус сынтæгæй дæрддзæфгомау æрлæу- 
уыд æмæ Зирæйæн ныллæг хъæлæсæй цыдæртæ дзуры. Абаци сæ нæ 
хъусы, фæлæ сæ йæ цæстæнгас нæ исы. Йæ рынчын цы баци, уый 
базонын æй фæнды. Ныхас куы фесты, уæд æм Зирæ æргуыбыр 
кодтаæмæ дзуры: 
— Аба, базыдтай йæ. Операци цы лæгæн скодтай, уый ус у. Буз- 
ныг зæгъынмæ дæм æрбацыд. Йæ цардæмбалы йын мæлæты дзæм- 
бытæй байстай. Операцийы фæстæ, дам, дур æддæмæ ацыд æмæ 
бæрæг фæдзæбæхдæр. Йæхæдæг дæр дæм а дыууæ боны зындзæн, 
йæ къахыл куы слæууа, уæд. 
Ма мæм æрбацæуæд, æз ын мур дæр ницы баххуыс дæн. Мæ 
ныфс нæ бахастон уырг алыг кæнын, — стыхст Абаци йæхимид, 
хардзау æм æркаст, дур раиртасын йæ къухы кæй нæ бафтыд, уый. 
Ус нымдгæнгæ йæ чысыл хызыны йæ къух ауагъта. 
— Афтидæй йæм æрбацыдтæн — Зирæйы хъæр ныхас фехъус- 
гæйæ, фæхъæрдæр кодта йæ ныхас, æмæ йæ Абаци хъусын райдыд- 
та — Хæрынхъом куы фæуа, уæд ын адонæй истытæ алхæндзынæ,— 
æхцайы тыхтон бадаргъ кодта Зирæмæ. — Æнæ уый дæр ын йæ 
7 Цгьойты Хлзби 
97 

фыдæбоны тыххæй бузныг нæ загътам. Нæ лæг мæрдтæй уый къух 
ты руаджы раздæхт. Йæ нывонд мæ сæр. Дæхи фæндиаг дын тагъд 
адзæбæх уæд. 
Зирæ, æхцаты тыхтон фенгæйæ, афæлурс. Цы ма акæна, уый 
нал зоы. Суыргъуыйау. Адæймаг судзаггаг зианы хабар куы фехъу- 
са, уыйау сдыгъуырццæг. 
— Нæ!.. — цыдæр тыхтæ уынæр ратыдтой Абацийы риуæй, æмæ 
дыууæ усы фесхъиудтой, феуæгъд сты сæ мидхъуырдухæнæй, ка- 
тайæ. Æввахсдæр æм балæууыдысты. 
— Аба! Аба! Ды сдзырдтай? Сдзурын дæ бон баци. О, Дунейы 
фарн, кæд дæм адæймаджы куывд æмæ лæгъстæ искуы фехъуыст... 
Дæ азарæй мæн басудз, уымæн та цæрæнбон ратт! 
Абаци йе 'нусон уарзоны фæстаг ныхæстæ хъусгæ дæр нал фæ- 
кодта. Йæ хъæлæс азæлдау дардæй-дарддæр кодта, стæй йæ хъусты 
æгуыппæгдзинад ныббадт, цæсгомыл хид рафаста, буар иууылдæр 
судзгæ рыст скодта. Салр цыма нæмыджы цæфæй цæрдуд хуынкъ 
фæци, æмæ йын йæ нуæрттæ йæ фæдыл ласы, уыйау ын сæ цыдæр 
тых ивазы. Зæрдæ цалдæр рæхуысты иыккодта æмæ фæхъус. Стæй 
сæрымагъзы судзгæ стъалытау зынджы стъæлфæнтæ хауын райдыд- 
та. Сæ дыдзы рухсмæ талынг къæлидоры размæ цæуы Абаци. Дис- 
саг, йæхи иуварсæй уыны. Цæф нæ, бæстытæ дæр нал у. Фæлæ 
цымæ æвæндонæй кæдæм араст. Фæстæмæ ракæсын, раздæхыны 
хъомыс ын цæуылнæуал ис? Æбæрæг тых æй схойы размæ. Цалдæр 
къахдзæфты ма æмæ йæ развæд нал суындзæн. Саудалынг æй карды 
комау ахауын кодта. Иу, дыууæ, æртæ къахдзæфы ма — æмæ тары 
амæттаг бауыдзæн. Стыхст: «Куырмæджы размæ куыд цæудзыиæн?» 
Стæй февзæрд йæ сæры: Уый адзалы фæндаг у!.. «Афтæ дын хъæуы, 
Абаци!» Æмæ тынгдæр асанчъех кодта сау мæйдары хъæбысмæ. 
<г^<^ 

а» ÆНАХУЫР ФИДЫД ^ 
Ацы хабар æрцыд Ирыстон Уæрæсемæ баиу кæныны размæ, ирон 
адæм ма хæхбæсты хъизæмар цардæй сæ бонтæ куы тыдтой, уæд. 
Уæлхох быдыр. Хъомвос æмæ бæхты рæгъау батыгуыр сты иу 
фæзы. Бæхтæй иутæ хизгæ кæнынц, иннæтæ ривæд кæнынц лæу- 
гæйæ. Иуæй-иутæ дзы сæ къубæлттæ кæрæдзийыл дзуарæвæрд скод- 
той æмæ лæугæйæ рæдзæ-мæдзæ кæнынц. 
Хъом æмæ фос тъæпæн хуыссынц цъæх нæууыл, æмæ ма дзы 
кæцыдæртæ сынæр цæгъдынц, иннæтæ тарф фынæй баисты. Мæй 
сыл йæ зæрин тынтæ луары, йæ цалхыд^агæй æрцауындзæг сæ сæрмæ. 
Сæ фæйнæфарс дыууæ егъау фыййау куыдзы. Сæ хъустæ лыг, къу- 
датæ. Къæбылайæ сын сæ ахауын кодтой, цæмæй сын стырæй сыр- 
димæ æицондæр хæцæн уа — сæ хъустæм æмæ къæдзилмæ сын лæбу- 
рынц. Æмæ уыдоны рисæн куыдз нæ фæразы. 
Рæстæг æмбисæхсæвæй фæкъул. Æппæт дæр у сабыр. Æрмæст 
чысыл серка куыдз æнцой нæ зоны. Æхсæв фос баргонд кæмæн вæй- 
йынц, уый — бæзæрхыг, саджы фисынтыл амад Артуд — йæхицæн 
цы халагъуд сарæзта, уый алыварс цыдæр зарæгæн хъырнгæ рæстæ 
гæй-рæстæгмæ æрзилы. Хуыссæг нæ хæцы Артудыл дæр, зæрдæ цæ 
мæдæр æхсайы, æмæ серка куыдзы рæйдмæ йæ хъус дары. Сырдæй 
тæссаг куы вæййы, уæд æй фыццагдæр уый базоны — Серка, стæй 
иыффæдис кæиы, йæхæдæг бамбæхсы. Фæдисы та абырсыиц æртæйæ: 
дыууæ егъау куыдзы æмæ Артуд йæхæдæг йæ хъыримагимæ. Уай- 
тагъд кæмтты уæлвоигæй айхъуысы куыйты бæзджын рæйд, стæй та 
хъыримаджы нæрын. Сæ фосы алыварс æрзилынц, æрбангомдæр сæ 
кæиынц æмæ сæм сæ цæст суанг боиы рухсмæ фæдарыиц. 
Артудмæ хъыримаг кæй ис, æхсæв æй уæлхох хизæнты иунæгæй 
дæр уымæн ныууадзынц. Хъыримагæн æрмæст йæ хъæрæй дæр сæр- 
гой фæвæййыиц бирæгътæ,арс дæр хъуырхъуыргæнгæ аздæхты йæ 
фæндагыл. Йæ Баба йын æй Мадзарæй схаста. Уырдæм дыккаг хатт 
нæмгуытæ, тоипыхос æмæ æндæр дзаумæттæ хæссынмæ куы ацыд, 
уæд фæстæмæ нал сыздæхт, цыдæр фыдбылыз ыл æрцыд. Æмæ хæ- 
дзары уæз, бинонты царды мæт, сагьæс йæ мадыл æрæнцад. Уый, 
99 

цалынмæ Артуд нæ ралæг, уæдмæ. Уымæй размæ дæр æхсæр- 
дæсаздзыдæй хосгæрдæг, хъæддзау æмæ фыййауæн бæззыд. Йæ кæ- 
стæр Алæгыл дæр ныр фынддæс азы цæуы æмæ Æнайæн цумайы 
лæппу басгуыхт. Алæг ном дæр ыл уый авæрдта. Куыд тагъд мын 
алæг ис, зæгъгæ. Йе 'цæг ном, йæ номæвæрæн куывды йыл цы ном 
сæвæрдтой, уый та Соси у. Æниу йæхи ном дæр йæ мады æвæрд у. 
Цумамæ æнæзивæг кæй уыд, куысты, хъуыддаджы фыцгæ кæй кæны, 
уымæ гæсгæ-иу мад арæх дзырдта: «Ай арт уд у, арт уд! Йæ фезмæл 
дыл цæст нæ хæцы...» Æмæ йæ бинонтæ, сыхбæстæ, хъæубæстæ, стæй 
иннæтæ дæр Артуд хонын райдыдтой. Йе 'цæг ном Дзодзи йын би- 
нонты йеддæмæ зонгæ дæр ничиуал кæны. 
Артуд йæ халагъудæй хъахъхъæны йæ хъомвосы рæгъау. Бæр- 
нон хъуыддаджы лæуд у: æнæхъæн комбæсты фос йæ хъахъхъæни- 
наг сты. Сæ ком егъау нæу, цæрынæн зынвадат у, æрмæст хуымзæхх 
нæ, фæлæ дзы нæ фаг кæны хосгæрсты тъæпæнтæ æмæ сæрвæттæ 
дæр. Ам, уæлхох быдыры сæрдыгон фæхизынц сæ фос, хъом æмæ 
сæ хайуантæй, куыстæн чи нæ фæбæззы, уыдоны. Хос дзы ныккæр- 
дынц. Зымæг мит куы рауары, уæд æй сæ зымæгон скъæттæм нылла 
сынц мæхъитыл. Цардамæлттæ кæнынц, уæдæ цы... Хохæгтæ уæлдай 
тынгдæр фæлмæцыиц хорхъуагæй. Фылдæр хор ласынц быдырæй, 
сæ хъомвосы хуыздæртыл, бæхтыл æй ивынц фæззæг. Уый тыххæй 
сæ сæрд дзаджджындæр бынæтты фæхизынц уæлхох быдырты, цъи- 
титы дон, суар дæттæ сын фæдарынц. Артудæн ныридæгæн бæрæг 
сты, йе стуртæ æмæ бæхтæй хорыл кæцыты ивдзæн, уыдон. Бы- 
дырмæ фæндаг дæр æдас нæу. Куыддæр комæй ахызтæ, афтæ дзы 
абырæгæй тæссаг у. Иунæг куы уай, кæнæ хæстхъом куы нæ уай, 
уæд дын дæ фос дæр байсдзысты, дæхæдæг дæр ма ласгæ мард фæ- 
уыдзынæ... Уый зонгæйæ, комæй иунæгæй иу дæр йæ фындз нæ 
адары. Бакъордтæ-къордтæ вæййынц иумæ. Йæ бабайæн дæр 
æмбæлттæ куы уыдаид, уæд ма абон дæр сæхимæ нæ уаид!.. 
Ахæм хъуыдытæ зилдух кодтой Артуды сæры. Æмæ йын сæ æвип- 
пайды асырдта йæ серка куыдзы фæдисы рæйд. Дынджыр куыйтæ 
дæр срæйдтой, фосы алыварсмæ æнгомдæр сæхи байстой. Артуд йæ 
хъыримаг райста æмæ халагъудæй рахызт. Фосы размæ дæлæмæ 
атагъд кодта. Куыйтæ фæиыфсджындæр сты, сæ рæйд фæтыхджын- 
дæр. Иу дзы кæмæдæр абырста. Серка та халагъуды фæмидæг. 
Уыцы-иу рæстæг фæцыд дыууæ гæрахы. Артуды хъустæ ма йæ 
куыдзы хъыллист ацахстой, стæй карст куырисау зæххыл æрхауд 
æмæ иуцъусдуг цыдæр фæци. Йæхи æрæмбæрста йæ дыккаг куыдзы 
æрдкагмæ. Тыхгæнджытимæ тохы бацыд, йæ хицауы æрдæм сæ нæ 
уагъта, æмæ та ууыл дæр топп ныццавтой. Артуд йæ хъыримаг хуыс- 
гæйæ йæхимæ æрбайста. Иумæ дзы ныхъхъавыд. Фæцыд гæрах, 
æмæ лæг фæуæлгоммæ. Йе 'мбал æм куыд æрбацæйуад, афтæ та 
уымæ дæр ныхъхъавыд... 
100 

Дарддæр фæлгæсы, мæйрухс йæ куыст кæны, æмæ йæм йæ фос 
армытъæпæныл æвæрдау зынынц. Æрмæст йæ иу фарсыл фæлдæх- 
тæй хуыссы, йæ сæрыл цы куыдз стох кодта, уый. Иудзæвгар афтæ 
фæхуыссыд, алырдæм фæлгæсгæ. Стæй йæ серка куыдз йæ уæлхъус 
куы алæууыд, уæд бамбæрста, абырджытæ дыууæйæ фылдæр кæй нæ 
уыдысты. Йæхиуыл хæрдмæ схæцæгау кодта æмæ галиу къахы рыс- 
тæй ныккæрзыдта. Нæмыг уæрагыл сæмбæлд æмæ уæраджы чъи 
рийы ахызти. Тугæй кæрдæг схъулæттæ. Йæ хæдон йæ уæле феп- 
пæрста æмæ дзы йæ къах бæтты, йæ туг бауромыныл архайы. 
— Гъей!!! Гъей!!! Цы хабар у?! — дардæй ацахстой йæ хъустæ 
кæйдæр хъæр ныхæстæ. Æмæ сыл фыццаг нæ баууæндыд. Стæй йа>м 
Уастырджийы ныхæстæ фæкастысты æмæ, йæ бон цас уыд, уыйбæрц 
хъæрæй скуывта: 
— О тыхст адæмы сæрылхæцæг Уастырджи, мæ уд дæ фæдзæхст! 
— Кæм дæ? Фæцæуæм дæм, фæцæуæм! — æрбайхъуысти та йæм. 
— Мæнæ, мæнæ! — ныхъхъæр кодта æмæ та Уастырджимæ кувы- 
ныл фæци. Йæ хъæрмæ серка куыдз дæр йæ цурæй фæдисы рæйд 
кæнын райдыдта, æххуыс агуры. Йæ хицауыл йæ иузæрдиоидзинад 
æвдисы, йæ алыварс рæйгæ зилы. 
Уалынмæ уæлхохы 'рдыгæй дыууæ æндæрджы зынын райдыд- 
той. Куы йæм æрбахæццæ сты, уæд ма сæ цы базонын хъуыд: Фал- 
лаг коймæгтæ, цуанæттæ. Цуан кæнгæйæ иу æмæ дыууæ хатты нæ 
фембæлдысты. 
— Цы хабар у, Артуд?! — фæрсьшц æй. 
— Ай Габо æмæ Бибо куы стут. Кæцæй фестут? Хуыцау нæй ацы 
абырджытæн, нæ хæхтæм дæр бырсын райдыдтой. Маргæ мæ код- 
той, — дзуры сын æмæ къухæй амоны йæ къахмæ. — Мæ галиу къах 
ныппырх сæ нæмыджы цæфæй. Йæ туг мын бауромын нæ комы. 
Цуанæттæ йæм рæвдз февнæлдтой æмæ йæ халагъудмæ бахастой. 
Стæй йæ фæрсынц. 
— Д' абырджытæ цы фесты? Лидзгæ акодтой? 
— Нæ! Дыууæ уыдысты. Мæ дыууæ куыдзы мын амардтой. Мæн 
дæр бирæ нал хъуыд, мардæнхъæл мын уыдысты, æвæццæгæн. Уæдмæ 
мæхи æрæмбæрстон æмæ сыл мæ хъыримаг ауагътон. 
Габо æмæ Бибо мæрдтæ рахъил кодтой, æмæ Габо афтæ бакодта: 
— Адон махæй куы сты, магусайæ цæлуарзаг дыууæ æфсымæры. 
— Сæхи никуы фæриссын кодтой, сæ астæутæ куыстмæ нæ тасы- 
дысты — загъта Бибо — Иу хатт немæ цуаны куы рацыдысты, уæд 
нын хæссинаг куы фесты. Ныр искæй фæллой давынмæ сæ ных са- 
рæзтой. Цы агурдтой, уый ссардтой. 
— Уый афтæ фæуæд, фæлæ махæн нæ цуан фæмæнг, тæрхъус 
ныл амбæлд. Махæн Артуд, стæй ацы дыууæ марды дæр ам уадзинаг 
не сты, — загьта Габо. — Æз Артуды комбæстæм фæфæдис кæндзы- 
101 

нæн. Ды та, Бибо, нæхиуæттæн фехъусын кæн. Цæй мæгуыр сты сæ 
зæронд мад æмæ фыд! 
Дыууæ комы дæр фæфæдис сты уæлхох хизæнтæм. Артуды ком- 
бæстæ бирæ æввахсдæр уыд, æмæ йæ сынтытыл сæхимæ ныххастой. 
Сæ хъомвосы фалдæр атардтой, куыйты мæрдтæ æрхы ныппæрстой. 
Дыууæ æфсымæры та цъæх нæууыл равæрдтой æмæ сæ уæлхъус 
цалдæр лæгæй фыдохы лæуд æркодтой. Фаллаг комы фæдисонтæ 
уæлвæзмæ куы схæццæ сты, уæд кæрæдзийæн тæфæрфæс ракалн- 
гæйæ, куыд уыди, цы уыди, чи сæ амардта, фарстатæ сарæх сты. 
Фæлæ хъуыддаг Артуд æмæ дыууæ цуанонæй хуыздæр ничи зыдта. 
Уыдон фæрцы рæстдзинад сбæрæг. Фæлæ... Рагзаманты дзæ 
гъæл гæрахæй нæ, фæлæ-иу адæймаг мард кæй хæцæнгарзæй æрцыд, 
уый дæр туджджыныл нымадтой. Хæрам райхæлд дыууæ комы, дыууæ 
мыггаджы æхсæн. Кæрæдзимæ топпы кæсæнæй акастысты. Артудæн 
йæ цæф кæрдæджытæ æмæ арсы сойæ сдзæбæх, æмæ уæд йæ фæдыл 
зылдысты. Йæ мыггагмæ йын æртхъирæнтæ кодтой. Дыууæ мыгга- 
джы æхсæн ныллæууыдысты, фæлæ тугисджытæ ком иæ лæвæрдтой. 
Сæхиуæтты азым æмбæрстой, фæлæ алы æфсæнттæ кодтой. Уæдмæ 
сæ цыракæнон фæсивæдæй чидæртæ сæхи нæ урæдтой. Фæлæ дзы 
Артудмæ æргом рацæуынмæ йæ ныфс ничи хаста. Хъыгдардтой мыг- 
гаджы, цæфтæ дæр дзы фæкодтой цалдæр лæппуйы. 
Иуахæмы сын фæсæхсæвæр сæ кулдуар чидæр æрбахоста. Ирои 
адæммæ æнафоны уазæгмæ сылгоймаг ракæсы; уæд та сæм сæ тудж- 
джынтæй исчи лæг марынмæ æрбацыд. Сылгоймагæй туг исын худи- 
наг уыд. Æмæ йæ цырагъимæ кулдуар бакодта, æмæ дзы — ничи. 
Цырагъ йæ сæрæй бæрзонддæр систа, цæмæй йæ рухс дарддæр азы 
на, æмæ сæм чи хоста,уый фена. 
— Чи дæ?! — куыд ахъæр кодта, афтæ гæрах фæцыд, æмæ нæ- 
мыг, цырагъ цы къухы уыд, ууыл сæмбæлд. Артуд йæ хъыримагимæ 
рагæпп ласта. Цырагъ ныппырх, къухы туг æркалд. Гæрах кæцыр 
дыгæй фæцыд, уыцырдæм цалдæр æхсты фæкодта, фæлæ дзы сы 
быртт дæр нæ райхъуыст. Фыдгæнæг зæххы скъуыды иыххауæгау 
фесæфт. Мад йæ фыртмæ фенæлдта æмæ йæ кулдуарæй фæмидæг 
кодта. 
Къухы цæф сдзæбæх, кæд ыл арф нос баззад, уæддæр. Иос баз 
зад Артуды зæрдæйы дæр, иудадзыг рисгæ чи кодта, ахæм нос. Йæ 
хицæн бæргæ нæ тарст, фæлæ йæ мæт, йæ сагъæс уыдысты йæ иунæг 
æфсымæр Алæг æмæ йæ мад Æна. «Уыдонæй искæуыл исты куы 
æрцæуа. Уæд мын мæ цард ад нал скæндзæн æмæ мæ мæхи марын 
хъæудзæн. Фæлтау мæ исчи амарæд», — арæх-иу йæхимидæг йæхи- 
цæн ахæм тæрхон рахаста. Нал æй æндæвта, ныр æм афæдзы дæр 
гък куырдуаты чи æнхъæлмæ кæсы, уыцы чызг дæр. Уый та ма цы 
æнамонд кæна — чындзæхсæв скæнын йæ хъуыдыйы дæр нал уыд. 
Æна-иу ын куы дзырдта, мæнæ куы бафидауæм, уæд нæ чындз æрхæс- 
102 

дзыстæм, сæ бинонтæй, сæ мыггагæй худинаг у, уæд-иу æм Артуд 
æрхатыд: 
— Æиа, хистæр лæгтæй сæм искæйты барвит, æмæ сæ хатыр 
ракурæнт. Зæгъæнт сын, мах ныр туджджынтæ стæм æмæ уæ аккаг 
нал стæм. Уадз æмæ сæ чызгæн йæ амонд агурой. 
Артуд уæлдай тынгдæр йæхимидæг сызиæт йæ мады къухы цæфы 
фæстæ. Йæ мыггагæй дæр æфсæрмы кодта. Никуы йæ ницæмæй 
фæхудинаг кодта. Ныр дзы дыууæйæ уый фыдæй цæфтæй хуыс 
сынц. Гъе фæлæ Алæгмæ комкоммæ бакæсын дæр нал фæразы. Бæ- 
хыл бадын, хос кæрдын, хуым кæнын, суанг салам дæттын дæр ын 
йæхæдæг бацамыдта. Алы раимæ йæ йемæ кодта, йæ хæлæрттæ йыл 
уыдысты иузæрдион, нымадтой йæ, хуыдтой йæ семæ балцы, чын- 
дзæхсæвмæ, куывдмæ. 
Ныр ын йæ фæндаг йæхæдæг æрæхгæдта. «Æмæ аххосджын та 
цæмæй дæн? — арæх йæхи афтæ бафæрсы. — Мæхи сын амарын 
кодтаин? Нæ комбæстæйы хъомвос сын сæ разæй скодтаин? Æз сæм 
куы нæ ныббырстон? Фыццаг æхст мæ уыдон куы фæкодтой. Цы 
агуырдтой, уый ссардтой. Зæхкусæджы хидæйдзаг фыдæбонмæ чи 
ныхилы, уый хъуамæ ма цæра». 
Бæргæ-иу йæхи рæстытæ кодта, фæлæ йын дзы ницы уад. Æмæ 
уæд иу изæр йæ мадæн афтæ зæгъы: 
— Æна, æз ардыгæй райсом цæугæ кæнын. Мæ бæх, мæ саргъ 
цæттæ сты. Дард балцы цæуын Мадзармæ. Мæ фыды бацагурон. 
Кæд ын ссарин йæхи, йе йæ марæджы. Ды адæмыл ахъæр кæн- 
дзынæ ацы хабар. Æмæ Фаллаг коммæ куы бахæццæ уа, уæд дзы 
чидæртæ кæд мæ фæдыл рацæуид. Кæд нæ, уæддæр, æз ам куы нал 
уон, уæд ныссабыр уыдзысты. 
Мад йæ фыртыл йæхи кæугæйæ ныттыгъта: 
— Ма бакæн, мæ хъæбул, афтæ... Дæ фыд мын мæ сæр сурс кодта. 
Ды та мын мæ зæрдæ скъуыныс. 
— Æна, ма тыхс. Æз дæм иуахæмы æрыздæхдзынæн. Сымах 
Алæгимæ уæхи хъахъхъæнут фыдбылызæй. Нæ уыныс, цы уавæры 
стæм, уый? Æндæр гæнæн мын нæй. Мæн куы нал уыной, уа»д сæ 
маст ссæудзæн, æмæ Алæг, стæй мыггаг дæр æдасдæр уыдзысты. 
Нæ разы кодта мад йæ хъæбулы ацыдыл, йæ зæрдæ й# йæ цурæй 
нæ уагъта, тарстис ын. Мады зæрдæ зонаг у. Артуд цы фæндыл 
иыллæууыд, уый цæмæйдæр æнкъардта. Алæг дæр йæ мады фарсмæ 
балæууыд. Хатынц æм, курынц дзы, домынц дзы. Уæд Артуд иуахæ- 
мы йæхи фæмæсты кодта æмæ тызмæгæй сдзырдта: «Алæг! Дæуæн 
та æз цы зæгъын, уый зоныс?! Ныр лæг дæ æмæ гогызау дæ фындз 
ма æруадз! Ды ам Æнайы цур уыдзынæ Бабайы бæсты æмæ мæ 
бæсты дæр. Мæ хъыримаг, Бабайы æлхæд хъыримаг, мæ хорз худ, 
чындзæхсæвмæ цæуæн уæлæдарæс, къахыдарæс дын уадзын. Стæй 
ма, — бахудти йæм — Мæ гутон, мæ галтæ, мæ уæрдон... 
103 

Алæг ныххудт æмæ йыл йæхи бауагъта: «Æмæ ма хъæбысæй та 
кæимæ хæцдзынæн?» 
— Куыд кæимæ? Æна дын ус куы æрхæсса, уæд уыимæ. 
Уыцы ныхасмæ æртæйыл дæр худæг бахæцыд, æндæр хъуыды- 
тæм раздæхтысты æмæ сæ сæ зынтæ æрбайрох сты. 
* * * 
Артуд боныцъæхтыл фестад, бинонты сусæгæй йæ бæхыл саргъ 
авæрдта æмæ хъæуы иувæрсты Фаллаг коммæ фæцагайдта. 
Фæсæмбисбон Артуд æрхызт йæ бæхæй Фаллаг комы егъаудæр 
хъæуы кæрон. Фæйнæрдæм афæлгæстытæ кодта æмæ йæхимид ахъуы 
ды кодта: «Ардыгæй мæм рахылд мæ марæг — залиаг калм æмæ мæ 
царæфтыд фæкодта. Уый нæ, фæлæ ма мыл лæгмары ном дæр сбадт... 
Иучысыл алæууыд, стæй афтæ: 
— Цæй, цы гæнæн ма ис, кæд æй мæрдтæм мемæ ахæссин, мæ 
иунæг æфсымæр, мæ мыггаджы сæр хъуыды кæнгæйæ». 
Хъæугæрон фыццагдæр кæуыл фембæлд, уымæн «Дæ бон хорз» 
загъта æмæ йæ афарста: «Ам фарон сæрды сæ дыууæ фырты кæмæн 
фæмард сты, уыцы мæгуыр ус æмæ лæг кæм цæрынц?» 
Хъæуккаг æцæгæлон лæгмæ æдзынæг ныккаст, чи у, цæмæ сæ 
агуры уый базоныны охыл. Фæлæ ницы рахатыдта æмæ йын къухæй 
ацамыдта сæ хæдзар. 
Хохаг хъæу цыфæнды стыр куы уа, уæддæр цас стыр у йæ цы- 
быр уынгтимæ. Уайтагъд схæццæ, цы хæдзар агуырдта, уымæ. Чи 
йыл æмбæлд, уыдон-иу, йæ саламæн дзуапп ратгæйæ, йæ фæстæ 
кæсгæйæ баззадысты, чи у, кæмæ цæуы ацы æрыгон лæппу, зæгъгæ. 
Æмæ уайтагъд хъус-хъусæй айхъуыст æнахуыр уазæджы хабар. 
Артуд хæдзары кауын кулдуары цур æрлæууыд. Ехсы хъæдæй 
йын йе стыр мих бахоста. Хæдзары хицау кæрты къуымы цыдæртæ 
архайдта æмæ йæм уайтагъд йе 'ргом раздæхта. Кауын кулдуары 
сæрты кæрæдзи хорз уыдтой. Зæронд лæг æнахуыр бæлццоны размæ 
рацыд æмæ йæ фæрсы: 
— Чи дæ, цы дæ хъæуы? 
Артуд ницы дзуры. Лæджы цæсгоммæ бакæсын æфсæрмы кæны 
æмæ зæхмæ нымдзаст. 
— Чи дæ?! Цы дæ хъæуы?! — ногæй та йæ хъæрдæрæй бафарста 
зæронд. 
Иудзæвгар та æнæдзургæйæ алæууыдысты. Зæронд ыл йæ цæс- 
тæнгас æрхаста æмæ йæхимид ахъуыды кодта: «Цымæ кæй кæстæр у 
ацы хæрзуынд, хæрзконд лæппу?!» 
•Зæронд уыдæттыл куыд уыд, афтæ йын Артуд ныллæг хъæлæсæй 
бакодта: 
— Æз дæн Рæбинаг комæй... Дæ... Дæ т}'джджын... Æмæ дæм 
104 

æрцыдтæн... Амар мæ... — зæронд лæгмæ бакаст æмæ ма загъта: — 
Æмæ дыууæ мыггаджы, дыууæ комы 4хсæн фыдæх мауал уа. 
Зæронд йæ бынаты ныррызт, стæй йæ бинойнагмæ бахъæр кодта: 
— Усай! Æддæмæ ма ракæс! 
Ус уæззаугомау къахдзæфтæй йæ саударæн дзаумæтты тыргъмæ 
рахызт. 
— Мæнæ дæ хъæбулты марæг нæ къæсæрмæ æрбалæууыд... Æмæ 
мын йæхи марын кæны! 
— Гъæ, бындурзылд фæуай! — йæ хъарæг фемæхст усæн. — Дæ 
буррондз фæкалай... Дæ сæр дæ гуырмæ фæдзыназа... Мæи мæ дыууæ 
хъæбулæй æрттæдæларм чи фæкодта...— йæ маст, йæ хъыг цы амыд- 
та, йæ дзых цы карста, уый йæ хъарæджы кæугæйæ дзырдта мад 
æмæ нæ банцад, цалынмæ йыл йæ лæг не схъæр кодта, уæдмæ: 
— Ныссабыр у! Адæмæй худинаг у. 
Адæм цымыдис кæд не сты. Æнæуи дæр сусæг-æргом аивæй хъуыс- 
той æнахуыр бæлццон æмæ сæ хъæуккаджы ныхасмæ. Ныр усы хъа- 
рæгмæ æмбырд кæнын райдыдтой сæ размæ. Æнахуыр бæлццон чи 
у, уый куы базыдтой, уæд-иу фырдисæй устытæ сæ дзыхтæ ахгæд 
той, лæгтæ та сæ сæртыл фæхæцыдысты. Хабар уайтагъд хъæуы алы 
хæдзармæ дæр бахæццæ. Ныхасы лæгтæ дæр атагъд кодтой бынатмæ, 
кæстæрты рæдыд хъуыддагæй бахизынмæ. Артуды фарсмæ балæу 
уыдысты Габо æмæ Бибо дæр. Адæм райдайæны æдзæмæй лæууыды 
сты, стæй кæрæдзийы мидæг алы ныхас кодтой. Фæсивæдæй, уæл 
дайдæр та мыггаджы фæсивæдæй чидæртæ æртхъирæнтæ æппæр- 
стой Артуды æрдæм. Габо иуварс рахызт æмæ адæммæ æрхатыд: 
— Мæ хъæубæстæ, уæхиуыл фæхæцут. Алцæмæн дæр ис æгьдау. 
Нæ хъæуы Ныхасы лæгты уынаффæмæ байхъусæм. Уыдон куыры- 
хон цардвæлтæрд адæм сты æмæ нæ рæдийын нæ бауадздзысты. 
Уæдмæ Ныхасы лæгтæ дæр хъæубæсты адæмы цурмæ æрхæццæ 
сты. Сæ хистæр Айтег ныхас йæхимæ райста. Йæ хъæубæсты Стыр 
Хуыцауыл, йе сконд зæдтæ æмæ дауджытыл бафæдзæхста, стæй сын 
загъта: 
— Уæ масты фæдыл макуы цæут, мæ хъæубæстæ. Ацы лæппу 
фыдгæнæг куы уаид, уæд уæлæ хъæдты æмæ хæхты цъассыты æмбæх- 
сид æмæ нæ, нæ фæллой давгæ, иугай марид. Уый рæстдзинад агу- 
рæг æрцыд æмæ уый сæрвæлтау йæ уд раттынмæ дæр цæттæ у. Цæттæ 
у мæлæтмæ, макæй туг ныккæлайы тыххæй йæ цард раттынмæ. — 
Стæй раздæхт Артудмæ æмæ йæм дзуры: 
— Мах, хъæуы хистæртæ, дæ рæстдзинад зонæм æрмæстдæр Габо 
æмæ Бибойы ныхæстæй. Куыд уыди уавæр, радзур-ма нын æй бæл- 
вырддæр дæхæдæг. 
Бæллæх куыд æмæ цафон æрцыд, уыдæттæ бæлвырдæй радзырд- 
та, стæй ма сæм бафтыдта: 
— Мæн мæ хистæртæ ахуыр кодтой: Куы смæсты уай æмæ дæ 
105 

рахиз къухæй дæ хъамайы сæрмæ куы бавналай, уæд иу рахиз къух 
галиуæй ацахс æмæ йыл фидар хæц. Фыдгулæн йæ къух искæмæ 
аирвæза. Туг ныккалыи фыдбылызмæ цæуы. Бауырнæд уæ, туг нык 
калын мæ фæндои иæ уыд, фæлæ мын æрмæст мæ фос атæрыныл нæ 
уыдысты, мæхи дæр мын маргæ кодтой. Мæ галиу уæраг сæ нæмы- 
гæй пырх у, уæраджы чъирийæ раст слæууын мæ бои нал у. Æмæ, 
зæгъгæ, уæ хъæуккаг цуанæттæ Габо æмæ Бибо уыцы æхсæв цуаны 
нæ ацыдысты, уæд абон уæ разы нæ лæууин... Æмæ, чи зоны, уый 
хуыздæр уыдаид дыууæ комæн дæр. 
— Алцыдæр Стыр Хуыцауæй кæнгæ у. Табу йын уæд! — йæ ны- 
хас ын айста Айтег — Хуыцау дæ нæ мардта, æмæ нæ разы дæ. — 
Стæй иучысыл фæхъус, йе 4ргом хæдзары хицауы, 'рдæм аздæхта 
æмæ йæ фа^рсы: — Самдыр, дæуæн та уыцы афон Рæбинаг комы 
сæрмæ уæлхох быдыры дæ фырттæ цы куыстой? 
Сандыр, ахæм карз фарст æм ратдзысты, уый æнхъæл нæ уыд. 
Иучысыл æм æфхæрдау фæкаст æмæ ницы дзырдта, цалынмæ йæм 
Айтег нæ ныууырдыг, уæдмæ. 
— Уыдон дæр Сырдджын коммæ æхсæвæддæ цуаны ацыдысты... 
Афтæ мын загътой... — йæхи бакъултæ кодта зæронд лæг. 
— Раст дын нæ загътой, — йæ ныхас ын айста Габо, — мах сыл 
никæм амбæлдыстæм. 
— Фæрсылы фосыкондмæ дын ацыдысты, Сандыр, фæрсылы — 
искæй фос ратæлæт кæнынмæ. Цæмæй сæ Кæсæджы æрбауæй кодта 
иккой, — чидæр бахъæр кодта адæмæй. 
Сандыр йæ сæр æруагъта, йæ усæн та йæ кæуын фемæхст. Адæм 
алы ныхас кодтой, адæм рæстдзинад агуырдтой, адæм зæронд лæг 
æмæ усæн тæригъæд кодтой. Артудмæ Хуыцауы æрвыст лæгау кас- 
тысты. Йæ фидар удыхъæд сын базмæлын кодта сæ удтæ, сæ зæр- 
дæтæ, сæ зонды æвæрæнтæ, се 'мбæхст æнкъарæнтæ. Исчи йæм дзы 
йæ къух сиса, уыцы хъуыды фæлыгъд се 'хсæнæй, суанг, йæ фæдыл 
чи зылд марынмæ, уыдонæй дæр. Ныр сæм арфдæр бахъардтой йе 
'мбал цуанæтты Габо æмæ Бибойы ныхæстæ. Алчидæр дзы цæттæ 
уыд йæ сæрыл рахæцынмæ. 
Ныхасы лæгтæ Сандыры алыварс æртыгуыр сты, мыггаджы хис 
тæртæм дæр фæдзырдтой æмæ уыиаффа* кæиынц. Уæдмæ хур дæр 
фæсхох ныттылд, изæрзылдтыты афои æрхæццæ, фæлæ дзы ничи 
никæдæм тагъд кодта. Алкæйдæр фалндыд, хъæуы Ныхас цы уынаффа* 
рахæсса, уый йæ фа*ндоны аккаг у, уый базоиын. 
Иуахæмы Сандыр адæмы размæ рахызт æмæ йе 4ргом йæ цар- 
дæмбалмæ аздæхта: 
— Усай, ныббыхс дæ зынтæн. Ацы лæппу нæ фыртты марынмæ 
ардæм не 'рцыд, сæ разы нæ бабадт, марынмæ йæм уыдон ссыдыс- 
ты... Æмæ йын æндæр гæнæн нæ уыд. Мæгуыр, æвæгæсæгæй нæ 
ныууагътой... 
106 

Сандыр ныккуыдта йæ хъæлæсыдзаг æмæ йæ цæссыг йæ армы 
тъæпæнтæй сæрфгæ иуварс алæууыд. Йæ бынатмæ рахызт Айтег, йæ 
лæдзæгыл тынгдæр æрæнцой кодта, стæй йæ цæстытæ асæрфта, йæ 
арм йæ урс даргъ зачъетыл æрхаста æмæ райдыдта: 
— Мæ хъæубæстæ, уæ рынтæ бахæрон, уæззау зондæй хуыздæр 
ницы ис царды. Уæззау зоид адæймаджы кæны царды раст фæнда 
гыл. Уыцы фæндаг та у фæллой æмæ растдзинады фæндаг. Адæймаг 
ацы фæндаг куы равзара, уæд никуы фæрæдидзæн. Абон нæ разы 
цы ахсджиаг фарст сæвзæрд, уый дæр, уыцы фæндагыл æнцой кæи 
гæйæ куы алыг кæнæм, уæд кæд нæ фæрæдииккам. Иучысыл фæлæу- 
уыд, стæй хъæрдæрæй загъта: — Нæ уынаффæ та у ахæм: дæлæ 
кæнæм уæлæ кæнæм, уæддæр туг ныккалд, Сандыр æмæ йе 'фсин 
æвæгæсæгæй баззадысты, æмæ туджы фиддон фæуæд ацы лæпиу 
йæхæдæг. Ацы дыууæ зæрондимæ цæргæйæ баззайæд, царды сын 
æнцой куыд уа, куыд æй бахион кæной, ууыл бацархайæд. 
Адæм сæ риуыдзаг сулæфыдысты. 
Г^) 

_^ ЙÆХИ - ЙÆХÆДÆГ ,__ 
Ныр цалдæр æхсæвы хуыссæг нал хæцы Петырыл. Дзуапдæттæн 
æмбырдмæ йæхи цæттæ кæны — кусæндоны куысты тыххæй йæ 
дзуапп раттын хъæудзæн. Уымæн æмæ кусæндоны разамонæг уый у. 
Уæз ууыл цæуы, уæлдæр хицауад куы æфхæрой, уæд фыццагдæр 
уый æфхæрдзысты, æдзæллаг куысты тыххæй искæй куы исой, уæд 
фыццагдæр уый исдзысты. Цыбырныхасæй, дуне иннæрдæм разылд, 
æмæ æппæт хъуыддæгты кæройнаг ссис разамонæг. 
Цы рæстæджытæ уыди, æвæдза!Ахæм æнæхуыссæг æхсæвты Пе- 
тыры зæрдыл бирæ хæттыты æрлæууынц. Уалдзыгон хуры тынтау 
æхцон мысинæгтæ йæ буары ахъарынц, æмæ йæ æхсызгондзинад йæ 
уæлныхты сисы. Сывæллоны авдæны куы узай, фæллад лæгæн тасмæ 
йæ къæхтыл дон куы уадзай, уыйау йæ буар æрлæмæгъ вæййы, мон- 
даг лæмæгъ, æмæ цæстытъыфылтæ цæстытыл æрхауынц. Хуыссæг 
æй йæ хъарм хъæбысы æрбатухы. Сæрымагъзы рухсы цъыртт рæдзæ- 
мæдзæ кæнын райдайы. Ныртæккæ ахуысдзæн, æмæ Петыр зæды 
базыртыл уæлион дзæнæтмæ фæтæхы. Фæлæ та æвиппайды сæры 
цыдæр æнахуыр дзæнгæрджытæ фæдисы зæлланг ныккæнынц, æмæ 
фесхъиуы. 
Хъаны цард бирæ фæкодта Петыр хицау уæвгæйæ. Кусгæ? Бирæ 
чи фæкуыста, уый дæр амард æмæ, чысыл чи фæкуыста, уый дæр. 
Сихормæ дæхи куыстхуыз скæн. Дæ хæлæрттæм адзур куыстæфсон, 
абон та кæцырдæм цæуæм, зæгъгæ. Сæрд — доны былмæ, хъæдрæ- 
бынмæ, хæхты хъæбысмæ, зымæг — фæсгорæт цæлгæиæнтæм. Уæл- 
дæр разамонджытæй искæй демæ ахон, искуы дæ бахъæудзæн. Нæ 
фыдæлтæ раст дзырдтой, хæрд æмæ нозт адæмы кæрæдзийыл бæт- 
тынц. Петыр адæмы уыцы миниуæг æппæтвæрсыгæй хорз банкъард- 
та. Уый фæрцы йæ къабæзтæ аивæзта йæхи нæ, фæлæ суанг уæлдæр 
хицауадмæ дæр. Æмæ йæ къæлæтджыныл æлдары бадт кодта. 
Ныр æндæр у рæстæг. Дуне иннæрдæм сфæлдæхт. Адæм митмит- 
гæйаг цъиутау иудадзыг дзурынц: «Рацарæзт. Революци. Демокра 
ти». Хицау сæ цæсты сæгад. Нырмæ фæсвæд кæй дзырдтой, уый 
æргом дзурынц. Уæлдæр хицауады йæ «хæлæрттæй» бирæтæ сæ бы- 
108 

нæттæй фесхъиудтой. Иннæтæ сыл тæрсгæ-ризгæ фидар хæцынц. 
Ног царды уылæнтæм сæхи æппарынц. Кæнгæ митыл ахуыр не сты, 
æви! Дæ фарс дзы ничи рахæцдзæн. Сæхицæн сæ сæр сæ кой у. 
Уавæр хорз æмбары Петыр дæр æмæ йæ куыст, йæ цардыуаг 
рацаразыныл архайы. Фæлæ йæ йæ ахуыр нæ уадзы. Куыстмæ йæ 
астæу нæ тасы. Кæс, æмæ та йæ раздæры фæд-фæд арæдийы. Йæхи 
куы æрæмбары, уæд стыхсы, йæ бынатæн стæрсы æмæ йæ пырх йæ 
дæлбар кусджытыл акалы, уæ куыст нæма рацарæзтат, зæгъгæ. Цы 
дæр ногдзинæдтæ — радиойæ, телеуынæнæй, газеттæй кæй базоны, 
ахæмтæ куыстадмæ хæссын сфæнд кæны. Æмæ та йын чысыл фæстæ- 
дæр рохуаты аззайынц. Фылдæр рæстæг куыст цæуы хæддзуйæ. Ныр 
дзуапдæттæн бон куыд æввахсдæр кæны, афтæ йæхицæн бынат нал 
ары. Рæстæджы домæнты аккаг доклад бæргæ бацæттæ кæнын кодта. 
Биноныг дзы дзырд цæуы хъуагдзинæдтыл, аххосæгтыл. Бæргæ хорз 
ацыдаид æмбырд, фæлæ сæм уæлдæр хицауадæй минæвар кæй уы 
дзæн, уый йын йæ ныфс асаста. Цыдæр тас дзы уадзы. Æхсæв йæ 
хуыссæны цал зылды æркæны, уыдон йæ удæй хуыздæр чи зоны. 
Куыройы фыд-иу куы фестид, уæд сæ сых ссадхъуаг нæ уаиккой. 
Цыдæр-цыдæр æй кæнын хъæуы, цæмæй хицауады цæсты сæ 
куыст, се 'мбырд сахада, уый тыххæй, æмæ йæ йæ сæр нæ ахсы. 
Æвæццæгæн, доклады критикæ фæкарздæр кæнын хъæуы. Йæ цырв 
ын йæхирдæм сараза. Уый — хорз фæнд! Цæстфæливæн. Уадз æмæ 
хицауад хъуыды кæной, куыстыл тынг кæй тыхсын, рацарæзты тæ- 
ваг мæ зонды кæй ахъардта, мæ бынаты аккаг кæй дæн. Æмæ æдых- 
стдæр уыдзынæн. Хорз æрдæрæн кæндзынæн мæ хæдивджыты, иннæ 
разамонæг кадрты. О, фæлæ критикæ хъуамæ дæле уæлæмæ дæр 
цæуа. Афтæ домы демократи. Раныхасгæнджытæн бафæдзæхсын 
хъæуы. Уадз æмæ сæ хъуыдытæ разамынды тыххæй, фæндæттæ æрго- 
мæй зæгъой. Рæстæг афтæ домы, зæгъгæ. 
Дыккаг бон æмбырдмæ цæттæгæнæг къордæн бæлвырд бамбарын 
кодта йæ хъуыдытæ. Æмæ докладыл ногæй кусын райдыдтой. Раны- 
хасгæнджытимæ дæр аныхас кодтой. Хицауы ныхмæ дзы фыццаг 
радзурын никæй фæндыд. Раздæры тас нырма се 4уæны уыд, йæ 
фæлм сæ зонды бадт. Æмæ уæд йæхæдæг хибарæй фæдзырдта, ра- 
гæй-æрæгмæ коллективы йæ æнцой кæй хуыдта, хатт-иу йæ козбау- 
дзинадæй кæмæн сфæлмæцыд, уымæ — Хæмæтмæ. Бамбарын ын 
кодта, æмбырды йæ доклады фæстæ фыццаг радзурын кæй хъæуы, 
уый. Хицауы фæндыл дыууæ никуы загъта Хæмæт. Ныр дæр йæ 
ахуыр нæ фехæлдта, цæттæ уыд «балæггад» кæнынмæ. Фæлæ, йæ 
ныхмæ дзурын хъæудзæн, уый куы бамбæрста, уæд фæуыргъуыйау. 
— Ау, уый та куыд, æз дæ ныхмæ?! — стыр цымыдисæй фарста 
Хæмæт йæ хицауы. — Æмæ æз дæу тыххæй арты хъæлæсы дæр 
мæхи куы баппардзынæн. 
Йæ удæй арт цагъта йæ хицауы раз, йæ иузæрдиондзинадыл кæд 
фенæууæнк, зæгъгæ. Куыддæрты йæ æрсабыр кодта Петыр æмæ йын 
109 

загъта йæ ныхæстæ кæй уыдзысты цæстфæливæн. Афтæ хъæуы, 
зæгъгæ. 
Ахæм «лæггадмæ» дæр та цæттæ уыд Хæмæт. Йæхи, хъæуа-нæ 
хъæуа, хорз бацæттæ кодта, йæ раныхасы фыст хицаумæ равдыста. 
Уый ма йæ ноджы фæкарздæр кодта. 
Æмбырдмæ уæлдæр хицауадæй æрбацыдысты дыууæйæ. Уыдон 
цæстмæ Петыр йæ доклады йæхи афтæ тынг æфхæрдта, къуылым- 
пыдзинæдтæ хурмæ калдта, æмæ адæм сæ хъустыл не 'ууæндыдысты. 
Куыд æнхъæл нæ уыдысты, афтæ сæ хицау йæ аипдзинæдтæ æмæ 
куысты къуырцдзæвæнтæ хорз кæй зыдта, уый сæм диссаг фæкаст. 
Ноджы диссагдæр та йæ фадыстæр Хæмæты раныхас уыд. Ахæм 
фаутæ хицаумæ хастой æрмæст йæ фæсвæд. Ныр ын сæ уый йæ 
цæсгомыл чъиллон донау рауагъта. Петыр ын йæ раиыхас куы каст, 
уæд æм ахæм карз нæ фæкаст. Ныр адæмы цæсгæмттыл разыдзинад 
уынгæйæ, йæ сæрыхъуын арц сбадт. Иæхи æфхæры, Хæмæтмæ мæ- 
сты кæны, йæ быны арт судзæгау йæ карз ныхæстæм фестъæлфы. 
Президиумы уазджытæм аивæй бакæсы... 
Хæмæты ныхæсты фæстæ фæныфсджындæр сты иннæ раныхас 
гæнджытæ. Æмæ æзкарздæрæй дзырдтой. Æфхæрдтой хицауы. Фæ- 
зынд, номхыгъды фыст чи нæ уыд, ахæм раныхасгæнджытæ дæр. 
Иу æм дзы ныккомкоммæ: 
— Цы бынаты бадыс, уый дæу нæу, паддзахады у, æмæ дын æй 
мах байсын кæндзыстæм, афтæ ронбæгъдæй куы кусай, фæллойгæ 
нæг адæмы куы ницæмæ дарай, уæд. 
Иннæ фæндон бахаста: 
— Иинæ рæтты куыд кæнынц, афтæ коллектив, хъæлæс кæнгæйæ, 
равзарæд ног хицау. 
Уый фарс фесты иннæтæ иууылдæр. Загътой сæ кандидаттæ дæр. 
Фылдæр хъуыст сæйраг инженеры ном. Петырæн йæ быны зæхх 
фæйнæрдæм цыд, уазал хид кодта йæ буар. Тынгæй-тынгдæр æм 
хъардта, йæ хицаудзинады кæрон кæй æрхæццæ, уый. Дунескæнæгмæ 
химидæг куывта. «Ацы хатт ма, ацы хатт ма мæ мæ бынаты ныу 
уадз». Уæлдæр хицауады минæвæрттæй йæ цæстæнгас нал исы. Уыдон 
кæрæдзийы мидæг цæуылдæр ныхас кæнынц. Иу дзы сыстад. Æддæмæ 
ацыд. Цымæ, кæдæм?! 
Уазæг чысыл фæстæдæр æрбаздæхт. Йе 'мбалæн цыдæр загъта, 
стæй ныхасы бар райста: 
— Хорз адæм, ныртæккæ демократийы рæстæг у, æппæт ахсджи- 
аг фарстатæ дæр лыг кæнынц адæм сæхæдæг, фæллойадон коллек- 
тивтæ. Сымахæн дæр бар æмæ фадат ис ног хицау равзарынæн. 
Уый тыххæй уæ фæндæттæ, уæ кандидаттæ зæгъут. 
Уыцы ныхæсты фæстæ Петыр бамбæрста, адзалæн мадзал куыд нæ 
ис, афтæ йæ бынаты баззайынæн дæр мадзал кæй нал ис. Æмæ йæ йæ 
хæццæ мæццæ хъуыдыты зæй куы иуæрдæм скъæфта, куы — иннæр- 
дæм. Æфхæрдта йæхи, адæмы сдзурын кæй бауагъта, уый тыхха»й. 

МÆ ХОРЗ ХÆЛАР 
— Алцыдæр æгъдауæй фидауы. Æгъдау хъæды дæр хъæуы. 
Æнæгъдау адæймагæн базонæн ис цæлы фынгыл дæр. Дæ хæрд дын 
фенад кæндзæн. Æмæ ахæм демæ куы куса, уæд та? Мардæрцыд! 
Мæхи кой дын ракæнынмæ хъавын, — дзырдта мыи мæ хорз зоигæ. — 
Æнæгъдауы гакк мыл куыд сбадт, уый дын радзурон. 
Цæвиттон, иу заводы фынддæс азæй фылдæр фæкуыстон. Мæхи 
уыл нæ ауæрстон. Зæгъын, лæг куысты куы бацæуа, уæд дзы хъуамæ 
хид рацæуа. Зырнæйзилæджы дæсиыйад æвзæр нæ базыдтон. Мæ 
фæллойæн аккаг аргъ кодтой цехы, заводы разамынд. Æппæлынæн 
ма фод, фæлæ мæ къам Кады фæйнæгыл дæр уыд. Афтæ куы нæ 
уыдаид, уæд мын ног микрорайоны æртæуатон райдзаст ног фатер 
нæ раттаиккой. 
О, о бæллæхтæ уыцы фатерæй райдыдтой. Раздæр кæд фондз 
бинойнагæй иу къуындæг уаты цыдыстæм, уæддæр дзы уыд иу хорз- 
дзинад: заводмæ — æввахс, трамвайы цалдæр æрлæууæны... Фистæ- 
гæй дæр бауай. Ныр та горæтæн иу кæронæй иннæмæ... Райсомæй 
раджы, сахат раздæр рараст у куыстмæ. Автобустæ цæуынц сæ тæк 
кæдзагæй. Дæ хъару æмæ дæхæдæг... Чи дзы æрлæууæнмæ нæма 
бахæццæ вæййы, афтæ æрлæууы, чи та фалдæр ацæуы. Æнхъæлмæ 
кæсæг адæм, цыма сæ тых дымгæ фæйлауы, уыйау куы иуырдæм 
агуылф кæнынц, куы — иннæрдæм. 
Уый фæстаг бон уыд. Автобусы æрлæууæны баиу дæн мæ зоигæ 
лæппу-лæгимæ. Иу автобус иын аирвæзт, иннæ!.. Æрбацæуы æртык 
каг. Мæ зонгæ мын афтæ: 
— Хъусыс, мæ хæлар, адон цур нæхи куы нæ фæбирæгъ кæнæм, 
уæд байрæджы кæндзыстæм. 
«Байрæджы кæндзыстæм». Ацы дыууæ дзырдæй мæ зæрдæ нык- 
кæрзыдта. Уый тыххæй мын ныр цалдæр хатты кастысты бынæтко- 
мы мæ фарстамæ. Мæхи ма-иу цы фæкодтаин, уый нал зыдтон. Хорз 
уыд, æмæ мæ ме 4мкусджытæ раздæр магуса æмæ расыггæнагæй нæ 
зыдтой. Иу хаттæй иннæ хатмæ æууæндыдысты, кæй нал байрæджы 
кæндзынæн, ууыл. Мæхæдæг дæр мæхи хъардтон ууыл. 
111 

Гъе уымæ гæсгæ мæм мæ зонгæйы ныхæстæ тынг бахъардтой. 
Æмæ æрцæттæ кодтам нæхи абырсынмæ. Фæлæ та мыл иухаттау куы 
ницы бæллæх æрцæуид. Уæд схизæнты онг адæмæй дзаг уыд авто- 
бус. Æз мæхицæн загътон: истæуыл дзы мæ къух куы фæхæст уаид, 
уæд сыл мидæмæ бахæцин, мæхицæн бынат скæнин. Æмæ мæ къух 
адæмы æхсæнты атъыстон. Фæлæ цæй хæцæн æмæ цæй цыдæр! 
Хæцæн саст разынд. Мидæгæй сылгоймæгтæй чидæр нырдиаг кодта: 
«Фæкъахтой мæ! Мæ дзыппы мын чидæр йæ къух нытътъыста». Æз 
фырадæргæй мæ къух уыцы-иу риуыгъд ракодтон æмæ мæ рæмбы- 
ныкъæдзæй, мæ фæстæ цы нæлгоймаг лæууыд, уый рацавтон. Цæф 
сæмбæлд фындзыл, æмæ йæ туг фемæхст. Фыдгул мæ бынаты фод. 
Хорзау нал уыдтæн. Цыма акодтаин, мæхи куыд сраст кодтаин, уый 
нал зыдтон. Иуæй мыл къæрныхы ном сбадт, иннæмæй та — кæйдæр 
фындз! Хорз уыд: автобусы шофыр сылгоймаджы хъæр ницæмæ 
æрдардта æмæ уайтагъд араст. Мах автобуслæууæны баззадыстæм. 
Мæгуыр, нæлгоймаг мæ уавæр бамбæрста, фæллойгæнæг фæллойгæ- 
нæджы кæдфæнды дæр бамбардзæн. Тугæрхæмттæй мæм хæлар цæ- 
стæнгасæй æрбакаст. Æз мæ къухмæрзæн фелвæстон, йæ тугтæ йын 
сæрфын. 
Цалынмæ ме 'фхæрд лæгимæ архайдтон, уæдмæ рæстæг йæ кæ- 
нон кодта. Æмæ мын куыстмæ байрæджы. 
Æрбатылд автобус. Мæ зонгæйы фæстæ алæгæрстон. Мæнæй 
фæлтæрдджындæр разынд. Уайтагъд автобусы фæмидæг стæм. Иу, 
дыккаг, æртыккаг, цыппæрæм æрлæууæнтæй иуы ран дæр не 4рлæу- 
уыд. Адæм-иу æй бæргæ æрбацæйсырдтой, фæлæ та-иу дуæрттæ уай- 
тагъд ахгæдта æмæ — размæ. Махæн хорз уыд, мах мидæгæй уыды- 
стæм, фæлæ, фыдæнхъæл кæй кодтам, уыдон та?.. 
Фæндзæм æрлæууæн. Зындгонд мын у ацы лæууæн дæр. Мæхи 
адæмы 'хсæнмæ арфдæр байстон. Нæ! Иухатты сайд мыл нал æрцæу- 
дзæн. Уæд, æддæмæ чи хызт, уыдоны разæй рахызтæн — фæндаг 
сын лæвæрдтон. Ам автобусмæ чи æнхъæлмæ каст, уыдон мидæмæ 
куы агуылф кодтой, уæд æз дæр мæхи се 'хсæн фæкодтон. Фæлæ 
мыл иу ус сынæ.гæй рахæцыд æмæ уайдзæф кæнынмæ фæци: 
— Кæдæм хилыс сылгоймæгты сæрты! Нæлгоймаг, дам, хуый- 
нын. Æниу ма ныр та цæй нæлгоймæгтæ ис! 
Мæ цæсгом сырххъулон аци. Фæстæмæ ралæууыдтæн. Уынджы 
лæугæйæ аззадтæн. Æмæ та мын байрæджы. 
Афтæ иу хатт, иннæ хатт. Иуахæмы та нæ автобус асаст. Адæм 
смæсты сты, чи такси агуырдта, чи йæ зонгæйы урæдта. Цавæр зæр- 
дæйыуагимæ æрлæууыдаиккой куысты уæлхъус, уый сæхицæй æмæ 
мæнæй хуыздæр чи зоны! 
Уыцы бон æндæр уыд мæ уавæр. Автобус цыд рæвдз, йæ мотор 
куыста хорз. Фæстаг рæстæг автобусы бадгæйæ хорз сахуыр кодтон 
моторы куыст дæр. Æмæ зæгъгæ-иу зæрдæхсаинаг уыд — мæхицæн 
112 

бынат нæ ардтон, кæд бахæццæ уыдзынæн, уымæ æнхъæлмæ кæс- 
гæйæ. 
Ныр хорз у. Зыгъгъуытт кæны автобус. Фæлæ йын мæнæ иу 
æрлæууæнæй аккуырсын нал æнтысы. Адæм тыхсынц, æнхъæлмæ 
кæсынц. Чидæртæ сдзырдтой, аскъæр куыстмæ æрæджы кæнæм, 
зæгъгæ. Шофыр микрофоиæй фехъусын кодта: 
— Цалынмæ билеттæ иууылдæр райсат, уæдмæ нæ азмæлдзынæн. 
Адæм сдзолгъо-молгъо сты. Кæрæдзи фæрсынц, чи нæма райста 
билет, зæгъгæ. Чидæртæ дзы балæбурдтой шофырмæ. Фæлæ... Лæу- 
уæм, бонасадæн кæнæм. Сахаты цъыкк-цъыкк æмæ мæ зæрдæйы 
гуыпп-гуыпп баиу сты. 
Иуахæмы азмæлыд автобус. Фæлæ адæмы æмæ шофыры хъуыр- 
хъуыр, цалынмæ заводы цурмæ бахæццæ дæн, уæдмæ мæ хъустæй 
не схицæн. 
Бæргæ ма атындзыдтон заводы бахизæнмæ, фæлæ та байрæджы 
кодтон. Цы цæсгом ма равдыстаин ме 'мкусджытæм. Дуаргæсæй гæх- 
хæтт ракуырдтон æмæ курдиат ныффыстон. Æмæ бадын мæ хæдза- 
ры. Бынтон афтæ нæ, куыст агурын. Ам æввахс ран. Автобусы цæ- 
уын мæ куыд нæ хъæуа, афтæ. Æгуыст адæймаг йæхи цы фæкæна, 
уый йын нæй. Мæнæ нæ рудзынгæй уынгмæ арæх фæкæсын. Уынын, 
адæм автобусы фæстæ куыд разгъор-базгъор кæнынц, уый. Стæй — 
уынгтæ чи мæрзы, уыдоны æнæмæт куыст дæр. Мæ зæрдæ уырдæм 
æхсайы. Дард цæуын дзы никæдæм хъæуы! Дæ куыст — дæ фындзы 
бын, куыд дæм кæсы, мæ хæлар? Ацы хатт мæ уынджы уисоимæ куы 
фенай, уæд дын уый æнæнхъæлæджы ма уæд. 
г^» 
8 Цгьойты Хазбн 

ЙÆ МАСТ ДЗЫ РАЙСТА 
Цардыл дис чи кæны, цæргæ дæр уый кæны. Фæлæ цæмæдæр 
гæсгæ а фæстаг рæстæг Дзыбыртты æппындæр ницыуал æндавы. 
Ницыуал æм хъары. Иухатты маст ногæй схæлбурцъ кодта йæ зæр 
дæйы. Уæд æй парткомы секретарь Хасæхъо тынг бафхæрдта. Сы 
мах аххосæй, уæ хайады æдзæллаг æмæ уæнгмард куысты тыххæй, 
дам, фæстæзады ном кæдмæ хæсдзыстæм? Æмæ, хъæуа-нæ хъæуа, 
дæрдтыл дзурын райдыдта. Йæ куысты уыйбæрц къуылымпыдзинæдтæ 
ис, уый уæды онг Дзыбыртт зонгæ дæр нæ кодта. Стæй уыдон иууыл- 
дæр уымæ хауынц, ууыл та абон дæр не 'ууæнды. Уæдæй фæстæмæ 
ма йæ бирæ чидæртæ критикæ кодтой. Иæ цæстмæ йын дардтой, 
хайадæн раст разамынд кæй нæ дæтты, уый. Амыдтой йын сæ фæл- 
тæрддзинад, куыст размæ кæнынæн цы мадзæлттæ хъæуы, уыдон. 
Фæл<е уыдонмæ уый бæрц нæ мæсты кодта: «Уадз æмæ дзурой, мæ 
хиуыл сæр нæй, æви?..» Стæй сæм-иу йæхæдæг дæр феххæлд. Фæлæ 
секретары ныхасæн йæ уæз стырдæр уыд, стæй ахадгæдæр у, æмæ 
зæрдæйы баззад. Мæстæй йæм хæлд, цы зын ын скодтаид, ууыл 
сагъæс кодта. Нæй, къухбакæнæн æм нæ ардта. Йæхигъдауæй йæ 
куыстæй куы фæцъипп кæниккой, уымæ бæллыд. Æмæ хуыздæр бон 
æрцыдмæ æнхъæлмæ каст. 
Йæ куыстæй нæ систой Хасæхъойы, фæлæ дзы мастисынæн фа- 
дат фæци. Æрцыд рацарæзты рæстæг. Уый хъуыддæгтæ иннæрдæм 
сфæлдæхта. Алкæмæи дæр фæцис суанг хицауады ныхмæ зæгъыны 
бар дæр. Бар нæ, фæлæ ма домгæ дæр кæнынц, стæй ма дыи арфæ 
дæр ракæндзысты, хицауады хъæнтæ хурмæ кæй ракалдтай, уый 
тыххæй. Æмæ «нæрæмон» Дзыбыртт йæхи цæттæ кæнын райдыдта 
хъазуат тохмæ. «Иу æмбырды хъуамæ куыдзы хæринаг бакæна сек 
ретары. Адæм ыл сæ цæст куыд æрæвæрой, йæхицæн бынат куыд 
нал ара, афтæ» Æмæ коллективæй йæ мæстыйы рæстæг æргомæй, 
сусæгæй, хъазгæйæ Хасæхъойы тыххæй чи цы загъта, уыдон æмбырд 
кæнын райдыдта. Æмкусджытимæ алæугæйæ-иу, хъæуа-нæ хъæуа, 
секретары кой ракодта. Коллективы ардыдта йæ ныхмæ. Химидæг 
агуырдта, æмбырды йæ фарс чи радзурдзæн, уыдоны. 
114 

Æмæ æрцыд мастисæн бон. Æмбырды цыдис хъуыддаджы ныхас, 
рацарæзты домæнтæм гæсгæ. Алы ныхасгæнæг дæр биноныгæй дзырд 
та куыст раразмæ кæныны гæнæнтыл, æнæвнæлд фæрæзтæ æмæ ма- 
дзæлттыл. Бæрæг уыд, алкæй зæрдæ дæр дзы рыст æхсæнадон куыс 
тыл. Хастой ахсджиаг фæндæттæ, æргомæй критикæ кодтой, йæ 
куыст чи нæма рацарæзта, уыцы хайæдты. Æрхаудта та дзы Дзы- 
быртмæ дæр. Фæлæ йæ абон уый не 'ндавы. Ныхасы бар ын кæд 
ратдзысты, уымæ у йæ каст. 
Уæззаугай сыстад Дзыбыртт. Йæ галстук арæстытæ кодта, стæй 
Хасæхъойы 4рдæм азылд. Ныккомкоммæ йæм ис æмæ дзурын рай- 
дыдта: 
— Æмбæлттæ, хорз æй куы зоиут, ныртæккæ цавæр ахсджиаг 
рæстæг у, уый. Рацарæзт. Æмæ хуымæтæг рацарæзт куы уаид... Фæлæ 
бæстæ бындзарæй базмæлыд. Алчи ивы йæ хуыз, йæ конд æмæ йæ 
ахастдзинæдтæ адæммæ. Уæлдайдæр та разамонджытæ. Дон уæле 
рæсуг кæны. Æмæ ма биноныг æркæсут нæ секретары куыстмæ. Або 
ны домæнтæм гæсгæ йæм цы ис бафæзминагæй. Раздæр разамынды 
куысты цы мадзæлттæй пайда кодта, уыдонæй — абон дæр. Æмбырды 
уа, куысты уæлхъус, лæгъз ныхасæй дæ не сразæнгард кæндзæн, 
фæлæ критикæмæ фæуыдзæн. Æмæ йæхæдæг æнæлаз у? Нæу, 
æмбæлттæ. Фарон... 
Фарон нæ, фæлæ æндæразмæ, стæй уый æндæразмæ дæр ахæццæ. 
Йæ ныхæстæ-иу фæхæццæ сты, бирæ хатт иу йæ хъуыды кæронмæ 
дæр нæ загъта, æндæрæрдæм-иу адзæгъæл. Фылдæр дзырдта дамтæ 
æмæ æрымысæггаг цаутæ. Адæм кæрæдзимæ бакæс бакæс кодтой. 
Цæстæнгасæй фарстой, ай цытæ лæхуры, зæгъгæ. Хасæхъо æнцад 
бадт æмæ лæмбынæг хъуыста. 
Дзыбыртт ныхас куы фæци, уæд уæлахиздзауау сæвджын бадт 
æркодта бандоныл, йæ цæстæнгас бæрзæндты ахаста æмбырды адæ 
мыл, хорз ын нæ фæдæи, зæгъæгау. Йæхицæн та: «Афтæ йын 
хъуыд, мæ маст дзы райстон. Ныр къæйыл фыцæгау стъæлфы». 
Æмбырды ма иуцалдæрæй раныхас кодтой. Рацарæзт сæ куыстыл 
куыд фæзыид, цы сæ хъыгдары, уыдон уыдысты сæ дзурииаг. Дзы- 
быртт цы фиппаинæгтæ загъта секретары куысты æмæ æгъдауы 
тыххæй, уыдоны фæдыл иу сыбыртт никæмæй схауд, æмæ мæстæй 
скъуыд. Фæлæ йын фенцондæр, Хасæхъо ныхасы бар куы райста, 
уæд. «Ай-гъай, мæлымæи, радзурын дæ хъæуы, радзурын, - йæхи 
мидæг бацин кодта Дзыбыртт. Дæ быны дын арт бандзæрстон, æмæ 
ныр хъуамæ дæхи рæстытæ кæнай. Нæ рауайдзæн!». 
Секретарь æрдзырдта рацарæзты ахсджиаг фарстатыл, бахыгъта 
раныхасгæнджыты фиппаинæгтæ. Дзыбыртты кой кæнгæ дæр не скод- 
та, цыма ныхас дæр нæ ракодта, афтæ. Уый Дзыбыртмæ афтæ хъыг 
фæкаст, <æмæ йæ нæмгæ куы фæкодтаид, уæд ын æнцондæр уыдаид. 
Æмбырд фæци. Сæргуыбыр æмæ дзы уæнтæхъилæй рацыд Дзы- 
быртт. 

е>®<$1 
ХУД 
^ЭчЭ 
Æрдзы сусæгдзинæдтæй, æвæццæгæн, адæймагæй арфдæр æвæрд 
ничи æмæ ницы у. Кæд æм цы зонд фæмидæг уыдзæн, цы миниуæг 
æм фæзындзæн, уый йæхæдæг дæр нæ зоны. Гъеныр, зæгъæм, Га- 
бейы райсæм. Æрæджы дæр ма хуымæтæг уыд, йæ цардвæндагыл 
æнæхъинц уæрдонау сабыр цыд размæ. Никæй хъыгдардта, ничи йæ 
хъыгдардта. Раст зæгъгæйæ, ныр дæр афтæ у. Æрмæст Габе йæхæ- 
дæг адæмæй тæрсын райдыдта. Уæлдайдæр та — изæрыгæтты. Æдде 
йыл æрталынг, зæгъгæ, — фæстæмæ фæкæсфæкæсгæнгæ горæты уын- 
гты размæ згъордзæн. Æмæ цæмæй тæрсы уагæры? Цæмæй нæ, фæлæ 
цæмæн? Йæ худæн. Аскъæфынæй! 
Æнæхайыры худ фæуæд. Куы йæ балхæдта, уæдæй фæстæмæ йæ 
цард къæссавæлдæхт фæци. Æмæ хорзæрдæм... бæргæ... Йæхи фæн- 
дыл куы уыдаид, уæд æй бæргæ нæ балхæдтаид, фæлæ йæ йе 'фсин 
нал ныууагъта. Худтæ кæм уæй кæнынц, уырдæм æй йæ къæхтæ цы 
фыдбылызæн бахастой. Ус куыддæр витринæйы фæныкхуыз уæл- 
дзарм худ ауыдта, афтæ къæрттæй цъула нал æппæрста. Лæг, дам, 
худæй лæг у, уый йæ фидауын кæны. Ды та æнæуи дæр ныллæг дæ 
æмæ иннæты æхсæнæй нæ фæзыныс. Ацы хæрæхуыз зынаргъ зымæ- 
гон худ, дам, дæ сæрыл куы æрсадзай, уæд дыл адæм сæ цæст æрæ- 
вæрдзысты. Фæрсдзысты-иу дæ, цавæр сырды цармæй хуыд у, уымæй. 
Зæгъ, цахæм дæ фæнды, ахæм. Акæс-ма, аргъæутты сырдау йæ хъуын 
хуры тынтæм цæхæртæ куыд калы. 
— О, усай, худ хорз у, фæлæ — æгæр зынаргъ, уыйбæрц æхца- 
йыл мæ дыууæ мæйы кусын хъæуы, — бæргæ йын дзырдта Габе, раст 
цыма йе уæны каст æмæ абоны хабæрттæ уыдта, уыйау. Фæлæ... 
Æмæ абон лæгæн йæ сагъæс ссис йæ худ. Æдæрсгæ уынгты ма 
ацу. Куыстмæ йæ дæ уæлæ ма ныккæн: фæуыдзæн, нычъчъизи уы- 
дзæн, исчи дын æй адавдзæн. Тæрсы йын Габе, рыг абадын, миты 
тъыфыл æрхауын ыл нæ уадзы. Куыннæ йын тæрса, туджы аргъæй 
æлхæд у. Фылдæр рæстæг дары йæ зæронд худ. Ныббур, раст цыма 
дзы гæдытæ фæхъазыдысты, уый хуызæн ныммыдул, фæлæ йæ куы 
116 

ныккæны, уæд йæхи хуыздæр фенкъары, хъармдæр æм кæсы, буа- 
рæн æхсызгон у. 
Абон дæр та йæ йæ хъуынджын бур æрфгуытыл бынмæ бæргæ 
æруагътаид, фæлæ йыл æфсин цъиуджын каркау йæхи ныццавта. 
Куывдмæ, дам, цæуыс, адæмы 'хсæнмæ, дæхи равдисынмæ. Уадз 
æмæ дын дæ зынаргъ худ дæр феной, уадз æмæ дæм исчитæ бахæлæг 
кæной. Цы гæнæн ма йын уыд. Стæй уæдæ æндæр цæмæн хъæуы? 
Къаты бон æй ма дар, æнцойбон æй ма дар. Æвæрынмæ æлхæд нæу! 
Ныссагъта йæ сæрыл, æмæ лæг лæджы хуызæнæй разынд, бæрæг 
цыма фæбæрзонддæр, фæкондджындæр, афтæ йæм фæкаст, йæхи 
кæсæны куы ауыдта, уæд. 
Цæуы йе 'фсинимæ куывдмæ. Куывд хайыр фæуæд, фæлæ Габе 
ныртæккæ ууыл нæу. Фысымтæм мидæмæ куы бацæуа, уæд йæ худ 
сиса, æви нæ, ууыл сты йæ хъуыдытæ. Дзаумæттæ ауындзæнæй йæ 
исчи айсдзæн. Дæу нæу зæгъæг дæр ын ничи фæуыдзæн. Куывдты 
æмæ чындзæхсæвты адæм куыд схъомпал вæййынц, уый йын амо 
нын хъæуы! Фынгыл бадын æй бахъæудзæн, худæн æиæсисгæ нæй. 
Цы йæ фæкæндзæн? 
— Цæй, кæд ын мæ фарсмæ искуы æрæвæрæн уаид. — Йæ къух 
ауыгъта Габе. 
Уæдмæ бахæццæ сты фæрныджы хæдзармæ. 
— Мидæмæ, мидæмæ! — ныццин сыл кодтой фысымтæ. Сæ æддаг 
уæлæдарæс ласынмæ сæм лæггадгæнджытæй чидæр фæкаст. 
Габе куыд сфæнд кодта, афтæ бакодта. Кæд мидæгæй уæтты хъарм 
уыд, уæддæр худ нæ систа. Уалынмæ бадты рæстæг дæр æрхæццæ. 
Æрхатыдысты йæм, йæ кармæ гæсгæ йын кæм æмбæлд, уым æрба- 
дынмæ. Нæ сын бакуымдта. Йæхи рудзынджы цурмæ байста. Ам 
тæрхæгыл худæн ис æрæвæрæн. Йæ фæнд атардта. 
Сидт сидты фæстæ цыд. Фынгтæ — цæлы фынгтæ. Нуаз, хæр, 
хъæлдзæг кæн. Фæлæ æнæхайыр фæуæд ацы худ. Сæрæй нæ хицæн 
кæны, йæ нозт, йæ хæрд ын йæ фарсæй кæны. Цæмæдæр гæсгæ йæм 
афтæ каст: ныртæккæ рудзынг чидæр бакæндзæн æмæ худ айсдзæн. 
Йæ иу цæстæй худ хъахъхъæдта, иннæмæй та фынгмæ каст. Йæ 
хъуыдытæ, йæ ныхæстæ дзæгъæл кодтой æмæ-иу æй йæ фарсмæ бад- 
джытæ нал æмбæрстой. 
Куы анызта æмæ куы фæныфсджындæр, уæд худмæ мæсты лæ- 
бурд фæкодта æмæ йæ йæхицæй бандоны æнцойгæнæны 'хсæн нып- 
пæрста, ардыгæй та ма дæ чи айсдзæн, зæгъгæ. 
Куывд цыренæй-цырендæр кодта. Гаджидаутæ, нуазæнтæ сарæх 
сты. Алкæйдæр фæндыд хæдзарæн хуыздæр ракувын, æмæ æвзæгтæ 
феуæгъд сты. Ноджы сæ нозт бахъæлдзæг кодта, æмæ цины фынгæн 
куыд æмбæлы, афтæ йæ куыст кодта. Зарын, худæн, хъазæн ныхас 
сарæх. Хæлар цæстæнгас, ног зонгæтæ, абоны онг кæй нæ зыдтой, 
ахæм хæстæджытæ. 
Бындз фæхæцыд Габейыл дæр. Худ нæ, фæлæ йе 'фсин йемæ ис, 
117 

уый дæр ма дзы ферох цæлы фынгыл. Фæлæ усæй нæ ферох. Бадты 
кæронмæ йæ иуахæмы абæрæг кодта — дуарæй æрбакаст, нæ лæджы 
хабар нозтæй куыд у, зæгьгæ, уый базонон. 
Габе йæ куыддæр ауыдта, афтæ уайтагьд худ йæ зæрдыл æрбалæу- 
уыд. Рудзынджы 'рдæм фæкаст. (Рудзынгæй йæ кæй райста, уый 
сæрæй атахт). Худыл цæст куы нæ æрхæцыд, уæд цавддурау аззад. 
Йæ ус куыд федде, уый уыигæ дæр нал акодта. 
— Худ! — сирвæзт æрæджиау йæ дзыхæй. 
Ничи йæ ницæмæ æрдардта. Уымæ никæй æвдæлд. Стæй йын цы 
зыдтой. Йæ цæстæигас сыл ахаста, æмæ йæм дзы йе 'ргом куы ничи 
здæхта, уæд тынгдæр рамæсты. Æрдæбонсарæй йæм йæ цонг чи æрба- 
даргъ-æрбадаргъ кæны, иумæ бануазæм, зæгъгæ, ууыл фæдызæр- 
дыг. Барæй дæр йæхи ивазы. Худ фæтылиф кодта æмæ фæдфæли- 
вæнтæ кæны. Адонæй дæр æй исчи федтаид, фæлæ сæхи 'нæзонæг 
скодтой. Йæ маст рафыхт. 
— Æри мын мæ худ! — дыууæ лæджы сæрты ассæста, кæуыл 
дызæрдыг кодта, уыйырдæм. 
Йæ алыварс бадæг адæм фæуыргъуыйау сты, цы кæны, зæгъгæ. 
Уæдмæ Габе лæппуйы галстук æррæдывта. Лæппу дæр ыл йæхи æрба- 
уагъта, чи куыдз, чи хæрæг дæ, зæгъгæ. Бадты адæм схъомпал сты. 
Иргъæвынц сæ. 
— Мæ худ мын цы фæкодтай, хæрæджы лæппын?! Æз дæ мили 
цæйæн аласын кæндзынæн! — хъæр кæны Габе. 
— Цавæр худы кой кæны, йæ зонд фæцыд? — стыхст лæппу. 
— Кæс-ма амæ, йæхи 'нæзонæг куыд скодта! Мæнæ рыдзынгыл 
дьтууæ мызды йаргъ цы худ уыд, уый! — бадодой йæм кодта Габе. 
Адæм худ агурыныл фесты. Габейы бандоныл æй тъæпæнæй ссард- 
той. Æвæццæгæн, нуазæнæн куы сыстад, уæд йæ бынмæ батылд, 
æмæ йыл сбадт. 
— Мæнæ йыл бадгæ куы кодтай, уæд фысымты масты цæмæн 
æппарыс, хорз лæг, — бауайдзæф ын кодта хистæртæй чидæр. 
Габе, худ куы ауыдта, уæд хорзау нал фæци. Фырадæргæй æмæ 
æфсæрмæй йæ нозт фæлыгъд. Ахæм аллайаджы бæсты зæххы скъуыды 
куы ныххаудаид, уый дæр æй бафæндыд. Сæргуыбырæй æмæ уæн- 
тæхъилæй йæ ных сарæзта дуары 'рдæм. 
Кæстæртæй йын йæ худ йæ фæдыл чидæр рахаста. Йæ пъалто 
куыдфæндыйæ йæ уæлæ скодта æмæ иунæгæй афардæг сæхимæ. 
Уыцы бонæй фæстæмæ Габейæн йæ фенд дæр у масты хос. Дары 
йæ дæрдджын пискъуылтæ худ. Æдас, æнæмаст у. Йе 'фсин та йын 
æй куы ныккæнын кæна, уымæй тæрсы. Æмæ, ауæй йæ кæн, зæгъгæ, 
ууыл ныллæууыд. 

е^ БОЛА-ЦОЛА 
^)®чЭ 
Бола йæ ныййарджытæн цыппæрæм сывæллон у. Æртæ чызджы 
фæстæ куы райгуырд, уæд ма бинонты, хæстæджыты цинæн кæрон 
уыди! Æмвæндæй йыл сæвæрдтой иом Бола. Зындгонд богалау сын 
хъаруджын куы рауадаид, уый сæ фæндыд. 
Буц æмæ рæвдыдæй хъомыл кодта Бола. Иунæг лæппу кæй уыд, 
уымæ гæсгæ йын доныл дæр фу кодтой, уæлдай фсзмæлдæй - тæрсгæ. 
йæ æртæ хойы йын фæсдзæуинтау лæггад кæнынæй нæ фæлладыс 
ты. Тыхтой йæ амæй-ай хуыздæр, амæй-ай хъармдæр дзаумæтты. 
Æмæ йыл иуахæмы хидæйдзагæй уазал дымгæ сæмбæлд. 
Хæстæджытыл айхъуыст буцхаст лæппуйы рынчыны хабар. Æмæ 
кæд уайтагъд адзæбæх, уæддæр ыл рынчыны ном тынг ныффидар. 
«Мæ рынчын лæппу цы ахæра, мæ рынчын лæппу цы скæна», — 
уыдис мады, фыды сагъæс. Чызджытæ рохуаты аззадысты. 
Æмæ уыцы уавæрыл сабыргай сахуыр Бола дæр. Адæм цыма 
иууылдæр уый хорздзинадæн, уый удæнцойæн сты, ахæм хъуыды- 
имæ рæзт. Æрхæццæ скъоламæ бацæуыны рæстæг дæр. Мад ахуыр 
гæнджытæн тынг ныффæдзæхста йæ «рынчын» лæппуйы. Æмæ та 
йæм уыдон дæр хъулон цæстæй кæсын райдыдтой. Хъæуа нæ хъæуа, 
уæддæр дзы æпиæлыдысты иннæтæн. Æмæ лæппу ноджы хиуарзон 
дæр кодта. Йе 'мбæлттимæ нæ хæццæ кодта. Хæларач* иикæимæ 
цард. Йæхицæй хуыздæр никæй хуыдта, сæрбæрзондæй каст йе 
'мкъласонтæм. 
Скъоладзаутæм уый хорз нæ каст. Æмæ йæм æввахс нæ цыдыс 
ты. Тæнтъихæг æмæ схъæл кæй уыд, уымæ гæсгæ йыл авæрдтой ном 
— Бола-Цола. Æмæ йæ фæстæдæр ахуыргæнджытæ дæр афтæ хоныи 
райдыдтой. 
Дæс къласы каст фæци Бола-Цола, йæ бинонтæ хæстæгæй, хио 
нæй иууылдæр сæ къæхтыл слæууын кодтой. Хъуамæ йын инсти- 
тутмæ бацæуынæн баххуыс кæной. Равæрдтой сæ, шахмæтты фæй 
нæгыл къаролы алыварс фигурæтæ равæрæгау. Абырстой размæ, 
æфсарм, æгъдау, фæтк ницæмæ даргæйæ, æмæ Бола-Цола зугъзугъ 
гæнгæ йæ цыбыр зондимæ институтмæ дуарæй бамидæг. 
119 

Институт каст фæци Бола-Цола, фæлæ йæ сæрмæ хуымæтæг 
ахуыргæнæджы куыст не 4рхаста, æмæ йæ йæ хъузæттæ къæлæт- 
джыныл æрбадын кодтой. Фыццаг йæ дæлбар уыд дыууæ адæйма- 
джы, æмæ йæ бынатæй йæ зæрдæ нæ рад. Рафт-бафт кодта. Уæлдæр 
бынатмæ тырныдта. Æз хуыздæр бынаты аккаг дæн, зæгъгæ, йæ 
сæрæй уæлдæр хицауады дуæрттæ саста. Ардыдта сыл хæстæг-зон- 
гæйы. Æмæ та йæ хъул сах абадт. Иу кусæндоны йæ хицауы хæди- 
вæгæй сæвæрдтой. 
Фæбæрнондæр, фæвазыгджындæр йæ бынат. Бынат та адæйма- 
джы лæг кæны, фæзæгъынц. Фæлæ йæм лæджы фарн куы нæ уа, 
уæд та? 
Уæд? Уæд дæхи зондджынæй æвдис, цы нæ зоныс, уый дæр 
амон. Фæйнæрдæм лæбур, дæ сæр бæрзæндты хæсс, уæлиауæй дæ- 
лæмæ кæс æмæ иудадзыг уæлдæр бынатмæ тырн. Кусын дзы хъæу- 
дзæн, ууыл дæ сæр ма риссын кæн. Цас дæ дæлбар фылдæр адæм 
уа, уыйбæрц дæ хæстæ уыдзысты къаддæр, — хъуыды кодта Бола- 
Цола æмæ йæ хицауы бынатмæ бахъав-бахъав кæнын райдыдта. 
Йæ ацыд, йе 'рбацыд, йе сныхас æмæ митæн сæрмагонд боныг 
байгом кодта. Уырдæм хаста йе 'мкусджыты, чи кæд кæм фæрæ- 
дыд, зылын ныхас сæ чи кæм скодта, уыдон. Æмæ сæ иубон Ха- 
хуырты чиныг рауад. Нæ фæхъулон кодта йæхи дæр, чиныджы 
хъæбатыртæм бахаудта. Фæдфæливæны тыххæй, чи йæ ныффыста, 
уый цæмæй ма сбæрæг уа. 
Хицауы йæ бынатæй куы фæтæрой, уæд дзы кæй хъуамæ сæвæ- 
рой? Хæдивæджы. Хъасты автор уый куы уа, уæд иннæрдæм фæуы- 
нæй тæссаг у. 
Йæ хин йæхиуыл æрцыд Бола-Цолайæн. Сæрмагонд къамис æрбар- 
выстой кусæндонмæ. Хъастмæ гæсгæ сæ бæрæг кæнын райдыдтой. 
Æмæ куыд æнхъæл стут? Бирæ хъуыддæгтæ дзы раст рауадысты, 
суанг, йæхимæ чи хауд, уыдонæй дæр. Æмæ йæ йæ хицауимæ федде 
кодтой. 
Кæм ис ныр Бола-Цола, зæгъгæ, бафæрсдзыстут. Кусы, дам, кæм- 
дæр, цыдæр бынаты. Чи зоны, дæ фарсмæ, зынаргъ кæсæг. Дæхи 
дзы хъахъхъæн, кæд дæ бынаты фидар нæ бадыс, уæд. 
С^) 

е^ ÆМВÆНД 
.#5КЭ 
Лоло хицаумæ рагæй дары йæ дæндаг. Фæлæ йын цы хуызы 
смаст кæна, уый нæ зоны. Сæрмагонд боныджы бæргæ фыссы хи- 
цауы ацыд æмæ æрбацыд, йæ алы ми æмæ фæзилæн дæр, фæлæ цы 
хуызы спайда кæна йæ боныгæй, уымæн сæрфат нæ ары. Æмæ цынæ 
диссæгтæ ис йæ боныджы: хицауы кæцыфæнды раст хъуыддаг дæр 
ын йæхи ныхмæ куыд саразæн ис, суанг уыдæттæ дæр. Ног дзы исты 
куы фæфыссы, уæд сыл йæ цæст ахæссы, сæ тых сын тæрæзтыл 
барæгау банкъары æмæ фæныфсджындæр вæййы хицауы йæ бына 
тæй зæронд бындзæфхадау сæппарынмæ. Йæ тыхтæ ныццæвынмæ 
æрбамбырд кæны, дæндæгты къæс-къæс ссæуы. Фæлæ та (Ъыстытæ 
фыстытæй баззайынц, æртхъирæнтæ — æртхъирæнтæй. Иæ ныфс 
цыдæр æрбавæййы, хицауы фенгæйæ. 
Æмæ йын æниу цы кæны? Куыст домы. Æмæ уæдæ куыд? Кусын 
хъæуы, фæлæ æгæр дæрзæг у йе сныхас, йæ митæ та — уæндон, 
кардæй куыд æрлыг кæнай, афтæ. Афтæмæй рæдигæ та куыд нæ 
кæны, фæлæ йыл фæхæцæг ис. Æндæр æй уал азы иу банаты, уымæй 
дæр стыр бынаты, куыд дарынц. 
Нæ! Æз ын йæ быны арт бандзардзынæн! — мæстджынæй ахъуы 
ды кодта Лоло. — Бирæ нал фæбаддзæн уыцы къæлæтджыныл. Зно- 
ны æфхæрд ын хъуамæ хъама аныхъуырæгау фæуа. Куыд æмбæ- 
лы, рæстæг куыд домы, афтæ, дам, нæ кусут. Æмæ сын ранымадта 
æмбырды сæ мыггæгтæ. Æппæты разæй — Хуыссæгты Лоло. Зæххы 
скъуыды куы афардæг уыдаид, уый йæ бафæндыд. А, хицæнæй 
йын алывыдтæ фæкал, фæлæ йæ кæстæрты, кæм цы хъуымыздзых 
лæппу ис, уыдоны цур цæмæн худинаг кæныс? Ныр ыл суса^гæй- 
æргомæй былысчъилæй куыд нæ худой! Нæ уый ныббаринаг нæу, 
фæлæ цы хуызы? Иунæгæй йын йæ бон ницы бауыдзæн, коллектив 
йæ фарс куы рахæцой, уæд додойаг йæхи кæны. Кæйты ма баф- 
хæрдта, уыдонимæ æмвæнд скæнын хъæуы. Ныртæккæ коллективы 
куыстхъомдзинады разамонæгæй фылдæр домд цæуы. Цы аразы 
кусджыты хъомылады, сæ царды уавæртæ фæхуыздæр кæнынæн! 
Уыцы фарстатæ æмбырды фæцагай, æмæ уæд иугай сæ тыппыртæ 
121 

суадзиккой. Фæлæ куыд? Искæй къухæй зынгмæ æвналын тæссаг 
нæу. Æмæ кæй къухтæй? 
Лоло бирæ фæрабар-бабар кодта, хицау æвзæр кæимæ цæры, 
уыдонæй æмбырды йæ ныхмæ чи радзурид, уый æвзаргæйæ. Йæ 
зæрдæ дзы æртæйыл тынг бæргæ дары. Уыдонæй фылдæр йæ фыд- 
гой ничи кæны, куы æргом, куы сусæгæй. Семæ алæуу, æндæр дын 
кæй кой нæ ракæндзысты, ахæм нæй. Фылдæр та — хицауы. Бирæ 
сын бæргæ нал хъæуы, артыл фæтæген бакалынæй уæлдай. 
Дыккаг бон Лоло йæ сусæгвæнд царды рауадзыныл архайын рай- 
дыдта. Фыццаг Хъызынмæ бауад. Æлхыскъ фарст æй акодта: 
— Дæ куыст нæма фæхуыздæр кодтай, мæ хæлар? Рæстæджы 
æмдзу куынæ кæнай, уæд дæ хъуыддаг хорз нæ уыдзæн! 
— Мæнимæ йын афтæ æнцон нæ рауайдзæн! — фырмæстæй йæ 
бынатæй фæгæпп кодта Хъызын, дзургæ-дзурын ферхæцыд æмæ йæ 
цæсгом цывзыйау асырх. — Афтæ куы кæна, уæд æй æз йæ бынаты 
сбадын кæидзынæн! 
«Йæ риссаг ын фæцагайдтон, — йæхииымæры бацин кодта Лоло. — 
Ай, чи хъæуы, ахæм лæг. Ай зæгъдзæн! Цыбырхъуыр æмæ теуайау 
æнæзонд. Ацæхæр вæййы уайтагъд æмæ йæ зæгъинæгтæ, хъæуа-нæ 
хъæуа, ракалы. Раст фæндагыл æй саразын хъæуы. 
— Омæ йын кæдмæ быхсдзыстæм, кæдмæ? — тынг тыхстæй йæ 
фарсмæ балæугæ сдзырдта Лоло. — Иуы æфхæры, иннæйы ницæмæ 
дары. Афтæ кæдмæ уыдзæн. Коллектив нал стæм. Иумæйаг æмбыр 
ды йын йæ базыртæ цæуылнæ ацæгъдæм, мæнæ кауы сæрты цæхæ- 
радонмæ ма та»ха æмæ æвзартæн фыдбылыз ма кæна, уый тыххæй 
фыдуаг уасæгæн куыд кæнынц, афтæ. 
— Цæгъдгæ нæ, фæлæ йын рæбынæй лыггæнинаг сты. Уый мæ 
бар уадз, кæд æй ардыгæй нæ фæтæрыи кæнон, уæд ма-иу фæкæс! — 
Йæ маст артыл фыцæгау йæ былтæй фæйнæрдæм кæлы Хъызынæн. 
— Иунæгæй нæ, коллективы тых фылдæр у. Мæнæ æз дæ фарсмæ. 
Æз дзы цы диссæгтæ зонын, уыдонæн сæ фондз проценты дæр фаг 
сты лæджы Сыбырмæ ахæссынæн, фæлæ ма нæ уæддæр хъæуы фар 
схæцджытæ. Æмвæнды тых бирæ у, уый дæ рох ма уæд. 
Хъызын фæсабырдæр, хъуыдытыл фæци, стæй загъта: 
— Æмæ кæмæн нæ кæны маст, фæлæ иууылдæр козбаутæ, хæлиу- 
дзыхтæ, куырм галтау сæ кæдæм аздахы, уыцырдæм фæцæйцæуынц. 
— Раст нæ дæ, мæ хæлар, Хъоло æмæ Хъæвдын ахæмтæ не сты. 
Мæстæй йæм чъырыхæлд кæнынц. 
— Уæллæй кæнынц. Фæдзурæм ма сæм. 
Чысыл фæстæдæр дуарæхгæдæй сусæг ныхас бацайдагъ цыппар 
лæгæн. Æмвæнд уыдысты цыппарæй дæр, фæлæ фыццаг чи радзур- 
дзæн, ууыл нæ фидыдтой, фæстагмæ Хъоло афтæ: 
-»- Цæмæй дзы тæрсут, цæмæй?! Æз райдайдзынæн! 
Дыккаг ныхас хъуамæ ракæна Хъызыи. Уый хъуыддаг хъуамæ 
фæкарздæр кæна. Стæй — Лоло, йæ фæстæ та — Хъæвдыи. 
122 

— Ноджы ма исчитæ куы зæгъид, уæд æвзæр нæ уаид, — загъта 
Хъæвдын, номхыгъд ууыл кæй фæци, уымæй фæтæрсæгау кодта. 
Ауынаффæ та кодтой, цалдæр æмкусæгæн характеристикæтæ 
авæрдтой, хицауы ныхмæ дзы чи радзурдзæн, уый раиртасыны охыл. 
Стæй сæм иугай сæхимæ фæсидтысты. Бæлвырд дзуапп дзы ничи 
радта. Чи дзы цы æфсон скодта, чи — цы. Чи та загъта: «Хорз, 
фендзыстæм». Ома уæ хъыджы нæ цæуын. 
Æрхæццæ мастисæн æмбырды бон. Цалдæр сахаты размæ та дуа 
рæхгæдæй тыгуырæй алкæмæн дæр йæ хæс бамбарын кодтой, чи дзы 
цæуыл дзурдзæн, уымæн бæлвырд фæтк сарæзтой. Цалдæримæ дæр 
ма уыцы фарстайыл аныхæстæ кодтой. 
Æмбырд райдыдта. Докладгæнæджы фæстæ ныхасы бар хъуамæ 
райстаид Хъоло, фæлæ Мыхци фæразæй. Сæрдариуæггæнæг бар 
уымæн радта. Хъуыддаджы ныхас райдыдта: фыццаг хорздзинæдты 
тыххæй, стæй хъуагдзинæдтыл æрлæууыд, сæ аиуварс кæныиыл ра- 
замынд разæнгардæй æмæ хъомысджынæй куыд кусы, уый тыххæй 
фæдзырдта. 
Хъоло йæ алыварс адæмыл йæ цæст ахæссы; сæ цæсгæмттыл — 
разыдзинад. Æмæ уайтагъд йæ ныфс цыдæр æрбаци: хицауы ныхмæ 
исты зæгъа, æмæ адон йæ ныхмæ куы сыстой, уæд йæхи нæ бын 
кæны. Нæ, нæ! 
Мыхци ныхас фæци, æмæ сæрдариуæггæнæг, иннæты нæ ба- 
фæрсгæйæ, афтæ: 
— Ныхасы бар Хъолойæн. 
Хъолойæн йе уæнгтæ адон сты, йæ бынатæй змæлгæ дæр нæ 
фæкодта. 
— Хъоло, дæуæй зæгъын. 
— Æз ныхасы бар нæ куырдтон. 
— Æрдæбон дæ къух куы сдардтай. 
— Уый — æрдæбон, ныр мæ нал фæнды. 
Сæрдариуæггæнæгмæ афтæ фæкаст, цыма Хъоло тæргай кæны, 
фыццаг ныхасы бар ын кæй нæ радта, уый тыххæй, æмæ йæм но- 
джы тынгдæр æрхатыд. Фæлæ... 
Хъызын Хъоломæ цалдæр хатты комкоммæ бæргæ бакаст, цæс- 
тæнгасæй йæ афæрсон, цы кæныс, нæ ныхас дæ ферох ис, зæгъгæ, 
фæлæ уый йæ цæстæнгас стъолæй нал систа. Хъызынæн йæ маст 
рафыхт, æмæ фæгæпп кодта: 
— Æз зæгъдзынæн, æз! 
Æмæ райдыдта дзурын, мæстджын адæймаг куыд фæдзуры, афтæ. 
Ам-тъæпп, уым тъæппæй. Куы иу хъуыддаджы тыххæй, куы — ин 
иæйы. Хицауимæ сæм уал азы иумæйаг куысты цы ныхæстæ рауад, 
уыдон сног кодта, хæрамдзинад сыл бапырх кодта, афтæмæй. Адæм 
кæрæдзимæ бакæс бакæс кодтой, ай кæм уыд, зæгъгæ, нырмæ нын 
йе 'цæг дуне куы никуы раргом кодта. Лолойы та цины уылæнтæ йæ 
уæлиыхты хастой. «Хорз ып фæци!». Аивæй-иу бакаст, æмбырдмæ 
123 

цы бæрнон кусæг æрбацыд, уымæ. «Уый хъуыддæгтæ фехъусын кæн 
дзæн, кæдæм æмбæлы, уырдæм». Мæнæ ма мах дæр раиыхас кæ- 
нæм. Æмæ йын йæ къæдзил скъуырдзысты. 
Хъызын йæ тыппыртæ суагъта æмæ æрбадт. Сæрдариуæггæнæг 
загъта фиппаинаг: 
— Курын уæ, ныхас дам-думтыл нæ, фæлæ хъуыддагыл аразут. 
Лоло йæм рафыхт. Раст ныхас дын дæ цæст къахы, зæгъгæ, сдзу- 
рынмæ хъавыд, фæлæ уæлдæр хицауадæй æрвыст бæрнон кусæг 
фæразæй: 
— Сæрдариуæггæнæг раст зæгъы, куыст рацаразыныл хъуыдда- 
джы ныхас хъæуы иумæйаг æмбырды. 
Лоло фергъуыйау: æндæр сæм нæ бахъардта Хъызыны ныхас?! 
Йæ буарыл уазал риз суанг къæхты уæлфæдтæм азгъордта. Стæй 
атæвд, æмæ цæсгом сырх-сырхид афæлдæхт. Йæ къух сдардта. 
— Ныхасы бар Лолойæн. 
— Ныхас нæ, чысыл æддæмæ ауайон. Мæ туджы æлхъывдад сбæр 
зонд, æмæ мæ сæр зилы. 
Кæстæртæй чидæр фестад æмæ йæ сыгъдæг уæлдæфмæ акодта. 
Уыцы цаутæм, æвæццæгæн, Хъæвдынæй биноныгдæр ничи каст. 
Уый хуызæн сæ тæрæзтыл ничи барста. Райдайæны Хъоломæ фыр- 
мæстæй йæ дæндæгты хид калд. Стæй йыл Хъызыны ныхæстæ ба- 
зыртæ басагътой, суагъæйы сæ ныффыссут, зæгъгæ, дæр ма фæхъæр 
кодта. Фæлæ йын бæрнон кусæджы фæндон йæ хъуыдытæ бынтон 
азмæста. Иу уысм йæ сæры хъуыдыйы мур нал аззад. Дымгæ дзы 
зилахар кодта. Лоло æддæмæ кæй ацыд, уый йын йæхи æрæмбарын 
кодта æмæ йæ къух сдардта. 
Йæ ныхас дæрдтыл æмæ хъавгæ райдыдта Хъæвдын. Хъызын 
æмæ-иу Хъоломæ аив бакаст. Стæй хицауы æрдæм раздæхт æмæ 
йæм дзуры: «Кæсæби Сосоевич, зонын, нырма мæ куысты бирæ аип 
пытæ ис. Æмæ бацархайдзынæи се сраст кæныныл. Ды мын куыддæ- 
риддæр фæзæгъыс, афтæ кæнын. Ды мын цы хæс раттыс, уый алы- 
хатт дæр сæххæст кæнын. Мæ куыст хуыздæрхъуаг у æмæ йæ дæ 
разамынды фæрцы рацараздзынæн». 
Хъæвдыи йæ ныхас фæци. Уæдмæ Лоло дæр, фенцондæр мын 
ис, зæгъгæ, фæстæмæ мидæмæ æрбацыд. Иу ныхасгæнæг ивта ин- 
нæйы. Мæстджынæй бадт Хъызын. Хъæвдын, цыма никуы ницы 
æрцыд, уыйау разæнгардæй архайдта æмбырды. Æрмæст Лоло æмæ 
Хъоло уыдысты æмвæнд — æмбырды кæронмæ, ныхкъуырдæй бынмæ 
кæсгæйæ, æнцад фæбадтысты. 

Т0ТРАДЗЫ ЗАРÆГ 
Фыстон æй, мæ хорз зонгæ, историон наукæты доктор 
Берозты Батрадзы рухс ном мысгæйæ 
Хохаг къахвæндаг калмау здыхстытæ кæнгæ уырдыджы йæ ных 
сарæзта комы дымæгмæ. Разæй куы æрбайсæфы, куы та йын дард 
кæмдæр хохы фахсыл цæст ацахсы йæ кæрон, æмæ фæндаггоны 
йæхимæ сайы. Куы та цæстыты раз атъанг вæййы, æмæ йæм афтæ 
фæкæсы, цыма йын кæрон дæр нæй, цыд ыл никуы фæуыдзæн. Ахæм 
уавæры Тотрадзы фæллад уæнгтæ бынтон æркæлынц, æмæ йæ акъах- 
дзæф фæуæззаудæр вæййы. Иуцалдæр бæндæны бæрц ма фæндагæй 
фæсте фæуадзы уæзбын цыдæй, стæй æрлæууы, йæ фарсмæ йæ чы- 
сыл лæппумæ йе 'ргом раздахы. Уый дæр æм фæрсæгау скæсы, йæ 
фæллад, фæлмаст цæстыты æрфыты йын йæ фæндон фены æмæ йæм 
кæсгæйæ баззайы. Фыд хъавгæ йæ рифтаг йæ уæхскæй æрисы, тъæ- 
пæн ран æй фæлмæн æрæвæры, рифтаджы фæсонты 4рдыгæй цы 
дзæкъулгонд ис, уым йæ æнахъом хъæбулы асгары. Фынæй кæнгæ 
йæ куы фены, уæд ын йæ улæфтмæ байхъусы, хъал — уæд та йæ 
цæстæнгасæй барæвдауы. Стæй йæ фарсмæ къуыпп ран кæнæ дурыл 
æрбады. Къухыл хæцгæ цы лæппуйы кæны, уый дæр фæндаджы 
хъæбæрыл йæхи æруадзы. Хæрыны афон йæ фæснахæй йæ цуаноны 
кард фелвасы æмæ сын дзы цыхт æмæ къæбæры хæйттæ æрлыг кæны. 
Сæ къухтæм сын сæ авæры. Йæхæдæг дæр йæхи фæхъуыртхъом 
кæны. Æмæ сæ фæллад куы ссæуы, уæд та сæ фæндаг адарддæр 
кæнынц. 
Тотрадзы йæ уынгæджыйы уавæр суры йæ разæй. Расырдта йæ 
йæ райгуырæн хъæу Джимарайæ. Æмæ лидзы йæ мады æрвадæлтæм 
Базилæны хъæумæ. Уæдæ ма адæймаг йæ зын уавæры йæхи кæмæ 
бакъул кæна, кæуыл банцой кæна. Мады æрвадæлтæй мады ад цæуы. 
Дæ уды рæбынæй цы цæуы, уый æндæр иикæмæн зæгъдзынæ. Уыдон 
дæ куыд бамбарой, дæ фарсмæ куыд æрбалæууой, афтæ — ничи. 
Тотрадз дæр сæм йæ зын сахаты йæ дыууæ æнахъом сабиимæ уымæн 
тындзы. Йæ сидзæрты йын уыдоны хуызæн ничи барæвдаудзæн, ныфс 
æй хæссы размæ. Хъасарайæ раджы рахызт, Хуырæндæле Окрохъа- 
намæ йæ бирæ нал хъæуы. 
Кæцæй йæм каст ацы фыдбылыз. Фæлтау къахсаст куы уыдаид 
125 

æмæ уыцы бон Суатъисы коммæ цуаны куы нæ ацыдаид. Уæд йæ 
бинонты раз уыдаид. сæ фосы муртæм йæ цæст дардтаид æмæ сæ 
дард нæ ауагьтаид. Йæ сывæллæтты мад, йæ къæбæргæнæг æмæ йæ 
цардаразæг уыцы фыдбылызы фæндагыл нæ ацыдаид. Йæ фосы 
фæдыл... 
Хæхбæсты фæззæджырдæм æрдзыл æууæнк нæй. Къæвда, уымæй 
дæр уазал, суанг мит дæр, тыхдымгæ кæцæй æмæ кæд фæзындзыс- 
ты, уый ничи рахатдзæн. Уыцы бон арвы хъулæттæ Тотрадз дæр 
дардæй, Суатъисы рагъæй кæсгæйæ, федта, фæлæ цæмæй æнхъæл 
уыди, йæ бинойнаг дзы йæ фосимæ бабын уыдзæн, уый. Ус арвы 
хъулæттæ куы федта, уæд йæ чысыл дыууæ хъæбулы сыхæгты æвджид 
акодта, йæхæдæг сæ фосы муртæ агурæг фæцагайдта. Дымгæ тых- 
джынæй-тыхджындæр кодта, йæ разы цы æййæфта, уыдон скъæфта, 
къæдзæхтыл сæ хоста. Усы дзаумайы фæдджитæм дæр лæбурдта æмæ 
иу æй асхуыста. Ус иу фæцудыдта, фæлæ нæ саст. Ноджы дардмæ 
суыдта йæ фысты къорд — иу егъау дуры аууон бамбырд сты. Ба 
хæццæ сæм. Уæдмæ уазал æртæхтæ кæнын дæр райдыдта. Ус йæ 
фосыл хъæр кæны, суры сæ хъæуы 4рдæм, цалынмæ уазал уарын нæ 
ныккалдта, уæдмæ. Уалынмæ сæ фæрсты зилгæдымгæ æрбасыффытт 
ласта æмæ кæройнаг фысы йæ разæй ахаста рындзмæ. Иннæ фыстæ 
дæр фезмæлыдысты йæ фæдыл. Ус ма сæ басырдта, сæ раздахыныл 
ацархайдта. Уыдонимæ архайгæйæ, йæхæдæг дæр къардиуы былмæ 
куыд бахæццæ, уый нæ бамбæрста. Йæхи ма дзы иуварс бæргæ фех 
ста, фæлæ йæ уаддымгæ ацахста æмæ йæ арф коммæ фехста. Дæ 
фыдгул дæр — афтæ. 
Тотрадз йæ цардæмбалы марды хæрнæгæн цы аргæвстаид, уый 
дæр æм нал уыд. Адæм хорз сты зын сахаты адæймаджы фарсмæ 
балæууынмæ. Цæмæйдæрты фæкастысты Тотрадзмæ дæр. Фæлæ зы 
мæг йæ дыууæ æнахъом лæппуимæ цæмæй цæрдзæн, уыцы сагъæс 
æй суры йæ фыдыуæзæг — йæ райгуырæн комбæстæйæ, йæ цуангæ 
нæн бынæттæй. Цуанон та ахæм уыд, æмæ дзы дзæгъæл æхст нæ 
ирвæзт. Ныр цы? Уыдæттæ ферох кæнын хъæуы, æндæр цардыуаг 
ын æвзаринаг у. Йæ хъæргæнаг йæ хуыздæр хæларæн уымæн балæ- 
вар кодта. 
Хуры ма фæсрагъмæ бæндæны бæрц дæр нал хъуыд, афтæ ба- 
хæццæ йæ мады æрвадæлтæм. Йæ уавæрмæ гæсгæ йыл æрхуымæй 
сæмбæлдысты. Йæ мады æфсымæрты хистæр Габо, цардвæлтæрд 
зæронд лæг ын йæ ныхасы афтæ бакодта: «Цард æгъатыр у, мæ хур. 
Цы дзы æрцæуы, уымæн фæразын хъæуы. Дæ кæстæртыл хъуыды 
кæнгæйæ, дæ ныфс фидардæр кæн. Мах кæдфæндыдæр дæ фарсмæ 
уыдзыстæм. Дæ хъæбултæ мах дæр сты, æмæ, мах цæмæй цæрæм, 
уымæй сæ дæ мады чындзытæ хъуаг нæ ныууадздзысты. Кæд дæ 
фæнды, уæд сæ ам уадз, дæхæдæг та уал быдырмæ цардагур фæцу. 
Нæ хъæуы лæппутæ фæззæг хор быдыры ирон хъæуты бакусынц. 
Тынг æппæлынц Заманхъулы Хъуысаты Хъасайæ. Боиджым у, зæх- 
126 

хытæ йæм бирæ ис. Лæппутæ йæм тыллæг æфснайынмæ фæкæсынц. 
Æмæ сæ зæрдæхудты никуы бацыд. Фæцу йæм». 
— Уый хорз фæнд у, — бацин кодта Тотрадз. — Æцæг лæппуты 
дæр мемæ кæнын. Уыдонмæ зæрдæхсайгæйæ мæ ныфс, мæ хъару 
сæтгæ кæндзæн. 
— Хорз, хорз. Фæлæ Арвыкомы фистæгæй быдырмæ кæд ных- 
хæццæ уыдзынæ. Дæлæ нæ бæхтæй иуыл саргь сæвæр. Æмæ фæнда- 
раст! 
— О, уый æгæр у! — стыхст Тотрадз. 
— Ницы кæиы. Кæд дæ нæ хъæуа, уæд та нæ комы лæппутæй 
исчитæ Заманхъулмæ нартхор тонынмæ цæудзæн. Æмæ-иу æй уыдо- 
нæн фæстæмæ цæугæйæ рарвит. Сæ уæргътæ сын фæрогдæр кæн- 
дзæн. 
* * * 
Тотрадз Заманхъулмæ куы ныххæццæ, уæд хъæуы кæрон бæхæй 
æрхызт. Уидоны рохтæ хистæр лæппумæ радта, кæстæры та йыи йæ 
хъæбысы сбадын кодта. Загъта йын: «Хъусыс, саргъы гоппыл дыууæ 
къухæй фидар хæц». Йæхæдæг бæхы фарсмæ цæугæйæ уынджы 
уæлæмæ араст. Иудзæвгар куы суадысты, уæд цалдæр зæронд лæ 
джы бæласы аууон бадгæ сæййæфта. «Уæ бон хорз» сын загъта æмæ 
сæ бафарста, ам Хъуысаты Хъасай кæм цæры, зæгъгæ. 
— Хъасай кæм цæры, уый та хъæуы чи нæ зоны, — загътой йын 
æмæ йын æй бæлвырдæй бацамыдтой. 
Тотрадз Хъуысаты Хъасайы кулдуар бахоста, æмæ йæм уый йæ- 
хæдæг уынгмæ куы рахизид. Кæрæдзийæн салам радтой, стæй Хъа- 
сай æнахуыр бæлццæттыл йæ цæст ахаста. Хæхбæстæй йæм цынæ 
хуызы бæлццон сæмбæлы, фæлæ дзы ахæмтæ фыццаг хатт уыдта. 
Куырыхон адæймагæн цас базоиинаг уыд сæ уавæр æмæ сæ уайтагъд 
мидæмæ акодта. Йæ фынджы бæркадæй сæ куы фæхынцыдта, уæд 
сæ бæлвырддæр æрфæрстытæ кодта. Æхсызгон ын уыд, хæхбæсты 
ирон адæм дæр йæ хорзы кой кæй кæнынц, уый. 
— Мæ бон дын баххуыс кæнын цæмæй уа, уый дын нæ бахæлæг 
кæндзынæн, — загъта йын: — Дæ цотимæ уал иу уаты цæрдзынæ. 
Хæрдхъуаг нæ уыдзыстут. Дæхицæи дын исты куыст бацагурдзы- 
нæн, цæмæй къæмдзæстыг ма уай, дæ цоты дарын дæ бон уа. Стæй, 
бон цæуы æмæ фарн йемæ хæссы — дæхицæн хæдзар саразын дæр 
кæд дæ бон бауаид. 
Тотрадз уал хъæуы хъомгæсæй иыллæууыд. Хохаг зын цардæй 
йæм быдыр дзæнæты хуызæн каст. Рæдау æмæ æгъдауджын адæм — 
йæ алыварс, йæ кæстæрты йын рæвдауынц хи хъæбултау. Хъомгæсы 
куыст дæр цас зын у. Хъæуысæрмæ, Кæрдойы комы дымæгмæ сæ 
аздах, æмæ хиздзысты. Ехх, æмæ сывæллæтты мад амы цардæй куы 
ацардаид — цал æмæ цал хатты загъта йæхицæн. 
127 

* * * 
Уыцы рæстæг хъулгъайы хъæутæй иуы иу фыдзонд лæппу, абы 
рæгдзинад чи кодта, ахæм йæ цæст æрæвæрдта сæ хъæуккаг зæхку- 
сæг, фыдæбонгæнæг лæджы æртæ чызгæй иуыл. Фæлæ йын æй фыд 
нæ лæвæрдта, йæ астæу куыстмæ кæй нæ тасыд, стигъæг кæй уыд, 
уый тыххæй. Лæппу мæстæй сыгъд, æртхъирæнтæ кодта, йæхихуы- 
зон фондз хæларимæ алыхуызон фыдбылызы фæндтæ кодтой. 
— Маринаг у фыд!.. — иуахæмы сдзырдта фыдзыкъуыр усгур. — 
Йæ удæгасæй чызг мæ къухы нæ бафтдзæн! 
— Фæтуджджын уыдзынæ... Æмæ туг тугæй æхсгæ у, — дзырдтой 
йын йе 'мбæлттæ. 
— Нæ адæмы нæ зонут: цыфæнды фыдракæнд дæр сын ирæтты 
аххос фæкæн, æмæ сæ уайтагъд бауырны. Мах дæр афтæ бакæндзы- 
стæм. 
Ууыл бирæ рæстæг нæ рацыд, афтæ чызджы фыд Арыхъы рæгъ- 
ты æрдæм хъæдмæ ацыд, æмæ йын йæ мард уырдыгæй æрластой. 
Уайтагъд хъæуыл ахъæр, ирæттæ йæ амардтой, зæгъгæ. Йæ ныгæ- 
нæн рæстæг йæ марæг йæ фондз æмбалимæ саударæг усы раз балæу- 
уыд æмæ йын зæрдæтæ æвæры: 
— Мах ын йæ туг ирæттæй райсдзыстæм! Раст йæ ингæныл ын 
дзы искæй сæргæвддзыстæм! Ныртæккæ цæуæм Арыхъмæ. 
— Ды уый куы бакæнис, уæд ма мын дæуæй хуыздæр сиахс кæм 
уаид! — астæуæй уæлæмæ йæхи бауигъæгау кодта ус. 
Лæппуйы дæр ма æндæр цы хъуыд... 
Лæппутæ Заманхъулы сæрмæ Кæрдойы комы дымæджы Берозты 
Тотрадзы 'рбаййæфтой. Хъом ривæд кодтой бæлæсты бын. Æхсæз 
барæджы сæ бæхтыл æркафыдысты мæгуыр хъомгæсы алыварс. Дзу- 
рынц æм иронау æрдæгцъæррæмыхстытæй. 
— Мах чындзхæсджытæ стæм. Цом немæ Кæсæгмæ! 
— Æз хъомгæс дæн, нæ кæсут мæ хъоммæ — ривæд кæнынц. 
Чындзхæссæгæн уын нæ бæззын. Мæ мæгуырыл мæ ныууадзут... 
Лæппутæ кæрæдзимæ бакæстытæ кодтой... Ома, цы йæ фæрсæм. 
Дыууæйæ йæ фæрсты бауадысты, фæгуыбыр æм кодтой, йæ цæштыл 
ын фæхæцыдысты æмæ йæ усгур лæппуйы фæсарц цъæх бæхыл авæрд- 
той. Стæй йæ басылыхъæй æрбастой æмæ хъулгъайы æрдæм фæца- 
гайдтой. 
Тотрадз фæуыргъуыйау. Стæй ныууынæргъыдта æмæ катай ба- 
цыд: «О мæ худинаг! О мæ кæуинаг! Фысы ласт мæ кæдæмдæр 
фæкæнынц. Уымæй худинагдæр, аллайагдæр исты уа!». Æмæ хъуы- 
ды кæны, мадзал агуры йæхи феуæгъд кæнынæн. Йæ рахиз къух 
сусæгæй басылыхъæй сласта. Бæхæн дыууæ барæджы уæззау сты, 
æмæ фæсте зайы. Тотрадз ын йæ æгъдтæй йæ фæрстæ тынгæй-тынг- 
дæр æлхъивы — хæххон фæндæгтыл цæугæйæ сæ тых бацыд æмæ 
ныр бахъуыд. Йæ фæснах æм йæ цуанон кард бæргæ и. Иу гыццыл 
128 

ма, иу гыццыл... Æнхъæлмæ кæсы, разæй чи цæуы, уыдон сæ бæхтæ 
кæд фæцагайдзысты, уымæ. Æмæ мæнæ æрцыд рæстæг. Мæлгæ — 
уæд æгады мардæй нæ! Йæ пæлæзы бын фæснахæй кард фæцъортт 
ласта æмæ дзы тыхгæнæджы зæрдæ фæсонты 'рдыгæй ныррæхуыс- 
та. Рохтæ ацахста. Йæ хæцæнгарз ын æрбайста, хъатара фæлыг 
кодта æмæ лæджы зæхмæ арæцыгъта. Йæхæдæг саргъыл бабадт æмæ 
бæхы фæстæмæ фездæхта. Фæцагайдта йæ. 
Цалынмæ бæхы къæхты тъæбæртт нæ райхъуыст, уæдмæ йæ зонгæ 
дæр нæ бакодтой. Стæй гуыпп-гæрах сарæх. Абырджытæ ма се 'мба- 
лы абæрæг кодтой, мард у æви удмидæг, стæй йæ фæуагътой, фон- 
дзæй дæр Тотрадзы фæдыл бафтыдысты. Æхсынц æй. Фæцæф, фæлæ 
уæддæр тындзы, цы бæласы бынæй йæ сыстын кодтой, йæ сихор 
æмæ берданкæ аууоны ауыгъдæй кæуыл баззадысты, уырдæм. 
Æрбахæццæ. Бæхæй æргæпп ласта. Топп æмæ хъатара — йæ 
къухты. Бæласы бын æрхуыссыд. Æмæ йæм фондз барæгæй чи куыд 
æввахс кодта, афтæ сæ къæрцц кæны. Зæронд цуанон æхсын нæ 
зыдта! Маргъы цæст куы нæ ивгъуыдта. Фондзы дæр сæ бæхтæй 
фæд-фæдыл раппæрста. 
Заманхъулы хъæубæстæ топпы гæрæхтæм фæфæдис сты. Хъуы- 
саты Хъасай — сæ разæй. Тохы бынатмæ куы схæццæ, уæд æм Тот- 
радз, бæласы бынæй йæ туджы мæцгæйæ, дзуры: 
— Хъасай, мæнæй пайда нал ис, фæлæ мæ сабитæ — де уазæг. 
— Кæд дæ къухы ницы бафтыд, уæд дын дæ сывæллæтты уынгмæ 
раппардзынæн, дæхи та дын фаджысы баиыгæндзынæн, — тызмæг 
æм сдзырдта Хъасай. 
— Акæс уæртæ тъæпæнмæ. 
Хъасай акаст, Тотрадз ын кæдæм амыдта, уырдæм, æмæ дзы æхсæз 
бæхы тарст мыр-мыргæнгæ дыууæрдæм кæнынц. 
— Уынын сæ, уынын, Тотрадз. Тыхгæнæджы цæвын хъæуы, кæн- 
нод хъæхъхъагæй хъæхъхъагдæр кæны, — дзуры йæм Хъасай... Фæлæ 
йæм бæласы бынæй ныхас нал райхъуыст. 
Хъасай æрхызт йæ бæхæй æмæ Тотрадзæн йæ цæстытыл æрхæ- 
цы. Уæдмæ иннæ фæдисæттæ дæр схæццæ сты. Хъасай сæ размæ 
рацыд, хъыггæнгæйæ сын загъта: 
— Хъæбатыры мардæй фæмард Тотрадз, мæ хъæубæстæ, фыдгæ- 
нæгæн аккаг ныхкъуырд радта, æхсæзы дзы йæ разæй барвыста. 
Сисут æй æмæ йæ нæ уæлмæрды кадимæ баныгæнæм. Йæ цот та ме 
'вджид фæуæнт. 
* * * 
Уыцы бонæй бирæ рæстæг нæ рацыд, афтæ заманхъуйлæгтæ за- 
рæгимæ раулæфыдысты Берозты хъæбатыр Тотрадзы ном. Бахæццæ 
йæ кодтой Тырсыгоммæ дæр. Айстой йæ ирон адæм иууылдæр. За 
рынц æй иронау дæр æмæ дыгуронау дæр. Зарæджы ныхæстæ алы 
9 Цгъойты Хпзбп 
129 

ран уыдысты æмæ сты алыхуызæттæ. Ам дзы кæй хæссын, уый ра 
фыстон, заманхъуйлаг номдзыд зарæггæнæг Бæцæзаты Юрийы зар- 
дæй. Юри куыд зæгъы, афтæмæй ацы зарæг скодта йæ фыды фыды 
æфсымæр Бæцæзаты Габли. 
Ой, тох, æмæ хæхбæстæй быдырмæ куы рараст вæййы, 
Ой, ой, Берозы-фырт Тотрадз, загъта, ой, 
Цæуон быоырмæ мæ сабитæн хор агурæг, загъта, ой. 
Ой, ой, æмæ мæгуыр хæххоп лæг далæ Заманхъулмæ 
куы 'рхæццæ вæййы. 
Ой, ой, Ныхасы зæрæдты куы бафæрсы, зæгъы, 
Ой, ам Хъуысаты Хъасай кæцы ран цæры, загъта, ой. 
Ой, тох, æмæ Берозы-фырт Хъасаймæ куы бадзуры, уæдæ 
Ой, 011, мæ сабитæ де уазæг, загъта, ой, мæ сабитæ 
Де уазæг, мæ сæр дæ нывонд, хорз Хъасай, ой. 
Ой, тох, æмæ дæлæ нын, зæгъы, Кæрдойы комы хæст ыстынг ис, 
лæппутæ. 
Ой, ой, æмæ, зæгъы, цы уыдзæнис, ой, Кæрдойы комы хæст ыстынг ис, 
лæппутæ. 
Ой, ой, æмæ уæртæ нæм, зæгъы, чындзхæсджытæ æрбацæуынц, 
ой, Тотрадз! 
Ой, ой, уыдон, зæгъы, чындзхæсджытæ куы не сты, уæдæ. 
Ой, уыдон, зæгъы, мæ удхæсджытæ куы сты, ой, ой, тох!.. 
Берозты Тотрадзы дыууæ фырты Хъуысаты Хъасай бахъомыл 
кодта хи цотау. Уыдон бинонтæ скодтой. Куындыхаты Муссæ ирон 
адæмы Туркмæ алидзынæй куы сæрра кодта, уæд уыдон дæр йæ 
фæдыл ацыдысты. Сæ байзæддаг абон дæр цæры Турчы зæххыл. 
С^) 

2X5^ ^^ц* ^^ 
Æрыгон нал у Сабе. Усгуры карæй ахызт. Фæлæ йын æппын 
ницы æнтысы. Зæронд усгуры ном ыл сбадт. Раст цыма кæлæнгонд 
у: чызг йæ зæрдæмæ фæцæуы, сдзуры йыл, æмæ та йæ чидæр йæ 
къонайы уæлхъус алæууын кæны, цыма сæ каст Сабейы цæстæн- 
гасмæ вæййы: кæд уый зæрдæмæ фæцæуа, уæд æй курын. Чызджытæ 
дæр æм сæ хъус нал дарынц. Æндæр йæ уавæр ахæм нæ уаид. Би 
нонтæ æмæ хæстæджытæй та æппын нал фæразы. раст цЫМа дзырд 
бакодтой, уыйау Сабеимæ сæ ныхасы сæр иу скодтой. Зонгæтæй дæр 
кæуыл амбæла, æнæафæрсгæ йæ нæ фæуыдзæн: «Ус нæма ракуырд- 
тай?» Кæнæ: «Де 4фсин кæмæй у?», «Цал сывæллоны дын ис?». 
Айрæзмæ дзы иуæн хорз фæци — йæ дзых куыд карста, ахæм гæды- 
ныхæстæ йын фæкодта. Хызисæджы куывд, дам, мыл æрцыд: авд 
лæппуйы æмæ, дам, мын иу цъæх чызг ис. Тагъд лæппутæ байрæз- 
дзысты, æмæ футболы командæ! Æмæ уæд сар сæ сæр кæны иннæ 
командæтæи. Æмбулдзысты сæ. 
Искуы ацы фарста куы ныллыг уаид, æндæр æй ницæй мæт и. 
Æниу ын афтæ хъæуы. Йæ заманы иу чызгыл дæр не 'рвæссыд. Сæ 
сыхы чызг-фæсивæд йæ цæстытыл куы ауайынц, уæд сæ иугай фæ 
нымайы: уымæн дæр ракурæн уыд, уымæн дæр... Кæнæ зонгæтæ 
æмæ æнæзонгæтæ... Фæлæ ма ныр цы! Алчидæр сæ йæ фæрныг хæ- 
дзар ссардта, цот рауагъта. Сабейæн нæ бæззыдысты: кæмæн зылын 
къæхтæ уыд, кæмæн къуырд дзыкку, иинæ мадзура, чи фыдуынд. 
Æмæ-иу цынæ фау æрхаста амæй-ай гуырвидауцдæр чызджытæм. 
Фæстагмæ сæ дæндагæй уынын дæр райдыдта, О, о. Дæндагæй... 
Дæлæ Дæллагхъæуæй Зæрæдайы йæ дæндæгты тыххæй нæ ракуырд- 
та. Ома, куыд? Йæ дзых дæндагхъуаг уыд, æндæр куыд. Уымæн, 
дам, йæ ахсæн дæр хæлд уыдзæн, хойраг æххæст æууылд нæ цæуы 
æмæ... Афтæмæй уæд та фæрынчын. 
Ныр Сабе, бинонтæ куыд сараза, уый нал зоны. Йæхи кары 
чызджытæ чындзы фæцыдысты, кæстæртæ та йыл æввæрсгæ нæ кæ- 
нынц. Амонджытæ дæр фæзыны. Уыдоныл ма дары йæ зæрдæ. Уæл- 
дайдæр, афæдзы размæ цы бæллæхы бахауд, уый фæстæ. 
131 

Куывды уа, чындзæхсæвы, уынджы, автобусы — æппынæдзух 
йæ каст у чызджытæм. Химидæг дзы йæхицæн бинойнаг агуры. 
Раздæрау ныр дæр сæ фылдæр йæ зæрдæмæ нæ цæуынц. Фæлæ дзы 
фæзыны, кæй ракурид, ахæмтæ дæр. Æмæ сæм бауырдыг вæййы. 
Афтæ бакодта афæдз размæ дæр. Автобусы йæ фарсмæ бадт фæци 
иу æрыгон сылгоймаг. Бакæстытæ йæм кодта, йæ зæрдæмæ фæцыд. 
«Æрцыбыртæ йæ хъæуы», — ахъуыды кодта æмæ дзырдæппарæнтæ 
райдыдта. Сылгоймаг ын йæ кармæ гæсгæ аккаг аргъ кодта æмæ 
йын уæзданæй дзуаппытæ лæвæрдта. Сабемæ уый диссаджы хорз 
фæкаст, мæ амонд скуыста, зæгъгæ, æмæ автобусæй йæ фæстæ куы 
рахизид: хъуыддаг кæронмæ ахæццæ кæнын хъæуы. Сылгоймаг 
хъуыддаг куы бамбæрста, уæд йæ разы цæхгæр алæууыд æмæ йæм 
дзуры: 
— Хуыцауы тыххæй æмбудæнтæ дын нæй, фæлæ цæстæй дæр иæ 
уыныс? Чындзыцыд дæн. Цы хуызæн дæн, уый нæ уыныс? Æви 
сылгоймаг никуы федтай? 
Сабе хорзау нал уыд, сылгоймагмæ дзæбæх куы бакаст, уæд. Кæд 
уыд æнхъæлцау. Йæ бынаты сагъдауæй баззад. 
Уæдæй фæстæмæ æнæзонгæ сылгоймагмæ сдзурын нал уæнды. 
«Æрмæстдæр зонгæйы фæрцы архайын хъæуы», — сфæнд кодта йæ- 
химидæг. Мæнæ та ныр дæр йæ рагон хæлар Хабосмæ цæуы. Чызг 
ын амоны. Растдæр зæгъгæйæ, иу хатт æй уынгæ фæкодта, фæлæ 
сын базонгæйæн фадат нæ фæци. 
Цæвиттон, Хабосыл рагæй нал фембæлд æмæ трамвайы баиу сты. 
Ныхæстæ, рафæрс-бафæрс. Æмæ та бинонты коймæ рахызтысты. 
Хабос Сабейы зондахаст хорз зыдта æмæ йæм дзуры: 
— Искæй дын бацамонин, фæлæ йæм исты фау æрхæсдзынæ. 
— Гъе ныр, зæгъæм, уæртæ махæй чысыл фалдæр цъæх къаба 
кæуыл ис, уыцы сылгоймагмæ цы фау æрхæссæн ис? 
— Кæцымæ? Рудзынгæй æддæмæ чи кæсы, уымæ? Æмæ уый мæ 
сыхаг куы у. Дæ зæрдæмæ цæуы? Базонгæ дæ кæнон? 
— Дæ хорзæхæй. 
— Æцæг ам нæ. Нæхимæ æрбауай. Кæм цæрын, уый ма хъуыды 
кæныс? 
Дыккаг бон Сабе айтæ-уйтæ нал фæкодта æмæ Хабосы хæдзары 
балæууыд. Абадтысты, аныхæстæ кодтой. Уалынмæ сын зноны цъæх 
къабаджын сæ разы фынг æвæрынмæ фæци. Сабе йæ бынатæй фæ- 
гæпп кодта, салам ын радта. Фæлæ йын Хабос цæстæй ацамыдта, 
сбад, зæгъгæ. Стæй йын афтæ: 
— Не 'фсин ам нæй, æмæ нæ сыхагмæ фæдзырдтон. Хорз æфсон 
мын фæци. Нæ? 
Сабе йæ мидбылты бахудт. 
Цæлы фынгыл иучысыл абадтысты, афтæ дуар фегом. Скъола 
дзау лæппу дзы æрбахызт. Уазæгæн салам радта, стæй бауад сылгой- 
132 

магмæ. Лæппу йæм йæхи байста, сылгоймаджы хъæбысы аныгъуылд 
æмæ сдзæрдта: 
— Дзыцца, абон фондз райстон. 
Сабе сылгоймагмæ бакæс-бакæс кодта. Цы нуæзта æмæ цы хорд- 
та, уый йæ фарсыл нæ хæцыд — тагъддæр йемæ куы базонгæ уаид, 
йæ фæндон ын куы загъид, ууыл уыд йæ сагъæс. Ныр сылгоймагмæ 
лæппу «дзыцца» куы сдзырдта, уæд фесхъиудта. 
Хабос йæ хæлары уавæр бамбæрста æмæ йын йæ къухы нуазæн 
фæсагъта: 
— Æфсины нуазæн. Тагъд дæ хæдзары æз дæр æфсины нуазæн 
цы райсон. 
Сабе æнæдзургæйæ сыстад æмæ дуармæ йæ ных сарæзта. Фы- 
сымтæ йын цынæ фæкодтой, фæлæ нал раздæхт. 
С^) 

СТЫР ХÆДЗАР ^з 
Зураб йæ хæдзармæ куы иуæрдыгæй бакæсы, куы иннæрдыгæй. 
Хæрдмæ фæцыд. Дыккаг уæладзыджы рудзгуытæ уæлозæй дардмæ 
фæлгæсынц. Райсомы хуры тынтæ сæ æвгтыл куы стыбар тыбур кæ 
нынц, уæд Зурабы зæрдæ æхсызгон хъыдзы кæнын райдайы. Ныб- 
буц вæййы йæ хæдзарæй. 
Гъе фæлæ уæртæ кæройнаг рудзынгмæ райсомы хур нал кæсы. 
Ладеты ног хæдзар æй йæ аууон бакодта, хуры тынты фæндаг æм 
æрæхгæдта. Æмæ Зурабы зæрдæйыл цыдæр сагъæсы къæй ныффæл 
дæхт. Йæхимæ йæ ныхъхъусын кодта, сагъæс ыл бафтыдта. 
Æхсæз мæйы размæ дæр ма сыхы æмбал нæ уыд Зурабы хæдза- 
рæн. Сæрыстырæй фæлгæсыд иууæладзыгонты сæрты. Дардмæ дæр 
дзы Зурабы зæрдæ рухс кодта. Уæлдай æхсызгондæр та-иу йын, 
исчи-иу æй куы бафиппайдта, уый уыд. «Уæллæй, стыр хæдзар ныз- 
зылдтай», «Уый аргъæутты галуан куы у», æмæ æндæр æппæлæн 
ныхæстæ бирæ фехъуыста. Æмæ ма-иу уæд уымæй амондджындæр 
исчи уыд! Хъазгæйæ-иу арæх загъта: 
— Мæхимæ гæсгæ арæзт у. 
Æмæ æцæгдæр егъау лæг у Зураб. Йæ чысылæй стырмæ йе 
'мгæрттæй стырдæр у, сæ сæрты каст, скъолайы ма куы ахуыр код- 
та, уæддæр. Ахуыр кодта, растдæр зæгъгæйæ, къласы бынат ахста, 
ахуыргæнджытæ йæ тыххæй иу къласæй иннæмæ æргъæвтой, фæлæ 
æстæмты бынтон ныууоцани, дарддæр акъахдзæф кæнын нал ба 
куымдта. 
Абон дæр арæх æрымысы Зураб скъолайы хъизæмæрттæ. Йе 
'мбæлттæ чиныг куыд зæрдиагæй кастысты, уымæй диссагдæр æм 
ницы зынд. Дис кодта, хуыссæг сæ куыннæ ахсы, ууыл. Уæдæ уымæн 
йæ цæсты уæлтъыфæлттæ уайтагъд куы æрхауынц æмæ йæ комива- 
зынмæ куы фæвæййы. 
Асæй иннæтæй бæрзонддæр бæргæ уыдис, фæлæ уæнгты хъару 
нæ уыд. Æппæты къаддæр чи уыд сæ къласы — Габо, уый дæр иу æй 
йе уæнтыл авæрдта. Ныфс дзы нæ уыд, æндæр ыл дæ уæз ауадз, æмæ 
дæ бынæй йæ сым-сым ссæуа. Ахæм фæнд æм-иу бæргæ æрцыд, 
йæхи-иу фæхъæбæр кодта, уæдæ абон мæ урок хорз сахуыр кæнон, 
134 

уæдæ мыл къаддæртæ мауал тых кæной, зæгъгæ. Фæлæ та-иу йæ 
фæнд æрдæгыл баззад. Йæхиуыл йæ бон нæ цыд. 
Зурабмæ хорз каст æрмæст физкультурæйы урок. Ома дзы иннæ 
тæй истæмæ хуыздæр арæхст? Нæ. Рæнхъы сæ-иу куы ралæууын 
кодта, уæд уыд се 'ппæты разæй. Дыууæмæйдзыд бабызы лæппынтæ 
сæ мады фæстæ куыд ныххал уой, афтæ-иу йæ фæстæ ныххал сты. 
Балхоны æнкъарæнтæ йæ рæвдыдтой, йæ асæй-иу ныббуц. 
Фæстæдæр Зураб зонгæйы фæрцы базарады кусын куы райдыдта, 
уæд фæцахуыр «Мæныйас» дзурын. «Мæныйас кило дын абарон», 
«Мæныйас харбыз дæ хъæуы?», æмæ-иу йæхиуыл цынæ абарста. 
Иубон дуканимæ æрбаластой, æрæгмæ кæй æртыдтой, ахæм джитъ 
ритæ. Фаг ныннæрстысты, хурмæ фæбур сты. Зурабы бар сæ бакодтой, 
фæлæ сæм æлхæнæг æввахс нæ цыд. Уæд сæ уый хъазгæмхасæнталй 
адæмæн тыхæй хъарын райдыдта, урæдта алкæй дæр æмæ дзырдта: 
— Хæрзад сты, сæ хуызмæ сын ма кæсут. Сæ мыггаг ахæм у. 
Мæныйæстæ ныйисты хъæздыг хуымы. 
Адæмæй йæм иу ус йæхи нал баурæдта æмæ афтæ: 
— Асæй дæуыйас бæлвырд сты, фæлæ мидæгæй дæр дæуау тутт сты? 
Æлхæнджытæ сæ худын нал баурæдтой, æмæ ма Зураб, цы фæ- 
уыдаид, уый нал зыдта. Уæдæй фæстæмæ иу «мæныйас» куы сцæйд- 
зырдта, уæд-иу йе 'взаг йæ дæндæгтæй ацахста. 
Фæлæ рæстæг алцыдæр рох кæнын кæны. Зураб Стъарапол æмæ 
Краснодарæй фос ласын куы райдыдта, уæд «Мæнæй стырдæр гал» 
цал хатты загъта, уал хорзы дыл куы 4рцæуид. Гуцъулайæ æхца 
ссивын уæд райдыдта. Ныфс æмæ йæм хъару дæр æрцыдысты. Ацы 
хæдзæрттæ дæр уæд ныззылдта. Аразын та йын сæ скæнын кодтой йе 
'мкъласонтæ. Ома йæм хатгæ æркодтой? Нæ. Сæ дипломты, сæ на- 
мысджын куысты ныхмæ сын æй æрæвæрдта. Сæ разы дæлдæр цæ- 
мæн хъуамæ уа? Уыдон ахуыры æрдæм фесты, уый та — хæдзæрттæ 
аразынмæ. Æмæ скъолайы сæ разæй йæхæдæг лæууыд, ныр та сæ 
хæдзæртты сæрты йæ хæдзар кæсы. 
О, фæлæ ацы Ладе, ацы! Уыйбæрц æхца кæцæй рассывта? 
Æртæуæладзыгон саразын ын куыд бантыст? Йæ хæдзар ын йа> 
быны скодта. 
— Нæ, уымæн быхсæн нæй. Тæккæ райсом халгæ æмæ ног аразгæ, — 
сфæнд кодта Зураб. — Æхца фаг куы нæ уа, уæд амал кæнын нæ зоны 
æви! Бинонтæ уал дæлæ кæрты цы дыууæ уаты ис, уым дæр ацæрдзысты. 
Цас рæстæг рацыд, бæлвырд дын иæ зæгъдзынæн, фæлæ Зураб 
ахæм хæдзæрттæ сарæзта, ахæм, æмæ, дам, хъæумæ æнæзонгæ куы 
бафты, уæд сæ скъолайы агъуыст фæхоны. Иубон та сæм чидæртæ 
скъолайы æфсон рæдигæ бакодта. Рæдигæ нæ, стæй скъолайы æфсо- 
нæн дæр нæ. Уый сыхбæстæ афтæ хъуыды кодтой. — Оргæнты кус- 
джытæ уыдысты. Æмæ ныр мæйы бæрц Зурабыл сыхæгты цæст нал 
хæцы. Зæгъынц, йæхи хæдзарæй, дам, æй стырдæр агъуысты æрцæ 
рын кодтой. 

ДÆ РАЙС0М ХОРЗ! 
Æрцыдтæн та сахарæй хъæумæ. Дзыццайы хъарм ныхæсты 
фæстæ рæвдыдæй æрулæфыдтæн мæ уаты. Æбæлвырд зæрдæрай 
мыл узæлыд, раст цыма ныййарæджы фæлмæн армытъæпæнтыл 
фынæй кодтон. 
Боныцъæхтыл мын нæ уасæг йæ цъæхснаг хъæлæсæй аскъуыдта 
мæ æхцон фынты хал. Æз фæгæпп кодтон æмæ æдде стæлфыдтæн. 
Сæрдыгон дарæны хъуг арф ныуулæфыд, хъæрзæгау ын рауад. Нæ 
чысыл æнæнцой сычъихуыз сæныччытæ сæ мадæлты фарсмæ хуыс- 
сынц æнæмæтæй... Дуары хъæр фехъусгæйæ, сæ каст мердæм скод- 
той. 
Бон æрвгæрæттыл баулæфыд æмæ дзир-дзур кæны. Тагъд хуры 
тын уæлвонгæй ныццæлхъ кæндзæн: «Бон у, бон!» 
Куыд бирæ уарзын хурыскастмæ кæсын!Чысылæй-иу мæ Дзыцца 
уасæгойæ тæрсын кодта, йæ уаст дæ хуысгæйæ куы æрæййафа, уæд 
йæ сайды фæуыдзынæ, зæгъгæ. Æмæ уымæй тæрсгæйæ, фæцахуыр 
дæн сæумæйæ стын, хурыскастыл æмбæлын, райсомы æрдзы нывтыл 
фæлгæсын. 
Цæхæрадоныл мæхи райстон фæсхъæумæ. Цæуын, кæсын хæх- 
тæм. Уыдон æндæргтау сыстадысты мæ разы, æрхъула мыл кодтой, 
цин мыл æфтауынц. 
Хъæу хуыссы, фæлæ тарф нал у. Уддзæф комæй раскъæфы Æрра- 
доны зарæг, бапырх æй кæны хъæуыл. Кæмдæрты ма сæ мæллæг 
хъæлæстæй уасынц иуæй-иу хуыссæгуарз уасджытæ. Бон йæ тави 
цæй æрдз æрыхъал кæнынмæ хъавы. Рухсы цъыртт комы нарджы- 
тæм бырсы. Хæхты уырынгтæ æмæ згъуыдтæ зынын райдыдтой. Сæ 
сæрмæ ирд арвыл, раст цыма дысон-бонмæ Галæгон мигътæ пирæ- 
нæй пырдта, уыйау мигъы фæскъæуттæ бындзыггай баззадысты. 
Уæдмæ фыццаг хуры тын-хъæргæнæг уæлиау, кæмдæр цъæх арвы 
быгвдæджы, цъитийыл сæмбæлд æмæ стыбар-тыбур кодта. Райсомы 
ирдгæ баузæлыд æрдзыл, æвдадзы хос фæци мæнæн дæр, дзаг риуæй 
сулæфын. Фæрдыгхъус кæрдæджы мæ дзабыртæ баумæл сты, æмæ 
мын сæ уазал æхцондзинад дæтты. 
136 

Кæсын... Фæлгæсын æрдзыл. Хурыскæсæны æрвгæрон гæзæмæ 
ссырх. Дæлийау, донхæрæны фæрсты йæ сираг бæхыл фæцæуы кол- 
хозы зæхгæс. Хъæдбыны æрыхъал сты цъиутæ, æмæ сæ минмырон 
зарæг айзæлы райсомы уæлдæфы. 
Мæ цæстæнгас мын сæхимæ сайынц хæхтæ. Уыдон æдзæмæй 
лæууынц уæйгуытау. Хуры тынтæ сæ фæтæн риутыл, дæлæмæ æр- 
уадысты, æмæ сæ дзыгъуыртæ, сæ къахыртæ дзæбæхæй, цыма сæ 
тæрккъæвда æрæхсадта, уыйау разындысты. Цас æрдзон нывæф- 
тыдтытæ фенæн ис сæумæйæ сæ риутыл. Адæймаг сæм кæсынæй не 
'фсæды. 
Хохы фахсæй хур йæ был сдардта, йæ тынты пырхæн ын ацах- 
ста æрдз. Мæ разы æртæххæццæ цъæх-цъæхид мæнæуы хуым фæрд- 
гуыты хуртуан фестад. Уасæгойы зæрдæ бахъæлдзæг æмæ фæсхъæу 
ныззарыд. Ацахста йæ булæмæргъ, йæ хъуытаз хъæлæсæй нытъ- 
тъæлланг кодта зарæг. Хъырнæгау ын бакодтой цъиутæ. Уыдон за 
рынц хурыскастыл. 
Уæдмæ хъæу базмæлыд мыдыбыидзыты чыргъæдау. Уынгты хъуы- 
сы «Дæ райсом хорз! «Дæ райсом хорз!» 
Æмæ æрдзон рæсугъддзинады уæлтæмæнæй мæн дæр бафæндыд 
хъæлæсыдзаг ныхъхъæр кæнын: 
— Дæ райсом хорз, дуне!.. 
г^> 

ИУ ИЗÆР ХЪÆУЫ 
Хуры зиллакк æрвгæрон хæхтыл атылд, цæхæры стъæлфæнау. 
Фæстаг ивæзтытæ ма ныккодта йæ бирæхстон æрдын, æмæ йæ зæ 
рин тæмæнкалгæ тын-фæттæ зыр зыр кæнын райдыдтой уæлдæфы. 
Ирыстоны сæрмæ арв тынуафæны хуызæн фестад. Кæмдæрты 
дзы сныхстысты рæгътæ, обæуттæ, бæлæстæ æмæ мæ чысыл хъæуы 
цъупсæр хæдзæрттæ. Сæ аууæттæ уыцы къупсæртæй атахтысты зæх 
хы уæлцъарыл, ивæзынц æбæрæг дард кæдæмдæр. 
Æз лæууын обауыл, цымыдисæй фæлгæсын изæры æгъуыстаджы 
нывтæм. Цæст зыдæй ахсы æрдзы алы ног фæзынд дæр. Не 'фсæдын 
сæ уындæй. Тæрсын, куы æрбайсæфой, куы нæ сæм бафсæдон кæсы 
нæй. Талынджы фæлм сæ куы акæна йæ хъæбысы... 
Хур æрдæгмæ хохы цъассы нынныхст. Æрвгæрон æртæвзаг фес 
тад. Арты цæхæр рагъыл хъæды сæрмæ схæццæ. Бæлæстæ, мыда- 
дзын цырæгътау, судзгæ лæууынц, æнæсым... 
Галæгон уæлдæф сасирæй фæрсудзы. Арв фæцъæхдæр, æрмæст 
ыл скæсæны урс хъулæттæ разынд. Цъиутæ бæлæстыл сарæзтой за 
рæндон, цæгъдынц изæрон диссаджы цæгъдтытæ. Уæдмæ стур-рæгъау 
къахвæндагыл иугай фæуæлбыл. 
Дыууæ изæры астæу мæ хъæу, цымæ йæм арвæй стъалы æрхауд, 
уыййау, сфæдис... 
Хур йæ тын-фæттæ йæ дæларм бакодта, æмæ боны æмдзугæнæг 
фæллад хæстонау йæхи æруагъта хæхты фæстæ, æрмæст хурныгуы 
лæны арвыл зæрин тын-фæтты згъæлæн нæ сысы... 
Хъæугæрон цавæрдæр цъиу зæрдæхалæн уаст кæны — кæуы боны 
фæдыл... Æхсæвы æндæрг кæмтты рацу-бацу систа... Уæдмæ мæй ба- 
худтис арвыл, æмæ хæхты сæрмæ мигъы бындзыг митхъæпæнау ра- 
зынд. Хæстæг сыхæй ирон фæндыры æрдхæрæн цагъд райхъуыст. 
Дзуапп ын радтой иннæ сыхтæй фæндыры амонæнтæ. Бахъырныдта 
сын зарæг. 
Хæхтæй цъитийы сатæг раскъæфта дымгæ, баулæфы йæ хъæуыл, 
138 

суры йын йе 'нтæф боны æнуд. Кæмдæр нæ дæлбыл хæфсытæ æнцой 
нал зонынц... 
Ахсæв та ныссабыр уыдзæн Дуне, йæ уæлмонцты ныгъуылдзæн. 
Æдзæмдзинад йæ къух æрæвæрдзæн мæ хъæуыл, баныуæрддзæн æй 
йæ хъæбысы. Мæй, арвы æргъæуы ленк кæнгæ, хъæуыл луардзæн 
йæ тынтæ. Æхсæвы сатæг ыл узæлдзæн, хъусдзæн æм авдæны зарæ 
гау Æрра доны хгел-хæл, куыройы зыррытт-зыррытт æмæ æнæнцой 
хуымгæнæг тракторы хъæр. 
Хуысдзæн тарф фынæйæ фæллойы боны фæстæ мæ хъæу. 
е^сг) 

ех5^ ПАРЧЫ ^з) 
Кæрæдзи дардмæ бафиппайдтам. Уый лæууыд пæлæхсар сусхъæд 
бæласы бын æмæ хæхтыл фæлгæсыд. Æз æй агуырдтон мæхимид. 
Æмæ æвиппайды ауыдтам кæрæдзи. Йæ цæсгом ын рæстмæ нæ фед- 
тон, фæлæ мæм афтæ фæкаст, цыма йæ мидбылты бах)'дт. Æви мæхи 
æхсызгондзинадæй уымæн дæр фæхай кодтон — æз бахудтæн мæ 
мидбылты, æмæ хъуамæ — уый дæр. Нæ зонын. 
Кæрæдзимæ батагъд кодтам. Ныртæккæ... Ныртæккæ куы баввахс 
уæм, уæд æй мæ хъæбысы ныттухдзынæн æмæ йæ хæрдмæ фелвас- 
дзынæн, м' алыварс æй ныззилдзынæн, — февзæрд мæ сæры. Æмæ 
тынгдæр атындзыдтон. Фæлæ адæймагæн фыны цæугæйæ йæ къæхтæ 
куыд нындзыг вæййынц, афтæ мын размæ акъахдзæф кæнын нал 
æнтыст. Не 'хсæн бирæ дæрддзæг иал баззад. Æз ын ацахстон йæ 
цæстæнгас, æмæ мæ фæнд мыдадзын цырагъау атад. Мæ хъуыдытæй 
фефсæрмы дæн. Йæ разы тæфæрфæсгæнæджы лæуд æркодтон. 
— Сымахмæ салам нæ фæдæттынц? Дæ изæр хорз! — йæ къух 
мæм æрбадаргъ кодта. 
Йæ хъазæн ныхас мæ уæнгты ахъарыд, ме 'муд æрцыдтæн. Цал- 
дæр иумæйаг ныхасы загътам кæрæдзийæн тыххæй, стæй мадзурайæ 
лæууæм. 
— Цом! — сдзырдтон фырадæргæй æз. 
— Кæдæм? 
Кæдæм, уый мæхæдæг дæр нæ зыдтон. Æгомыгæй лæууын мæм 
аив нæ каст, фæхицæн уæм, уый та мæ фæндгæ нæ кодта æмæ... 
— Нæлгоймаг сылгоймагæн, цом, куы зæгъа, уæд æй уый, кæ- 
дæм, зæгъгæ, хъуамæ ма фæрса, — мæхи араст кодтон. 
— Уый та куыд? Алы нæлгоймаджы дæр? 
— Нæ! Кæуыл æууæнда, уый. 
— Æмæ цæмæй зоныс, æз дæуыл æууæндын, уый? 
— Ау, ме 'ууæнк бахордтон. Стæй æз дæумæ... 
— Нæ зонын, нæ зонын, сымахæй исчи æууæнчы аккаг уа, — мæ 
хъуыды мын хъазынмæ аздæхта, — æндæр нæ фыдæлтæм ахæм ны 
хас дæр уыд: «Сылгоймагæн, дам, мæймæ цом, зæгъ, æмæ сразы 
140 

уыдзæн. Кæуылты цæуæм, уымæй дæр дæ нæ бафæрсдзæн». Гъе уый 
дын фидар æууæнк æмæ ныфс. Ныр та уæхиуыл нæ, уæ бæрнон 
ныхасыл дæр æууæндæн нæй. Сылгоймаджы æнкъарæнтæй, уæ лæг 
дзинадæй нæ рæвдаут, фæлæ уæлæнгай, былалгъ ныхæстæй, тæлтæг 
митæй. 
Æз ын мадзурайæ хъуыстон йæ хъазæн уайдзæфтæм, æмæ мын 
фаты бырынкъау рæхуыстой мæ зæрдæ. Цыма иууылдæр мæнмæ 
хаудысты. 
— Ахæм хатдзæг цæмæн скодтай? Сылгоймæгтæ иухуызон куыд 
не сты, афтæ — нæлгоймæгтæ дæр, — йæ ныхмæ фæлæууыдтæн. 
— А-а, — йæ мидбылты бахудт. — Æз уыдонæй нæ дæн, зæгъынмæ 
хъавыс. Æмбарын, æмбарын. Цæуын дæ фæдыл кæдæмфæнды дæр. 
— Абон уал паркмæ! — ацахстон ын йæ ныхас. 
Парчы Терчы былгæрон æрлæууыдыстæм. Акъаци æмæ сусхъæ- 
ды дидинджыты хæрздæф улæфæнтæ зыдæй скъæфтой. Нæ бынмæ 
тæрк цæугæдоны улæнтæ æррайау сæхи хостой бетон къулыл, æмæ 
доны пырхæнты умæлад хæццæ кодта нæ цæсгæмттæм. Доны астæу 
бæласæй æмæхгæд сакъадахыл Терк æрхъула кодта, фæйнæрдыгæй 
йæ мæстыйæ, знæтæй тоны, рæдувы. Фæлæ уый у æнæбасæтгæ, бæ- 
лæсты уидæгтæ йæ зæхмæ ныббастой фидар, цард уарзондзинадимæ 
куыд баст у, афтæ. 
— Ацы сакъадах та «Уарзæтты бæллиц» цæмæн хонынц? — æнæн- 
хъæлæджы мæ афарста. 
— Нæ фыдæлтæ сæ уарзæтты мæймæ цæмæн хуыдтой? Цæмæй сæ 
мачи хъыгдара, мачи сæ уына, æмæ уой æрмæстдæр кæрæдзийæн, 
кæрæдзи хуыздæр банкъарой, сæ дзуринæгтæ кæронмæ зæгъой. Ацы 
сакъадах адæмæй иппæрд у, знæт цæугæдон æй йæ хъæбысы æрба- 
кодта, никæй йæм уадзы. Терчы былгæрæттæй йæм кæсгæйæ уарзæт- 
ты бафæнды сакъадахы бæлæсты аууон дыууæйæ фестын, куыд ничи 
сæ уына æмæ куыд никæй уыной; нæрæмон æрдзы бар сæхи бакæ- 
ной. 
Мæ ныхас кæронмæ нæма фæдæн, афтæ мæ йæхимæ аздæхта 
хуры тынты уæлтæмæн. Хуры тынтæ Терчы фаллаг фарс хъазыдыс- 
ты Суннитты мæзджыты цъуппы сыгъзæрин донæй ахуырст тæлмы- 
тыл. 
— Æмæ мæзджыт куыд хонынц, уый нæ зоныс? — афарстон æз. 
— Куыд? 
— «Уарзондзинады галуан». Афтæ йæ уарзæттæ рахуыдтой. Стæй 
йæ саразыны фæнд дæр сылгоймагимæ баст у. «Уарзондзинады га 
луан». Хорз ыл нæ фидауы? 
— О! — риуыдзаг сулæфыд. — Уый аккаг у. Адæм алцыдæр куыд 
хорз бафиппайынц! 
— Хæстæгæй йыл биноныг дæ цæстæнгас куы ахæссай, уæд адæй- 
маг уайтагъд бафиппайы, йæ арæзтад куыд вазыгджын у, уый, Уæдæ 
йæ нывæфтыдтытæ æмæ фыстытæ, йæ хуылфы рæсугъддзинад та! 
141 

Йæ бацæуæны дыууæ уарзонау хæрдмæ фæцыдысты дыууæ мæсыг 
гонды. Йæ агьудгоид сæрыл сыгьзæрин донæй сæрст — алыхуызон 
нывæфтыдтытæ хурмæ цæхæртæ калынц, мæимæ æмныхас кæнынц. 
Рæстæггай фæтар вæййы сæ тæмæн, æмæ та уæдмæ сæрттивынц но 
гæй. Уарзондзинадау ын æрмынæггæнæн нæй. 
Ныхæстæ кæнгæ цæуæм Терчы былты «Уарзондзинады галуан»-ы 
æрдæм. Дæлдæр нын бæлас цæхгæр æрлыг кодта нæ фæндаг. Йæ 
къабæзтæ æривæзта знæт цæугæдоны улæнтæм. Бæласы зæнг æрæн 
цад быцæугондыл, æмæ, йæ бынты хизгæйæ, адæм сæ сæртæ фæгуы- 
быр кæиынц. 
— Фæхæццæ кæнæм «Мæ сæрæй дын кувын, уарзондзинад» мæ. 
— Уый та цы у? — сонт фарст мæ акодта. 
— Дæлæ уыцы бæлас. Кæсыс: зæрондæй-ногæй йæ сæр æнæфæгуы 
быр кæнгæ йæ бынты ничи ахизы. Уарзæттæ йæ афтæ æмбарынц, 
цыма алчидæр уарзондзинадæн кувы æмæ йæ рахуыдтой «Мæ сæрæй 
дын кувын, уарзондзинад». 
Ныххæццæ стæм бæласмæ. Цæугæдоны иннæ фарс дæлиау сæр- 
бæрзондæй лæууыд «Уарзондзинады галуан». Хуры тынтимæ хъазы- 
дысты йæ кæркæ-мæркæ хуызтæ. Æхсызгон æнкъарæнтæ нæм гуы- 
рын кодтой, буц, сæрыстыр дзы уыдыстæм. Табу йын кæнгæйæ йæм 
кастыстæм. Стæй бæласы бынты, нæ сæртæ фæгуыбыр кæнгæйæ, 
ахызтыстæм. «Мæ сæрæй дын кувын, уарзондзинад»! — сдзырдта 
уый, æмæ цыдæр æбæрæг монц мæ уæнгты ахъардта, цыма мын, 
уарзын дæ, загъта, уыйау. 
Уыцы изæр ныл баталынг парчы. Нæ рæстæг арвыстам æхсæр- 
дзæны раз, донхæристы бын доны хъазтæм кæсгæйæ, уарди-дидин 
джыты гуыппарты фарсмæ бадгæйæ. Нæ бафиппайдтам, фæлтæхæ- 
ны мæргъты балæй маргъ фæсте куыд баззайы, афтæ дыууæйæ иунæ- 
гæй куыд аззадыстæм, уый. Цæуыл дзырдтам? Бирæ цæуылдæрты. 
Уæддæр нæ иыхæстæ загъд нæ фесты. Ноджы дæр ма мæ фæндыд 
йемæ алæууын, аныхас кæнын. Фæлæ уый батагъд кодта. 
Уынджырдæм фæндагмæ рахызтæн. 
— Ууылты нæ! - рæвдз сдзырдта уый. — Æз ма хъуамæ бæласы 
бынты ахизон. 
Йæ фæдыл араст дæн. Бæласы бынты уый раздæр ахызт æмæ 
хъæрæй сдзырдта: 
— Мæ сæрæй дын ныллæг кувын, уарзондзинад, мæнæн ахæм 
рæсугъд изæр чи балæвар кодта! 
Паркæй здæхтыстæм æнæдзургæйæ, уарзондзинады рæвдыдæй. 
Нæ фарсмæ Терк «Уарзæтты бæллиц»-мæ æртхъирæнтæ кодта. Фæлæ 
йæ уый ницæмæ дардта. Дæрддзæф «Уарзæтты галуан» мæйы тынты 
ныгъуылд. Æрвыста нын: «Хæрзæхсæв!» 

ва» Ю***Æ ШТЪА АÆДЖЫ ^ 
Гæбæр бæх, дам, гæбæр бæхыл хафы йæхи. Уый раст у. Уымæн 
æмæ сæ иннæ бæхтæ сæхимæ æввахс нæ уадзынц. Æмæ уæдæ цы 
фæуой. Ацы æмбисонд адæмы царды арæх рæстдзинад не 4вдисы. 
Гæбæр адæймаг гæбæр адæймагæй хатт йæхи дæрдты фæласы, су- 
анг ма кæрæдзийæн удхæссæг дæр фестынц. Уый, кæрæдзийы 
удыхъæды аиппытæ, хъæнтæ, сæ раздæры рæдыдтытæ, лæмæгъ- 
дзинæдтæ, зæрдæхудтытæ, фидиссаг митæ æмæ суанг фыдракæндтæ 
хорз куы зоной, уæд. Фылдæр дзы кæмæ уа, уымæн йе 'нæуынон у 
иннæ. Йæ фенд дæр ын уæнгæл фесты. Уымæн æмæ йын йæхи 
сраст кæныны охыл йæ митæй адæмы раз исты куы срæцугъа, уымæй 
тæрсы. Гъеныр райсæм Цъуцъыр æмæ Хуысийы. Сæ дыууæ дæр 
Фыдыбæстæйы Стыр хæстæй сæхи бааууон кодтой, адæм сæ лыгъд 
лæгтæй зонынц. Цъуцъыр æцæг лыгъд у, йæхи фæсхох кæмдæр 
бамбæхста. Хуыси та æнæбары, йе 'нæниздзинады тыххæй баззад 
фæсфронт. 
Цъуцъыр æмæ Хуысийы, сæ дыууæйы дæр хæст иу хъæуы, иу 
скъолайы ахуыр кæнгæйæ æрæййæфта, æстдæсгай азтæ сыл гъæйт- 
тæй цыд. Хуысийы бинонтæ уыцы хъæумæ хæхбæстæй раджы æрлыгъ- 
дысты. Цъуцъыр та дзы йæ хиуæттæм цард. Ам базыдтой кæрæдзи, 
æмæ хиуæттæ дæр разындысты. Сæ ныййарджытæ дæр кæрæдзи зыд- 
той: — Цъуцъырæи фæсхох цардысты, Хуысийæн та — ацы фарс. 
Хæст куы райдыдта, уæд сæ дыууæмæ дæр æрсидтысты, фыццаг 
Хуысимæ, стæй та — Цъуцъырмæ. Сæ азтæ амыдтой æмæ... Хуыси- 
йæн йæ ахсæн риссаг уыд, хæринаг ын нæ тад, æмæ йыл стæг æмæ 
царм йеддæмæ фыды мур нæ уыд. Хæстои комиссар Тембол æй уыцы 
хуызы куы федта, уæд æм йæхимæ фæдзырдта. Æрфæрстытæ йæ 
кодта, æмæ иу коймаг разындысты. Загъта йын: 
— Кæд дæ хæстмæ тынг фæнды, уæддæр дын нырма акæнæн 
нæй, де 'иæниздзинады фыдæй. Ацу æмæ уал хæрдæй, хостæй дæ 
химæ фæкæс. Стæй фендзыстæм. 
Хуыси хæстмæ йæ былыцъæрттæ на» хордта. Цингæнгæ сæхимæ 
æрфардæг. Сæ хъæуы уынджы йыл Цъуцъыр амбæлд æмæ йын йæ 
143 

хабæрттæ иууылдæр ракодта. Хæстон комиссар Тембол сæ коймаг 
кæй разынд, уый дæр ын нæ басусæг кодта. 
Фæдзырдтой хæстон комиссарадмæ Цъуцъырмæ дæр. Æмæ йæ уд 
йæ къæхты бынæй ауад. Уый æнхъæл нæ уыд. Ацы хъæуккаг куы 
нæ дæн, уæд мæ цæмæй базыдтой, куыд мæ æрфарстой, зæгъгæ, 
сагъæсы бахауд. Сæхицæй, йæ райгуырæн хъæуæй дæр ног ахуыры 
азмæ ссæдз боны раздæр рацыд. Уырдыгæй дæр хæстхъомты къорд- 
гай кодтой. Дыууæ хъæуы æхсæн йæ зæрды уыд йæхи бааууон кæ- 
нын. Фæлæ фæрæдыд: скъоладзаутæй хæстмæ ацæуыны кары чи 
уыд, уыдоны дæр æрфарстой. 
Цъуцъыр хæстон комиссарадмæ ацæуыны агъоммæ афæнд кодта 
хохмæ, йæ райгуырæн коммæ алидзын. Фæлæ, иуæй, æрцахсынæй 
фæтарст, иннæмæй, Хуысийы ныхас йæ зæрдыл æрбалæууыд, ко- 
миссар Тембол сæхирдыгон кæй у, уый. Уымæ сарæзта йæ ных. 
— Лæппу, цæмæ æрбацыдтæ? — фæрсы йæ Тембол. 
— Мæнæ, — æвдисы йæм йæ æрфарсты гæххæтт. 
— Æмæ цы? Ацу дæлæ иннæтимæ банхъæлмæ кæс. 
Цъуцъыр æм хæстæгдæр бацыд: 
— Суртæ кæнын... Стæй уæ хæрæфырт дæн, мæ мад сымахæй у, 
— йæ æрымысæггаг ныхæстæ ралæхурдта. 
— Суртæгæнаг? Æмæ дæм дохтырæй гæххæтт ис? — йæ цæс- 
гоммæ йын нымдзаст Тембол, афтæмæй йæ фæрсы. 
— Нæй... 
— Уæдæ ныр куыд? Цы чындæуа? Адон, — рудзынгæй кæртмæ 
кæсгæйæ, дзуры Тембол, — райсом изæрæй Краснодары краймæ æрви- 
тæм. Уым сæ хæстон хъуыддæгтыл ахуыр кæндзысты, стæй... Иу 
лæгхъуаг сæ куыд арвитон? Ацу æмæ уæ хъæуы хæстмæ цæуыны 
карæн лæппутæй искæмæн зæгъ, хæстон комиссарадæй, зæгъ, дæм 
дзурынц. Дæхæдæг та къуырийы æмгъуыдмæ дохтыртæй гæххæтт 
куыд æрбахæссай! 
Цъуцъыр цингæнгæ феддæдуар... Фæндагыл бирæ фæхъуыды 
кодта, йæ бæсты хæстмæ кæй арвита, ууыл. Йæ ныфс никæмæ баха- 
ста... Фæстагмæ йæ сæры фæмидæг: «Цæй æмæ Хуысийæн зæгъон... 
Уæддæр уый нæ акæндзысты, æмæ мæм ничи фæхæрам уыдзæн». 
Хуыси хабар куы фехъуыста, уæд уайтагъд Темболы уæлхъус 
æрбалæууыд. 
— Цæмæ æрбацыдтæ, лæппу? Цы дæ кæнын хъæуы, уый дын куы 
бацамыдтон 
— Цъуцъыр мын загъта, Тембол, дам, дæ агуры. 
— Кæс-ма уыцы налат, сауцæсгоммæ! Ацу æмæ йын афтæ зæгъ: 
«Къуырийы æмгъуыд дын радтон, æмæ, зæгъ, афоныл дохтыры гæх- 
хæттимæ куы нæ фæзынай, уæд дæм дыууæ салдаты фервитын ах- 
сыимæ. Ды та мын дæхи мауал равдис. Уæлæ дæ фыдæлты райгуы 
рæн хæхтæм дæхи айс... Дæхи дзæбæх кæн сыгъдæг уæлдæф æмæ 
144 

сойджын хæринæгтæй. Куы ма дæ фенон, уæд дæ уыцы хуызæнæй 
дæр хæстмæ фервитын! Бамбæрстай?! 
— Бамбæрстон, — сирвæзт ма Хуысийæ æмæ феддæдуар. 
Хуыси йæ хъæуы уыцы-иу цыдæй бараст Цъуцъыры хæстæджы- 
тæм. Изæр уыд, æмæ Цъуцъыры хæдзары баййæфта. Фæсвæдмæ 
йæм фæдзырдта æмæ йыл уайтагъд йæхи андзæрста: 
— Ды æдзæсгом æмæ æгъатыр дæ!.. Дæхи хæстæй æмбæхсыс, 
мæн та дзы тъысгæ кæныс!.. Худинаг дын нæу?.. Тембол дæ агуры, 
къуырийы æмгъуыдмæ, дам, рынчын кæй дæ, уый тыххæй гæххæтт 
куы нæ æрбахæссай, уæд, дам, дæм дыууæ салдаты фервитын ах- 
сынмæ. Æмæ дæ хæсты цæхæры балæууын кæндзынæн... 
Цъуцъыр ницы загъта. Æмæ цы хъуамæ загътаид... Хуыси дæр 
иучысыл æнæдзургæйæ алæууыд, стæй афтæ бакодта: 
— Мæн дæр акæндзысты... Иучысыл, дам, де 'нæниздзинадмæ 
базил, хæххон уæлдæфæй сулæф, хæрдæй дæхимæ фæкæс... — Æмæ 
сæхимæ фæцæуæг. 
Цъуцъыр та лæугæйæ баззад, мæт æмæ сагъæсы бын фæци, хъуы- 
дыты аныгъуылд: йæхи цы фæкæна, дохтыры гæххæтт кæм хъуамæ 
ссара, чи йын ратдзæн ахæм гæххæтт? Æмæ æвиппайды йæ хъусты 
ногæй ныззæлланг кодта Хуысийы ныхас: «Хæххон уæлдæфмæ су- 
лæф», стæй йæхи æрфарста: «Цы кусын æз ам, ацы фыдрæстæджы 
мæ кæм бахъуыд ахуыр?.. Лидзгæ мæ фыдæлты цæрæнбынат — хæх- 
тæм, цалынмæ мæ хæсты гуылфæны нæ балæууын кодтой, уæдмæ». 
Уыцы изæр Цъуцъыр йæхи уайтагъд ацæттæ кодта балцмæ. Кæ- 
дæм, уый йæ фысымтæн — хиуæттæн дæр не схъæр кодта. Загьта 
сын, Хуыси йын кæй фехъусын кодта: «Хæстон комиссарадмæ дæм 
дзурынц»... Хæстмæ мæ кæнынц, æвæццæгæн»... Фысымтæ йыл ба- 
мæт кодтой æмæ йæ райсомæй афæндараст кодтой... 
Цъуцъыр уыцы бон бахæццæ Алагирмæ. Уым йæ хиуæттæм бах- 
сæвиуат кодта. Стæй дыккаг, æртыккаг æхсæв дæр. Хæхбæстæм — 
йæ фыдыуæзæгмæ нæ тагьд кодта. Уырдыгæй дæр кодтой хæстмæ. 
Æмæ уал фæззæгмæ дæлдæр искуыты куы афæстиат уаид — уыд йæ 
нысан. Уый фæстæ сæ уæлхох цæрæнбынатмæ цъиу батæхæг дæр 
стæм вæййы... Иудзæвгар рæстæг фæци Мызуры дæр, стæй та — 
Зæрæмæджы. Уæдмæ бæрзонд хæхты цъуппытæ фæурс сты — мит 
сыл æрбадт. Æмæ Цъуцъыр дæр фистæгæй адардта йæ райгуырæн 
комбæстæм. 
Хуыси фылдæр афæстиат йæ хъæуы. Æмæ æвдисæн уыд, Цъу- 
цъыры хæстон комиссарадæй куыд агуырдтой, уымæн. Кæмæ уыд, 
уыцы бинонтæ сын тынг хъæддыхæй дзырдтой, хæстмæ йæ кæй акод- 
той, уый. Афтæ нын загъта, зæгъгæ. Фæлæ хабар комиссарадæй 
хуыздæр чи зыдта... Хуыси уæд фæтагъддæр кодта йæ ацыды хъуыд- 
даг, уæд та сын адæм фаг нæ кæны, уæд мæн дæр фæфале кæндзыс- 
ты, зæгъгæ. Дыккаг бон фæбæлццон ис. Хохы сæ фыдæлты хъæуы 
сæ хæдзар раджы ныккалд, фæлæ сын дзы нырма хорз хиуæттæ уыд. 
10 Цгьойты Хазби 
145 

Уыдон æй суазæг кодтой, æрмæст сæ æртæ къаннæг уаты сæ сывæл- 
лæтимæ сæхæдæг дæр нæ цыдысты. Æмæ уæд сæ фарсмæ хъæуы 
библиотекæйы æрцард. Сынтæг дзы сæвæрдта, пец дзы уыд, суг, 
сæнар — фаг. Хæргæ йæ хиуæттæм кодта. 
Райдайæны Хуысийæн ницы куыст уыди, хæдзары зылдтытæм 
фæкæсынæй дарддæр, æмæ чиигуытыл йæхи ирхæфсын райдыдта. 
Иууылдæр йæхи бар уыдысты. Хæсты заман ма чиныг кæй хъуыд. 
Нæлгоймаг ахуыргæнджыты хæстмæ акодтой, æмæ хъæуы скъола 
дæр нал куыста. 
Уæд фæцалх ис Хуыси æмдзæвгæтæ фыссыныл. Зæрдæргъæвд 
уыд алцæмæ дæр. Гъе æрмæст æй йе 'нæниздзинад уæлæмæ скæсын 
нæ уагъта. Хæххон уæлдæф ын æвдадзы хос фæци, йæ зæрдæ рад 
æрдзы нывтæй æмæ фæзмыдта хуыздæр поэтты. Фæфидар йе *нæ- 
низдзинад дæр, æмæ йын иуахæмы йæ хиуæтты зæронд лæг афтæ: 
— Сосе, хъусыс мæ (Хуыси Сосе хуынди, къæсхуыр кæй хаста, 
уый тыххæй йæ афтæ хонын райдыдтой. Æмæ йыл йæхæдæг дæр 
сахуыр. Ныр дæр æрæгмæ бамбæрста, зæронд уымæ дзуры, уый). 
Æз дæумæ дзурын, Сосе, дæумæ. Ам дзæгъæлы бадтæн æвгъау дæ. 
Уæлæ фыййæуттæм ацу æмæ сын æххуыс кæн. Фыййæутты хæстмæ 
дæр нал кæнынц. Æфсады, дам, дзидзайæ чи æфсаддзæн. 
Хуыси кусынмæ зивæг нæ кодта. Уайтагъд сразы хистæры ныха- 
сыл. Фос дардтой бæрзонд хæхты рæгътыл, фаллаг коммæ акæсæн 
кæцæй ис, ахæм рæтты дæр. Зымæг та сæ-иу æртардтой уæтæртæм. 
Æмæ сæм уым дæр кæсын, зилын хъуыд, бирæгътæй сæ хъахъхъæд 
той. Афтæ иу аз, дыккаг, æртыккаг. Уæдмæ фашисттæ дæр сæргой 
фесты. 
Иу сæрдыгон бон та Хуыси хохы фахсыл фосы фæдыл тынг бæр 
зонд ацыд. Фыййауы лæдзæг йæ къухы, дыууæ егъау куыдзы фосы 
алыварс зилдух кодтой, хъахъхъæдтой сæ Хуысийы цæстмæ цырд- 
дзастæй. Уалынмæ дзы иу рæйгæ рагъмæ ныййарц. Иннæ дæр — йæ 
æдыл. Хуыси сæ фæдыл кæсгæйæ баззад, цы бафиппайдтой, зæгъгæ. 
æхи æрцæттæ кодта. Уалынмæ астæумæ кæрдæджы æхсæнæй кæй 
дæр удаист хъæр райхъуыст: 
— Дæ куыйтæм фæдзур! Бахæрдзысты мæ! Ма сæ байрайай! 
— Мила! Мила! Къобор! Къобор! Ардæм! — фæсидт йæ куыйтæм 
Хуыси æмæ сæм атагъд кодта. Дардмæ суыдта æнæдаст лæджы. Хæ 
стæгдæр æм куы бацыд, уæд æм йæхæдæг сдзырдта: 
— Оу, мæнæ диссаг! Уый Хуыси куы дæ! Кæцæй фæдæ? 
— Æз ам дæн, фæлæ ды кæцæй фæдæ, Цуцыр? — Йæ хъæлæсы 
уагмæ гæсгæ йæ базыдта, — хæстмæ, дам, æй акодтой, куы дзырдтой 
дæ фысымтæ. 
> — Акодтой, о! Мæнæ нæхимæ рафардæг дæн... Давæттæ агурæг 
рагъæй сымахæрдæм куыд фæдæле дæн, уый нæ бафиппайдтон. 
Æмæ... 
Уæдмæ фос фахсыл ададжы 'рдæм адард сты. Хуысийы зæрдæ 
146 

сæм ахсайдта, æмæ сын уыйадыл аныхас кæныны фадат нал фæци. 
Фæлæ сæ дыууæйæн дæр алцыдæр æмбæрстгонд уыд. 
Цъуцъыр-иу æртæ азы зымæг-зымæджы дæргъы сæхимæ уыд, 
сæрд та — Арсы лæгæтæй чысыл фалдæр Аууон лæгæты цард. Зымæг 
бирæ хæссы сæ комы. Мит сæм лæджымбæрц æруары, æмæ сæм 
цъиу батæхæг дæр иал вæййы. Уыцы афон Цъуцъыр ницæмæй тарст 
æмæ йæ мады фарсмæ хъарм, æдас бынаты цард. Хъæуы устытæй 
йæм иутæ хæлæг кодтой, иннæтæ — мæсты. Уыдонæй кæмæн йæ лæг 
уыд хæсты, кæмæн та — йæ фырттæ. Ай та, дам, ам æмбæхсы. Уæл- 
дай диссагдæр æмæ фидиссагдæр та сæм фæкаст, гуырдзиаг милици- 
онертæ сæм куы фæзындысты сæ фыййæутты агурæг, уыцы рæстæг. 
Йæ мад сæ куы федта, уæд æрдиаг кæнын райдыдта, мæ лæппуйы 
мын ахсдзысты, зæгъгæ. Цъуцъыр уайтагъд йæ уавæрыл асагъæс 
кодта æмæ йæ мадæн афтæ: 
— Гыцци, кæугæ ма кæн, фæлæ, цалынмæ хъæумæ не 'рбахæццæ 
сты, уæдмæ ма мын дæ ногдæр къаба æмæ сæрбæттæн авæр. 
Ус æм сæ кæцæйдæр радавта: 
— Гъа, мæ къона. Цы сæ кæныс? 
— Цы, уый ныртæккæ фендзынæ. 
Къаба йæ уæлæ æркодта, сæрбæттæн æрбаста æмæ йæ хæлаф 
феппæрста. Мад æм кæсгæйæ баззад. Уыцы заманы сæм сæ сыхаг ус 
Нетъа æрбауад, æмæ Цъуцъыры къабайы куы ауыдта, уæд йæ дзых 
хæлиуæй аззад. 
— Уый та цы у? — æрæджиау сдзырдта — Нæлгоймаг къабайы?.. 
— Милицæйы æрбацæугæ нæ федтай?! — фæрæвдз æм мад — куы 
мын æй æрцахсой, мæ бон бакæла, — сæрдиаг та кодта. 
— Гуырдзиаг милиционертæ дæлæ сæ фыййæутты агуырдтой. 
Махмæ сæ ницы хъуыддаг ис, æмæ дарддæр ацыдысты. 
Цъуцъыры къабайы сæр бæргæ нæ хъуыд, фæлæ цы æрцыдис, 
уымæн хос нал уыд. Æмæ уыцы бонæй йæ фæсномыг ссис Къаба. 
Устытæ йæ йæ фæсвæд сусæгæй афтæ хонын райдыдтой. Фæлæ 
йæм уæддæр бахæццæ сæ ныхас, æмæ сæ йæ маст куыд райса, уый 
агуырдта. 
Уыцы бон Цъуцъыры ныхъхъуыды кæнын кодта йæ уавæрыл, 
æмæ-иу хохаг цыбыр сæрды рæстæг йæхи айста фæсхъæуæй бирæ 
дарддæр, хъæу æм хорз кæцæй зынд, ахæм рæттæм, æхсæвиуат та 
кодта Аууои лæгæты. Бон изæрмæ йын ницы куыст уыд æмæ хохаг 
кæрдæджытæ, зайæгойтæ, гагадыргътæ æмбырд кодта. Фылдæр — 
хæрынæн бæзгæтæ. Уæдæ цæмæй цардаид. Искуы-иу хатт-иу æхсæ- 
вы тары сæхимæ дæр кæрдзынмæ бауад. Рагвæззæг-иу сæхимæ æрхаста 
хус кæрдæджытæ æмæ сыи сæ нæмттæй устыты фарста. Фыста сæ 
йæхимæ. 
Цъуцъыр даргъ хæххон зымæгты тынг хорз базыдта сылгойма- 
джы куыстытæ кæнын хыссæ ракæнынæй суанг къуымæл афыцыны 
онг, цыхт бацахсыны онг. Уæдæ æнхъизæн кæнын, зад бафтауын, 
147 

скъудайы цæхджынтæ кæнын. Ацы хъуыддæгтæм устытæй зæрдæр- 
гъæвддæр разынд. Æмæ-иу æй арæх фæрсгæ дæр акодтой: йæ зæр- 
дыл хорз лæууыд алцыдæр. 
Устытимæ йæ хъуыддаг бæргæ хорз цыд, Къаба йæ куы нæ хо- 
никкой, уæд. Уыдон хæсты фæстæ дæр адæймагæй хынджылæг кæн 
дзысты, сæ лæгтæ, сæ фырттæ куы сыздæхой, уæд ын фидистæ кæн- 
дзысты. Æмæ сын сæ ныхмæ цы æрæвæра, ууыл арæх хъуыдытæ 
кодта. Гуырдзиаг фыййæуттимæ-иу дзы лæугæ кæй ауыдта, ууыл-иу 
æй уайтагъд æрбаймысыд. Уый тыххæй фыййæуттæй арæх куырдта 
сæ дардмæ кæсæнтæ. 
Хæст куы фæци, уæд йæхи райста быдырмæ. Цæттæдзинады ат 
тестат самал кодта, ахуырмæ бацыд. Стæй куыста *мæ куыста алы 
4мæ алы рæтты. Йæхиуыл схæцыд æмæ йæм уæд фæзынд, хæсты 
кæй уыд, ахæм гæххæт самал кæныны зонд, фæлæ йын йæ хабæрттæ 
Хуыси хорз зоны æмæ йын йæ фидиссаг адæмыл ныхъхъæр кæн- 
дзæн. Гъе уымæ гæсгæ йæм йæ маст фыцы, йе 'нæуынон дзы федта. 
Йæ фенд нæ, фæлæ йын искуы газеты йе 'мдзæвгæйы сæрмæ йæ ном 
куы фены, уæд ныззыгъгъуытт кæны газет. Кæд нал уыдзæн, хæсты 
рæстæг дæр мæлынæй тæссаг кæмæн уыд, уыцы Хуыси, уымæ 
æнхъæлмæ кæсы. Фæлæ сæ чи фæраздæр уыдзæн, уый бæрæг нæу. 
С^) 

ФЫНТÆ ДÆР ЦÆУЫЛДÆР 
«д» ДЗУРЫНЦ ^ 
Бæгуыдæр, фынтæ дæр цæуылдæр дзурынц. Стæй дзы æцæгтæ 
дæр вæййы — рацæуынц. Бæргæ, æрмæст хорз фынтæ куы цæуик- 
кой, æвзæртæ та — нæ!.. Уæд хæрзтæ уадз æмæ цæуæнт. Æвзæртæ 
та?.. Уыдон дæр хорзæрдæм цæуæнт! 
Хорз фынтæ уынынц фылдæр æрыгæттæ. Æвзæр фынтæ та - ас 
адæм, царды зындзинæдтæ чи бавзæрста, фыдцæрдтытæ чи фæкодта, 
уыдон. 
Йæ бонæй у æвзонгдзинад! Цыфæнды зын уавæрты дæр базыр- 
джын у, æхсæрдзæны донау — знæт, цæссыгау - сыгъдæг. Æмæ, 
æвæдза, кæуылты сты йæ зæрдæйы тæрхæттæ, йæ зонды хæтæнтæ! 
Кæм æй нæ балæууын кæндзысты!.. Уыимæ йæ фынты дæр. Æз дæр 
сæ ахæсты уыдтæн, кæд нæ нæ мæгуыр æмæ гæвзыкк цард уæлæмæ 
скæсын нæ уагьта, уæддæр... Æрыгон тугæн бауромæи нæй — тæл- 
фагу. 
Æмæ цынæхуызы бæллицтыл абады æрыгоны зæрдæ! Бæллицтæ 
дæр фынтæ сты. Уыдонæй дæр царды цыдæртæ рацæуы... Гъе фæлæ 
дзы уæддæр фынтæн æмбал нæй! Цы дæ фæнды æмæ нæ фæнды, 
уый дæ цæстыты раз фесты, архайыс дзы. Цин кæныс кæнæ риссы 
дæ зæрдæ. Хуызджын фынтæн та дзы æмбал нæй — æрмæст сæ 
уындæй дæр дæ зæрдæ райы. Раст цыма уæлæрвты тæхыс, уыйау 
уыныс арф кæмттæ, дурæй дурмæ схъиуæг хæххон цæугæдæтты 
уылæнтæ, дидинæгфæлыст уæлвæзтæ, æхсæрдзæнтæ. Кæнæ лæууыс 
арвы цъæхæй цъæхдæр денджызы был æмæ уыныс, егъау наутæ дзы 
куыд ленк кæнынц, йæ былгæрæтты арвмæ фæцыдысты алыхуызон 
агъуыстытæ, адæм дзы æмызмæлд кæнынц... 
Ахæм фынтæй иу адæймаджы райхъал кæнын нæ фæндыд. Фыд- 
фынтæн æндæр у сæ ахаст. Æмæ сæ цæмæй ма рахæссай, байрох сæ 
кæнай, уый тыххæй мын мæ сидзæргæс мад афтæ бацамыдта: «Куы 
фехъал уай, уæд-иу дæ галиу уæхсчы сæрты æртæ хатты ату кæн, 
ту,ту,ту, зæгъгæ, æмæ ын уæд æрцæуæн нал ис». Æз уыцы зонда- 
149 

мынд мæ зæрдыл бадардтон æмæ мæ фыдфынтæ уыцы хуызы сафын. 
Æрмæст иу тыхст фыныл æртæ ту-йы акæнын мæ цæст нæ бауарзта. 
Цæмæн, уый уын зæгьон: нæ сыхæгтæ нæм дыууæрдыгæй бырсын 
куы райдыдтой, уæд мæ фырмæтæй хуыссæг дæр нал ахста. Алчи 
дæр нæ уыцы уавæры уыд. Æмæ иуахæмы сагъæссагæй куы æрфы- 
нæй дæн, уæд фестадтæн иу рæсугъд хъæдæмбæрзт комы. Коммæ 
хур кæд æрбакæсдзæн æмæ кæд срухс уыдзæн, уымæ æнхъæлмæ 
кастæн. Æвиппайды комы фаллаг фарс рагъыл барæг февзæрд. Уас- 
тырджи, зæгъгæ, фæкодтон мæхинымæры. Уый фезмæлыд, комы 
дæлæмæ атахт, æмæ йæ нал ауыдтон. Цы фæци, зæгъгæ, катайы куы 
бацыдтæн, уæд мын мæ галиу уæхскыл чидæр йæ галиу къух æрæ- 
вæрдта æмæ сдзырдта: «Тыхсгæ ма кæн! Æз, уыдонæн цы хъæуы, 
уый бакæндзынæн!» Æз æм разылдтæн. Йæ рахиз къухы йын ехс 
ауыдтон. Æмæ цыдæр æрбаци. Чи уыди? Уастырджи!.. Йæ агурæг 
комы фахсыл иучысыл суадтæн æмæ диссаджы кувæндонмæ бахауд 
тæн. Ныллæггомау, раст тибетаг кувæндæттау. Хуры тынтæ кастыс- 
ты йæ къултæй. 
Фырадæргæй фехъал дæн рохст зæрдæ æмæ мæтгæнгæ. Фæлæ 
мæ галиу уæхсчы сæрты æртæ туйы нæ акодтон! «Уадз æмæ мæ 
ныфсæвæрæджы ныхæстæ æрцæуой», — ахъуыды кодтон мæхины 
мæры. Æмæ æцæгдæр æрцыдысты... Нæ адæммæ карды ком æмæ 
топпы кæсæнæй чи æвзыста, уыдонæн цы хъуыд, уый бакодта — 
сыкъасастæй фæсмонгонд фесты. Гъеныр ацу æмæ, дам, Хуыцауыл, 
зæдтæ æмæ дауджытыл ма æууæнд. Фынтыл ма æууæнд... 
Бæргæ, бæргæ. Фæлæ фынтæ дæр алы хатт иухуызон нæ вæй 
йынц. Ис дзы зæрдæриссæнтæ. Æмæ уыдон куы нæ рахæссай, уæд — 
хуыздæр. Ахæмтæй уыд, æрæджы цы фын федтон, уый дæр. Мæ 
уаты стьолы фарсмæ бадтæн. Уатмæ гæзæмæ рухс кæцæйдæр калд. 
Æхсæв уыд, æви бон, уый дæр нæ хатыдтон. Цыдæр мын æнцойдзи 
над нæ лæвæрдта, æмæ, чиныгмæ кæнæ фыссæнмæ бавналон, уый 
ныфс мæм нæ уыд... 
Æвиппайды мæ уат ныррухс, æмæ мæ разы февзæрдысты, ныр 
цалдæр азы мæ цæстытæ кæмæ ныуурс сты, уыцы дыууæ чиныджы — 
Ирон æвзаджы æмбарынгæнæн дзырдуаты æртыккаг æмæ цыппæ 
рæм томтæ. Æз сыл ныццин кодтон. 
— Цæуыл сыл цин кæныс! — æнæнхъæлæджы айхъуыстой мæ 
хъустæ. — Кæй ма хъæуынц? 
— Куыд, кæй?! — рамæсты дæн æмæ дзурæджы 'рдæм разылд- 
тæн. Мæ чъылдыммæ лæууыд бæрзонд, хæрзконд чындздзон чызг. 
Йæ цæстыты — æрвон тыгъдад. Йæ цæсгомæй аргъæутты хуртæ *мæ 
мæйтæ каст. Раст цыма Зæхх æмæ Арв иугæнæг уыд, уыйау йæ 
ныхæй рухсы тыитæ цыд. Йæ уæлæдарæс, йæ ирон рухсдзыд раз 
гæмттæ, йæ риуыгънæджытæм цæстытæ нæ лæууыдысты. 
150 

Æз фæгæпп ластон æмæ мæ мидбынаты раст алæууыдтæн. 
— Бадгæ скæн. Æз дæр дæ фарсмæ æрбадои æмæ дын мæ хъаст 
ракæнон, — рæвдаугæ хъæлæсæй мæм сдзырдта. 
Æз ын стъолы фарсмæ бандон авæрдтон. Чызг æрбадт æмæ рай 
дыдта: 
— Æз ирон æвзаг дæн... — комкоммæ мæм ныккаст. — Ды бирæ 
кæй хъысмæтыл сагъæс кæныс, уый. Æмæ раст дæ: сагъæссаг фæци 
мæ сæр. Ирыстоны мæ сурынц алы къуымæй. Æрлæууæн бынæттæ 
ма мын стæм рæтты ис. Афтæмæй кæддæр Дард Хурыскæсæнæй цæу- 
гæдон Донайы былгæрæттæм æз уыдтæн адæмы иунæг. Æмæ кæцæй 
нæ хъуыстæн... Сывæллæттæ бирæ уарзын. Фæлæ рæвдауæндæтты 
искæй сывæллоны дзыхæй куы сирвæзы ирон дзырд, уæд баййафы 
æфхæрд. 
Сырд ирон æвзаг дæн æз. Афтæмæй уæм уæларвæй æрцыдтæн. 
Уæларвон дæн. Æмæ та фæстæмæ уырдæм куы ацæуон, уæд фесæф- 
дзыстут. Уæ хицауадæй бирæтæ сæ сæрмæ иронау дзурын нал хæс- 
сы. Афтæмæй сын уыцы хъарм бынæттæ æз скодтон. Æз а зæххыл 
куы нæ уаин, уæд уын республикæ нæ уаид. Æмæ дзы Сæргълæууæг 
дæр нæ уаид, хицауад дæр, стæй Парламент дæр. 
Æз нындзыг дæн æмæ йæм хъуыстон æнæ иу сыбырттæй. Æмæ 
йын цы хъуамæ загътаин, рæстытæ куы дзырдта, уæд! 
— Мадæлон мæ куы хонут, ирон ада*м, æмæ мæ уæ мадæлтæ 
фæсдуармæ куы раппæрстой. Ирон дзыхæй дзурын сæ сæрмæ куы 
нал хæссынц, сæ цотимæ ныхас кæнынц уырыссагау, англисагау — 
иронау нæ — абабау. Сурынц мæ сæ хæдзæрттæй, сæ кæртытæй. 
Хуыдуг кæнын. Æрмæст ма хъæуты сулæфын гыццыл хъуыртхъом 
фæвæййын. Горæты та мæ уды нарæджы дæн хицауадæй ахуыргон- 
ды онг сæ кæнгæ митæй. Дзæуджыхъæуы скъолаты мæн куыд амо- 
нынц адæмæн, уый хынджылæг нæу?! «Дæ бон хорз» зæгъын нæ 
зонынц, афтæмæй сын хорз бæрæггæнæнтæ æвæрынц æмæ сæ уæл 
дæр кълæстæм æргьæвынц. Сæхи сайынц... Фæлæ мæиæн фæсайæн 
нæй... Фыссын æмæ кæсын сæ ахуыр кæнынц, дзурын та нæ фæзо- 
нынц. Уæ фыдæлтæ, хæхбæсты чиныджы кæсын, фыссын куы нæ 
зыдтой, ирæттæ уæд уыдысты! 
Мæнæн исты сдзурыны бон нал уыд: фæхтæй хойæгау мæ хостой 
йæ ныхæстæ. 
— Цы ныхъхъус дæ?! Цы ныфсæй цæрон, мæ уды иарæгмæ куы 
сдæн, уæд ма цæмæ æнхъæлмæ кæсон?! Кæд мыл цы æрцæудзæн, 
уый тас уæ мæрдвынæйæ куыд нæ хъал кæны?! Иу уæ лæгау куы нæ 
базмæлы?! Бæрæгбоны уæрæх ныхæсты бæсты фæдис цæуылиæ 
ныхъхъæр кæнут?! Кæрæдзи фауыны бæсты мæ тырысайы бын цæ 
уылнæ балæуут?! 
Уыцы ныхæсты фæстæ мын йæ къух мæ уæхскыл æрæвæрдта. 
151 

Æнкъард æмæ æфхæрд цæстæнгасæй мæм æрбакаст. Æмæ ма загъта: 
— Мæгуыр — уæхи сæр. Æз уын куы нал уон, уæд цы уыдзыстут? 
Ницы! Æви уæм искæй фæсдуар цæрын хуыздæр кæсы?! Цæй, æз 
цæуын! Хæзна ссаргæ у, фæлæ мæн нал ссардзыстут! 
— Фæлæуу! Кæдæм?! — сдзырдтон æм, фæлæ йæ цæмæ лæууын 
кодтон. Ныфс ын цæмæй бавæрдтаин, уый иыр дæр нæ зонын. Уый 
йæ сæр æруагъта, стæй фæлурс кæнын райдыдта. Йæ цонг ма йыи 
ацахсыныл афæлвæрдтон, фæлæ уый цыдæр æрбаци. 
Æз фырадæргай фехъал дæн. Фыдфынты ахæсты та кæй уыд- 
тæн, уый куы бамбæрстон, уæд мæ галиу уæхсчы сæрты æртæ туйы 
акодтон. Фæлæ мæм афтæ кæсы, цыма ацы хатт æрмæст мæ тутæй 
ницы рауайдзæн. Ам ту кæнын ницæмæн хъæуы. Ам æндæр цыдæр 
хъæуы. 
(Ъ^?) 
\ 

УЫЙ ÆНХЪÆЛ СÆ НИЧИ УЫД 
Тауыр, дохтыры ныхасыл цин кæна, æви нæ, уый нæма раха- 
тыдта, афтæмæй рахызт дохтыры дуарыл. Сæхимæ атагъд кодта. 
Фæндагыл дæр дохтыры ныхас зæлланг кодта йæ хъусты: «Дæ бо 
нæй у, тагъд хъæбулхъæбыс бауыдзынæ!» 
— Уый та куыд?! — фестъæлфыд Тауыр. — Уый гæнæн нæй! Æз 
æнæзæнæг дæн. Мæ лæгимæ дæр уымæн ахицæн дæн. 
— Æмæ дын ныр лæг нæй? — афарста йæ дохтыр. 
— Ис! Дыккаг лæг. Йæ ус амард, æмæ дзы йæ дыууæ æнахъом 
сабийы тыххæй смой кодтон. Æртæ азы дæргъы нын куы ницы уыд... 
— Хорз, тынг хорз! Ныр та ма уын иумæйаг сывæллон дæр уы 
дзæн. Афтæ вæййы... 
Уæддæр Тауыр нæ бацин кодта йæ уавæрыл. Мад кæй суыдзæн, уый 
йæм æххæстæй нæ бахъардта. «Æниу Батик æмæ Дзерæйæн сæ мад нæ 
дæн? Афонмæ дæр та мæм æнхъæлмæ кæсынц. Бон-изæрмæ скъолайы 
вæййынц. Фæскуыст уыдонмæ куы фæтагъд кæнын, хæдзармæ сæ раз- 
дæр æрбакæнон, зæгъгæ», — хинымæры дзырдта йæхицæн. 
Ныр йæхимæ йæ зæрдæ фехсайдта æмæ фæссихор йæхи куыстæй 
ракуырдта — дохтыртæм дæр бацæуа æмæ сывæллæттæм дæр ма бай- 
рæджы кæна. 
Сидзæр мæгуыр у. Уæлдайдæр мадæй сидзæр, æмæ Тауыр Май- 
рæмы фæндоныл фылдæр йæ цотæн тæригъæд кæнгæйæ сразы. Стæй, 
сылгоймаг куы у, уæд æй сывæллæтты барæвдауын, ау, куыд нæ 
фæндыд. Æрбахъæбыс сæ кæнын, сæ тыппыр рустæн сын аба кæ- 
нын, семæ ахъазын. Раст зæгъгæйæ, тынг тыхст, цы зæрдæйыуагæй 
цы цæстæй йæм ракæсдзысты, ууыл тынг тыхст. Хуыцауæй разы, 
семæ иумæйаг æвзаг тагъд ссардта. 
Дзерæ, Дзерæ. Уый хистæр у, стæй — чызг, йæ мадыл бастдæр. 
Бирæ хæттыты-иу адзæгъæл йæхимид, æвæццæгæн-иу йæ мад йæ 
зæрдыл æрбалæууыд. Арф-иу ныуулæфыд. Тауыр иу æм ахæм уавæ 
ры дзургæ дæр ницыуал скодта, йæхи-иу исты куыстмæ байста. Кæс, 
æмæ та-иу уæд Дзерæ дæр йæ уæлхъус алæууыд, йæ къух ын-иу 
фæрог кодта йе 'ххуысы хайæ. Тауырзæт йæ архайдæй, йæ иузæр 
153 

диондзинадæй æмбарын кодта, сæ мады бынат сын тыхæй кæй нæ 
байста. Уый хъысмæты фыдæй афтæ кæй рауад. Уый тыххæй иу, 
изæры бинонтæ куы æрбамбырд сты, уæд телевизорæй сывæллæтты 
кинонывы размæ афтæ фæкодта: «Ныр та уал къамты альбомтæ ра- 
фæлдахæм, стæй киномæ кæсдзыстæм». Уыцы ныхасыл-иу Дзерæ 
ныццин кодта, альбомтæ хæссынмæ-иу фæци. Æмæ иумæ цин кодтой 
къамтыл. Уæлдайдæр та, сæ мадимæ иумæ ист кæм уыдысты, уыдо- 
ныл, стæй — Тауыры къамтыл дæр. Кæимæ дзы ист уыд, уыдонæй иу 
æй хынцфарст кодтой, уыдонæй йæм æввахсдæр исчи ис, раст цыма 
сæ уый фæндыд базоныи, уыйау. 
Фæстагмæ иумæ бæрæг кæнын райдыдтой сæ мады уæлмяфд дæр. 
Бафснайынц æй, дидинджытæ йыл сæвæрынц. Æмæ сын мады ад 
кæиын райдыдта Тауырзæт. Ныр дæр цæмæдæр гæсгæ фыццаджы- 
дæр уыдоныл ахъуыды кодта. Цы хуызы йæ бамбардзысты, йæ уавæр 
ын сæ зæрдæмæ куыд айсдзысты. Уæлдайдæр Дзерæ... 
Æниу Зауыр та?! Йе 'хсызгондзииад йæ фарсыл нæ хæцы Тауы- 
рæн. Йæ уарзон адæм æй куыд айсдзысты. Майрæм дæр æй, кæд ын 
цот кæй нæ уыд, уымæн бацагуырдта. Ныр куыд ахъуыды кæндзæн. 
Æнæзæнæг кæй уыд, Зауыры хæдзарæй уый аххосæй куы сыстад 
æмæ йæ цæгат куы бацагуырдта. Бæргæ йæ нæ уагъта Зауыр, лæуу, 
æнæцотæй дæр уарзонæй цæрдзыстæм, зæгьгæ. 
— Нæ, нæ, Зауыр, мæнæн цот нæ цæуы, æмæ уый фыдæй, мæн 
аххосæй ды æнæзæнæг цæмæн хъуамæ уай! — уыд йæ дзуапп. — Æз 
уый мæхицæн нæ ныббардзынæн. Æндæр сылгоймаг бацагурдзынæ, 
æмæ дæ уый самондджын кæндзæн. 
— Æмæ ды та?.. 
— Æз мæ Хуыцауы цæфыл хъæцдзынæн. 
— Æмæ нæ рæсугъд, цинæвдылд уарзондзинад та цы фæуыдзæн? 
— Уый, уый мæ æрвиты дæ хæдзарæй. Дзуры мын: «Ныууадз 
æй, æнæ дæу йæ амонд фылдæр уыдзæн». 
— Нæ бафæраздзыстæм æнæ кæрæдзи, Тауыр! Цæргæ æмæ мæлга? 
дæр — иумæ. Иумæ суанг институты бонтæй фæстæмæ баст стæм. 
Зауыр æмæ Тауыр, дам, уарзæттæ æмæ рифмæтæ дæр сты, уымæй- 
иу нæ мæстæй куы мардтой. 
— Мæ зæрдæйы хъæдгом мын ма агай, Зауыр. Æндæр гæнæн 
нын нæй. Цæмæн дæ фæнды, цæмæй æз дæ разы иудадзыг къæмдзæ- 
стыг уон, мæхицæн мæ цард сæнад кæнон. 
— Нæ мæ фæнды!.. Хуыцау бахизæд... — иу уысм фæхъус, стæй 
та йæ ныхас хъазынмæ аздæхта: — Уæдæ рифмæтæ фæхицæн уы- 
дзысты?.. 
— Ахицæн уыдзысты! 
— Рифмæтæ хицæнтæй нæ фидауынц. Æз дæ никуы никæдæм 
ауад!здзынæн, уый зон, — загъта Зауыр æмæ йæ йæ хъæбысы афба 
кодта. Тауыры зæрдæ дæр та фæфæлмæндæр, йе 'нкъарæнтæ йыл 
фæтых сты, æмæ иу сыпп дæр нал скодта. 
154 

Ахæм ныхæстæ ма сæм иу æмæ дыууæ хатты нæ рауад. Æмæ сæ 
ныхас цæмæй тызмæгмæ ма рахиза, уый тыххæй иу бон, Зауыр ма 
куысты уыд, афтæмæй Тауыр йе 'фсымæр Муратæн йæ дзаумæттæ 
йæ цæгаты балæууын кодта. Зауыры бинонтæ йæ кæугæ æмæ дзы- 
назгæ рафæндараст кодтой. Зыдтой йын йæ хъуыды, йæ фæнд, йæ 
хæлар зæрдæйыуаг æмæ дзы йæ разы ничи æрлæууыд, нæ дæ уа- 
дзæм, зæгъгæ, ничи загъта. Тызмæг ныхас æм скæнын дзы никæй 
зæрдæ бакуымдта. 
Уыцы æхсæв Тауырзæт цы æхсæв арвыста, ахæмтæ фыдгул æрви- 
тæд. Йæ зæрдæ ихдоны ныххауæгау бампылд, æмæ йæм иу рухсы 
цъыртт никуыцæйуал калд. Уæды хуызæн йæхи иунæгæй, æнамон 
дæй никуы банкъардта, æмæ йæ кæуындзæг фемæхст. Йæ хæ- 
къуырццæй куыдмæ йæ мад райхъал сыхаг уаты æмæ йæм фæфæ- 
дис. Фæрсы йæ: 
— Мæ чызг, цы кæныс, дæхи цæуыл марыс?! Афтæ мын нæ 
дзырдтай, мæхи фæндонæй цæуын, зæгъгæ... 
— Омæ йæ, æна, уарзгæ кæнын, уарзгæ!.. 
— Æмæ уæд цæмæн рацыдтæ?!. 
— Цæмæн! Цæмæн!.. Искæй сывæллæттыл-иу æй цингæнгæ куы 
федтон, уæд-иу мæ зæрдæ рацæйтыдта йæ тæригъæдæй. Авд азы 
фæцардыстæм æмæ... Мæ аххосæй æвæстаг цæмæн хъуамæ уа... 
Ныр кæд æндæр ус ракурид, æмæ йæ уый самондджын кæнид. 
Мад йæ чызгæй ахæм æргом хъæддых ныхас фыццаг хатт фе- 
хъуыста æмæ иуцъусдуг фæкуыддæр. Стæй афтæ бакодта: 
— О, дæ мад дæ нывонд фæуа! Куыд зæрдæхæлар, парахат æмæ 
рæдау уды хицау мын фæдæ... Дæхиуыл нæ хъуыды кæныс, фæлæ — 
иннæтыл. Ахæмты Стыр Хуыцау æнæрæвдыдæй нæ ныууадзы. Мæ 
ныхас дæ зæрдыл бадар! Ныр та дæхи æрсабыр кæн, æмæ-иу гыццы- 
лæй мæ хъæбысы куыд абырыдтæ, афтæ та мæ гæбомæ — тагъд, мæ 
чызг! 
Мад æй йæ хъæбысы æрбакодта, æмæ сæ иу сыбыртт нал рай- 
хъуыст. 
Афæдз дæр нæма рацыд, афтæ Тауырзæты амонджытæ фæци. 
Зауыр та йæм æрбаздæхынмæ æнхъæлмæ каст, суанг Майрæмимæ 
куы цард, уæд дæр. Æмæ ус нæ куырдта. 
— Мæ чызг, мæ уд бахæрай, агурджытæ дæ куы ис, зæгъынц, 
уæд цæмæ бадыс ныр уал азы? — иу бон æруырдыг мад йæ чызгмæ. 
— Æна, чи мæ агуры, кæй ма хъæуын уыцы хуызæнæй. Лæппу 
мæн нал ракурдзæн — искæй усæй цы кæны. Уымæй дæр ална*зæнæг. 
Стæй йын мæхæдæг дæр нæ бакомдзынæн! Иннæтæй чи расыггæнаг 
у, æмæ дзы йæ ус тыхамæлттæй фервæзт. Ахæм мæн дæр нæ хъæуы! 
Иннæ йæ ус, йæ сывæллæттæй ахицæн, йæ цоты сæр, ирон æфсарм 
иицæмæ даргæйæ. Ахæмæй алцæмæ дæр æнхъæлмæ кæс. Куы мæм 
фæмæсты уа, уæд та мæн дæр феддæдуар кæндзæн. Æмæ та, æна, ам 
155 

дæ фарсмæ æрбалæудзынæн. Адæм та атауыс кæндзысты: «Тауырзæт 
лæгтæ кæнгæ цæуы. Тагъд та йын æртыккаг дæр уыдзæн»... 
— Нæ, нæ, нæ!.. Мæ чызг, уый дæ сæрмæ ма æрхæсс, — батыхст 
мад, фæлтау мæ фарсмæ зæронд кæн. 
Тауырзæтмæ чындзы ацæуыны фæнд нал уыд. Искæимæ ма йæ 
цард сбæтта, уымæн амал æмæ гæнæн нал ардта. Майрæмы цотæн 
сæ мад фæндаджы бæллæхы фæмард, йæ лæппу æмæ чызг æртæаз- 
дзыд æмæ фондзаздзыдæй баззадысты. Æвæгæсæгæй. Фыд кусгæ кодта, 
æмæ дыууæ азы дæргъы фыдымады æвджид уыдысты хъæуы. Афæ- 
дзы фæстæ Майрæмæн хионæй, зонгæйæ дзырдтой: «Сæ мады сыи 
нал раздахдзынæ. Цы æрцыдис, уымæн аивæн нал ис. Дæ цард ис 
кæимæ баиу кæн. Дæ мады фыдæбонæй ма мар. Сывæллæттæ æнцон 
хъомылгæнæн не сты ахæм кары сылгоймагæн. Стæй дæхиуыл дæр 
ахъуыды кæн». 
Майрæмæн-иу уыцы ныхæстæм хъусын бæргæ зын уыд, фæлæ 
царды æцæгдзинадыл уыдысты. Æмæ-иу хъуыдытыл бафтыд. Йæ 
сывæллæтты мады рухс номы цур къæмдзæстыг уа, уый йæ нæ фæн- 
дыд, фæлæ сын зæронд ус та кæдмæ фæраздзæн. Уымæй, скъоламæ 
куы бацæуой, уæд та? Уæд мадмæ уадзинаг нал сты, хъæуæй сæ 
ракæнын хъæуы. 
Царды уавæртæ домаг сты æмæ адæймаджы гæркъайы хуынчъы 
дæр аласдзысты. Майрæм дæр сразы ускурыныл. Фæлæ кæй? Йæ 
фæдджийы бын ын чи бакæндзæн йæ сидзæрты, йæ зæрдæйы хорзæ 
хæй сæ чи барæвдаудзæн, чи сæ æрбахъæбыс кæндзæн мадау? Кæм 
ис ахæм сылгоймаг, йæхимæ ахæм зын хæс чи райса? Адæм хорз 
сты, амонынмæ та — рæдæнг. Бирæтæ йын амыдтой чи йæ хæстæ- 
джы, чи — йæ зонгæйы. Æмæ дзы кæмæн йæхи нæ бафæндыд, кæй 
та — Майрæмы. 
Тауырзæт Майрæмæн сразы дыууæ хъуыддаджы тыххæй. Иуæй, 
йæ сидзæр цот мады рæвдыдæй кæй фæцух сты, уый тыххæй. Иннæ- 
мæй та йæм цæмæй Зауыр мауал æнхъæлмæ кæса æмæ ус ракура. 
Майрæмимæ баныхас кодтой, сæ хъуыддаг фидыды фæстæ æнæуæл- 
дай мийæ куыд бакæной, сывæллæтты зæрдæтæ куыд нæ фæриссын 
кæной, афтæ. Иу хуыцауæхсæвмæ баиыхас кодтой... Уæд сæм Та- 
уырзæт, кæимæ йæ фæнды, уыдонимæ уазæгуаты куыд æрбацæуа. 
Уæдмæ сывæллæтты дæр хъæуæй скодта, хиуæттæ фынгтæ æрцæттæ 
кодтой. 
Хъæлдзæг изæр арвыстой уæд Майрæмы æмæ Тауырзæты хи- 
уæттæ сæ æртæуатон фатеры. Дзерæ æмæ Батик дæр... Сæ хъæбы 
сæй сæ дæлæмæ нæ уагътой. Афтæмæй Дзерæ фæззæджы скъоламæ 
хъуамæ бацæуа, хъæбысы сывæллон нал у. Дызæрдыггæнгæйæ сæ 
рæвдыдта Тауырзæт дæр, фæлæ йыл фæиузæрдион сты, йæ фæдыл 
зылдысты. Уымæн ахъаз кодтой хиуæтты ныхæстæ, митæ. Æмæ, 
адæм сæ хæдзæрттæм цæуын куы сфæнд кодтой, уæд сæ сæ фыды 
хо фæрсы: 
156 

— Фæнды уæ, ацæуæм, уый? 
— Нæ! Мæ! Нæ! — дыууæйæ дæр æмхуызонæй сдзырдтой. 
— Хорз, хорз. Махæн не 'ппæтæн ам баззайæн нæй. Хуысгæ та 
кæм скæндзыстæм? Стæй нæ алкæй не 'вдæлы. Мæнæ Тауырзæт 
баззайдзæн. Уый æвдæлы, фæнды уæ, баззайа, уый? 
— Фæнды! Фæнды! — æмæ йæм сæхи байстой. 
Уыцы æхсæв, стæй та хуыцаубоны иумæ фесты. Терчы былмæ 
дæр иумæ цыппарæй рацыдысты, парчы атезгъо кодтой. Изæры сын 
сæ фыд афтæ зæгъы: 
— Тауырзæты махимæ цæрын фæнды, æмæ та ахсæв дæр, стæй 
дæр ам уыдзæн. 
Дзерæ æмæ Батик ууыл тынг бацин кодтой æмæ йыл атыхстысты. 
Уæдмæ сæрды фæстаг мæй дæр ралæууыд, æмæ Дзерæйы скъо- 
ламæ цæттæ кæнын райдыдтой уæлæдарæсæй, чиныгæй, тетрадæй. 
Уарди дидинджытæ йын балхæдтой йæ ахуыргæнæгæн, æмæ фыц- 
цæгæм сентябры цыппарæй дæр хъæлдзæгæй ацыдысты скъоламæ. 
Дзерæ скъоламæ цæуын райдыдта, Батик та — рæвдауæндонмæ. Ныр 
та сæ дыууæ дæр цæуынц скъоламæ. Кусгæ бонты сæ уырдæм райсо- 
мæй, изæрæй хæдзармæ кæны Тауырзæт. Ныр дæр æм афонмæ 
æнхъæлмæ кæсынц. Æмæ куыддæр скъолайы кæртмæ бахызт, афтæ 
йæ рудзгуытæй ауыдтой æмæ йæ размæ «мамæ, мамæ»-гæнгæ Батик 
разгъордта, стæй та — Дзерæ дæр. 
Тауырзæт дæр сыл бацин кодта, æррæвдыдта сæ, фæлæ кæронмæ 
йæхиуыл йæ бон нæ цыд, дызæрдыг хъуыды йын æнцой нæ лæвæрдта. 
Изæры Майрæм куыстæй куы æрбацыд, уæд уайтагъд банкъард 
та, Тауырзæт цæуылдæр кæй тыхсы, йæ чемы кæй нæу, æмæ алы 
хъуыдытæ йæ сæры зилдух кодтой: кæд æм фæсмон æрцыд — йæ 
раздæры лæджы æрымысыд, æви йын сывæллæттæ маст скодтой? 
Дзерæйы аивæй арафæрс бафæрс кодта. Æмæ аххос уыдонæй иæ 
цæуы, уый куы базыдта, уæд æй йæ фыццаг хъуыды тынгдæр уыр 
нын райдыдта, æмæ æрæнкъард. 
Сывæллæттæ куы æрфынæй сты, уæд Тауырзæт дæр сæ уат баца- 
гуырдта. Майрæм ма иучысыл телевизормæ бакаст, фæлæ йæ ахсæв 
уый нæ агайдта, йæ хъуыдытæ йын иууылдæр Тауырзæт бацахста, 
ахæм хуызы йæ никуы федта. Уатмæ сындæггай бахызт, куыд æй нæ 
райхъал кæна, афтæ. Æмæ йæ хъустæ Тауырзæты арф улæфт ацах 
стой. Хъал кæй уыд, уый бамбæрста æмæ йæ афарста: 
— Исты дæ риссы, дæ улæфт хъæрзыны хуызæн куы у? 
— Ницы,— загъта Тауырзæт. — Абон дохтыртæм уыдтæн, æмæ... 
— Æмæ дын цы загътой?! — сонт фарст æй акодта Майрæм. 
— Мæхимæ мæ зæрдæ фехсайдта æмæ сæм фæссихор бацыдтæн. 
— Цæмæй фехсайдта? Цы дын загътой?! — стыхст Майрæм. 
Тауырзæт иудзæвгар ныхъхъус, стæй дзы æрæджиау сирвæзт: 
— Æнхъæлцау, дам, дæ... 
157 

Майрæм уаты рухс ссыгъта, Тауырзæты йæ хъæбысы фелвæста, 
йæхимæ йæ нылхъывта æмæ хъæрæй сдзырдта: 
— Æмæ ууыл æнкъард дæ?! Ууыл цин кæнын хъæуы! Цин! Ныр 
иууылдæр мæн дæ! Мæнæй дын ацæуæн нал ис, цыфæнды зыны 
дæр. 
— Сабыр. Хъæрæй ма дзур. Сывæллæттæ райхъал уыдзысты... — 
афтæ ма бакодта Тауырзæт æмæ йе 'муд æрцыд. 
Рацыд дыууæ азы. Тауырзæт бады йæ сыхаг устытимæ сæ бирæ- 
уæладзыгон хæдзары кæрты. Йæ сывæллон коляскæйы йæ разы фы- 
нæй кæны. Фæссихорæй дзæвгар фæстæдæр уыд. Уалынмæ Дзерæ 
скъолайæ фæзынд, йæ чингуыты пъартфел бандоныл æрæвæрдта æмæ 
сывæллонмæ ныууырдыг. Уый дæр æй цыма зонгæ бакодта, уыйау 
йæ къæл-къæл райхъуыст. Дзерæ коляскæ кæрты къуымты йæ разæй 
айста, сывæллонимæ хъазæн ныхасгæнгæ йæ дыууæрдæм ралас-ба- 
лас кæны. 
— Куыд ыл цин кæны...— сдзырдта устытæй иу, — æвæццæгæн, 
æм фæстаг урочы бадын дæр нал фæцæуы, йæ чысыл æфсымæры 
фендмæ тырнгæйæ. 
— О, о, хæдзары дæр æй йæ хъæбысæй дæлæмæ нæ уадзы. Найгæ 
дæр æй йæхæдæг кæны, æз та йе 4ххуысгæнæг вæййын, — загьта 
Тауырзæт. — Æмæ дзы мæ зæрдæ райы. Мæ хъæбулты хистæр уый 
у, уый сæ бæтдзæн кæрæдзиуыл, цард ын фестон. Дзæбæхæй мын 
байрæзой. 
Г^) 

си* СÆРГÆНДТÆ ^ 
Уæлахизы сидзæртæ 5 
Æнæнхъæлæджы уазæг — 
Сау гæххæтт 10 
Сидзæртæ 11 
Фæрдыг бæллæхы бахаудта 12 
Майрæмы куадзæн 21 
Дзыццайы фын 27 
Былкъахыр амонд 28 
Сæ зæгъинæгтæ 38 
Дыууæ фыстæджы 46 
Фыды хæс 60 
Æнусон зарæг 65 
Намыс 72 
Æнахуыр фидыд 99 
Йæхи — йæхæдæг 108 
Мæ хорз хæлар 111 
Йæ маст дзы райста 114 
Худ 116 
Бола- Цол а 119 
Æмвæнд 121 
Тотрадзы зарæг 125 
Усгур 131 
Стыр хæдзар 134 
Дæ райсом хорз! 136 
Иу изæр хъæуы 138 
Парчы 140 
Дыууæ лыгъд лæджы 143 
Фынтæ дæр цалуылдæр дзурынц 149 
Уый æнхъæл сæ ничи уыд 153 
С^) 

Литературно-художественное нздание 
ЦГОЕВ ХАЗБИ ФЕДОРОВИЧ 
Отцовский долг 
Рассказы на осетинском языке 
Редактор С.З. Хугаев 
Художник А.Ю. Габуев 
Техническнй редактор А.В. Ядыкина 
Корректор Э.Дз. Баликоева 
Компьютерная верстка З.С. Мисиковой 
Сдано в набор 15.02.16. Подтшсано к печатн 16.03.16 Формат бумагн 60x84' „,. 
Бум. офс. № 1. Гарн. шрифта <Кие1га$Ьоу». Печать офсетная. Усл.-п.л. 9,30. 
Учетно-изд. л. 9,44. Тнраж 200 экз. Заказ М? 1806. С 4. 
Миннстерство культуры Республнкн Северная Осетия- Лланпя. 
ГУП «Издательство «Ир». 362040, г. Владикавказ, проспект Мнра, 25. 
Отпечатано в ОАО «Издательско-пол11Граф!1ческое предприятие нм. В. А. Гассне 
ва», 362011, г. Владикавказ, ул. Тельмана, 16. 


ХЕТÆГКАТЫ ДАУЫТ 
гоцъи 
ИРОН БОГАЛ 
ОСОБАЙЫ ДУГÆЙ 
ФЫДÆЛТЫ ТАУЫРÆГЪМÆ ГÆСГÆ 
ЦÆГАТ ИРЫСТОНЫ АССР-ы ПАДДЗАХАДОН РАУАГЪДАД 
ДЗÆУДЖЫХЪÆУ * 1949. 

Д. ХЕТАГУРОВ 
г о ц и 
ИСТОРИЧЕСКАЯ ПОЭМА 
НА ОСЕТИНСКОМ ЯЗЫКЕ 
Государственное Йзяательство 
Северо-Осетинской АССР 
Дзауджикау 1949. 
Бæрнон Редактор Гутнаты X. 
Техникон редактор Дзгойты А. Корректор Саукуйты М. 
Мыхуырмæ лæвæрд æрцыд ^4/1V-1949 азы.Мыхуырон сыфтæ 2,75.Гæххæт- 
ты форматб х9. Рауагъдады М 300. Заказ№ 748.Тираж 300 к ЕИ019-44 
Цæгат Ирыстоны АССР-ы лолиграфяйы Управленийы типографи, 
Дзæуджыхъæу. Дзанайты Иваны уынг, 20. 

гоцъи 
Тар æхсæв бафæллад боньГрдæм мадау. 
Бæстыл, рæвдаугæйæ, ракодта радау; 
Арæх цæстысыг зæххы риумæ калы.— 
Рохуатмæ адæтты сагъæс, æфхæрд. 
Афтæ, хуындæджыты бадгæйæ, згъалы 
Сонтæй нæвæндонæй моймæ лæвæрд! 
Бадзæбæх алкæй зæрдæ та фынтæй. 
Онгадагъд, кусæг фæрæвдз и фæндтæй. 
Уалынджы Скæсæн сæумæраджы ссыгъди: 
Арвыл сæуæхсидт уæлæуæзмæ слыгъди. 
Хох-Ази цъуппытæй пиллон ысуагъта, 
Иу сæрæй иннæмæ стъæлфæн тындзы: 
Тар æхсæв бæстæ уый бæрны ныууагъта, — 
Хуры цæст дунеты радгай хынцы. 
Рог фын, гæлæбуйау, дардмæ тæхы, 
Сагъæс нынцъылдтæ и мады ныхы. 
Акасти хурзæрин арвæй фæйнæрдæм. 
Акасти айнæджы рагъæй дыууæрдæм: 
Рагон Быдыр-А?и далæ... цæгаты... 
Рирæ фæхатти ирон дзыллæ уым! 
Бирæ туг акалди тохы бынаты!.. 
з 

Хуссарæй Особа ’вдисы йæ къуым. 
Акасти ноджы Ныгуылæнмæ хур: 
Уартæ Уæлладжиргом... Нары бындур!.. 
Нарæг у Нарыхъæу; бакъуындæг рагъыл. 
Мæсгуытæ сфидыдтой хъæуы дыдагъыл. 
Лиссæгтæ! Диссæгтæ доны ’тте фæзы: 
Байдзаг и Поты-фæз номдзыд лæгтæй. 
Се’гъдау, сæ бакастæй адæимаг рæзы. 
Сфæнд кодтой ахъазын абон гæрзтæй. 
Райдианы фехстой уæлбæхæй фæттæ. 
Цъиуты тæхгæ-тæхын кодтой цæфтæ. 
* 
У ый фæстæ ’вдыстой сæ лæджыгъæд кардæй. 
Алчи дæсныйадау базыдта уартæй.— 
Сонтæй болатдзæгъдæн кодта фыдцардæй! 
Бирæты сахъдзинад рабæрæг уæд. 
Мидгомы уадысты барджытæ дардæи; 
Къæйтæ ’мæ къултыл нæ зынди сæ фæд. 
Цъилау зылдысты сæ бæхты бынты; 
Тахтысты цæндыл, цæргæсау, хæрдты, 
Уыцы домбай лæгты зарын куы цыди, 
Тасæй уæд Тъеплейы сау хох нæрыди! 
Уалынджы райдыдтой дурæй фæлварын. 
Арæнæй размæ уæззау дур æхстой. 
Сеппæтæй дардмæ фæрæзтой æппарын, 
Сеппæт дæр хъазтмæ дæсны ’внæлд зыдтой. 
О! Фæлæ, иу дзы уæлдайдæр уыди, 
Сеппæтæй Гоцъи домбгйдæр зынди! 
Къонайы алыфарс бадтысты ’хсинтæ. 
Сафайы фарнимæ архайдтой ’фсинтæ. 
Хетæджы кадджын чъырынæн йæ цъуппæй 
4 

Кастысты Нары зæрæдтæ бынмæ. 
Се’хсар, сæ лæппуты къупп æмæ тъуппæй, 
Хзуди’мæ ради сæ зæрдæ хæрдмæ: 
Особа карды ком дардта цыргъæй! 
Особа не’фсæсти туджы пырхæй! 
Бирæ цæмæйдæрты ноджы фæлвæрдтой, 
Тых æмæ ’взыгъдæн амалтæ лæвæрдтой.— 
Фæзы хъæбысæй хæцыдысты радгай, 
Фистæгæй уадысты дугъы чыртæй; 
Алкæи æвæрдтой ныхæй-ныхмæ ’рвадгай, 
Алчи ныссихи йæ фыды фыртæй. 
Хъаматыл кафынмæ бавнæлдтой, ба!— 
Сгуыхт лæгæн кодтой хъæбыстæ ’мæ ба. 
■ * * 
Цалынмæ диссæгтæ фæзы цыдысты, 
Уалынмæ минасмæ ’фсинтæ зылдысты. 
Чъырыны, Хетæджы рагон хæдзары, 
Нары къæдзæхыл, уæд байгом и куывд! 
Дзыллæ æнæмæтæй кувы ’мæ зары. 
Фынгыл—хæбизджынтæ, дардыл ыссывд: 
Бурбурид физонæг, ацжы фыхтæ... 
Адджын бæгæны... æппæтæй цæттæ! 
Ракуывтой хистæртæ Гоцъийы номыл... 
Загътой йæ æргомæй: „Хъаруджынæй 
схъомыл. 
Уый хуызæн саг-гуырдтæ ма нæм куы уаид, — 
Особа кадджынæй баззаид уæд! 
Зæрдæ уæрыккау фæкафид, фæраид! 
Ахæмæн цингæнгæ фидæм ирæд! 
Нрджы дæр... ноджы ма рауагътой рæгъ. 
Се’ппæтæн хъал зæрдæ, иуыл уæрæх. 
6 

— „Уазджытæ! Уазджытæ, хисдæртæ, мæнæ!* 
— „Уазæг хуыцауы дæттинаг!—-Цæмæн нæ?! 
Мидæмæ.., Мйдæмæ рахон сæ тагъ>ддæр!а 
— „Фарн уа уæ куывды, хъæбатыр мыккаг!" 
— „Уазджытæн нуазæн... фæрнæй цæрат 
смах дæр!л 
—*„Чи стут?"—нæфæрсæм уæ, скæнут аккаг! 
Сбадтысты дыууæ дæр хисдæрты цур. 
Анызтой, ахордтой... цæсгæмттæ—дур! 
■ ■ * , 
Сыстади дыууæйæ хисдæр æрæджиау. 
Загъта: „Фæндарастуæм фестæм æвæджйауб 
Махæн нæ мыккаг гуырдзыйы уæздæттæй. 
Курæг нæ ’рвиты Елечъре—паддзах... 
Курæг нæ’рвиты Гуырдзыстон лæгæттæй... 
Бабын нæ кодта хæлæттагæй сах! 
Уе^уазæг абон Гуырдзыстон кæнæм, 
Йе’сæфт æнæ уый нæ цæстæй уынæм;.. 
* 
—Ардæм Гуырдзыстонæй згъорæм хъæр- 
гæнæг: 
Куры нæ дзыллæ,—фæлæуут хæрзгæнæг... 
Тæтæр ныббырстой...гуырдзыйы фæцагътой... 
Хъæдты, лæгæтты-мз, ’мбæхсæм нæхи. 
Хъæуты тыхгæнæн тырыса ныссагътой. 
Уе^уазæг! Равдисут смах дæр уæхи! 
Зонынц уæ карды ком тæтæр, бæргæ,— 
Уе’ххуысдзинадмæ та кодтам бæлгæ! 
* 
Арвыстам ноджы Куырттатæм... Дыгурмæ... 
Ирмæ, æрхæндæгæй, не скаст, нæ хурмæ... 
Рамбырд ут иумæ! ныццæвут йæ фæстæ! 
8 

Зонæм æй: лидзæг фæуыдзæни знаг! 
Смах ын ныттонут йæ пакъуы, йæфæрстæ! 
Бирæ фос ратæрдзæн,—чи уа фыццаг... 
Мах та уæ фыдæлты уазæг,—уæ мæрдты!— 
Фервæзынма нын кæнут-та нæ цæрдты! 
— „ Фендзыстæм !*—загътой сын хисдæртæ 
дзуаппæн: 
Йе’тте уæд фесты нæ гуырдзыйæгтæ саппæн: 
Уайынц Уæлладжырмæ ноджы фæдисы! 
Дæтты лæгæрдынц, къæдзæхтыл бырынц* 
Къасара уалынджы бафтыдта дисы: 
Нары-дон зары, ’мæ хæхтæ нæрынц... 
Тохы зард! Дуртæ къæдзæхтимæтох! 
Къулæй ныццарауы хъузон:—„Æрс-тох!" 
Адай-хох цъитийы мадау рæвдауы. 
Хур та „Нанайæн" йæ уадултæ дауы: 
Нармæ сыгъзæринæй конд дзыкку ’вдиськ 
Нары мабадынц тæрхоны, уæлфынг. 
Ног хабар чидæр йæ зæрдæмæ исы... 
Иннæ хæсты койæ бахъæлдзæг тынг. 
Кæсдæртæ хъус-хъус, лæугæйæ, кæнынц: 
Тохы, хъазуаты рæсугъд ныв уынынц! 
Бур Джио сыстади. Къухтæ-ма ’рцагъта. 
Алырдæм акасти; уый фæстæ загъта: 
—„Уо, хуртæ! Диссаг мæм уый кæсы, дис- 
саг... 
Æлдæрттæн алы хатт Ирмæ сæ уад,— 
Исджи мæнкъæй дæр куы сгара сæ риссаг! 
Дымгæ уæд фестынц,—нæ сæ ййафы уад! 
Се^взаг нæм фелвасынц,—нал ис быцæу... 
10 

\ Рувас цъыллынджытæм афтæ рæвдз нæу!..м;Н 
г "Зонут æй... Сосланы... Дауиты... Зонут!— <;М 
Афтæ гуырдзыйагау уеппæт æй хенут.— 
Сау æрфыг, риуджын, хъуымбыл дзыкку 
уарзта: 
Ракуырдта паддзахы иунæг чызджы. 
Паддзахы худ нын йæхицæн æрбарста,— 
Ирæн уæззæггæрц фæлмæнæй рæхджы... 
Сау-уадыг хаста, сæрысуанг, Цæгат! 
Хуссарæн арты, кæдзусæй, бынат! 
* * 
Иры фæсивæд йæ сау туг ныккалдта;— 
Гуырдзыйы знæгты фæйнæрдæм фæтардта: 
Кадджынæй цардысты Сослан... Тамара... 
Ферох и уæздæттæм Сосланы ном! 
Иры кой’, майды-ма, ма чи уæ ссара?! 
Афтæмæй денджызтæ бакодтам гом! 
Гуырдзыйæн радтам æнæмæты цард: 
Ластæй фæдардтой нæ барджытæ кард. 
* 
Бодиси ’гъдауæй, цæстмæхъус ныхасæй, 
Аздæхтой фалæ сæхимæ нæ^гасæй- 
Гуры цы фесты уæ хуыздæр мыккæгтæ? 
Бафæрсут уымæй, æфсымæртæ, мæн: 
Сосланы фæткыл цыдысты уæ лæгтæ! 
Уарзтой гуырдзыйаг чызджытæ *мæ сæн... 
Афтæмæй бавæрдтой адæмыл саргъ, 
Даугæ, сæрфгæйæ ныл баппæрстой уаргъ! 
* 
Бахъуыди уый фæстæ Оси Бæгъатыр! 
Ир та фæуагътой сæ гæвзы, сæ хатыр: 
Калачы, Гуры фæтыхи Цæразон! / 
Алкæмæн сбæрæг и йе*гъдау, йæ бон. 
Базыдтон дунетæ Иры фæразон. 
11 

Рахидæн та стæм нæхуыттæг, бынтон. 
Нал цæуæм уыдон сæраппондты ныр!— 
Кæрддзæмы кæрдтæ нытъыссæм æмыр!" 
Джио йæ бынаты ’рбадти, мæстыйæ. 
Гуырдзыйы байсæфт, бæлвырдæй, фæнды йæ. 
Бандонæй фестади Гоцъи, лæппуйау! 
Кæсдæртæм аздæхта йетлхынцъ æрфыг; 
Алчи йæ бынат æргуыбыр, хæддзуйау. 
Уарджытæ сагъдау лæууынц-ма уырдыг. 
Райдыдта Гоцъи уæд арвау нæрын: 
— „Хисдæртæ! Фæсивæд!—Даргъ ныхас-.. рын! 
Чи уыди абон нæ куывды, нæ бадты? 
Ниугæ кæй федтам? Цæй адæмы хатты?— 
Уыдон тыхгæнæг куы не’сты, мæ хуртæ! 
Уыдон сæ удтæ куы кæнынц нæ бар.— 
Уазæджы бавæрынц цъиутæ ’мæ дуртæ.,, 
Мах сæ куыд раттдзыстæм афтæ лæвар?! 
Худинаг чи ’рхæсдзæн махæй сæрмæ? 
Чи ма уæ ракæсдзæн искуы лæгмæ? 
* 
Зонут æй, ничи уæ бакæндзæн афтæ!.. 
Не’уазæг дзыллæйы йе знаг ныццавта, 
Кард уæ кæмæ и,—лæджы худ кæд дары,— 
Райсом уæд мемæ, мæ балцы, цæттæ! 
Алчи уæ тынг хорз йæхæдæг æмбары, 
Цас хъæуьг барæгæн тохы фæттæ.— 
Ме’мгæрттæ! Кæсдæртæ! Чи у разы? 
— „Неппæт дæр! Неппæт дæу хæссæм 
хуызы!" 
12 

* * 
—„Хорз, уæдæ!.. Боны цъæхæй та—фæнда- 
раст!— 
Бафæдзæхс, Хетæджыуастырджи,— 
н’араст!.. 
Не’фсымæр Джио! Дæумæ у мæ ныхас!.. 
Радт-ма, фæстагмæ, ды комкоммæ дзуапп! — 
Иумæ рæстдзинæдтæ бабæдт, нынныхас- 
Бахынц дæ мæрдтæмвæндаг... йе чыта^р: 
Адæм, гуырдзыйаг/фæллойгæнæг чи у, 
Уый та цы кодта?.. Куы бамбыд йæ чъиу?! 
Йемæ, фæрсæй-фæрстæм, бирæ цыдыстæм,— 
Рагон заманты, дам, иумæ уыдыстæм: 
Иекуы йыл, афтæмæй, зæрдæ фæхудти?" 
— „Нæ! Гоцъи... Уымæн йæбар, дын, йæхи!.. 
Уый фæллой дымгæмæ раджы ныффутти! 
Ууыл æппындæр нæ барын мæхи: 
Мацабел, Ерыстау, Цицитæ... зон,— 
Ахæмты ардыдæн нал ис кæрон! 
Адон нæл гæдыйы уавæрæн фесты,— 
Фыр нæрдæй, мæнæ, уæлæмæ чи не’сты! 
Алырдæм ауагътой се’взæгтæ комæй.— 
Уымæй, гæдыйы ныхылд нæм кæнынц... 
Арсы тынд иу бон ныккæнæм сæ ’ргомæй! 
Фолæ кæ, фырзыдæй никæй уынынц!.. 
Гъе, мæ хур, Гоцъи! гъе уым дын лæууын! 
Абон уал демæ фæдисы цæуын!" 
# 
~„Уо,Джио! Уыдон рад, ма тæрс, уыдзæни: 
Алчи та йесæфт нæ къухæй уындзæни! 
Уыдон æрбадтысты ’ввонгæй нæ хайыл; 
14 

Ноджы фæджыгъгъы-фæджыгъгъы кæнынц- 
Гаджидау раттын нымайынц уæлдайыл... 
Искæй дæлбазырæй хъавынц, хъуызынц. 
Фæлæ мын, уыдоныл ма бар лæджы,— 
Чи уыди мах тыххæй арты, зынджы!.. 
Фауинаг ма кæн хъæбатыр аланы! 
Ма кæн фыддзæсгом Дауиты—Сосланы!— 
Дзыллæйы номдзыд фæтæгæй фæцарди: 
Уый, Джио, кадгæнæг махæн уыди! 
Иры—аланты мæтæй-иу куымарди! 
Уый Трапезундæй Дербентмæ цыди, 
Æмæ сæ немæ ныббаста бынтон.— 
Бирæ уыд Иры паддзахæн йæ бон! 
* *■ 
Чи уæндыд уый ныхмæ кард æмæ фатæй? 
Чи дын æй фаудтаид исты сахъатæй? 
Знаджы цæсты раз-иу балæууыд артау! 
Уымæн тыхгæнæг куы нессардта тых!— 
Ма кæ! Ды ’гады пæлæз-иу ыл ма ’ртау! 
Уымæн сыгъдæг у йæ цæсгом, йæ ных! — 
Денджызæй-денджызмæ,—Хуссар-Цæгат,— 
Мах-иу уыдысты, Аллоны бынат!— 
Незнæгты бынтыл кæрдæлвæстæй хатти. 
Хуссар Кавказы биноныгæй ’рбадти.— 
Ханæй, мæликкæй дзы схъиудтой куыр- 
мæджы. 
Дардмæ йæ койæ лыгъдысты тæссæй. 
Алкæмæн йе^знаггад. бафыста ’рмæджы: 
Ничи дзы баззади цухтæй мæнкъæй! 
Никæй дæр бафхæрдта афтæ, рæстæй. 
Мардта фыдгулы фæсмонæй, мæстæй". 
16 

%: $ 
—Унæргъы, ниуы къæхты бын Гуырдзысстон... 
Сау зæрдæ тæтæр кæнынц æй гæныстон * 
Адæмы ссæстой араппаг бæхты бын. 
Хъæутæ ’мæ зад хуымтыл бафтыдтой арт. 
Иугай хъæбатыртæ фесты кæрдты бын. 
Алы хæдзарæй дæр хаст, кæнæ мард. 
Бирæ аив сылтæ рустæ тыдтой. 
Саби чызджытæ тыхмитæ уыдтой. 
Номхæссæн бауа, хытъынджынæй, теуа!— 
Хурджын быдыры фæкæны та реуа: 
Йе ’ккой фæхæссы фыдæлты хæзнатæ,— 
Мæнкъæй Гуырдзыстоны бирæ фæллой!— 
Хуртуан цыкурайæ!.. бирæ „зæрнатæ"! 
Тæтæр, зыдгæнгæ, куыннæ сæм бæллой?— 
Арвы хъырихъуппы балау, рæгъæй, 
Барджитæ бастæй лæууынц ма, дæргъæй... 
Уаих уат Цицитæ, Баградтæ/ндæртæ!.. 
Мастæй кæрæдзийæн фидут æмбæртæ... 
Бирæ и, бирæ фос, уеппæтмæ, тæккæ; 
Афтæмæй тонатæ ноджы кæнут!.. 
Уалынджы зæйтæ ныггуыпп ластой хохæй!— 
Рацæуынц хайдомаг тугуарæн тохæй. 
Раййæфта тæтæры зæйтæн сæ тымыгъ: 
17 

Тæтæр фæсыкк ысты Иры ныхмæ!— 
Фаты фындз, карды ком,—уайтагъд 
фæкъуымых... 
Фезгъорынц... нал лæууынц Иры цæфмæ.л 
Бирæ тæлæттаг фос баззади уæд: 
’Рцыди сæ развæндаг комкоммæ ’хгæд. 
Иры саулохæгтæ артæй зындысты; 
Уарийау, быдыры, кæмтты зылдысты. 
Арф лæгæт, тар хъæдæй, адæм, фæстæмæ, 
Хъæутæм цыдысты зæрдæджынæй, уæд. 
Сау—сыгъдæй къонатæ федтой гæзæмæ,— 
Уый фæстæ судзгæ маст калдтой уæлвæд: 
Алы ран кодтой æзнаджы тыхсын, 
Райдыдтой ханты сæхуыдтæг бырсын. 
* 
Тæтæр сæ паддзахмæ згъордтой фæдисы. 
Загътой йын:— „Искæй ма бафтау цæдисы! 
Кæд æмæ нæй, уæд-нын бацархай хинæй!— 
Фембылди, фесæфти арæзт хъуыддаг!" 
—Бахудти паддзах, фæсонти фыр цинæй; 
Дзурын дæр н’арæхсти уый бæрц фыццаг.— 
Иу фæнд æрцахста-ма хинæйдзаг сах: 
—„Минæвар!.. Саст у Елечъре-паддзах". 
—Тæтæры минæвар Гуырдзыйæн загъта: 
— ^Паддзæхты хисдæр,—нæ сах уæ 
ныууагъта... 
Нал хæцы смахимæ, нал æй æвдæлы... 
Састы бынаты ныллæуут æрмæст! 
Адæмыл ауæрдын сахæн æмбæлы! 
Нал уыдзæн не’хсæн æппындæр æзмæст.— 
18 

Кæд æмæ ууыл нæ кæнут разы,— 
Богæлтты Сау-Богал смахмæ хъызы! 
Исджи лæгæй-лæгмæ рацæуæд уымæ!— 
Дунетæй иуы нæ дары æрдумæ! 
Искæй къæбæда йæ тых кæд фæлвары? 
Цæй-ут!.. Кæд смахмæ дæр ис-ца богал? 
Нæй уæм... Елечъре-паддзах æй æмбары. 
Чи зоны, ссарат ын амæттаг гал!.. 
На,—уæд уын саст у Елечъре-паддзах! 
Махон куы амæла,—саст у нæ сах... 
* 
Паддзæхты бардарæг, Хисдæр Ираны, 
Алцы дæр ам уын ныууадздзæн йæраны: — 
Уымæй уын йе’стыр фыды ном æвдисæн! 
Бардарæг загъта ма ноджы мæнæн: 
— „Лæгъз быдыр дыууæтæн не’фсæдты 
’мбисæн! 
Иннæтæн къуылдымтæ, рæгътæ кæсæн.— 
Астæуæй—дыууæ хъæбатыры тох,— 
Хуры тын райсом куы фæуа уæлхох". 
—Аздæхти минæвар рарвитæг сахмæ. 
Дуне ныккасти Елечъре-паддзахмæ... 
Гуырдзыйы ’лдæрттæ фæбадтысты 
’нкъардæй 
Сагъæсы бахауди семæ сæрдар: 
Сеппæт фæтарстысты богалы кардæй... 
Сау-Богал, уастæн, куы фæуид бындар! 
Бирæты арвыста „Сауфыд" мæрдтæм... 
Ничи ма сарæхсти йе;€тыр кæрдтæм. 
20 

Искæй ныййарæг йæ уадултæ тондзæн... 
Чидæр та райсом мæгуыры бон зондзæн. 
Хасты фæуыдзæни ноджы Гуырдзыстон... 
Ир ма куы баххуыс кæниккой, бæргæ; 
Уыдон нæма сты быркуыйау сæныстон. 
Рассывтой тæтæры, маргæ... цæвгæ!— 
Хорз сæм куы фæкæса сахы ныхас?! 
Неуæнгты смидæг уыдзæни уæд хас!" 
— Бахъæлдзæг, барухс Елечъре фæстагмæ. 
Загъта:—„Фæлывдæй, кæлæны фæндагмæ, 
Иры хъæбатыртæ фестой нын ичъи... 
Уыдонмæ бирæ дс^бай гуырдтæ ис! 
Ацы тох иры фæндагæн у ричъи: 
Расайдзæн ноджы йæ фæстæ фæдис. 
Исдзысты уыдон сæ лæгæн йæ туг!.. 
Махæн та скæндзæни амондджын дуг*.,. 
Цингæнгæ сразы сты иры лæппутæ. 
Иры фæйнæгфæрстæм кастысты ’рдутæ — 
Амæлын, абырсын искæй богалы. 
—„Кад нын кæнынц!"—зæгъгæ, загътой 
æрмæст 
— „Паддзах рæвдауы цæдисон æмбалы!а... 
Чи хаты,—нуазæн у маргæй æзмæст?!. 
* 
Райсомы, хуры-тын цъуппыл ныдзæвди, 
РагъьГтте тар æхсæв къуырфы нысæфти, 
Ноджы фæлурсдæр сæуæхситт-ма кодта, 
Афтæ, дын, къуары-быдыры, æваст, 
Уадындз фæдисон уаст дардæй ныккодта. 
21 

Алкæй цæстынгас гъе уыцы ’рдæм баст: 
Рацæуы бардарæг сахы богал!.. 
Хохыйас! Сау-Уæйыг! Сау бæхыл! хъал!.- 
Дисы бын фесты уæд ир æмæ гуырдзы: 
Барæджы амбæхсдзæн къухы бын, уырзы!.. 
ТСатай фæдисонтæ кодтой, æрæджиау: 
Базыдтой паддзахы „кад æмæ рад\ 
Бамбæрстйй: сайды та фесты, æвæджиау... 
Байрæджы:—„Иу исты дзырд æмæ ард!" 
— Радтой Елечъре-паддзахæн сæ дзырд: 
— „Худинаг!.. Абон фæлæууæм-ма цырд". 
:•: 
— Ирæн сæ хотыхтæ хуримæ хъазынц. 
Цъусдугæй-цъусдугмæ рæстæг ивазынц. 
Иры’хсæн не’нцайы катай, хъуыргъуындæг: 
— „Кæй,уæдæ,кæй?а — зæгъгæ, алчифæрсы. 
Хуры цæст батари, дуне ныкъуындæг... 
— „Чи, уæдæ? Чи уыдзæн? Чи йæ бырсы?*... 
— „Гоцъи та! Гоцъи, мæ хуртæ,—уæддæр! 
Хетæджы сахъ фырт, нæ Гоцъи,— лæгдæр!" 
:{: :?: 
• * 
— Мидбылты бахудти Гоцъи хъæлдзæгæй: 
Уый йын æхцон у,—кæй ысты хынцæг æй. 
Гоцъийæн рагæй йæхи дæр фæндыди,— 
Дзыллæмæ касти-ма ’нхъæлмæ, æрмæст!— 
Богалмæ сонтæй фæйнæгфарс уæндыди: 
Тынг бирæ уарзта лæгæй-лæгмæ хæст. 
Дзауматæ асгæрста... хорз у йæ бæх... 
Ивтонг.-у алцы дæр... фидар, дзæбæх! 
23 

Йе’мбæлттæ, ’рвадæлтæ, сеппæт йæ цуры. 
Йе’рвад Джери йæм æнкъардæй уæд дзуры: 
— „Ме’фсымæр! Уастырджи демæ!.. 
фæндараст! 
Мæнæ мæ диссаджы кард дын-дæттын"... 
--- Афтæмæй, рон халгæ, Гоцъимæ бараст. 
— „Бузныг, Джери! Æз мæхи кард сæттын!’ 
Ауадз мæ! Уартæ нæм рацæуы арс! 
Хохы дзуар, Уастырджи, ме’мбал, мæ фарс!* 
^•■-—«• Сау-Богал сырраи, судзы фырмæстæй... 
Уартæ йæ дынджыр кард рахæссы ’лвæстæй. 
Гоцъи,—хæххон барæг, размæ фæтæхы. 
Сау нымæт дымгæ фæйлауы хæрдмæ; — 
Рахисон базыр фæстæмæ фæлдæхы; 
Иннæйы Гоцъи æрнадта бынмæ: 
Гоцъи, ,дæ бон хорз" зæгъинаг уыди,— 
Кæрддзæмæй карды ком уымæн зынди... 
$ $ 
Сау-Богал ауыдта Гоцъийы дардæй. 
Бартхъирæн кодта йæм, бавзыста кардæй,, 
Аскъæрдта сау бæхы растæн йæ ныхмæ... 
Нал æй ысфæндыди раттын „салам": 
Ауырдыг тарæй „æдзæсгом къæйныхмæ^ 
Загъта:—„Дæлæ-уæлæ нал хъæуы ам!а 
Уайгæйæ, сæрмæ кыхъавыди ’мраст; — 
Кардæй нырриуыгъта Гоцъийы ’васт! 
Гоцъи фæмæсты и, уарт æм фæдардта.— 
Алы хæцæнгарз нымæты бын дардта.— 
Уæ^ыгæн уый дæр йæ лæппын нæ уыди:; 
Байисты згъæлæнтæ кард æмæ уарт! 
24 

„Сауфыдæн" Гоцъийыкъухæй 
æмгъуыд и...— 
Кæрддзæмæй ферттывта Гоцъийы кард! 
Арвау тæмæнтæ фæкалдта фыццаг,— 
Уый фæстæ лæджы фæкодта лыггаг!.. 
Бадгæйæ Сау-Богал баззади бæхыл! 
Барджытæй ничи ма сæмбæлди ззеххыл! 
Афтæмæй дыууæ кæрæдзи ныууагътой. 
Дисгæнгæ, ’фсæдтæ ныттилынц сæрæй... 
Уалынджы сеппæт сæ габæзтæ сцагътой: 
Гоцъи-йæ басхуыста карды фындзæй... 
Богалæн-ронæй уæлæмæ, йæ гуыр, 
Туг калгæ, атылди зæхмæ, мæгуыр!.. 
:•: :{: 
Паддзæхты бардарæг, Парса,—Ираны, — 
Бахауди Гоцъийы руаджы фыд раны: 
Афтидæй аздæхта ’фсæдтæ сæхимæ. 
Лидзæгау акодтой Къуары былтыл: 
Судзаг маст баууылдтой ноджы цæххимæ! 
Бастау цыдысты æлдæртты бынтыл... 
Гуырдзыйы циндзинад донау фæкъæртт!.. 
Быркуы та фестади зилгæ уæдæртт! 
Ирæн æппæлæн ныхæстæ фæдзырдтой: 
Алы рæсугъд тинаг гуырдзы фæпырдтой. 
Хисдæртæ бирæ фæкуывтой, фæкуыдтой... 
Бæсты рæвдауæн æгъдæуттæй цæттæ,— 
Уазджыты сеппæт фæдфæдыл фæхуыдтой.— 
Иумæты банызтой бирæ сæнтæ... 
Сарæш Гоцъийы кой æмæ ном: 
Алкæи зæрдæйы дуар бакодта гом! 
25 

Паддзах Елечърейы галуантæ змæлынц... 
„Ололи" зарджытæ арвыл æмбæлынц: 
Уазджытæн,—ирæн,—æрцарæзта дисæн 
Паддзах Елечъре æмбойны фынгтæ; 
Минас,—Гуырдзыстоны арфæйы ’вдисæн!— 
Равдыста абон æнахуыр фынтæ... 
Ничиуал баззади хорзæй æтте. 
Нал ис фæлындыд сылгоймаг фæсте! 
:*: 
Паддзах йæхæдæг та хисдæрæн бадти. 
Уый фæстæ йе’лдæрттæ,—чемæты хатти.. 
Иу фынгылйемæ—ныхыдзуарджын, йе’фсин. 
Гоцъи дæр бадти гъе уымæ хæстæг. 
Сыстади паддзах, ыслæууыди йе’хсин. 
Дзыллæтæ, иумæ, уæд фесты фæзмæг. 
Райста Елечъре ныуазæн сæнæй; 
Райста æвзистбын йæ къухмæ фæндæй. 
:•: :1: 
* 
Хъусы йæм дзыллæ, кæддæра цы зæгъид? 
Зонынц: йæ ныхас зæрдæйыл æндæгъид. 
Уалынджы райдыдта дзурын кæугæйæ: 
— „Бирæ ныхæстæ нæ бахъæудзæн мæн!.. 
Баназæм Гоцъийы кадæн, лæугæйæ! 
Ничи мæ бафæрсдзæн смахæй:—„Цæмæн?а 
Гоцъи—нæ ирвæзæг! Гоцъи—нæ уд! 
Уеппæт кæронмæ йын афтæ лæуут!" 
:•: ^: 
—Йе^взистбын Гоцъимæ радта: „Мæ 
номыл!— 
Бузныг дæ фыдæй, дæу чи скодта хъомыл... 
Ацы ныуазæныл де скуыхт ныффыстам. 
Макуы-йæ фесаф! Йе, макæмæн ратт!— 
Богалы уымæй дæ мæрдтæн фæлдыстам... 
27 

Ме’вдисæн дзыллæ, йæ хуыздæрты батт: 
Ноджы уыдзæни бæстæ дын лæвар;— 
Баком æмдзæрин! Дæ зæрдæ мыл дар!" 
—„Бузныг Елечъре, дæ рардæй, дæ кадæй! 
Смахæй дæр бузныг, уæ бирæ лæггадæй!" 
—Радта сын Гоцъи дæр дзуапп уæд 
фæстагмæ: 
— „Ныуазæн адджынæн мемæ хæссын;— 
Адардтон абон мæ хъус та фæндагмæ: 
Хохы,уæлвонгæй, гæрæнæй кæсын!... 
Арвыл æнцайынц мæ фыды бынтæ! — 
Ахадынц цæсты нæ Иры фынтæ! 
Бузныг, Елечъре! Нæ бæллын козбаумæ! 
Курын дæ, ма мæм хат! Ауадз фæлтау мæ: 
Асады хур уæм... сæрхъуызой бæргæ дæ!.. 
Исчи, æнхъæлайæ, бадзурдзæн ам: 
— „Бакуымдтай, охай, лæскдзæрæн! быргæ 
дæ! 
Гоцъимæ ничи ма хаста хæрам! 
Никæмæ радтон æз ме’стур бæрнаг... 
Ничи дæр федта-мæ хаддзон мийаг!" 
:•: * 
^—Минасмæ бадынц цæлуарзон уæздæттæ!— 
Стауынц, æмхуызонæй, рагон сæндæттæ.— 
Алкæмæн тарст зæрдæ йе’муд æрцыди. 
Тас æмæ зноны фыдæбæттæ—рох! 
Алчи йæ сины сæр хъалæй хæцыди. 
Тар фынау, адарди Гоцъийы тох. 
Дзаг фынгыл ноджы та къахеттаг сæн: 
Басаста абон æлдæртты нæрсæн! 
28 

Ерыстау амыдта Цицитæй иуæн: 
—-„Хорз у ирон лæг цæдис æмæ зиуæн! 
Хорз! Фæлæ, ацы фыдуаг лæг тæссаг у... 
Хивæнд у Гоцъи; нæ тасы фæлмæн! 
^Хи-^нымæр арф хъуыды ’взонгæй фыссаг у. 
Ир æй Бæгъатырæй домынц уысмæн!.. 
Хибар кæнынæн та бахъæудзæн хин... 
Дихтæ гæнгæйæ, нæ вæййæм æлгъин!" 
* * 
Паддзахы фарсмæ æдзынæгæй бады 
Йе^мкъай,—гуырдзыйы рæсугъдты нымады. 
Гоцъийæ цæстынгас нал исы рагæй: 
Зæрдæ йæ агуры, домы, бæргæ. 
Баууылдта былы цъар не’хсин дæндагæй. 
Хибарæй бадынмæ кодта бæлгæ: 
—,Бастæй цы бакæнон?"—рохстæй дзырдта. 
Бирæ цæстдарджыты куывды уыдта. 
* 
Уалынмæ райста сыгъзæринæй нуазæн. 
Байдзаг кæнын та йæ кодта сылвазæн: 
Гоцъийæн ноджы цæрæнбонтæ загъта... 
Банызта уымæй йæ тæккæ быныл.— 
Мойæн йæ зæрдæ уæндон мийæ скъахта: 
Мастыхос бакалдта адджын сæныл! 
Федта: йæ сылгоймаг радта цъынды:— 
Искæй рæвдауынмæ нал у чъынды. 
* 
—„Айс, Гоцъи,уый та мæ номылдæхицæн!" — 
^-^г-Загъта ма ус, æмæ къухтæй фæхицæн,^-^ 
/ Диссагæн арæзт, сыгъзæринæй нуазæн. 1 
Гаджийы даргъ фырт æй рацахста уæд: 
— „Уый та мæн уыдзæни! Нæй йын 
ныууадзæн! 
30 

Ис ма дæм, Гоцъи,—æгъгъæддынфæуæд!— 
Нард уарай!"— роны йæ батъыста арф... 
Сарæх и дзырдæн йæ карз æмæ тарф! 
* * 
Еристау, цингæнгæ, фестади фынгæй,— 
Ссардта æрмгæнæн! Уым райдыдта тынгæй: 
— „Ма йæ радт, Гаджийы сахъ фырт, 
æгонгæй! 
Хæзнайы ’рцахстай тæхгæ-тæхын ды! 
Уый адыл бафснай дæ дзыппы йæ’ввонгæй!— 
Арæх куы вæййы хæлæйфаг куывды! — 
Фауинаг ма нæм уæд ахæм цæрдæг! 
Ма кæнут хъуыддаг ам афтæ сæртæг! 
Хъуыддаджы паддзахмæ бахастой адæм: 
Бакæн рæстауадзæн! иумæ куы бадæм!.. 
Паддзах—Елечъре, йæ усмæ мæстыйæ, 
Усы фыдæнæн, уæд аласта фарс— 
Ностджынæй хисдæрæн бадти къуыттыйæ. 
Цингæнгæ усыл фæкодтаид арц: 
—^ „Ерыстау арфæгонд!Скъахта йын й’аппи! 
— Худгæйæ паддзахма радта сын дзуапп. 
Ерыстау дзуры та Цицитæй иуæн: 
— „Сахсæн цæттæ у, къæлæтимæ джиуæн... 
Гоцъийы никæд дæр равдæлдзæн махмæ: 
Адон кæрæдзийæн знагæй фыддæр! 
Сеппæт, фыр-хæлæгæй, хъавынц 
паддзахмæ. 
Балцы сæхиуыл æрхудынц уæддæр: 
Байдайынц искуы фæзмæгау, лæггад.— 
Хорзæн сæхимæ нæ барынц йæ кад! 
32 

Хьулон ми бакæнынц иумæ сæ фæндиаг. 
Радгай ысуинагæн судзынц йæ фæндаг— 
Къордæй йæ хисты рæгъытæ кæнгæйæ, 
Рухссагæй раппæлынц, басидынц тынг. 
Сидзæрты, мады ныууадзынц кæугæйæ: 
Бындуртыл сирвæзы арт æмæ зынг... 
Иугæнæг-иуыл æнæнтыст! нывонд! 
Адонмæ зонынджын мастæн нывгонд*. 
* 
— Бахудти Цицитæй иу æмæ дзуры: 
— „Еристау!.. „Сой-соймæи бадарæм „хуры*.,. 
Ноджы-ма бандзарæм хъæмп æмæ ’хсæлы,— 
Сеппæт куыд фæуой кæрæдзи цæгъдæг".., 
— Сыстади:—„Зонæм æй, махыл цы ’мбæлы,— 
Ахъуыды ма иу кæнут æй сындæг: 
Гоцъи!—Дæ рынтæ дын бахæрон æз!.. 
Алыхатт, афтæ, кæмдæриддæр бæз!* 
•* 
Ардыдæй арвыстой иры фæстæмæ... 
Уымæн сæм уадысты хохмæ лæгъстæмæ?! 
Тауинаг байтыдтой ’нæвгъау, бæзджынтæ, 
Сывзæрди маргæй сырх-сырхид бæлас! 
Бирæ мыккæгтæм фæхæццæ мæрдджынтæ. 
Бауагътой ноджы кæрæдзийы тас. 
Тугагур, туджджынтæй ссардтой хæдзар, 
Фесты, фыдвæндæгтæ, иннæтæ ’дзар. 
Гоцъи дæр бамæстджын уыцы фæндагыл. 
Бафтыдтой ницæйаг сæфты хъуыддагыл... 
Нармæ фæхæццæ и туджджынæй, знагæй; 
Гаджитæй уый къухæй амарди авд! 
33 

Ардыдæй кодта фыд митæ, хæснагæй. ~ 
Гаджитæ уый кардæй фесты æрвдзавд. 
Туджы къуыбылой нын разынди уæд: 
Йе знæгтæ фесты æвæд, йе фыдвæд... 
* * 
Авд азы Гоцъи фæхæцыди Нары. 
Авд азы алчи фæбадти хæдзары! 
Фесты дыууæ дихы дзыллæтæ ’гасæй. 
Знаджиуæг дыууæтæ кодтой хъæбæр. 
Алчи йæ фидæртты царди ма ’дасæй. 
Хойраг. фæбæрц и... кæрдзыны къæбæр: 
Хъугомы ничиуал дардта дзыбыр;— 
Рувæнты ничиуал кодта гуыбыр. 
Ф :•: 
Рацæуæн нал уыди къуымæй, æппындæр... 
Хъæутæм лæбурдта иу бирæгъ... лæппын 
дæр... 
Хосдзау кæм ма дын риуыгъта цæвæгæй? 
Хуымты хæрæгсындз æрзади лæгбæрц! 
Хусысмаг нал цыди кæмтты фæззæгæй. 
Уды монт сарæх и, знаджы цæф, къæрц.... 
Хъавæг æмбæхсæн хæмпæлæй зынди. 
Марæг-иу, сусæгæй, размæ хылди. 
Иу хатт куы уыди, уæд бадтысты ^мбырдæй, 
Фидар чъырыны бын, Гаджитæ ’мдзырдæй: 
Сарæзтой стыр куывд та Гаджиты дзуарæн- 
Къулы *мбуар равæрдтой фынгтæ рæгъæй. 
Иу лæппу слæууыди хъахъæнæг дуарæн. 
Фазвистон кæрдтæ та сластой цыргъæй: 
Минасмæ адардтой се^ппæт сæ хъус! 
Хисдæртæ кодтой арахъæй фæсус. 
35 

Тар æхсæв; доны хъæр... сау дур... 
мæсгуытæ.., 
Гаджитæ лæппутæн уарынц ысгуытæ. 
Ауыгъдæй рагон цырагъдарæн судзы. 
Поты-фæз, Нары-дон... далæ... бынæй. 
Гаджиты уырдæм сæ цырагъ нымудзы.— 
Ацы ’хсæв Гоцъи нæ кæны фынæй... 
Талынджы йе ’мбалмæ дары цæсгом: 
—„ Цæй, Джио, Арфæтæ ракæнæм! цом!.. 
Гаджитæ бадынц, тæрхæджытыл зарынц--- 
Донæн цъæх арахъ ныр афонмæ дарынЦ- 
Цом æмæ басгарæм уыдон!.. дыууæйæ!— 
Багæпп кæндзынæн æз мидæмæ уæд: 
Баззай-иу чъырыны дуармæ лæугæйæ... 
Гъе, Джио! Афтæ мæ фæндыл фæуæд: 
Гаджитæй чи сгара дуары къæсæр, 
Уымæн дæ кардæй-иу акъуыр йæ сæр! 
♦I* 
Мидæгæй уадз сæ мæ бар, уæдæ, абон... 
Ацы хатт, зон, æмæ се ’хсæв нæ бабон!" 
— Дыууæ фæндгæнæджы рацæуынц иумæ. 
Поты фæзæй-ма фæкæсынц хæрдмæ.— 
Бахæлæг кодтой зæвæтджын æвдиумæ: 
Рындзыл, мæйдары, фæлæсынц фыдмæ... 
Фидар чъырыны дуар тулдзæй, фæтæн... 
— „Мæнæ и! Бахæц ыл! Батъæпп æй кæн!.. 
* 
Уе ’хсæв мæ фæндиаг у, Гаджитæ, бонмæ 
Багъæцут! Иугай уæ калдзынæн донмæ!" 
— Загъта ма Гоцъи, æхсаргардæй тилгæ... 
Телбос ныцъцъыкк кодта кардæй, æваст: 
Къуымты ныххæлиу нæзы цырагъ, зилгæ: — 
36 

Гаджитæ саугуырмау фестыдзы, раст... 
Талынджы кæрдтæ фæцъипп ластой тагъд. ’ 
Цъиндæгæй, самадтой хæст æмæ загъд. 
Гъемæ, кæрæдзи, мæгуыртæг, ныццагътой* 
Хъама сæхиуæтты буары ныссагътой. 
—„Маргæут незнаджы! Тынгдæр цæвуг 
æй!и 
—Афтæ ма талынджы кодтой хъæртæ. 
Гоцъи ныццавта йæ карды къæбутæй, 
Хибарæй, тагъд-тагъд, кæйдæрты сæртæ. 
Уый фæстæ раппæрста дуармæ .йæхи, 
Гаджитæн цагъды ныууагъта сæхи. 
\ " . 
Дуаргæсæй Джио фæлæууыди уынджы: 
Гаджитæн куывды нæ федта сæ фынджы. 
Уалынджы мидæгæй чидæр фæзынди. 
Дуарыл гуыбырæй куыд рацæйцыди, 
Афтæ дын Джиойы кардæй фæцъынди.— 
Джио цæмæй зыдта,—Гоцъи уыди?! 
— „Ма ныццæв!.. Амардтай, бургъун, куыр- 
мæй!* 
— „Гъæтт! уæдæ, Гоцъи куы дæ, мын„ 
сæрæй!" 
— „Гоцъи дæн, Гоцъи,—мæ фыдыстæн,— 
рагæй* 
Ам дæр та ноджы уæлахиз... сæйрагæй! 
Гаджитæ никуы мæ ферох кæндзысты! — 
Абон ма иунæгæй хорз сын фæдæн: 
Цытджын Барастыры иумæ уындзысты. 
Ме’рдыгæй, базон, æгъгъæд у фыдæн... 
37 

Райсом æдасæй-иу басгар дæ хуым! 
Алчи æнæмæтæй уадздзæи йæ къуым!" 
—„Уо, Грцъи! Афтæ бæргæ, хур, нæ 
чины!.. 
Зонæм æй: бахауди сау къæм нæ цины}— 
тРдуйы бæрц иу лæгæн иннæ нæ быхсы,— 
Неппæт цыбырхъуыр, цыбырзонд ыстæм. 
Иры дымджытыл фæдылдзог нæ тыхсы: 
Марджыты хонæм нæ фыды бæстæм!— 
Не хсар нæхи мидæг уæгъды сæдтæм! 
Иры быдыртæ кæмæндæр дæттæм"... 
* * ■ 
—„Ма мыл ку, Джио!.. Кæуинаг нæма дæн!— 
Хъарджытæ фидауынц хотæ ’мæ мадæн!— 
Уымæй æвдисы йæ хъару сылгоймаг... 
Уадзы йæ зæрдæйы судзаг, йæ маст... 
Не’мбæлы,—кала цæстысыг нæлгоймаг.— 
Ма кæ фыдамондæн уайдзæфтæ, хъаст! 
Уый бæсты, баздæх, æмæ йæ фæсур! 
На’мæ, нæ комы,—ныццæх уæд! Ныммур!.. 
Незнæгтæй^иутæй, æсуæгъд æстæм абон: 
Себмаг нæ цæстытæ къахта, куыд давон! 
Небчъилы норугæ нын уагътой фæстыйе;— 
Знагварсæй цардысты немæ, фылдæр!— 
Дкæс-ма, акæс,— цытæ цæуы ’ттыйе?.. 
Уый бон ныртæккæ фæци-нæ уæддæр! 
Хиндзинад халынæн ис нын амал! 
Уæгъды къуылымпыйæн нал дæн æмбал!— 
* 
Еристау, Цицитæ... махы’рдæм хилынц! 
Размæ хъуызгæйæ, сæ гæндзæхтæ тилынц. 
39 

Рионгом атыДтой, хизынц Къуыдармæ; 
Мацабел ноджы сæ размæ тындзы: 
Турк æмæ тæтæр нæ тæккæ хæдзармæ!.. 
Нукæй, æнæвгъау, нæ сау туг тæдзы,— 
СÆсыр æвæрджытæ адон æсты... 
Рагæй-æрæгмæ нæм кодтой мæсты.— . 
Ма мæт кæ, ’ппындæр, мæныл, Джио, 
’нкъардæй!.. 
Мезгъæрмæ фервæзын кодта дæ кардæй.— 
Райсом хъæргæнджыты арвит фæйнæрдæм: 
Фехъуысæд, кæмтты нæргæйæ,—„фæдис41! — 
Незнæгты ассивæм! Хъауджыты скæрдæм: 
Сыстæд хъæдабæйы ныхмæ сæхъис! 
Цхетайæ,Рионæй... размæ цæвæм!.. 
Йскæй тыхгæнджты’ввæндæй тæрæм! 
Раздæр мæхæдæг ныццæуон Къуыдармæ,— 
Фйдæрттæ, хæцæнтæ райсон мæ арммæ. 
Кæмттæн сæ нарджыты, рагацау, ’рбадон,— 
Цалынмæ Иры фæсивæд зына! 
Уе’рцыдмæ, не знæгты, фаринтау, ’сфадон,—• 
Алы фæливæг нæм йесæфт уына: 
Сухы цагъд сын уым ныккæнæм, бынтон, 
Дуне куыд базона не’хсар, нæ бон! 
Нар æмæ Мамысон, Дзомагъ, Зæрæмæг,— 
Уыдон уал раздæр уыдзысты сæ нæмæг. 
-«^Райгуырæн бæсты куыннæ уа тых- 
гæнæг^т4^ 
Уымæ куы бæллыдтæ рагæй ды дæр: 
— „Ма уæнда не ссæндын искæй фыдгæ- 
нæг!... 
41 

—Цомма!.. фæуæм ын йæхицæй фыддæр!.. 
Джио, дæ рад у, дæ мастисæн,—гъ’йай! 
Ма кæ дæ боныл дæхæдæг тæргай!" 
—„Гоцъи! Хуыцаумæ дæ фæхъау фæ- 
/ кæнæд!.. 
Незнæгты ралгъитæд, æмæ ныгæнæд!— 
Амæй рæсугъддæр-ма циндзинад уаид? 
Цом, уæдæ, цом, мæ хур, Гоцъи, гъеныр!— 
Сесæфт уынгæйæ, мæ зæрдæ фæраид; 
Банцаид судзагкаг, масты тыппыр... 
Рагон бындуртæ сыгъдæггæнгæ, цом!— 
Демæ, дæ фæнды, уыдзынæн хæстхъом!* 
— Ферох и Особа... арвы гæрæхтæ... 
Бирæ фыдбонтæ ма федтой нæ хæхтæ. 
Бирæ тыфылты ма фесты нæ кæмттæ... 
Нары къæрццæмдзæгъдæй зарынц куывды;— 
Семæ ныццарауынц лæгæттæ, гæмттæ: 
—„Гоцъи уа рухсаг!—Уо, рухсаг уай, ды!" 
— Гоцъийы ’взистбынæй рауадзынц рæгъ: 
Хоры бæгæныйæ—зæрдæ уæрæх! 
* * 
Радзуры хисдæр, фæрнæйдзагæй, бадты,— 
Уымæй йæ кæсдæртæн зондамынд радты: 
Гоцъи куыд хæцыди, знæгты сæтгæйæ; 
Гуырдзыйы ’лаæртты кæм кодта дæрæн; 
Арвы гæрахау кæм цавта, бырсгæйæ... 
Амоны йе стыр гæнæхтæ лæгæн: 
— „Фенут-ма, далæ Къуыдары, мæ хур!— 
Уый койтæ ракæнынц къултæ ’мæ дур!.. 
42 

Абон дæр кады рæсугъддæр хъæцæнтæ 
Хондзысты Гоцъийы рагон хæцæнтæ... 
Фенут-ма ноджы Чысангомы, далæ: 
Йестæг, йæ Тугæй у мыккæгты хай!— 
Уым дæр фæзынди Сæрибары Стъалы!.. 
Ферттывта дзыллæйы амондыкъай!— 
Особа фестади, уый руаджы, сындз: 
Ирыл нæ уæндыди абадын бындз!" 

СТÆМ ДЗЫРДТÆ 
Онгадагъд—куыствæллад. 
Быдыр-Ази—Азийы быдыртæ. 
Поты фæз—Нары фæз. 
Тъепле—хох, Нарæй Куырдтаты комы ’хсæн. 
Чъырын—стыр чъыруагъд мæсыг, 
Елечъре—Гуырдзыйы паддзах. 
Сапп—хуымы кæрон. 
Дауит—Сослан—Иры æмæ Гуырдзыстоны паддзах. 
Уæзæггæрц—Æфсондзы æфтаугæ нымæтæй. 
Кæдзу с—сыгъдæг. 
Оси-Бæгъатыр—Ос-Бæгъатыр. 
Быркуы—стыр дурын. 
Хас—фæззыгон мит æмæ къæвда нумæ куы фæуары, 
уæд гъе уый. 
Ичъи—сындзы мыккаг 
Ричъи—дуарæхкæнæн. 
Къуар—Кура: 
Хъуыргъуындæг кæны—-тыхсы йæхинымæр. 
Рахисон—рахиз фарсырдыгæй чи ис, уый. 
Фæлындыд—дзаумайæ хæрзарæзт. 
Парса—Ираи. 
Сæрхъуызой—фарсхæцæг, сæрылхæцæг. 
Хаццон—зæхх (кæнæ æндæр исты) рæстæгмæ лæвæрд. 
хæрынмæ, цалынмæ хæсджын йæ хæс нæ бафида, уæдмæ. 
Еристау—Гуырдзыстоны уæздан мыккæгтæй иу. 
Цицитæ—Гуырдзыстоны уæздæттæй. 
Рохст—æнкъард-зæрдæйы уаг; мæтгæнаг. 
Æрмгæнæн— къухбакæнæн хуынкъ, дуары фарсмæ, 
æхкæнæнмæ æвналынæн. 
Бакæн рæстауадзæн—хъуыддаг рæстдзинадмæ гæ<; 
гæ бакæ. 
Æдзар—цардæй æнæхай фæци. 
Монт—мард, сæфт. 
Фазвистон кард—хъаматы кард, йæ фистон алых^’ 
зон сыкъатæ æмæ стджытæй арæзт. 


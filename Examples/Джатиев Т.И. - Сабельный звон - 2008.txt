ШШМШШ) 
■Ш4. 

шжшмпо 
Уацау 
Дзæуджыхьæу 
2008 

63.3 (2Рос.Сев)78 
Д-П 
Дзадтиаты Т. 
Д— 11 Æхсаргæрдты зæлланг — Дзæуджыхъæу: Ир, 2008 — 287 ф. 
Джатиев Т.И. 
Сабельный звон 
15ВЫ 5-7534-1118-5(978-5-7534-1118-1) 
Документальная повесть о жизни и ратном подвиге прославленного вое- 
начальника, дважды Героя Советского Союза, Героя Монгольской народ- 
ной республики И.А. Плиева. Книга написана на основе подлинных собы- 
тий, исторических документов и воспоминаний хорошо знавших И.А. Пли- 
ева людеи. 
Дм?з?0%-08224-°8 63.3(2Рос.Сев)78 
© ГУП РСО-Алания «Издательство «Ир», 2008 
© Джатиев Т.И., 2008 
15ВМ 5-7534-1118-5(978-5-7534-1118-1) © Дзарагасова З.А., оформление, 2008 

Фыццаг сæр 
Иссæйы ацы бон бæхгæс ацæуын нæ фæндыд. Зивæг, мыййаг, 
нæ кодта — йæ фыдыл сахуыр, цыфæнды зын куыстмæ дæр æнæ- 
зивæгæй цыди. Уæдæ сæ хæдзары уазджытæ дæр Бæтæхъойы- 
хъæумæ бæрæгбоны балцы цауд хайуантыл не ’рцыдысты. Рай- 
сом стыр дугъы чи уайдзæн, ахæм саргъыбæхтæ дæр уыди, кæй 
хызта, уыдон æхсæн. Æмæ йын фадат уыдис дугъон бæхтæй ис- 
кæуыл ахъазынæн. Иссæ сæм фыццаг хатт куы бакаст, уæд дзы 
йæ зæрдæмæ тынгдæр фæцыд егарау æлвæст сырх бæх, æмæ йæ 
абарста сæ сыхаг Къуоалты дугъонимæ, стæй бæхмæ кæсгæйæ 
хинымæры загъта: «Тæхудиаг у, дæуыл райсом дугъы чи уай- 
дзæн!» Фæлæ йæм бæхгæс ацæуынæй хуыздæр каст акафын 
Верычкæйы фæндырдзагъдмæ иу уазæг чызгимæ. Йæ туджы цæ- 
мæн афтæ тынг ныххызт дæсны фæндырдзæгьдæгмæ хъусын æмæ 
кафын, уый йæхæдæг дæр нæ хатыдта. Кæм, стæй йыл кæмæй 
бахæцыд ахæм «низау» — кафын æмæ бæхыл дугъы уайын, — 
уый ничи зыдта. «Кафаг лæппу хæдзар нæ кæны, — дзырдтой-иу 
ын хионтæй чидæртæ. — Дæу та дæ фыд хæдзары хистæрæн 
ныууагъта!» Бæргæ, йæ хистæр æфсымæр Агуыбе бынтон æнахъо- 
мæй куынæ амардаид... Ныр Агуыбейыл цæуид цыппæрдæс азы 
æмæ хæдзары нæлгоймаг хистæры æфсарм Иссæмæ нæ хауид. 
«Кафаг лæппу хæдзар нæ кæны», — зæгъгæ дæр ын ничи уай- 
дзæф кæнид. Йæ фыд Алыксандрæн дæр цы загъдæуа! Йæ дард 
фæндагыл растгæнгæйæ фыд дзырдта, бирæ нæ бафæстиат уы- 
дзынæн, зæгъгæ. Фæлæ дзы ныр хабар дæр нал хъуысы. Фыд 
йæ дыууæ фырты — Иссæ æмæ Гырымы, йæ чызджыты æмæ йæ 
хæдзар дæр бафæдзæхста йæ хæдкæстæр æфсымæр Муссæйыл... 
Фæлæ Муссæ хицæнæй цардис, стæй æдыхст дæр нæ уыд, æмæ 
уый та уæз Иссæйыл æрæвæрдта. Æцæг-иу ын амонгæ кодта, 
кæд цы кæнын хъæуы хæдзары куыстытæй æмæ куыд, уыдæттæ. 
Абон дæр æй бæхгæс Муссæ нæ рарвыста, зæгъгæ, уæд йæ къах 
дæр нæ авæрдтаид уазджыты бæхты фæстæ: кафыдаид Верыч- 
кæйы фæндыры цагъдмæ уазæг чызджытимæ. Бæрæгбон у рай- 
сом — Амаддзаджы дзуары бон. Бирæ уазджытæ дæр та уымæн 
æрцыдис Бæтæхъойыхъæумæ. 
Бæхгæс Иссæ бады хъæуы сæрмæ рагъы цьуппыл, цуанон топп 
ифтыгъдæй йæ уæрджытыл æвæрд, афтæмæй. Иу каст хъæуы 
5 

Дзадтиаты Тотырбег 
’рдæм кæны, иннæ — бæхтæм. Уазджыты фæллад бæхтæ бон- 
рæфты æнцад хызтысты рагъы хуссарварсыл зад сæрдыгон тау- 
гæрдæгыл. Сæ къæхтыл сахсæнтæ æвæрд ис, æмæ сын дардмæ 
ацæуæн дæр нæй. Дзынга дæр арæх нæма у, æмæ сæ хъыгдарæг 
ницы ис. Стæй хъæумæ дæр хорз зынынц, æмæ сын гæс дæр 
бæргæ нæ хъæуид. Фæлæ сын тас у давынæй. Арыхъхъы рæгъ- 
тыл хъæдбынты сарæх сты хуыснæджытæ, æмæ фосæн, уæлдай- 
дæр та бæхтæн, æгæсæй уадзæн нæй: уайтагъд «атайынц». Топп 
дæр ифтыгъдæй уымæн дары Иссæ. Хъатаратæ дæр дзуарæвæр- 
дæй уымæн æрæфтыдта йæхиуыл. Бæрæгбоны рæстæг тынгдæр 
фæхъавынц къæрныхтæ бæхты рæгъау кæнæ фосы дзугтæ атæ- 
лæт кæнынмæ. Уый Иссæйæ рох нæ уыд. Иу æмæ дыууæ хатты 
не ’рцыд хъæуыл ахæм бæллæхтæ — сæ рæгъæуттæ-иу зæххы 
скъуыды ныххауæгау æрбадæлдзæх сты. 
Хуры зынг цалх ныгуылæнырдæм цас тынгдæр тылди, уыйас 
æнкъарддзинад йæ дæларм арфæй-арфдæр тыхта бæхгæсы. 
Хъæуæй гуыпхъазты уынæр уæлвæзтæм дымгæ куынæ хаста- 
ид, уæд лæппу йæ хъысмæты дзæмбытæй не змæлыдаид. Зарид 
та йæ рагон фыдæл хъочах Хъулагъары зарæг хæххон дымгæйы 
хъырнынмæ. Бирæ уарзта Иссæ зæрæдты таурæгътæм æмæ кад- 
джытæм хъусын. Фæндыры хъæр никуыцæй хъуысы, дугъы кой 
нæй, зæгъгæ, уæд-иу Муссæйы хъæбысы бадт ныхасы кæнæ хъарм 
рухс хæдзары æмæ-иу хъуыста хистæртæм. Уый уыд йæ хуыздæр 
чиныг, йæ диссагдæр скъола, йæ æнкъарæнты рæсугъддæр суа- 
дон. Æмæ æндæр хуыздæр гæнæн дæр кæм уыд уæды заманы! 
Уадымс рæгътæм скъæфта рог кафты уынæр хъæуæй. Иссæ сцы- 
бæл æмæ сыстад. Къуыбырыл æркафыд, йæ къахфындзтæ æрсагъ- 
та, афтæмæй æнцад алæууыд æмæ хæрдмæ кæсгæйæ аззад. Йæ 
тæккæ сæрмæ уæлдæфы «æрдзедзыкка» цæргæс. «Мæн фæзмы! — 
хинымæры ахъуыды кодта лæппу. — Нæ фæлæ мыл худгæ кæны... 
Æцæгдæр, цымæ мæм исчи куы ’рбакæсид, уæд мæ цы фæхонид? 
Æрра! Иунæгæй кафы. Цъиусурау!..» Æмæ йæ кафт фæуагъта, аф- 
тæмæй йæ бæхтыл йæ цæстæнгас ахаста, стæй акаст Арыхъхъы 
рагъы цæгатварс Кæсæджы быдыртæм. Цæст сыл не ’ххæсыд, цæст. 
«Бæстæ куыд æнæкæрон у! — йæ зæрдыл æрбалæууыдысты, зæхх 
куыд æвæрд у, уый тыххæй ахуыргæнæджы ныхæстæ (Иссæ каст 
фæцис хъæууон скъолайы цыппар къласы, æмæ уыдæттæ æмбæр- 
ста). — Цымæ Амырьпс кæй хонынц, уый кæцырдыгæй ис? Ден- 
джызтæ æмæ, дам, фурдты фæстæ. Æмæ уыдон та чердыгæй сты? 
Мæ фыд куыд ахызти сæ сæрты? Амырык! Йæхимæ куыд ласы 
адæмы! Фæлтау йæ кой дæр куынæ уыдаид. Мæ фыд райсом Амад- 
дзаджы куывды бадид æмæ зарджытæ кæнид... Цæй мæнгард у ацы 
дуне! Ацы хæхты æмæ быдырты æнæкæрон зæххытæй дын дæ би- 
нонты фаг хуымгæнд ма уæд æмæ Амырыкмæ фæцу куыстагур!» 
Ацы ныхæстæ дæр хистæртæй хъусы. Иæ сагъæсты фæтыхсгæйæ 
Иссæ фæкомкоммæ йæ райгуырæн хъæумæ. 
б 

Æхсаргæрдты зæлланг 
Бæтæхъойыхъæу æрынцад Терчы рæгъты хуссарварсыл бæ- 
лæгъы хуызæн комы. Фыццаг æрцæрæг хъæуæн ам бындур ит- 
тæг хорз ран æрæвæрдта. Хъæуы астæуты хæл-хæлгæнгæ цыдис 
рагъы фæрстæй гуыргæ суадæтты сатæг дон. Сæрвæттæ æмæ 
уыгæрдæнтæ — рæгътыл, хуымгæнды сойджын зæххытæ — хъæуы 
алфамбылай уæлвæзтæ æмæ дæлвæзты. Рæгътыл æмæ уæлдай- 
дæр та цæгатырдыгæй фæхстыл — алымыггаг бæлæстæй сæр-сæр 
кодта тархъæд. Суг дæ бахъæуа, хъæдæрмæг — рагъæй сæ сыф- 
цæй дæр лас. Кæй зæгъын æй хъæуы, сæ хицæуттæ дын бар куы 
раттой, кæнæ дзы куы балхæнай, уæд. Уæдæ рæгътыл цынæхуы- 
зон зайæгойтæ ис! Хъæддаг кæрдо, фæткъуы, æхсæр, æхсын- 
цъы, мыртгæ, цъуй, балтæ... Уæрдонæй дæр сæ лас! Æцæг сæ 
хицауы, кæй сты, уый æвастæй нæ! Халсартæ — саунæмыг, мæ- 
нæргъы, дзедыр. Уæдæ фос дарынæн дæр хуыздæр ран нæ хъæуы: 
кæрдæг — къубалмæ. Аскъæр дзы дæ дзугтæ, кæд дæм ис, уæд, 
зымæгмæ сын холлаг дæр æрцæттæ кæн... 
Фæлæ кæй исбон сты ацыппæт хъæздыгдзинæдтæ? 
Хъæуы мидæг бæлвырд бæрæг дарынц хъæздыгдæрты хæдзæрт- 
тæ, ныртæккæ гуыпхъазты уынæр кæй фæрныг уæттæй цæуы, 
уыдон. Фæрнджын хæдзæртты кæстæртæй Иссæйау бæхгæс цæ- 
уыны сæр никæй хъæуы, хуым кæнынмæ нæ вæййынц, фыййау 
нæ цæуынц, нæ сæ «æвдæлы» нартхор тонынмæ, мæнæу æфснайын- 
мæ, картоф къахынмæ æмæ хъæдæй суг ласынмæ дæр, — ахуыр 
кæнынц алы горæтты... Сæрдыгон та улæфгæ, уæдæ куыд!.. Уæдæ 
та райсом дæр хуыздæр бæрæгбоны дарæс кæуыл уыдзæн? 
Æдзухдæр куыд вæййы, афтæ: бонджындæртыл! Хуыздæр дугъы 
бæхтыл чи баддзæн? Уыдон лæппутæ! Гъер Плитæй дæр искæмæ 
хорз дугъон бæх куы уаид! Райсомы дугъы уайынмæ йыл Иссæйы 
разæй никæй сæвæриккой. Афтæ кæд нæ уаид, уæддæр уымæн 
йæхимæ афтæ кæсы, — уæндон барæг æй хонынц иууылдæр. 
— Ахæрынæй, дам, æнхъæлмæ кæсын хуыздæр у! — Иссæ 
уазæджы дугъон бæхмæ бакаст. Егарау нарæг, дæргъæлвæс, бæр- 
зонд æмæ джиппыуагъдау фидауцджын дугъон бæх цъæх кæрдæг 
мондагæн æхсыдта. Мæ фыд Амырыкæй æрбаздæхдзæн... Бирæ 
æхца æрбаласдзæн... Мæ фыд мæн афæрсдзæн: «Лæппу, мæ хæ- 
дзар дæ руаджы дзæбæхæй æрбаййæфтон... Æцæг лæджы куыст 
фæкодтай... Цы дын балхæнон лæварæн?» «Дугъон бæх», — зæгъ- 
дзынæн мæ фыдæн. Æмæ мын куыннæ балхæндзæн! Уæд-иу нæ 
хъæуы хъалтæ мемæ дугъы рауайæнт... Адæм фениккой, чи фæра- 
зæй уаид, уый. Гуырысхойаг нæу — Плиты дугъон!.. Зæгъæм, 
бæх æлхæд æрцыд... Дарддæр та? Дарæс, уæлæйы æмæ къахыда- 
рæс: цухъхъа, куырæт, урс дари куырæт, цырыхъхъытæ æмæ 
къалостæ... Æвзист хъама, рон, бæрцытæ... Цыбырныхасæй, афтæ 
мæ сараздзæн, æмæ иннæ лæппутæм хæлæг нал кæндзынæн. 
Фæлæ мæ, мыййаг, куы бафæрса: «Лæппу, æмæ ма уæд ахуыр та 
цæмæй скæндзынæ? Кæм ис уыйбæрц æхца?» Уæд мæ фыдæн 
7 

Дзадтиаты Тотырбег 
цы дзуапп ратдзынæн? «Нæ, афтæ мæ нæ бафæрсдзæн», — йæ- 
хицæн ныфсытæ авæрдта Иссæ. Йæ мад Аминæты ныхæстæ йæ 
зæрдыл лæууыдысты. Уый-иу йæ цотæн арæх дзырдта: «Кусут, 
мæ хуртæ, кусут! Уæ фыд Амырыкæй æрбаздæхдзæн... Дзæкъу- 
лы дзаг æхца æрбалухдзæн. Горæтмæ уæ аласдзæн æмæ... студент- 
тæй агæпп кæндзыстут... Нæ уæ уырны?» 
Хъæубæсты ныртæккæ афицер æмæ студентæй кадджындæр 
ничи уыдис. Хистæртæ-иу кæстæрæн зæрдиагдæр арфæтæгæн- 
гæйæ загътой: «Хуыцау дæ студент скæнæд!» Ахуыры фæндагыл 
лæуд чи фæцис, уымæн та: «Стыр Хуыцау дæ афицер скæнæд!» 
Фæлæ Иссæйы фæрсæг фæцис, зæгъгæ, уæд ын дзуапп раттаид: 
«Студент суæвын хорз у... Афицер суæвын та ноджы хуыздæр... 
Фæлæ йæ фæстæ бирæ вагæттæ цы паровоз ласы, уый скъæрæг, 
машинист кæй хонынц, ахæм суæвынæй хуыздæр зæххыл ницы 
ис!.. Ацы рагъæй Даргъ-Къохы ’рдæм кæс, уæд æцæгдæр ис фе- 
нæн сау паровоз. Урсбын цъæх фæздæг уæлдæфмæ къренделитæ 
уадзгæйæ бирæ вагæттæ фæцæйласы. Куы сырх вагæттæ... Куы 
стыр сау боцкъатæ... Куы та — кæрдæггъуыз рæсугъд вагæттæ... 
Мады зæрдæлхæнæн ныхæстыл Иссæ æууæндыд æмæ куыс- 
та. Хъæууон хæдзары куыстытæй цæмæ нæ арæхст æмæ дзы цы 
нæ кодта, ахæм нæ уыдис. Хуым кодта, хос карста, хъæдæй суг 
ласта... Йæ фыды бæсты. Уæдæ чи хъуамæ куыстаид! Хæдзары 
хистæр нæлгоймаг уый уыдис. Йæ кæстæр æфсымæр Гырым нырма 
æнахъом уыд. Йæ хотæ цыппар уыдысты, фæлæ дзы дыууæ амар- 
дис. Хистæр хо Мария æмæ йæ кæстæр — Хадизæт та мадæн 
æххуыс кодтой хæдзары зылдтытæ кæнынмæ. Йæ фыды ныхас — 
«Лæг у!» — Иссæ æмбæрста афтæ: «Кусынмæ арæхс æмæ йæм 
зивæг ма кæн». Фыдæй кусагдæр лæг та хъæуы зын ссарæн уыдис. 
Æппæты разæй-иу фыд йæ хæдзары куыстытæ бакодта, .стæй-иу 
уæд йæхи хуызæттæй иу-къордимæ ацыд мыздыл кусынмæ æндæр 
рæттæм. Куыст, мыздыл сау куыст ссарынмæ та, дам, уый хуы- 
зæн нæ уыдис. Æмæ-иу æм иннæтæ дæр цыдысты фæрсынмæ, 
бæхуæрдонæй кæнæ лæгдыхæй мыздыл куыст кæм зоныс, зæгъгæ. 
Йæ фыды æууæлтæ Иссæ æдзухдæр йæ зæрдыл дардта æмæ- 
иу афойнадыл йæ хуым конд æмæ бæстон куыстгонд æрцыд. Афтæ 
йæ хосгæрст æмæ йæ иннæ кусинæгтæ дæр. 
Амондджын уыд Иссæ хæстæг æрвадæлтæй. Йæ фыдыфсы- 
мæртæ Муссæ æмæ Зæрæби сæ цæстæнгас никуы хицæн кодтой 
Алыксандры хæдзарæй. Сæр-иу куы бахъуыд, уæд уынаффæ код- 
той хæдзарæн, уæлдайдæр та — Муссæ. Хæлар æмæ фæлмæн- 
зæрдæ лæг Муссæ фыды ад кодта Иссæйæн, æмæ дзы ныфсхаст 
дæр уыд. Лæппуты — Иссæйы цахъхъæнты — Муссæ бирæ уарз- 
та æмæ-иу цынæхуызон таурæгътæ ракодтаид, зымæгон даргъ 
æхсæв пецы фарсмæ цыбыр кæнгæйæ. Муссæ ахуыргонд нæ уыди, 
йæ къух æрфыссын дæр æрæджиау базыдта. Фæлæ-иу йæ хис- 
тæртæй цы фехъуыста, уый дзы рох нæ кодта. Сæ хъæуккаг 
8 

Æхсаргæрдты зæлланг 
зæронд Бибо — Зыгъуытаты номдзыд кадæггæнæг æмæ хъисын 
фæндырæй цæгъдæг — йæ ахуыргæнæг уыдис, æмæ дзы «къæби- 
цыдзаг» таурæгътæ æмæ кадджытæ базыдта. Муссæ сæ йæхæ- 
дæг бахъуыды кодта, диссаг æрмæст уый нæ уыд. Сабитæн сæ 
кæй амыдта, цыма сæ сæдæаздзыд Бибо йæхæдæг дзырдта афтæ 
арæхстджынæй, уый мидæг уыд Муссæйы курдиат. 
Бæтæхъойыхъæу ацы ададжы куыд равзæрд, Плиты мыггаг 
ардæм куыд æрæфтыдысты, уый хабæрттæм хъусынæй Иссæ не 
’фсæст. Хъочах Хъулагъары таурæгъ æм уæлдай хуыздæр фæкас- 
тис æмæ йæ зæрдæйы ныххызт, цыма йæхæдæг йæ цуры уыд 
æмæ йæхи цæстытæй федта раг-рагон фыдæлты сгуыхтдзинад, 
афтæ арф. Фæлæ йыл цыдæр тæхæгой фæстæрдыгæй йæ дымгæ 
æрбауагъта. Лæппу топп къухтæм райста æмæ фæгæпп ласта. 
Арвмæ скаст æмæ суыдта: хъæды сæрты ныллæг разил-базил кодта 
стыр хъæрццыгъа. «Холы та агуры, — хинымæры ахъуыды кодта 
Иссæ. — Иухатт мын мæ урс уæрыкк дæр хъуамæ уый аскъæфта- 
ид! Æвæццæгæн! Кæмдæр та къудзиты холыйаг федта æмæ уымæ 
æрхъав-æрхъав кæны». Топп фæдыдагъ кодта æмæ хæтæлæй арс- 
марæн гилдз раппæрста, хъатарайæ фелвæста лыстæг нæмгуытæй 
ифтыгъд гилдз æмæ йæ топпы хæтæлы фæцавта. Ныхъхъавыд. 
Хъæрццыгъа йæхи бынмæ, æхсæры къудзитæм куыд фæцарæзта, 
афтæ гæрах дæр фæцыд. Топпы цæхæр акалд, æмæ йæ фæстæмæ 
риуыгъдæй Иссæйы рахиз уæхск сдудыдта, топпыхосы тæф фын- 
дзыхуынчъыты фæмидæг. Тугдзых маргъ æрхауд æмæ къудзи- 
тыл сæмбæлд. Йæ бумбулитæ уæлдæфы зилдухгæнгæ аззадыс- 
ты. Уыцафон хъæдбынæй расæррæт ласта тарст тæрхъус æмæ 
цуаноны ’рдæм гæпдугъæй уадис бæрзонд кæрдæджы. Иссæ йæм 
кæсгæйæ аззад, къухтæ сæхи уагæй топпы гæдывæдæг æрбалхъыв- 
той, фæлæ дзы гилдз нал уыд. Хъыримаг æруагъта. 
— Æдылы, кæдæм? Æрцахсдзынæн дæ! — сдзырдта йæм æмæ 
йæ мидбылты бахудт. Топп нал сифтыгъта æмæ нæ фехста тарст 
тæрхъусы. 
Тæрхъус цæхгæр фæзылд æмæ асæрбихъуырой кодта, стæй 
фестад æмæ йæхи хъæды ’рдæм фæцарæзта. Куы фæаууон, уæд 
лæппу бацыд пыхсытæм æмæ æхсæры къудзийæ раласта хъæрц- 
цыгъайы мард. 
— Æнаккаг тыхгæнæг! — маргъы мард Иссæ хæрдмæ сдардта 
æмæ йын йæ дзагъыр бур цæстытæм бакаст. — Мæ уæрыкк дæр 
мын ды аскъæфтай? Ды мæ фæхудинаг кодтай æмгæртты раз?! 
Мæй раздæр æрцыд Иссæйыл ацы бæллæх. Йе ’фсымæр Гы- 
рымы бæсты Амаддзаджы цур хызта сæ фысты чысыл къорд 
ногзад уæрыччытимæ. Иуахæмы йæ сæрмæ фæзынд цæргæс æмæ 
уæлдæфы зилдухтæ систа. Иссæ йæм скаст, фæлæ йæ ницæмæ 
æрдардта. Йæхицæн фæдæгъд арæзта, æмæ хинымæры цыдæр 
хъуыдытыл фæцис. Йæ фæсонæрхæджы дæр нæ уыд, йæ фын- 
дзы бынæй йын хъæрццыгъа йæ уæрыкк аскъæфдзæн, уый. Фæлæ 
9 

Дзадтиаты Тотырбег 
цæсгомыл æрбакалд дымгæ. Фыстæ фæтарстысты æмæ фæйнæр- 
дæм фæпырх сты. «Цæй дымгæ у?» — зæгъгæ, фосгæс хæрдмæ 
скаст æмæ джихæй кæсгæйæ аззад. Цæргæс цъилау зилгæ хæрдмæ 
тахти уæлдæфы, урс уæрыкк йæ дзæмбыты, афтæмæй. Иссæ ма 
йыл фырмæстæй фехста йæ æрдæгарæзт фæдæгъд, фæлæ ацу 
æмæ уæлдæф топпæй гæрæхтæ кæн. 
Изæры уайтагъд хъæуы лæппутыл хабар айхъуыст. Уæдæй 
фæстæмæ йæ мæстæй марынц, фынæйгæнаджы ном ыл сбадт. 
Уый стыр маст куыннæ уыдаид лæппуйæн! Хъæбысхæстæй, ду- 
рæппарынæй, кафынæй æмæ дугъыуайынæй кæуыл тых кодта, 
уыдон фæндиаг фæцис, æмæ йыл хахуыр ныхæстæ дæр мысыдыс- 
ты: «Цъиусурæй фæгарст æмæ Амаддзаджы куывддоны бамбæхст». 
«Тæппуд у, æмæ дзы цы домут!» — æмæ цы нæ дзырдтой. 
Тагъд æризæр уыдзæн. Уазджыты бæхты æфсæстæй хъæумæ 
ныттæрдзæн. Стыр хъæрццыгъайы мард хъæууынгты йе ’ккой 
ныххæсдзæн, алчидæр æй куыд уына, афтæ. Йæхи афтæ дардзæн, 
цыма цæргæс нæ, фæлæ уæрцц дæр нæ амардта. Уадз æмæ йæ 
фæстæ хæлæггæнгæ уайой, тæппуд æй чи хуыдта, уыдон. Муссæ 
йын йæ уæхск худæндзастæй æрхойдзæн. «Хъочах дæ, хъочах, 
Исай, мæ чысыл хур! Цæргæс тæхгæ-тæхын агуыпп ластай, нæ 
фыдæлты фыдæл Хъулагъар кънйазы куыд афæлдæхта, афтæ! Æмæ 
знагæй дæ маст райстай: дæ уæрыччы тугмæ — цæргæс!» Равдис- 
дзæн Муссæ хъæрццыгъайы мард хистæртæн. Уыдон дæр дзур- 
дзысты: «Йæ фыды фырт у!.. Хъочах Хъулагъары бафæзмыдта!» 
Æмæ та, чи зоны, йæ мыггаджы кады зæронд зарæг дæр азарой. 
Сæдæ азæй, дам, фылдæр рæстæг рацыд, Плиты Хъулагъар туг- 
цьир кънйазы куы агуыпп ласта, æмæ йыл кады зарæг куы скодтой, 
уæдæй нырмæ. Фæлæ зарæг рох кæнын байдыдта. Ныр фæзарынц 
ногдæр зарджытæ. Иссæ дзы хъуыды кæны ахæм ныхæстæ: «...Чер- 
мен уыди хæтьгамæ, йе знæгты сæттьшмæ... Тлатгатæ байуæрстой, 
Черменæн хай нæ бакодтой... Лæгыл дæр æй нæ нымадтой...» Арæх 
фæзарынц Кодзырты Таймуразы зарæг дæр. Иссæ дæр фæфæлвары, 
фæлæ йын нæ рауайы æмæ æндæр зарæгмæ рахизы. Арфæй сулæ- 
фы: «...Ой, Сосе, Сыбыры фæндаг дыл цæй дардыл ныззылди...» 
Зарджытæ! Ирон адæмон зарджытæ — карз тохы фесгуыхæг 
хъæбатырты кадæн! Уæнгты хъарынц æмæ зæрдæ æнкъуысын 
кæнынц. Сæ рагондæртæй иу — Хъулагъары зарæг — йæ мыггаджы 
кады зарæг! Адæм æй сæдæ азы дæргъы зарыдысты æмæ Иссæ дæр 
уый фæрцы базыдта, йæ фыдыфыды фыдæл хуссарæй стыр хæхты 
сæрты æхсæвыгон цæмæн ральпъдис цæгатырдæм, уый. 
Рукъ, зæгьгæ, афтæ хонынц Стыр Кавказы бæрзонд хæхты ас- 
тæу хуссарварс кæмтгæй иу стыр хъугом. Иссæ уым уæвгæ дæр ни- 
куыма уыдис. Фæлæ, хистæртæ куыд дзурьгац, афтæмæй Ручъы 
комы зæххытæ — хуымæй, уыгæрдæнæй, хизæнуатæй, донæй, хъæ- 
дæй, суанг фæстаг дуры онг дæр — кънйæзтæ сæхи бакодтой, афтæ- 
мæй паддзахы фæрцы комы цæрджьпы, уыдонимæ Плиты стыр мьптаг 
10 

Æхсаргæрдты зæлланг 
дæр сæхицæн цагьайрæгтыл банымадтой. Мыггаджы, стæй комы дæр 
иæ уыд иу ахæм лæг, æмæ кæсын-фыссын чи зыдта. Афтæмæй кæй 
бон уыдис æрсытимæ кæрдо цæгъдьга: ацы бæстæ йæхи бакодта 
Мачабел-кънйаз æмæ цъырдта адæмы туг, куыд æй фæндыд, афтæ. 
Хъалонмæ сын сæ царм стыгъта æфсæдты æххуысæй. 
Куыд дзурынц, афтæмæй та иу фæззыгон хурбон кънйазы 
фырт йæ чапартимæ æрбацыд Рукъмæ хъалон исынмæ. Плиты 
цуанон лæг Хъулагъары фыдгултæ баййæфтой йæ хæдзары раз 
бадгæйæ. Фæллад æмæ та мæстджын уыдис хæххон лæг. Æмæ, 
дам, мæстджын дæр куыннæ уыдаид! Дзæбидырдзуанæй æрыз- 
дæхт афтидкъухæй. Цы дзæбидыр фæцæф кодта, уый ахаудта 
къæдзæхы сæрæй æмæ атылдис коммæ «сырдджын» айнæгварс 
къæдзæхтыл, цъиу батæхæн дæр кæмæ нæ уыд, ахæм ранмæ. Иæ 
фæстæ ма дурты зæй дæр асайдта, æмæ сырд фесæфт. Ныр- 
тæккæ гъеуый уыд йæ масты сæр Хъулагъарæн. 
Бæхты къæхты уынæр йæ хъустыл æрцыд Хъулагъарæн, æмæ 
фæкаст Хъугомы ’рдæм. Хæххон хъæуы хуырбын уынджы бар- 
джыты разæй йæ урс бæрзонд бæх хъавгæ скъæрдта хæрзарæзт 
лæппулæг. Кънйаз йæ иу къухæй хæцыд йæ дамбацайыл, иннæ- 
мæй та — идоныл, афтæмæй къæхтæй агайдта бæхы фæрстæ æмæ 
йæ риу размæ хаста. Барæгæн йæ астæуыл — хъама, йæ донхуыз 
цухъхъайы риуыл — бæрцытæ. 
«Нæ тугцъир! — базыдта йæ Хъулагъар æмæ сыстад, йæ хъуын- 
джын уæлдзарм худыл хæрдмæ схæцыд: — Цæмæ та æрбацыд? 
/Ерæджы нæ хæрзбын куы бакодта... Цы ма дзы ферох?» 
Барæг зыдта ацы мызыхъхъ хæххоны æмæ йæ бæх цæхгæр фæу- 
рæдта Хъулагъары раз, афтæмæй йæм ехсы бырынкъ фæдардта: 
— Ды дæ Пъилишвили Хъулагъари? Мæн марынмæ чи æртхъи- 
рæн кæны, уый? 
— Швили нæ дæн, кънйаз... Мæгуыр лæг... Мæ бон искæй ма- 
рын куы уаид, уæд абырæг уаин, — йæ маст уромгæйæ сдзырдта 
Хъулагъар æмæ йæ цæстæнгас ахаста тыхгæнджытыл. 
— Арсмарæн нæмыг мын æрцæттæ кодтай, уый зонын, фæлæ 
хъалон бафид дæхи мæлæты размæ, сæгъысæр! — хъæр ыл кодта 
кънйаз æмæ йæ æрцæфтæ ласта гæрзын ехсæй. — Рахæсс ныр- 
тæккæ дæ хъалон! Уыйфæстæ дæ ауындзæнмæ куы кæной, уæд 
мын зæгъдзынæ, цæй тыххæй мæ марыс, уый! 
— Ныртæккæ, мæ кънйаз, — сдзырдта Хъулагъар æмæ хæ- 
дзармæ цæугæйæ хинымæр ахъуыды кодта: 
«Мæхæдæг æм куынæ фæраздæр уон, уæд мæ æцæг фесаф- 
дзæн!» Дуаргæронæй радзырдта фæстæмæ кънйазы фыртмæ: 
— Дæ бæрзонддзинад, чысыл фæлæуу, дзырдыбæрцмæ дыл 
сæмбæлдзæн! 
Кънйаз йæ фæстæ акаст йæхицæй буцæй, стæй йæ фæстæлæу- 
уæг чапартыл йæ цæстæнгас худæндзастæй ахаста æмæ зæгъы: 
— Федтат?! Афтæ дзурын хъæуы ацы сау сæгъысæртимæ... 
11 

Дзадтиаты Тотырбег 
Цыдæр зæгъынмæ ма хъавыд кънйаз, фæлæ гæрах хъусты нын- 
нæрыд, æмæ йæ ныхас йæ хъуыры фæбадт — Хъулагъары цуанон 
топпы нæмыг риуыгуыдыр батыдта, æмæ кънйаз йæ бæхы рагъæй 
асхъиудта. Йæ чапартæ фыццаг гæрахмæ фегуыппæг сты, стæй 
ракæс-бакæсыл фесты, кæцæй фехстæуыд, чи у, зæгъгæ. Уæдмæ 
дыккаг гæрах дæр фæцыд, æмæ чапарты хистæр йæ бæхæй атахт. 
Фыдгултæ цалынмæ сæ мæрдтимæ архайдтой, уæдмæ Хъу- 
лагъар йæ топп йе ’фцæджы æрæфтыдта æмæ фæсхæдзæртты 
æмбæхсгæ-æмбæхсгæ Стыр доны былмæ баирвæзти, æрхмæ йæ 
фазыл ныббырыд, доны бауад æмæ фаллаг фарс хъæды æрæм- 
бæхст... Чапартæ, ноджы стырдæр бæллæхтæй тæрсгæйæ, сæ 
мæрдты ахастой къæнцылармæ... 
Дыккаг æви æртыккаг бон Хъулагъар йæ бинонтæ æмæ æфсы- 
мæримæ хæхты сæрты дзæбидырвæндæгтыл рахызт цæгатырдæм 
æмæ æрфысым кодта Куырттаты комы Томайтæй иу хæдзармæ... 
Хъулагъары фæндæгтæ Куырттатыкомæй ныры Бæтæхъойы- 
хъæумæ дæр лæгъз нæ уыдысты. 
Изæрмилты Хъулагъар йе ’мбæлттимæ бахæццæ йæ нысангонд 
бынатмæ — Терчы рагъы хуссарварс суадæтты доны цурмæ. Уыцы 
рæстæг уæтæртæ уыдысты Бæтæхъойы хистæр фырты бар. Æмæ 
йæ хæддзу уазджытæн салам радта. Йæ дзугтæ æмæ рæгъæуттæн 
Бæтæхъо дардта æххуырстытæ. Ныр йæ фырт дæр бацин кодта 
«уазджыты» сæмбæлдыл. Уазæгуарзон уыдис, уый тыххæй нæ, 
фæлæ йын сæ хабæрттæ куы радзырдтой, уæд бамбæрста, Хъу- 
лагъар уылæнты кæй бахаудта, йе ’мбæлттимæ лыгъд кæй у, уый, 
æмæ хинымæр скарста: «Хуыцау мын аслам кусджытæ рудзынгæй 
æрбаппæрста, æмæ сын ауадзæн нал ис». Зæгъгæ та кодта афтæ: 
— Хъулагъар! Кусут! Уæ зæрдæмæ фæцæудзæн мæ бæстæ. 
Кæд уæ фæнда, уæд хæдзæрттæ дæр саразут. Хъæд хæстæг, са- 
мандур скæнынæн æлыг сыджыт бирæ... Ницы уын бахæлæг кæн- 
дзынæн, мæ уазджытæ! 
Хъулагъар æмæ йе ’мбæлттæ бамбæрстой сæ «рæдау» фысы- 
мы уæздан ныхæстæ. Лæвар сын ницы ратдзæн, уый зыдтой, 
фæлæ йын арфæ ракодтой. Ныртæккæ хуыздæр ницæмæ бæллы- 
дысты, сæ зæххытæй кæй фæсырдтой, уыцы хæххон лæгтæ. 
Уæтæрты бынаты гуырын байдыдта ирон хъæу. Лыгъдысты 
йæм алы кæмттæй æнæзæхх ирæттæ кæнæ та туджджынтæ. Куыс- 
той бонджынæн æмæ, чи куыд арæхст, афтæ æлхæдта йæхицæн 
зæххы гæбаз... 
* * * 
Ныр æй мæнæ Иссæ куыд уыны, афтæмæй рагон уæтæрты 
бынаты равзæрд егъау гуыпхъæу. Се ’ппæт æмхуызон цæрæг кæй 
нæ уыдысты, уый алчидæр зыдта. Ирыстоны иннæ хъæуты куыд 
уыдысты адæм, афтæ ам дæр чи фыдмæгуыр, йæ сывæллæттæн 
12 

Æхсаргæрдты зæлланг 
кьæбæр хæрын кодта тыхамæлттæй, кæмæн та йæ къутуйы вæййы 
пфæдзваг хор, йæ дарæсы фаг та бакусы бонджынтæм, чи та дзы 
II æ исбоны нымæц зонгæ дæр нæ кодта, йæ хуымтæ æмæ фосы 
иайдатæ банчы æфснайдта... 
Ахæмтæ цас хъæздыгдæр кодтой, уыйас та арæхæй-арæхдæр 
æвзæрыдысты мæгуыртæ... Иссæ уый хорз бамбæрста, йæ фыд 
Лмырыкмæ куы ацыд, уыйфæстæ царды фыдыздыхт, фыдмæнгард 
æвæрдыл хъуыдытæ кæнгæйæ. Мæгуыртæ иууылдæр — куыстагу- 
пæг, цæуынц суанг æндæр бæстæтæм дæр. Фæндырдзæгъдæг чызг 
перычкæ ма йæ фæндырæй дæр фæзары: «Мæнæн мæ уарзон Хар- 
бинмæ фæцæудзæн...» Харбин та, дам, ис сæрсæфæн Китайы. 
Райсом та Верычкæ йæ фæндыры цагъдæй фæзы стыр хъазты 
йæхимæ фæсивæды æркæсын кæндзæн. Амаддзаджы бæрæгбон у 
райсом, æмæ та кафт æмæ зарды уынæр уæлдæфы нæрдзæн. 
Æризæр. Хур бæрзонд урссæр хæхты фæстæмæ цъæх арвыл 
ныттылд, йæ фæстæ сырх пиллон фæд уадзгæйæ. Иссæйæ хис- 
тæр чи уыд, ахæм лæппутæ ногæрцæуæг уазджыты бæхтæ стард- 
гой рагъмæ. Сæ къæхтыл сын сахсæнтæ бакодтой æмæ сæ иннæ 
бæхты цур хизынмæ ауагътой. 
— Исай, ды цæугæ дæ хæдзармæ, — загъта йын йæ фыдыфсы- 
мæры фырт Тебо. — Дзæбæх фæфынæй кæн: райсом дугъы уай- 
дзынæ! Æз хиздзынæн ахсæв бæхты. 
— Дугъы, зæгъыс, Тебо? — нæ йыл баууæндыд Иссæ æмæ 
йæм зулмæ бакаст, хъазгæ та мæ кæны, зæгъгæ. — Нæ бур цæ- 
уыл уайдзынæн стыр дугъы? — æнæбары бахудт лæппу, йæ бæл- 
лиц не ’мбæхсгæйæ. Дугъон бæх Плитæй кæй никæмæ уыди, уый 
Иссæмæ худинаг дæр каст. Хæлæг кодта Къубалты æмæ Хъула- 
I ы лæппутæм. Уыдон-иу алы дугъы дæр сæ æрттиваг хъал бæх- 
гыл ерыс кодтой, рамбылдтой-иу хæрзиуджытæ дæр. 
— Дæ цъæх цæстытæ мæм цы ныйирд кодтай? — сдзырдта 
Нæм Тебо. — Æцæг дын зæгъын. Топп ардæм æри æмæ хаугæ 
кæн! Къубалтæ дæу бацагуырдтой сæ дугъонæн барæгæй. Сæхи 
лæппу фæлварæн дугъы бæхæй ахауд æмæ йæ зæнг фездыхст. 
Горæтмæ ма йын дохтыртæм дæр арвыстой. 
— Æцæг зæгъыс, Тебо?! — бацин кодта Иссæ, йæхицæн æхсит- 
тæй æрцагъта æмæ йæ къахфындзтыл æркафыд: «Райсом дугъы 
Лпрæг уыдзынæн!» Стæй йæ æрвады ахъæбыс кодта, топп æм 
диæрдта æмæ загъта: — Абон ме знаджы дæр агуыпп ластон! 
— Цавæр знаджы? — джихау аззад Тебо, кæд æцæг искæй 
лмардта, зæгъгæ. 
Иссæ къудзиты астæуæй хъæрццыгъайы мард йæ къæхтæй 
гласта æмæ йæ Тебойы раз æрæвæрдта: 
— Уыныс? Фыццаг хатт фæтых дæн ме знагыл... Иу гæрахæн 
1гй æрæппæрстон... 
— Кæд æй мардæй ссардтай, Исай? — дисгæнæгау æм каст 
Шо. 
13 

Дзадтиаты Тотырбег 
— Мæ фыдыстæн, нæ! Мæхæдæг æй агуыпп ластон! 
— Æмæ дын куыд знаг уыд? Хъæрццыгъа — æндæр куы ницы 
у? — йæ цæст æм хин ныкъуылд фæкодта Тебо. 
Иссæмæ хъыггомау фæкаст, йæ арæхстдзинадæн ын Тебо фаг 
аргъ кæй не скодта, уый, æмæ тагъд-тагъдæй дзырдта: 
— Айфыццаг мын мæ уæрыкк аскъæфта... Фæхудинаг мæ код- 
та лæппуты астæу. Уый знаг нæу?! Фыддæр! Æниу адæмы кæр- 
чытæ æмæ цъиутæй цас фæхаста! Абон та тæрхъусыл цуан код- 
та... Кæс-ма: йæ бырынкъ цыма æндонæй уагъд у! Йæ дзæмбы- 
тæм-ма йын дзæбæх æркæс: фыдызгъæлисæнты хуызæн сты! 
Уæрыкк чи аскъæфта, уый авдæнæй сывæллон дæр ахæсдзæн... 
— Уымæй дæр раст зæгъыс, Исай, — сразы Тебо. — Хорз ын 
фæдæ ды дæр: сывæллон нæ, фæлæ ныр карчы цъиу дæр нал 
аскъæфдзæн. Де ’ккой йæ скæн æмæ цæугæ хъæумæ. Дæ амæт- 
таг равдис де ’мгæрттæн... Ныр дыл нал худдзысты! 
* * * 
Бæрæгбоны райдиан сабитæм фæкаст цирчы хуызæн. Дзуа- 
рылæгтæ нывонд — сырх гал урс зæлдаг сæрбосæй ластой хъæуы 
астæуты уæрæх уынджы иу кæронæй иннæмæ. Йæ цыргъ сыкъа- 
тыл баст уыдис алыхуызон зæлдаг хъуымацæй уадздзæгтæ æмæ 
сæууон уддзæфмæ тыр-тыр кодтой. Сабыр æмæ уæздан хъæлæ- 
сæй зарæджы мыртæ хæдзæртты рудзгуытæй мидæмæ æнхъæвз- 
той, цыма адæмы ацы хуымæтæг цирк фенынмæ хуыдтой. Са- 
битæ цингæнгæ дзыгуырæй цыдысты нывонды фæстæ. Хъæуы 
цæрджытæй йæ хæдзары æмæ йæ кæрты ничиуал баззад — лæу- 
уыдысты уынджы алчи йæ хæдзары раз æмæ, хиуыл дзуæрттæ 
æфтаугæйæ, кастысты «цоппайгæнджытæм». Нæлгоймæгтæ æмæ 
ацæргæ æфсинтæ куывтой сæхинымæры: «О бæстыбардуаг, нæ 
хуымтæ дæ бар! Их сыл ма ’руадз æмæ нæ ма фесаф! Курæм дæ, 
нæ Хуыцау: арвы цæфæй бахъахъхъæн хъæубæсты! Нæ нывонд 
дын æхцон уæд!..» 
Амаддзаджы дзуарæн кувæндон арæзт æрцыд раджы æмæ 
уыди зæппадзгонды хуызæн. Ам-иу уæлвæзы цъæхнæууыл ны- 
вонд гал дзуарылæгтæ æмæ усгур лæппутæ ачъепп ластой... Чындз- 
дзон чызджытæ-иу æрхастой урс ссадæй конд æртæдзыхон чъи- 
ритæ, уæрыччы фыдæй физонджытæ... Зæрæдтæ куывтой бæгæ- 
ныйы стыр къус æмæ арахъхъы фыццагæй дзаг фыры сыкъайæ... 
Æууæндыдысты: сæ зæрдиаг куывд бæстыбардуагæн æхцон фæ- 
уыдзæн... Тæрккъæвда рауадздзæн хуымтыл, фæлæ сæ ставдкъæртт 
ихуардæй бахъахъхъæндзæн. Арвы цæфæй бахиздзæн хъæубæс- 
ты... Ацы кувæндон кæддæр чидæртæ сарæзтой, цавæрдæр адæй- 
маджы арв цы ран ныццавта, уым. 
Дугъæтгæ æмæ сæ хъузæттæ аходæн афонмæ æрæмбырд сты 
Амаддзаджы фæзы иу кæронмæ. С’ астæу уыдысты Иссæйы хи- 
14 

Æхсаргæрдты зæлланг 
уæттæ дæр — Плиты Муссæ, Тебо, Дзодзæбе æмæ Татраты Тати, 
гтæй йæ иннæ æмгæрттæ. Абоны дугъ сæм хуымæтæджы дугъ нæ 
касти: ерыс дзы кодтой æвзаргæ джигиттæ Ирыстоны æмæ Кæ- 
гæджы, Мæхъæл æмæ Цæцæны хъæутæй. Ерысгæнджытæй ал- 
чидæр йæхи æмæ йæ бæхы рагацау бацæттæ кодта фыццаг бынат 
æрцахсыныл ерысмæ. 
Фæлæ Иссæмæ дугъы уайыны бар абон æнæнхъæлæджы æр- 
хауд, æмæ йæхæдæг нæ, фæлæ ма мыггаг æмæ хæстæджытæ дæр 
гыхстысты, мæты бацыдысты, нæ æрыгон барæг куынæ сарæх- 
са, адæмы астæу куы фæхудинаг уæм, Къубалты раз дæр къæм- 
дзæстыгæй куы баззайæм, зæгъгæ. Сæ бонæй уой, уыдон дæр сæ 
цæстæнгас Иссæйыл цæмæн æруагътой, сæ бæхæн дугъы барæ- 
гæй æндæр искæй цæуыннæ равзæрстой! Нæ, нæ хъуыди разыйы 
иыхас раттын. Фæлæ Муссæ йæхи фæнд атардта, æмæ ма дзы 
ныр цы гæнæн уыдис: саг фæрæтмæ æрцыд! 
— Джигиттæ, уæ бæхтыл сбадут! — хъæрæй зæгъы дугъы бæр- 
нон, нарæгæлвæст кæсгон, Науырыз-кънйаз æмæ хæрдмæ, хуры 
тынты æвдулæг цъæх арвмæ скасти, йæ къухтæ, дуагæнæгау, 
æруагъта йæ сæнтсау хъуынджын цæсгомыл. 
Цæстыфæныкъуылдмæ барджытæ сæ бæхтыл абадтысты. Иссæ 
дæр пуртийау хæрдмæ фæхауд, саргъы гопп ацахста æмæ саргъыл 
андæгъд. Тебо йæхæдæг хæцыд æгъдынцойыл æмæ барæджы къух- 
ты фæсагъта бæхы рохтæ, афтæмæй зæрдиагæй загъта: 
— Уастырджи — дæ хъузон! Размæ! 
Цæрдæг бæх, Зыгъарæг æй хуыдтой, йæ сæр фæхъил кодта 
æмæ йæ уæлдæфы банкъуыста, стæй йæхи размæ æппарын бай- 
дыдта. Фæлæ барæгмæ дæр тых уыдис æмæ тæрк бæхы дардта 
иннæты æмрæнхъ. Дугъы хистæр къух уæлдæфы æрриуыгъта, 
цæут, зæгъгæ, æмæ барджытæ сæ бæхты базмæлын кодтой. Зыгъа- 
»æг рыг калгæ уадис кæронырдыгæй иннæ барджыты фарсмæ. 
Иссæ нындæгъд барцыл æмæ, иудзæвгар куы ауадысты, уæд бæхы 
рагъæй зынгæ дæр нал кодта. 
Дугъæттæ уадысты Мæлгъæвæджы ’рдæм, дугъы райдиан раз- 
дæр нысангонд кæм уыдис, уырдæм. Дугъæн цы фæндаг равзæрс- 
той, уый цыдис рагъы тæссæрттыл къæлæсытæй æмæ, ахæм га- 
къæтты Иссæйы исчи фыдæнæн дæр куы фæрæдийын кæна, уымæй 
дæр тæссаг уыдис. Тебо йемæ хъузонæй цæуынмæ дæр хъавыд, 
фæлæ хъузонæн дæр бæх хъуыдис, гъæйтт-мардзæ бæх, æмæ йæ 
кæм ссардтаид! 
Цæхæр хур йæ каст сарæзта Амаддзагмæ, цыма йын йæ чъы- 
рын зæппадзы дуртæ батайын кæныныл фæлгъаудта, афтæ тых- 
джынæй. Кувæндоны фæзы æрбадтысты куывды адæм дыгай 
рæнхъытæй цалдæр фæлтæрæй. Дæргъæй-дæргъмæ фынгтыл — 
ирон минас: уæлибæхтæ, сурфых дзидзайы къуылдыхтæ... 
Хистæрты раз фынгыл — райсомæй уынгты кæй æрзилын код- 
гой, уыцы галы сæр æмæ бæрзæй, уæн æмæ базыг аджы фыхæй. 
15 

Дзадтиаты Тотырбег 
Хъæуы хистæр — урсбоцъо, тæнтъихæг, бæрзонд æмæ хæрзконд 
зæронд лæг дыууæ нуарджын къухæй уæлоз хæцыд æнхъизгæ 
бæгæныйы стыр къусыл, афтæмæй кувынтæ байдыдта. Æнусы 
цахъхъæн зæрондæн бадты адæм лæугæйæ «оммен» хъæр код- 
той. Йæ фæйнæфæрсты йæхи хуызæн зæрæдтæй иу хæцыд æртæ- 
дзыхон æмæ галы базыгыл, иннæ — бур физонæгыл æмæ-иу 
хатгай хæрдмæ скастысты. Фынджы хистæр куывта: 
— Стыр Хуыцау, де уазæг, дæ фæдзæхст нæ бакæн! Уастыр- 
джи!.. Быдыры дзуæрттæ, нæ хæхты бæрзондыл бадæг зæдтæ, 
табу уæхицæн!.. Кæй кой не скодтам, кæй ном не ссардтам, уыдон 
ацы адæмæн, хъæубæстæн æмæ нæ цытджын уазджытæн хуыз- 
дæр æххуысгæнæг куыд фæуой, бæстыбардуаг ахæм ахъаз бакæ- 
нæд!.. Кувæггаджы хорзæх, кæстæртæ! — Хистæр бæгæныйы къус 
кæстæрмæ ралæвæрдта ацаходынмæ. Йæ фæстæ скуывтой дык- 
каг æмæ æртыккаг хистæртæ дæр. 
Рæгъытæ цыдысты фæд-фæдыл. Тебо бадт фынджы уæлхъус 
кæстæртæм хæстæг, фæлæ йæм йæ дугъоныл мæтæй хистæрты 
куывдтытæ æмæ рæгъытæ хъаргæ дæр нæ кодтой. 
Æртыккаг гаджидауы фæстæ Тебо йæ цæсгомы хид йæ урс 
нымæтхудæй асæрфта æмæ ацыд хъазтмæ. 
Фæсивæд, чызджытæ æмæ лæппутæ уазæгæй-фысымæй ка- 
фыдысты дидинæгджын фæзы. Фæндырты æмæ æмдзæгъды 
уынæр æнхъæвзта дардмæ. 
Тебо хъазты кæрон æрлæууыд æмæ каст бьщæуæй кафæг уазæг 
лæппу æмæ хъæуккаг чызгмæ. Чысыл фæстæдæр йæ рахиз фарс алæу- 
уыд Тати, галиуырдыгæй та — Муссæ. Тебо хъазтмæ кафынмæ кæй 
нæ æрбацыд, уый Муссæ æмбæрста æмæ йæ тыхстхуызæй афарста: 
— Тебо, дугъæттæ цæмæн афтæ фæстиат кæндзысты? 
Æртæйæ дæр сæ къухтæ сæ ныхтыл хуры ныхмæ авæрдтой, 
афтæмæй рæгъты фæрстыл фæндагмæ кæсыныл фесты. Фæлæ 
барджытыл цæст нæма хæст кодта. 
Иурæстæг Тебо фæкаст дугъæн уынаффæгæнæг лæгты ’рдæм. 
Уыдон къордæй лæууыдысты хъазтæй дæрддзæфгомау фæнда- 
джы фæзилæны цур бæрзонд къуыбырыл, афтæмæй ныхæстæ 
кодтой. Хатт-иу акастысты уыдон дæр рагъы фæхстæм 
Мæлгъæвæджы ’рдæм. Фæлæ барджытæ нæма зындысты. Тебо 
йæ цæстæнгас æруагъта, фæндаджы фæзилæнæй дзуары фæзы 
’рдæм иу-сæдæ сардзины бæрц дарддæрæй дыууæ михыл баст 
зæлдаг уадздзагыл. «Амондджын уыдзæн, ацы синаг раздæр кæй 
барæг арæмудза, уый!» — йæхинымæры ахъуыды кодта Тебо æмæ 
æрлæууыд уынаффæгæнджыты фарсмæ. 
— Цæмæн фæстиат кæндзысты! — фæтчыгъæдæн афарста Тебо, 
фæлæ йæм тæрхонгæнджытæй ничи ницы сдзырдта. 
Иссæ уыд барджытæн се ’ппæты кæстæр æмæ се ’гасæй дæр 
æвæлтæрддæр, стæй бадти кæйдæр бæхыл, ахуыр кæуыл нæ 
уыдис, ахæмыл. Лæппу куынæ сарæхса дугъы уайгæйæ, исты рæ- 
16 

Æхсаргæрдты зæлланг 
дыд куы ’руадза æмæ фыдуаг бæхæй куы ахауа, куы фæсахъат 
уа, зæгъгæ, катайы бацыдысты йæ хистæртæ, тынгдæр та Тебо. 
Уалынмæ фæндаг ронау кæуыл æрбатыхст, уыцы рагъыл Тебо 
суыдта мигъы бурбын къуыбар. Уый дугъæтты рыг у, зæгъгæ, 
Тебо йæ цæстæнгас нал иста дугъы фæндагæй. Рыджы мигъы тæпп- 
иу куы фæзындис тигъы аууонæй, куы та-иу аныгъуылд æрхыты. 
Рагъ айдзаг адæмæй. Барджытæй йæ цæстæнгас ничиуал иста. 
Нарæггомау фæндагыл фæрсæй-фæрстæм разæй уадысты æртæ 
бæхы, æмæ сæ алчидæр тырныдта иннæты разæй фæуынмæ. Ас- 
тæуккаг бæх цыма йæ сæр иннæтæй раздæр хаста, афтæ фæкаст 
Муссæмæ. «Чи у астæуккаг барæг? А-а-а! Зыгъарæг у! Исай йыл 
нындæгъди æмæ бæхы рагъæй зынгæ дæр нæ кæны. Гъæтт! Цырд- 
дæр! Цырддæр, Зыгъарæг!..» 
Муссæ æмæ йе ’мбæлттæ Зыгъарæгæй сæ цæстæнгас нал ис- 
той æмæ, æвæццæгæн, уымæн нæ федтой, сырх бæхыл бадæг иу 
фæзилæны фæндагыл нал, фæлæ хæстæгдæрыл цæхгæрмæ куыд 
суад æмæ Зыгъарæджы раз куыд февзæрд, уый. Муссæ æмæ 
Тебо ауыдтой æрмæстдæр, дыууæ дугъон бæхы кæрæдзи сæ сы- 
нæгтæй куыд скъуырдтой, уый. Зыгъарæг фæкалд, æмæ йæ ба- 
рæг асæрбихъуырой кодта нæууыл. 
— Лæппу йæхи ныппырх кодта! — фæхъæр ласта Муссæ æмæ 
азгъордта барæджы ’рдæм. Иннæтæ дæр йæ фæстæ... 
— Сырх бæх фæразæй! Сырх бæх амбылдта! — хъæрæй дзырд- 
той æмæ æмдзæгъд кодтой чидæртæ. Уый фехъуыста Муссæ дæр, 
æмæ йæ уæнгты уазал мигъ абадти. 
— Нæ амбылдта! Сайдæй рацыд сырх бæхы барæг! — мæстæл- 
гъæдæй хъæр кодтой бирæтæ. 
Дугъмæ кæсджытæ амбырд сты тæрхонгæнджыты алфамбы- 
лай, æмæ сæм алчидæр йæ ныхас хъæрæй æппæрста. Уæдмæ куыв- 
ды адæм, хабар фехъусгæйæ, фынгтæй сыстадысты æмæ æмтъе- 
рыйæ рагуылф кодтой, хъаугъа кæм цырен кодта, уырдæм. Адæм 
кæрæдзи нал æмбæрстой... Фынгтæ дæр дзæгъæл аззадысты. 
Зыгъарæг бæх фæтарст æмæ рантьæр-бантъæр кодта уæлвæзты, 
афтæмæй-иу ныууасыд. Æвæццæгæн, бæх тыхсти йæ барæгыл. 
Тарст лæгтæ Муссæ, Тати æмæ Тебо сыстын кодтой Иссæйы æмæ 
йын радыгай уыдтой йæ къабæзтæ. «Цы ныццавтай? Дæ сæр нæ 
;шлы?.. Ма тæрс, Исай!» — ныфсытæ йын æвæрдтой, кæд барæ- 
гæй сæхæдæг тынгдæр фæтарстысты, уæддæр. 
Фæлæ сæм Иссæ ницы дзырдта: йæ тæвдæй нæма бамбæрста, 
цы йыл æрцыд, уый. Йæ сæр зылди, уæнгтæ дæр рыстысты æмæ- 
иу къæмдзæстыгæй куы Татимæ скаст хæрдмæ, куы Тебомæ, куы 
та Муссæмæ. 
Муссæ хæдзармæ акодта Иссæйы. 
Тати æмæ Тебо баздæхтысты, куывды адæм кæм сдзьпуыр 
еты, уыцы уæлвæзмæ. Къубалтæ лæгæвзæрстæй загъд самадтой 
уазджытæй иутимæ: 
). Дзадгиаты Тотырбег 
17 

Дзадтиаты Тотырбег 
— Нæ, Хуыцауыстæн! Сымах ардыгæй дугъы лæвар нæ ахæс- 
дзыстут! Хыл ма къахут! Кæннод лæвар нæ, фæлæ уæхи бæх дæр 
æд барæг ам баззайдзæн. Дугъы лæвар тыххæй искæйæ нæ вæййы! 
— Уазæджы хатыр! Уадз æмæ ацы хатт дугъы лæвар нæ сы- 
хæгты дæр барæвдауа! — загъта фидауынгæнджыты хистæр. 
— Мæнгард æмæ фæлдыстæй нæ! — дзырдта Къубалы-фырт. 
— Зыгъарæг цыд разæй! Уый адæм федтой! Гуырысхойаг нæу, 
мах Зыгъарæг кæй фæраздæр ис, уый! 
— Мах ардыгæй æгадæй нæ ацæудзыстæм, — зæгъы уазджы- 
ты кæстæр. — Дугъы лæвар мах у! 
Нозтджын Къубалы-фырт йæ ливор размæ æрбакодта æмæ 
йын йæ фистоныл æрхæцыд: 
— Ныссабыр ут уын зæгъын!.. Дарддæр мауал змæнтут... Лæ- 
вар нæ, фæлæ уæ къулбадæг ардыгæй сынтыл ласинаг фæуы- 
дзæн!.. 
— Ды кæмæ æртхъирæн кæныс? — уазæг дæр йæ хъама фел- 
вæста. 
Лæбурæджы къухтæ кæстæртæ ацахстой æмæ йын йæ хъама 
байстой... 
Мылазон мигътæ арв æрбахгæдтой. Дугъы лæварыл быцæу 
нæма ахицæн, афтæ тыхджын уад æрбабырста хурныгуылæныр- 
дыгæй. 
Æрдз никæй куывдмæ байхъуыста. Их ныссæххæтт ласта æмæ 
уæрагмæйы бæрзæндæн нартхоры сæртæг æвзартæй карста цæ- 
хæраджинаг, змæста йæ сыджытимæ. Кæрдынæввонг мæнæуты 
уæззау æфсиртæ згъæлдысты зæхмæ, цыма сæ сæрдасæнæй дас- 
тæуыд. Хъæуы хистæртæ сдзыгуыр сты кувæндоны цур, æмæ сæ 
уым ставд ихы нæмгуытæ хостой, афтæмæй сæхиуыл дзуæрттæ 
æфтыдтой: 
— О стыр Хуыцау! О хоры Уацилла! О Бæстыбардуаг, уый- 
бæрц нæм цæуыл фæхæрам стут?! 
Фæлæ цас зæрдиагдæрæй куывтой, уыйас арв тынгæй-тынг- 
дæр æрттывта æмæ нæрыд, ихы иу сыг иннæйы ивта æмæ став- 
дæй-ставддæр ихы нæмгуытæ хостой зæхх. 
Дыккаг сæр 
Аминæт иу сæрдыгон изæр Мæцыхъоты хæдзармæ лæбурæ- 
гау бацыд йæ файнустмæ, уæ писмо мæнæй цæмæн æмбæхсут, 
зæгъгæ. Æмæ мæстаг дæр куыннæ уыдис ахæм хабар! Плиты 
дыууæ амырыкдзауæн сæ хæдзæрттæ иу сыхы ныхæй-ныхмæ 
уыдысты: хъæуы иунæг уынджы Алыксандрæн — хурыскæсæ- 
нырдыгæй, Мæцыхъойæн та — хурныгуылæн фарс. Дыууæ фай- 
нусты, стæй иннæ бинонтæ дæр кæрæдзи хурыскастæй дæр раз- 
18 

Æхсаргæрдты зæлланг 
дæр уыдтой, уымæй дæр бон иу нæ, фæлæ цалдæр хатты. Уæд 
Аминæт æцæгæлæтты ныхæстæй, дам-думы хуызæй цæмæн 
æрыхъуыста, Мæцыхъо Амырыкæй писмо æрбарвыста æмæ дзы 
Ллыксандры кой дæр кæны, уый? 
Хъуамæ Аминæт йæ файнусты бафхæрдтаид, йæ маст ыл акалд- 
гаид. Фæлæ хистæр, уайсадгæ кæмæ кæны, уыцы зæронд лæ- 
джы æнкъард æмæ æрхæндæгæй баййæфта æхсæвæр хæргæйæ, 
;емæ фефсæрмы, йæ масты къубалыл æрхæцыд. Зæронд лæг сыс- 
тад Аминæтæн æмæ йын уыцы æрхæндæгæй «де ’зæр хорз» загъ- 
га, стæй æрбадт. Аминæт нæма фехъуыста хæдзары сæфты сау 
хабар æмæ джихау аззад, афтæмæй хъуыдытыл фæцис: 
«Цы æрцыдаид? Тæфæрфæсгæнæгау мын цæмæн сыстадаид 
иæ зæронд? Хистæртæ зианджын сылгоймагæн куы сыстынц?.. 
11æ лæгыл мацы фыдбылыз æрцæуа?!» — йæ хъуыдыты фæтыхст 
Лминæт æмæ дзы æрбайрох, йæ файнустмæ загъд кæныны тых- 
хæй æрбацыд, уый. 
— Нæ лæджы тыххæй цы фыст ис писмойы? — афарста ма 
тыхстæй. 
— Ницы ахæм, æрмæст дыууæ ныхасы, — зæгъы файнуст, 
нисмойы фыст бæллæхы æцæгдзинад æмбæхсгæйæ. 
— Цавæр дыууæ ныхасы? — йæ цæстæнгасæй бамбæрста Ами- 
нæт, стыр цыдæр дзы кæй æмбæхсы йæ файнуст, уый. 
— Дæ лæджы хъуыддаг, дам, куыддæр фæхицæн уа, афтæ, 
дам, ацæудзынæн нæ хæдзармæ, зæгъгæ, фыста нæ лæг... Ницы, 
дам, фæрайгæ стæм нæ рацыдæй, зианæй æндæр. 
— Цымæ цы хъуыддаг уа? Стæй иунæгæй цæмæн рацæудзæн? 
Дыууæйæ иумæ куы ацыдысты! — лæмбынæгдæрæй афарста Ами- 
пæт, йæ зæрдæйыл йæ къух авæргæйæ. — Дæ мæрдтыстæн, зæгъ 
мын æй! 
— Мауал мæ фæрс, Аминæт, ницы сын гзмбарын æз дæр... 
Хуыссæг нал хæцыд Аминæтыл уыцы æхсæвæй фæстæмæ, йæ 
катайы мæцыди, уæлхъæдæй тадис, афтæмæй æнхъæлмæ каст 
Мæцыхъойы æрбацыдмæ. Йæ цæстытыл уадис, йæ лæджы бал- 
цы ацыды агъоммæйы алы къахдзæф дæр. Æмæ фын уынæгау 
уыдта сæ царды нывтæ, цыма ныртæккæ цæуынц, афтæ ирдæй. 
Уыдон та уыдысты йæ лæджы дард балцы ацæуынæй дыууæ- 
æртæ азы раздæр. 
...Сармадзанты гуыр-гуыр æрæнцад. Зæхджынты галуантæ нал 
сыгъдысты. Сæ бартыл тохмæ растæг мæгуырты змæлд фæхуы- 
дуг туджы лæсæнты. Паддзахы æфсæдтæ ныссæстой 1905-æм 
№1Ы революци. Фыдæнхъæл та фесты кусджытæ æмæ мæгуыр 
.игхкусджытæ. 
Бæтæхъойыхъæуы кусæг адæм дæр иннæтау баззадысты сæ 
.ьтронд уагыл. Ницы ногдзинад сын æрхаста ацы революци. Хуым- 
1ЛЧЩ æххуырсыны мызд, растады агъоммæ цас уыдис, уымæй 
сшрге фæзынаргъдæр... Къостайы «Додой» арæхæй-арæхдæр хъуыс- 
19 

Дзадтиаты Тотырбег 
ти мæгуырты хæдзæрттæй æмæ æнхъæвзта бæстæйы алы къуым- 
тæм: «Додой фæкæнат, нæ райгуырæн хæхтæ... Зæй уæ фæласа, 
нæ тæрхоны лæгтæ...» 
«Амырыкмæ! Куыстагур!» — ахæм сидт æнхъæвзта Ирыстоны 
кæмтты æмæ быдырты. 
Алыксандр йæ къайæн дзырдта, йæ фыны дæр уыцы «æхца- 
джын Амырычы» кæй уыдта, уый: «Æвæццæгæн, уым лæджы 
куыстæн аргъ ис... Æндæр æм уæдæ цæмæн хæлоф кæнынц адæм, 
мыдыбындзытæ уалдзыгон дидинæгмæ куыд фæтырньгац, афтæ?.. 
Цæй, куыд кæнон, Моргон? — йæ тыхстæй-иу афарста Аминæты. — 
Цæуин, æмæ æвзаг нæ зонын... Фæндаг, дам, фурдты сæрты у... 
Фæндаджы хæрдзтæ — бирæ... Уæвгæ, фæндаггаг дæттынц 
æфстау: куы бакусай, уæд æй бафид... Фæлæ хæдзар... Бинонтæ... 
Куыд уæ ныууадзон æнæ нæлгоймаг хистæрæй? Исайыл мæ 
зæрдæ дарын: кусынмæ — рæвдз, арæхстджын. Зивæг ницæмæ 
кæны. Фæлæ лæппуйы бæрзæйыл сæвæр хæдзары бæрн... Худи- 
наг нæу адæмæй? Цæй, нал цæуьга уæдæ!» — сфæнд кодта иухатт. 
Фæлæ та дзы маст бацыд, стыр маст, æмæ уæд йæхи нал 
баурæдта æмæ загъта: «Ахæм цардæй — мæлæт хуыздæр!» 
Цæвиттон, 1908-æм азы уалдзæджы къæсæрыл Алыксандры 
фæсайдта, хуымгæнды зæхх-иу аренды кæмæй иста, уый. Æхца, 
дам, рагацау нæ бафыстай, æмæ дын мæнмæ хуымгæнд нæй, 
зæгъгæ. Æндæрæн зынаргъдæрыл радта йæ зæхх. Се ’хсæн та 
гæххæтт арæзт нæ уыд, æмæ гадзрахатæй рацæуæг зæхджын йæ 
дуарæй раздæхта Алыксандры мæстæй цæхæрау судзгæйæ. «Æз 
дыл бахъаст кæндзынæн, мæнгард! Нæ дын батайдзысты ме ’хца 
æмæ ацы сайд!» — фæстæмæ ма йæм бадзырдта Алыксандр æмæ 
уыциурастæй фæцыд писырмæ. Уый йæм лæмбынæг байхъуыста 
æмæ загъта: 
— Бирæ фыдæбон у ахæм лæгыл хъаст ныффыссын... Цæстфæл- 
дахæг бонджыны æнцонтæй нæ амбулдзынæ! Цæмæй йæ рамбулай, 
уый тыххæй... Æмбарыс мæ, Алыксандр? Хъаст фыссæггаг... 
— Æрмæджы æхца къухы нæй, фæлæ... — бакатай кодта Алык- 
сандр, писыры домæн бамбаргæйæ. — Фæлæ кæд исты рамбулон... 
— Нæ, нæ! — йæ ныхас ын фæлыг кодта писыр. — Æхца кæд 
нæй, уæд хор дæр æхца у... Бафидаудзыстæм! 
— Цæй, цы гæнæн ис, — тыхст лæг йæ къæбут аныхта æмæ 
хинымæры ахъуыды кодта: «О мæ фыд, мæ фыд! Дæ байзæдда- 
гæй иу уæддæр сахуыр кодтаис гæххæттыл ныхæстæ фыссын! 
Ныр ацы дымст лалымæн лæгъстæйаг уаин!» 
— Цы ныхъхъус дæ! Нал дæ фæнды хъаст кæнын?.. Æхца 
нæй, фæлæ мын нартхорæй бафиддзынæ мæ гонорар! — писыр йе 
схъæл сау рихитæ адаудта æмæ комкоммæ каст Алыксандрмæ, 
халон йæ холымæ куыд фæкæсы, афтæ. 
Тыхст æмæ мæсты зæхкусæг дæр лæгъстæйаг хуызæй касти 
йæ рагон зонгæмæ: «Мæгуыр мæ бон, æнахуыргонд!» 
20 

Æхсаргæрдты зæлланг 
— «Гонора» та кæй хоныс? — сдзырдта йæм хъастгæнæг æрæ- 
джиау, æндæр цæуылдæр хъуыдыгæнгæйæ. 
— Гонорар! Го-но-рар зæгъын, — йæ мидбылты худгæйæ дзу- 
ры писыр. — Дæу исчи куы баххуырсы, уæд дын мызд бафиды. 
Лфтæ нæу? Махæн дæр, ахуыргонд лæгтæн, зæгъæм, æвдакат- 
гæн, писыртæн, — йæ къух сæрыстырæй бæрзонд систа, цыма 
иисыр нæ, фæлæ академик уыдис, — фæфидынц мызд æмæ уый 
хуыйны го-но-рар... Баныхас кодтам: мæнæй дæуæн — «прошен- 
нæй», дæуæй мæнæн — нартхор... Зонын æй: дыууæ хоры астæу 
хъæздыг нæ дæ. Фæлæ... дæ цæсгом æмæ дæхæдæг. Голлаг уа, 
къорыппыдзаг — ууыл абон нæ дзурдзыстæм. 
— Цæсгоммæ гæсгæ, зæгъыс? — зулаивæй йæм бакаст Алык- 
сандр. — Фысс уæдæ, писыр. Æрмæст афтæ, æмæ уыцы цъулбе- 
рæй тæрхонгæнæг мæ маст куыд райса... 
Алыксандр «прошеннæй» цыппар дыдагъæй бафснайдта æмæ 
дыккаг бон фæцыд тæрхонгæнæгмæ. 
Йæ æрбаздæхынмæ писыр Плиты кæртмæ батардта йæ уæр- 
дон, гуыффæйы егъау къорыпп сæвæрдта, афтæмæй. Нартхоры 
къутуйы раз æрурæдта йæ бæх. Хæдзармæ бауад, бинонтæн «уæ 
бон хорз» загъта, æфсинæй арахъ æркуырдта æмæ дзы иу сыкъа 
лнызта. Ныккæрзыдта, стæй фæлмæн цыхтæй акомдзаг кодта æмæ 
æфсинмæ бакаст: 
— О-о-о, Аминæт, карз арахъхъ рауадзынмæ дæ хуызæн дæс- 
ны сылгоймаг нæ зылды нæй! 
— Иу ма дзы куы аназис уæдæ, писыр: нæ лæгæн акув! Йæ 
хъаст цæмæй рамбула! — æфсоны ныхасæн загъта Аминæт, писыр 
уæрдон афтид къорыппимæ кæй æрбатардта, ууыл дис кæнгæйæ. 
— Æцæг зæгъыс, Аминæт: иу æлгъыст у, фæзæгъынц, — æмæ 
га писыр дыккаг дæр анызта, стæй фæкомкоммæ Исаймæ. — Цу, 
лæппу, къутуйы дуар байгом кæн æмæ къорыпмæ хор авгæн. Мæ 
I онорар хорæй исын, натурæйæ, так сказать. 
Аминæт æвгæныны коймæ аджих: «Нæ лæг йæ хъаст фыссæг- 
гаг хорæй бафидинаг уыд. Фæлæ къорыпп! Цавæр у? Гуыффæ- 
йыдзаг æгъгъæд нæу?..» 
— Моргон, дыууæ, дам, зианы фынгыл... Афтæ фæдзурынц 
хистæртæ. Уæд та ма дзы иу æркæнис? Æххæст сæ æртæ бакæ- 
мон. 
— Дæ хорзæхæй! — йæ джихауæй æрчъицыдта æфсин æмæ та 
гыкъа æрыдзаг кодта. 
— Уый та Фæндагсар Уастырджийы тыххæй, Моргон. 
Лæппу кæрты иу каст къутумæ кодта, иннæ — къорыпмæ: 
•• Къорыппыдзаг куы аласа писыр, уæд нæхæдæг та? Стæй цæ- 
мæн? Хъасты гæххæтт кæй афыста, уый тыххæй?» 
Хæдзарæй рахызт писыр сырхуадулæй æмæ йæ рихитæ адауд- 
1л. Иссæйы æнцад лæугæйæ куы ауыдта, уæд йæхи фæтызмæг 
кодта: 
21 

Дзадтиаты Тотырбег 
— Лæппу, нæ мæ ’вдæлы дын куы загътон. Тагъддæр авгæн! 
Æви зивæггæнаг дæ? Цæй, мæхæдæг! Хæдзармæ, дам, уæз нæй, 
— писыр ставд æфсир урс нартхоры къутумæ зулаив бакаст: — 
Нартхор та цы у? Куыйтæ дæр æй куынæ хæрынц! — байгом 
кодта кауын къутуйы фæйнæг дуар. Рауагъта дзы чыргъæдыдзаг 
æмæ йæ бæхы раз авæрдта. — Ахæр, мæ хайуан. Æххормаг дæ! — 
йæхæдæг иннæ, стырдæр нартхортонæн чыргъæд райста, айдзаг 
æй кодта æмæ йæ къорыппы ныккалдта. Дыккаг... Фæндзæм... 
Къорыпп куы айдзаг, уæд писыр бæхы рохтыл рахæцыд æмæ 
араст йæ хæдзармæ. Фæстæмæ ма æрбадзырдта: «Уæ минас бирæ! 
Хæрзбон раут, Плитæ!» 
— Мæ сабиты тæригъæд бахæр! Хистæн дын бахъæуæнт! — 
йæ фæстæ адзырдта Аминæт, æмæ йын фырмæстæй æгæр хъæр 
ныхас фæцис. 
Писыр æй айхъуыста æмæ та фæстæмæ фæкаст: 
— Цæмæн мæ ралгъыстай, Моргон, лæвар дæ куы ницы ласын — 
æрмæстдæр мæ мызд... 
Изæррухсæй Алыксандр æрыздæхт йæ балцæй тынг æрхæн- 
дæг æмæ мæстыйæ. Исай йæ размæ цæрдæг рауад æмæ æнæдзур- 
гæйæ бæх æфснайыныл фæцис. Æмбæрста, ахæм мæстыйæ фыд 
нартхоры хабар куы базона, уæд... 
Фыд бацыд хæдзармæ мæстыгæр къахдзæфтæй æмæ йæхины- 
мæры хъуыр-хъуырæй базарыд: «Додой фæкæнат, нæ райгуы- 
рæн хæхтæ... Зæй уæ фæласа... нæ тæрхоны лæгтæ...» 
Аминæт лæууыд арынджы уæлхъус æмæ фистæг цонгæй дыууæ 
къухæй змæста йæ хыссæ. Уынæрмæ фездæхт æмæ федта йæ 
лæджы сау æрхæндæг цæсгом. Йæ хуызæй базыдта, йæ балцæй 
райгонд кæй нæу, уый æмæ йæ хыссæ фæуагъта, йæ размæ æрба- 
лæууыд тарстхуыз худæндзастæй: 
— Хъæрдæрæй-ма азар, Агыса! Рагæй дын нал фехъуыстон дæ 
зард. 
— Заргæ нæ кæнын, Моргон, заргæ, хъарæг кæнын мæхиуыл, — 
сдзырдта Алыксандр æмæ йæ худ æрцауыгъта къулыл, саджы 
сыкъатæй конд ауындзæныл. 
— Цы кодтам, цæуыл хъарджытæ кæныс? — афарста йæ Аминæт. 
— Мæ хъаст мын нæ айстой хицæуттæ, — арфæй сулæфыд 
Алыксандр. — Распискæ, дам, æрбахæсс, кæд аренды мызд 6а- 
фыстай, уæд, загъта пъырыстыф... Æмæ йын кæцæй æрхæссон 
распискæ! Лæг ныхасæй лæг у, дзырдæй фидауы, æмæ йын йæ 
ныхасыл æууæнк куынæуал уа, уæд лæг нал у, — бадодой кодта 
Алыксандр. 
— Уаих фæуой ахæм хицæуттæ, лæджы раст ныхасыл чинæ- 
уал æууæнды! — Йæ сæр банкъуыста Аминæт. — Уæдæ писыры 
гæххæтт дæр ницы амардта, нæ? Судзгæ бонтæ йыл æркæна, йæ 
фыссæггагмæ ма нын абон нæ нартхор дæр куы аласта. Къорып- 
пыдзаг! Гал марæггаг — хъуг... 
22 

Æхсаргæрдты зæлланг 
— Раст зæгъыс, Моргон, тынг раст! Гал марæггаг — хъуг! Гæх- 
хæтты сыф афыссæггаг — уыйбæрц хор!.. Цæуын! Ахæм цардæй 
цæрæн нал ис! — зæгъы Алыксандр. 
Иссæ рæвдз æрбауад кæртæй хæдзармæ æмæ æрлæууыд йæ 
фыды раз. 
— Æз балцы цæуын, — загъта фыд арфæй сулæфгæйæ. — Цæ- 
уын æз æхца кусынмæ... Мæ сабиты æз хъуамæ сахуыр кæнон! 
Аминæт йæ пецимæ архайдта, фæлæ бамбæрста, йæ лæг кæ- 
дæм цæуын сфæнд кодта, уый æмæ йæ æфсонæн афарста: 
— Кæдæм? Уыцы хъиамæты Амырык та дæ зæрдыл æрбалæу- 
уыд? 
— О, афтæ, Моргон! — æнæгуырысхойæ зæгъы Алыксандр. — 
1>ирæ адæм та цæуы Амырыкмæ. Нæхи Мæцыхъо дæр... Хорз 
æмбæлттæ мын ис! 
Аминæт йæ куыст фæуагъта, хыссæйæдзаг къухтæ раздарæ- 
иыл асæрфта æмæ лæгмæ джихауæй кæсгæйæ аззад. 
— Мах Амырычы ницы хъуыддаг ис, — цæхгæрæй загъта ус. — 
Индзылер мын нæ дæ... Дуканитæ дзы цæмæй саразай, уымæн та 
дæм æхца нæй... Кусын, сау куыст кæнын зоныс, æмæ дын ам 
дæр — Амырык... Бæрзæй куы уа — æфсондз алы ран дæр ссарæн 
ис. Фæсфурдмæ ма йæм цæмæ цæуыс?! Æви дæ нартхоры маст 
æмæ пъырыстыфы æфхæрд сæрра кодтой? 
— Æз лæг дæн, æмæ хъуамæ мæ сывæллæттæ мæхи хуызæн 
I уымыдзайæ ма баззайой мæ фæстæ! — цæхгæрæй зæгъы Алык- 
сандр. — Хъуамæ æхца бакусон æмæ сæ сахуыр кæнон. Гъеуы- 
мæн сфæнд кодтон Амырыкмæ ацæуын, æмæ мæ ницыуал тых 
бауромдзæн! 
Иссæ иу каст мадмæ кодта, иннæ — фыдмæ, æмæ хинымæры 
дзырдта: «Баба раст дзуры: æнæ æхцайæ мах чи сахуыр кæн- 
дзæн?! Къубалтæм — бирæ фæллой, бирæ æхца... Æмæ сæ фæси- 
иæд лæппуйæ, чызгæй — ахуыр кæнынц горæты... Уым сæхицæн 
ис хæдзæрттæ дæр. Фатер æххуырсын сæ нæ хъæуы... Сæ хис- 
тæр — ахуыргонд... Гыцци дæр раст дзуры: баба Амырыкмæ куы 
лцæуа, уæд мах та? Гутон нын чи дардзæн? Бæрæгбонты нын нæ 
чъиритæ чи кувдзæн?.. Абырджытæ нæм куы æрбабырсой, уæд 
та цы кæндзыстæм?» 
— Æхсæвæр цæттæ у, — зæгъы кæуынхъæлæсæй Аминæт. — 
Æмæ кæд искæмæ фæдзурынмæ хъавыс! 
— Никæмæ дзурын, Моргон, — зæгъы Алыксандр, — ацы изæр 
нæхæдæг, нæ бинонты къорд, хицæнæй абадæм не ’хсæвæры уæл- 
хъус. Кæм сты чызджытæ? 
— Уаты бадынц сывæллоны цур, — дзуапп радта Аминæт, стъол 
гæрфгæйæ. 
Æз сæм фæдзурон, зæгъгæ, Алыксандр сыстад æмæ рацыд. 
Цалынмæ æфсин фынг æвæрдта, уæдмæ фыд фæстæмæ æрбаз- 
дæхт. Йæ разæй æрбахызтысты йæ къаннæг чызджытæ. Зæнæ- 
23 

Дзадтиаты Тотырбег 
джы кæстæр — Гырымы та авдæны бастæй æрбахаста фыд 
æмæ йæ хистæрты бадæнмæ хæстæг æрæвæрдта, стæй Иссæйы 
дыууæ къабазыл фæхæцыд æмæ йæ æрбадын кодта хистæры 
бынаты. 
— Ахсæвæй фæстæмæ ды, Исай, нæлгоймагæй хæдзары хис- 
тæр дæ, — худæндзастæй сдзырдта Алыксандр. 
Иссæ йæ хъазынмæ бамбæрста æмæ къæмдзæстыгæй схудти, 
афтæмæй загъта: 
— Æз кувын нæ зонын... «Оммен» дын кæндзынæн! 
Аминæт йæ цæстысыгтæ нæ уромгæйæ касти йæ лæджы ми- 
тæм, æмбæрста, хъазгæ кæй нæ кæны, уый. 
Алыксандр бинонты иууылдæр фынджы уæлхъус фæрсæй- 
фæрстæм рабадын кодта, цъæх цайныккæй сыкъамæ арахъхъ ра- 
уагъта æмæ йæ Иссæмæ авæрдта. 
— Акув, дæ хорзæхæй, Плиты Алыксандры хæдзары рæстæгмæ 
хистæр! Æз дæм бакæсон: куыд арæхсдзынæ хæдзары хистæ- 
рæн, — æнæхудгæйæ дзырдта фыд. — Айс æмæ лæджы куывд 
ракæн, хистæртæ куыд фæкæнынц, афтæ. 
Иссæ йæ бынаты лæугæйæ аззад æмæ иу каст фыдмæ кодта, 
иннæ — фынгыл æртæ кæрдзынмæ. Нæма æмбæрста, йæ фыд 
хъазгæйæ дзуры æви æцæгæй. Скатай. Иннæтæ дæр æм кастыс- 
ты худæндзастæй æмæ тарстхуызæй: «Афтæ куы никуы кодта 
Агыса. Ахсæв ма йыл цы ’рцыдаид!» 
— Ныууадз æй! Кæдæй нырмæ дын скувæг лæг ис?! Тухæнæй 
йæ ма мар, — нал æм фæлæууыд æнæ сдзургæ Аминæт дæр. 
Алыксандр та арфæй сулæфыд, авдæнмæ йæ чысыл хъæбулмæ 
бакаст æмæ хъазгæйæ зæгъы: 
— Уæд та ма ды акув, лæггаг! — сывæллон æм скаст хæрдмæ 
йæ егъау цъæх цæстытæй æмæ бахудт. Фыды зæрдæ дзы барухс: 
— Цæй, Гырым, фæндараст мын уæддæр зæгъ! Æви дæу дæр нæ 
фæнды, дæ фыд балцы ацæуа, уый? Дæ фыццаг ныхас дын уæд- 
дæр куы фехъуыстаин! — Алыксандр æрбазылд йæ фынджы 
цурмæ, иу къухмæ райста дзаг сыкъа, иннæмæ та — тæвд уæли- 
бæх æмæ скуывта. Йæ бинонты бафæдзæхста Хуыцауыл, Иры 
бæстæйы æппæт хæххон æмæ быдираг зæдтыл, стæй кувæггаг 
ацаходынмæ авæрдта Иссæмæ. 
Райсомæй Алыксандр бадзырдта Мæцыхъомæ æмæ йæ æрба- 
кодта сæ хæдзармæ, нæ фæндаджы тыххæй ма иу хатт ауынаффæ 
кæнæм иумæ, зæгъгæ. 
Аходæн цæттæ уыдис, æмæ дыууæ æрвады æрбадтысты 
æртыкъахыг тымбыл фынджы уæлхъус, афтæмæй ныхас кодтой, 
сабыргай аходæн хæргæйæ. Цымыдис сабитæ сæм хæстæг лæу- 
уыдысты, афтæмæй хъуыстой хистæрты ныхæстæм. 
— Цæут уæдæ уæ «сызгъæринбарц «Амырык»-мæ, — йæ ны- 
хас сæм хъазгæмхасæн баппæрста Аминæт, йæ арынг æфснай- 
гæйæ. — Æхцайы кæрийыл-иу амбæлут! Фæлæ фæстæмæ та кæд 
24 

Æхсаргæрдты зæлланг 
раздæхдзыстут, фæстæмæ? Галуæрдæттæ-иу кæдæм арвитæм уæ 
размæ? Уыйбæрц æхцатæ æккойæ куыд фæхæсдзыстут? 
— Галуæрдæтты кой уал ныууадз, мæ чындз, — дзуапп ын 
дæтты Мæцыхъо. — Фæлæ-иу нын арахъхъ, хорз арахъхъ бирæ 
скæн æмæ йæ бафснай не ’рбацыдмæ... 
* * * 
Мæцыхъо Амырыкæй æрбаздæхт æнæ Алыксандр æмæ æрба- 
хаста сау хабар: Плиты Алыксандрыл шахт ныккалд... Зианы кой 
хъæубæстыл, хæстæджытыл æмæ зонгæтыл айхъуыст арвы гæ- 
рахау æвиппайды. 
Хъарджытæ, хъарджытæ, хъарджытæ. Цæстысыгтæ. Хистытæ. 
Сабатизæртæ... Алыксандры сынтæг ацы боны онг хæрзæфснай- 
дæй лæууыд йæ бынаты. Цыппар азы дæргъы. Ныр ыл æрæвæрд- 
той йæ дарæс æмæ йæ хуызист. Къам къулмæ банцой кодтой. 
Нырæй фæстæмæ ацы сынтæгыл уый никуал æрхуысдзæн, тарф 
фынæй йыл нал ауыдзæн, фын дæр ыл никуал фендзæн. Цыппар 
азы дæргъы бинонтæ дзæгъæлы, бынтон дзæгъæлы фенхъæлмæ 
кастысты сæ дарæджы æрбаздæхтмæ Амырыкæй. Мæцыхъо æмæ 
йын йæ иннæ бирæ кавказаг æмбæлттæ æцæгæлон Амырычы бал- 
хæдтой сардзины бæрц зæхх æмæ йæ уым ирон æгъдаумæ гæсгæ 
баныгæдтой. Йæ райгуырæн хæдзармæ ма Алыксандрæй æрба- 
хæццæ сты йæ дарæсæй цыдæр хæррæгътæ... 
Мæцыхъо сфæлмæцыд, Алыксандр куыд бабын, уый хабæрттæ 
зонгæтæй алкæмæн дæр бæстон дзурынæй. Фæлæ та-иу æй уæд- 
дæр афарстой: «Куыд фæмард, куыннæ йæ бахъахъхъæдтай? 
Æвæццæгæн, бирæ æхца бакусыныл зыд кодтат?» 
— Бынтон афтæ дæр нæ уыд, — ногæй та-иу дзурын райдыдта 
Мæцыхъо. — Æхцайыл зыд кодтам, зæгъгæ, бынтон уый аххо- 
сæй не ’рцыд ахæм хабар. Æхца бакусыныл куыннæ архайдтам: 
Амырыкмæ нæ хуыз исынмæ, мыййаг, нæ ацыдыстæм. Алкæй дæр 
фæндыдис æхца бакусын, æмæ алчидæр архайдта, куыд йæ бон 
уыдис, афтæ. Хох къæртт кодтам. Къахтам æмæ къахтам. Фæн- 
даг хъуамæ ацыдаид хохы бынты æмæ йæ гæрстам, арæзтам тъу- 
нел. Къуырийы фæстæ-иу нын нæ мызд ранымадтой. Æмæ дзы 
цы ’фтыд къухы! Бирæтæ ма-иу сæхæдæг дæр фæхæсджын сты. 
Уый та уымæн, æмæ кусæнгарз — бел уа, къахæн, динамит, 
æрмкъухтæ, хуыссæнгарз, уæлæйы дарæс, гуыбыны хæлц, — 
иууылдæр кусæгæн йæхи хардзæй уыдысты, æмæ йын йæ мызд 
урæдтой сæ ныхмæ. Цыбырныхасæй, алцыдæр æлхæн, кусæг, 
бæтгæйыл дæ мызды ныхмæ. Æмæ-иу бирæтæн сæ фæлхас сæ 
мыздæй фæфылдæр. Алыксандрæн йæ дзыппы йæ мыздæй куы 
иицы лæууыд, уæд загъта: «Ау, ардæм гуыбьгаы хæлцыл кусынмæ 
фæцыдтæн Кавказы хæхтæй! Худинаг у, Амырычы æхца кусынмæ 
у æмæ... æнæ хæлафæй аздæх!» Афтæ хъуыдыгæнгæйæ лæг йæ 
25 

Дзадтиаты Тотырбег 
удыл нал ауæрста, цыдис зындæр куыстытæм, арфæй-арфдæр 
бырыди шахты. 
Гъе, афтæмæй йыл æрцыд бæллæх: шахт ныккалд, æмæ Алык- 
сандр йæхæдæг къæдзæх дурты бынæй къахинаг фæцис мæнæн 
мæхи къухтæй... Фæндагаразæг тугцъир амардта махæн Алыксан- 
дры æмæ хъуамæ йæ сидзæр сывæллæттæн æххуыс раттаид... 
Фæлæ мах ахæм кой скæнын дæр нæ бауагъта уыцы цъулбер. 
Уæд иу æвдакатимæ баныхас кодтам хъуыддаг тæрхондонмæ ба- 
дæттын æмæ Алыксандры сафæджы хардзæй йæ сывæллæттæн 
æххуыс радомыны тыххæй. Буржуй уæддæр нæ разы кодта, æмæ 
хæххон кусджытæ — кавказæгтæ бунт сарæзтой. Уæд нæм пъæ- 
лицæ æрбалæбурдта, æмæ мах дæр семæ хæсты бацыдыстæм. 
Хицауы бæргæ мардтам, фæлæ лидзæг фæцис æмæ нын аирвæзт. 
Пъæлицæимæ хæцгæйæ нæ бирæ фæцæфтæ ис, афтæмæй лидзæг 
фестæм нæхи бæстæмæ. Хъæдты æмæ хæхты ныппырх стæм... 
Æртыккаг сæр 
Дзæуджыхъæуы 2-æм реалон скъолайы ахуыргæнинаг Плиты 
Иссæ фæцайдагъ «Трекмæ»1. Хорз æм каст ам херыйыл хъазын, 
сæрдыгбн тæвд бон Терчы уылæнты хи анайын. Ацы фæззыгон 
бон дæр та фæсахуыр Иссæ араст «Трекмæ» йе ’мбæлтты къор- 
димæ. 
Разы уыд лæппу йæ цардæй. Стæмтæм-иу æрхауд ардæм 
ахуырмæ бацæуыны амонд... Уæды рæстæджы Терчы облæсты 
зæрдæ — Дзæуджыхъæуы (Владикавказы) æрмæстдæр иунæг 
ахæм скъола уыдис. Æмæ йæм алкæй нæ истой. Ахуыргæнæггаг 
æхца фидын йæ бон кæмæн уыдис, ахæм бинонты лæппутæй зæрдæ- 
ргъæвддæр æмæ ахуырмæ рæвдздæртæй дæр æм истой стæмты. 
Кæцæй каст уæдæ Иссæмæ ахæм амонд? Уæздан мыггагæй 
нæ уыди. Бонджынтæм дæр ницы бар дардта. Сидзæр лæппу. Йæ 
фыд фесæфт Амырычы. Фыд йæ цотæн ницы бынтæ ныууагъта — 
нæ мулк, нæ зæхх. Фæлæ йæ фæдзæхст — йæ царды хуыздæр 
бæллиц уыдис йæ сывæллæтты сахуыр кæнын. Æмæ уый мæрд- 
тæм йемæ нæ ахаста, баззад уæлæуыл. Мад Аминæтæй, стæй 
фыдыфсымæртæй æмæ иннæ къабæзтæй дæр нæ ферох Алыксан- 
дры фæдзæхст æмæ бæллиц. Фыццаг уал сарæзтой æхсæны фæн- 
даг æмæ йæ рахуыдтой «Алыксандры фæндаг». Уадз æмæ адæм 
ацы фæндагыл æдыхстæй цæуой, æмæ сæ зæрдыл æдзухдæр да- 
рой бæтæхъойыхъæуккаг зæхкусæг лæг Плиты Алыксандры рухс 
ном. Уый хорз у, иттæг хорз: лæджы ном зæрдылдарынæн — 
фæндаг! Йæ сидзæртæ та? Хорз æгъдæуттæ ис ирон адæммæ — 
тыхст бинонтæн æмдыхæй баххуыс кæнын; сидзæрæй баззайæг 
1 «Трек» — афтæ хуыдтой нæ горæты парк раздæр. 
26 

Æхсаргæрдты зæлланг 
сабиты бавæрын, сидзæрты фæцудынæй бахъахъхъæнын... Идæдз- 
гæсы хæдзар ма ныккæла. Ныккалд, зæгъгæ, хъæубæсты худи- 
наг!.. 
Ирон фыдæлтыккон æгъдау куыд амыдта, афтæ хъаруджын 
лæгтæ æрбалæууыд Алыксандры хæдзары алфамбылай дæр. Ар- 
хайд, зæрдиагæй сидзæртæн баххуысыл змæлд сцырен. Татраты 
Тати йæхимæ райста Алыксандры номыл фæндаг аразыны уынаф- 
фæтæ; Муссæ æмæ Зæрæби — хæдзармæ хъусдарыны мæт, æмæ 
сæ сæйрагдæр архайд уыдис сывæллæтты ахуыры фæндагыл са- 
разын; Плиты Тебо æмæ Дзодзæбе, стæй хæрæфырт Ханайты 
Гуытта — сæхи хæдзæрттæй хъауджы нал кодтой сидзæргæс Ами- 
иæты хæдзар... Ссардтой, Иссæйæн скъоламæ бацæуынæн зæр- 
диагæй чи баххуыс кодта, ахæм горæтаг зонгæ æмæ æнæзонгæ 
ахуыргæнджыты дæр. 
Ныр, мæнæ ацы фæззыгон хурбон, ахæм зонгæ æмæ æнæ- 
зонгæ ахуыргæнджытæй иу — Габо бады ам, «Тречы», фæйнæ- 
гæй конд даргъ бандоныл æмæ газет «Терек»-ы кæсы фыццаг 
дунеон империалистон хæсты хабæрттæ. Дунеон фыццаг импери- 
алистон хæст цыди дыууæ азы, Уæрæсе æмæ Германы салдæтты 
туг лæсæнтæй калди фронты. 
Ахуыргæнæг Габо рагæй нал федта Иссæйы, æмæ дзы лæппу 
рох дæр фæцис. Нал уыд ныр Габо ахуыргæнæг: йæ къах куы 
ахауд, уæд ма йын «лæвар» дæр бакодтой: хицæуттæ йын бар нал 
радтой йæ куысты ныллæууынæн. «Бунтгæнæг. Æнæууæнк. Хæст 
æмæ паддзахы ныхмæ лæууæг...» Ахæм кадимæ цардис Габо Дзæу- 
джыхъæуы. 
Парк «Тречы» хицау Габойы сæвæгщта херыгæнæн æмæ ны- 
санмæхсæн бынæттæм хъусдарæгæй. Иæ куыст зын нæ уыдис: 
херыгæнæнмæ билет чи балхæна, уый бауадз ахъазынмæ, стæй 
йæ афойнадыл рахизын кæн. Афтæ нысанмæхсæны дæр. 
Габомæ херыгæнæнæй æрбайхъуыст хъаугъайы уынæр æмæ 
фестад. Ауыдта, реалон скъолайы ахуыргæнинæгтæ æмæ гимна- 
зисттæ куыд «схъуын» сты, уый. Габо рагæй зыдта, дыууæты 
астæу «хæст» кæй цæуы æмæ сæ хæрамдзинад къаддæр кæй нæ 
кæны, уый. Кæрæдзиуыл амбæлдысты, зæгъгæ, уæд хыл сцырен 
вæййы. Цæмæн афтæ кодтой, уый дæр бæрæг уыд: стæмтæй 
фæстæмæ гимназисттæ бонджынты æмæ уæздæтты цотæй уыдыс- 
ты. Реалон скъолайы чи ахуыр кодта, уыдоны бухъхъ гимна- 
зисттæ хуыдтой «гомгуыбынтæ» æмæ «хъæддæгтæ»... 
Реалисттæй сæ маст рох нæ уыди, æмæ æрбатымбыл сты хе- 
рыйы алфамбылай, афтæмæй райдыдтой хылкъахæн гимназист- 
тæй. Уыдон дæр сæ рæттæ райхæлдтой æмæ хъахъхъæдтой херы. 
— Мах æй балхæдтам, адде ут! — хъæр сыл кодтой гимна- 
зисттæ. 
— Куыд æй балхæдтат? Мах дæр ахъазын фæнды, — сабырæй 
сæм дзырдтой реалисттæ. 
27 

Дзадтиаты Тотырбег 
— Уæ билеттæ-ма равдисут? — хъæрæй радомдта гимназистты 
«фæтæг». — Нæй уæм æмæ цы равдисат, гомгуыбынтæ! 
— Исай, цæмæ сæм кæсæм? Цæвæм! — фæхъæр ласта хæн- 
къуытæ бурдзалыг реалист саулагъз даргъ фындзджын лæппумæ 
æмæ райхæлдта йæ æрхуы-æргъæвæгджын рон. 
Уæдмæ сæм Габо хæстæг бацыд. «Исай» кæй хуыдтой, уый 
цур æрлæууыд æмæ йæм æдзынæг бакаст. Фæлæ йæ Иссæ нæ 
фæхъуыды кодта æмæ йæ рон райхæлдта, уæлдæфы дзы ацъыл- 
линджытæ ласта æмæ зæгъы: 
— Реалисттæ, размæ! — æмæ гимназистты «фæтæгыл» йæхи 
андзæрста, йæ уæрджыты фæкъæдзгæнæнтæ йын йæ къахфын- 
дзæй бацавта æмæ йæ цæстыфæныкъуылдмæ йæ быны афсæрс- 
та. Уыйфæстæ хъæрахстæй парк ныннæрыди. Чи кæй бырста 
æмæ надта, уый бæрæг дзы нал уыдис. 
«Сæ маст кæрæдзийæ исынц, баиргъæвын сæ хъæуы», — хи- 
нымæры ахъуыды кодта Габо æмæ городовойы хуызæн ныхситт 
ласта уасæнæй. Тыхджын æхситмæ скъоладзаутæ фегуыппæг сты, 
сæ хыл фæуагътой, городовой нæ федта, зæгъгæ, æмæ алчи йæ 
бынаты дзыхълæуд æркодта. Чи та дзы лидзынмæ фæцис. 
— Уæ рæсугъд дарæс рыджы цæмæн змæнтут, лæппутæ? — 
хъæрæй сын уайдзæф кодта Габо. — Ныр лæгтæ куы стут! Кæ- 
рæдзи нæмыны бæсты æндæр истæмæй ахъазут. 
— Бауадз нæ! Нæ маст уал райсæм! — сдзырдта хистæрмæ 
Иссæ, æмæ Габоимæ фемдзаст сты. Лæппумæ хистæр зонгæйы 
хуызæн фæкаст æмæ фефсæрмы, афтæмæй æнцад алæууыд йæ 
разы æмæ зæхмæ каст. 
— Хæст цæуы, бæстæ хæсты цæхæры судзы, сабырдæрæй 
сæм дзырдта хистæр. — Германы кайзер æмæ Уæрæсейы паддзах 
сæрсæфæн тохы бацыдысты. Ныр дыууæ азы адæмы туг лæсæн- 
тæй кæлы... Сымах та херыйыл тох кæнут, кæрæдзимæ лæбурут! 
Æмæ уæм уый худинаг нæ кæсы? 
— Мах хæстмæ нæ уадзынц, — хъæрæй загъта гимназистты 
«фæтæг» — бæрзонд, сырхуадул, бурдзалыг лæппу æмæ Габойыл 
йæ цæстæнгас æрхаста. Хистæр иукъахыг у, уый куы федта, уæд 
æнцад æрлæууыд. 
— Абон уæ нæ уадзынц, уый æз дæр зонын, — сабырæй загъта 
Габо. — Фæлæ райсом сымах хуызæттæ юнкертæ уыдзысты... 
Афицертæ уæ кæндзысты... Æмæ ма æндæр хъæзтытæй равдисут 
уæ арæхстдзинад... 
— Мæнæ ацы гомгуыбынтæ нæуæндаг сты!.. — «фæтæг» Ис- 
сæмæ бакаст. 
Иссæмæ уый хъыг фæкаст æмæ йæ мæстыгæр æрвхуыз цæс- 
тытæ фæдзагъул кодта гимназистмæ: 
— Чи у нæуæндаг? Мах? Афæлварæм-ма уæдæ!.. 
— Афæлварæм! Фендзыстут, тъизгæ-ниугæ лидздзыстут то- 
28 

Æхсаргæрдты зæлланг 
хæй! — ракъæр-къæр кодта «фæтæг», стæй йæ æнгуылдзтæ йæ 
дзыхы афсæрста æмæ фехситт кодта: 
— Гъæй, йæ бæрзонддзинад, императоры улантæ! Уæхи ата- 
кæмæ æрцæттæ кæнут! 
— Реалисттæ, цæттæ ут тохмæ! — Иссæ дæр хъæрæй фæдзырдта 
йе ’мбæлттæм. 
Гимназисттæ æмæ реалисттæ ныхæй-ныхмæ рæнхъытæй ра- 
лæууыдысты, цыма æцæг салдæттæ уыдысты, афтæ. 
Габойы зæрдыл лæууыд, ивгъуыд хуыцаубоны гимназистты 
къорд цыппар реалисты горæтгæрон хъæдрæбын фыднад куыд 
фæкодтой, уый. Реалисттæ сæ маст нæ урæдтой æмæ «цуан код- 
той» изæрыгæтты гимназистты æрцахсыныл. Фæлæ уыдон ныр 
дыгæйттæ-æртыгæйтгæй уынгмæ рацæуын дæр нал уæндыдыс- 
ты. Абон дæр æнæхъæн къласæй иумæ уымæн рацыдысты урок- 
ты фæстæ «Тречы» херыйыл ахъазынмæ. Фæлæ реалисттæ дæр 
бирæ къаддæр нæ уыдысты. Ныр лæууынц ныхæй-ныхмæ, кæ- 
рæдзимæ балæбурынæввонгæй. 
«Буцхаст, бухъзæрдæ гимназистгæ æмæ «гомгуыбынтæ» кæрæдзи 
ныхмæ кæй сты, уый æвзæр нæу, — хинымæры хъуыды кодта Габо. 
Сæ абоны хъазт дæр та хыл расайдзæн, уый йын гуырысхойаг нæ 
уыд. Сæ размæ бацыд, йæ цæстæнгас сыл ахаста æмæ бафарста: 
— Цæттæ стут схæцынмæ? 
— Нæма, «хæцæнгæрзтæ» нæм нæй, — дзуапп радта гимназист- 
ты «фæтæг». 
— Мах цæттæ стæм, нæ рæттæ æмæ нæ къухтæ — нæ хæцæн- 
гарз! — загъта реалистты къорды хистæр. 
— Раст зæгъыс, лæппу! — Габо сразы Иссæимæ æмæ йæхи 
афтæ дардта, цыма йæ никуы федта. — Æхсаргæрдтæ æмæ уæ 
топпытæ нæ хъæуы. Лæгдыхæй хæст! Гъеуый у хъару æвзарæн 
хæст... 
— Нæ, мах æнæ «æхсаргæрдтæй» нæ хæцæм! — фæхъæр ласта 
гимназистты «фæтæг». — Раст нæ зæгъын? Мах хъæддаг сырдтæ 
не стæм. 
— Нæ хæцæм! Нæ хæцæм! — æмдзыхæй ныхъхъæр кодтой 
гимназисттæ. 
— Тæрхъустæ! Лидзгæут уæдæ! — æмхуызонæй ныххудтысты 
æмæ æхситтытæ кæнын райдыдтой реалисттæ. 
— Нæхимæ, улантæ, сырдтимæ афтид армæй хæцæн нæй! — 
хъæрæй загъта гимназистты «фæтæг» æмæ цæхгæр фæзылд, аф- 
тæмæй проспекты ’рдæм фæраст йе ’мбæлтты разæй. 
— Ды сырдтæ кæй хоныс?! — бæзджын хъæлæсæй фæхъæр 
кодта бæзæрхыг саулагъз реалист æмæ фæстæрдыгæй йæхи ан- 
дæгъта гимназистыл, йе ’ккой абадт æмæ йæ æрбырста. 
Иннæ реалисттæ дæр хъæрахст систой æмæ бакалдысты гим- 
назисттыл. Хыл сцырен ис, æмæ чи куыд арæхст, афтæ тымбыл- 
къухæй надта иннæйы. Сæ хъæр æмæ цъæхахст æнхъæвзта пар- 
29 

Дзадтиаты Тотырбег 
чы къуымы. Парчы тезгъогæнджытæ æрбамбырд сты æмæ цы- 
мыдисæй кастысты тохмæ. 
Габо æнхъæл нæ уыдис, хыл афтæ тагъд фемæхсдзæн, уымæн, 
æмæ сæм иурæстæг джихауæй кæсгæ аззад, стæй йæ уасæнæй 
æхситт кæнын райдыдта. Йæ иу къахыл лæдзæджы æнцой с’ 
астæумæ дæр бацыд, фæлæ йæм кæсгæ дæр ничи фæкодта. Га- 
бойы фæндыд Иссæйы хылæй баиргъæвын. Фæлæ уый бæхбадт 
скодта иу тæнтъихæг дæргъæццон гимназистыл, афтæмæй йæ 
тымбылкъухтæй надта, æрчъиаг нæмæгау. 
Уæдмæ проспекты ’рдыгæй фæзындис дыууæ городовойы æмæ 
хылгæнджыты астæу бацыдысты, афтæмæй сыл æхситгытæ кодтой 
сæ тыхджын уасæнтæй æмæ сæ къæхтæй фæйнæрдæм асхуыстой. 
Иргъæвыны хъуыддаджы бацыдысты парчы тезгъогæнæг го- 
рæтæгтæ дæр. 
«Мæгуырыл, дам, дур хæрдмæ тулы», — фæтарст Габо Ис- 
сæйæн, ацы хыл маст куы ракъаха, зæгъгæ, æмæ лæппуйы хыл- 
гæнджыты астæуæй раласта йæ хæдоны æфцæгготæй. Хылæй йæ 
дарддæр ракодта æмæ йæ фæрсы: — Ды, æнхъæлдæн, Плиты 
лæппу дæ? Алыксандры фырт, нæ? Дæ ном Исай хуыйны? 
Иссæ хистæрмæ ницы дзырдта, хæрдмæ йæм скæс-скæс кодта 
æмæ архайдта йæхи атоныныл, цæмæй ма гимназисттæй искæй 
«æрдзæрна» кодтаид. Фæлæ йæ хæдоны æфцæггот ацы къуылы- 
хы къухы куы аззайа, уымæй дæр æдас нæ уыди æмæ æрсабыр. 
— Слюсаревтæм ма вæййыс фысыммæ, Исай? — лæгъз ныха- 
сæй йæ афарста Габо, цæмæй лæппу хылыл мауал хъуыды кæна 
æмæ йæ тæвд «æрынхъиза». 
— О, уыдонмæ, — æнæбары загъта лæппу æмæ та иргъæвæгмæ 
хæрдмæ скаст: — Цæмæй зоныс ды та мæ фысымты? 
— Дæ фыды ’фсымæрæн æз бацамыдтон Слюсаревты, — бынмæ 
йæм худæндзастæй æркаст Габо. — Скъоламæ дæ мах куы рай- 
сын кодтам... Æз Габо дæн, Габо... Уæд æз дæр ахуыргæнæгæй 
куыстон... Æцæг уæд æз дыууæ къахыл цыдтæн. Ферох дæ, фыц- 
цаг хатт горæтмæ куы ссыдтæ æмæ дæ скъоламæ зонгæты фæр- 
цы куыд айсын кодтам, уый? 
Иссæйы цæстытыл ауадысты йæ хæрзгæнджытæ æмæ та скаст 
Габомæ. Лæппуйы зæрдыл æрлæууыд, йæ ахуыргæнæг рæсугъд 
сылгоймагимæ ацы бæрзонд, фæтæнуæхск, саулагъз лæппулæг 
фьщцаг бон куыд фæлмæн ныхæстæ кодта, уый. «Уарзæттæ сты!..» 
— зæгъгæ, Иссæ уæд афтæ дæр ахъуыды кодта. Ныр фефсæрмы 
æмæ йæхимæ æгад æркаст: «Зонгæ хистæры раз хылы бацыд 
бухъхъ гимназисттимæ». Хатыр ракурынмæ дзы хъавыд, фæлæ 
ныхасмæ хистæр фæраздæр æмæ та йæ афарста: 
— Дæ фыд сабыр кусæг лæг куы уыдис, лæппу, уæд ды хыл- 
гæнаг цæмæн разындтæ? — Габо йæ фарсмæ æрбадын кодта Ис- 
сæйы фæйнæг бандоныл æмæ йæ къух лæппуйы уæхскыл æрæ- 
вæрдта, афтæмæй йæ рæвдаугæ йæ дæларм æрбатыхта. 
30 

Æхсаргæрдты зæлланг 
— Нæ, хылгæнаг мах не стæм, — дзуапп радта Иссæ. — Хыл- 
къахæн æдзухдæр гимназисттæ кæнынц... Худынц ныл... Мах цыма 
сæ кæвдæсæрдтæ стæм, афтæ нæ нымайынц... Чи сты сæхæдæг 
та? Тæрхъустæ! Иу хæпп сæм фæкодтай, зæгъгæ, уæд сæ тъизын 
ссæуы, хъæр байдайынц: «Саутæ нæ марынц!..» 
Гадо йæ хъæдын къах йæ иннæ уæрагыл æрæвæрдта, афтæ- 
мæй зæгъы: 
— Уæздæттæ... Кæвдæсæрдтæ... Фæрсаг лæгтæ... Бонджынтæ... 
Мæгуыртæ... Хæххонтæ... Быдирæгтæ... Сау адæм... Урс адæм... 
Цы нæ æрæмысыдысты цардхалджытæ адæмы кæрæдзиуыл ар- 
дауынæн! — стæй арфæй сулæфыд æмæ йæ хауд къахмæ æнæ- 
дзургæйæ нымдзаст, цыма йын искуы айрох, æмæ кæм айрох, 
ууыл хъуыды кодта. 
Иссæ бирæ уарзта фронтæй æрбаздæхджыты ныхæстæм хъу- 
сын æмæ ныр дæр афарста Габойы æфсæрмдзастæй: 
— Бахатыр кæн, хистæр, дæ къах хæсты ахауд. 
— Хæстæй фыддæр ран, мæ хур, — фæлмæн бахудт Габо лæп- 
пуйы цымыдис бафарстмæ æмæ йæм комкоммæ бакаст. 
— Хæстæй фыддæр ран дæр ма исты ис? — афарста Иссæ. 
— Ис, Исай, ис! Фæлæ нæ зонын, куыд дын æй бамбарын 
кæнон? Дардыл ныхас у, æндæр хатт аныхас кæндзыстæм! — йæ 
къух ауыгъта Габо æмæ йæ ныхы хид асæрфта, афтæмæй бакаст 
лæппумæ. 
Иссæ фенкъард, уый фæзынд йæ цæсгомы хаттыл, йæ цæс- 
тæнгасыл фæбæрæг, фæхæрам æм ис, уый: «Чысыл саби ма мæ 
хоны...» 
— Мах дæр дыууæ æмбалæй фæнд кæнæм фронтмæ, — æнкъар- 
дæй æмæ къахæгау загъта Иссæ, афтæмæй бакаст Габойы цæс- 
гоммæ: «Уыныс, цæййас дæн? Хæстмæ хибарæй ацæуын мæ бон у, 
фæлæ мæ нæ исынц. Ды та фронты хабæрттæ мæнæй æмбæхсыс! 
— Фронтмæ ацæуын дæ зæрды ис? — ахуыргæнæг мæсты цæс- 
тæнгасæй сбарста Иссæйы сæрæй къæхты бынмæ, — немыцаг кай- 
зер æмæ Уæрæсейы паддзах Никъойы хæстмæ? 
— О! — рæвдз дзуапп радта Иссæ. — Ирон æфсæддон брига- 
ды салдæттимæ цыдыстæм. Вагæтты бын сусæгæй нæхицæн 6ы- 
нæттæ дæр скодтам. Фæлæ нæ чидæр банымыгъта æмæ нæ пъæ- 
лицæйæгтæ вагоны бынæй нæ хъустæй раластой... Вагзалæй дард- 
дæр нын ацæуын нæ бантыст. Афонмæ хорзæхтæ райстаиккам. 
— Хорзæхтæ, зæгъыс, Исай? — йæ хъæлæсыдзаг бахудтис 
Габо æмæ лæппуйы уæхск æрхоста: — Ирон бригадыл цы æрцыд, 
уый нæ фехъуыстай? 
— Нæ фехъуыстон... Цы кодтой? — сонтæй афарста Иссæ. 
— Фронтмæ дæр нæма ахæццæ бригад, афтæмæй йæ сау дæ- 
рæн ныккодтой... Цæфтæ æмæ мæрдтæ бирæ... 
Æвирхъау ног хабар фехъусгæйæ Иссæ джихауæй аззад. Йæ 
цæстытыл ауад бригад æрвитæн боны митинг. Дзæуджыхъæуы 
31 

Дзадтиаты Тотырбег 
Апшероны аргъуаны фæзмæ уыцы бон æрæмбырд бирæ адæм. 
Æппæты астæуæй рæнхъытæй лæууыдысты сæхи дарæсы брига- 
ды ног салдæттæ — æвзаргæ ирон фæсивæдæй дыууæ мины. Ми- 
тинджы ныхасгæнджытæ кæрæдзи ивтой, афтæмæй сæ иуæй 
иннæ хъæрдæрæй æмæ карздæрæй дзырдта. 
— Габо, бахатыр мын кæн: дæ къах уæдæ хæсты нæ ахаудта? — 
афарста Иссæ. 
— Паддзахы ныхмæ хæсты, — æргом дзуапп радта Габо. — 
Воздвиженскы фидары... Мах уым æндæр хæсты бацыдыстæм 
æппæт бригадæй дæр. 
Иссæйы уæнгтæ Габойы ныхæстæй ауазал сты æмæ базыр- 
зыр кодтой: 
— Паддзахы ныхмæ хæст? Ахæм фронты кой нæ фехъуыс- 
тон... Ахуыргæнджытæ нын уый тыххæй ницы дзырдтой... Газет- 
ты дæр ахæмæй ницы уыдис... 
— Ис ахæм фронт, Исай, ис! — æнæгуырысхойæ дзуры Габо. — 
Ног фронт дæр нæу. 1905-æм азы æгасæй дæр Уæрæсе ахæм 
фронт уыдис, уый зоныс? Сæрибарыл тохы фронт... Кусджытæ 
æмæ зæхкусджыты бартыл тохы фронт! Ныр та — империалис- 
тон хæсты ныхмæ тохы фронт! 
Габойы ныхæстæ Иссæйы зæрдæйы зынг сцырен кодтой, æвæц- 
цæгæн, сæ арф мидис сын кæй не ’мбæрста, тьшгдæр уымæн. Скъо- 
лайы ахæм ныхæстæ фехъусæн нæ уыдис... Ахуыргæнæн чингуьпы, 
стæй газетгы æмæ журналты дæр сæ никуы бакаст... Цымæ цæуылнæ? 
Мин фарстайы сæнкъуысын кодтой реалисты сæры магъз æмæ 
цыбæлæй касти Габомæ: «Цы ног хабæрттæ ма радзурдзæн?» 
Габо æмбæрста лæппуйы зæрдæйыуаг æмæ дзырдта дарддæр: 
— Æндæр хæст, адæмы бартыл хæст кæд райдайдзæн, зæгъгæ, 
уый базонын дæ фæнды, Исай? Æмæ дын дзуапп дæттын: рай- 
дыдта! Парахатæй нæма, фæлæ райдыдта, байгом адæмы сæриба- 
радыл хæсты фронт. Йæ «дзывылдар» æртахт! Ахæм ныхас ни- 
куы фехъуыстай? Нæ хæхты хуым кæнын райдайынц, уалдзæ- 
джы дзывылдар куы æртæхы, уæд... Æмæ ирон æфсæддон брига- 
ды растад уыд адæмы бартыл тохы фронт байгом кæныныл тохы 
фыццаг «дзывылдартæй» иу. Афтæ, афтæ, мæ хур! Мæ зæнг дæр 
уым, уыцы фронты ахауд мæнæн. 
— Æппæт бригад дæр растад? Дыууæ мин æфсæддоны бунт? — 
джихауæй аззад Иссæ. 
— О, дыууæ мин æфсæддоны схæцыдысты сæ бартыл æмæ 
адæмы бартыл. Воздвиженскы фидарæй райхъуыстысты сæ фыц- 
цаг гæрæхтæ. Æцæг уый «бунт» нæ, революцион тох хонынц. 
Куыд рауад æмæ цæуыл банцад ацы истори, зæгъгæ, уымæй дæр 
мæ фæрсдзынæ, нæ? 
— Бафæрсдзынæн, стæй дæм зæрдиагæй дæр байхъусдзынæн, 
мæ хистæр, — Иссæ йæхи æрцæттæ кодта Габомæ лæмбынæг бай- 
хъусынмæ. 
32 

Æхсаргæрдты зæлланг 
Габо бæстонæй дзырдта, ирон æфсæддон бригады салдæттæ 
цы трагедийы бахаудтой Воздвиженскы фидары 1916-æм азы 
сæрды, уый бæлвырддзинæдтæ. 
— О, æмæ дын иу сæумæрайсом, — дзырдта Габо, — салдæттæ 
раздæрау цæрдæг нæ рагæппытæ ластой сæ хуыссæнтæй, ничи 
сæ тырныдта йæ дарæс скæнынл дæр, не згъордтой хихсæнтæм 
дæр. Дзæнгæрджыты зæланг цыма нæ хъуыстой, сæхи афтæ дард- 
той. Чи даста йæхи бæрæгбонхуыз сабыргай, чи æмпъызта йе 
скъуыд дарæс, чи та сæрфта йæ дзабыртæ. 
Радгæс афицер фæдисы уадæй згъордта иу къазармайæ ин- 
нæмæ. Фæлæ йæ салдæттæ ницæмæ дардтой, рапорт дæр ын ничи 
лæвæрдта. Взводты командиртæ хъæр кодтой: «Встать!» Фæлæ 
сæм хъусæг нæ уыдис. 
Афицер мæстæй тъæпп хаудта, фæлæ йæ бон ницыуал уыд 
æмæ уæд фæстагмæ æнæбары лæгъстæхуызæй бафарста: 
— Цы уыл æрцыд, салдæтгæ? Цы домут, уæд та уый зæгъут? 
— Хæстмæ нæ цæтгæ кæнут, фæлæ хæцæнгарз цæстæй дæр 
нæ федтам, — уæллаг хуыссæнæй йæм сабырæй æрдзырдта Габо: — 
Раттæнт нын хæцæнгæрзтæ... 
— Фистæг æфсадмæ мах цæмæн ракодтат? Ирæттæ саргъы- 
бæхтыл райгуырдысты æмæ нæ арвитут бæхджын æфсадмæ, — 
загъта йын Габойы сыхаг иннæ салдат дæр. 
— Афтæ, афтæ, господин афицер, — алы къуымтæй æмхъæлæ- 
сæй схор-хор ластой салдæттæ: — Хæцæнгæрзтæ! Бæхтæ! Уæлæйы 
дарæс!.. Нæ домæнтæ хицæуттæн фехъусын кæн!.. 
Афицер йæ хъустыл фæхæцыд æмæ къазармайæ рагæпп лас- 
та, цыма цæхæр арты астæуæй лыгъди, афтæ рæвдз. 
Фæссихор командиртæ къордгæйттæй зылдысты къазарматыл 
æмæ домдтой: 
— Раттут змæнтджыты! Зæгъут бунтгæнджыты!.. 
Салдæттæ сын æмхъæлæсæй дзуапп радтой: 
— Нæйнæм «змæнтджытæ». Æмхуызонæй домæм рæстдзинад!.. 
Æртæ боны фæцархайдтой афицертæ æмæ инæлар «бунт» са- 
разæг «змæнтджыты» ссарыныл, фæлæ сæ къухы ницы бафтыд. 
Цыппæрæм бон радгæс афицер, иу бурдзалыг коса булкъон 
бардзырд ратта хæринаггæнджытæн, зæгъгæ, «бунтгæнæг» сал- 
дæттæн хæринаг ма раттут, цалынмæ «змæнтджыты» нæмттæ 
зæгъой æмæ ахуыртæм цæуын райдайой, уæдмæ. Салдæттæ дын 
уый базоной! Рацахстой булкъоны, байстой йын йæ хæцæнгарз, 
ракодтой йæ кæртмæ æмæ йæ ахъаззаг фæнадтой, афтæмæй йæ 
лазаретмæ баппæрстой. Уыйфæстæ æмхуызонæй бацыдысты хæ- 
ринаггæнæнтæм æмæ радомдтой сæ хæлц... 
Фæссихор бригады салдæттæ къордгæйттæй бадтысты сæ къа- 
зарматы уæрæх æмæ бæрзонд гæрæнæй æхгæд кæрты. 
— Æрбацæуынц! Уæхи хæцынмæ бацæттæ кæнут! — фæцыд 
салдæттæй кæйдæр æнуд хъæр. 
’А Дзадгиаты Тотырбег 
33 

Дзадтиаты Тотырбег 
Салдæтгæ æмхуызонæй æваст фæкастысты дуæртты ’рдæм æмæ 
федтой: комкоммæ сæм рæнхъьггæй цыдысты схæцынæввонгæй бирæ 
салдæттæ, дыууæ ротæйы бæрц. Сæ топпытыл конд æрттиваг дже- 
богъты цыргь фындзтæ размæ барæхойынæввонгæй дардтой, цыма 
фыдызнагыл атакæйы цыдысты. Цæмæй ныфсхастдæр уой, уый 
тыххæй барабантæ хойгæ сæ разæй цыдис цалдæр салдаты. Æппæ- 
ты разæй та — сæ зонгæ, коса булкъон æхсаргардæлвæстæй. 
Ирон бригады салдæттæ фыркатайæ джихауæй кæсгæ азза- 
дысты. Фæлæ сæ тарст бирæ рæстæг нæ ахаста. Уайтагъд рай- 
хъуыст кæйдæр тыхджын æмæ ныфсджын хъæлæсæй къаманды: 
«Сæ хæцæнгæрзтæ сын байсæм!..» Уæдмæ гæрæны сæрæй дæр 
ныхъхъæр кодта хъахъхъæнæг: «Къазарматыл рæхыс æрбавæрд- 
той бæхджын æфсæддонтæ!..» 
«Бунтгæнджытæ» бамбæрстой, уынгæджы бон сыл кæй æркод- 
та, уый æмæ фестадысты, фæрсæй-фæрстæм æнгом рæнхъытæй 
ралæууыдысты æмæ сæ алчи йæ хъамайы фистоныл æрхæцыд, 
хæцæнгарзæй сæ æндæр никæмæ ницы уыдис. Фæлæ уæддæр 
æмкъахдзæфæй рараст сты æмæ сæ риутæ комкоммæ хастой цыргъ 
джебогътæм, афтæмæй цыдысты лæбурджыты ныхмæ. Салдæттæ 
радыгай хъæрæй дзырдтой, чи сæм бырста, уыдонмæ: 
«Æфсымæртæ, кæмæ сарæзтат уæ джебогътæ?! Цы уын ра- 
кодтой æвзæрæй уæхи хуызæн салдæттæ, уе ’фсымæртæ?!.» 
Кæрæдзимæ лæбурæг салдæттæ иу-дæс-фынддæс сардзины 
бæрц куы баввахс сты, уæд коса булкъон лæмбынæгдæр бакаст 
хъаматы фистонтыл хæцæг хæххонтæм. Сæ уындæй сын фæтарст 
æмæ къаманды радта: «Ротæ, æрлæуу!» 
Джебогъджын салдæттæ къамандымæ сæ къæхтæ æмцæф 
æркодтой дойнагдурæй астæрд кæрты æмæ сæ бынæтты сагъдау 
аззадысты. Уыйфæстæ булкъон фæзылд ирæтты ’рдæм æмæ йæ 
æхсаргардæй æртхъирæнгæнгæйæ йæ хъæлæсыдзаг ныхъхъæр 
кодта: «Ацæут уæ къазарматæм! Ныццæгъддзынæн уæ!» 
Фæлæ йæ ирæттæ цыма нæ фехъуыстой, афтæ хъаматæ сæ 
кæрддзæмтæй фелвæстой. Хъама кæмæ нæ уыд, уыдон та райс- 
той михтæ. 
Булкъон «æхсут бунтгæнджыты», зæгъгæ, ахæм къаманды 
раттынмæ йæ дзых куыд фæхæлиу кодта, афтæ йын салдæттæй 
чидæр тымбылкъухæй йæ уадулы цæхæр акалдта. Булкъон иуварс 
асхъиудта æмæ дуртыл йæ «цæлхъ» фæцыд. «Бунтгæнджытæ» 
балæбурдтой сæ ныхмæ лæууæг салдæттæм æмæ сын сæ хæцæн- 
гæрзтæ истой. Уыдон дæр æхсын райдыдтой. Æмгуыппæй гæ- 
рæхтæ арыдтой уæлдæфы. Цыргъ хъаматæ æрттывтой хурмæ. 
Хæсты бацæуæг салдæтты сæрмæ бæзджынæй-бæзджындæр бадт 
топпыхосы фæздæг. Дойнагдурæй астæрд кæрт амæст тугæй. 
Æвæццæгæн, ацы тугуарæн хæст дзæвгар ахастаид. Фæлæ мæнæ 
гæрæхтæ æмæ цæфты уынæргъыны астæуæй райхъуыст кæйдæр 
ныфсхаст хъæр иронау: 
34 

Æхсаргæрдты зæлланг 
— Фæстæмæ! Ныууадзут æфсымæрмарæн хæст! Фæстæмæ! 
Ирæттæ хъæр айхъусгæйæ æвиппайды фæуагътой сæ тох, æмæ 
сæ цыма тыхджын уылæн ассывта, афтæ æмхуызонæй фæстæр- 
дæм агуылф кодтой. Тох куыд æвиппайды райдыдта, афæ тагъд 
фемыр. 
Фæстæмæ чи фæкасти, уыдон ауыдтой, бæхджын æфсæдты 
полкъ къазарматы уæрæх кæртмæ хæрдмæ гæрæхтæгæнгæ дуæрт- 
тыл куыд бырста, уый. «Бунтгæнджытæ» къордгæйтгæй фæпырхы- 
тæ сты æмæ, кæмæн куыд амал уыдис, афтæ йæхи æфснайдта: 
иутæ лæгæрстой къазарматæм æмæ дуæрттæ сæ фæстæ æхгæд- 
той, иннæтæ калдысты кулдуæртты ’рдæм... Иу-цалдæр сæдæ сал- 
даты та рафсæрстой хъазахъхъæгты æхсæнты æмæ агуылф код- 
той фидары хуссарырдæм, Аргуны хъæды бамбæхсынмæ... 
Иæхи æмæ йе ’мбæлтты æвирхъау трагеди дзургæйæ Габойы 
цæстытыл ногæй ауадысты йæ зынгхуыст хæлæрттæ, æмæ йæ 
зæрдæ сынкъуыст, йæ хид акалд, æмæ йæ цæстысыгтæ нал бау- 
рæдта, афтæмæй йæ ныхас фæсыкк. Суынгæг лæппуйы зæрдæ 
æмæ йæхи бæлæсты цъуппытæм кæсæг скодта. Фæлæ сæ æмы- 
рæй бадт бирæ нæ ахаста. 
Габо фыццаг йæ цæстытæ асæрфта, стæй та йæ къухмæрзæн 
йæ фæтæн ныхыл æруагъта, афтæмæй загъта: 
— Æз баззадтæн цæфтæ æмæ мæрдты æхсæн хуысгæйæ кæрты 
астæу... Мæ зæнг уым ахаудта, къазармайы кæрты æмæ сыстын 
нал бафæрæзтон... Хистæр санитар, бæрзонд, къæсхуыр зæронд 
салдат мæ цуры æрлæууыд æмæ æрфыгæлхынцъæй йæ цæстæнгас 
ахаста зынгхуыст æмæ цæф салдæттыл, цæуылдæр арф ахъуыды 
кодта, стæй хъæрæй загъта: — Кæм дæ, кæм, рæстдзинад? 
— Æмæ, æцæг, кæм ис рæстдзинад, афтæ зын ссарæн у? — 
афарста та Иссæ, цыма йын Габо абон æндаф дуне байгом кодта, 
ахæм хуызæй. Габо дзуапп нал радта фарстаен, уадз æмæ лæппу 
йæхæдæг ахъуыды кæна, цы хабæрттæ йын фæкодта, уыдоныл, 
зæгъгæ, æмæ сыстад, йæ сæрджын лæдзæг йæ дæларммæ сарæз- 
та æмæ цæуынхъусæй загъта: 
— Ды та мын хæстмæ бархийæ лидзынмæ хъавыс. Кæй сæ- 
рыл? Цæй фæдыл? Нæ тугцъирты бахъахъхъæнынмæ! Дæ фыды 
марджытæ бацыдысты кæрæдзи ныхмæ хæсты... Уадз æмæ бын- 
дзагъд фæуæнт! Дæ ахуыры кой кæн! Æндæр хæст, адæмы бар- 
тыл хæст куы райдайа, буржуйты цæгъдæн бонтæ куы ралæууой, 
уæд дæ хъару æмæ дæхæдæг! — Габо йæ иунæг къахæй мæсты 
къахдзæфтæгæнгæ араст йæ лæдзæджы æнцой. 
Лæппу бæстонæй нæ бамбæрста, хистæр цавæр «æндæр хæст»-ы 
кой кодта, уый æмæ ма йæ афæрсынмæ хъавыдис. Фæлæ йæм 
Габо нал фæлæууыди, кæйдæр фенынмæ атагъд кодта. 
Иссæ дæр фестад, иудзæвгар лæугæйæ аззад, афтæмæй каст 
Габойы фæстæ. Паркмæ ног æрбацæуæг лæгтимæ хистæр куы 
Спхиу ис, уæд Иссæ дæр йæ уæззау хъуыдыты мæцгæйæ рараст 
35 

Дзадтиаты Тотырбег 
йæ фысымты ’рдæм. Афтæ йæм фæкаст, цыма абон ракаст йæ 
цæстытæй æмæ дунейыл цы цæуы, уый æцæгæй æмбарын бай- 
дыдта. А изæр кæнæ та райсом йе ’мгæрттæн стыр дисæн кæй 
радзурдзæн, ахæм хъуыдытæй ныр дзаг уыд йæ сæр: «Габо иу 
мæнг ныхас дæр нæ загьта! Габо цард хорз æмбары... Болыые- 
виктæ кæй хонынц, Габо, æвæццæгæн, уыдонæй у...» 
Цыппæрæм сæр 
Йæ дысоны фынтæй Иссæйæн райсомæй дæр йæ сæр дзæ- 
гьæлтæ кодта, йæ уæнгтæ нымпылдысты, æмæ йын афтæмæй 
экзаментæм цæуæн кæй нæ уыдис, уый æмбæрста. Мартъийы 
сæууон уæлдæфы атезгъо кæнынмæ райста йæхи, фыдфынтæ кæд 
æрбайрох уаиккой, зæгъгæ, паркмæ. 
Хуры тынтæ хъазыдысты урссæр хæхты цъуппытыл. Арвы- 
комæй улæфыд хъарм уддзæф æмæ рæвдыдта къуыбарæфтауæг 
бæлæсты. Малы сæхи надтой цалдæр урс хъазы æмæ-иу сæ даргъ 
рæсугъд уачъитæ Иссæйы ’рдæм æнæрвæссонхуызæй раздæхтой, 
афтæмæй-иу бауасыдысты: «Хъырри, хъырри, цы нæм нымдзаст 
дæ? Цу дæ фæндагыл!» Иннæрдыгæй-иу йæ размæ расенк лас- 
той алыхуызон ахорæнтæй нывæфтыд мæлхъытæ æмæ-иу сæ 
рæсугъд уындæй æппæлгæ йæ разæй асирдтой. Уалдзыгон Терк 
дæр скъæфта йæ лакъон уылæнты хуыртыл пырхкалгæ хиды 
бынты æмæ тагъд кодта быдыртæм. 
Иуафон уæлвæзæй ныййазæлыдысты стыр аргъуаны бирæ 
дзæнгæрджытæ. Уайтагъд сын бахъырныдтой горæты иннæ ар- 
гъуантæ дæр — фыццаг Ирыхъæуы æмæ Апшероны аргъуантæ. 
Уыдон фæстæ сæрдиаг кодтой къаддæр аргъуантæ дæр, къæбы- 
латæ стыр куыйты къæу-къæу ниудмæ куыд фембу кæнынц, афтæ. 
Ныйилæлæй ластой заводты гудоктæ дæр æмæ сæ чъизи æнуд 
цехтæм сидтысты кусджытæм. Æдзæмæй лæууыд æрмæст Терчы 
былгæрон Сунниты мæзджыт æмæ сæууон хуры тынтæм тавта 
йæ сызгъæринæфтыд коцоратæ. 
Аргъуанты аллайæ æмæ гудокты æмбуйæ лæппуйы сæр тынг- 
дæр разылд, æмæ йæ армытьæпæнтæй йæ хъустæ амбæрзта, аф- 
тæмæй былгæрон æрлæууыд æмæ Терчы уылæнтæм ныккаст. Йæ 
сæры рыст æмæ йæ арвистон хъуыдыты уæзæй тыхсти. 
«Сылгоймæгты карз æлгъыст: «Мæ фыдфын — дæ хай», 
зæгъгæ, уый мæныл æрцыд», — хинымæры ахъуыды кодта лæп- 
пу æмæ та йæ фынтæ йæ цæстытыл уадысты. Реалон скъолайы 
5-æм къласы ахуырдзауæй динамынды истори зонынæй цас домд- 
та, уый Иссæ афтæ лæмæгъ нæ зыдта. Фæлæ дзы сауджын-ахуыр- 
гæнæг разы рагæй нæ уыдис æмæ йæм рæстмæ хъусгæ дæр нæ 
кодта, афтæмæй-иу былалгъæй мæстæймарæгау сдзырдта: «По- 
ложим, что так». Гъемæ йæ ацу æмæ ды бамбар, цы зæгъынмæ 
36 

Æхсаргæрдты зæлланг 
хъавыди сауджын тарæрфыгæй, уый! Иссæ-иу цалынмæ иннæ зын 
фарстайæн дзуаппыл хъуыды кодта, уæдмæ динахуыргæнæг сау- 
джын йе ’нгуылдзтæй аных-аных кодта йæ хъуынджын боцъо. 
Дзуапдæтгæйæ-иу лæппу куы фæкъуыхцы, уæд-иу мæстæй йæ 
цæстытæ ацъынд сты æмæ-иу уæд кълас цыдæр æнахъинон урс 
мæргътæй айдзаг, сæ пæр-пæрæй хъустæ зæлланг кодтой. Хатт 
та-иу цъæх мигъæй февзæрдысты уæйгуыты хуызæн барджытæ 
æмæ-иу цæхæркалæг æфсургътыл йæ разы æркафыдысты. Хъус- 
тыл-иу ауад сæ сыбар-сыбур: «Мæнæй дæ фæрсы динамонæг, мæ 
ном зæгъ!» Æмæ кæй зæрдыл балæууыдаиккой, сауджын-иу æнуд 
хъæлæсæй хъарæггæнæгау цы æрымысгæ историтæ æмæ дина- 
монджыты кой кодта, уыдонæн се ’ппæты нæмттæ! Иухатт та 
сауджын ссыгъта йæ будсудзæн æмæ йæ фæздæгкалгæ бадардта 
лæппуйы фындзы бынмæ, афтæмæй йæ афарста: «Зæхх цæуыл 
лæууы?» Будсудзæны фæздæгæй фенуд лæппу æмæ фехъал. Йæ 
цæстытæ аууæрста æмæ ракаст. Къаннæг уаты — йæхæдæг иунæ- 
гæй. Зæдтæ æмæ дуæгтæ сауджынимæ уæлдæфы атадысты. Афы- 
нæй та фæстæмæ. Лæууы къласы сау фæйнæджы раз æмæ йæ 
сæр зилы, афтæмæй кæсы фæйнæгыл урс мелæй латинаг дамгъæ- 
тæй фыст хъуыдыйадмæ. Йæ чысыл стъолы фарсмæ бады фран- 
цусаг æвзаджы ахуыргæнæг, йæ фысым, рæсугъд сылгоймаг — 
Слюсарева. Йæ зæлдаг урс къабайы фæдджитæ пъолыл æнцадыс- 
ты, йæ хæрзконд гуыр фæтæн сау ронæй æлвæст, афтæмæй йæм 
комкоммæ касти йæ пæлæхсæрттæ къленц худы бынæй. Йæ хин- 
гаст, фæлæ хурау тæмæнтæ калæг цæсгомыл рахатæн уыдис, хи- 
нымæры цы хъуыды кодта экзамендæттæг лæппуйы тыххæй, уый: 
«Нæ, мæ фæндиаг хорз нæ бадардтай дæ зæрдыл, ахуырдзау, 
францусаг æвзаджы грамматикæйы домæнтæ». Иссæ та хинымæ- 
ры хъуыды кодта: «Хуым дзы кæнын дæ францусаг граммати- 
кæйы зына-нæзына фездухæнтæй! Фæлтау мæ бафæрс номдзыд 
францусаг фысджыты романтæй... Виктор Гюго... Оноре де Баль- 
зак... Анатоль Франс...» Йæ цæстытыл ауад Виктор Гюгойы сныв- 
гонд лæппу — Гаврош, æмæ ахъуыды кодта: «Гаврошы уавæрты 
куы бахауин, уæд æз та цымæ куыд сарæхсин?» Йæ фын æй 
фæхаста стыр горæтыл æвирхъау хæсты цæхæрмæ. Æрвнæрæгау 
гуыр-гуыр кодтой сармадзантæ. Сыгъдысты хæдзæрттæ æмæ гы- 
бар-гыбургæнгæ хæлдысты. Знæгтæй фæтарст æмæ иу хæдзары 
аууон амбæхст... Къулыл сæмбæлд æмæ арвау ферттывта сарма- 
дзаны нæмыг. Къул базгъæлæнтæ æмæ йыл ракæлы... Иссæ фес- 
хъиудта йæ хуыссæны. Бæстæ сабыр. Уат — талынг. «Æнæрай 
фæу, мæ фын!» 
Цас та афынæй уыдаид, чи зоны. Фæлæ лæууыд машинисты 
бынаты цъæхбын комбинезоны æмæ скъæрдта, рагæй кæмæ бæл- 
лыд, ахæм паровозы. Йæ фæздæг арвыл æмбæлд æмæ йæ дымгæ 
фæстæмæ скъæфта, афтæмæй фæздæг мигъау уæлдæфы тадис 
даргъ поезды вагæтты сæрмæ. Поезд цыдис хæрды цавæрдæр 
37 

Дзадтиаты Тотырбег 
æнахуыр дард бæстæйы фæндагыл, æмæ паровоз тыхулæфт код- 
та. Мæнæ фæндагыл йæ размæ февзæрд йæ зынгхуыст фыд æд 
уæрдон. Дзыхълæуд æркодтой поезд дæр æмæ уæрдон дæр. Фыд 
уайдзæфгæнæгау бакаст йæ фырты мазутæй ахуырстытæ цæс- 
гоммæ. Фæстагмæ йæм лæппу сдзырдта: «Баба, кæдæм цæуыс? 
Дæ хæдзар дæ рох фæцис?» Фыд гуыффæйы æвæрд гутонмæ 
къухæй ацамыдта æмæ йæм дзуры: «Æз — хуым кæнынмæ! Зæхх 
ныр мах у, уый нæ фехъуыстай?.. Фæлæ ды мæ фæдзæхст цæ- 
уылнæ сæххæст кодтай? Ахуыр цæуылнæ кæныс? Паровозы цы 
бабырыдтæ?» — æмæ йæ фыртмæ фыд дзомсæй февзыста. Лæппу, 
мæ сæрыл цæф ма æруайа, зæгъгæ, йæ къухтæ куыд фæхъил кодта, 
афтæ фехъал. Цæстытæ аууæрста æмæ фæйнæрдæмыты акаст. 
Уалдзыгон хур йæ фыццаг цæхæрæй тын банывæста рудзын- 
гæй астæуккаг къулмæ. Хуры тын æрттывта алыхуызон ахорæн- 
тæй. Хъæумæ цæуынæн мын æрæджы кæны, зæгъгæ, лæппу фес- 
тад, рахызти йæ хуыссæнæй æмæ йæ цола уæнгтæ айвæзтытæ 
кодта, стæй йæ боныгмæ æркаст. Хинымæры загъта: «Мæ фыд 
мæм дзомсæй дзæгъæлы æвзыста. Æцæг куы рацæуид мæрдтæй, 
æмæ куыд ахуыр кæнын, уымæй ахуыргæнджыты куы афæр- 
сид... Фондз азы цас чингуытæ бакастæн, уый дæр куы базонид... 
Дисы бацæуид, æмæ зæгъид: «Фондз къласы фæдæ?.. Уæрдо- 
ныдзаг чингуытæ бакастæ?.. Кæд дын бантыст уыйбæрц? О, 
афицер мын суай, афицер!» «Ныр мæ фыд æгас куы уаид, — 
ахъуыды кодта Иссæ, — уæд æй æз ахъæбыс кæнин, баба... Ин- 
женер! Гъеуый хъуыддаг у! Фæндæгтæ æмæ хæдзæрттæ араз- 
дзынæн...» 
* * * 
Дуар æрбахостæуыд, æмæ уатмæ æнкъардхуызæй æрбахызт 
Нинæ. 
Чызг уаты астæу æрлæууыд æмæ Иссæмæ бакаст: 
— Исай, кæркуасæнты цæуынмæ куы хъавыдтæ хъæумæ æмæ 
ма хурскастыл дæр ам куы дæ... Дæхи ахс. Мæ мад дæумæ кæсы, 
аходæн цæттæ у... 
Чызгмæ иу каст фæкодта Иссæ æмæ йæ боныг фæстæмæ стьолы 
лагъзы бавæрдта. Сыстад æмæ дуары ’рдæм цæугæйæ загъта: 
— Нинæ, цом фæкæс мæм чингуытæ равзарынмæ. 
Дыууæйæ дæр бацыдысты, хæдзарон библиотекæ цы уаты 
уыдис, уырдæм æмæ кастысты уагыл æвæрд бирæ чингуытæм. 
Лæппу æнкъард æмæ хатыркурæджы цæстæнгасæй фæкаст 
чызгмæ æмæ загъта: 
— Ацы сæрд дæр та мæн нæ равдæлдзæн Цъæймæ демæ ацæ- 
уынмæ. Ма мæм фæхæрам у, Нинæ. 
Чызг фенкъард, фæлæ дзургæ ницы скодта, йæ къухæй æрхæ- 
цыд лæппуйы рæмбыныкъæдзыл рæвдаугæ. 
38 

Æхсаргæрдты зæлланг 
Иссæ йæм нæ фæкаст, афтæмæй йæ цæстæнгас ахаста чингуы- 
ты рæнхъытыл. Йæ къухмæ дзы иу райста æмæ зæгъы: 
— Лев Толстойы «Хаджи-Мурат». Иу хатт ма йæ хъуамæ ба- 
кæсон, мæ зæрдæмæ тынг цæуы! — чиныг иуварс æрæвæрдта 
æмæ Нинæмæ бакаст: — Ды Толстойы фылдæр уарзыс æви Баль- 
закы? 
Нинæ цонг суагьта, æрхæндæгæй азылд иннæрдæм æмæ æрлæу- 
уыд уаты астæу, æндæр цæуылдæр хъуыдыгæнгæйæ æдзынæг 
каст Иссæйы бæстон архайдмæ. Фарстæн дзуапп нæ радта, фæлæ 
бустæгæнæгау сдзырдта: 
— Хуым кæнынмæ цæуыс æви романтæ кæсынмæ, господин 
реалист? Дысон мемæ концертмæ дæр куынæ ацыдтæ, нæ мæ 
æвдæлы, райсом кæркуасæн афон цæудзынæн хъæумæ, зæгъгæ. 
Сайæгойæ дæ куынæ зыдтон, Исай... Зымæджы мын ныфс ба- 
вæрдтай, сæрды дын Цъæйы ком фенын кæндзынæн, зæгъгæ. 
Ныр та зæгъыс: «Цæуын хуым кæнынмæ, æмæ сæрддæргъы бы- 
дыры куыст кæндзынæн». Куыд дæ æмбарон?.. 
— Æз æнцон æмбарæн дæн, Нинæ. Зæххытæ уарынц хъæуты. 
Зæххы хай куынæ райсон æмæ йæ куынæ бакусон, уæд мæ би- 
нонтæ цæмæй цæрдзысты. Дæуау мæнæн горæты хæдзар нæй, 
мæ мад мызд нæ исы... 
— Махмæ цæрдзынæ, — къæмдзæстыгæй, фæлæ æргом загъта 
Нинæ. — Змæст рæстæг у, æмæ нæ хæдзарæй куынæ фæцух уаис, 
уый мæ фæнды, Исай. 
Лæппу фæуагъта чингуытимæ архайд æмæ чызгмæ хæстæг 
æрлæууыд. 
Чызг ын йæ уæхскыл йæ къух рæвдаугæ æрæвæрдта, бакаст 
ын йе стыр сау æрфгуытæм æмæ йæ æрвхуыз цæхæр цæстытæм: 
— Мæ мады дæр афтæ фæнды... 
— Æмдзырд бакодтат дæ мадимæ? Бузныг, Нинæ, дæ уæздан 
ныхасæй! — лæппу йæ къух чызджы фæлмæн урс къухыл æрæ- 
вæрдта йæхи уæхскмæ æмæ йын бакаст йæ хæрзконд гуырмæ. — 
Хъæумæ мын æдзæугæ нæй. Уæдæ мæ бæсты чи бакусдзæн? 
Экзаментæ дæр раздæр уый тыххæй радтон... Стæй дын, раст 
куы зæгъон, уæд мæнæй Шекспиры Ромео нæ рауайдзæн, ды та, 
Нинæ, Джульеттæ нæма дæ. Айрæзæм уал. 
Чызг фембæрста, йæ сусæг хъуыды æгæр æргомæй кæй загъ- 
та, уый æмæ чингуыты ’рдæм цæхгæр фæзылди, райста Пушки- 
ны уацмысты том æмæ йæ Иссæмæ радта, афтæмæй зæгъы: 
— «Евгений Онегин»-ы ма иу хатт бакæс. Æз æй цалдæр касты 
бакодтон, фæлæ дзы нæ хъыг кæнын. 
— Уый мæхи хъуыдыйы дæр уыдис, — зæгъгæ, Иссæ чиныг 
райгом кодта æмæ йæм каст. Фæлæ йæм йæ рæнхъытæ зынгæ 
дæр нæ кодтой — хъуыды кодта йæ фысымтыл. Чызджы мад йæ 
ахуыргæнæг, чызг йæхæдæг — гимназисткæ. Иссæ горæтмæ куы 
ссыдис фыццаг аз ахуыр кæнынмæ, уæд æй Слюсаревтæ суазæг 
39 

Дзадтиаты Тотырбег 
кодтой. Мад ыл тагъд фæцахуыр, æмæ кæрæдзи бамбæрстой лæппу- 
имæ. Фæлæ чызг æндæрхуызон цæстæй каст Иссæмæ. Уырыссагау 
дзурынмæ ирон хъæууон лæппу дæсны нæ уыди райдианы, æмæ-иу 
ыл чызг æргомæй худти. Уый Иссæмæ хъыг куъшнæ кастаид, æмæ- 
иу æм мæсты кодта, фæлæ йæм ницы дзырдта. Чызг æй сусæгæй 
хуыдта «злой чеченец», æгæр мæсгыгæр кæй уыд, уый тыххæй. Нинæ 
раздæр йæ сæр бæрзонд дардта Иссæйы раз, уымæн æмæ ахуыргæ- 
нæджы чызг бирæ фылдæр бакаст чингуытæ, ахуырмæ дæр — зæр- 
дæргъæвд. Йæ зонындзинæдтæм ын лæппу хæлæг дæр кодта æмæ 
йын-иу йæ мады афарста: «Æз дæр искуы Нинæйы бæрц базондзы- 
нæн?» Йæ хæлæгдзинад-иу хатг хæраммæ дæр рахаста, æмæ-иу 
сфæнд кодта æндæр фысыммæ рацæуын: «Лæвар мæ куынæ дарынц. 
Ахæм фысым уыйас æхцайыл æндæр ран дæр ссардзынæн!» — зæгьгæ. 
Фæлæ йæ ахуыргæнæг нæ рауагьта: «Ме ’мгæртга раз мæ ма фæ- 
къæмдзæстыг кæн. Худдзысты мыл, хъæууон мæгуыр лæппуйы ба- 
рæвдауын нæ бафæрæзта, зæгъгæ». Æмæ Иссæ уæд æрсабыр. Ни- 
нæйы ахаст дæр фæфæлмæндæр. Мад сæ фæцайдагъ кодта иумæ 
чингуытæ хъæрæй кæсыныл, концерттæм, циркмæ, театрмæ иумæ 
цæуыныл. Фæстагмæ сæ рох дæр фæцис, фарон кæрæдзимæ хæрам 
уыдысты, уый, афтæ бахæлар сты дыууæ ахуырдзауы. Нинæмæ ма 
йæ æмгар чызджытæ хæлæг кæнын дæр байдыдтой æмæ-иу дзырд- 
той: «Дæ «злой чеченец» сьпъдæг дзурын байдыдта уырыссагау. 
Æнтысы уын... Францусагау та стихтæ дæр фæкæсы, æмæ йæ махæй 
æмбаргæ дæр ничи бакæны... Уæд йæ кафт! Йæ уæндондзинад!» 
Фæлæ ацы райсом Нинæ лæппумæ фæкаст бынтон æндæрхуы- 
зон адæймаг. Цæмæн афтæ уа? Цы æрцыди? 5-æм къласы экза- 
ментæ лæвæрд куы фæцис, уæд цыма фендæрхуызон... Уарзгæ 
йæ бакодта? Нæ! Уымæн уæвæн нæй! Йæ мад дзы уый æрыхъуыс- 
та, зæгъгæ, — йæ къубалыл ын бахæцид. Ахæм адæймаг у мад: 
æнафоны митæ бакæнын уый нæ бабыхсдзæн. 
Мад дуар бакодта æмæ сæм бадзырдта: 
— Фынæй баистут, кæстæртæ? Æмæ уæ сым-сым дæр куынæ 
хъуысы? Рацæут, аходæн уазал кæны! 
— Ныртæккæ. Мæнæ мæнæн «фæндаггаг» цæтгæ кæнæм, — ра- 
дзырдта йæм Иссæ æмæ чингуытæм къухæй ацамыдта. — Бар мын 
ратдзынæ, æхсин? Мемæ сæ аласин ацы чингуьггы æмæ сæ бакæсин. 
— «Æхсин» нал дзурынц, Исай, революци ахахх кодта уыцы 
ныхас, — йæ мидбыл бахудт ахуыргæнæг æмæ равзæрст чингуы- 
ты цур æрлæууыд, радыгай сæ фæлдæхта æмæ сæм каст, цыма 
сæ фыццаг хатт федта. Хинымæры сæ анымадта æмæ загъта: — 
Ахæсс, фæлæ сафгæ ма фæкæн, чъизи æмæ сæ скъуынынæй дæр 
хъахъхъæн. Хъæуты цыфæнды зынаргъ чиныгæй дæр тамакоды- 
мæг раскъуыны æмæ... махоркæимæ басудзы... 
— Æхгæдæй сæ фæдарын, тас сын нæу! — Иссæ хъæбысыдзаг 
чингуытæ цингæнгæ æфснайын байдыдта йæ фанерæй конд табуцы. 
Аходæны фынгыл Иссæ æмæ Нинæ бадтысты ныхæй-ныхмæ, 
40 

Æхсаргæрдты зæлланг 
фæлæ сæ сыбыртт дæр никæй дзыхæй хаудта. Стæм хатт-иу сæ 
цæстæнгас зулаивæй кæрæдзиуыл амбæлд. Ныртæккæ сæ иу цæ- 
уыл хъуыды кодта йæхинымæры, уый иннæмæн зын бамбарæн 
уыдис. Лæппу æнхъæлдта, чызг æм мæсты кæны, Цъæйы коммæ 
балцы ацæуынæй йæ кæй фæсайдта, уый тыххæй. Нинæйы цæс- 
тытыл та уадис ахæм ныв: Иссæ йæ саумæр хуым быдыры астæу 
фæлдахы «султъыгай», гутоны фæстæ фадысчъил æмæ бæгъæвва- 
дæй цæуы гъæйтг-мардзæ лæджы къахдзæфтæй. Бæхтæрæг та йын 
у сау рæсугъд хъæууон чызг, æмæ йæм фæстæмæ фæкæс-фæкæс 
кæны. Хатт æм фæлмæн бахуды чызг æмæ хинымæры фæзæгъы: 
«Студент лæппу, горæты мæнæй хуыздæр равзæрстай?» 
Бæлвырдæй та сæ дыууæ дæр æрæнкъард сты, бирæ рæстæг, 
ардыгæй фæззæгмæ кæрæдзи кæй нал фендзысты, æвæццæгæн, 
ууыл. Змæст рæстæг у, æмæ фæззæгмæ цы цаутæ æрцæудзæн 
зæххыл, уый чи зоны? Ивгъуыд 1917-æм азы райгуырд ног рес- 
публикæ — фæллойгæнджыты Советон паддзахад... Йæ фыццаг 
декреттæ бомбæйы срæмыгъдау тыхджынæй нæрыдысты зæххы 
къорийыл æмæ скъуыдтой бонджынты зæрдæтæ... 
* * * 
Изæрмилты Аминæт фæллад æмæ æрхæндæгæй бадт сæ хæ- 
дзары раз уынджы фæйнæгæй арæзт дæргъæццон бандоныл. Хатт- 
иу йæ цæстысыгтæ асæрфта йæ сау кæсæмир кæлмæрзæны къа- 
базæй æмæ та-иу аныгъуылд йæ æнкъард сагъæсты. Адæм, уæл- 
дайдæр мæгуырдæртæ, цины æвдылдысты, сæрибар дуг ралæу- 
уыд, буржуйты исбон ныр адæмæн лæвæрд æрцыд, æмæ æппæт 
зæххытæ дæр удгоймаджы сæрыл æмхуызон уардзысты, зæгъгæ. 
Фæлæ сидзæргæс Аминæтыл æрхæндæг хъуыдытæ цæмæн тых 
кодтой ацы дыууæ фæстаг боны, уый йæхæдæг дæр не ’нкъардта. 
Бинонтæ ныртæккæ уыдысты сæрæгас. Хæдзар дæр хъæуы мæгуы- 
раудæр цæрджытæй æгуыдзæгдæр ран нæ уыд. Уыдис сæм бæх, 
стуртæ, кæрчытæ, цалдæр сæгъы æмæ фысы. Агъуыстæй дæр цух 
нæ уыдысты — Алыксандры арæзт хæдзар иннæтæй æвидауцдæр 
нæ уыд. Иссæйæ дæр æвзæрæй ницы хъуысти горæтæй, хорз 
ахуыр кæны, зæгъгæ, дзырдтой зонгæтæ. Дыууæ чызджы — Ма- 
рия æмæ Хадизæт, стæй кæстæр лæппу Гырым — цыдысты хъæу- 
уон скъоламæ æмæ чиныгмæ кæсгæйæ цыдæртæ дыгъал-мыгъул 
кæнын базыдтой. Уæдæ ма цæуыл уыд мадæн йæ арф сагъæс? 
Бæхты къæхты уынæр æмæ цæлхыты гыбар-гыбурмæ Ами- 
нæт йæ сæрыл схæцыд, афтæмæй акаст уынджы хуссарырдыгæй 
кæронмæ. Суыдта, дыууæ бæхы бричкæ куыд скъæфтой, уый. 
Чи уыдзысты, зæгъгæ, сылгоймаг кæсгæйæ аззад оричкæйыл 
цæуджытæм. 
Тæвд бæхтæ дзыхълæуд æркодтой Плиты хæдзары раз, æмæ 
бæхтæрæг дæр йæ «тпру-у» даргъ ауагъта. 
41 

Дзадтиаты Тотырбег 
Бричкæйы гуыффæйæ рагæпп кодта цæрдæг лæппу, æмæ йæм 
Аминæт кæсгæйæ аззад. Фыццаг фæкастæй зонгæ дæр нæ бакодта 
йæ фырты. Иссæ табуц зæххыл æрæвæрдта, йæ рыгтæ ацагъта, 
салдаттаг лæуд æркодта йæ мады раз, йæ бурæгънæгджын сау 
хæдоны фæдджитæ фæстæрдæм ассывта, стыр æргъæвæгджын рон 
æрбалвæста, йæ сау сæрыхъуынтæ реалисты худы бын афснайдта 
æмæ арæхстджын æфсæддонау рапортдæттæджы хуызы загъта: 
— Нана, де студент фырт сæрæгасæй сæмбæлд йæ хæдзарыл! 
Дæ изæр хорз! 
— Мæ хъæбул! — мад ныхъхъæбыс кодта йæ лæппуйы. — Скъо- 
лайæ дæ раппæрстой? Афтæ рагацау цæмæн æрцыдтæ? 
— Нæ, нана, ныр скъолатæ æмæ институттæ дæр нæхи сты. 
Кусджыты æмæ зæхкусджыты цоты! — зæгъы Иссæ, мады рæв- 
даугæйæ. 
— Рынчын мын ма фæуай? Афтæ рагацау уæдæ куы никуы 
æрцæуыс хъæумæ? — тыхстис мад лæппуйы æнæнхъæлæджы 
фæзындыл. — Цом хæдзармæ! 
Мидæмæ сабыргай, дæларм-уæларм хæцгæйæ цыдысты мад 
æмæ фырт. 
— Саджы хуызæн æнæниз! Мæ экзаментæ раздæр радтон æмæ 
рацыдтæн. Ныр зæхх райсдзыстæм æмæ нæхицæн хуым афойна- 
дыл бакæндзыстæм... Афтæ хуыздæр нæ уыдзæн, нана? 
— Искуы ма нæ! — зæрдиагæй æхсызгонæн зæгъы мад. — Фæлæ 
зæххытæ куы нæма уарынц. Афтæ дзурынц: туг нæ ныккалгæйæ, 
дам, йæ зæххæй иннæмæн адлийы бæрц дæр ничи ратдзæн. Уæд 
куыд у? 
Кæртмæ Иссæйы размæ рагæппытæ ластой йæ хотæ æмæ йæ 
кæстæр æфсымæр, ныттыхстысты йыл фæйнæрдыгæйты. 
— Чингуытæ мын не ’рластай? — афарста йæ Гырым, Иссæйы 
фæтæн роныл нындæгъд, афтæмæй. 
Хæдзары Иссæ йæ табуц байгом кодта æмæ йыл йæ кæстæр- 
ты бафтыдта. Йæхæдæг æрбадт йæ мады фарсмæ æмæ йын йæ 
къæсхуыр фæлмæст цæсгоммæ каст, афтæмæй йæ афарста: 
— Цæуыл та куыдтай, нана? Адæм, мах хуызæттæ уæлдай- 
дæр, цины куы æвдылынц, уæд ды кæуындзаст цæмæн дæ? 
— Куыннæ уон, мæ хъæбул, куыннæ? — мад асæрфта йæ кæл- 
мæрзæны къабазæй йæ фæллад цæстысыгтæ. — Хорз хабæрттæ 
нæ хъуысы, æмæ зæрдæ мæтæй риссы... 
— Хуыздæр хабар ма цы хъуамæ уа, нана? Мæгуырты власт 
æрцыд... Зæххытæ нырæй фæстæмæ адæмæн уыдзысты æмхуы- 
зон... Скъолатæ — лæвар: ахуырæнæггаг фидын нал хъæудзæн. 
Мæгуырты сывæллæтты паддзахад йæхи хардзæй ахуыр кæн- 
дзæн. Дохтыртæ æмæ рынчындæттæ — лæвар... Хицæуттæ æвзар- 
дзысты кусджытæ æмæ мæгуырдæр зæхкусджытæ сæхæдæг... Бур- 
жуйтæ — тугцъиртæ — бынсæфт фæуыдзысты. Уæдæ ма хуыз- 
дæр цæмæ куывтам? 
42 

Æхсаргæрдты зæлланг 
— Дæ ныхæстæ хорз сты мæ хъæбул, — арфæй сулæфгæйæ 
зæгъы мад. — Фæлæ, дам, ног хæст уыдзæн... Æмæ дæу дæр 
уырдæм куы акæной?.. Мæхъæл, дам, Иримæ кæрæдзи туг нык- 
калдзысты... Олгинскæмæ, дам, бырсынц... 
— Олгинскæмæ, зæгъыс? Уый та кæй æрæмысæггаг ныхас у? — 
дисы бацыд Иссæ. — Ног Уæрæсейы паддзахады фæтæг æмæ йæ 
парти алы адæмты æхсæн хæлардзинад сфидар кæныныл стыр 
тохы куы бацыдысты... Уæд?.. 
— Нæу, нæу æрæмысгæ хабар, мæ хъæбул, — йæ ныхас ын 
фæурæдта Аминæт. — Олгинскæйæ нæ хъæумæ фæдисон барæг 
æрхæццæ æмæ загъта: «Мæхъæл нæм бырсынц, Бæтæхъойыхъæуы 
лæгдæртæ, æмæ нын феххуыс кæнут, фæдисы рацæут æд хæ- 
цæнгæрзтæ». 
— Æмæ исчи ацыд? 
— Бирæйæ! Сæдæ барæгæй фылдæр. Уымæй дæр лæгæвзæрс- 
тæй. Хъæуы хуыздæртæ!.. Зæххытæ дæр, дам, уымæн нæма 
уарынц... 
Æвирхъау хабар фехъусгæйæ Иссæ фестад æмæ хæдзары пъо- 
лыл сæвджын къахдзæфтæй рацу-бацуйыл фæцис, афтæмæй хи- 
нымæры хъуыды кодта: «Чи къахы ног хæст? Чи ардауы сыхаг 
адæмты кæрæдзиуыл? Цæмæн? Ног власты ныхмæ тох? Æвæц- 
цæгæн! Габо дæр мын уымæн дзырдта, бирæгъ йæ кæнон зæнгыл 
нæ уадзы, зæгъгæ. Знæгтæ ардаудзысты æнæмбаргæ дзыллæты 
ног власты ныхмæ хæстыл... «Англисаг мисси» дæр дзæгъæлы нæ 
бады Дзæуджыхъæуы æмæ æхцатæ голлагæй хуымæтæджы нæ 
уары, Советон власты ныхмæ тохы чи бацыд, ахæм урс афицер- 
тæн... Цæудзæн бæллæхтæ, стыр бæллæхтæ! Уый мады зæрдæ 
дæр банкъардта, кæд бынтон æнахуыргонд у, йæ къух æрфыс- 
сын дæр нæ зоны, уæддæр». 
Аминæт бамбæрста, лæппу тынг кæй фенкъард ис, уый, æмæ 
йæм дзуры: 
— Фæллад дæ, лæппу. Сбад, æмæ æхсæвæр бахæрæм, стæй 
дæ фæллад суадз. 
Æхсæвæрыл бинонтæ бадтысты æмхуызонæй. Иссæ сын дзырд- 
та горæты ног хабæрттæ, хъазæн ныхæстæ дæр сын кодта, æмæ мад 
фæхъæлдзæгдæр, ног хæсты хабар, æмæ хъæуы лæгтæ Олгинскæ- 
йæн æххуысмæ ацыдысты, уый дзы æрбайрох йæ фырты цинæй... 
* * * 
Плиты бинонты, стæй Бæтæхъойыхъæуы æппæт цæрджыты 
дæр сæ тарф фынæйæ фæсæмбисæхсæв райхъал кодта æрвдзæ- 
фау тыхджын æмæ æнуд гуыпп. Æвирхъау срæмыгъдæй зæхх 
сæнкъуыст, хæдзæрттæ сæ бынæтты базыр-зыр кодтой. Рудзгуы- 
ты æвгтæ базгъæлæнтæ сты æмæ дзыгъал-мыгъулгæнгæ калдыс- 
ты зæхмæ. 
43 

Дзадтиаты Тотырбег 
Цы бæллæх æрцыди? Хъæу афтæ цæй гуыппæй ныррызти? 
Сармадзан дæр афтæ куынæ фæнæры... Кæд, мыййаг, хъæуы 
фæстæ хох срæмыгъта æмæ уый афтæ ныннæрыд? 
Срæмыгъды фæстæ бæстæ гуыпп-гæрах сси, мæйдары æхситт 
кодтой нæмгуытæ, гæрæхты цæхæр æрттывта алырдыгæй дæр, 
цыма хъæуыл зынджы тæлы æрбавæрдæуыдис, афтæ. Хаттæй- 
хатт-иу пулеметты къæр-къæрæй хъустæ дæр фæкъуырма сты. 
Цæрджытæ гæппытæ кодтой сæ хуыссæнтæй æмæ, куырмæ- 
джы чи куыд арæхст, афтæ йæ дарæс йæ уæлæ уæгъд æппæрст 
кодта æмæ хуыссæгхъæлдзæгæй уадис уынгмæ. Сæ хæдзары раз 
уынгмæ фæдисы рауадысты Иссæ æмæ Аминæт дæр. Фæйнæр- 
дæмыты акæстытæ кодтой æмæ æрыхъуыстой уынæрмæ. Фæди- 
сонтæ змæлыдысты æмæ кæрæдзи фарстой: «Цы ’рцыд, цæй 
гуыпп уыд? Цавæр гæрæхтæ цæуы?» Уынгмæ разгъорджыты 
цæстæнгас мæйдары йæхирдæм æлвæста иугæндзон цæхæры тьы- 
фылтæй арвмæ æнхъæвзæг пиллон арт хъæуы тæккæ астæу. 
Аргъуан ссыгъди, уый фæдисонтæй алчидæр базыдта. Фæлæ 
дзы уагæры цы судзы? Мазуты скълад куынæ у... Уæдæ аргъуан 
фæтæгендон дæр нæу, дурæйамад фидар къултæ йын ис... Цæмæн 
ыл бандзæрстæуыд арт? Йæ сызгъæрин дзаума йын адавдæуыд 
æмæ уымæн? Æмæ уæд хъæуы алфамбылай чи хæцы, цæуыл 
æмæ кæимæ? зæгъгæ, Иссæ фæтыхст йæ хъуыдыты æмæ фæраст 
ис фæдисмæ. Фæлæ йыл мад ныттыхсти æмæ йæ сызмæлын нал 
бауагъта. Цыдæр стыр фыдбылыз у, зæгъгæ, фæтарст мад йæ 
фыртæн æмæ йын йæ цонгыл хæцыд, афтæмæй зыр-зыр кодта 
йæ фыркатайæ. Дыууæйæ дæр сисыл бакъул кодтой æмæ хъуыс- 
той хæсты уынæрмæ, кастысты пиллон арты судзæг аргъуаны 
’рдæм. Алчидæр сæ йæхинымæры хъуыды кодта, хъæуыл цы ’рцыд 
æнæнхъæлæджы ацы æхсæв, ууыл. Сæ рæзты-иу хатт æрбасенк 
кодтой аргъуаны ’рдæм фæдисы уайæг нæлгоймæгтæ. Фæлæ-иу 
сæ ничи ницы дзырдта, 
— Дæ-дæ-дæй! — ныккæрзыдта Аминæт. — Олгинскæмæ нæ, 
фæлæ махмæ æрбалæбурдтой, æвæццæгæн! 
Иссæ йæм ницы сдзырдта, фæлæ йæхинымæр ахъуыды кодта 
афтæ: «Æцæгдæр! Сайдæй рацыдысты нæ хъæуыл уыцы бан- 
дæтæ! Олгинскæмæ бырсæм, зæгъгæ, мæнг хабар айхъуысын код- 
той. Æцæгæй та æрбабыстой мах хъæумæ... Афтæ уыдзæн!» 
Иуафон æрыхъуыстой бæхты къæхты хъæр. Цавæрдæр бар- 
джытæ сæ рæзты сыскъæрдтой сæ бæхтæ уынджы хæрдмæ, гæ- 
рæхтæгæнгæйæ. Фæсте сæ сырдæуыд, уый дæр уайтагъд рабæ- 
рæг: гæрæхты æхсæнæй фехъуысти хъæр: 
— Цæвут знаджы хъузæтты! 
«Хъузæттæ? — хинымæры ахъуыды кодта Иссæ. — Цавæр 
хъузæттæ?» 
— Лæгтæ, райсут хæцæнгæрзтæ! Рацæут хæстмæ! — афтæ 
фæдисхъæргæнгæ йæ рæзты уынджы дугъы уадис æндæр барæг. 
44 

Æхсаргæрдты зæлланг 
Фæдисмæ сидт фехъусгæйæ Иссæ бауад хæдзармæ, æз дæр 
лæг дæн, зæгъгæ. Топп сæм нæ уыди, уый зыдта, фæлæ йæ фыды 
хъама æфснайд ранæй раскъæфта æмæ йæ мады цур къулрæбын 
алæууыд. Кæм ис знаг, чердæм цæуон хæцынмæ, зæгъгæ, ца- 
лынмæ хъуыды кодта, уæдмæ та æндæр фæдисоны хъæр ссыди: 
— Сабиты æддæмæ ма уадзут! Уæхи знæгтæй бахъахъхъæнут!.. 
Гуыпп-гæрах не ’нцади, аргъуан дæр сыгъди пиллон арты. 
Аминæт, лæппуйы хæдзармæ акæнон, зæгъгæ, йæм куыд фæ- 
зылдис, афтæ Иссæйы æндæрг згъоргæйæ ауыдта. Уый фæцæй- 
уади хъамалвæстæй аргъуаны ’рдæм. Мад йæ фæстæ азгъордта 
æмæ йæ баййæфта, йæхи йыл баппæрста æмæ йæ ацахста. Кæуын- 
хъæлæсæй йæм сдзырдта: 
— Кæдæм, мæ хъæбул? Цом хæдзармæ! Фæдисоны ныхас нæ 
фехъуыстай? Сабиты бавæрут, зæгъгæ, куы хъæр кодта... Цом 
хæдзармæ! 
— Æз саби нал дæн, нана! Суадз мæ! — Иссæ йæхи атыдта 
æмæ та азгъордта аргъуаны ’рдæм: æнхъæл уыдис, хъæуы хæцæг 
адæмы штаб уым хæстæг кæмдæр ис. Цæмæй зыдта, знæгтæ гадз- 
рахатæй рацыдысты, афтæмæй æрбалæбурдтой, æмæ хъæуы хæст- 
хъомтæн уынаффæгæнæг хистæр нæма ис, уый. 
Пулеметгы къæр-къæр стыхджьга, æмæ нæмгуьггæ Иссæйы сæр- 
ты æхситгæнгæ тахтысты аргъуаны ’рдæм. Федтой мæ, зæгъгæ, 
Иссæ кæйдæр къулрæбын цæнды фæстæ æрбадт æмæ æрыхъуыста. 
Йæ мад та йæм баввахс, уый бамбæрста æмæ йæм фæдзырдта: 
— Ма мын тæрс, мæнæ дæн, нана. Аздæх дæ сывæллæттæм! 
Аминæт æм фæзылд æмæ йæ цуры куырисау æрхауд. Тыху- 
лæфтгæнгæ йыл йæ къухтæ æруагъта, æрæсгæрстытæ йæ кодта: 
— Нæмыг дыл не суад, мæ къона?.. Мæнæ бæсты сæфт 
æрцыд!.. Цом нæхимæ! 
— Ма тæрс, нана! Хъæуы дæр лæгтæ ис! Уырысы æфсæдтæ 
нæм куы нæ бырсынц.,. Цыдæр бандæ нæ бастигъынмæ хъавы... 
Æндæр ма дзы исты ис?! — дзырдта Иссæ тагъд-тагъд, йæ мады 
басабыр кæныны тыххæй. 
Хæстæгæй æрбайхъуыст кæйдæр къæхты уынæр. Уыйфæстæ 
та æрбайхъуыст зонгæйы хъæлæс: 
— Чындз! Исай! Цы фестут? Хæйрæг уæ аныхъуырдта? 
Сæхи Тебо у, уый йæ хъæлæсы хаттæй базыдта Аминæт, стæй 
уыдон агуры, уый дæр бамбæрста. 
— Мæнæ стæм, Тебо, мæнæ! — фæдзырдта йæм Аминæт. — 
Нæ цурмæ рацу. Ам æдас у цæнды фæстæ. Иссæ дæр мæнæ ис. 
— Æз та уæ хæдзары агуырдтон... Ам цы кусут? — хæстæг сæм 
бацыд Тебо æмæ сæ цуры æрбадт, топп йæ хъæбысы авæрдта 
æмæ йæ ныхы хид асæрфта. 
— Мæ уд дæ фæхъхъау, Тебо! — æхсызгонæй сулæфыд Ами- 
нæт. — Дæ фендæй мæ зæрдæ ме ’муд æрцыд. Сабиты бахиз 
фыдбылызæй! 
45 

Дзадтиаты Тотырбег 
— Моргон, фыртæссæй мын ма фæхурх у! — хъазгæмхасæн 
сдзырдта Тебо æмæ фæзылд Иссæйы ’рдæм: — Адæм фæдисмæ... 
Ды та, лæггаг, æмбæхсынмæ? Уæд исчи афтæ кæны? — æмæ 
лæппуйы уæхск æрхоста. 
Иссæ хъазæн ныхас уайдзæфмæ бамбæрста æмæ фæкъæмдзæс- 
тыг хистæры раз, афтæмæй йæ мадыл хъастгæнæгау зæгъы: 
— Нана мыл ныйичъи æмæ мæ стæлфын нал уадзы. Кæцыр- 
дыгæй ис знаг, кæимæ хæцæм, Тебо? — Иссæ йæ фыды хъама 
кæрддзæмæй фелвæста æмæ дзы уæлдæф æрриуыгъта: — Фыд- 
гулы тъæнгтæ ракалæн хæцæнгарз мæм ис!.. 
— Чи нæм бырсы? Уый æз дæр нæ зонын, иннæтæй дæр æй 
бæлвырд ничима хаты, — дзуапп дæтты Тебо лæппуйæн. — Фæлæ 
нæм бырсынц алырдыгæй дæр. Хъæуыл цепп æрæвæрдтой. Чер- 
дæмфæнды фæзил — фронт... Кæройнаг хæдзæрттæм лæбурынц... 
Туг кæлы... Знæгтæ арт æфтауынц хæдзæрттыл... Райдыдтой кæ- 
ройнагдæртæй... 
— Мæнæ ныл мæгуыры бон бакодта! — йæ рустæм фæлæбурд- 
та Аминæт. — Нæ хæдзæрттæ сæфынц... Нæ сывæллæтты нын 
бабын кæндзысты... 
— Дæ хъарджытæ уал фæуадз, Моргон, — фæхъæр ыл кодта 
Тебо. — Мæн уал бауадз лæппуимæ ныхас кæнын! Хъуыддагыл, 
хæстон хъуыддагыл дзурæм! 
— Лæбурджытæ бирæ сты? — афарста Иссæ, ныр Тебойæ кæй 
нал фæхицæн уыдзæн, æмæ хистæр куыд кæна, уый дæр афтæ 
кæй кæндзæн, ууыл хъуыдыгæнгæйæ. 
— Бирæ! Бирæ кæй сты, уый бæрæг у, хъæуыл цасæй æртыхс- 
тысты, уымæй дæр! Цас сты, уымæй мæ цæмæн фæрсыс: тæрсгæ 
сæ кæныс, Исай? — Тебо йæ мидбылты бахудт, цыма йæхæдæг 
нæ тарсти знæгтæй, ахæм хуызы. 
— Хæцæнгарз куы уаид... Пулеметæй сарæхсин... Йе та мæм 
топп куы уаид, уæд цæмæй тæрсин?! Фæлæ хъама дæр хæцæн- 
гарз у! — Иссæ хъамайы фистоныл æрхæцыд. 
— Бæргæ, цæттæ куы уыдаиккам лæбурджыты ныхмæ схæ- 
цынмæ, — мæстæй сулæфыд Тебо æмæ ноджы мæстыдæрæй загъ- 
та: — Фæсайдтой нæ! Нæ хуыздæр хæстонтæ Олгинскæмæ ацы- 
дысты æмæ хъæуы хуыздæр хæцæнгæрзтæ дæр семæ ахастой! 
— Афтæ у, мæ къона, афтæ! — йæ сæр банкъуыста Аминæт 
дæр. — Уæдæ æз цæуыл æрдиаг кæнын! Афонмæ кæд уым дæр 
хæст ис?.. 
Иссæйы уæнгты дæр уазал мигъ фæмидæг æмæ хъуыдытыл 
фæцис: «Æцæг афтæ у: знæгтæ хинæй рацыдысты нæ хъæуыл. Ол- 
гинскæйы хæсткъахæн барæй кодтой... Цæмæй нæ хъæуы хæстонты 
уырдæм асайой æмæ нæм афтæмæй æрбабырсой... Мæнгæрдтæ! Чи 
ардауы цымæ адæмты кæрæдзиуыл? Габо мын раст загъта: уыдон 
сты буржуйты сæрыл хæцджытæ! Сæ амидингæнæг — «Английская 
миссия» Локарт кæй хуыдта Габо, уый у сæ цырв!» 
46 

Æхсаргæрдты зæлланг 
— Цы ныхъхъус дæ, хъамаджын хæстон? — йæ хъус ын хъаз- 
гæйæ аууæрста Тебо. — Байхъус-ма мæнмæ, Исай. 
— Дæумæ хъусын, Тебо, — фæцырддæр Иссæ æмæ зæрдиагæй 
хъуыста. 
— Цæугæ ныртæккæ дæ хæдзармæ мæнæ дæ мады фæстæ, — 
дзырдта Тебо командиры хъæлæсыуагæй. Дуæрттæ фидар сæх- 
гæн. Дæ кæстæрты æмæ Моргоны пъадвалмæ бакæн. Йæ сæр 
дзы æддæмæ дæр мачи радарæд! Дæхæдæг кæрты скæн дæхицæн 
фидар бынат, нæмыг дæм кæм нæ бахиза, ахæм. Цæст дæр ма 
фæныкъул, афтæмæй хъахъхъæн. Æцæгæлæттæн дуар ма бакæн. 
Кæртмæ чи лæбура, уый цæв, амарынæй йыл ма бацауæрд... Дæ 
зæрдыл дар: дæ хæстон бынат — дæ кæрт. Хистæртæ афтæ бауы- 
наффæ кодтой. Бамбæрстай мæ? 
— Топп мæм куы уаид... 
— Æниу мæнмæ пулемет куы уаид милуан гилдзимæ, стæй 
тачанкæйы æвæрдæй! — бахудт Тебо. — Тохы бахаудтæ, уæд цæв, 
дæ къухы цы хæцæнгарз æфта, уымæй. Лæг афтæ фæкæны! Цæут! 
Мæн дæр не ’вдæлы. Абæрæг та уæ кæндзынæн. Фидар лæуут!.. 
Бон æрбацъæх. Цæст дзæбæх уынын байдыдта хæстæгмæ. 
Фæлæ гæрæхтæ нæма æнцадысты. Знæгтæ лæбурдтой куы иуыр- 
дыгæй, куы иннæрдыгæй. Фæлæ Плиты кæртмæ лæбурæг нæма 
зынди. Иссæ кæрты æнкъард кодта, чи хæцыдис, уыдонмæ хæ- 
лæггæнгæйæ. Фæлæ, æцæг, æдас дæр нæ уыд, æмæ йын Тебо 
куыд бацамыдта, алцыдæр афтæ кодта. 
Гæрæхтæ не ’нцадысты. Хатт-иу фехъуысти гранаты срæмыгъд 
æмæ пулеметы къæр-къæр. Фæлæ Иссæмæ афтæ каст, хæст цыма 
хъæугæрæттæй арфдæр нæ цæуы. 
Æмæ æцæгдæр афтæ уыд: хъæуы алы хæдзар дæр, алы кæрт 
дæр фидар лæууыд лæбурджыты ныхмæ, æмæ нæ цудыдта. 
Фæсаходæн уыдаид, афтæ фæсхæдзар цæхæрадонæй æрбай- 
хъуыст Тебойы хъæрæй ныхас: 
— Цы фæдæ, лæппу? Нæ ныффынæй дæ рындзыл? 
Иссæ йын дзуапп раттынмæ нæма фæцарæхст, афтæ Тебо сæ- 
гуытау æрбагæпп ласта кæркдоны цур гæрæныл æмæ кæрты фæй- 
нæрдæмыты акæстытæ кодта. Иссæ дæр йæ разы алæууыд йæ 
хъамайы фистоныл хæцгæйæ: 
— Мæ цæст дæр не ’рныкъуылдтон, Тебо... Цы ног хабæрттæ 
нæм æрбахастай? 
— Хабæрттæ бирæ, — дзуапп дæтты Тебо, фæлæ хорз хабæрттæ 
не сты... Куыд сты дæ кæстæртæ? Кæм ис дæ мад? 
— Пъадвалы... Иуылдæр — сæрæгас! — Иссæ фæзылд хæдзары 
бын пъадвалмæ, бауад, дуар фегом кодта æмæ мидæмæ бадзырдта: 
— Нана, Тебомæ ракæс. 
Аминæт фæлурсæй рацыд кæртмæ. Тебойыл бацин кодта æмæ 
йæ афарста: 
— Уыцы гауьфты нæма фæсырдтат? Гæрæхтæ куынæ æнцайынц? 
47 

Дзадтиаты Тотырбег 
— Чи нæ кæй фæсурдзæн, уый нæма рабæрæг, Моргон, — 
уынгæг хъæлæсæй дзуапп радта Тебо, æмæ æртæйæ дæр схызтыс- 
ты тыргъмæ, аууон ран æрбадынмæ. 
— Дæ-дæ-дæй, цымæ кæй зынг ахуыссыд, кæй бабын кодтой? 
Тебо, ницы сын базыдтай? — афарста йæ Аминæт æрхæндæгæй, 
скæуынæввонгæй. 
— Зиантæ нымайыныл нал стæм, Моргон, удæгæсты ма исты 
мадзалæй куы фервæзын кæниккам! Ныртæккæ не ’ппæты са- 
гъæс æмæ катай ууыл у. — Тебо сулæфыд, фæлæ фарстæн бæл- 
вырд дзуапп нæ радта барæй. Дысонæй нырмæ лæбурджытæ 
хъæуы цæрджытæй кæй ныццагътой, уыдонæй уал сбæрæг цып- 
парыссæдзы бæрц. Хæцгæ-хæцын сæ хæдзары кæрты фæмард 
сты Ногъаты дыууæ æфсымæры. Йæ мады къухтыл знаджы нæ- 
мыгæй ахуыссыд йæ зынг гыццыл Хъуыдинæйæн... Йæ кæртæй 
лæбурджыты æхста Богъаты Муссæ дæр. Знæгтæ йæм чъылды- 
мырдыгæй бахъуызыдысты æмæ йæ амардтой къæбутырдыгæй 
йæ артдзæсты. Йæхи кæрты астæу фæмард Дзæхаты Бекмырзæ. 
Лæбурджытæ баппæрстой гранаттæ Бигъаты Керымы, Дзестел- 
ты Кимы æмæ æндæрты хæдзæрттæм... 
Фыдгултæ аргъуаны зынаргъ дзаума куы рассывтой, уæд ын 
йæ хуылфмæ батылдтой мазутæйдзаг боцкъатæ, афтæмæй мазу- 
тыл арт бандзæрстой æмæ аргъуаны дуæрттæ сæхгæдтой. Боц- 
къатæ ныггуыпп ластой æмæ аргъуаны сæр фæхастой. О, аргъуа- 
ны срæмыгъдæй нынкъуыст дысон фæсæмбисæхсæв хъæу. 
Знæгтæ бирæ сты. Уацары дзы кæй райстой, уыдон æхсæн 
уыдис ацы хъæуккаг афицер, стæй хъазахъхъаг афицер æмæ мæхъ- 
æлæттæ. Уацайрæгтæ куыд радзырдтой, афтæмæй лæбурджытæ 
ахсæв æмткæй æрхъула кæндзысты хъæуыл æмæ цæрджыты 
фæстаг дзидзидай сывæллоны онг дæр ныццæгъддзысты... Боль- 
шевик чи у, уыдон та ауындзгæ æркæндзысты, хъæуы Советон 
властыл чи хæца, ахæм дзы куыннæуал уа, афтæ. Уыйфæстæ, 
мулкæй цы ис хъæуы, уыдон аласдзысты, æппæт хæдзæрттыл та 
арт бандзардзысты æмæ хъæу сау фæнык фестын кæндзысты... 
«Кæд афтæ бирæ стут æмæ хæцæнгарзæй афтæ рæвдз, уæд ма 
цæмæн фæстиат кæнут? Уыцы æмгуыппæй цæуыннæ ныббыр- 
сут?» — зæгъгæ, уацайрæгты куы баййардтой, уæд ахæм дзуапп 
радтой: «Уæ гилдзытæ уал бахардз кæнат, хæцынæй уал сфæл- 
мæцат æмæ бафæллайат...» 
Ацы бæлвырд хабæрттæ се ’ппæт Тебо барæй нæ хъæр кодта 
Аминæтæн: фырмæтæй æмæ тæссæй раздæр йæ тых асæтдзæн, 
йæ сывæллæттыл катайæ йæ зæрдæ аскъуындзæн. 
Тебо куыницыуал дзырдта, уæд та йæ Аминæт афарста: 
— Нæхионтæм цæуыннæ фæхабар кæнут Олгинскæмæ? Иннæ 
хъæутæн цæуыннæ фехъусын кæнут, сæфæм, уый? 
— Куыд æгъдауæй, Моргон? — мæстыгæрæй дзуапп лæвæрдта 
Тебо. — Лæбурджытæ ахæм рæхыс æрбавæрдтой хъæуыл, æмæ 
48 

Æхсаргæрдты зæлланг 
дзы мыст дæр нæ абырдзæн. Кæй арвитæм, уый уайтагъд ацах- 
сынц... Уæлæрвты атæхынæн та базыртæ хъæуы... Æмæ Хуыцау 
лæгæн базыртæ нæ саккаг кодта. 
— Уæдæ цы кæндзыстæм, Тебо? Фыдгулты фæндиаг фæуы- 
дзыстæм? — афарста та Аминæт æмæ хæкъуырццæй ныккуыдта. 
— Ахсæв знæгты рæхыс атонын хъæуы. Афтæ фæнд кæнæм. 
Фæлæ удæгæстыл хъарæг — уæнгтæ марæг, ма ныл ку! — зæгъы 
Тебо. — Нæ тыхтæ æрбамбырд кæндзыстæм æмæ ахсæв знаджы 
рæхыс атондзыстæм... 
— Лидзгæ? Тæрхъусты лыгьд? — йæ ныхас баппæрста Иссæ дæр. 
— Уымæй дæу ничи фæрсы, æмæ дæ дзыхыл хæц, — схуыст 
ныхасæй зæгъы Тебо. — Ницы уын дзырдтон. Ницы фехъуыстат. 
Цы уын загътон, уый у æфсæддон сусæгдзинад! Макæмæн æй 
схъæр кæнут! Æцæг уæхи цæттæ дарут изæрдалынгтæм. Æз уæм 
афойнадыл хабар кæндзынæн... 
Хæст, æцæг хæст цыдис Бæтæхъойыхъæуы. Не ’рынцад бон- 
изæрмæ дæр. 
Æхсæвы бандæтæ арт бафтыдтой, цæрджытæй кæй ныццагъ- 
той, уыдон агъуыстытыл. Хъæуы алфамбылай бандзæрстой стыр 
æртытæ, цæмæй рухс уа æмæ мæйдары хъæуы цæрджытæй мачи 
рахъуыза æддæмæ, уый тыххæй. 
Дыккаг мæйдар æхсæвы дæр та Бæтæхъойыхъæуыл фыдфы- 
нау æртыхсти цæхæры уылæн æмæ хъæу хæдзаргай ныхъуырд- 
та. Фыдзæрдæ, тугмондаг фыдгултæ — контрреволюцион бандæтæ 
хъæу бынсæфт кодтой, æмткæй Советон хицаудзинад фидар кæ- 
ныныл кæй тох кодтой, мулкджынты зæххытæ удысæрыл байуа- 
рынмæ кæй хъавыдысты, уый тыххæй. Ацы æбуалгъ стыр цау 
æрцыдис ацы хъæуыл 1918-æм азы мартъийы мæйы. 
Хъæуы цæрджытæй ма сæрæгас чи баззад, уыдон сæ хистæр- 
ты фæндонмæ гæсгæ сæ тыхтæ æмæ сæ фæстаг гилдзытæ æрбаиу 
кодтой, ныууагътой сæ хæдзæрттæ æмæ сæ фæллой, æппæт цæ- 
рæнхостæ дæр, афтæмæй сæ ных сарæзтой фыдгулы рæхыс иу 
ран рарæмудзынмæ. Карз тохы рарæмыгътой цепп æмæ æхсæв 
æмгуыппæй рафсæрстой æрхыты. 
Хæсты цæхæрæй раирвæзт амондджындæрты æхсæн уыдыс- 
ты зынгхуыст Плиты Алыксандры сидзæртæ — Иссæ, Мария, 
Хадизæт, Гырым æмæ сæ мад Аминæт дæр. 
Сæ райгуырæн хъæуæй лыгъд адæм æрбахæццæ сты Хуымæл- 
лæджы цур стыр фæндагмæ æмæ ам къордгæйттæй фæпырх сты, 
афтæмæй сæхи æппæрстой Ирыстоны хæстæгдæр хъæутæм: чи 
йæ хæстæджытæм, чи йе ’рвадæлтæм, чи та бынтон æцæгæлоны 
фæсдуармæ. 
Ацы бонæй фæстæмæ райдыдта Иссæ æмæ йæ бинонты æнæ- 
бындур, æнæсасир, æнæртыскæн хæтæнхуаг æххуырсты цард. 
Бинонтæ рæстæгæй-рæстæгмæ лыгъдысты хъæуæй-хъæумæ æмæ- 
иу сæ ахæм фыдызмæст заманы чи бауазæг кодта, уый фæсдуар- 
4 Дзпдтнаты Тотырбег 
49 

Дзадтиаты Тотырбег 
иу æрфысым кодтой. Иссæ цыдис æххуырсты æмæ йæ бинонты 
ирвæзын кодта æххуырсты кадавар мыздæй, кæм та хæстæджы- 
ты æмæ æрвадæлты æххуысæй. 
Æцæг ахæм рæстæг домæн дæр никæмæй ницы уыдис. Хæст, 
империалистон хæст, цыппар азы дæргьы бацъырдта фæллойгæ- 
нæг адæмы туг, бынтон сæ сгæвзыкк кодта дарæс æмæ хæлцæй. 
Бонджынтæ та хæстæй сарæзтой хъæздыгдæр суыны фадат æмæ 
сæ хæдзæрттæм ссывтой адæмты тугвæллой. Уый Иссæ ныр хорз 
æмбæрста æмæ ницы æххуыс домдта йæ фыдыфсымæртæй, йæ 
мадæрвадæлтæй æмæ иннæ хæстæджытæй дæр. Уыдон сæхæдæг 
дæр Плитæй æдыхстдæр ран нæ уыдысты æнæ хæдзар, æнæ арт, 
æнæ къонайæ. 
Алыксандры сидзæртæ сæ хъæуккæгтæй бирæ сæхи хуызæн 
лыгъд бинонтимæ иуафон бафтыдысты Æрыдонмæ дæр. Цæгат 
Кавказы иннæ хъæутау стыр Æрыдон дæр бындзыты знæт чыр- 
гъæдау гуыв-гуыв кодта æмæ æнкъуысыд. Ахæм бон кæнæ æхсæв 
нæ уыди, æмæ хъæуы сход, митинг кæнæ æндæр исты æмбырд 
ма уыдаид. Нæлгоймæгтæ сæхи цæттæ кодтой хæстмæ. Кæимæ? 
Цæй сæрыл? Фæсарæйнаг æхцатæй æххуырст зæронд афицертæ 
æмæ националисттæ хъæздыджыты ардыдæй домдтой мæхъæлимæ 
схæцын, стæй хъазахъхъы Терчы зæххæй фæсурын. Ахæмтæ 
чысыл нæ уыдис, æмæ ноджы контрреволюцион тырысайы бын 
æмбырд кодтой сæхицæн салдæттæ æнæмбаргæдæрты астæуæй. 
Ноггуырд Советон республикæйы сыгъдæг уæлдæфы фæзынд 
сау мигътæ æмæ бонæй-бон тынгдæр æмбæрзтой арв, тыхджы- 
нæй-тыхджындæр кодтой æмæ кæрæдзиуыл æндæгъдысты, сæ 
тыхтæ иу кодтой большевикон советтыл схæцынмæ, ленинон 
партийы сарæзт паддзахад фесафынмæ. Терчы бæстæйы та контр- 
революцийы ахстон сæвзæрд Мæздæджы дæр. Йæ сæргъы æрбад- 
тысты æфсымæртæ Бичерахты Лазыр æмæ Георги. Граждайнаг 
хæст æнхъæвзта æппæт Уæрæсейы къуымтыл дæр. Лæсæнтæй 
калд адæмы туг. Алыхуызон низтæ æмæ мæгуырдзинад дæр хурх 
кодтой адæмы, кусджыты æмæ зæхкусджыты æрыгон паддза- 
хад. 
Ахæм уæззау уавæрты — фыдмæгуыр æмæ тæккæ тыхстдæр 
рæстæг æнæзæхх, æнæкъона хæтæнхуаг бæтæхъойыхъæуккæг- 
тæм хабар æрыхъуысти Мæскуыйæ. Ленин сын сæ курдиат бакасти 
æмæ мадзал скодта лыгъд ирæттæн баххуыс кæнынæн. В.И. Ле- 
нин фарста æрæвæрдта Уæрæсейы Федерацийы ног паддзахады 
уæлдæр æххæстгæнæн оргæн — Адæмон Комиссарты Советы раз — 
æмæ æркæсын кодта, контрреволюцион бандæты къухтæй пырх- 
гонд æмæ бындурæй сыгъд чи ’рцыд, уыцы ирон хъæуы тæригъæд- 
даг хъысмæтмæ. 
Бæтæхъойыхъæуккæгтæн лæвæрд æрцыд зæхх, раздæр кæм 
цардысты, уым, стæй ног ран дæр — Беслæныхъæуы цур æлдæртты 
хъæздыг зæххытæй. Лыгъд æмæ алы хъæуты пырхытæй цæрæг 
50 

Æхсаргæрдты зæлланг 
бæтæхъойыхъæуккæгтæй иутæ здæхтысты сæ сыгъд бындуртæм, 
иннæтæ та — тыгъд быдырмæ — ног хъæууатмæ. Сæмбæлд сыл 
ноггуырд Советон паддзахады иннæ æххуыс дæр — аразæн æрмæг, 
æхца æмæ хъуымац. 
Ногæй æвæрын хъуыдис бындуртæ æмæ цæрæн агъуыстытæ 
саразынæн. Æмæ, кæмæн куыд йæ къух амыдта, афтæ архайдта 
йæ цард ногæй райдайынæн. 
Фæлæ уый æнцон нæ уыдис уæды дуджы. Контрреволюцийы 
æмæ фæсарæнтæй бырсæг тымыгъ-иу куы иуырдыгæй æрбаф- 
сæрста, куы иннæрдыгæй. Æмæ-иу йæ уылæнты ныссæста ног 
цардарæзты талаты. 
Уыдæттæй уæлдай ма советон бæстæйы хурх кодта æххормаг 
аз, алыхуызон хæцгæнизтæ цагътой адæмы, ингæнмæ хастой хъæу- 
гæйттæй, уæлдайдæр та Волгæйы губерниты æмæ Украинæйы. 
Иссæ æмæ йæ бинонты бирæ рæстæг уыцы уылæнтæ нæ уагъ- 
той сæ бæрзæйæ æххуырсты уæззау æмæ хъизæмары æфсондз 
раппарын. Лæппуйæн йæ ирд бæллицтæ тадысты сау мигъты. Ацы 
тымыгъ дуджы дзы машинист суæвыны бæллиц рох дæр фæцис. 
Æндæр цинмæ бæллыд ныр. Цъæхбын цыргъгоппа сырхыстъа- 
лыджын худ, буденовкæ кæй хуыдтой, уый йæ сæрыл куы æркæ- 
нид, даргъ цинел риуыдзаг æгънæджытимæ йæ уæлæ куы ’рбакæ- 
нид æмæ фæтæн гæрзронæй йæ нарæг астæу куы æрбалвасид, 
гранаттæ йыл куы æрцауындзид, салдаты цырыхъхъытæ куы 
ссæрфид йæ къæхтыл, фондзæхстон йе ’фцæджы куы æрæфта- 
уид, хæрзхаст, хæрзконд тентекк бæхыл саргъ куы бавæрид æмæ 
йыл куы сбадид, йæ рохтæ йын куы æрбалвасид æмæ... Гуып- 
хъазты йыл æркафа, уымæ нæ бæллыд ныртæккæ. Уæдæ? Сырх- 
æфсæддон суа, уый дзы фыны дæр нал рох кодта. Уæд хистæры 
раз æрлæууид æмæ зæгъид: «Æмбал командир, мæнæ уын æфсæд- 
дон. Зæрдиагæй мæ фæнды Сырх Æфсадк службæ кæнын, ног 
цард аразын, мах чи хъыгдары, уыдон ныхмæ хæцын. Ма мыл 
фæгуырысхо у: мæ бакаст куыд у, афтæ саби нал дæн! Цард мæ 
йæхæдæг афонæй раздæр арæгъæд кодта: фæразын зындзинæд- 
тæн быхсын. Цæттæ дæн знæгты ныхмæ хæсты бацæуынмæ. Ба- 
рæг уæвын? Сарæхсдзынæн! Уый мæнæн мæ туджыхъæды ис — 
мæ фыдыл сахуыр дæн. Райс мæ сырхæфæсæддонæй! Фæсмой- 
наг нæ фæуыдзынæ!..» 
Фæлæ Сырх Æфсадмæ цæуын, зæгъгæ, уый Аминæтæн ской 
кæнæн нæ уыдис, — хъарджытæ кæныныл та фæуыдаид: «Мах та 
кæмæн уадзыс æнæ цар, æнæ къонайæ арв æмæ зæххы астæу, нæ 
иунæг дарæг? Мамæлайы къæбæр ма нын чи кусдзæн? Æви нæ 
удæгæстæй ингæнмæ ныппарын дæ зæрды ис?.. Дæ райгуырæн 
хъæуы дæ кæстæртæн иу халагъуд æрæвæр, адæм куыд кæнынц, 
афтæ. Цъæхсæр галуан саразын дæ нæ домæм. Хурбон аууоны 
кæм æрбадæм, хъызт рæстæг къæвдайæ нæхи кæм бааууон кæ- 
нæм... Уыйфæстæ-иу ацу, кæдæм дæ фæнда, уырдæм». Худæн нæ 
51 

Дзадтиаты Тотырбег 
уыдис мадыл æмæ йæм хæрам дæр нæ кодта Иссæ — нæ уыд 
бинонты æвæгæсæгæй, æнæ арт, æнæ къонайæ ныууадзæн. 
Иссæ дæр бафæзмыдта йæ хъæуккæгты æмæ æххормаг 1921-æм 
азы рагуалдзæг афтидармæй æрыздæхт йæ райгуырæн хъæумæ. 
Йæ бинонтимæ æрынцад йæ фыды арæзт хæдзары сыгъдæттыл. 
Сæ хъæуы сын ныр Зæронд Бæтæхъойыхъæу рахуыдтой, уымæн 
æмæ Беслæнæн йæ цæгатырдыгæй быдыры æфсæнвæндаджы был 
рæзын байдыдта Ног Бæтæхъойыхъæу. 
Æхсæв ма йыл хуыссæг кæм хæцыд, бон ма æрынцой кæм 
уыди Иссæйæн! Æмæ куыннæ! Йæхи къухтæй ног хæдзар арæз- 
та! Хъæдмæ цыдис хъæдæрмæг амал кæнынмæ, самандур змæста 
йæ мад, йæ хотæ æмæ йæ чысыл æфсымæримæ, къултæ амадта 
дæсныдæр хионты амындмæ гæсгæ. Зиу дæр-иу куыннæ ракод- 
таид йæ бирæ куыстытыл! Хæдзар аразынæй уæлдай ма хи зæх- 
хыл хъуыдис быдыры куыстытæ кæнын, бинонтæн хæринаг æмæ 
дарæсы кой кæнын дæр... 
1922-æм азы уалдзæгмæ сцæттæ йæ ног хæдзар. Бинонтæ нал 
уыдысты къæбæр хъуаг дæр. 
Æмæ Плиты Иссæ Зæронд Бæтæхъойыхъæуæй рараст ис уал- 
дзыгон кæрдæгыл йæ бæллиц сæххæст кæныны фæндагыл. 
Хæрзæмбæлæг ыл чи фæуыдзæн? Цы амонд æм кæсы, æмæ 
куыд цæудзæн йæ даргъ гуыргъахъхъ фæндæгтыл? Чи йæм рат- 
дзæн йæ къух æмæ йæ фарсмæ чи æрбалæудзæн, мæнæ дын тохы 
æфсымæр, зæгъгæ? 
Ахæм фарстатыл хъуыдыгæнгæйæ æрыгон Иссæ Дзæуджы- 
хъæуы (Владикавказы) горæты зылдис сырхæфсæддон хæйттыл 
æмæ сын-иу сæ командирты дуæрттæ бахоста, айсут мæ служ- 
бæмæ мæхи фæндонæй, зæгъгæ. Фæлæ та-иу раздæхт «нæ»-имæ. 
Фæндзæм сæр 
Сусæны мæйы æнуд æмæ тæвд бон. Фæндаджы рельсытæ гуыв- 
гуыв кодтой, цыма фæсус хъæлæсæй афтæ дзырдтой: «Хæ-æ-æст! 
Хæ-æ-æст! Фæ-дис! Фæ-дис!» Уæзласæн бурбын сырх вагæттæй 
конд даргъ эшелонтæ уыдысты æмыдзаг адæм æмæ бæхтæй, аф- 
тæмæй уадысты фæд-фæдыл Цæгат Кавказы æфсæнвæндагыл. 
Сæ фæстæ ныууагътой Кубаны æмæ Доны уæрæх æмæ «хæн- 
къуытæ» быдыртæ, тырныдтой цæгатырдæм. Æфсæнвæндаджы 
станцæты дзолгъо-молгъогæнæг дзыллæ сæм-иу хæлиудзыхæй 
кæсгæйæ баззадысты. Дугъуайæг вагæттæй-иу кæцæй бæхты 
сæртæ фæзынди, кæцæй та — адæймæгты æндæргтæ. Дымгæ 
скъæфта вагæттæй зарæджы мыртæ, кæл-кæлæй худты уынæр, 
бæхы уасын. «О хуыцæутты Хуыцау, фæндараст сæ фæкæн!» — 
скуывтой-иу эшелонты фæстæ зæронд лæгтæ æмæ устытæ, сæ- 
хиуыл дзуар æфтаугæйæ. Чызджытæ-иу сæ къухтæ уæлдæфы 
52 

Æхсаргæрдты зæлланг 
тылдтой æмæ та-иу сын апъатæ кодтой, рæвдыдтой фæндаггон 
хæрзарæзт æрыгон æфсæддонты, цыма сæм сæ батæ хæццæ код- 
той. Лæппутæм та хардзау каст, ныртæккæ эшелонты чи бады 
æмæ уайы, уыдон æхсæн кæй не сты, уый. Эшелонтæй искæцы 
станцæйы фæгæдзæ кодта, зæгьгæ, — чызгæй-лæппуйæ-иу ва- 
гæтты раз амбырд сты æмæ-иу дзырдтой: «Мах дæр уемæ цæ- 
уæм! Раттут нын бынат уæ фарсмæ!» 
Бæхджын æфсады дивизи Армавиры фарсмæ Урупы доны цур 
лагертæй æхсæвыгон фæраст ис йæ даргь фæндагыл. 
Дысон æмбисæхсæв дивизийы полчъытæ хъуамæ бацыдаик- 
кой «хæсты». «Знаг» уыдис Кубаны ивылд доны фаллаг фарс 
æмæ хъуамæ «карз хæсты» пырхгонд æрцыдаид. Ахæм уыд ком- 
дивы бардзырд ацы æхсæвы хæстон ахуырты тыххæй. Æмæ пол- 
чъытæ донбылтыл сæхи куы æрцæттæ кодтой Кубаныл бахи- 
зынмæ, «знагыл» атакæйы бафсæрынмæ, æрмæст уæд æрбахæццæ 
комдивы ног бардзырд: «Полчъытæ хæстифтонгæй æмæ æвæсти- 
атæй цæуæнт фæд-фæдыл Армавиры станцæмæ!» Командиртæ 
æмæ æфсæддонтæй алчидæр банхъæлдта, зæгъгæ, цæуæм горæт 
«знагæй суæгъд кæнынмæ. Фæлæ дивизийы хæйттæй чи куыд 
раздæр хæццæ кодта, афтæ сæ бадын кодтой эшелонты вагæтты 
æнæуæлдай хъыпп-сыппæй æд хæцæнгæрзтæ æмæ хызынтæ. 
Бæхты дæр æвæрдтой вагæтты. Кæдæм цæуы дивизи, кæд æмæ 
цæмæн, уый зыдтой æрмæст æртæйæ — комдив, комиссар æмæ 
штабы хицау. 
Дымгæйау цырд уадысты эшелонтæ гуырæй-гуырмæ. Паро- 
возты урсбын цъæх фæздæг дымгæ фæскъæуттæй скъæфта уæл- 
дæфы. Нæтыдысты æмæ гуыв-гуыв кодтой рельсытæ. Кæрды- 
нæввонг мæнæуы быдырты бур-бурид денджыз уылæнтæй-уылæн- 
тæй лæгæрста фæстæмæ. Æхсынæны быдыртæ сæ бур зæлдаг 
сæртæ æркъул кодтой хуры ’рдæм æмæ сæ сау цæстытæ тъæ- 
бæртт-тъæбæртт кодтой эшелонтæм. Нартхоры хуымтæ цъæх хъæ- 
дабæйау сыр-сыр кодтой сæ хъомысджын сыфтæй. 
Фыццаг паровозы хæд фæстæ баст штабы вагонæй асинтæм 
рахызти фæтæнуæхск, нарæгæлвæст, ацæргæ хъазахъхъаг æмæ 
дымгæмæ зæрдиагæй сулæфыд, йæ хид цухъхъайы фæдджийæ 
асæрфта, афтæмæй æфснаинаг тьпъд быдырты тыллæгыл йæ цъæх 
цæстыты æнгас ахаста: «Мæнæу! Йæ цæст нæм ныкъулы æмæ 
сиды: «Цæй-ма, кæм стут? Афон у кусынмæ быдырмæ рацæуы- 
нæн! Сымах та лæгæвзæрстæй кæдæмдæр уайут!» — Сырхæф- 
сæддон йæ хъазахъхъаг фидыцджын дарæсмæ æркаст, стæй йæ 
халас рихитæ адаудта, йæ боцъойыл хидæйдзаг фæллад къух æр- 
уагъта æмæ йæ цухъхъайы фæдджитæ ронбасты бафидар кодта, 
сау уæрыкдзармæй сырхгопп худ сæрыл арфдæр æрсагъта, аф- 
тæмæй арæхстгай бахызти иннæ вагоны асинмæ. Йæхиуыл дзуар 
бафтыдта хæрдмæ скæсгæйæ, стæй схылди уæзласæн вагоны 
сæрмæ. Дымгæйæ аскъæфынæй тарсти æмæ уымæн хылд йæ цып- 
53 

Дзадтиаты Тотырбег 
пæртыл иннæ вагоны дуары сæрмæ. Йæ гуыбыны цармыл æр- 
хуыссыд, стæй йæ сæр æрдæггом дуары ’рдæм æруагъта æмæ 
хъæрæй зæгьы: 
— Гъе-гъе-гъа, станицæйæгтæ! Хæцут мыл! Дымгæ мæ ас- 
къæфдзæн. 
Бынæй, вагоны хуылфæй йæм арало кодтой: 
— Æргæпп кæн, æргæпп, хицауы хæдивæг! — сæ къухтæ йæм 
цалдæрæй сдардтой æмæ йæ æристой вагонмæ. Афарстой йæ: — 
Тихон Лукич, хицауы фарсмæ куы бадыс... Зæгъ-ма нын: фронтмæ 
цæуæм æви та ахуырты нæ сæфтджытæ хойдзыстæм? 
— Станицæйæгтæ, — дзуры сæм Тихон Лукич, — фыццаджы- 
дæр, кæмæй ахъазат, æз ахæм нæ дæн: хицауы хæдивæг нæ, фæлæ 
комдивы ординарец. Адъютант дæр нæ, — орди-на-рец! Бамбæрс- 
тат? Дыккагæй та уый: кæдæм нæ ласынц, уый у хæстон сусæг- 
дзинад. Æз æй куы зонин, уæддæр уын æй нæ зæгъин, ахæм бар 
мæм нæй, уый дæр уæ бауырнæд. 
Вагоны иу къуымæй кæйдæр хъæрзын ссыди æмæ «хъæбæр» 
ныхæстæй ралгъыста немыцаг кайзеры. Тихон Лукич æм фæкаст 
æмæ базыдта, Злыкин нæты, уый. Афарста йæ хъазгæйæ: 
— Цы дыл æрцыд, Кондра? Æвгъæды сылгоймаджы хъæрзт 
куы кæныс, сæрыстыр хъазахъхъаг!.. Дæ арыны рæстæг æрцыд? 
Хъазæн ныхасыл ныххудтысты хъазахъхъæгтæ æмæ дзы ал- 
чидæр худгæйæ ныхасæппарæн кодта Злыкинмæ. Хифæливæн 
хъæрзт кæны, цæмæй фронтмæ ма бахауа, фæлæ йæ рынчын- 
донмæ арвитой, уый тыххæй, зæгъгæ, афтæ хъуыды кодтой йе 
’мбæлттæ — штабы комендантон взводы сырхæфсæддонтæ. 
— Тихон, хынджылæг ма скъæр, мæ уд мын сласы, — хъæрз- 
гæйæ зæгъы Злыкин æмæ йæ цæстысыгтæ асæрфта йæ цухъ- 
хъайы дысæй: — Дæ сæрдасæн-ма ацыргъ кæн! 
— Дастæй амæлын дæ фæнды? — бахудт ыл Тихон. — Хъа- 
захъхъаг куы мæла, уæд — хæсты быдыры. Бауром уал дæ сыгъ- 
дæг уд фрицтыл атакæйы бацæуыны сахатмæ! 
— Хынджылæггаг — дæ зæронды сæр! — фæмæсты Злыкин 
æмæ йæ галиу къахæй цырыхъхъ фелвæста, хæлафы фадыг уæра- 
джы сæрмæ стылдта, стæй йæ хызынæй систа сæрдасæн æмæ 
йæм æркаст. Йæ рихийæ ратыдта æрду æмæ йæ сæрдасæны ко- 
мыл авæрдта, афтæмæй йыл бафу кодта. Æрду дыууæ дихы фæ- 
цис. Йæ цæсгом фæрухсдæр: 
— Цыргъ у мæхи сæрдасæн! Æнаккаг фрицы хурх дæр ахауын 
кæндзæн! — æмæ сæрдасæн Тихонмæ дæтты: — Слыг æй кæн! 
— Кæй? Фашисты хурх? Æмæ кæм ис? Дæ фыны йæ федтай? — 
джихауæй аззад Поцелуев, фæлæ сæрдасæн райста æмæ йæм æркаст. 
— Кайзеры! — бустæгæнæгау сдзырдта Злыкин æмæ йæ зæн- 
джы хæцъæфмæ ацамыдта: — Уыныс? Саубынсырх къуыбар дары. 
Уый кайзеры нæмыг у. — Кондра йæ нарæг гæрз рон райхæлдта 
æмæ йæ зæнгыл æрбатыхта, йæ тыхæй йæ балвæста æмæ йæ 
54 

Æхсаргæрдты зæлланг 
балхынцъ кодта кæронæй, йæхæдæг йæхи тæрхæггондыл ауагъта 
æмæ йæ къухтæ йæ сæры бын дзуарæвæрд акодта: — Слыг æй 
кæн, Тихон! Риссы, мæ уд мын сласы... 
Поцелуев æнæдзургæйæ иу каст къахмæ кæны, иннæ — йе 
’мбæлттæм æмæ сæ цæстæнгасæй фæрсы: «Кондра æрра фæцис? 
Цы мæ домы?» Иннæ сырхæфсæддонтæ дæр джих ракæс-бакæс 
кодтой кæрæдзимæ. Сæ хъуыды зын бамбарæн нæ уыди: «Злы- 
кин йæхи барæй сахъат кæны, цæмæй хæстмæ нæ бахауа». 
Нæ йыл æууæндынц, уый бамбæрста Кондра æмæ йæ сæр 
фæхъил кодта, афтæмæй хъæрæй зæгъы: 
— Цы ныхъхъус дæ, Тихон? Нæ дæ уырны, мæ зæнджы нæмыг 
ис, уый? Фесæф! Мæхи бар æй уадз!.. Бæттæн уæ исчи æрцæттæ 
кæнæд! — Кондратий Степанович Злыкин райста сæрдасæн Тихо- 
ны къухæй æмæ йæ зæнджы хæцъæфыл суагъта. Туг фемæхст. 
Злыкин ног хъæдгомы фæрстæ балæмæрста æмæ хъæдгомæй рас- 
хъиудта дæргъæццон тымбыл къуыбар туджы амæстæй. 
— Уый цы бакодтай? — фæхъæр ма йыл кодта Тихон. — Дох- 
тыр нæм куы ис. Æрра фæдæ! — æмæ хъæдгом бæттыныл фæцис. 
— Æрра дæхæдæг! — сдзырдта Кондратий Степанович æмæ сис- 
та нæмыг, йæ армытьæпæны йæ æрæвæрдта, йæхи хуыссæныл уæл- 
гоммæ ауагъта æмæ йæ æвдисы йе ’мбæлттæм, афтæмæй дзуры: — 
Кайзеры нæмыг! 1918 азы нынныхст мæ агъды фæлмæны. Уый 
уыдис Нарвæйы цур хæсты. Уæдæй нырмæ йæхи æмбæхстæй 
фæдардта мæ буары, цардыстæм сабырæй: æз уый нæ хъыгдард- 
тон, уый та — мæн... Ныр, йæ рауадзæджы ныхмæ цæуын хæ- 
цынмæ, уый, æвæццæгæн, бамбæрста æмæ мыл æрхæцыд: «Нæ, 
æз дæ нæ ауадздзынæн!..» Æмæ мæн чи бауромдзæн! Фæлæ, 
зæнджы фæлмæнæй хæцъæфы нуæрттæм куыд ныббырыд, уый 
у диссаг... Гъа, уæхæдæг стæрхон кæнут Гитлеры фыдæлтæн! — 
Кондра нæмыгыл нытту кодта æмæ йæ раппæрста йе ’мбæлттæм. 
Хъазахъхъæгтæ нæмыг къухæй-къухмæ истой æмæ йæ цымыди- 
сæй рауын-бауын кодтой. 
Тихон дыстæ фæфистæг кодта æмæ йæ дзыппæй фелвæста 
арахъхъы авг. Фæстæрдыгæй йæ армытьæпæнæй скъуырдта, æмæ 
авджы къæрмæг æртæхтимæ иуварс атахт. Арахъхъæй æркодта 
хъæдгомыл, æрæхсадта йæ, стæй авг фæстæмæ хæлафы дзыппы 
афснайдта æмæ салдаты фæлтæрд къухтæй бæстон баоаста хъæд- 
гом йæхи хицæн пакетæй. Зæнг цы ронæй баст уыдис, уый рай- 
хæлдта æмæ йæ Злыкинмæ мæсты æппæрст бакодта, стæй йæ 
сæрыл схæцыд, йæ ныхы хид асæрфта уæлармы тьæпæнæй. Йæ 
дзыппæй авг сласта æмæ ма арахъхъæй цы аззад, уый авджы 
хъуырæй анызта, стæй додойгæнæгау дзуры Кондрамæ: 
— Æдылы къоппа! Ацы тæвды хъæдгом куы схæрам уа, æмæ 
дын дæ зæнг куы алыг кæной, уæд та? Командир дын цы зæгъ- 
дзæн, цы дæ рахондзæн? Тæппуд? Дизертир? Хи барæй цæнкуыл- 
гæнæг? Дæхи бабын кодтай: дæ хъуыддаг трибуналмæ цæудзæн! 
55 

Дзадтиаты Тотырбег 
Ацы карз ныхæстæм хъусгæйæ Злыкинæй йæ рыст дæр ай- 
рох, афтæмæй Тихонмæ хæлиудзыхæй кæсгæйæ аззад: «Тугтæ 
мыл мысы? Цавæр «тæппуд» æмæ «дезертир»-ы кой кæны? Три- 
буналмæ та цæмæн? Цæй тыххæй? Мæ низæй мæхи кæй фервæ- 
зын кодтон, уый фыдраконддзинад уа?! Æмæ уый мæ хъуыдыйы 
кæрон дæр куынæ уыдис». 
Тихоны ныхæстыл Кондра хуыздæр куы ахъуыды кодта, уæд 
фæтарст, афæлурс æмæ йæ бынаты рабадт, афтæмæй зæгъы: 
— Лукич, сæнттæ цæгъдыс? Мысгæ та куыд æркодтай ахæм 
хъылма туаг ныхæстæ? «Тæппуд»! «Дизертир»! Худинаг дын нæу, 
худинаг, лæгыл тугтæ мысын?! Немыцаг фыдызнаджы мæ буа- 
рæй раппæрстон, цæмæй мæ фрицты ныхмæ хæцын ма бахъыгда- 
ра... Ды та мæ цы рахуыдтай?! 
— Ахæм хъуыддæгтæ дохтыр фæкæны, — фæфæлмæндæр Ти- 
хон, — ды та — дæхæдæг... Комдив дæ уый куы базона, уæд дын 
бузныг нæ зæгъдзæн. Эшелоны дохтыртæ куы ис... Уыдон ма 
уæдæ цæй тыххæй сты, Кондра?! 
— Дæ дохтыртæ, Лукич, дзынгайы фелхысчъы тыххæй дæр 
лæджы рынчындоны бамидæг кæнынц, — йæ къух мæсты ри- 
уыгъд акодта Кондра. — Зоныс сæ! Дæ буары марг фæзындзæн, 
зæгъгæ, стæрсын кæнынц адæймаджы. Хорз сæ зонын! Фæлæ-ма 
мын зæгъ: комдив фыдлæг у? Æцæг ын уыдзæн хъыг мæ хабар? 
— Гуымыдза ми бакодтай, Степаныч! — лæгъздæрæй дзуры 
Поцелуев. — Махæй алчидæр, йæхи цы бафæнда, уый куы кæна, 
уæд сырхæфсæддон хъазахъхъæгтæ нæ, — Махнотæ!! О-о, Мах- 
нотæ нæ рауайдзæн... 
— Цæмæй базондзæн комдив, цы бакодтон, уый? — йæ цæс- 
тытæ йæм фæхъулон кодта Кондра. — Ды бахæсдзынæ мæныл 
хахуыр ныхас комдивмæ? Ды мæ сардаудзынæ? 
— Туасæн голладжы бамбæхсæн нæй, Кондра! — схуыст ныха- 
сæй зæгъы Тихон. — ЧП! Комендантон взводы — Ч-П! Уый кæй 
бон у комдивæй бамбæхсын?! 
— Дзырдхæссæг дæ уæдæ! — æрбамæсты Кондра. — Æз та 
дын æцæг хъазахъхъаг æнхъæл уыдтæн. Фесæф мæ разæй! 
— Æдылыйы чъыллиппытæ ма кæн, Степаныч, — рæвдаугæ 
ныхасæй зæгъы Лукич, æмæ йæ фарсмæ æрбадт, йæ ныхыл ын 
йæ къух авæрдта, йæ тæвд кæд стыхджын, зæгъгæ. Уыйфæстæ 
та йын йæ цонгыл æрхæцыд æмæ йын бæрæг кодта йæ пульс, 
операцийы фæстæ йæ тугдадзинтæ куыд кусынц, уый. Афтæ тынг 
тыхст нæу, зæгъгæ, уый куы базыдта, уæд ма йæ ныхасыл баф- 
тыдта: — Мæ бон дын баххуыс кæнын кæд бауа, уæд трибу- 
налмæ лæвæрд не ’рцæудзынæ, ацы ЧП хивæндæй кæй бакодтай, 
уый тыххæй. Кæд мæм байхъусид... Комдивимæ мах иумæ службæ 
кодтам. Хорз æй зонын, хорз мæ зоны. Кæд мæм байхъуса, — дæ 
амонд, Кондра... 
— Ды, Лукич, комдивы хæлар? Мæнæ диссæгтæ! Тихон Лу- 
56 

Æхсаргæрдты зæлланг 
кич комдивы хæлар! Дæ фыны федтай ахæм ныв?! — с’алла код- 
той фæйнæрдыгæй хъазахъхъæгтæ. Ничи баууæндыд, Лукич ком- 
див Плийы-фыртимæ службæ кодтой, ууыл. Уый сæм сæрысты- 
рæй фæкастис, стæй йæ халас боцъо аныхта æмæ йæ мидбыл 
бахудт. 
Сæ алла куы æрсабыр, уæд Поцелуев йæ тары йæ къух ауагъ- 
та æмæ риуы дзыппæй сласта сау сæракæй конд егъау чыссæ 
æмæ йæ байгом кодта. Сабыргай, цыма истæмæн æрхауынæй тарс- 
тис, афтæ арæхстгай систа чыссæйæ хуызистытæ æмæ сæ рады- 
гай алæвæрдта йе ’мбæлттæм: 
— Нæ уæ уырны? Æркæсут уæдæ! 
Хуызистытæ цыдысты къухтæй къухтæм, æмæ сæм хъазахъ- 
хъæгтæ цымыдисæй кастысты. Иу нывы — Тихон Лукич бады 
æрыгон Плийы-фырты фарсмæ курсантты æхсæн, иннæйы — сар- 
гъыбæхтыл фæцæуынц фæрсæй-фæрстæм... Хуызистытæй Тихон 
иу нæ равдыста, амбæхста йæ арфдæр. 
— Афтæ, гъе, лæппутæ! — сæрыстырæй та зæгъы Тихон Лу- 
кич. — Иумæ службæ кодтам Краснодары. Плийы-фырт кавале- 
ристты скъолайы курсы командир уыд, æз та — старшина. Хорз 
бахъуыды кодтон мæ службæ Иссæ Алыксандры фырты къухы. 
Цыппар азы кæрæдзийæ нæ фæхицæн стæм. Уый уыдис 1926— 
1930 азты... Гъер дæр уæ нæ уырны?! 
— Раджы уыд уый, зонгæ дæр дæ нал бакодтаид, — йæ къух 
ауыгъта Злыкин. 
— Куыннæ! Цалдæр боны раздæр Армавиры йæ разы куы 
æрлæууыдтæн хæстмæ цæуынæввонгæй, уæд мын мæ къух рай- 
ста æмæ мæ афарста: «Куыдтæ цæрæм, Тихон Лукич? Нæ ферох 
кодтай, Краснодары иумæ куыд службæ кодтам, уый?» Æмæ ахæм 
командирмæ службæйæн рохгæнæн ис! 
— Хорз командир дын уыд? — афарста йæ Злыкин. 
— Хуыздæр та ма цы вæййы! — Тихон Лукич йæ боцъо æрфас- 
та æмæ райдыдта дзурын, Иссæимæ курсантты куыд ахуыр код- 
той, уый хабæрттæ. 
Иссæ 1922-æм азы мартъийы мæйы бархийæ бацыд Сырх 
Æфсадмæ æмæ службæ кодта Кавказы Хицæн æфсады сæрма- 
гонд отряды. Ацы æфсады сырхæфсæддонтæ куынæг кодтой контр- 
революцион бандæты. Уыйфæстæ хæххон республикæйы æфсæд- 
дон комиссар иттæг хорз службæгæнæг сырхæфсæддон Плийы- 
фырты арвыста ахуыр кæнынмæ Ленинграды æфсæддон окру- 
джы кавалеристты скъоламæ 1923 азы июны. Ацы скъола Иссæ 
каст фæци иттæг хорз бæрæггæнæнтимæ 1926-æм азы сентябры 
мæйы. Уæдæй фæстæмæ Плиты Иссæ — Сырх Æфсады афицер, 
цыппар азы фæслужбæ кодта, Краснодары хæххон фæсивæдæн 
цы кавалеристты скъола уыд, уым — курсы командирæй-ахуыр- 
гæнæгæй. 1930—1933 азты Иссæ ахуыр кодта Мæскуыйы 
М.В.Фрунзейы номыл Æфсæддон Академийы бындурондæр фа- 
57 

Дзадтиаты Тотырбег 
культеты æмæ йæ каст фæцис, райста фыццаг къæпхæны хуыз- 
дæры диплом. Уæд нысангонд æрцыд Киевы æфсæддон окру- 
джы Блиновскийы 5-æм бæхджын дивизийы штабы оперативон 
хайады хицауæй. Ацы бынаты арæхстджынæй фæслужбæ кодта 
æртæ азы. 
Фæлтæрд афицер Плийы-фырт 1936 азы сæрды æрвыст æрцыд 
Мангойлаг Адæмон республикæйы столицæ Улан-Батормæ æмæ 
уым цæттæ кодта афицертæ Манголы Адæмон-Революцион Æфса- 
дæн. Уыйфæстæ нысангонд æрцыд Сырх Æфсады сæйраг развед- 
управленийы куыстмæ. 1939—1940 азты та уыдис кубайнаг хъа- 
захъхъæгты бæхджын полкъæн командир æмæ архайдта Хурны- 
гуылæн Белоруссийы суæгъд кæныны хæстон операциты. Фыц- 
цаг хатт ам сæмбæлд ныхæй-ныхмæ немыцаг лæбурджытимæ. Ам 
сыл бавзæрста йæ æхсаргарды цыргъ æндон æмæ дзы «зæрдæ- 
худтæй» нæ баззадысты: Плиты Иссæйы барджыты полкъ-иу цы 
хъæу, цы горæты æрфысым кодта, уырдæм-иу гитлеронтæ нал 
лæбурдтой. Атакæты куыд бавзæрстой фашисттæ, афтæмæй æгæр 
цыргъ уыдысты хъазахъхъæгты æхсаргæрдтæ... 
Дунейы цыфыддæр бон — 1941 азы 22-æм июны хуыцаубон — 
Плиты Иссæйы æрæййæфта Мæскуыйы, Сырх Æфсады Генера- 
лон штабы Академийы ахуыр кæнгæйæ. Уый уæдмæ дыккаг ака- 
деми дæр каст фæцис æмæ лæвæрдта экзаментæ. Гитлеры 
æрдонгтæ Советон Цæдисмæ бандæйау æрбабырстой, æмæ Фы- 
дыбæстæйы Стыр хæст райдыдта, уый Иссæ райсомæй фехъуыс- 
та Академийы аудиторийы экзамен дæттынмæ йæхи цæттæгæн- 
гæйæ. Фæлæ булкъон Плийы-фырт алы минут дæр цæттæ уыдис 
йæ Райгуырæн бæстæйы сæрвæлтау тохы бацæуынмæ, æмæ йæ 
уæлвæд, хæрз цыбыр митинджы фæстæ, уайтагъд балæвæрдта 
рапорт йæ хистæртæм, цæмæй йæ тагъддæр аврыстаиккой хæсты 
цæхæрмæ. Рапорт райста Академийы хицау æмæ бауайдзæф код- 
та булкъонæн: «Уынынц хистæртæ... Сæр куы бахъæуа, уæд нæм 
сиддзысты! Дæ экзаменты кой кæн!» Фæлæ Иссæ уымæй не ’рса- 
быр: рапорт та балæвæрдта уæлдæр. Дзуапмæ йæ бирæ æнхъæлмæ 
кæсын нæ бахъуыдис: уайтагъд æм фæсидтысты. 
Хæларзæрдæйæ фæныхасы фæстæ маршалтæ Ворошилов æмæ 
Шапошников снысан кодтой Плиты Иссæйы бæхджын хъазахъ- 
хъаг дивизийы командирæй æмæ йæ арвыстой Кубанмæ. Ам, Ар- 
мавиры горæтгæрон, Урупы æфсæддон лагерты сарæзта хъазахъ- 
хъæгтæй æмæ хæххон адæмы фырттæй бæхджын æфсады дивизи 
æмæ йæ бацæттæ кодта хæстмæ. Уый уыдис 1941-æм азы июлы 
райдианы. Дивизи арæзт æмæ цæтгæгонд æрцыд æмгъуыдæй бирæ 
раздæр: куыд никуыма уыд, афтæ тагъд æмæ æнтыстджытæй. 
Ныр комдив Плиты Иссæйы фæдыл дивизи цæуы хæстмæ... 
Тихон Лукичæй, комдивы рагон зонгæйæ сырхæфсæддон хъа- 
захъхъæгтæ нæ домдтой уыйбæрц бæлвырддзинæдтæ Плийы-фыр- 
ты æфсæддон цардæй. Фæлæ сæ базонын фæндыд, уæлдайдæр 
58 

Æхсаргæрдты зæлланг 
та Злыкины, се ’мхуызон хъазахъхъаг Тихон раздæр кæд æмæ 
куыд базонгæ ис Плийы-фыртимæ, йæ къухы куыд службæ код- 
та, куыд бахæлар сты, æмæ ныртæккæ та куыд у комдивимæ йæ 
хæлардзинад, уый. Æмæ йæ уымæн кодтой хынцфæрстытæ, 
уымæн афтæ зæрдиагæй хъуыстой Тихоны ныхæстæм сæ комди- 
вы тыххæй. 
— Булкъон кæй у, уый зонæм, — зæгъы та Злыкин. — Комди- 
вæй куыд арæхсы, уый дæр ныр иучысыл рæстæг федтам, хæс- 
тон ахуыр нæ цас арæхстджынæй кодта Армавиры, уый дæр фед- 
там. Фæлæ-ма нын, Тихон Лукич, радзур, удыхъæдæй, характер 
кæй хонынц, уымæй та куыд у йæ ахаст? Хуымæтæг салдатмæ 
цы цæстæнгас дары? Йæхи куыд тызмæг дары, царды дæр æцæг 
ахæм у? Мах кæй зонæм, ахæм номдзыд комдивтæй хæстæгдæр 
кæмæ лæууы йæ характерæй?! 
— Кæмæ? — хъуыдыйыл фæцис Тихон Лукич. — Ранымаин 
уын нæ хуыздæр командирты, зæгъин, уый æмæ уый хуызæн у, 
зæгъгæ, фæлæ, чи зоны, æмæ раст дзурон, чи зоны, нæ. Хъæба- 
тыр адæм æмхуызон вæййынц сæ хъæбатырдзинадæй, фæлæ сæм 
хицæндзинæдтæ дæр вæййы. Цыбырныхасæй, нæ комдив у 
æрмæстдæр йæхи хуызæн, никæимæ йын ис абарæн. Уый уæхæ- 
дæг базондзыстут. Дыууæ æфсæддон Академийы фæцис каст! 
Баууæндут мыл: раст уын зæгъын! 
— Кæцырдæм нырриуыгътай, Тихон! — йæ мидбыл бахудт Злы- 
кин. — Дæумæ гæсгæ Ворошилов фæрæдыд, æгæр чысыл бынат 
ын саккаг кодта? 
— Рæдыдтытæй фылдæр та цы цæуы царды! — Тихонæн йæ 
бæзджын æрфгуытæ фелхынцъ сты йæ цъæх цæстыты сæрмæ, 
æмæ афтæмæй бакаст Злыкины фæлурс цæсгоммæ: — Куыд у дæ 
хъæдгом? Рæхойы дæ бынæй уæлæмæ? Комдивы тыххæй ны- 
хасмæ байхъусын дæр дæ нæ уадзы, æнхъæлдæн? Ды уый Крем- 
лы куывды кафгæ куы федтаис... Сталин æмæ йын Вроршилов 
куыд æмдзæгъд кодтой, уымæ куы бакастаис, уымæ! Уæд ахæм 
туаг ныхас нæ загътаис. 
— Цавæр «туаг» ныхас? Сталин æмæ Ворошилов нæ комди- 
вæн æмдзæгъд кодтой, уый, æвæццæгæн, дæ фыны федтай? Ху- 
дæгæй марыс, Тихон Лукич! — йæ хуыссæны рабадт Злыкин æмæ 
йæ риссаг зæнгыл нæххæцыд йæ дыууæ къухæй. — Ой, мæнæ мæ 
зæнг куыд дуды! Исты худæг ныхас та ма æрбаймыс, Тихон: 
ахудон, æмæ мæ рыст айрох уа! 
— Æз, Кондра, мæ сызгъæринтæ дæу тыххæй нæ сафын, — йæ 
чъылдым æм аздæхта Тихон Лукич. — Мæнæ кæстæртæн дзурын 
æцæг хабæрттæ... 
— Мах дæумæ хъусæм, Тихон Лукич, — æмдзыхæй сдзырдтой 
цалдæрæй. — Злыкинæн йæ тæвд йæ сæрмæ цæвын байдыдта, 
æмæ сонт кæны, ма йæм хъус, Сталин æмæ Ворошиловы æцæг 
федтай хæстæгмæ? Æцæг зонынц нæ комдивы? 
59 

Дзадтиаты Тотырбег 
— Æцæг, æцæг! Иу мæнг ныхас дæр уын нæ зæгъдзынæн, — 
йæ боцъотæ адаудта Лукич. — Ард уын хæрын мæ боцъойæ: æцæг 
хабар! Кæд æмæ кæм федтам Сталин æмæ Ворошиловы, уый дæр 
уын фактæй зæгъдзынæн. Октябры революцийы дæсæм бæрæг- 
боны Мæскуыйы Кремлы... Уым сæмбæлдыстæм. 
— Дæхæдæг дæр уым уыдтæ, Тихон Лукич? — цыбæлæй йæ 
афарстой кæстæр сырхæфсæддонтæ. 
— Йæ тæккæ астæу! — æмæ Поцелуев райдыдта йе ’цæг ныхас 
сæрæй. 
Тихоны зæрдыл лæууыд æмæ дзы нæ рох кодта: 1927-æм азы 
Мæскуыйы Сырх фæзы парадмæ æрхуыдтой Цæгат Кавказæй 
бæхджын æфсады иугонд полкъ. Уыцы полчъы уыдысты хъа- 
захъхъæгтæ æмæ, хæххон адæмæй граждайнаг хæсты хуыздæр 
чи фесгуыхт, ахæм джигиттæ. Урсзачъе хистæр барджыты фæстæ 
Сырх фæзы цыдысты кавалеристты скъолатæй равзæрст хуыз- 
дæр курсантты эскадронтæ. Уыдоны астæу — бæрзонд, хæрз- 
конд æрыгон джигит Плиты Иссæ дæр къаманды кодта курсант- 
ты эскадронтæй иуæн. Рæсугъддæр цæмæ бакастаид ам парады 
уæвæг адæймаг! Æвзаргæ саргъыбæхтæ — алы эскадронæн дæр 
иухуызон æмæ æмиас, æмкар бæхтæ: иу эскадроны — цъæхтæ, 
аннæйы — сынты базырау æрттиваг саутæ, кæм та — митау урс- 
урсидтæ. Барджытæ дæр æмхуызон хæрзарæзт æфсæддон кава- 
леристы рæсугъд дарæсæй. Разæй сæ хъал урс бæхтыл цыдысты 
Октябры революцийы æмæ мидхæсты фесгуыхт хъæбатыртæ — 
цытджын хистæртæ. Сæ сæрмæ фæйлыдтой кады сырх тыры- 
сатæ. Ветеранты зæлдаг боцъотæ сабыр дымгæйы уддзæфмæ 
тæмæн калдтой. Полчъы хæстонты æндон æхсаргæрдтæ æлвæс- 
тæй уæлдæфы æрттывтой. 
Сырх фæз æмæ Кремлы къултæ, æвæццæгæн, ахæм рæсугъд- 
дзинад раздæр уынгæ дæр никуы фæкодтой. Мингай къухтæй 
тыхджын æмдзæгъд уæлдæфы нæрыд кавалеристты кадæн æмæ 
рæсугъддзинадæн. Ворошилов æмæ сæм Буденный дæр кастыс- 
ты Ленины мавзолейæ партийы разамонджыты æхсæнæй æмæ, 
мидбылты сæрыстырæй худгæйæ, æмдзæгъд кодтой. Буденный- 
иу фæзылд Сталинмæ æмæ-иу полчъы ’рдæм цæмæдæр ацамыдта. 
Æвæццæгæн, иæ хæстон намысджын æмбæлттæ парады цæуынмæ 
куыд хорз арæхстысты, уымæ амыдта, кæнæ та Сталин Царицы- 
ныл номдзыд хæсты хорз кæимæ базонгæ, ахæм ветерантæм. Уый 
бæрæг уыд уымæй дæр, æмæ-иу Буденныйы ныхасы фæстæ Иосиф 
Виссарионы фырт бахудт, тынгдæр-иу æрæмдзæгъд кодта. 
Оркестртæ цагътой кавадеристты марш, фæлæ адæмы иугæн- 
дзон тыхджын къухæмдзæгъдæй æмæ дурæй астæрд Сырх фаезы 
æнæхъæн полчъы бæхты цæфхæдты æмхуызон зæллангæй бирæ 
оркестрты цагъд хъуысгæ дæр тынг нал кодта. 
Полкъ æнæ аиппæй ахызт Сырх фæзыл. Фæлæ уæддæр адæ- 
мы æмгуыппæй тыхджын æмдзæгъды нæрын не ’рынцад. Бæх- 
60 

Æхсаргæрдты зæлланг 
джынтæ афтæ фенхъæлдтой, зæгъгæ, махæй ма парады чидæр 
арæхстджындæрæй рацæуы, æмæ парадмæ кæсджытæ уымæн 
æмдзæгъд кæнынц. Фæлæ афтæ нæ уыд. Полчъы рæнхъытыл уай- 
тагъд ахæлиу ис ног бардзырд: «Адæм домынц, полкъ ма иу хатт 
куыд рацæуа Сырх фæзы, афтæ. Æххæст сын кæнæм сæ домæн!» 
Ацы Сырх фæзы æнусты историйы никуыма æрцыд ахæм цау, 
æмæ искæцы æфсæддон хай иу бон иу парады адæм дыккаг хатт 
рацæуын кæной.Æмæ сæхицæй куыннæ фæбузныг уыдаиккой 
кавалеристтæ! Сæрыстырæй та сæхи цæттæ кодтой сæ рæсугъд 
арæхстдзинад дыккаг хатт равдисынмæ. 
Полчъы командир фæсидт йæхимæ эскадроны командир Плийы- 
фыртмæ æмæ йын зæгъы: «Сырх фæзы джигитовкæ саразын 
хъæуы нæ дыккаг рацыды рæстæг. Уадз æмæ фæсарæйнаг атта- 
шетæ махмæ хæлæг кæной! Уадз æмæ советон сырх кавалерийы 
фесафыныл чи архайдта, уыдон дæр фæсмонæй сæхи æргæвдой! 
Уадз æмæ Троцкий1 æмæ троцкистты зæрдæтæ дæр канчыритæ 
кæной арæхстдзинадмæ кæсгæйæ! Уадз æмæ ма нын Ворошилов 
æмæ Буденный иу хатт зæрдæрухсæй æрæмдзæгъд кæной! Дæ ныфс 
хæссыс, Плийы-фырт, Сырх фæзы дæ æрыгон кавалеристты 
гъæйтт-мардзæ джигитовкæ равдисынмæ? Исты ногдзинад куынæ 
равдисæм, уæд парады нæ дыккаг рацыды кад нал уыдзæн... Æви 
боцъоджын хистæрты бар бакæнон ацы зын хъуыддаг? » 
«Мæ эскадрон цæттæ у, æмбал полчъы командир, нæ арæхст- 
дзинад Мæскуыйы равдисынмæ», — дзуапп ын радта Иссæ. «Ит- 
тæг хорз, Плийы-фырт: уый æз дæр зыдтон æмæ дæм уымæн 
фæдзырдтон. Цæугæ уæдæ дæ эскадронмæ. Худинаг уæ сæрмæ 
ма æрхæссут, нæ кæстæртæ!» — загъта полчъы командир æмæ 
бардзырд радта иннæ эскадронтæн дæр, парады дыккаг хатт куыд 
ацæудзысты, уый тыххæй. 
Иссæйы курсантты эскадрон ныр цыди тырысахæсджыты 
фæстæ полчъы разæй. Бахæццæ та сты Сырх фæзмæ. Къухæм- 
дзæгъд та фыццаг хаттæй ныр тынгдæр нырризын кодта Кремлы 
къултæ, арыдта ГУМ-ы къуымты. Райхъуыстысты музыкæйы 
зæлтæ, æмæ эскадроны взводтæ дыууæ дихæй фæйнæрдæм фæ- 
цыдысты, стæй барджытæ цæхгæр фæзылдысты фæстæмæ, ны- 
хæй-ныхмæ кæрæдзиуыл баскъæрдтой хæрзхаст, хæрззылд хъал 
æмæ ахуыр хайуанты, райдыдта бæхджынты атакæ, раст хæсты 
дыууæ знаджы æцæг куыд фæхæцынц, афтæ кæрæдзи ныхмæ 
1 Л. Т р о ц к и й ма наркомвоенмор куы уыдис, уæд Сырх Æфсады 
кавалеристон хæйттæ аразыны ныхмæ рацыд. Фæлæ йæм хъусæг нæ фæцис. 
Ленин æмæ Сталины фæндонæй æмæ архайдæй сырæзт советон кавалери. 
Царицыныл хæстыты 1-аг бæхджын æфсад йæхи иттæг намысджынæй куы 
равдыста знæгты ныхмæ хæстыты, уæддæр нæ аивта Троцкий йæ зианхæссæг 
галиу хъуыды æмæ ницæмæ дардта кавалеристты. Мидхæсты фæстæ дæр 
архайдта советон бæхджын æфсæдты фесафыныл. 
61 

Дзадтиаты Тотырбег 
«хæцыдысты» урсбæхджын æмæ сырхбæхджын взводтæ. Æхсар- 
гæрдтæй «цæфтæ» хаудтой фæзы асæстмæ. Фæлæ та-иу чи фæс- 
тæмæ йæ бæхыл абадт, кæнæ-иу аныхæст бæхы гуыбыныл, атыхст 
ын-иу йæ риуыл дæр. Мавзолейы фæйнæфæрсты лæууæг адæм 
иу рæстæг фегуыппæг сты æмæ джихауæй кастысты «хæстмæ». 
«Кæрæдзи æцæг цæгъдынц?» — зæгъгæ, банхъæлдтой бирæтæ 
æмæ се ’мдзæгъд фæурæдтой. Æцæг хæцынц, зæгъгæ, ууыл ма 
сæ тынгдæр баууæндын кодта ахæм ныв: атакæйы бацæуæг эс- 
кадроны фæстæ æд пулеметтæ цæуæг тачанкæтæй иуы цалх йæ 
сæмæнæй фесхъиудта æмæ дуртыл схъиугæйæ тылди фæстæмæ, 
Василий Блаженныйы аргъуаны ’рдæм. Дыууæ барæджы йæм 
рæвдз фæзылдысты, асырдтой цалх, баййæфтой йæ æмæ йæ ацахс- 
той тулгæ-тулын. Фæстæмæ æрбаййæфтой æртæ цалхыл тулæг 
тачанкæ æмæ йыл цæугæ-цæуын цыппæрæм цалх дæр авæрдтой. 
Ныннæрыд та тыхджын къухæмдзæгъд.. Уымæй дæр бæрæг 
уыдис, полчъы арæхстдзинад æппæты зæрдæмæ дæр фыццаг ра- 
цыдæй дыккаг фæзынд тынгдæр кæй фæцыдис, уый. Фæсарæй- 
наг æфсæддон атташетæ сæ фотоаппараттæй æрцъыкк-æрцъыкк 
кодтой, истой парады кавалеристты æнаипп архайд æмæ хæстон 
цæттæдзинады нывтæ... 
— Ды, Степаныч, ахæм парад дæхи цæстытæй федтай, зæгъгæ, 
уæд махæй сулæфын никæй суадзис! — Тихон Лукич бакаст Злы- 
кинмæ æмæ йæ боцъо æнгуылдзтæй æрфаста: — Дзырдтаис æмæ 
дзырдтаис: «Æз Сталины хæстæгмæ федтон... Æз Ворошиловы... 
Æз Сырх фæзы парады джигитовкæ кодтон...» 
— Тихон Лукич, — фæлмæн хъæлæсæй афарста Злыкин, — нæ 
дæ бамбæрстон, Сталин парады кæмæн æмдзæгъд кодта: æппæт 
полкъæн æви Плийы-фыртæн? 
— Мæ ныхас нæма фæдæн, Степаныч, — йæ рихитæ адаудта 
Тихон: — Иссæ Александры фыртæн хицæнæй кæм æмдзæгъд 
кодтой, мæ таурæгъы сæр дæр уый фæдыл у: Кремлы куывды... 
— Кремлы куывдмæ дæр уæ бауагътой? — йæ хуыссæны ра- 
бадт Злыкин æмæ цымыдисæй æрыхъуыста Тихоны ныхасмæ. 
-Йæ тæккæ астæумæ, — Поцелуев та йæ халас рихитæ адауд- 
та æмæ хин худт кæнгæйæ каст Злыкинмæ. — Нæ та дæ уырны? 
— Куыннæ мæ уырны! Радзур-ма, дæ хуыцауы тыххæй: куыд 
уыдис Кремлы банкет? Цавæр нуазинæгтæ æмæ хæринæгтæ уыдис 
уым та уæ фынгтыл? 
— Хæрд æмæ нуæзтæй алцыдæр — къубалмæ! Æрмæст дзы 
маргъы æхсыр нæ уыдис фынгтыл. 
— Хæрзаг уæ фырцинæй ныррасгуытæ стут, æмæ уæ хъæды 
льптæгтау æддæмæ калдтой? — йæ былыцъæрттæ фырмондаг æмæ 
цыбæлæй ахсыдта Злыкин. 
— Иу расыг дæр нæ! — йæ къух уæлдæфы батылдга Тихон. — 
Сталин хистæрæн кæм бадт, уый расьптæнæн бынат нæ уыд! Уæвгæ, 
ды уым дæхи нæ баурæдтаис, Степаныч... Цы нуæзтытæ дзы уыд, цы! 
62 

Æхсаргæрдты зæлланг 
— Нæ баурæдтаин, — басаст йæ лæмæгъдзинадыл Злыкин. — 
Сталин нæ, фæлæ стыр Хуыцау куы бадтаид хистæрæн, уæддæр 
ахæм ранæй æнæ нуæзтджынæй нæ рацыдаин! Бæрæгбон, уæд 
бæрæгон: æрлыг кæн фæстаг джитъри дæр. 
— Мах нуазыныл нæ хæлоф кодтам, — йæ сæр банкъуыста 
Тихон Лукич. — Нæ разамонджытæм кæсын æмæ хъусын нæ тынг- 
дæр æндæвта... Стæй дзы цы артисттæ уыдис, цы! Йæ концертмæ 
билет балхæнынмæ Мæскуыйы ссарæн кæмæн нæ вæййы, 
ахæмтæ! Уыдонмæ хъусгæйæ-иу хæрд æмæ нуæзт дæр айрох сты... 
— Æмæ дын Сталин йæ нуазæн нæ авæрдта, Тихон? — хъаз- 
гæмхасæн та йæ ныхас баппæрста Злыкин. 
— Ахæм ран, Кремлы куывды, нуазæнтæ нæ фæдæттынц, 
æдылы! — Тихон Лукич та йæ боцъо æнгуылдзтæй æрфаста. — 
Гаджидау! Иу æдзæсгомæй фæстæмæ æнæ гаджидауæй ацы куыв- 
ды ничи нуæзта. 
— Мах, хъазахъхъæгты тыххæй Сталин сидт дæр нæ рауагъта? 
— Уый та куыннæ! — хъæлдзæгдæрæй сдзырдта Тихон Лукич. — 
Уый та афтæ уыдис. Оркестры цагъдмæ кафт бацайдагъ. Нæхи 
Буденный иуафон Плийы-фыртмæ йе ’нгуылдзы амындæй фæ- 
сидт. Уый йæ цуры февзæрд. Æз дæр сæм хæстæг бацыдтæн. 
Буденныимæ нæ агуывзæтæ бакъуырцц кæныны æфсон. Мæ иу 
хъусæй байхъуыстон сæ сабыр ныхасмæ. «Абон парады дæ эс- 
кадрон иннæтæй хуыздæр арæхстдзинад равдыста, Исай, — дзырд- 
та йын йæ хъусы Семен Михайлович. — Ныр та-ма равдис, сырх 
кавалеристтæ кафынмæ куыд арæхсынц, уый». 
— Æмæ Плийы-фырты цæмæн равзæрста Семен Михалыч? — 
йæ риссаг къах та дыууæ къухæй æрблахъывта Злыкин, афтæ- 
мæй былысчъилæй афарста Тихоны. 
— Уымæй та-иу Семен Михалычы дæхæдæг афæрс, — схуыст 
дзуапп радта Тихон æнæууылд фарстæн æмæ стæй фæлмæндæр 
хъæлæсæй зæгъы. — Æз дæр æй зонын, Плийы-фырты цæмæн 
равзæрста бирæ хъазахъхъæгты астæуæй, уый. — Тихон та сласта 
йæ чыссæ æмæ дзы систа, раздæр кæй нæ равдыста, ахæм хуы- 
зист. — Æркæсут-ма, станицæйæгтæ! Цæттæ факт! Хуымæтæджы 
нæ дарын ацы хуызист цыппæрдæс азы! 
Злыкин скъæфæгау айста хуызист æмæ йæм цымыдисæй 
æркаст: 
— Мæнæ цы цирк ис! — ныххудт Злыкин, йæ рыст дæр дзы 
æрбайрох, афтæмæй: — Тихоны сæр æхсаргардæй дастæуы! Йæ цæст 
дæр нæ ньпсьулы! Æцæг цирк! — æмæ къам алæвæрдта иннæтæм. 
— Сæрхъæн кæл-кæл зондджын лæг нæ фæкæны, Степаныч, — 
уæзданæй сдзырдта Тихон Лукич. — Хуызист цæуыл дзуры, уый 
уал бамбар! Уый дæуæн фактæй дзуапп! Мæ сæр мын чи дасы, 
цæмæй æмæ цæмæн, уый рахатыдтай? 
— Нæ, нæ рахатыдтон, Тихон Лукич, — йæ худтыл фæсмон- 
гæнгæйæ зæгъы Кондра. 
63 

Дзадтиаты Тотырбег 
— Уый нæ комдив у, уæдæ, нæ комдив æрыгонæй, — Тихон йæ 
рихитæ йæхицæй буцæй адаудта: — Мæскуыйы парадмæ куы 
цæттæ кодтам, уæды ист ныв у. Зæрдиагæй цæттæ кодта Плийы- 
фырт йæ эскадроны парадмæ. Æрдуйы бæрц аипдзинад дæр ни- 
кæмæн хатыр кодта. Домаг у, тынг домаг! Уæлдай карздæрæй 
æмæ æгъатырдæрæй та домдта йæ дæлдæр командиртæй. Мæхи 
уд дæр дзы бирæ æфхæрдтытæ баййæфта. Æмæ йæм мæсты дæр 
не суыдаис, хæрам дæр æм нæ фæуыдаис. Уымæн æмæ раст уыд. 
Æнæхъуаджы никæй никуы бафхæрдта. Салдаты та уарзы æмæ 
йын аргъ кæны, раст цыма йæ ныййарæг мадæй райгуыргæ æфсы- 
мæр у... О, æмæ æрцыд парадмæ цæттæгæнæн æвзарæн бон. Ок- 
ругæй æрвыст къамис бæстонæй бæрæг кодта полчъы рæвдздзи- 
над. Плийы-фырты эскадрон къамис банымадта иннæтæй хуыз- 
дæрыл. Фæлæ Иссæйæн уæддæр æрæнцой нæ уыдис. «Хуыздæ- 
рæй ма хуыздæр гæнæн дæр ис!» — зæгъгæ-иу афтæ дзырдта... 
Иæхæдæг æрæмысыд иу «конкурс». «Кæй æхсаргард цыргъдæр 
æмæ сыгъдæгдæр у», — зæгъгæ, полчъы къамис каст æмæ æвзæрста 
ерысы раззагдæрты... Мæнæ йæ ацы нывы куыд уынут, афтæ: 
комэскæн йæхи æхсаргард — сæрдасæн! 
«Ныр æз дæ бынаты куы фестин, Лукич!.. Уæд мæ комдив 
комэксæй сæвæрид... Мæ «ЧП» дæр мын ныххатыр кæнид!» — 
хинымæры хъуыды кодта Злыкин, Поцелуевмæ хæлæггæнгæйæ. 
Фæрсгæ та йæ бакодта æндæрхуызы: 
— Тихон, ацы хуызист комдивмæ нæ равдыстай? Æхсызгон 
ын уаид рагон нывы фенд. 
— Куы хъæуа, уæд æм æй равдисдзынæн, — йæхицæй бузны- 
гæй зæгъы Тихон. — Кремлы куывды кой уын кодтон, æмæ уал 
мæ бауадз... 
— Дзур, Тихон Лукич, дзур, дæумæ хъусæм, — æмдзыхæй 
зæгъынц сырхæфсæддон хъазахъхъæгтæ. 
— О, æмæ Семен Михайлыч оркестры ’рдæм кæсгæйæ йæ къу- 
хæй цæмæдæр ацамыдта æмæ дзы уæлдæф «æркарста». Кавказаг 
кафты музыкæ ныццарыдта айдæнау цæхæркалæг галуаны. 
«Плийы-фырт, дæ кафт у!» — схор-хор ластой кавалеристтæ æмæ 
æрæмдзæгъд кодтой. Цы гæнæн ма йын уыдис. Ракафыд... Сы- 
мах уый кафтмæ куы бакастаиккат! Уымæн ныхæстæй радзурæн 
нæй, фенын хъуыдис хи цæстытæй. Бауырнæд уæ, утæппæт адæм 
ын цымыдисæй æмдзæгъд кодтой. Æз дæр мæ къухтæ кæрæдзи- 
уыл хостон, фæлæ кæсгæ та кодтон тынгдæр Сталин æмæ Воро- 
шиловмæ. Уыдон дæр æм кастысты рухс æмæ хъæлдзæг цæстæн- 
гасæй, афтæмæй йын æмдзæгъд кодтой. Буденный дæр иу каст 
кафæгмæ кодта, иннæ — Сталинмæ, æмæ-иу хъæлдзæгæй йæ даргъ 
къленц рихитæ адаудта фырцинæй... Музыкæйы зæлтæ æмæ 
æмдзæгъд куы æрсабыр сты, уæд Семен Михайлыч ныхъхъæбыс 
кодта Плийы-фыртæн, афтæмæй иу ныхас загъта: «Талант!..» 
Сталин та систа нуазæн æмæ ахæм гаджидау загъта: «Æмбæлттæ, 
64 

Æхсаргæрдты зæлланг 
хæлæрттæ! Сидын уæм æвидигæ кадджын æмæ намысджын сырх 
кавалерийы хъæбатыр салдæттæ æмæ командирты цæрæнбонты 
тыххæй! Рæзæд æмæ тыхджынæй-тыхджындæр кæнæд советон 
кавалери нæ Райгуырæн бæстæйы кусджытæ æмæ зæхкусджыты 
фæндиаг, нæ фыдгулты фыдæнæн!.. Æгас цæуæнт Сырх Æфса- 
ды цытджын оарджытæ!..» 
Тихон Лукич йæ ныхасы фæстæ йæ былтæ асдæрдта, цыма 
Кремлы куывды бадтæй ныртæккæ сыстадис, афтæ, æмæ ма йæ 
ныхасыл бафтыдта: 
— Сымах, мæ хæлæрттæ, куы зониккат, Сталин махæн, хъа- 
захъхъаг бæхджын æфсадæн цæйбæрц аргъ кæны, уый, уæд хæс- 
ты уе ’ппæт дæр Советон Цæдисы Геройтæ суаиккат!.. Ехх, ныр 
нæ Сырх фæзмæ куы бакæниккой, æмæ нын Ленины Мавзолейы 
цур Сталин фæндараст куы зæгъид хæсты цæхæрмæ! 
Взводы сырхæфсæддонтæ минуты бæрц æгуыппæгæй, æнæ 
иу сыбырттæй бадтысты, цыма Кремлы галуаны Сталины ныхæс- 
тæм æцæг æрыхъуыстой. Фыны уынæгау сæ алкæй цæстытыл 
дæр уадысты Мæскуыйы Сырх фæзы парад, Кремлы галуанты 
Октябры революцийы кадæн бæрæгбоны уынæр. 
Злыкин йæ зæнджы хæцъæфæй цы нæмыг сласта, «немыцаг 
кайзер» кæй хуыдта, уый йæ сырх къухмæрзæны кæрон бал- 
хынцъ кодта æмæ йæ бафснайдта, стæй загъта: 
— Тихон Лукич, хæсты цæхæры герой чи райса, уый дæр фен- 
дзыстæм... Фæлæ уал ныр фæйнæ куы ануазиккам æмæ куы аза- 
риккам... Мæ уд схауы мæ зæнджы рыстæй! 
— Аназæм, Степаныч! — Тихон цыма ацы ныхасмæ æнхъæлмæ 
каст, афтæ йæ дзæкъулимæ архайыныл фæцис. 
Авг къухæй къухмæ цыдис. Рельсытæ хъæрзыдтой æмæ ниуд- 
той. Цæлхытæ кæрæдзи сырдтой, цæст сыл нæ хæцыд, афтæ- 
мæй. Дымгæ паровозы стыр сау дзыхæй скъæфта фæздæг æмæ 
йæ æнуд уæлдæфы пирæнгæмттæй луæрста. Эшелонты иугæн- 
дзон æмæ иухызон нæрынæй хъуысти: «Хæ-æ-ст! Хæ-æ-æст!» 
Æхсæзæм сæр 
1 
«Мах ног зæххытæ æмæ территоритæ байсыныл абон куы 
фæдзурæм, уæд æппæты фыццагдæр нæ цæстæнгас æрынцайы 
Уæрæсейыл, стæй йæ сыхаг æмæ, йæ тæваг кæмæ хæццæ кæны, 
йæ уыцы сыхаг бæстæтыл.... Уыцы æппæтæй стырдæр Хурыс- 
кæсæны паддзахад срæгьæд бынсæфт фæкæнынæн. Хъысмæт 
мах равзæрста уый катастрофæйæн æвдисæнтæй, уый суы- 
дзæн расæты теорийы бæлвыродзинад сфидарæн тæккæ æнæ- 
мæнг æцæгдзинад». (Адольф Гитлеры чиныг — фашизмы кате- 
хизис «Мæ тох»). 
5 Дзадтиаты Тотырбег 65 

Дзадтиаты Тотырбег 
«Салдæттæ! Уæ разы — Мæскуы! Дыууæ азы хæсты кон- 
тиненты æппæт бæстæты столицæтæ дæр сæхи æркьул код- 
той уæ къæхты бынмæ, сымах атезгъо кодтат æппæтæй хуыз- 
дæр горæтты уынгты. Баззад ма уын Мæскуы. Басæттут 
æи, равдисут ын уæ хæцæнгæрзты тых. Æрсимут ын йæ фæз- 
ты. Мæскуы байсын у хæсты кæрон. Мæскуы — уый уын у 
улæфт. Размæ!» (Гитлеры сидт йæ салдæттæм). 
«...Мах хæцæм Адольф Гитлеры сæраппонд... Нæ нысан у — 
Мæскуы, Мæскуы, Мæскуы! Афтæ! Бырсæм размæ!..» (Зынг- 
хуыст немыцаг ефрейтор Пауль Вернеры боныгæй). 
Булкъон Плиты Иссæ — хицæн сæрмагонд бæхджынты кубай- 
наг 50-æм дивизийы командир — бадт йæ егарæлвæст саргъыбæх 
«Теркыл» æмæ цыдис раззагдæр полчъы сгарджыты фæстæ За- 
речьейы районы тархъæды. Йæ фæйнæфæрстæм сæ бæхтыл 
æрцуд-æрцудгæнгæ цыдысты йæ хъахъхъæнæг хъазахъхъæгтæ 
Тихон, Кондратий æмæ хæххон лæппу Азæмæт. Фыццаг полчъы 
фæстæ ныххал сты иннæ полчъытæ æмæ дивизийы сæрмагонд 
хæйттæ дæр, знаджы æрбалæбурдæй алырдыгæй дæр хи хъахъ- 
хъæнгæйæ. 
Æмбисæхсæв уыдаид, афтæ раззагдæртæ бахæццæ сты насан- 
гонд егъау æрдузмæ нæзыхъæды астæу. Комдив бардзырд радта 
ацы æрдузы чысыл æрулæфын æмæ дивизийы иу ранмæ æрбаиу 
кæныны тыххæй. Тас уыдис, æвæндаг тархъæды дивизийы пол- 
чъытæ æмæ эскадронтæй искæцы куы фæиппæрд уа æмæ æндæ- 
рырдæм куы адзæгъæл уа æхсæвыгон, уымæй. Великие Лукийы 
горæты ’рдæм кæй цæуынц, фыдгул сæ куыд нæ бафиппайа, аф- 
тæмæй Межайы доны былгæрæтты хæцæн бынæттæ æрцахсынмæ, 
уый командиртæй æмæ комиссартæй алчидæр зыдта, уыдис сæм 
компастæ дæр. Фæлæ æхсæвыгон æвæд тархъæды æнцон нæ уыдис 
мингай адæймæгтæн раст цæуын. Уæдæ фыдгул дæр базыдта, йæ 
ныхмæ лæууæг Сырх Æфсады фронтмæ ног дивизи æрхæццæ, 
уый, æмæ бæрæг кæндзæн, кæм æрцахсдзæн хæцæн бынат, уый. 
Хъæды астæу ныгъуылд æфсæнвæндаджы зæронд станцæ Ста- 
рая Торопамæ дивизийы фыццаг хæйтгæ бахæццæ сты 18 июлы 
райсомæй раджы æмæ эшелонтæй ивылдысты хъæдмæ. Фæлæ чы- 
сыл станцæйы фадæтгæ уый бæрц нæ амыдтой æмæ эшелонтæ тынг 
рæвдзæй равдæлон кодтаиккой. Цалдæр мин æфсæддонты хæцæн- 
гæрзтæ, бæхтæ æмæ хæлцæн уæрæх бынæттæ хъуыдис. Æмæ, кæд 
цыфæнды рæвдз архайдтой командиртæ æмæ комиссартæ эшелонтæ 
ивадæг кæныныл, уæддæр æвиппайды уый къухы не ’фтыдис. 
Фæссихор станцæйы сæрмæ урсбын цъæх мигъы къуыбары 
фæстæйæ йæхи зулаив æруагъта немыцаг хæдтæхæг-сгарæг æмæ 
йæ пулеметты цæхæр разгъæлдта бæхджынтыл. Æфсæддонтæй 
алчи йæ бынаты æрæппæрста йæхи зæхмæ æмæ касти фыдгулы 
хæдтæхæджы архайдмæ. Уый фæстæмæ уæлдæфы сфардæг æмæ 
66 

Æхсаргæрдты зæлланг 
та ног йæхи рауагьта хурварсырдыгæй. Ныр йæ ныхмæ скъæр- 
къæр кодтой дивизийы зенитон пулеметгæ æмæ йæ лидзæг фæкод- 
той, йæ фæстæ фæздæгæй фæдуадзгæ ныгуылæнырдæм адымдта. 
— Рæвдздæр архайут! Уый тагъд æрбакæндзæн бомбæппарæг 
фыдгулты! — бардзырд радта комдив, стæй азылд зенитон эскад- 
роныл æмæ кæстæр командиртæн амыдта, уæлдæфон тасдзина- 
дæй хи хъахъхъæныны хуыздæр фадæттæ. 
Хур ныгуылæнырдæм фæкъул, афтæ уæлдæф æрбахаста авиа- 
моторты гуыр-гуыр. 
— Æрæмбæхсут аууондæр рæтты, вагæтты бынты! — азæлыд 
комдивы бардзырд станцæйыл, стæй йæ дзыхæй-дзыхмæ лæвæрд- 
той командиртæ æмæ политикон кусджытæ. 
Знаджы бомбæтæ æнуд къуыззиттытæгæнгæ тахтысты стан- 
цæйыл æмæ æрвнæрæгау гыбар-гыбургæнгæ хæлдысты, фæркгай 
рæмыгътой зæхх æмæ хъæд. 
Комдив лæууыд будкæйы къулы фарсмæ æмæ каст, йæ диви- 
зийы лабæйæгты полкъ фыдгулимæ фыццаг фембæлды йæхи куыд 
дардта, уымæ. Йæ цæст ахаста, фыццаг чи фæцæфтæ, уыдоныл, 
стæй бакаст хæдтæхджытимæ хæцæг пулеметчикты архайд æмæ 
арæхстдзинадмæ. 
Уæртæ бомбæ сæмбæлд хицæнæй лæууæг пульман-вагоныл æмæ 
йæ сау мигъы къуыбар фестын кодта. «Цы уыди вагоны?» — 
хинымæры куыд ахъуыды кодта, афтæ бæзджын сау мигъæй фес- 
хъиудта цæхæры къуыбылой æмæ пиллон калгæ сæмбæлд эшело- 
ны фæстаг вагоныл. Уый дæр ссыгъд æмæ йæ цæхæр скалд. Ва- 
гоны бынæй рагæпп кодта æрыгон командир æмæ фæдзырдта 
æфсæддонтæм. Цалдæр хъазахъхъаджы рæвдз февнæлдтой пил- 
лон артуадзæг вагонмæ, фæхицæн æй кодтой эшелонæй æмæ йæ 
дарддæр атылдтой... 
Иннæрдыгæй комдив фехъуыста тыхджын «ур-ра»-йы хъæр 
æмæ хæрдмæ скаст. Уæлдæфы йæ цæст уайтагъд ацахста: фыд- 
гулы хæдтæхæджы фæстаг æрдæг сау фæздæг æмæ цъæх арты 
аныгъуылд, афтæмæй йæ гæндзæхтæ цагъта уæлдæфы... 
Бомбæйы срæмыгъды дымгæ хæрдмæ фæхаста полчъы коман- 
дир дæлбулкъон Смирновы, уæлдæфы йæ æрзылдтытæ кодта æмæ 
йæ фæстæмæ йæ къæхтыл алæууьш кодта перроны. Дæлбулкъон 
дзырдыбæрц джихауæй аззад, аракæс-бакæс кодта сонтау, стæй 
та райдыдта разамынд дæтгын йæ эскадронтæн, цыма йыл ницы 
æрцыдис, афтæ арæхстджынæй. 
Æхсызгон уыд комдивæн, йæ æфсæддонтæ æмæ командиртæй 
знаджы бомбæты нæрын кæй никæй фæкъуырма кодта, тæппуд 
дзы кæй ничи разынд æмæ алчидæр йæ хæс уæндонæй кæй æххæст 
кодта, уый. Уæлдай æхсызгондæр та йын уыд, пулеметты эскад- 
рон фыдгулы хæдтæхæг сæ фыццаг хæсты кæй æрæппæрстой, 
уый. Ныртæккæ дæр ма йæ хъустыл уади хъазахъхъæгты цины 
«ур-ра» хъæр, знаг уæлдæфы куыд сыгъди, уымæ кæсгæйæ... 
67 

Дзадтиаты Тотырбег 
Бастдзинаддарæг æфсæддонтæ фехъусын кодтой, полчъытæ 
æмæ эскадронтæ амынд районмæ раст кæй цæуынц, уый бæлвырд- 
дзинæдтæ. Комдив та йæ зыгъар Терчы базмæлын кодта. 
Терк йæ барæджы хаста сабыргай, цыма зыдта, комдив тагъд 
никуыдæм кæны, уый. 
Дардæй сæм хъуысти сармадзанты нæрын. Хæст цыди, Мæс- 
куымæ цæуæн дуар кæй хонынц, уым, Смоленскы облæсты. Не- 
мыцы æрдонгтæн ууылты уыд Мæскуымæ лæбурыны сæйрагдæр 
фæндаг, ахсджиагдæр фронт. Фашистон Германы пълан «Барба- 
росса» куыд нывæст уыди, уымæ гæсгæ Мæскуы бацахсын æмæ 
сау фæньпс фестын кæнынæн Гитлер скодта дыууæ мæйы æмгъуыд, 
дыууæ мæймæ Мæскуыйы Кремль бындурæй хъуамæ рафæлдæхта- 
ид. Германы вермахты пълан «Барбаросса»-йы сæйрагдæр мидис 
уыд блицкриг — арвы фертгывдау тæрк хæсты уæлахиздзинад рай- 
сыны стратеги. Уымæн æрæвæрдтой фашистгæ сæ хуыздæр æфсæд- 
ты æмæ хæстон техникæйы фылдæр хай Мæскуыйы ныхмæ. 
Ныгуылæн фронты къамандыгæнæг маршал Тимошенкойы бар- 
дзырдмæ гæсгæ Плиты Иссæйы дивизи хъуамæ хæцæн бынат 
æркодтаид 29-æм æфсады фарсмæ цæугæдон Межайы фаллаг- 
фарс районы. 29-æм æфсады ихсыд æхсæз дивизийы иугæндзо- 
нæй хæцыдысты лæбурæг фыдгулы æрдонгты бырст æруромы- 
ныл. Знаджы тыхтæ — æфсæдтæ æмæ танктæ — уыдысты цал- 
дæр хатты фылдæр, уæлдæфы та бынтондæр æлдариуæг кодтой 
немыцаг хæдтæхджытæ. 
Бæхджынты хицæн дивизи æрбынат кодта амынд ран. Йæ ко- 
мандир Плиты Иссæ æмæ комиссар Овчинников штабы операти- 
вон хай æмæ разсгарджыты хицæуттимæ дыккаг бон бацыдысты 
æфсады къамандыгæнæгмæ. 
Командарм, æмбис кары чи уыд, ахæм инæлар-лейтенант ком- 
див æмæ комиссарыл сæмбæлд хæларзæрдæйæ. Йæ фæллад цæс- 
гом фæрухсдæр, афтæмæй загъта: 
— Тынг æхсызгон мын у, æмбæлттæ, уæ сæмбæлд, æгайтма 
нæм æххуыс фæзынд! Фæлæ мын фистæг æфсæддтонтæ куы 
уыдаиккат, уæд мын уæлдай æхсызгондæр уыдаид уæ фæзынд 
ацы æвирхъау тыхст æмæ уæззау рæстæг. Æргом ныхасы къæм 
нæй — ма мæм фæхæрам ут! Раст мæ бамбарут. — Стæй афарста, 
дивизи цы уавæры ис, уымæй. 
— Фæсмон нæ фæкæндзынæ, æмбал инæлар-лейтенант: хъа- 
захъхъæгтæ æгуыдзæгдæр нæ уыдзысты фистæг æфсæддонтæй! — 
мидбыл бахудгæйæ дзуапп радта Плийы-фырт æмæ радзырдта 
командармæн йæ дивизийы уавæр. Фæстагмæ загъта, бæхтæ холлаг- 
хъуаг тынг кæй сты, æмæ дзы бирæйæн ног цæфхæдтæ садзын кæй 
хъæуы. 
— Цæфхæдтæ? — йæ мидбыл хинхудт бакодта командарм. — 
Гитлеры æрдонгтæ не ’ккой бадынц, æмæ нæ бауадзой нæ бæх- 
тæн цæфхæдтæ садзын? Хорз уаид, Гудерианы танкон дивизи- 
68 

Æхсаргæрдты зæлланг 
тæй хъазахъхъæгтæ иу куы ныддæрæн кæниккой æмæ немыцаг 
танкты æндонæй цæфхæдтæ куы саразиккой! 
Комдив бамбæрста, командарм дæр «бæхджынтæ ацы хæсты 
рыг нал скалдзысты», зæгъгæ, афтæ чи дзырдта, уыдонæй кæй 
у, æмæ йæ цæстæнгас хъазæн ныхасæй кæй равдыста, уый. Æмæ 
йын æнæгуырысхойæ ахæм дзуапп радта: 
— Афтæ дæр уыдзæн, æмбал командарм. Уый мæн уырны! 
Уыдзæн, нæ хистæрты хæст куы сахуыр кæна бæхджын æфса- 
дæй техникон тыхимæ иугондæй хæцын, уæд... Мæнæн уый гуы- 
рысхойаг нæу!.. Фæлæ нырма бæхджын дивизиты иуæй-иу къа- 
мандыгæнджытæ дарынц «къæрмæджытæн»: знаг фронт кæм æрба- 
тоны æмæ фæдисы уавæр кæм сæвзæры, уым та бæхджынты 
«фæтъыссынц», нæ сын вæййы æххуыс нæ танктæй, нæ артилле- 
рийæ, нæ авиацийæ... Фæлæ афтæмæй дæр сæ хæс æххæст кæ- 
нынц бæхджын дивизитæ. Уырны мæ, æмбал командарм, бæх- 
джын-механизацигонд æфсæдты стыр рейдты рæстæг дард кæй 
нал у, уый дæр. 
Командарм æнæдзургæйæ дзæвгар ахъуыды кодта булкъон 
Плийы-фырты бæллицыл, стæй сахатмæ æркаст, æмæ йын рæс- 
тæг бирæ кæй нал уыд, уый хынцгæйæ загъта: 
— Разы дæн демæ, булкъон: хъуамæ махыл дæр æркæна ахæм 
дуг! Ныр та уал аныхас кæнæм нæ абоны уавæрыл, — æмæ цæс- 
тæрныкъуылдæй ацамыдта штабы хицауæн, картæ райхал, зæгъгæ. 
Инæлар-майор æй бамбæрста æмæ оперативон картæ райтыгъ- 
та командарм æмæ комдивы раз. 
— Фæстаг бонты немыц сæ тыхджын бырст фæсабырдæр код- 
той, — зæгъы командарм, кърандасы фындзæй кæрæдзи ныхмæ 
хæцæн æфсæдты уавæр картæйыл амонгæйæ. — Уымæй, стæй 
разысгарджытæ куыд сбæлвырд кодтой, афтæмæй Гитлеры 
«Центр»-ы æфсæдтæ сæхи цæттæ кæнынц ног тыхджын ныб- 
бырстмæ. Великие Луки—Полоцк—Витебск—Смоленскы дæргъ- 
вæтин стыр хæстыты фыдгулы хъарутæ дзæвгар кæй байсыстыс- 
ты, уый гуырысхойаг нал у. Немыцы æфсæдтыл Европæйы сæ 
хæстон дыууæ азы дæргъы фыццаг хатт æрцыд ахæм бæллæх... 
Ныр сæ ног тыхтæ — резервтæ æмбырд кæнынц Велиж, Демидо- 
во, Духовщинæйы районтæм. Сæ хъавд у мах æмæ нæ сыхаг 
æфсæдты æхсæн «æдзæрæг» ран ныббырсынмæ... Бæхджынты 
дивизи хъуамæ æрцахса дыууæ æфсады æхсæн бьпъдæг район æмæ 
баурома знаджы бырст, архайа йын йæ тыхтæ куынæг кæныныл. 
Уæдмæ уæм фæзындзæн стьараполаг бæхджынты дивизи дæр. 
Комдив æмæ комиссар лæмбынæг базыдтой сæ уæззау хæс 
æмæ рацыдысты сæ дивизимæ. 
Иссæ зæрдæрухсæй нæ раздæхт командармæй. Йæ зæрдæмæ 
нæ фæцыдысты инæлары ныхæстæ. «...Фистæг æфсæддонтæ куы 
уыдаиккой», «...бауадзой нæ цæфхæдтæ садзын...» Цæмæн хъуы- 
дысты командармы ахæм ныфссæттæн ныхæстæ? Комдив ын йæ 
69 

Дзадтиаты Тотырбег 
хъазæн ныхасы хуызы загъд хъуыдытæ æфхæрдмæ дæр бамбæрс- 
та, ома, цæмæн æй хъуыдис бæхджынты дивизи, стæй мæлæтдзаг 
тохы бонты цæфхæдтæ садзынмæ кæй февдæлы! Амæй размæ 
дæр ма бирæ хæттыты æрыхъуыста командармы ныхæсты хал- 
дих хъуыдытæ: «Нырыккон хæсты кавалери æфсад нал у, æхсар- 
гардæй танк нæ афæлдахдзынæ, хæдтæхæг дæр дзы не ’рыппар- 
дзынæ». Ахæм зондахаст кæмæ уыд, ахæмтæ уыдис дивизийы 
хæйтты командирты æхсæн дæр. Хъыгаг уыд, фæлæ штабы хи- 
цау дæр ахæмтæм хъусæг разындис. Комдив уый хатыдта. Фæлæ 
йæ гæрзтæ не ’рывæрдта. Кавалерийыл чи нал «æрвæссыд», ахæм- 
ты «фыддæрагæн» ноджы зæрдиагдæрæй бавнæлдта дивизийы 
хæйтты цæттæ кæнынмæ, хæсты ног уавæртæ ахуыр кæнынмæ. 
Карз хæстыты бацæуыны агъоммæйы бонтæ æмæ æхсæвтæй 
комдив спайда кодта лæмбынæг хæстон ахуыртæн. Сæйрагдæр 
хæсæн командиртæ æмæ политикон кусджыты раз сæвæрдта алы 
кавалеристы дæр йæ тыхыл æмæ йæ хæцæнгарзыл зæрдиагæй 
баууæндын кæнын. Стæй немыцаг салдат хæсты фыццаг бонты 
куыд хъæддых æмæ ныфсхаст уыдис, ахæм кæй нал у, уый бам- 
барын кæнын. Гитлеры салдат æмбарын байдыдта, Советон Цæ- 
дисы зæххыл бырсын Пэтены Францмæ æфсæддон тезгъойы стæр 
кæй нæу, уый. Фæлæ нырма Гитлеры салдат сæрстыр æмæ уæн- 
дон у йæ техникæйæ. Йæ ныфс — йæ танк æмæ йæ фюрер. Немы- 
цаг салдат йæ танкæй фæхицæн, зæгъгæ, уæд уый сырхæфсæд- 
доныл, уæлдайдæр та хъазахъхъагыл, нæ фæтых уыдзæн. Æфсæд- 
донты æхсæн «танкниз» сарæх хæсты фыццаг бонты æмæ йæ 
комдив рахуыдта тæссагдæр знаг. Æмæ цæмæй «танкниз» тагъд- 
дæр сæфт æрцæуа, уый тыххæй сахуыр кæнын хъæуы кавалерист- 
ты йæ ныхмæ хæцын, хъуамæ алы хæстон дæр суа танксафæг 
снайпер, «танкнизы» дæсны «дохтыр». Танкты ныхмæ хæцынæн 
дивизийы хæцæнгæрзтæ хæрз кадавар уыдис. Дæлæмæ дæр, 
уæлæмæ дæр — гранаттæ, танксудзæн хосы æвгтæ æмæ 45-мил- 
лиметрон сармадзантæ. Кæй зæгъын æй хъæуы, æгæр лæмæгъ 
хæцæнгæрзтæ уыдысты уыдон знаджы æндон хæхтæ пырх кæ- 
нынæн. Фæлæ гуырысхойаг нæ уыд, арæхстджын æмæ æхсар- 
джын хæстоны къухы ахæм хæцæнгæрзтæ дæр æдæрсгæ кæй сас- 
той æмæ сыгътой фыдгулы стырдæр хотых. 
«Иу салдатæн дæр æдзæттæйæ хæстон операцимæ ауадзæн 
нæй! — афтæ карзæй сæвæрдта комдив ахуыр кæныны фарста. — 
Ахуырмæ зивæг чи кæны, йæхи дзы чи сайы, салдат уа, коман- 
дир уа, уый у фронтæй лидзæг — дезертир, райгуырæн бæстæ- 
йыл, йе ’мбæлттыл æмæ йæхиуыл дæр гадзрахатæйцæуæг. Æмæ 
йын хатыр нæ уыдзæн. Хæсты домæнтæм гæсгæ йе взвод, йæ 
эскадрон, стæй йæхи цы командир нæ бацæттæ кæна, уый та 
нымад цæудзæн гадзрахатæйцæуæгыл...» 
Комдивы ахæм цæхгæр домæнтæ æмбæрстой полчъы коман- 
дирæй суанг фæстаг салдаты онг, стæй тынг хорз зыдтой, Плийы- 
70 

Æхсаргæрдты зæлланг 
фыртæн «мин цæсты кæй ис æмæ йын афæливæн кæй нæй», уый 
дæр. Йæ карз цæстæнгас-иу кæуыл æруагьта, уымæн-иу «йæ фын 
дæр базыдта, йæ хуылфы цал тъанджы ис, уый дæр-иу ын сбæ- 
рæг кодта». Ахуырты рæстæг-иу, æхсæв уа, бон уа, куыд фев- 
зæрд взводы кæнæ эскадроны æхсæн, уый-иу зонгæ дæр ничи 
бакодта. Æгуыдзæгæй, уæнгмардæй дæ баййæфта, зæгъгæ, дæ 
гуырæй райгæ у, командир! 
«Нæ комдив фæллайгæ та куыннæ кæны, фæллайгæ! — дис 
кодтой штабы афицертæ, полчъыты, эскадронты æмæ взводты 
командиртæ. — Хуыссæг та йыл куыннæ хæцы, хуыссæг! Диви- 
зийæ æфсæддон Академи сарæзта! Йæхæдæг цы «хуынкъ» нæ 
басгары, ахæм нæй. 
Æвæццæгæн, Суворовы æууæлтæ лæмбынæг сахуыр кодта æмæ 
йæ зæрдиагæй фæзмы...» 
Сырхæфсæддонимæ зæрдæйæ-зæрдæмæ аныхас кæнынмæ та 
уый хуызæн кæм уыдис! Цæмæй-иу æй нæ бафарстаид! «Цы дæм 
фыссыныц хæдзарæй? Кæм æмæ куыд сты дæ бинонтæ? Аходæн 
цы бахордтай? Сихор дæ зæрдæмæ фæцыд? Къахтухæнтæ бæт- 
тынмæ куыд арæхсыс? Раппар-ма дæ къахыдарæс! Тугцъир хил- 
джытæ дæм нæ фемхиц сты? Ралас-ма дæ хæдон æмæ йæм иумæ 
æркæсæм! Фенын-ма мын кæн дæ бæх! Йæ ном дын цы хуыйны? 
Равдис-ма дæ хæцæнгæрзтæ! Фæстаг хатт сæм бæстон кæд ба- 
зылдтæ? Де ’хсаргард цавæр æндонæй конд у? Хидасынæн ба- 
бæззид?.. Знаджы танк дæ акъоппыл бырсы, æмæ дæм æрбав- 
вахс... Йæ быны банай кæнынмæ дæ хъавы... Цы йын бакæнис? 
Куыд ыл фæтых уаис?..» 
2 
Уадындзтæ æмхуызонæй ныййазæлыдысты хæстон фæдисмæ 
сидты цагъд: «Скорей! Седлай коней!.. Оружье оправь!.. Прика- 
за жди!..» 
Цъæх мигъы бын нуæрст тархъæд банкъуыст. Дивизийы пол- 
чъыты æмæ эскадронты бынат фестад тæркызнæт мыдыбындзы- 
ты чыргъæд; хуыссæнхъæлдзæг æфсæддонтæ æд хæцæнгæрзтæ 
гæппытæ кодтой сæ халагъудтæй æмæ уадысты æзфæраздæро- 
нæй бæхбæттæнтæм. 
Æхсæвы дивизийы полчъытæ фæлварæн рейды уыдысты, сæ 
цæттæдзинад бæлвырд кодтой, знаджы фæсчъылдыммæ куыд 
ныббырсдзысты, уый фæлвæрдтой. Æмæ иууылдæр уыдысты 
фыдвæллад, æгъуыссæг, уæнгтæ тæгæлтæ хаудтой, зæнгтæ, 
æгъдтæ дудыдтой, æхсæвы дæргъы бæхтыл рацу-бацуйæ нын- 
дзыг сты. «Ахуыры — зын, хæсты — уæлахиз!» — ацы девизы 
ахадындзинад æфсæддонтæ иууылдæр хорз æмбæрстой æмæ 
æхсæвы рейды йæхиуыл ничи ницæмæй бацауæрста. Сæрæндзи- 
над, алцæмæй дæр фæразон — хæстоны хъысмæт! Афтæ нæу, 
71 

Дзадтиаты Тотырбег 
зæгъгæ, бархийæ дзы иу æфсæддон дæр йæ бынатæй нæ фезмæ- 
лыдаид ацы хъуынтъыз райсом, барвæндонæй дзы аходæн бахæ- 
рынмæ дæр ничи сыстадаид ахæм фæллад æмæ уырыдæй. 
Эскадрбнтæ фæдисы цыдысты фэед-фæдыл, хъæды астæуты, 
æнæуæлдай хъæлæбайæ. Бæстæ уыд сабыр. Нæ хъуысти сарма- 
дзанты гуыр-гуыр, танкты нæрын. Нæзыты æмæ кæрдæджы сыгъ- 
дæг тæф зæрдæйыл æмбæлди. 
«Цавæр фæдис у?» — зæгъгæ, кæрæдзи-иу афарстой хъазахъ- 
хъæгтæ. «Æвæццæгæн, комдив исты ахсджиаг бардзырды тых- 
хæй дзурдзæн æмæ нæ митингмæ æмбырд кæны», — æрæджиау 
бамæрстой командиртæ, сæ эскадронтæ æрдузы алфамбылай хъæд- 
бынты куы æртыхстысты, уæд. 
Ныр сæхи æрцæттæ кодтой комдивы ныхасмæ байхъусынмæ. 
Фæлæ хъазахъхъæгтæ куыд æнхъæлдтой, афтæ нæ рауад. Фæзы 
астæумæ йæ бæхыл рацыд дивизийы комиссар Овчинников. 
— Æмбал сырхæфсæддонтæ æмæ командиртæ! Махмæ абон ис 
уазджытæ, уæ зæрдæмæ тынг чи фæцæуа, ахæм джигиттæ — нæ 
комдивы райгуырæн бæстæйæ, йæ рагон хæлæрттæ. Равдисдзыс- 
ты нын сæ аивад — бæхтыл хъазыны джигитовкæ. Сымахæй 6и- 
рæтæ фæзæгъынц: бæхыл бадынмæ махæй арæхстджындæр нæй, 
зæгъгæ. Фенæм, нæ уазджыты арæхстдзинадмæ бакæсæм. Уый- 
фæстæ мын зæгъдзыстут, сымахæй дæсныдæр джигиттæ ма ис 
æви нæй... Уæ хорзæхæй, нæ уазджытæ, райдайут! — комиссар 
къухæй ацамыдта æрдузы иу кæроны ’рдæм. 
Æфсæддонтæ æмхуызонæй æрæмдзæгъд кодтой. 
«Маньчжурийы рæгътыл», зæгъгæ, уыцы вальсы мыртæм кафгæ 
цыди сæнтурс æлвæст бæх. Йæ барæг — хуртæ æмæ мæйтæ кæ- 
мæй æрттывтой, ахæм хæрзарæзт рæсугъд чызг. Æмдзæгъды нæ- 
рынæй хъустæ къуырма кодтой. Вальскафæг барæг дзæбæх кæмæ 
нæ зындис, уыдон гæдыйау рæвдз сбырыдысты бæлæстæм æмæ 
уырдыгæй æмдзæгъды бæсты тылдтой сæ худтæ. 
Вальсы мыртæ æрсабыр сты. Урс бæх йæ фæстæгтыл слæу- 
уыд æмæ йæ раззаг рахиз къах бæрзонддæр систа, адæймаг ар- 
фæгæнгæйæ йæ къух куыд сдары, афтæ æмæ йæ уæлдæфы баз- 
мæлын кодта. Чызджы сæрмæ ферттывта сырх дари хъуымацы 
фæтæн уадздзаг æмæ айтынг. Сæрттывтой егъау дамгъæтæй фыст 
ныхæстæ: «Æхсидгæ салам нæ хæстонтæн!» 
Фемæхст та тыхджын къухæмдзæгъд. Барæг фæзылд фæс- 
тæмæ æмæ бацыд хъæдмæ. 
Уалынмæ хъæдбынæй дымгæйы уылæнау сæхи раскъæрдтой 
иу-дыууадæс барæджы, æмæ фæзы дугъ стынг ис. «Лезгинкæйы» 
раивтой ирон фæндыры зæлтæ. Барджытæ æмхуызонæй ракас- 
тысты хъæдбыны ’рдæм æмæ суыдтой: æрдузмæ та стыр нæзыты 
бынæй урс бæхыл рацыд саурæсугъд. Йæ дыууæ къухы бæрзонд 
дардта чызг дзаг лалым искæмæ авæрынæввонгæй. Джигиттæ бам- 
бæрстой: «Нæртон Сатана хъазтмæ нуазæн рахаста. Чи уыдзæн 
72 

Æхсаргæрдты зæлланг 
амондджындæр: æфсины кадджын нуазæн кæй фæуыдзæн?» Бар- 
джытæ цæргæстау сæхи бауагътой æмæ хъал бæхтыл æркафыдыс- 
ты сылгоймаджы алфамбылай нуазæнмæ фæкæс-фæкæсгæнгæйæ. 
Саурæсугьд æрурæдта йæ бæх æмæ барджытæн сæрæй ацамыд- 
та: «Бæхтыл хъазты йæхи арæхстджындæрæй чи равдиса, уымæн — 
мæ нуазæн!» Барджытæ бамбæрстой сылгоймаджы фæндон æмæ 
сæ сæртæ банкъуыстой. Фæлæ ма цы гæнæн уыдис! Нуазæныл — 
кады сæрвæлтау тохы бацыдысты джигиттæ. Алкæй къухы дæр 
дзы февзæрд лæдзæг. Тæлтæг бæхтæ фæндыры рог цагъдмæ цъи- 
лау зылдысты фæзы цъæх нæууыл. Барджытæ архайдтой сæ иу 
иннæйы худ сæрæй раппарыныл. Чи кæй баййафы, уый сæрмæ 
февзиды, фæлæ дзæгъæлы: цæстыфæныкъуылдмæ барæг йæ сар- 
гъыл нал вæййы. Иу йæхи аныхасы йæ тæхгæ бæхы гуыбыныл, 
иннæ уайгæ-уайын атыхсы бæхы дæллагхъуыр, кæй та йæ бæх 
аскъæфы зæххыл хæр-хæргæнгæ. Ерысгæнджытæй алчидæр хорз 
æмбæрста: йæ худ ын йæ сæрæй исчи акъуырдта, зæгъгæ, уæд 
фембылд, дарддæр ын хъазæн нал ис æмæ хъуамæ «хæсты бы- 
дыр»-æй иуварс ацыдаид — фæхудинаг. 
Тох цыренæй-цырендæр кодта. Фæлæ иу джигиты худ раппа- 
рын дæр никæй къухы бафтыд. Мæнæ дыууæ барæджы, кæрæ- 
дзимæ хъавгæйæ, ныхæй-ныхмæ фесты. Тæвд бæхтæ сæ фæстæг- 
тыл слæууыдысты хъæбысæй хæцæг богæлттау. Барджытæ сæ 
лæдзджытæй кæрæдзи сæртæ ныммыхъхъытæ ластой. Циркмæ- 
кæсæг æфсæддонтæ секъунды бæрц сæ цæстытæ фæцъынд код- 
той, дыууæ джигиты кæрæдзи сæртæ асастой æмæ ныртæккæ сæ 
туджы мæцдзысты, зæгъгæ. Уыдон цæмæй зыдтой, барджытæ 
картонæй конд лæдзджытæй хæцынц, уый. Хъазахъхъæгтæ ху- 
дæгæй бакъæцæлтæ сты: худтæн гоппытæ дæр нæ уыдис æмæ 
джигитты цæстытыл æрхаудтой, афтæмæй сæ сæ бæхтæ скъæф- 
той æмæ скъæфтой. Сæ бон хæцын нал уыдис: цæфтæ сыл «згъæл- 
дысты» алырдыгæй дæр. Фæстагмæ джигиттæ кæрæдзи цæфтæй 
сегас дæр «бакуырм» сты: алкæуыл дæр дзы разынд æнæгопп худ. 
Ерысты ничи фæуæлахиз. Саурæсугъд йæ нуазæн никæмæн 
саккаг кодта: æнкъардæй йæ бæх аздæхта æмæ йæ нуазæн фæс- 
тæмæ ахаста. Джигиттæ йæ фæстæ хæлиудзыхæй кæсгæйæ баз- 
задысты. Сылгоймаг куы фæаууон, уæд барджытæ кæрæдзимæ 
фесты, бацайдагъ сын быцæу. Алчидæр йæ риу хоста: «Мæнæй 
арæхстджындæр ам лæг нæй!» «Æз уе ’ппæтæй лæгдæр дæн!..» 
Чи лæгдæр у, зæгъгæ, ууыл хъаугъа раздæхт «хыл»-мæ. Джи- 
гиттæ кæрæдзимæ фæцыхауи ластой сæ хъаматæ. Фæлæ азтæй 
хистæрхуыз барæг йæ бæхы йæ фæстаг къæхтыл алæууын кодта, 
къух хæрдмæ сдардта æмæ зæгъы: 
— Байхъусут-ма, хъазахъхъаг джигиттæ! 
Барджытæ фæсыпп сты æмæ сæ хъаматæ æруагътой. Хъу- 
сынц хистæрмæ. Хистæр джигиты циркмæкæсджытæй чидæртæ 
базыдтой. Уый уыд зындгонд артист капитан Тугъанаты Михал, 
73 

Дзадтиаты Тотырбег 
комдивы адъютант. Тынг ын æрæмдзæгъд кодтой. Уый дæр сын 
йæ сæрæй акуывта. 
— Хъамайæ искæй барæхойынмæ, —’дзуры хистæр, — куырм 
дæр сарæхсдзæн... Хъамайæ лæбурынæй саурæсугъды нуазæн ма- 
хæй ничи рамбулдзæн. Фæлæ æндæр исты хъазт акæнæм... 
Цалдæр сырхæфсæддоны сæ дæлæрмтты раскъæфтой кæтта- 
гæй уæрæх хæлæфтæ æмæ сæ фæзы айтыдтой. Сæ фæстæ та ра- 
цыд сылгоймаг йæ бæхыл, йæ нуазæн йæ къухты, афтæмæй, æмæ 
сæрныкъуылдæй ацамыдта фæзы кæрдæгыл тыхт хæлæфтæм. 
Джигиттæ бамбæрстой, цы сын ацамыдта, уый: дугъы уайгæ-уа- 
йын дæ бæхæй æргæпп кæн, хæлаф дæ уæлæ скæн æмæ фæстæмæ 
дæ бæхыл абад уайгæ-уайын. Афтæ чи сарæхса, уый амоылдта. 
Барджытæ та сæ бæхтыл цъилау зилын байдыдтой фæзы. 
Æфсæддонтæ сæм кæсынц æдзынæгæй. Уайгæ-уайын иу æргæпп 
кæны æмæ фæхæцы хæлафыл, афтæмæй йæ бæхы суры æмæ 
архайы йæ къæхтæ фадгуыты атъыссыныл дæр. Иннæ йæ баййа- 
фы æмæ йын, уæлбæхæй фæлæбургæйæ, йæ хæлаф аскъæфы. 
Хъæды арауы æфсæддонты хъæлдзæг худт æмæ æмдзæгъд. 
Джигитты тох цыренæй-цырендæр кæны. Фæлæ никæй къу- 
хы æфты йæ уæлæ хæлаф афтæ цæрдæг скæнын. 
Мæнæ дзы сæ иуы къухы бафтыд хæлаф йæ уæлæ скæнын, 
æмæ афтæмæй уадис йæ бæхы фарсмæ. Фæлæ йæ уæрæх фадгуы- 
тæ хъыгдардтой бæхыл абадын. 
— Рæвдздæр! — хъæр æмæ æмдзæгъд баиу сты. 
Барæг хæрдмæ къорийау фæхауд æмæ саргъыл абадт. Фæлæ 
æфсæддонты хъæрæй худтмæ æрчъицыдта, æркаст йæхимæ. Хæ- 
лаф йæ уæлæ нæ разынд æмæ джихауæй аззад: нæ базыдта, бæхмæ 
гæпп кæнгæйæ йын иннæ джигит йæ уæлæйæ хæлаф куыд фел- 
вæста, уый. Æрæджиау фембæрста, æфсæддонтæ дæр ууыл худ- 
тысты, уый. 
Джигиттæ иумæ æрбадзыгуыр сты æмæ нуазæнмæ фæкæс- 
фæкæс кодтой, афтæмæй кæрæдзийæн къухтæй амыдтой: «Ацы 
хъазты мах не ’гасдæр æмхуызон арæхстджын джигиттæ разын- 
дыстæм. Саурæсугъд нæ равзæрста, махæй чи сæрæндæр лæг у, 
уый, æмæ йæ нуазæн абон .никæмæн авæрдзæн. Хæсты быдыры 
чи фесгуыха, уымæн æй æфснайдæй дардзæн...» 
Æрдузы фæзмæ сæ хæрзхаст бæхтыл фæзындысты комдив 
æмæ дивизийы комиссар. Æрлæууыдысты джигитты фарсмæ. 
Барджытæ с’ алфамбылай æртыхстысты æмæ сæ бæхты сæ фæс- 
таг къæхтыл алæууын кодтой, нæ концерт фæцис, зæгъгæ. Рæ- 
сугъддæр ма цæмæ бакастæуыдаид! 
Адъютант Овчинниковмæ авæрдта мегафон. 
— Хæстон хъазахъхъæгтæ, — зæгъы комиссар, — ирон барджы- 
тæ, сымах хуызæн æфсæддонтæ уын равдыстой сæ фыдæлты 
рагон хъæзтытæй дыууæ нывы. Федтат сын сæ дæсныдзинад. 
Бацæттæ сæ кодта цирчы зындгонд артист, нæ дивизийы афицер 
74 

Æхсаргæрдты зæлланг 
Тугъанаты Никъалайы фырт Михал... Бахъуыды сахат бæхыл уыдо- 
ны хуызæн куы арæхсат, уæд сымахыл знаг нæ фæтых уыдзæн. 
Ныфс мæ ис, хæстонтæ, тугдзых фашистты ныхмæ тохы кæй 
фæзмдзыстут арæхстджындæр æмæ хъæбатырдæр джигитты! 
Комиссары ныхæстæ фесты къухæмдзæгъды бын. 
— Цытджын кавалеристтæ! — загъта фæстагмæ комиссар. — 
Куыд федтат, афтæмæй саурæсугъд йæ нуазæн никæмæ авæрд- 
та... Уæ зæрдыл дарут, командиртæ æмæ сырхæфсæддонтæ: хæс- 
ты быдыры хуыздæр чи фесгуыха, нæ Райгуырæн бæстæ уымæн 
ратдзæн йæ цытджындæр нуазæн! Уый уыдзæн советон адæмы 
зарджыты сæр! Уый раз æркъул кæндзæн йæ сæр рæсугъдты рæ- 
сугъддæр! Уый чындзæхсæв уыдзæн хъæлдзæгдæр æмæ намыс- 
джындæр! — Комиссар йæ дзырд фæцис зарæджы ныхæстæй: 
«...Никто пути пройденного у нас не отберет... Дивизия, вперед!» 
3 
Ацы циндзинады нæ уыдысты хъазахъхъæгтæ Кондратий Злы- 
кин æмæ Тихон Поцелуев, стæй комендантон взводы командир, 
иу-ссæдз азы бæрц кæуыл цыдаид, ахæм хæххон æрыгон лæппу. 
Саулагъз командирæн йæ мыггаг ничима бахъуыды кодта, æмæ 
йæ иууылдæр хуыдтой йæ рæсугъд номæй — Азæмæт. 
Цæвиттон, æртæйæ дæр карз æфхæрд æрцыдысты: Злыкин — 
йæхицæн операци хивæндæй кæй скодта, уый тыххæй, Тихон По- 
целуев — комдивæн афойнадыл Злыкины галиу ми кæй нæ фехъу- 
сын кодта, уымæн. Æрыгон комвзвод Азæмæт та фæндагыл ахæм 
«ЧП» кæй æруагъта, уый тыххæй йæ бынатæй ист æрцыд. 
Æртæ дæр басастысты сæ гуымыдза рæдыдыл æмæ комдивæй 
хатыр куырдтой. Фæлæ уый æнæуаг митæ кæнæгæн нæ барста 
æмæ сын комкоммæ загъта: 
— Злыкин, дæуæн дæ фæндаг у Æфсæддон трибуналмæ... 
— Трибуналмæ нæ, æмбал комдив. — Йæ зонгуытыл æрцæйхауд 
Злыкин, фæлæ командиры æвиппайды хъæрæй йæхиуыл фæхæ- 
цыд æмæ раст алæууыд йæ разы: — Æз хуыздæрæн афтæ бакод- 
тон! «Кайзер» мæ хæсты цæмæй ма хъыгдара!.. Трибуналмæ нæ... 
Станицæйы мыл æгады зарæг скæндзысты... Фæлтау мæ фехсут!.. 
— Уый трибуналы хъуыддаг у... Цæугæ! 
Злыкины фæстæ комдивы раз мæрдджынхуызæй æрлæууы- 
дысты Пат æмæ Паташонау Тихон æмæ Азæмæт, хуызыцъыртт 
сæ нал уыдис, афтæмæй. Комдив сæм бадгæйæ кæсы, стæй сыс- 
тад æмæ Поцелуевы хуыздзыд, къæмдзæстыг цæсгоммæ комкоммæ 
бакаст, тамако спъæртт ласта, фæздæг къренделитæй раулæфыд 
æмæ йæ фæрсы: 
— Дæуæн та цы тæрхон скæнон, мæ рагон хæлар? 
— Аххосджын дæн, æмбал комдив, — арфæй сулæфыд Тихон. — 
Цас карздæр тæрхон уа, уыйас мæ удæн æнцондæр уыдзæн. 
75 

Дзадтиаты Тотырбег 
— Мæ бынаты куы уаис, уæд мын ды цы стæрхон кæнис, Тихон 
Лукич? — сырхæфсæддоны зæрдиаг фæсмон фæсаста комдивы. 
Хъазахъхъаг бирæ нæ фæхъуыды кодта. Йæ боцъо æнгуылдз- 
тæй æрфаста æмæ, мидбыл зына-нæзына хинхудт бакæнгæйæ, 
йæ цъæх цæстытæ æрныкъуылдта, афтæмæй зæгъы, æртæ аххос- 
джыны раздæр кæй сфыхтой, ахæм хъуыды: 
— Æз аххосджынты разведкæйы арвитин знаджы фæсчъыл- 
дыммæ. Зæгъæм: мæн... Азæмæты... Стæй хуыцауæй æлгъыст Злы- 
кины дæр!.. Хуыцауыстæн, нæ рæдыд афтæмæй сраст кæниккам. 
— Разведкæгæнджытæ иваргонд ротæ не сты, — зæгъы ком- 
див, æндæр цæуылдæр хъуыды кæнгæйæ. — Сæрæндæр хъазахъ- 
хъæгты снысан кодтон æз разведкæмæ! 
— Мæнмæ Поцелуевы тæрхон раст кæсы, — сразы комиссар 
дæр Тихон Лукичы фæндонимæ. — Арвитæм сæ знаджы фæсчъыл- 
дыммæ. Кæд сарæхсой æмæ сæ «тæригъæдтæ» ссыгъдæг кæной — 
хорз! Нæ сарæхсой — сæ тæрхон конд уыдзæн. 
— Цæут уæдæ сгарджыты командирмæ, — йæ къух ауыгъта 
æмæ фæлмæндæрæй зæгъы комдив. — Цы уæ бакæнын хъæуы, 
уый уын йæхæдæг бацамондзæн. 
Тихон Лукич æмæ Азæмæт цингæнгæ фæраст сты амынд фæн- 
дагыл. 
Уæдæй нырмæ къуыри рацыд. Фæлæ бархийæ знаджы фæс- 
чъылдыммæ сгарæг ацæуджытæй ницы хабар хъуысти. Банымад- 
той сæ сæфтыл. Фæлæ комдивæй нæ рох кодтой. Арæх-иу афарста 
командиры. Сæ фæдыл ма сын æндæрты дæр арвыстой, фæлæ 
сын уыдон дæр ногæй ницы базыдтой. 
Ныр цымæ фын уыны комдив? Нæ, уый фын нæ уыди. Штаб 
хъахъхъæнджыты цур бæлæсты бын къуыдыртыл бадтысты æмæ 
уидгуытæй сæ дзыхтæм кас зыдæй æвгæдтой æртæ лæджы. «Чи 
сты? Штабы раз сын «фынг» чи æрæвæрдта? Ам мæгуырты хæ- 
рæндон у?» — куыд ахъуыды кодта дивизийы командир, афтæ йæ 
размæ рагæпп ласта æмæ рапорт дæтты хъахъхъæнджыты хистæр: 
— «Сæфт» æмбæлттæ фæзындысты, æмбал булкъон! 
Æмбал «мæгуыргуртæ» дæр сæ уидгуытæ æмæ катилоктæ зæх- 
хыл авæрдтой æмæ сæ былтæ сæрфгæ сæхи баппæрстой комдивы 
размæ. Йæ цуры рæнхъ алæууыдысты. Æрыгондæр хъæрæй æмæ 
тагъд-тагъд, цыма йæ фæстейы сырдæуыд, уыйау дзуры: 
— Хæслæвæрд æххæстгонд æрцыд, æмбал комдив! Æртæйæ 
ацыдыстæм æмæ авдæй æрбаздæхтыстæм, — рапортдæттæг сæ- 
рæй ацамыдта сабитæм. Уыдон дæр слæууыдысты, афтæмæй сау 
дзул рустæ кодтой. 
— Сæрæгас кæй стут, уый хорз у! — æхсызгонæн зæгъы ком- 
див æмæ йæ бæхæй æрхызти, — идоны рохтæ баппæрста бæхмæ- 
зилæгмæ æмæ Поцелуевы къух æрæлхъывта, Азæмæты уæхск 
къухæй рæвдаугæ æркъуырдта, стæй Злыкины фæллад, æнæдаст 
цæсгоммæ бакаст бæстондæр. 
76 

Æхсаргæрдты зæлланг 
— Кæй хуызæн стут уый? Цыма Махнойы ауындзæнæй ра- 
лыгьдыстут! — бахудт комдив æмæ сывæллæттыл йæ цæстæнгас 
ахаста: — Адон та уын чи сты? Хъæды сæ ссардтат? 
Сабитæй иу фæцырд дзуапп дæттынмæ: 
— Ме ’фсымæртæ... Нæ фыд партизан у... Нæ мады та нын 
фашисттæ æрцауыгътой... Уæхимæ нæ айсут, æмбал командир, — 
тагъд-тагъд ракъæр-къæр кодта, иу-дæс азы кæуыл цыдаид, ахæм 
пыхцылсæр чызг æмæ ныгъе-гъе ласта, йæ рыгæйдзаг чысыл къух- 
тæй йæ ставд цæстысыгтæ сæрфгæйæ. 
— Нюркæ, — йæ фарс ын рæмбыныкъæдзæй басхуыста чыз- 
гæй хистæрхуыз милатæ лæппу. — Командиры раз цы тъизыс? 
Худинаг у! — æмæ къæмдзæстыгхуызæй йæ дарæсы хæррæгътæм 
æркаст. 
— Ма ку, Нюрæ, — рæвдаугæйæ зæгъы комдив, æмæ йæ зæр- 
дыл æрбалæууыд йæхи иунæг чысыл чызг. Уый дæр искуы ахæм 
уавæры куы бахауа, зæгъгæ, йæ зæрдæ ныккæрзыдта. Сидзæры 
уæхскыл йæ къух æрæвæрдта, æрбахæстæг æй кодта йæхимæ 
æмæ ныфс авæрынæн загъта: — Ма ку. Нюркæ! Дæу æмæ де 
’фсымæрты дæр мах нæхимæ райсдзыстæм... 
— Автомат мын ратдзынæ? — фæхъæлдзæгдæр сидзæрты хис- 
тæр, иу-дыууадæс-æртындæс азы кæуыл цыдаид, ахæм хæнкъуы- 
тæ бурсæр лæппу. 
— Цы кæныс автоматæй? — йæ мидбыл æм фæлмæн бахудт 
комдив æмæ йæм бæстондæр бакаст. Лæппуйы цæстæнгас æмæ 
цæсгомы хаттæй дæр бæрæг уыд, сабитæ стыр трагеди кæй бав- 
зæрстой, уый. 
— Фашисттæй искæйты туг акалон! — æнæгуырысхойæ фæ- 
цæлхъ ласта лæппу æмæ йæ донгъуыз цæстытæ тымбылкъухæй 
асхъаудта. — Мах Глиньковойы хъæуы цардыстæм. Фашисттæ 
нæ расырдтой нæ хæдзарæй æмæ дзы сæхæдæг æрцардысты. Мах 
та талынг уæрммæ батардтой... Нæ мады нын нæ цæстыты раз 
ауындзæныл æрцауыгътой. — Лæппуйæн дæр йæ цæстысыгтæ 
æрызгъæлдысты. — Нæ фыды дæр нын кæд афонмæ амардтой, 
уæддæр æй нæ зонæм. 
Фыды коймæ кæстæр дыууæ лæппуйы хистæр æфсымæрыл 
сæхи бакъул кодтой кæуындзастæй. 
Комдив хæстæгмæ абон фыццаг хатт федта, знæгтæ сæ ный- 
йарджытæй кæй фæцух кодтой, ахæм сидзæрты. «Хæст бирæ 
нæма ахаста, мæйы бæрц, фæлæ цас сидзæртæ февзæрын кодтой 
нæ зæххыл! — хинымæры ахъуыды кодта Плийы-фырт. — Хæст 
афæдз куы ахæсса.. Дыууæ-æртæ азы... Сидзæрты уæд иугай нæ, 
фæлæ сæдæгай минтæй нымайдзыстæм... Сæдæ мин æнæмад, æнæ- 
фыд, æнæкъона сабийы? Цы бæллæхтæ ласы Гитлеры фашизм 
нæ бæстæмæ йæ «ног æгъдау» æмæ йæ танкты фæстæ!» — Йæ 
цæстытыл ауадысты бомбæтæй хæлд æмæ знаджы зынгæй сыгъд 
горæттæ æмæ хъæутæ, бæгънæг æмæ æххормаг сидзæртæ фæн- 
77 

Дзадтиаты Тотырбег 
дæгтыл æмæ хъæдбынты дзæгьæлзад гæдыйы лæппынтау куыд 
дзыназынц, уый. 
— Сабитæ, мауал кæут! — зæгъы фæстагмæ комдив. — Ныр 
уын тас нал у... Уæ мады туг фашисттæн нæ батайдзæн!.. 
— Автомат мын ратдзынæ? — фæхъæлдзæгдæр хистæр лæппу 
ныфсæвæрæн ныхæстæй. 
— Пулемет дæр! — бахудт æм комдив. — Дæ ном ма мын зæгъ 
уæдæ, сомбоны герой. 
— Гришæ, Григорий Емельянов, — автомат цыма йæ къухы 
уыд, афтæ бузныгæй дзуапп радта лæппу. 
— Афтæ уæдæ, Грицко. Сæрæн лæппу куы уай, уæд дын сар- 
гъыбæх дæр ратдзынæн, — йæ цыргъ роцъойыл ын схæцыд ком- 
див æмæ йын йæ цæстытæм бакаст. — Дæ бакастыл бæрæг у, 
Грицко: куы айрæзай, уæд командирæн дæр бæздзынæ. Акæн 
мæнæ дæ кæстæрты, æмæ уæхи хорз цынайут. Ног дарæс уын 
ратдзысты... Хæринаг... Цæугæут! — æмæ Иссæ фæдзырдта хъахъ- 
хъæнæг æфсæддонтæй иумæ: — Бахæццæ сæ кæн хозвзводмæ. 
Сабиты ныннайæнт. Ног дарæс сын самал кæнæд. Хуыздæр куыд 
вæййы, афтæ сæ барæвдауæд. 
— Ис! — зæгьгæ, сырхæфсæддон йæ къух йæ кьæмисæныл авæрдга. 
* * * 
Фыццаг гæрæхтæ. Фыццаг къаманды: «Дивизи, размæ! Размæ 
нæ Райгуырæн бæстæйы сæрвæлтау!» Фыццаг атакæ. Фыццаг 
туджы пырхæнтæ. Фыццаг цæфтæ. Фыццаг зынгхуыстытæ. Цас 
тыхджын æмæ ныфсджын разындзысты сæрхæфсæддон бар- 
джытæ знагимæ сæ фыццаг сæмбæлды? Командиртæ æмæ сырх- 
æфсæддонтæй чи фæтасдзæн æмæ знагмæ йæ чъылдым чи фез- 
дахдзæн? Ахæм дæр дзы разындзæн? 
Ахæм хъуыдытæ зилдухтæ кодтой комдивы сæры, æнцой йæ 
нæ уагътой. Дивизи йæ фыццаг рейдмæ бæстон бацæттæ кодта 
йæхи, уый йæ нæма уырныдта. Фæлæ бæрæгдзаутæн сæ къухы 
цас бафтыд, уыйбæрц бæлвырд сбæрæг кодтой знаджы тыхтæ æмæ 
хъахъхъæнынады арæзт, стæй, иу-дæс километры æрфæн фыдгулмæ 
резервы цы æфсæддон тыхтæ уыд, уыдæттæ. Азæмæт, Тихон æмæ 
Злыкин, стæй сидзæр сабитæ дæр знаджы фæсчъылдымæй’ цы 
бирæбæлвырд хабæрттæ æмæ æрмæг æрбахастой знаджы тыххæй, 
уый дæр баххуыс кодта рейды оперативон пълан фæирддæр кæ- 
нынæн. Æфсæддонтæй кæй зæрдæ нæ сæнкъуысын кодтаид, Ти- 
хон æмæ Азæмæт сæхи цæстытæй кæй федтой, ахæм факт! Лæ- 
бурджытæ хъæуы астæу ауындзæн скодтой æмæ йыл æрцауыгъ- 
той Емельянова Марияйы. Йæ сывæллæты æмæ хъæубæсты та 
кæсын кодтой. Æвддæс æмæ ссæдзаздзыд мады æрмæст уый тых- 
хæй æрцауыгътой йæ хурхæй, æмæ, дам, немыцаджы машинæйæ 
фæстæмæ райста, цы кæлмæрзæн ын байстой стигъджытæ, уый... 
78 

Æхсаргæрдты зæлланг 
4 
Æмбисæхсæвтæм бирæ рæстæг нал уыд, афтæ сау мигьтæ бæстæ 
æрæхгæдтой, тымыгь йæ базыртыл æрбахаста тыхджын къæвда, 
æмæ æнусон тархъæд денджызы уылæнау сæнкъуысти. Арв нæрыд 
æмæ сау лакъонау бæзджын мигъты карста йæ цæхæр фæттæй. 
Дивизийы их-къæвда æрæййæфта знаджы ныхмæ сырдвæн- 
дæгтыл Межайы былгæрæттæм цæугæйæ цъыфдзаст æрдузты. 
Æфсæддонтæ сæ сау нымæттæ сæ уæлæ æрбакодтой, афтæмæй 
архайдтой зындонæй аирвæзыныл. Фæлæ сын размæ цæуын нал 
æнтысти. Арвы æвирхъау гуыппытæй, бæлæсты гыбар-гыбурæй 
бæхтæ стъæлфыдысты, оцани кодтой æмæ цъымарайы арфæй- 
арфдæр ныхстысты. Пулеметты тачанкæтæ æмæ чырæласæг 
бæхтæ та уыдысты ноджы фыддæр уавæры: сæ уæз сын нæ урæд- 
та нæудзар цъымара, æмæ дзы арф ныгъуылдысты. 
— Хъæд æмæ пыхс цæгъдут æмæ дзы аразут хидты хуызæн 
фæндæгтæ! — бардзырд радта комдив æмæ зылди раззагдæр эс- 
кадронтыл фистæгæй. Пыхсыты æмæ цъымарайы абухгæйæ йæ 
нымæтæй тыхст æмæ йæ феппæрста, бæх Терчы саргъыл æй ба- 
вæрдта, стæй даргъ мих райста æмæ афтид хæдоны фистæгæй 
бацыд, ахизæны цы эскадроны бæхтæ ныоцани, уыдонмæ. 
Æрвнæрды цæхæры рухсмæ комдив цы ныв федта, уымæй йæ 
зæрдæ бауынгæг, æмæ йæм дзырды бæрц æдзынæгæй кæсгæйæ 
аззад: пулеметты тачанкæтæ æмæ чырæласæг бричкæтæ æмбисы 
онг сагъдæй лæууыдысты цъымарайы. Уыдонæй чысыл дæрд- 
дзæфдæр хъæдбынмæ æввахс лæууыдысты уæгъд бæхтæ æмæ 
зыдæй лæбурдтой кæрдæгмæ. Бæхтæрджытæ сæ нымæтты тых- 
тытæй дзынæзтой ихуардмæ æмæ, фыркатайæ цы кодтаиккой, 
уый нæ зыдтой. Иу хъазахъхъаг та йæ фырфæлладæй цъыма- 
райы къуыбыртыл адæргъи æмæ йæ хуыр-хуыр цыдис. 
Комдив йæ маст нал баурæдта æмæ йæ михæй басхуыста, аф- 
тæмæй йыл фæхъæр кодта: 
— Чи дæ? Цы дыл æрцыд? Фест тагъддæр!.. 
Иннæрдыгæй та комдивмæ æрбайхъуыст хъæрæй фыдæлгъыст 
æмæ ехсы цъыччытæ. Фæкаст æм æмæ арвы ферттывдмæ ауыд- 
та: хъазахъхъаг бадти цъымарайы сагъд бричкæйы æмæ бæхты 
надта ехсæй. Комдив æм къуыбыртыл багæпп кодта æмæ йыл 
фæхъæр ласта: 
— Æнæсæрфат, бæхты цæуыл марыс! Рахиз æддæмæ! 
Хъазахъхъаг фæсыкк, стæй фæливынæн рынчыны хъæлæсы- 
уагæй зæгъы: 
— Хвораю, товарищ начальник: у мэнэ в брюхе колики зырко- 
чат, що не можно терпеть... 
— Мæнг зæгъыс, зивæггæнаг! — дзуры та йæм хистæр йæ ныхас 
фæсабырдæр кæнгæйæ. — Рахиз, райс фæрæт æмæ хырх. Уæртæ 
хъæды æрцæгъд цъыхырытæ æмæ фæндаг акæн дæ бричкæйæн. 
79 

Дзадтиаты Тотырбег 
Комдивы цур кæцæйдæр февзæрд взводы командир æмæ мæс- 
тыйæ бæхтæрæджы ехсæй æрцæфтæ кодта, стæй йæхи раст кæ- 
нынæн фæхъæр ласта: 
— А вин и ни дыхнэ, як ни сбрехнэ!.. 
Уый фенгæйæ, комдив ноджы тынгдæр æрбамæсты æмæ взво- 
ды командиры иуварс акодта бричкæйы цурæй. 
— Салдатмæ дæ къух куыд систай? Ахæм бар дæм кæцæй ис? — 
мæстæй судзгæйæ фæрсы кæстæр лейтенанты. — Комдивы бар- 
дзырд нæ сæххæст кодтай: хъæдæрмæг æмæ пыхсытæй цъыф- 
дзæстыты æрбахизынæн фæндаг не скодтай... Пъолчъы змæлд 
баурæдтай. Æмæ уый ды хуымæтæг бæхтæрæджы аххос кæныс?! 
Сахаты бæрц æмгъуыдмæ фæндаг нæ сарæзтай æмæ дæ взвод цъы- 
марайæ нæ рахизын кодтай, зæгъгæ, уæд дæ фехсдзынæн... Искуы 
ма салдатмæ дæ къух куы сисай, уæд та дæ фæд Æфсæддон трибу- 
налмæ бацæудзæн... Рæвдз змæл æмæ æххæст кæн бардзырд! 
— Хъусын дæм, æмбал комдив! Ныббар мын мæ рæдыд... Бар- 
дзырд сæххæст кæныны бар мын ратт. 
— Архай! — зæгъы ма комдив æмæ араст йæ дарддæры фæнда- 
гыл. Йæ дарæсæй дон цыхцырæгау мызти, йæ цырыхъхъыты 
хуылфы лакъон «æнхъызти», афтæмæй цыди михлæдзæгæй йæ 
развæндаг сгаргæ. 
Боны ’рбарухсмæ сау мигътæ атадысты. Ивылд дæттæ сæ 
былгæрæттæй ракалдысты, хæлд фæндæгтæ «схомыс» сты, сæ 
дзыхъхъытæй æрттывтой бурбын култæ æмæ малтæ. 
Дивизийы хæйттæ æрбынат кодтой Межайы доны былгæрæт- 
тæм æввахс хъæдбынты Михайловское—Глинское—Плавенкийы 
районы. Иуырдыгæй фарс сæ знагæй хъахъхъæдтой Пелецкийы 
хъуынасæр стыр цъыфбын быдыртæ, иннæрдыгæй та — Межайы 
æмдзæхгæр лыггонд бæрзонд фæрстæ. Дивизийы эскадронтæн 
уæлдæфæй суынæн дæр нæ уыдис — тар нæзыхъæд сæ бакодта 
йæ бæзджын базырты бын. Ардæм иуафон æрбахæццæ 47-æм 
полкъ дæр йæ балцæй. Фæлæ уæддæр хабар нæма уыдис, иумæ 
кæимæ архайдтаиккой, уымæй — стъараполæгты дивизийæ. 
Комдивы уазал бахъыгдардта æхсæвы тæрккъæвдайы архай- 
гæйæ, æмæ йæ тæвд сбæрзонд, афтæмæй йæ халагъуды æрхуыс- 
сыд нæзы хихтæй конд «сынтæгыл» æд гæрзтæ. Дохтыр ын йæ 
температурæ куыд барста, афтæ йæм комиссар Овчинников æрба- 
цыд æмæ йæ цуры æнкъардæй æрбадт. 
— Иссæ Алыксандры фырт, уазæг нæм æрбацыд, инæлар, — 
дохтыры ацыды фæстæ зæгъы комиссар æмæ тамако сдымдта. 
— Чи у, йæ цыды сæр цæй дымæгмæ у? — афарста йæ комдив 
æмæ дохтыры хостæй дыууæ урс таблеткæйы иумæ аныхъуырд- 
та, стæй дон ахуыпп кодта, къухмæрзæнæй йæ ныхы хид асæрф- 
та æмæ рабадт йæ хуыссæнæй. 
— Нæ рагон зонгæ, инæлар Селиванов, кавалерийы къорды 
къамандыгæнæг дæн, зæгъы, — æнкъардæй сдзырдта комиссар. 
80 

Æхсаргæрдты зæлланг 
— Æмæ уæд кавалерийы къорд йæхæдæг та кæм ис? — йе 
уæнгтæ мондагæн аивæзта Плийы-фырт ног хабар ницæмæ æрдар- 
гæйæ. 
— Æвæццæгæн, — зæгъы Овчинников, — кубайнæгты æмæ стьа- 
раполæгты дыууæ дивизийы кавалерийы къорд схуыдтой... 
Ахæм ныхæстæ кæнгæйæ сæ ’рбаййæфта инæлар дæр. Йæ 
хæдфæстæ халагъудмæ æрбахызт дивизийы штабы хицау. 
Кæрæдзийæн раарфæты фæстæ инæлар йæ дзыппæй систа 
фронты къамандыгæнæг маршал Тимошенкойы бардзырд æмæ йæ 
бакаст. Æцæгдæр, дыууæ дивизийы рахуыдтой къорд æмæ йын 
снысан кодтой къамандыгæнæг. Дивизитыл фронты штабæй цы 
хæс æвæрд уыдис, — знаджы фæсчъылдыммæ бабырсын æмæ 
уым архайын, — уый ивд не ’рцыд. Фæлæ операци куыд бакæнын 
хъæуы, уый тыххæй инæлар æнæ уæлдай ныхæстæй радзырдта йæхи 
конд пълан. Æртæйæ дæр æм фыццаг хъуыстой зæрдиагæй æмæ йæ 
алчидæр хинымæры барста комдивы фидаргонд пъланыл. 
Йæ пъланы мидис ын куы бамбæрстой, уæд инæлармæ хъу- 
сын нал фæндыд дивизийы командиры æмæ комиссары, фæлæ 
йæм æнæ хъусгæ дæр цы гæнæн уыди— хистæр уыд! 
Фæстагмæ инæлар цæхгæрæй загъта: 
— Афтæ гъе! Дивизийы хæстонтæ хицæн къордтæй бахъуыз- 
дзысты фыдгулы фæсчъылдыммæ, стæй æрæмбырд уыдзысты 
раздæр нысангонд бынатмæ, сæхи барæвдз кæндзысты æмæ зна- 
джы пырх кæнын райдайдзысты къæбуты ’рдыгæй. 
Комиссар æмæ командир аивæй кæрæдзимæ бакастысты. Цæс- 
тæнгасæй бамбæрстой сæ кæрæдзийы хъуыдытæ. 
— Бафæрсыны бар ис, æмбал инæлар? Куыд æмбаргæ у дæ 
ныхас? Дæ пълан бардзырд у æви ма йыл ахъуыдыгæнæн ис? — 
йæ бынаты катайгæнгæ базмæлыд Овчинников æмæ комкоммæ 
нымдзаст инæлары къæсхуыр фæлмæстхуыз цæсгоммæ. — Кæд 
ма гæнæн ис, уæд æргомæй, зæрдæйæ-зæрдæмæ аныхас кæнæм 
пъланыл. 
Комдив дæр комиссаримæ разы кæй уыд, уый бамбарын кодта 
йæ фезмæлд æмæ цæстæнгасæй. 
Инæлар бамбæрста, дивизийы командир æмæ комиссар йемæ 
разы кæй не сты, уый, æмæ йæ цæсгом фæтар, фæтызмæгхуыз, 
афтæмæй зæгъы: 
— Мæ уынаффæ конд у, фæлæ уын уæ хъуыдытæм байхъус- 
дзынæн. 
— Чысыл къордгæйттæй знаджы фæсчъылдыммæ быргæйæ 
нын фыдгултæ бындзыты цагъд нæ ныккæндзысты, æмбал инæ- 
лар? — фарстайы хуызы загъта Иссæ йæ хъуыды. 
Инæлар æм зулмæ бакаст, ома: ацы «стратег» æмæ дæсны 
«тактик» та кæцæй февзæрд, æз ахæм куы никуы фехъуыстон, 
зæгъгæ. Фæлæ йæ хъуыды загъта æндæрхуызы, цæмæй йæм ма 
фæхæрам уыдаиккой, уый тыххæй: 
6 Дзадшаты Тотырбег 
81 

Дзадтиаты Тотырбег 
— Сымах, æвæццæгæн, мидхæсты нæ архайдтат...Нæй уæм 
хæстон фæлтæрддзинад... Афтæ куынæ уаид, уæд... — Ам инæлар 
йæ хъуыды æххæстæй нал загъта, фæлæ йæ иннæтæ бамбæрстой. — 
Кубайнæгтæ схъомыл сты быдырты æмæ хæхты. Хъæдбынты — 
цъымараджын бынæтты ахуыр не сты... Сæ ахуыр кæнынæн та 
нын рæстæг нæй. Уымæй уæлдай ма æппæт фæндæгтæ дæр æрцахс- 
той знаджы механизацигонд æфсæдтæ, æмæ сæ фыдгул йæ бирæ 
хæдтæхджытæй дæр хъахъхъæны уæлдæфæй... Махæн ма баззадысты 
хъæдбынтæ æмæ цъыфдзæстытæ... Хъазахъхъæгты раздæры хæс- 
тон фæлтæрддзинад нын куыд амоны, уымæ гæсгæ та æз куыд 
зæгьын, афтæ кæнын хъæуы. Суворов дзырдта: знаджы цæвын æмæ 
сафын хъæуы бæрцæй бирæйæ нæ, фæлæ арæхстджынæй. 
Комдив мæстæй сыгъди, фæлæ ницыма дзырдта. Уый хъуы- 
дытæ дæр комкоммæ зæгъы комиссар: 
— Æз разы нæ дæн демæ, æмбал инæлар. Ныр æндæр рæстæг 
у, хæст дæр цæуы бынтон æндæр уавæрты æмæ æндæрхуызон 
хæцæнгæрзтæй... 
— Æгъгъæд у, бамбæрстон дæ, комиссар, — йæ ныхас ын фæ- 
лыг кодта инæлар. — Плийы-фырт, ды та цы зæгъыс? 
— Уагæвæрдмæ гæсгæ кæстæрæн хистæры ныхмæ дзурæн нæй, 
æмбал инæлар, — цыбырæй дзуапп дæтты комдив. — Кæд бар 
дæттыс, уæд зæгъдзынæн мæ хъуыдытæ. 
Инæлар æнхъæл уыдис, комдив йæ ныхмæ нæ рацæудзæн, 
зæгъгæ, сразы уыдзæн йемæ, æмæ йын радта дзырды бар. 
— Æргом ныхасы къæм нæй, æмбал инæлар: мæнæн тынгдæр 
та дæуæн, ничи ныххатыр кæндзæн дивизийы сæфт. Дæ пълан та 
дивизийы сæфты фæндагыл кæны. Бар мын ратдзынæ уый тых- 
хæй мæ хъуыдытæ æргомæй зæгъынæн? 
— Дзур, — йæ мидбынаты фырмæстæй фесхъиуæгау кодта инæ- 
лар, фæлæ йæхиуыл фæхæцыд æмæ комкоммæ каст комдивы 
дæргъæццонгомау къæсхуыр цæсгоммæ. 
— Пæлæхсар æнгуылдзты цæфæй тымбылкъухæй цæф тых- 
джындæр у, уый сабитæ дæр зонынц, — дзырдта йæхи пъланыл 
Плийы-фырт, йæ низ дæр дзы æрбайрох, афтæ ныфсхаст æмæ 
хъæддыхæй. — Суворов дæр никуы уыд чысыл æдых къордтæй 
архайыны фарс. Æз дзы иу рæнхъ дæр нæ ныууагътон æнæ са- 
хуыргæнгæ... Суворов кæддæриддæр уæлахиз кодта фыдгулыл 
йæ æфсæдты æмдыхæй æмæ æвиппайды ныббырстæй... Нæ рей- 
ды сæйрагдæр хæс — знаджы бырсæг бирæ æфсæдты ныссуйтæ 
кæнын, йæ пълантæ фехалын æмæ йын йæ размæбырст бакъуы- 
лымпы кæнын, йæ бастдзинады фæрæзтæ, йæ хæцæнгæрзтæ æмæ 
хæлцы скълæдтæ йын пырх кæнын. Уый тыххæй та лæбурæг 
знагæн йæ тугæйдзаг дзыхы афсæрын хъæуы стыр стæг, йæ хъуы- 
ры куыд ныссæдза... Чысыл къордты та фыдгул аныхъуырдзæн 
гæлæбуйау. Знаджы фронт батонын æмæ йæ фæскъæбут рейды 
цæуыны ахсджиагдæр мидис у: æвиппайды, æмгуыпп ныккæн- 
82 

Æхсаргæрдты зæлланг 
гæйæ, фронт батонын, знаджы уæнгты тас бауадзын æмæ йæ 
афæливын, йæ фæсчъылдымты тымыгъау зилдухтæ кæнын æмæ 
йын йæ гæрнизонты дымгæмæ дарын, фæндæгтыл ын цы колон- 
нæтæ цæуа, уыдон дæрæн кæнын... Уыимæ рейды архайд хъуамæ 
афтæ рæвдз цæуа æмæ афтæ фæдфæливæнтæ кæна, знаджы иугонд 
тыхтæ йыл ныхæй-ныхмæ куыд никуы фембæлой. Ахæм у мæ 
пълан, æмбал инæлар. Бæстондæр дзургæйæ... 
Фæлæ инæлары нал бафæндыд комдивы ныхасмæ дарддæр 
хъусын, стыр хъыг ын уыд, йæхи пълан ын комдив лыстæг кæй 
балуæрста æмæ йæ дымгæмæ кæй ныддардта, уый. 
— Нырма къаманды æз кæнын, — сыстад инæлар. — Дивизийы 
раз стыхджын кæнут бæрæгдзауты куыст... Бацагурут æмæ сбæ- 
рæг кæнут, хицæн къордтæ знаджы фæсчъылдыммæ кæуылты 
бацæуой, ахæм бынæттæ. Уæхи хъахъхъæнут фыдгулты механи- 
зацигонд æфсæдтимæ фембæлынæй. Бæрæгдзаутæй домут уацай- 
рæгтæ райсын. Бамбæрстат мæ? 
— Бæлвырд афтæ, æмбал инæлар, — сыстад Иссæ дæр. 
— Раттут мын хъахъхъæнджытæ, — зæгъы инæлар халагъудæй 
рахизынмæ хъавгæйæ. — Æз уын фенон уæ полчъыты уавæр. 
— Æмбал инæлар, — сыстад æмæ зæгъы Овчинников, — мæхи- 
цæн хæсыл нымайын нæ абоны ныхас фронты Æфсæддон Сове- 
тæн фехъусын кæнын. 
— Мæ бæрзæйыл æвæрд ис империалистон æмæ мидхæсты 
фæлтæрддзинад. Æмæ æз æртхъирæнтæй нæ тæрсын, лæппу: 
кæдæм дæ фæнды, уырдæм ныффысс, — мæстыйæ загъта инæ- 
лар æмæ рахызти халагъудæй. Иннæтæ дæр — йæ фæстæ. 
— Бар мын дæттыс, æмбал инæлар, демæ полчъытæм ацæуы- 
нæн? — æвæндонæй йæ афарста Иссæ. 
— Дæуæн нæй мемæ цæуæн, — мæстыйæ зæхмæ кæсгæйæ 
зæгъы инæлар. — Штабы хицау ацæудзæн мемæ. 
Инæлар æфхæрдæн райста, комдив æмæ комиссар ын йæ пъланы 
ныхмæ афтæ æргом дзурын кæй бауæндыдысты, уый, æмæ сæм 
кæсгæ дæр нал фæкодта. 
Иссæ йæ халагъуды æрхуыссыд назы хихтæй конд хуыссæ- 
ныл æмæ арфæй сулæфыд, афтæмæй хъæрæй сдзырдта комис- 
сармæ: 
— Нæ, нæ ратдзыстæм нæ хъазахъхъæгты знагæн комдзаггай 
бахæрынмæ! Раст нæ зæгъын, Александр Алексеевич? 
— Тынг раст зæгъыс, Иссæ Алыксандры фырт! — зæрдиагæй 
дзуапп дæтты комиссар. — Баулæф! Фынæй дæр акæн, æмæ дæ 
низ тагъддæр фæсур! 
Комиссар ацыд йæхи халагъудмæ. Фæлæ сæ кæд ныр дыккаг 
æхсæв йæ цæст дæр ничи æрцъынд кодта, уæддæр сæ хуыссæг 
никæуыл æрхæцыд: комиссар фыста фронты Æфсæддон Советмæ 
инæлары пъланы ныхмæ комдив æмæ йæхи хъуыдытæ. Иссæ та 
катайы бацыд. Нæ йæ фæндыд йæ хистæримæ быцæу кæнын, 
83 

Дзадтиаты Тотырбег 
æфсæддон уагæвæрд дæр ын бар нæ лæвæрдта йæ хистæры бар- 
дзырд нæ сæххæст кæнынæн. Ахæм цау куы ’рцæуы, уæд кæс- 
тæр йæ бынатæй фæхауы, уый дæр хорз зыдта Плийы-фырт. Фæлæ 
цы дивизи саразын æмæ сфидар кæныныл фæтухæн кодта, бирæ 
кæй бауарзта, уый куыд бауадза цæстуынгæйæ фыдгулы куыройы 
æрыссын! Цыбырныхасæй, бахауд дывыдон арты æмæ хъуыды 
кодта, ахæм бæллæхтæй куыд фервæза, ууыл. Цы бакæна? Инæ- 
лары бардзырд ма сæххæст кæна, уæд ист цæуы йæ бынатæй æмæ 
йын хъуамæ тæрхон кæна Æфсæддон трибунал. Худинаг! 
Лæмбынæг ницыма алыг кодта, афтæ æрбацыд штабы опера- 
тивон хайады хицау Батов æмæ загъта: 
— Æмбал комдив, дæ сидтмæ гæсгæ фæдзырдтон эскадронты 
командиртæм. 
— Мидæмæ сæ ракæн. 
Эскадронты цæрдæг æмæ хъаруджын командирты фенгæйæ 
комдивы зæрдæ барухс, ахæм æвзыгъд лæппутимæ фидæрттæ 
сæттæн ис, зæгъгæ, сæм йæ мидбыл бахудт æмæ сæ æрбадын 
кодта стъолы алыварс. Стъол, зæгъгæ, афтæ хуыдтой кæйдæр 
зæронд дуар бæрз михтыл æвæрдæй. 
Комдивы цæсгом æдзухдæр æрхæндæг æмæ мæстыхуыз уыд, 
уæлдай худт ницæуыл бакодтаид. Афтæ зынд, цыма уымæй фыдлæг- 
дæр зæххыл нæй. Фæлæ мидбылты бахудт, зæгъгæ, уæд æнхъæлмæ 
кæс: дзурдзæн дын йæ зæрдæйы арфдæр æнкъарæнтæ æмæ фæндтæ. 
Йæ цæргæсфындзы рахиз æрæхсидæн змæлы, йæ хьуынджын сау 
æрфгуытæ егъау фьгадзы сæрмæ æрбалхынць сты, зæгъгæ, уæд уæл- 
дай сым-сым дæр мачи скæнæд: булкъоны зæрдæ судзы цыдæр мас- 
ты цæхæры, æмæ дæхи хъахъхъæн йæ зынджы басудзынæй. 
Йæ мидбылхудтæй командиртæ бамбæрстой, комдив сæм йæ 
зæрдиагдæр хъуыддаджы тыххæй кæй фæсидтис, уый, æмæ сæхи 
æрцæттæ кодтой лæмбынæг байхъусынмæ. 
Бирæ цы операцийы пъланыл фæхъуыды кодта дивизийы ко- 
миссар æмæ штабы оперативон хайадимæ, уый комдив картæйыл 
нывгондæй райтыгъта стъолыл æмæ загъта: 
— Æркæсут æмæ уæхи картæтæм бахæссут, нæ дивизийы рей- 
ды эскадронтæй чи куыд архайдзæн æмæ цы хæстæ æххæст кæн- 
дзæн, уый. Уæ зæрдыл дарут: ахæм рæстæг операцийы чысыл 
рæдыд дæр йæ фæстæ хæдзæй стыр бæллæхтæ ласы... Сымахæй 
алчидæр куырдта рейды йæ эскадрон разæй куыд ацæуа, уый 
бар. Рох мæ нæу уый, бузныг уæ дæн уый тыххæй. Фæлæ ахæм 
хæсты туг ныккалынæн бирæ зонд нæ хъæуы. Командиры арæхст- 
дзинад фылдæр туг ныккалынæй нæ бæрæг кæны. Арæхстджы- 
нæй архайгæйæ къаддæр зиантимæ йæ хæс хуыздæр чи сæххæст 
кæна, уый уыдзæн арфæйаг афицер. 
Командиртæ сæ куыст бакодтой æмæ сыстадысты. Комдив 
сын æркаст сæ картæтæм. Хæслæвæрдтæ раст кæй равдыстой, 
ууыл куы баууæндыд, уæд сæ бафарста: 
84 

Æхсаргæрдты зæлланг 
— Цы дзы нæ бамбæрстат, пъланы ахæмæй исты ис? 
— Нæй, æмбал комдив, — æмдзыхæй дзуапп радтой коман- 
диртæ. — Бар нын ис нæ бынæттæм ацæуынæн? 
— Уæ зæрдыл дарут зæрæдты ныхас: бæлас, дам, йæ фыццаг 
цæфæй бæрæг у. Уæ фыццаг фæлварæн, знаджы удыхъæд бæ- 
рæггæнæг цæф хъуамæ уа хурбон арвы цæфау — æнæнхъæлæ- 
джы... Цæут, уæлахиз уе ’мбал! — сæ къухтæ сын райста Иссæ. 
* * * 
24-æм июлы кæркуасæнты иу эскадрон хъуамæ батыдтаид 
хъахъхъæнынады рæхыс æмæ атакæйы бацыдаид Зекеевы хъæу 
райсыныл; иннæ та Ордынкæйыл бабырсгæйæ хъуамæ райстаид 
Колединово, стæй бырстаид Ветродуевы хъæумæ хæцгæйæ æмæ 
уымæй баххуыс кодтаид, Зекеевы фидар райсыныл чи хæцыд, уыцы 
эскадронæн. Комдивы фæндыд фæлварæн хæсты бацæуæг эскад- 
ронтæм хæстæг лæууын, фæлæ йын йе ’нæниздзинад фадат нæ 
радта. Штабы хицау та кæмдæр ныффæстиат... Нæма æрбахæццæ 
йæ хæцæн бынатмæ стъараполаг бæхджын дивизи дæр. Уæлдæр 
штабы бардзырдмæ гæсгæ та ацы операцийы дыууæ дивизийы 
хъуамæ æмдыхæй хæцыдаиккой. «Кæд æй инæлар барæй ныффæс- 
тиат кодта искуы фæндагыл? Хабар дæр дзы нæй, хабар! — йæ 
фыртыхстæй афтæ дæр ахъуыды кодта комдив хинымæр. 
Хæсты уынæрмæ хъусдаргæйæ комдив æмбæрста, операци 
рæвдз кæй цæуы, уый. Фæлæ хабар цæуылнæ ис хæцæг эскад- 
ронтæй? 
Халагъудмæ бацыд штабы хицау фæлладхуыз æмæ уæнгмардæй. 
Комдив æмбæрста, штабы хицау инæлары фарс кæй хæцыд, уый, 
кæд æргомæй ницыма загъта, уæддæр. Фæлæ ныр, инæларимæ цы 
балцы уыд, уый тыххæй ныхасгæнгæйæ фергомдæр йæ зæрдæйы 
уаг. Булкъон Плийы-фыртæн хъыг уыдис, йæ рахиз къабаз — шта- 
бы хицау дæр инæлары згæхæрд позицийыл кæй ныллæууыд, уый. 
Фæлæ йын æргомæй ницы загъта: нæ йæ фæндыдис, тæккæ удисæн 
рæстæг йæ хæдивæгимæ сæ ахастдзинæдтæ хæлой, уый. Æнæ шта- 
бæй та командир нæй, уый дæр комдив хорз æмбæрста. 
Штабы хицау радта Иссæмæ, хæцæг эскадронтæй кæй æрбар- 
выстой, уыцы хабæрттæ. Комдив сæ цыбæлæй акаст, йæ картæ- 
йыл фæнысан "кодта, операци куыд цæуы, уый, йæ зæрдæ ба- 
рухс, фæлæ афарста штабы хицауы: 
— Цæмæн мыл афтæ æрæгмæ сæмбæлын кодтай хабæрттæ? 
— Мæхæдæг дæр сæ чысыл раздæр базыдтон оперативон гæ- 
сæй, — æвæндонхуызæй дзуапп радта булкъон. 
Уæд Иссæ фæгуырысхо æмæ фæдзырдта оперативон хайады 
хицаумæ æмæ йæ мæстыйæ бафарста: 
— Кæд райстай хæцæг эскадронтæй хабæрттæ æмæ сæ цафон 
радтай штабы хицаумæ? 
85 

Дзадтиаты Тотырбег 
— Йæ цæфыл, æмбал комдив, куыддæр сæ райстон, афтæ! — 
дзуапп радта капитан Батов. 
Комдив æфхæрæн цæстæнгасæй бакаст штабы хицаумæ, стæй 
дзырдыбæрц ахъуыды кодта æмæ Батовæн зæгъы: 
— Абонæй фæстæмæ цыфæнды рæстæг дæр комкоммæ мæхи- 
цæн доклад кæн алцыдæр. 
Ахæм ныхас фехъусгæйæ бамбарæн уыд, комдив йæ хæдивæ- 
гыл йæ зæрдæ кæй нал дары, уый» Фæлæ йæ уæддæр Иссæ къа- 
хæгау афарста: 
— Цавæр хатдзæгтæ кæныс, булкъон, нæ эскадронты æнтыст- 
джын архайдæй? Знаджы фронт кæй бакъахыр кодтой, цалдæр 
хъæуæй немыцæгты лидзæг кæй фæкодтой æмæ знæгтæй бирæ 
кæй ныццагътой, уый дæм куыд кæсы? 
— Нырма мæ бон бæлвырдæй зæгъын ницы у, Иссæ Алыксан- 
дры фырт, — æнæбарыгомау дзуапп дæтты булкъон. 
— Мæнмæ гæсгæ та уавæрæй хорз бындур зыны, — зæгъы 
комиссар, халагъудмæ æрбахизгæйæ. 
— Цæугæ æмæ бацæттæ кæн, уæдæ, штабы хицау, Смирновы 
полкъ фыдгулы фæсчъылдыммæ бабырсынмæ, — бардзырд радта 
комдив. "" 
— Кавалерийы хæстон уагæвæрды ныхмæ у дæ бардзырд, — 
фæкатайхуыз штабы хицау. — Уагæвæрдмæ гæсгæ бæхджынтæн 
хъуамæ фистæг æфсæддонтæ бакъахыр кæной фронт. 
Плийы-фырт гуырысхо нал кодта, штабы хицауыл инæлары 
«рын» кæй бахæцыд, фæлæ уæддæр загъта: 
— Æфсæддон уагæвæрд бар дæтты кавалерийæн йæхицæн сæр- 
магондæй архайынæн. Уый дæр дæ нæ уырны? Стæй цæуылнæ? 
Зæгъ-ма дæ хъуыдытæ æргомдæрæй. 
— Фыццаджыдæр уымæн, — зæгъы штабы хицау, — фронты 
къамандыгæнæг бæхджынты къорд куы арæзта, уæд, æвæццæ- 
гæн, хъуыды кодта кавалерийæ иумæ спайда кæныныл. Æмæ 
стъараполæгты дивизи махмæ нæма æрбахæццæ. Дыккагæй, хъæд- 
бын — цъыфдзаст бынæттæ махæн маневртæ кæныны фадат нæ 
дæттынц. Æртыккагæй, нæ ныхмæ лæууынц, техникæйæ иттæг 
рæвдз æмæ æнтыстджынæй размæ тагъд бырсын йæ бон кæмæн 
у, ахæм бирæ тыхтæ. Æмæ тыхджын фыдгулы фæсчъылдыммæ 
бырсынæн бындур нæй... 
— Дæумæ гæсгæ уæдæ мах та цы ми хъуамæ кæнæм? — йæ 
маст уромгæйæ фæрсы комдив. 
— Æз зæгъын: архайæм ам, знаджы дыууæ æфсады раз арæн- 
тыл. Межайы доны былгæрæтты æмæ йын сгарæм йæ тыхты 
æвæрд, райхалæм фыдгулы хъуыдытæ. Банхъæлмæ уал кæсæм 
стъараполаг дивизийы æрбацыдмæ. Стæй хистæр къамандыгæ- 
нæг зæгъдзæн, дарддæр нæ цы кæнын хъæудзæн, уый. Цы тагъд 
кæнæм фыдбылызы артдзæстмæ? 
— Ды куыд хъуыды кæныс, æмбал булкъон, афтæмæй уæл- 
86 

Æхсаргæрдты зæлланг 
гоммæ хуысс, дæхи хурмæ дар, фыдгулы къæцæлæй фæрæхой- 
фæрæхой кæн, цалынмæ дæ йæхæдæг нæ аныхъуыра, уæдмæ... 
Нæ, ницыхуызы уыдзæн дæумæ гæсгæ! — комдивы маст ранхъызти 
æмæ йæхи тыххæй урæдта, афтæмæй дарддæр дзырдта: — Нæ 
Райгуырæн бæстæ туджы лæсæнты мæцы, цъæх арты судзы, 
фыдгул Мæскуы тагъддæр райсынмæ йæ бæттæнтæ тоны... Мах 
та ам нæхи хурмæ тавæм? 
Штабы хицау ныффæлурс. Буарыхъæдæй къæсхуыр, асæй 
цыбыр, цæсгомы хаттæй — къæрис, даргъ цыргъ фындзджын лæг 
комдивы ныхæстæй йæ бынаты ныууырыд. Командирмæ хъусы- 
ны бæсты зæххы скъуыды куы ныххаудаид, уый дæр æй бафæн- 
дыдаид. 
— Нæ ныхмæ æрбалæбурынæввонгæй лæууы немыцаг 106-æм 
дивизи, — дзырдта дарддæр Плийы-фырт, цыма дзы инæлар цы 
маст бауагъта, уый дæр штабы хицауæй иста, афтæ. — Кæцы 
минут ныббырсдзæн йæ бирæ танктæ æмæ æндæр техникæимæ, 
уый бæрæг нæй. Æмæ нæ знаджы дивизи хъуамæ фынæйæ, науæд 
хæлиудзыхæй Межайы доны æнгуырæй даргæ æрбаййафа... Зна- 
джы размæбырст ныртæккæ иу сахат бакъуылымпы кæнын дæр 
нæ фронтæн удхосау зьгааргъ у. Нæ дивизийы бон та бауыдзæн 
знагæн йæ фæндтæ йæ хъуыры фæбадын кæнын æмæ сахат нæ, 
фæлæ цалдæр суткæйы æруромын. — Комдив йæ улæфт суагъта, 
таблеткæ аныхъуырдта æмæ дон ахуыпп кодта, стæй бапъироз 
ссыгъта æмæ комиссармæ бакаст, ома дæумæ та куыд кæсы, зæгъгæ. 
— Æз, — ныхас йæхимæ айста комиссар, — сахат раздæр æрбаз- 
дæхтæн хæцæг эскадронты астæуæй. Мæхи цæстытæй кæй уыд- 
тон, ууыл дæр нал æууæндыдтæн, афтæ æхсарджынæй бырсынц 
нæ хъазахъхъæгтæ фыдгулты пырх кæнынмæ. Штабы хицау, ды 
уыдонмæ дæхи цæстæй куы бакæсис, уæд дæм ныр æндæр хъуы- 
дытæ уаид... Цæуын дæ хъæуы, булкъон, полкъмæ! 
— Хорз уынаффæ дын кæны комиссар, æмбал булкъон, ацу 
æмæ йыл лæмбынæг ахъуыды кæн, — зæгъы комдив мæсты æмæ 
æрхæндæгæй. 
Булкъон уæззаугай сыстад æмæ сæргуыбырæй рацыд: сæ бы- 
цæу ныхасæн кæрон кæй æрцыд, уый йæ фæцырддæр кодта. 
* * * 
Фæстиатгæнæн нал уыдис, æмæ комдив йæ полчъыты коман- 
дирты æмæ комиссарты æрбамбырд кодта Троицкийы хъæды ас- 
тæу иу обауы сæр. Ардыгæй дзæбæх зындысты хæстæгдæр хъæу- 
тæ æмæ, знаджы полчъытæ цы рæтты бадтыфсты, уыдæттæ: 
Нешково, Тронино, Ижорино, Канат, стæй Щучьейы цадæй цы 
фæндаг цæуы, уый дæр... Сæ сæрмæ арвыл гуыр-гуыр кодта зна- 
джы хæдтæхæг-бæрæгдзау. 
— Хъусут, æмбал командиртæ, мæ хæстон фьщцаг бардзырдмæ! — 
87 

Дзадтиаты Тотырбег 
фидар æмæ ныфсхаст хъæлæсæй дзуры комдив. — 1. Æртын æвдæм 
полкъ райсдзæн Задорье—Тронино. 215,8 бæрзондыл æрæвæрдзæн 
тыхджынгонд хъахъхъæнынад æмæ йыл фидар хæодзæн. Лющен- 
койы эскадрон баззайдзæн Прусохово—Троицкойы æмæ æрæхгæн- 
дзæн, немыц нæ фæсчъылдыммæ цы фæндагыл бырсдзысты, уый; 
2. Цыппор æвдæм полкъ бабырсдзæн Шишово—Ворониномæ æмæ 
æххуыс кæндзæн æртын æвдæм полкъæн Тронинойы знагæй ссæ- 
рибар кæнынæн; 2. Цыппор æртыккæгæм полкъ абырсдзæн Ерма- 
ково æмæ Ижоринойы ’рдæм. Сбæлвырд кæндзæн хъæды астæу- 
ты Ижоринойæ хуссар-хурныгуылæнырдæм цæуæн гæмæхтæ, ба- 
зондзæн ууылты знаджы фæсчъылдыммæ бабырсыны фадæттæ... 
Мæ къамандыгæнæн бынат — КП уыдзæн 212,0 бæрзондыл; 
хæст куыд размæ цæуа, афтæ æз дæр цæудзынæн цыппор æвдæм 
полкъимæ... 
Хæдтæхæджы уынæр нæма фæсабыр, афтæ хъæды ныннæры- 
дысты фыдгулы сармадзанты нæмгуытæ. 
— Уæ бынæттæм, æмбал командиртæ!.. 
Плийы-фырт сахатмæ æркæс-æркæс кодта. Даргъ æхсæв æм 
каст, йæ сахатыл дæр фæгуырысхо æмæ-иу æй хъусыл авæрдта, 
кæд нал цæуы, зæгъгæ. Сахат йæ куыст кодта; ацы сæрдыгон 
æхсæв дæр иннæ æхсæвтæй даргъдæр нæ уыд. 
— Æмбал комдив, дзырдæуы дæм, — тилифоны хæтæл æм 
авæрдта æрыгон сырхæфсæддон. 
— Хъусы «Фыццаг», — дзырдта комдив æфсады штабимæ. — 
Кафынмæ, зæгъыс? Цæттæ! Фаендыр! — Иссæ та æркаст йæ 
сахатмæ. Дæс минуты ма хъуыдис рейды бырст райдайынмæ æмæ 
фæзылд полчъы командирмæ: — Шамякин, фæндырæй нын цæгъ- 
дынц... — Ацы ныхæстимæ сæ быны зæхх нынкъуыст артилле- 
рийы нæрынæй, бæлæстæ скъæс-къæс кодтой. Сæ сæрты цæхæр- 
калгæ тахтысты сармадзаны нæмгуытæ. Уый хуыдтой «фæнды- 
ры цагъд». — Ныртæккæ «зарын» дæр райдайдзысты. Бардзырд 
ратт, дæлбулкъон, эскадронтæн: «Цæттæйæ лæууæнт рака- 
фынмæ». Æз æмæ ды кæм уыдзыстæм, уый дæр сын бамбарын 
кæн, — дзырдта комдив тилифоны хæтæлыл хæцгæйæ. 
Хæсты уынæр хъустæ къуырма кодта: æхстой галиуырдыгæй 
æмæ рахизырдыгæй дæр. Уый сыхæгтæ райдыдтой фæдфæли- 
вæн бырст, цæмæй фыдгул æвиппайды ма сбæрæг кæна рейды 
бырсæн ран æмæ афойнадыл ма сарæхса знаг бæхджынты рейды 
ныхмæ йæ тыхтæ æрбамбырд кæнын. 
Цъæх ракеттæ мæйдары цæхæркалгæ афæд кодтой къаманды- 
гæнæн бынатæй знаджы ’рдæм. Хъæд бæхджынты змæлдæй сы- 
бар-сыбур кæнын байдыдта. 
Бæхджынтæ куыд раздæр бырстой, афтæ артиллеристтæ сæ 
зынджы цæхæр дарддæр хастой знаджы ахстæттæм. Иурæстæг 
фæсабыр сармадзанты гуыр-гуыр, фæлæ стынг пулеметты, топ- 
пыты æмæ автоматты къæр-къæр, минометты æмдзæгъд. Карз 
88 

Æхсаргæрдты зæлланг 
æмæ тыхджын хæст нæрыд Боркийы хъæуыл, йæ алфамбылай 
хъæдбынты æмæ фæндæгтыл. 
Боныцъæхтыл фашистты акъоппыты æмæ траншейты тых- 
джын «ур-рра-а» æмæ æхсаргæрдты æхситт баиу сты... Полчъы- 
тæй æмæ эскадронтæй комдивæн хъусын кодтой, бырст æнæкъуы- 
лымпыйæ кæй цæуы, уый. 
«Хорз, иттæг хорз!» — хинымæры цин кодта комдив. — Сæй- 
рагдæр хæс сæххæст: Гитлеры салдат æндонæй конд кæй нæу, 
басæттæн ын кæй ис, уый ныр хуыздæр бамбæрстой хъазахъ- 
хъæгтæ. «Ур-рра-а!», зæгъгæ, ныхъхъæр кæна æмæ йæ бæх баз- 
мæлын кæна, æхсаргардæлвæстæй æмæ иннæ бæхджынты разæй 
фæуа, уый тынг æрфæндыд Плийы-фырты. Фæлæ æмбæрста, йæ 
полчъыты æнæ сæрбосæй уадзæн кæй нæ уыд, уый. Йæхæдæг 
ныртæккæ, разæйцæуæг полчъы рæнхъыты кæй ис, уый дæр ын, 
æвæццæгæн, хистæртæ нæ ныббардзысты. Уый Плийы-фырт зоны. 
Фæлæ ахæм хæсты йæхæдæг дæр фыццаг хатт ис. Йæ дивизийæн 
йæ бон къаманды кæнын уаид дардæй дæр, фронты фыццаг хах- 
хæй иу-дыууæ-æртæ километры дæрддзæфдæрæй. Фæлæ йæ хæс- 
тон фыццаг операци цæмæй хуыздæр ацæуа, уымæн дардæй къа- 
манды кæнын Иссæмæ хуыздæр нæ касти. Дардæй куы кастаид, 
уæд æмбисондау рауадаид: халон, дам, зиу ракодта, йæхæдæг 
уæлкъуыбыр сбадт... Знаджы фенын хъæуы цæстæй, йæ афицертæ 
æмæ йæ салдæттæм цы тых, цы арæхстдзинад ис, уый хуыздæр 
базонæн ис хæсты цæхæры... Йæ хъахъхъæнынад куыд арæзт у, 
цæй мидæг ис йæ тых, йæ хъаруйы сусæгдзинад... Æмæ фыццаг 
рейды йæ бæхджынты астæу ма уа, уый йæ фæсонæрхæджы дæр 
нæ уыд, хъуыды дæр ыл нæ акодта. Хъуамæ йæхæдæг йæхи цæс- 
тæй фена, йæ командиртæ æмæ политикон разамонджытæ хæсты 
быдыры куыд арæхсынц сæ хæстæ æххæст кæнынмæ, уый. Хæс- 
тоны лæгдзинад æмæ дæсниад тохы рабæрæг вæййынц, æфсæд- 
донгæнæг хæст у: дардæй йæм чи кæса, уый цæй командир у. 
Хъазахъъхъæгтæ дымгæйау сæ сæрыл ахастой немыцæгты сæ 
раззагдæр акъоппытæй æмæ траншейтæй, афтæмæй бабырстой 
знаджы фæсчъылдыммæ. Ныр хæст райтынг Боркийы алфамбы- 
лай хъæутыл. Хæсты быдырмæ дардæй бакæсгæйæ афтæ зынди, 
цыма мингай къухтæ цæхæр æндæхтæй уæлдæфы алдымбыдтæ 
уафынц. Бæрæг уыд, знаг ног тыхтæ кæй æппæрста хæстмæ æмæ 
йæ быцъынæг кæй скъуыдта, ацы райсом раджы йыл æнæнхъæ- 
лæджы скæсæнырдыгæй цы тымыгъ æрбацыд, уый цæхæры 
уылæнтæ бауромыныл. 
— Комиссар æмæ мын штабы хицаумæ фæдзурут! — зæгъы 
комдив æмæ кæсы, тох куыд сцырен, уымæ. Райсомы хуры тынтæ 
рыг æмæ фæздæджы мигъы иу кодтой хъазахъхъæгты æхсаргæрд- 
ты æхситтимæ. Кæм цæф бæх рыджы йæ æмбудтæ ацæвы, кæм 
йæ бæхæй хауы хъазахъхъаг, кæм та куыристау зæхмæ хауынц 
немыцæгтæ. 
89 

Дзадтиаты Тотырбег 
— Комиссар уæм хъусы, æмбал комдив, — дæтты йæм тилифо- 
ны хæтæл сырхæфсæддон. 
Ныхæстæ уыдысты цыбыр æмæ æлвæст, тилифонист сæ 
æмбаргæ дæр нæ кодта. 
— Куыд у дæ полчъы уавæр? — фæрсы комдив: — «Инæлар 
Тæрсой» ма йæ сæрæн у?.. Йæ уд исы? Хорз уæдæ! «Танкниз» 
та? Нæ уæм фæзынд? Уæдæ фидар лæуут... 
Уæртæ цыппар барæджы фæхицæн сты æмæ рыгкалгæ фæд- 
фæдыл дугъы фæуайынц, знаджы пулеметтæ зынджы цæхæрæй 
фæндаг кæм æрæхгæдтой, уыцырдæм. «Чи сты уыцы ныфсхаст 
барджытæ?» — бæстондæр сæм бакаст комдив. Барджытæм æртæр- 
дыгæй сæ цæхæр тынтæ бауагътой фыдгулы пулеметтæ. «1Еллæх, 
скарстой сæ!» — зæгъгæ, комдив йæ цæстытæ дзырдыбæрц æнæ- 
бары фæцъынд кодта. Куы ракаст, уæд сæргътыл барджытæ нал 
уыдис, фæлæ уæддæр бæхтæн сæ дугъ нæ фæкъуылымпы, — 
уадысты нæмгуыты æхситмæ. Цæхæрау æрттивгæ хæлттæ ми- 
нут-дыууæ минуты фæстæ атадысты. 
«Цы хъуамæ æрцыдаид? Барджытæ цы фесты? Сæ бон нæ 
бауыдаид, цымæ, пулеметты фæхуыдуг кæнын? — хъуыдытыл 
фæцис комдив. — Афтæ. Æцæгдæр афтæ: тæссаг минут хъæба- 
тыртæ сæ бæхты гуыбынтыл «аныхæстысты» æмæ батыдтой зна- 
джы къул, баирвæзтысты знæгты ахстонмæ. Æвæццæгæн, пуле- 
меттæй æхсджыты æхсаргæрдтæй скарстой?.. Æцæгдæр афтæ 
куыуаид!» 
— Цы фесты цыппар барæджы? — дзуры комдив йæ адъю- 
тантмæ. — Чи уыдысты? Куыд у сæ хъысмæт?.. 
— Æмбал комдив, — дзуры йæм адъютант, — комэск I зæгъы: 
цыппар барæджы уыдысты Злыкин, Поцелуев, Азæмæт æмæ сæ 
отделенийы командир. Ныццагътой знаджы пулеметчикты æмæ 
райстой трофей — цыппар пулеметы. 
— Ратт сын мæ арфæйы ныхас, — зæгъы комдив. 
— Ахæм хæстонтæ нæ фыццаг рейд бирæ ратдзæн, æмбал ком- 
див, — бацин кодта дæлбулкъон дæр æмæ арвмæ скаст. 
— Дис мæм кæсы: цæй æрæгмæ нæ бæрæг кæнынц Герингы 
сау халæттæ? — йæ мидбыл бахудт, афтæмæй зæгъы комдив. — 
Ратт бардзырд эскадронтæн: бырсæнт дарддæр хъæдрæбынтæм 
хæстæг. Сау халæттæ сæ быгъдæджы куыннæ æрцахсой, афтæ. 
Дивизийы рейд цыди рæвдз. Троицкое, Жабоедово, Тронино 
æмæ Боркийы районы иннæ хъæуты хъазахъхъæгтæ дæрæн код- 
той немыцы гарнизонтæ. 
Немыц та рауагътой сæ танкты бал хъазахъхъæгтыл. Уæртæ 
дзы иу дзыгъал-мыгъулгæнгæ цæуы æмæ ссæнды, йæ развæнда- 
гыл цæуыл хæст кæны, уыдæттæ. Йæ сармадзаны нæмгуытæ 
зæлынц комдивы алфамбылай, йæ пулемет цæхæр калы. Куыд 
хæстæгдæр цæуы, афæ тынгдæр бæлвырд кæны йæ хъавд: ком- 
коммæ — комдивы фæлгæсæн къуыбыргондмæ. 
90 

Æхсаргæрдты зæлланг 
«Цæмæй базыдта, æз ардыгæй къаманды кæнын, уый?» — 
зæгъгæ, комдив куыд ахъуыды кодта, афтæ иу дзыхъхъæй фес- 
тад хъазахъхъаг æмæ танчы размæ фæбыры йæ цыппæртыл. 
Дыууæ фыдызнаджы — цæугæ æндон мæсыг æмæ бырæг чысыл 
къуыбар кæрæдзимæ баввахс сты. Танчы фæздæг скалд. Минуты 
бæрцмæ йæ цæхæркалæг сау мигъ йæ быны арфæй-арфдæр нуæрс- 
та. Судзгæ танк тымбыл æрзылд æмæ фæлæсы рахизырдæм. Стæй 
ныггуыпп ласта æрвнæрæгау æмæ ныппырх. 
— Арфæ дын кæнын, хъазахъхъаг цæргæс! Райсдзынæ хæрзи- 
уæг — майдан «За отвагу»! — хъæрæй бардзырд радта комдив 
эскадронмæ. 
Танктæй ма иу мидбынаты фехæлд æмæ зыр-зыр кодта, иннæ 
йæ фарсыл æрхуыссыд, аннæтæ лидзæг фесты фæстæрдæм. 
Комдив афтæ хæстæгмæ фыццаг хатт федта знаджы танктæ 
хæцгæйæ æмæ йæхинымæры ахъуыды кодта: «Нæ, куыд æнæ- 
сæттон сæ хонынц, афтæ хъаруджын не сты! Ис сын судзæн! 
Хизы сæ чысыл сармадзаны сæрмагонд нæмыг! Сæ цæлхыты 
бырæнтæ сын скъуынынц гранатты бæстытæй дæр... Æрмæст сæ 
ныхмæ тохæн хъæуы арæхстджын æмæ æвзыгъд хæстонтæ». 
* * * 
Хæсты уынæр адард. Эскадронтæ лæбурдтой знагмæ ныфс- 
хаст æмæ хиуыл нæауæрдгæйæ. Иу дæр дзы нæ цудыдта фыдгу- 
лы зынгæй. Фæлгæсæн бынатмæ хъуыстысты сгуыхтдзинæдты 
æхсызгон хабæрттæ куы иу эскадронæй, куы иннæмæй. Фæлæ 
комдив æмбæрста, хæсты быдырмæ æнæ резерв баппаргæйæ йæ 
уæлахиздзинад кæй нæ ныффидар уыдзæн, уый: хæстонтæ фæл- 
лайынц, сæ тыхтæ тайынц... Знаджы æфсæдтæ та тыхджындæр 
кæнынц ног резервтæй. Хъазахъхъæгты цæфтæ немыцы къаман- 
дыгæнджытæм арфдæр куы бахъарой, уæд та ноджы фылдæр 
тыхтæ ракалдзысты советон бæхджынты ныхмæ. «Кæм ис, цæй 
æрæгмæ цæуы стьараполæгты дивизи? Цы æрцыдаид комбриг 
Мельникыл? Кæд инæлар фыддæрагæн кæны. «Мæ фæндыл не 
сразы дæ, уæд мæц дæ туджы!..» Нæ, хъуамæ афтæ ма бакæна!» — 
йæхинымæры хъуыдытæ кодта комдив командармæй æххуысмæ 
æнхъæлмæ кæсгæйæ. 
Рацийæ немыцаг хъæрныхас хъуысти. Фашистты командиртæ 
æргомæй дзырдтой кæрæдзимæ тынг хъæрæй, æмæ Плийы-фырт 
æмбæрста, фыдгултæ куыд стыхстысты, уый. 
«Господин инæлар 18-æм полчъы командиры домы рацимæ», — 
хъустыл уайы немыцаг радисты хъæлæс. «Булкъон Гетц дæм хъу- 
сы, господин инæлар. Хайль Гитлер!» Инæлар пулеметæй æхсæ- 
гау калдта йæ полчъы командирыл æлгъыстыты æмæ æртхъи- 
рæнты цæхæр: «Дæ мидбынаты цы цоппай кæныс?.. Ныронг 
Межайы донгæрæттæм цæуылнæ бахæццæ дæ?.. Цы дыл æрцыд? 
91 

Дзадтиаты Тотырбег 
Æви фехсыны тæрхон агурыс дæхи дзыхæй?» «Мæ инæлар, ба- 
хатыр мын кæн! — удаистæй дзырдта Гетц. — Цавæрдæр хъæд- 
дагхуыз уырыссаг кавалеристтæ нæ разы ныццæхгæр сты... Ата- 
кæйы æрбабырстой... Нæ бомбæтæ æмæ артиллерийы цæфтæй 
дæр нæ фæтасыдысты...» «Æрра фæдæ, булкъон?! Цæй кавале- 
рийы кой кæныс? Уæларвæй æрхаудта?! Æви дæ фыны уыныс 
уырыссаг хъазахъхъæгты?!.» «Нæ, мæ хуыцауыхай, нæ! Æцæг 
зæгъын... Лæбурынц... Судзынц танкты... Нæ тыхтæ тайынц... Мæ 
батальоны салдæттæй æмæ афицертæй цæфтæ æмæ мæрдтæ бирæ... 
«Размæ» сын дзурын батальонты командиртæн... Уыдон та фæс- 
тæмæ сæ уд хъарынц... Æххуыс! Æххуыс! Тагъддæр æххуыс мæ 
инæлар! Нæ бон нал у кавалерийы бырст уромын: хъæу хъæуы 
фæстæ исынц æмæ нæ цæгъдынц...» «Нæ мæ уырны, Гетц... Уаца- 
ры дзы райс æмæ мæм æй тагъддæр æрбахæццæ кæн! Мæхи цæс- 
тытæй фенон уыцы хъæддæгты... Нæ мæ уырнынц дæ ныхæстæ...» 
«Хъусын дæм, мæ инæлар!.. Мæ хуыцауы хай, байхъус-ма мæм, 
мæ инæлар... Мæ инæлар!..» Хъæр ма кодта булкъон микрофоны, 
фæлæ йæм йæ дивизийы командир нал хъуыста. Дзуапп ын дæт- 
ты радист: «Господин булкъон, инæлары нал æвдæлы дæумæ хъу- 
сынмæ, штабы хицауимæ ныхас кæны...» 
Плийы-фырт йæ мидбылты худт, афтæмæй полчъы команди- 
рæн цыбыртæй дзырдта, немыцаг инæлар æмæ булкъон цы дуэты 
бацыдысты, уый. 
«Элло, элло! — хъустыл та ауад немыцаг ныхас. — Булкъон 
Шульц?» «Æз дæн, æз, мæ инæлар, хъусын дæм» «Кæм дæ, кæ? 
Цы архайыс?» «Мæ инæлар, æз дæн хæсты цæхæры — аст кило- 
метры дарддæр Щучьейы цадæн йæ хуссар-хурныгуылæн фарс». 
«Бардзырд цæуылнæ сæххæст кодтай, Шульц? Ныртæккæ дæ 
полкъ Межайы фаллаг фарс цæуылнæ ис?! Хъусын дæм!» «Мæ 
инæлар, Земцово æмæ Цыбулькийы астæу цъыфдзастытæ бакъуы- 
лымпы кодтой... Хидтæ æмæ фæндæгтæ уырыссæгтæ фехæлд- 
той... Должица æмæ Елынайы дæтты былгæрæттæ разындысты 
æхгæд...» «Раздæр сæ цæуылнæ басгæрстай æмæ базыдтай?! Або- 
нæй фæстæмæ ды булкъон нæ, фæлæ — майор... Смоленскыл хæ- 
сты тыххæй дæ хорзæх «Æфсæйнаг крест» дæр нал райсдзынæ. 
Фехъуыстай, майор Шульц? Гитлеры фыдæхы уæхст дыл сæм- 
бæлд, майор Шульц! «Æфсæйнаг крест» дын нал ис, Шульц!..» 
«Ис мын хъæдын крест, мæ инæлар: уæртæ мын æй хъазахъ- 
хъæгтæ сæ джебогъты фындзтыл æрбахæссынц... Кæс-ма сæм, сæ 
æхсаргæрдтæ æлвæстæй хæссынц, æмæ уæлдæфы цæхæр калынц... 
Нæ сæ уыныс, мæ инæлар? Мæ ныхас фæдæн. Бынтон æрбав- 
вахс сты мæ къамандыгæнæн бынатмæ...» «Шульц, Шульц, Шульц, 
цы дыл æрцыд? Тыхджын контузи фæдæ? Цæй хъæдын кресты 
кой кæныс? Бырс размæ... Ахсæв мæм Межайы доны фаллаг фар- 
сæй æрбадзур...» «Уырыссæгтæ уацайрагæн куыд фысым сты, 
уый тыххæй, мæ инæлар?.. Мауал мæ фæстиат кæн: хъазахъхъæг- 
92 

Æхсаргæрдты зæлланг 
тæ хъæуыл æрбатыхсынц... Мæ бынат ивын... Мæрдты бæстæйы 
фембæлынмæ, мæ инæлар... Полчъы бырæттæн-иу рарвит æндæр 
командир...» «Шульц, сæнттæ цæгъдыс? Размæ!..» 
Фæлæ Шульцы ныхас нал райхъуыст... Микрофоны хæл-хæл 
кодтой хæсты уынæр, хъазахъхъæгты «ур-рр-ра», хъæр æмæ не- 
мыцаг инæлары мæстджын дыгъал-дыгъул. 
Плийы-фырт ма ахста немыцаг комдивы бардзырдтæй хицæн 
скъуыддзæгтæ, æмæ уыдонæй дæр бæрæг уыдис, хъазахъхъæгты 
бабырст знагæн æнæнхъæлæджы цæф кæй уыдис, уый. Фæлæ 
йын гуырысхойаг нæ уыди уый дæр: хæствæллад хъазахъхъæгты 
ныхмæ фыдгул раппардзæн йæ резервтæ æмæ йæ хæдтæхджы- 
ты... Дивизи абон цы бакодта, уымæй хуыздæр йæ бон нал бауы- 
дзæн æнæ баххуысæй. Командармырдыгæй та баххуысы кой хъуыс- 
гæ дæр нæ кодта. Хурньпуылæны фронты кавалерион къорды къа- 
мандыгæнæг йæхи цы инæлар рахуыдта, уый дæр нал фæзынд... 
Дивизи бахауд уæззау æмæ тæссаг уавæры. Куыд амал ис, афтæ 
тагъддæр æй арæхстгай фæхицæн кæнын хъæуы знагимæ хъæоыс- 
хæстæй. Комдив уый арæхстджынæй куынæ бакæна, уæд ыл 
æртыхсдзысты фыдгулы бирæ æфсæдтæ æмæ йæ сæ цъысымы 
баппардзысты. Комдивы сæйрагдæр мæт ныр уыдис йæ дивизийы 
фервæзын кæныныл: карз атакæйы фæстæ æнæ резервæй знагыл 
нал фæтых уыдзæн. Мæйдар æхсæв — йæ хуыздæр æххуысгæнæг. 
Фæлæ немыц ахсæв фехалдзысты сæ фæтк: бырсдзысты æхсæвы- 
гон дæр æмæ сын æнæнхъæлæджы уыйбæрц зиантæ цы хъазахъ- 
хъаг дивизи бакодта, уый цæгъдынмæ раппардзысты бирæ тыхтæ. 
* * * 
Райсомæй раджы æфсæнвæндаджы станцæ Жарковскимæ 
хъавгæ-хъавгæ бацыд бронепоезд æмæ семафоры раз æрлæууыд. 
Хъазахъхъæгтæ йыл цингæнгæйæ амбырд сты, æххуыс кæ- 
нынмæ нæм æрбацыд, зæгъгæ. Фæлæ бронепоезды хицау рахыз- 
ти æмæ æнкъардæй бафарста: 
— Кæм сты уæ комдив æмæ комиссары мæрдтæ? Мæн уыдон 
ласынмæ рарвыстой... 
Хæствæллад хъазахъхъæгтæ фыццаг хæлиудзыхтæй аззадыс- 
ты, афтæмæй кастысты бронепоезды хицау майормæ. 
— Æз уын æцæг зæгъын! Цæуыл дис кæнут? Æфсады штабмæ 
фехъусынчындæуыд, булкъон Плийы-фырт æмæ бригады комис- 
сар Овчинниковы мæрдтæ ацы станцæйы фендæуыд, зæгъгæ. Уæ 
дивизийы та, дам, уын фыдгултæ ныццагътой... Сымах ма уæд 
куыд раирвæзтыстут? 
Хъазахъхъæгтæ мæстæй рафыхтысты æмæ тутæгæнгæ фæй- 
нæрдæм фæпырх сты: «Фыдызнæгты дзæнгæда!..» 
Комдив æмæ комиссар фехъуыстой командармы бардзырд æмæ 
сбадтысты бронепоезды. 
93 

Дзадтиаты Тотырбег 
Æфсады штабмæ цæугæйæ комдив æмæ комиссар æнæдзур- 
гæйæ хъуыды кодтой: цавæр æнаккаг сыл бахаста ахæм хахуыр 
ныхæстæ къамандыгæнæгмæ? Фæлæ уый æнцон базонæн нæ уыд. 
Æвæццæгæн та Геббельсы къæнцылар фехъусын кодтаид, дивизи 
ныццагътой, зæгъгæ. Уый сын гуырысхойаг нæ уыд: фашистты 
пропагандæйы фабрикæйы æрымысгæ мæнг хабæрттæ уадындзæй 
ничи æмбылдта. Фæлæ фашистты дзæнгæдайыл командарм куыд 
бауу æнд ыд аид ? 
Комиссарыл фæтых æхсæвы хæствæллад æмæ афынæй. Фæлæ 
комдивыл хуыссæг нæ хæцыд. Дыууæ æхсæвы æмæ бон ын йæ 
цæст æрцъынд кæныны фадат нæ фæцис. Ныр бронепоезды 
уынæрмæ хъусгæйæ хинымæры хыгъта йæ фыццаг хæстон архай- 
ды æнтыстытæ æмæ аиппытæ. Йæ зæрдæ рысти, йæ Райгуырæн 
бæстæйы сæрвæлтау кадджын æмæ намысджынæй йæ зынг кæ- 
мæн ахуыссыд, уыдоныл. Йæ сæры магъз та йын æнкъуысын 
кодтой, дысон знагимæ хъæбысхæсты йæхи æнарæхст æмæ тæп- 
пудæй чи равдыста, уыцы командиртæ. Йæ цæстытыл-иу ауад 
штабы хицауы æнарæхст æмæ æнæсæрæн архайд. Комдив ын 
тæккæ тыхст сахат бахæс кодта, цæмæй дивизийы хæйттæй иу 
фæсчъылдыммæ доныл æрбахизын ма бауадза знаджы. Уый хæс- 
тон уагæвæрды хуымæтæг домæнтæ дæр нæ сæххæст кодта: знаг 
цы фæнд кæны, цы архайы, уый нæ рабæрæг кæнгæйæ æнхъæлмæ 
каст, уæларвæй Хуыцау цы ратдзæн, уымæ. Афтæмæй немыцæгтæ 
æнæкъуылымпыйæ Межайы доныл æрбахызтысты æмæ хъæды, 
сусæг ран, сæхицæн æрбынат кодтой дивизийы цæуæнты. Уымæй 
уæлдай ма знæгтимæ хæсты бацæуынæй дæр фæтарст: къахырæй 
ныууагъта, комдив цы полчъытæн æххуыс кодта, уыдон фарс 
æмæ знагæн фæндаг радта дивизийы фæсчъылдыммæ. Командир 
афойнадыл нæ фæцырд, зæгъгæ, уæд дивизи Прохоренкойы цур 
стыр бæллæхты бахаудаид. Хуыздæр нæ сарæхстысты Арсеньев 
æмæ ма иу-цалдæр командиры дæр. Уыдон æгуыдзæгдзинæдты 
аххосæй дивизийыл æрцыд дзæвгар зиантæ. Фæлæ ахæм коман- 
диртæ дивизийы бирæ нæ разынд. Сæ фылдæр хай фыццаг хæс- 
тыты сæхи равдыстой арæхстджын æмæ хъæбатыр командиртæй. 
Комдивæн йæ зæрдæ рухс кодта капитан Батовы ныфсхаст æмæ 
дæсны архайдæй — уый артау сыгъд, æмæ йын хистæр йæ бар цы 
кодта, уый арæзта рæвдз, æнæсайд æмæ арæхстджынæй. Ницы 
аипп æрхæссæн уыд пулеметгы эскадроны командир Курановмæ 
дæр. Комдивы зæрдыл тынгдæр лæууыд Вязовняйы хъæуы цур 
уый сæрæн архайд. Дыууæ ротæйы бæрц фашистгæ рафсæрстой 
хъазахъхъæгты эскадроны ныхмæ æмæ автоматгæй ихуарæгау згьæлд- 
той. Уый фенгæйæ хистæр лейтенант бардзырд радта, цыппæргай 
бæхтæ ифтыгъд цы аст тачанкæйыл уыд, уыдон пулеметчиктæн: 
— Скæрдæм фрицты! Косторнæйы иухатт куыд уыд, афтæ! 
Дугъы скъæрут мæ фæстæ! Ма-а-арш!.. 
Фашистты дыууæ ротæйыл уайтагъд тачанкæтæй бафутт лас- 
94 

Æхсаргæрдты зæлланг 
та нæмгуыты тымыгъ, æмæ сæ чи чердæм схъиудта, уый сæ ко- 
мандиртæ дæр нал уыдтой. Сæ хæцæн бынаты баззад сæдæгай 
автоматтæ æмæ бирæ мæрдтæ. Цы пырхæнтæ ма сæ аирвæзт, 
уыдон æрхытæм сæхи акалдтой... 
«Цы зæгъдзæн цымæ æфсады къамандыгæнæг та дивизийы 
хæстон архайдæй? Цы аргъ нын скæндзæн? » — комдив йæхи куыд 
афарста, афтæ бронепоезд дæр æрлæууыд. 
Райхъал комиссар æмæ бакаст комдивмæ. Фæллад, къæсхуыр, 
æгъуыссæг, æрхæндæг цæсгомæй йæм ферттывтой æрвхуыз зынг 
цæстытæ. 
— Дæ фыны цы федтай, Александр Алексейы фырт? — афарс- 
та йæ комдив. — Командарм нæ йе «стыр гауызыл» æрфæлдæхта 
æмæ нæ сындз ехсытæй нæмы... Æвæццæгæн, ахæм фын, нæ? 
— Ахæм фын та цæмæн, Иссæ Алыксандры фырт? — фарстæй 
дзуапп дæтты Овчинников. — Знаджы пълантæ кæй фехæлдтам, 
йæ размæбырст ын цалдæр суткæйы бæрц кæй ныкъкъуылымпы 
кодтам, уый тыххæй? 
— Уый та чи хынцы, комиссар! — æрхæндæгхуызæй зæгъы 
комдив. — Нæ мæрдты ласынмæ нын фервыстой... Мæ зæрдыл 
мын æрлæууьш кодтай, комиссар, мæ рагон фыдæлтæй баззайгæ 
зондамынд. Аланты фæтæг куы мардис, уæд йæ фæстагæттæн 
ныууагъта ахæм фæдзæхст: де знагæй тæрс — æппынфæстаг дæ 
уый сафгæ дæр фæкæндзæн; дæ хæларæй ма тæрс — искуы дæ 
кæд акæна уæй, фæлæ æртæ хатты тынгдæр тæрс æнæмæт тæп- 
пуд лæгæй — уый дæ сайгæ дæр акæндзæн, уæй дæр дæ акæн- 
дзæн, сафгæ дæр дæ фæкæндзæн. 
— Иттæг хорз амынд у! — зæрдиагæй йыл сразы комиссар. 
Æнæмæт тæппуд лæгæн цы бантыса фыдракæндæй, уый никæ- 
мæн бантысдзæн! 
— Афтæ, мæ комиссар! Мах мæрдтæ чи рахуыдта, уый ныл 
æндæр ницы хахуыртæ æрæмысыдаид?.. 
Комдив æмæ комиссары бакодтой командармы кусæн бынатмæ — 
хъæуы фарсмæ иу обауы бын къахт уæрæх ныккæндмæ. 
— Уæ бардзырдмæ гæсгæ сæмбæлд булкъон Плийы-фырт. — 
зæгъы комдив саст хъæлæсæй командарм æмæ Æфæсæддон Со- 
веты уæнджы раз æрлæугæйæ. 
Командарм нымдзаст сæ дыууæмæ дæр, цыма фын уыдта, ахæм 
цæстæнгасæй. Дивизийы тыххæй мæнг хабæртгæ фæчындæуыд, 
уый ма йын цы бамбарын хъуыдис. 
— Æгайтма сæрæгас стут, — æрæджиау сдзырдта командарм. — 
Уæ дивизи та кæм ис? 
— Æз æууæндын хъазахъхъæгты дивизийыл; уый никуы фе- 
сæфдзæн, æмбал командарм! 
— Сæфты кой нæ кæнын, булкъон, — йæ мвдбыл зына-нæзына 
бахудт командарм. — Фæлæ уын хорз урок радтой фрицтæ. Афтæ 
вæййы! Хуыздæр скъола хæст у, йæ ахуыргæнинаг та — коман- 
95 

Дзадтиаты Тотырбег 
дир... Де штабы хицауы дын систон... Уæ къорды къамандыгæнæг 
инæлар дæр сæрибар у — æнхъæлмæ кæсы æндæр бынатмæ. 
«Æндæр ран дæр дыууæрдæм кæндзæн», — сцæйдзырдта ком- 
див, фæлæ йæхиуыл фæхæцыд. 
— Дæумæ гæсгæ, комиссар, ацы фыдхæстыты фæстæ куыд у 
хъазахъхъæгты зæрдæйы ахаст? — афарста ма командарм. 
— Фидар уыд æндонау æмæ у, — дзуапп дæтты Овчинников. 
— Иттæг æхсызгон мын у уæ ныхас, командир æмæ комиссар! 
Ацæут æмæ баулæфут! Хæстытæн сæ зындæртæ нырма фæстейы 
сты, æмæ уæхи бацæттæ кæнут уæ фыццаг тохы бонтæй бирæ 
фыддæр æмæ карздæр тохмæ... 
5 
Ильинойы цады был комдив бадтис бæлæсты бын æмæ хъуы- 
ды кодта, бæрæгдзаутæ кæй æрбахастой, уыцы æрмæгмæ гæсгæ 
знаджы ног пълантыл. Мæскуымæ лæбурæг немыцаг æфсæдтæ 
иудзæвгар рæстæг сæ бырстæй кæй «фæоцани» сты Смоленскы 
районы тыхджын хæстыты, уый мæстæй Гитлер йæ гæндзæхтæ 
фæцагъта йæ «æнарæхст» маршалтæ æмæ инæлæрттыл. Æмæ та 
сын уыйфæстæ сæвæрдта ног æмгъуыд Мæскуы райсын æмæ сау 
фæнык фестын кæнынæн. Йæхи резервтæй дæр рарвыста «Цент- 
ры» тыхтæ фæсæрæндæр кæнынæн. Йæ «Центры» æфсæдтæн 
баххуысмæ рарвыста йæ маршалтæ Геринг æмæ Кейтелы дæр. 
Йæ «танкты хуыцау» — Гудерианыл дæр йæ зæрдæ уыйбæрц нал 
дардта. Йæ æфсæдты къамандыгæнæг фельдмаршал фон Бок 
уыциу «цæлхъæй» Мæскуыйы кæй нæ фæмидæг, йæ фюреры 
пълан кæй фехæлдта, уый тыххæй йæм карз бартхъирæн кодта. 
Фон Бок ногæй ард бахордта Гитлеры раз, ныр бырст нал бакъуы- 
лымпы уыдзæн, зæгъгæ. Фæстагдæр бонты фыдгул йæхи куыд 
дардта æмæ цы фæндтæ кодта, уый бæлвырддæр базонынæн ком- 
дивæн хорз феххуыс сты Тихон, Злыкин æмæ Азæмæт, знаджы 
фæсчъылдымæй цы ног хабæрттæ æмæ бирæ æрмæг æрбахастой, 
уыдонæй. Ноджы бæлвырддæр æмæ асхджиагдæр æрмæг та баф- 
тыд Криворотькойы къухы. Вознесенскæйаг хъазахъхъаг Криво- 
ротькойы комдив бирæ уарзта, уæндон, арæхстджын æмæ æнæ- 
зивæг кæй уыд, тынгдæр уый тыххæй. Партизанты æххуысæй 
хъазахъхъаг бафтыд æмæ йе ’хсæв, йæ бон арвыста, фыдгулы ди- 
визи цы хъæуы æрбадт, уым. Йæ командиримæ дæр ын сæмбæлд, 
цыма немыцæн æххуыс кæны, афтæ хуызы. Фæстæмæ ма тыха- 
мæлттæй раирвæзт æмæ æрбахаста, йæ комдивы удхосау æхсыз- 
гон чи хъуыдис, ахæм хабæрттæ фыдгулы æфсæдты тыххæй... 
Фыццаг рейды кæй фесгуыхтысты, уымæй комдивы раз сæ 
«тæригъæдтæ» сфыстой Тихон, Кондратий æмæ Азæмæт. Алчи- 
дæр сæ ныр йæ бынат фæстæмæ æрцахста, æмæ иннæ хъазахъхъæг- 
ты æхсæн къæмдзæстыг нал уыдысты. 
96 

Æхсаргæрдты зæлланг 
Ныр Поцелуев Терчы æрбакодта комдивы размæ. Бæх уыд 
хæрззылд, хæрзæфснайд, цæхæртæ калдта. 
Иссæ сыстад, бæхы дзыхы афсæрста сæкæры къæрттытæ æмæ 
йын йæ сæр рæвдаугæ æрсæрфта. Ахуыр бæх дæр йæ сæр йæ 
хицаумæ бакъул кодта æмæ йæм каст, цыма афтæ дзырдта: «Æз 
цæттæ дæн!» 
Комдив саргъмæ рог сгæпп кодта æмæ идоны рохтæ бацагайд- 
та. Бæх барæджы бын базмæлыд. Иссæ цыдис сомбоны хæцæн- 
бынæттæм бæстондæр æркæсынмæ, рекогносцировкæ бакæнынмæ. 
Штабы оперативон хайады хицау Батов æмæ полчъыты коман- 
диртæ йæм æнхъæлмæ кастысты æндæр ран. Фæлæ ма штабы 
ног хицау цæмæн фæстиат кæны, зæгъгæ, Иссæ штабы ’рдæм 
фæкаст æмæ суыдта: зонгæ булкъон штабы хицауимæ тагъд-тагъд 
цыдис комдивы размæ. 
— Æз дæн Доватор, Хурныгуылæны фронты штабæй, — зæгъы 
уазæг, йæ къæмисæныл йæ къух авæргæйæ, æмæ йæ æвдисæндар 
гæххæтт радта комдивмæ. Уый йæм æркаст, йæ къух ын райста 
æмæ йæ афарста: 
— Лев Михайлович, цы хъуыддаджы фæдыл нæм сæмбæлдтæ? 
Доватор йæ дзыппæй систа пакет цалдæр раны бецъебийæ 
мыхуыр æвæрдæй æмæ йæ уæлæ фыстæй: «Сов. секретно». 
— Мæнæн хæсгонд у фронты Æфсæддон Советы директивæ 
дæуыл сæмбæлын кæнын, стæй йæ æххæстгæнгæйæ уæ разы 
уæвын. Цыбырдæрæй: бастдзинаддарæг афицер. 
— Хорз хабархæссæг фæу, — зæгъгæ, Иссæ пакет райста, рай- 
хæлдта йæ æмæ йæм æркаст, стæй загъта: — Гъеуый хъуыддаг у, 
æнхъæлмæ кæмæ кастыстæм, ахæм хъуыддаг. — Æмæ йæ бæхæй 
æрхызти, баздæхтысты штабмæ. 
— Иссæ Алыксандры фырт, æз хъуамæ дæ дивизийы уон, ахæм 
бардзырд лæвæрд ис фронты штабæй, — зæгъы булкъон Дова- 
тор. — Ды уый ныхмæ нæ дæ? 
— Табуафси, — йæ мидбыл бахудт Иссæ. — Фæлæ цæмæн мæ 
дивизийы? Ома, комбриг Мельникы дивизийæ лæмæгъдæр у? 
— Нæ, — къæмдзæстыгхуызæй зæгъы Доватор. — Фронты штаб 
иттæг разы у дæ дивизийы цæттæдзинадæй. Уæлдай бузныг сты 
дæуæй. Цы ног операци уыдзæн, уый та у фыццаг рейдæй бирæ 
зындæр. Æмæ йæ ахсджиагдæр уæз дæ дивизийыл æвæрд у. Гъе- 
уымæн мæ фæнды демæ уæвын, Иссæ. Æвæццæгæн дæм иу хорз 
донаг бæх дæр разындзæн мæнæн? — Доватор хæлæг цæстæнга- 
сæй бакаст Иссæйы англисаг-донаг æфсургъ Теркмæ. 
— Бæх уыдзæн, — дзуапп радта Иссæ, æмæ штабы æрбадтыс- 
ты фронты Æфсæддон Советы директивæ æвзарыныл. 
Комбриг Мельник æмæ булкъон Плиты Иссæйы дивизитыл 
æвæрд æрцыд бæрнон æмæ зынбакæнæн хæс. Уæлдæр Сæйраг 
къамандыгæнæг æмбал Сталины бардзырдмæ гæсгæ дыууæ диви- 
зийы хъуамæ иу ран байгæрдой æмæ барæмудзой знаджы фронт, 
7 Дзадгнаты Тотырбег 
97 

Дзадтиаты Тотырбег 
афтæмæй бабырсой фыдгулы фæскъæбутмæ Демидово—Духов- 
щинæйы районы. Дивизитæм цас тых æмæ арæхстдзинад ис, уый 
хъуамæ равдисой Гитлеры 9-æм æфсады чъылдымырдыгæй пырх 
кæнгæйæ: фехалой йын йæ коммуникацитæ — фæндæгтæ, хидтæ, 
бастдзинад, дæрæн ын кæной йæ фæндæгтыл цæуæг колоннæтæ, 
йæ дивизитæ æмæ корпусты штабтæ, арт ын æфтауой йæ хæцæн- 
гæрзты æмæ хæлцы скъладтыл, цæгъдой йын йæ афицерты æмæ 
салдæтты. 
Рейдæн оперативон пълан нывæндæг командиртæ хорз æмбæрс- 
той, знаг ног ныббырстмæ цæттæ кæнгæйæ цас ныфсхаст у æмæ 
йæ æфсæдты куыд разæнгард кæны Мæскуы райсынмæ, уый. 
Бæрæгдзаутæ куыд сбæлвырд кодтой, афтæмæй фыдгулы 
скъладтæ æмæ базæтæ ракæл-ракæл кодтой хæцæнгæрзтæ, бом- 
бæтæ, бензин æмæ æндæр æфсæддон æрмæгæй. Æвæццæгæн, 
уыйбæрц хæцæнгæрзтæ æмæ хæлц Мæскуы нæ, фæлæ цалдæр 
ахæм горæты ныппырх кæныны фаг дæр уыдысты. Уæдæ фыд- 
гулы æфсæдты астæу дæр нырма бирæ нæ уыдис ахæм афицертæ 
æмæ салдæттæ, тагъд рæстæг Мæскуы Гитлеры фæндиаг дым- 
гæмæ дард кæй æрцæудзæн, ууыл чи гуырысхо кодта. Алчидæр 
дзы йæ дзыппы дардта Берлины уагъд къæлиндар. Уыцы къæ- 
линдары лæгъз цъæх гæххæттыл мыхуыргонд уыдис, «уæлахиз- 
дзау» афицер кæнæ салдат кæцы бон, кæцы сахатыл йæ улæфт 
кæм æмæ куыд уадздзæн, уый. Сихорыл æмæ æхсæвæрыл цас 
нуаздзæн уырыссаг арахъхъ, кавказаг сæн кæнæ сомихаг коньяк. 
Кæцы нуæзт цавæр хæринæгтимæ домдзæн, суанг ма уый дæр 
фыст уыдис зæрдæлхæнæн къæлиндары. Гæххæтг æвдыста, «уæла- 
хиздзау» æвзаргæ уырыссаг рæсугъдтимæ йæхи куыд рæвдау- 
дзæн, уый дæр. Цыбырныхасæй, фюреры æфсæддон, райс Мæс- 
куы æмæ бахаудзынæ зæххон дзæнæтмæ. Æрмæст къæлиндары 
автор бамбæхста афицертæй æмæ салдæттæй иу «чысыл» æцæг- 
дзинад: Гитлер Мæскуыйæ дур дурыл ныууадзинаг дæр нæ уыди. 
. Зæххы æмхуызон æй хъуамæ скодтаид, стæй йын йæ æртхутæ- 
гыл дон рауагътаид, горæты бынат мал куыд фестадаид, афтæ. 
Командирты ныхасы кæронмæ сыгъдæг картæ байдзаг хуыз- 
джын кърандæсты фæттæ, æрцытæ æмæ зиллактæй. 
23-æм август. Æрталынг, афтæ Мельник æмæ Плийы-фырты 
дивизитæ æрбынат кодтой фæрсæй-фæрстæм цæугæдон Межайы 
хуссарварс хъæды. Се ’ргом арæзт уыд хурныгуылæнырдæм 
фыдгулы зæрдæмæ. Рахизырдыгæй — стъараполæгтæ, галиуыр- 
дыгæй — кубайнæгтæ. Знаджы 9-æм æфсады фронт барæмудзьш ны- 
сангонд æрцыд Подвязье æмæ Устьейы районты фидæртгы æхсæн. 
Комдивтæ бар радтой сæ æфсæддон хæйттæн баулæфынæн. 
Улæфт нæ уыд æрмæст командиртæн æмæ штабты архайджы- 
тæн: комдив æмæ штабы хицау стыр рейды агъоммæ ныхас код- 
той полчъыты командиртæй алкæимæ дæр хицæнæй, алкæмæн 
дæр бæлвырд амыдтой йæ комкоммæ хæс æмæ йæ сыхагимæ куыд 
98 

Æхсаргæрдты зæлланг 
архайдзæн, уый. Уыдонæй алчидæр иумæйаг операцийы пъланæй 
йæ картæмæ бахаста йæ бырсты фæндаг, цы рæтты архайдзæн 
æмæ куыд, уыдæттæ. Полчъыты командиртæ та ахæм хæстæ 
æвæрдтой эскадронтæ æмæ взводты командиртыл. 
Комдив бамбарын кодта командиртæн æмæ комиссартæн, бæх- 
джынтæ сæхæдæг æнæ искæй æххуысæй кæй архайдзысты, уый. 
Уагæвæрд куыд амоны, афтæ сын фыдгулы фронт батонынмæ 
нæ баххуыс кæндзысты нæ артиллерийы полчъытæ, нæ танктæ. 
Уыдон «фынæй» кæндзысты, фистæг æфсæддонтæ та сын сæ 
архайдмæ кæсдзысты сæ акъоппытæй. Бæхджынтæ архайдзысты 
æхсаргæрдтæй æнæ уæлдай хъæр æмæ хъæлæбайæ. Цалынмæ сæр 
бахъæуа, уæдмæ иу гæрах дæр ничи фæкæндзæн. Ахæм уыд ком- 
дивæн йæхи пълан, æмæ йыл иннæтæ дæр сразы сты. 
6 
Полчъытæ базмæлыдысты æнæ уæлдай хъæлæбайæ. Эскад- 
ронтæ фæд-фæдыл араст сты сырдæмбæхсæн рæтты тар хъæд- 
бынты. Сæ разæй нæ цыдысты ныфсдæттæг танктæ. Сармадзантæ 
нæ ныббогъ-богъ кодтой, зæхх нæ сæнкъуысти сæ нæрынæй, сæ 
нæмгуытæ нæ быгъуы кодтой знаджы фидæрттæ, нæ баризын 
кодтой фыдгулы акъоппыты къултæ æмæ салдæтты зæрдæтæ. 
Уадз æмæ уал гитлеронтæ сæ фыны уыной Мæскуы. Уадз æмæ 
сын дыууæ бæхджын дивизийы ныббырст фæуа уæларвæй сæ 
сæрыл дур æрхауæгау. 
Уый раст нæ кæсы командиртæй æмæ сырхæфсæддонтæй дæр 
кæмæдæрты: кавалеристтæн хъуамæ æххуыс кæной артилеристтæ 
æмæ танкисттæ. Хъуамæ сын фистæг æфсæддонтæ фронт бай- 
гæрдой, æмæ бæхджынтæ æдыхстæй бабырсой знаджы фæсчъыл- 
дыммæ. Афтæ домы уагæвæрд, афтæ сфидар практикæйы дæр. 
Фæлæ ныртæккæ фронты къамандыгæнæгæн йæ бон баххуыс 
кæнын ницæмæй уыд, æмæ Плиты Иссæ уымæн сфæнд кодта 
фыдгулыл æнæнхъæлæджы тымыгъау ныббырсын. Йæ пъланы 
ныхмæ иннæтæй чи дзырдта, уыдонæн загъта: «Разы дæн уемæ. 
Хорз у, бырсты агъоммæ сармадзантæ куы фехаликкой знаджы 
хъахъхъæнынад, куы йын ныссæндиккой йæ тыхтæ, стæй фис- 
тæг æфсæдтæ куы фæкъахыр кæниккой фронт æмæ нын танктæ 
фæндаг куы байгæрдиккой фыдгулы фæскъæбутмæ. Иттæг хорз 
уаид уый бæхджынтæн: бацæуиккой æмæ æвæлмæстæй дæрæн 
кæниккой фыдгулы. Уый тыххæй бахъæудзæн: иу дивизи фис- 
тæг æфсадæй сыстын кæнын, иу-дыууæ полчъы сармадзантæ æмæ 
танкты бригад. Фæлæ нæй нæ фронты штабмæ, нæ æфсады къа- 
мандыгæнæгмæ, махæн фæндæгтæ чи скæна, ахæм резервтæ. 
Уымæй фыддæр та у, гитлеронтæ махонтæй цыппар æфсады сæ 
къæппæджы кæй æрцахстой, уый. Æмæ уæд куыд кæнгæ у ма- 
хæн? Цалынмæ цæрвджын кас æруара, уæдмæ æнхъæлмæ кæ- 
99 

Дзадтиаты Тотырбег 
сæм? Уæ зæрдыл ма дарут Суворовы фæдзæхст? Уый загъта: 
«Фыдбылыз дæм кæсы, уæд æнцад лæууынæй йæ ныхмæ бацæ- 
уын хуыздæр у»... Плутарх та загъта: «Уæндондзинад уæлахизы 
радайæну!» 
Ныр комдив йæ комиссаримæ цыди раззаг полчъы рæнхъыты. 
Йæ фæстæ — булкъон Доватор æмæ штабы хицау. Йæ алфамбы- 
лай — йæ хъахъхъæнæг автоматджынтæ, штабы раци æмæ баст- 
дзинады архайджытæ. Уынгæ сæ нæ кодта цæстæй, фæлæ дзы 
алкæй дæр хатыд зæрдаивæй, хъуыста сын сæ уынæр, сæ бæхты 
къæхты хъæр. Сау ингæнау талынг хъæдæй зæрдæ уынгæг код- 
та, уæнгтæ æмпылдысты. Тас уыд, полчъытæ æмæ эскадронтæ 
кæрæдзийæ куы фæхицæнтæ уой æмæ хъæды куы ныдздзæгъæл- 
тæ уой, уымæй дæр. Фæлæ хорз та уыди уымæй, æмæ знаг раз- 
дæр нæ бафиппайдзæн, барджытæ йе ’ккой цафон, кæцырдыгæй 
æмæ куыд абаддзысты, уый. Разæй цыдис 37-æм полкъ. Йæ ко- 
мандир Антон Ласковский хæрзæрæджы æрбафтыд полкъмæ, 
фæлæ йæ хъазахъхъæгтæ хорз бамбæрстой, æмæ йыл комдив йæ 
зæрдæ дардта: хъуамæ æнæаиппæй сæххæст кæна йæ хæстæ. 
Уымæй уæлдай ма алы полкъмæ æмæ эскадронмæ дæр ныр уыди 
йæхи фæлтæрддзинад. Знаджы фронт куыд бакъæртт кæнын 
хъæуы æмæ йæ фæсчъылдым куыд архайын хъæуы, уый алы 
командир дæр хорз сахуыр кодта, комдивы куыд фæндыд, афтæ. 
Тачанкæтæ æмæ бричкæтæ сæ ныр фыццагау нал тыхсын код- 
той: пулеметтæ, минометтæ æмæ дивизийы æппæт чырæ дæр ныр 
æвæрд уыдысты саргъыбæхтыл. Сæргъты æгъдæнцæйттæ æмæ 
æндæр æфсæйнаг хæйттæ бæхы «дарæсы» ныр тыхт уыдысты 
хæцъилтæй æмæ уæгъд дзыгъал-мыгъул нæ кодтой... 
Комдивмæ алырдыгæй дæр хъусын кодтой, размæ цæуын кæ- 
мæн куыд æнтысы, уый; бæрæгдзаутæ дæр архайдтой, цæмæй 
бырст æдæрсгæдæр цæуа, ууыл, æмæ нæ рæдыдысты. 
Бон нæма æрбацъæх, афтæ разæй æрбайхъуыст автоматты 
къæр-къæр. Цæхæр скалдтой рухсгæнæн ракеттæ. Комдив бам- 
бæрста, сгарджытæ æмæ раззаг эскадроны æфсæддонтæ знаджы 
фыццаг позицийыл кæй амбæлдысты, уый, æмæ бардзырд радта 
æвæстиатæй размæ ныггуылф кæныны тыххæй. 
Комдив йæхæдæг дæр бацырен кодта йæ бæхы æмæ баввахс 
фыццаг эскадронмæ. Хъазахъхъæгты «ур-рра-а-а»-йæ хъустæ гуыр- 
гуыр кодтой. Знаджы акъоппыты æмæ блиндажты æхсаргæрдтæ 
куыд æхситт кодтой, фыдгулы туг куыд калди, уый комдив нæ 
уыдта, фæлæ йæ цæстытыл уади. Сырхæфсæддонтæ архайдтой 
рæвдз æмæ арæхстджынæй. 
Полкъ бафсæрста хъахъхъæнынады сæрты знаджы фæсчъыл- 
дыммæ æмæ йæ ных фæцарæзта стыр фæндаджы ’рдæм. Дыккаг 
эшелоны эскадронтæ ««уыгътой», раззæгты фæстæ ма знæгтæй 
удæгасæй чи аззад, уыдон æмæ сæ цагътой. 
Стыр фæндагыл дивизийы раззаг хæйттæ æнæнхъæлæджы 
100 

Æхсаргæрдты зæлланг 
фембæлдысты фашистты егъау автоколоннæйыл. Уæзласæн стыр 
машинæтæ цъупдзаг уыдысты хæцæнгæрзтæ, сармадзаны нæмгуы- 
тæ æмæ ифтыгъд гилдзытæй. Колоннæйæн йæ хъысмæт уайтагъд- 
дæр алыг: хъазахъхъæгтæ йæ хæлофæй ныппырх кодтой æмæ 
машинæтыл арт бафтыдтой. Уадз æмæ фыдгулы фæдис бырса, 
колоннæ кæм судзы, уырдæм. Цалынмæ фæдис уырдæм хæццæ 
кæна, уæдмæ дивизи февзæрдзæн æндæр ран. 
Дивизи æхсаргарды æрцъыккау рæвдз бырста размæ æмæ ар- 
фæй-арфдæр цыдис фыдгулы фæсчъылдыммæ. Стыр фæндагæй 
дивизи фæдфæливæнæн баздæхти хъæдмæ, цæмæй та æндæр ран 
рахиза стыр фæндагмæ Пречистое—Жарковскийы цур, знæгтæ 
йын бабырсын æнхъæл кæдæм нæ уыдзысты, ахæм районмæ. Ам, 
хъæды астæу, гæмæхты æмæ æрдузты хъæутæ ис. Комдив зыд- 
та, уыцы хъæуты немыцаг гарнизонтæ æлдариуæг кæнынц, уый 
æмæ сын тæрхон рахаста: уадз æмæ бавзарой, хъазахъхъаг æхсар- 
гард цы ад кæны, уый. Уыцы операци кæронмæ нæма ахæццæ, 
афтæмæй фæндæгтыл цæуын байдыдтой знаджы стыр колоннæтæ — 
ластой æфсæдтæ æмæ хæцæнгæрзтæ. Штабы хицау та фехъусын 
кодта комдивæн, Никлинойы хъæумæ хæстæг хъæды ис хæцæн- 
гæрзты стыр скълад, зæгъгæ... Красносельейы æрлæууыд егъау 
æфсæддон хай бирæ автомашинæтимæ... Дмитровойы та, куыд 
зыны, афтæмæй — стыр штаб... Заболотскийы хъæумæ фæхæццæ 
кæны фистæг æфсæдтæй километры дæргъæн колоннæ æд сар- 
мадзантæ... 
Комдив йæхинымæры ахъуыды кодта: «Лæбурджытæ иууыл- 
дæр цæгъдинаг сты. Фæлæ сæ кæцыйæ райдайон? Се ’ппæтыл 
дивизи куынæ аххæсса? Цæй, уыцы иу рæстæг цалдæр ранмæ 
ныббырсæм фыдгулты цæгъдынмæ! Уадз æмæ къалбасгуыбын 
фрицтæ фенхъæлой: сæ чъылдыммæ дыууæ дивизийы нæ, фæлæ 
сæдæ мин хъазахъхъаджы æрбафсæрста. Бæрцæй цас стæм, уый 
тагъд нæ равзардзысты». 
Иссæ йæ хъуыды бамбарын кодта Доваторæн æмæ штабы хи- 
цауæн. Уыдон дæр сразы сты комдивы фæндыл, æмæ уæд Плийы- 
фырт бардзырд радта: 
— Сæйрагдæр хæс ныртæккæ — знагæн Дмитровойы цы стыр 
штаб ис, уый ныппырх кæнын æмæ йын йæ документтæ рахæс- 
сын... Уыимæ æвиппайды ныббырсгæйæ хъуамæ пырхгонд æрцæ- 
уой Красносельемæ цæуæг колоннæ æмæ Никлинойы цур хæцæн- 
гæрзты стыр скълад. Алы объектмæ дæр æрвыст æрцæуæд бæх- 
джын сæрмагонд отряд. Сæрмагонд отрядтæн равзарут хуыздæр 
командиртæ. Операцитæ цæттæгонд æрцæуæнт ардыгæй изæрмæ, 
æмæ отрядтæ сæ хæстæ сæххæст кæнæнт ахсæв, райсом раджы 
нысангонд бынæттæм фæстæмæ куыд æрбаздæхой, афтæ. 
Комдивы бардзырды фæстаг ныхæстæ атадысты зæрдæхалæн 
гуыв-гуывы: хъæды сæрмæ зилдух байдыдтой фыдгулы бомбæп- 
парæг хæдтæхджытæ. Бомбæты тыхджын срæмыгъдтæй хъæд 
101 

Дзадтиаты Тотырбег 
сæнкъуысти, æмæ бæлæстæ хæрдмæ хаудтой æд бындзæфхæдтæ. 
Бæхтæ сызнæт сты æмæ рæмыгътой сæ бæттæнтæ, афтæмæй тарст 
сырдтау рантъæр-бантъæр кодтой хъæдбынты. 
Хæдтæхджыты фыццаг уылæн йæ бомбæтæ калд фæцис, æмæ 
хъæд йæ нæрынæй фенцаддæр. Командиртæ сæ кæрæдзийы ны- 
хас хъусын байдыдтой. 
Доватор сыстад стыр бæласы бынæй æмæ йæ рыгтæ ацагъта, 
йæ фарсыл æхсаргард æмæ дамбаца бадзæбæх кодта, афтæмæй 
бацыд комдивмæ: 
— Знæгтæн сæ быны дон бацыд: цас хæдтæхджытæ раппæрс- 
той нæ ныхмæ!.. Фæлæ рейд хорз цæуы, тынг хорз! 
— Фæстæдæр та ноджы хуыздæр цæудзысты хъуыддæгтæ: 
ныр фæнысджындæр сты хъазахъхъæгтæ, æмæ дарддæр архай- 
дзысты ноджы уæндондæрæй, — дзуапп ын радта комдив. 
— Фронты штабмæ фехъусын кæнын хъæуы рейды тыххæй. 
Куыд дæм кæсы, Иссæ Алыксандры фырт, афон у? 
— Уый дæхи бар у, Лев Михайлович, — дзуапп та йын радта 
комдив æмæ ма йын цыдæр зæгъинаг уыдис, фæлæ бæрæгдзауты 
хицау йæ разы фæдисонхуызæй алæууыд. 
— Æмбал комдив, — тагъд-тагъд дзырдта бæрæгдзауты хицау. 
— Никулины хъæуæй Пашковойы астæу фæндагыл æрбацæуы 
моторджын æфсады колоннæ. Семæ бирæ сармадзантæ ласынц. 
Цыма нын нæ фæндаг æрæхгæндзысты, афтæ мæм кæсы. 
«Уый цы хъуамæ уа? — йæхинымæры ахъуыды кодта комдив. 
— Мах ныхмæ раппæрстой ахæм тых, æви?.. Уæд ныронг афтæ 
æнæмæтæй цæмæн цæуынц? Цыфæнды пълан дæр сæм уæд, — 
ныффалгæрон сæ кæнæм!» 
Знаджы колоннæтæм фæсвæдæй æвиппайды бабырсьш æмæ нып- 
пырх кæныны бардзьфд уайтагъд нывæст æрцыд комдивы хъуыдыйы. 
Фæсидт штабы хицаумæ æмæ йьга дзырдта бардзырды сæйрагдæр 
хъуыдытæ. Уый сæ гæххæтгыл фыста, стæй картæйы сныв кодтой 
операцийы пълан, æмæ бардзырд полчъытæм æрвыст æрцыд. 
Хæсты нæрын сабырдæр нæ кодта. Фыдгулы хæдтæхджытæ 
та фæд-фæдыл уылæнгай цæугæйæ калдтой сæ бомбæтæ дивизи- 
йыл. Смоленскы æмæ Мæскуыйы облæстты зæхх фæркгай хæрдмæ 
хаудта, хъæд æнкъуысти æмæ бæлæстæ къохгай лæбырдысты. 
Фæлæ-иу немыцаг къамандыгæнджытæ дивизийæн кæм æнхъæл 
уыдысты æмæ йыл бомбæтæ кæдæм калдтой, уым-иу нал уыдис: 
йæ полчъытæ-иу куы раздæр фесты, куы фæстæдæр, куы та-иу 
цæхгæр фæзылдысты рахизырдæм кæнæ галиуырдæм. Комдив 
дæсны маневртæ кæнгæйæ фæлывта знаджы æмæ афтæмæй ирвæ- 
зын кодта йæ полчъыты немыцаг бомбæты азарæй, расай-басай 
кодта фыдгулы сгарджыты дæр. Уыдон-иу кæм амыдтой, уым-иу 
цыбыр рæстæгмæ змæлæг нал уыд — дивизийы хæйттæ-иу сæ цæр- 
дæг бæхтыл февзæрдысты хъæды арфы бынтон æндæр ран. 
Изæрдалынгтæм фыдгулы цæуæн фæндæгтыл æвæрд æрцыд, 
102 

Æхсаргæрдты зæлланг 
аирвæзæн кæмæй нæ уыд, ахæм «цъысымтæ» дивизийы эскад- 
ронтæй. Хъазахъхъаг бæрæгдзаутæ цыдысты сусæг фæндæгтыл 
знаджы колоннæтæм хъусдаргæйæ æмæ штабмæ хабар кодтой, 
фыдгулы æфсæдты змæлд куыд æмæ чердæм арæзт у, цы тыхтæ 
сæм ис, уыдæттæ. 
Æрталынг. Хæдтæхджыты уынæр нал хъуысти. Фыдгулы 
штаб, æвæццæгæн, хъазахъхъæгты банымадта мæрдтимæ æмæ 
æрсабыр. Комдивы дæр ныртæккæ хуыздæр ницы хъуыдис: уадз 
æмæ йын йæ дивизи нымайой пырхгондыл. 
Бæрæгдзаутæ базыдтой: знаджы колоннæты командиртæн сæ 
фæсонæрхæджы дæр нæ уыд, хъазахъхъæгты «цъысыммæ» сæхи 
къахæй цæуынц, уый. 
Фыдгулы ацы колоннæтæ дæрæнгонд кæй æрцæудзысты «цъы- 
сымы» ахстæй, ууыл комдив гуырысхо нал кодта. Æмæ ныр йе 
’ргом аздæхта, раздæр цы сæрмагонд отрядтæ арвыста знаджы 
штабтæ æмæ гарнизонтæ пырх кæнынмæ, уыдонмæ. Афтæ йæм 
фæкаст, цыма сæ хабар æгæр æрæгмæ хъуысы. 
Фæсæмбисæхсæвтыл комдивы рæстæгмæ къамандыгæнæн уæл- 
вæзмæ æрбайхъуыст, стыр фæндагыл архайд куыд цæуы, уый уынæр. 
Цалдæр минуты фæстæ стыхджын сты æнуд гуыппытæ, бирæ 
моторты гуыв-гуыв, хъæрæй æлгъыст æмæ æрдиаг. Фыдгулы ко- 
лоннæтæ хъазахъхъæгты «цъысымы» сæ гæндзæхтæ цæгъдын 
байдыдтой, уый комдив æмбæрста. Уæлдæфы тынгæй-тынгдæр 
нæрыдысты сармадзанты гæрæхтæ, минæты æмæ гранатты срæ- 
мыгъдтыты æмбу, пулеметты æмæ автоматты къæр-къæр. Мæй- 
дар дæр цæхæр калдта алыхуызон ракетты рухсæй. 
Пиллон арт уагътой машинæтæ, сæ туджы мæцыдысты зна- 
джы афицертæ æмæ салдæттæ, иуырдæм дæр сын аирвæзæн нал 
уыдис, афтæмæй. 
Тихон Лукич æмæ Злыкин къамандыгæнæн бынатмæ йæ дыууæ 
къухæй сæ фæстæ æрбаластой иу мызыхъгонд немыцаджы, йæ 
сæр уыд басылыхъхъы тыхт æмæ йæ йæ къæхтыл æрлæууын 
кодтой комдивы раз. Злыкин æм автомат дардта, Тихон Лукич та 
йæ ныхы хид сæрфта æмæ тыхулæфт кæнгæйæ дзырдта: 
— Хатыр нын бакæн, æмбал комдив, фæлæ ма ацы фрицы 
бафæрс йæхирдыгонау: цы йæ хъæуы? Кæдæм цæуы? Махæн 
«Москау», «Москау» кæны. «Сталин гут», зæгъгæ, афтæ дæр 
хъæр кодта... Æмæ кæд Тельманы æмбæлттæй у... Фæгуырысхо 
стæм æмæ йын йæ сæр уымæн нæ акъуырдтам... 
— Райхалут ма йын йæ цæстыты баст, — йæ мидбыл бахудт 
комдив æмæ уацайрагмæ æркъæпп кодта дзыппыдаргæ фанар. 
Уацайраджы хæрзхаст, хæрзхуыз цæсгом ферттывта фанары 
лæмæгъ рухсмæ. Йæ цæстытæ, стъыбар-тъыбур кодтой æмæ сыл 
йæ къух авæрдта, афтæмæй сыгъдæг уæлдæф зыдæй ныхъуырд- 
та æмæ мæкъулæджы улæфт кодта. 
Иссæ йын йæ уæлæфтау фæстæмæ аппæрста. Немыцаджы 
103 

Дзадтиаты Тотырбег 
фæтæн уæхсчытæй ферттывтой обер-лейтенанты пъагæтгæ, ри- 
уыл — цалдæр хорзæхы. 
— Тельманы æмбæлттæй нæу! Йæ хуызыл бæрæг у, — зæгъы 
комдив. — Фæлæ раст бакодтат: уый мах «æвзагæн» бахъæудзæн. 
Уадзут æй удæгасæй æмæ йæ хъахъхъæнут. Куы февдæлондæр 
уон, уæд аныхас кæндзынæн йемæ. 
Фыдгулы æфсæддон колоннæ æмæ сармадзанты батарейтæ 
дæрæнгонд æрцыдысты. Бæрæгдзаутæ раст сбæлвырд кодтой: 
гитлеронтæ æмбаргæ дæр нæ бакодтой, кубайнаг хъазахъхъæгтæ 
сыл «цъысым» куыд æркъæпп кодтой, уый. Смоленскæй Мæскуы- 
мæ стыр фæндагыл баззадысты колоннæты пырхæнтæ æмæ сыгъ- 
дæттæ, бирæ хæлд сармадзантæ æмæ машинæтæ. Цы афицертæ 
æмæ сæ салдæттæ скъæрдтой, уыдонæй дæр бирæ нал аирвæзти. 
Мæйдары аныгъуылын ма дзы йæ бон кæмæн бацис, уыдон дæр 
никуыуал ферох кæндзысты хъазахъхъаг æрмдзæф. 
Хъазахъхъæгтæ семæ райстой хæссынæн рог æмæ сæ стæры 
цы бахъуыдаид, ахæм трофейтæ æмæ комдивы бардзырдмæ гæсгæ 
цыдысты дарддæр хъæдбынты сæ ног уæлахизæй сæрыстырæй. 
— Цас зиантæ хьуамæ бакодтаид дивизи æрмæст ацы иунæг опера- 
ци скæнгæйæ? — афарста булкъон Доватор Плийы-фырты. — Мæн 
фронты шгабмæ ратгын хъæуы ацы операцийы тыххæй бæрæлгæнæнтæ. 
— Нæ зонын, Лев Михайлович, — дзуапп ын дæтты комдив. — 
Штабы хицау æмæ сæ комиссаримæ уæхæдæг бабæлвырд кæнут. 
Мæн ныртæккæ не ’вдæлы знæгты мæрдтæ æмæ сыгъд маши- 
нæтæ нымайынмæ... Дмитровойы хъæуы цы стыр штаб ис знагæн, 
уый ныппырх кæнынмæ æрвыст сæрмагонд отрядтæ хæслæвæрд 
куыд æххæст кæнынц, ууыл у ныртæккæ мæ мæт... Нæ фæндæг- 
тыл цас дæрæн кæнинаг знæгтæ ис, цас! Уымæй уæлдай ма мæ 
зæрдæ тынг æхсайы комбриг Мельникмæ. Кæд исты бæллæхы 
бахауд? Цæуылнæуал дзы хъуысы хабар? Цæй аххосæй нал ис 
бастдзинад дыууæ дивизийы æхсæн? 
— Мæ сагьæс дæр тынгдæр ууыл у, Иссæ Алыксандры фырт, — 
арфæй сулæфыд Доватор, комдивмæ йæ бæх хæстæгдæр батæр- 
гæйæ. — Рох дзы нæ фестæм, фæлæ, æвæццæгæн, знæгты къæп- 
пæджы бахауд... Куыд ын сбæлвырд кæнæм йæ хъысмæт? 
— Бæрæгдзау æм арвыстон, — зæгьы тыхстхуызæй Иссæ. — Уымæ 
банхъæлмæ кæсæм... Раздæр æрвыст отрядтæ дæр афонмæ æрæх- 
гæдгой Дмитровомæ фæндæгтæ, бардзырд лæвæрд сын куыд уыдис, 
афпгæ, æмæ махмæ æнхъæлмæ кæсдзысты. Немьщаг пггаб басгардзыс- 
тæм, стæй уæд нæ гуыр сараздзыстæм Мельникы фæд агурынмæ. 
— Хорз фæнд у, разы дæн демæ, — загъта Доватор æмæ йæ 
бæх фæзылдта, бацыд комиссар æмæ штабы хицауы астæу. 
Цыппарæй дæр фæд-фæдыл цыдысты Дмитровомæ бабырсæн 
раздæр нысангонд оынатмæ. Ахæм бæлвырд бынатмæ сæмбæлы- 
ны тыххæй бардзырд лæвæрд уыд, скъладтæ æмæ гарнизонтæ 
пырх кæнынмæ чи ацыд, уыцы отрядтæн дæр. 
104 

Æхсаргæрдты зæлланг 
7 
Комдив цæугæ-цæуын йæ чысыл фанар фæдардта йæ операти- 
вон картæмæ. Фæлурс рухсы тымбыл цæст картæйыл ацахста, 
Дмитровойы хъæуыл æрхъулайæн раздæр цы бынæттæ снысан 
кодта, уыдон. Атакæйы бацæуæн рындзтæм баввахс сты, уый 
бамбæрста æмæ лæмбынæгдæр æрыхъуыста йæ барджыты 
уынæрмæ. Чидæр цыма ныллæг хъæлæсæй зары, афтæ йæм фæ- 
каст. Чи уыдзæн, зæгъгæ, идоны рохтыл æрбахæцыд, æмæ бæх 
йæ цыд фæсабырдæр кодта. Штабхъахъхъæнджытæ йæм æрбав- 
вахсдæр сты. Æрыхъуыста сын сæ уынæрмæ. «...Любим драться 
мы с врагами, пуле пулей отвечать и за яркими кострами на бивуа- 
ках пировать...» «Тихон Лукичы хъæлæс», — хинымæры ахъуыды 
кодта комдив æмæ йæ цыма нæ фæхъуыды кодта, йæхи афтæ 
дардта. Уадз æмæ зара. Сæрсæфæн ран хæстоны зæрдæ зарын 
куы агура, уæд уый хорз миниуæг у! «Пей, друзья, пока пьется, 
пей, ума не пропивай и пока сердце бьется, о врагах не забывай!.. — 
зарыд Тихон Лукич сабыргай. 
«...Завтра, может быть, из строя нас на бурках понесут, — 
æрбайхъуыст комдивмæ æндæр хъазахъхъаджы хъæлæс. Уый 
Злыкины бæзджын хъæлæс у. — Но друзья, за чашей стоя, нас 
со славой помянут...» 
Комдив æмбæрста, цард æмæ мæлæт æвирхъау тохы кæй ба- 
цыдысты, уый. Иннæтæ дæр æй хорз æмбæрстой. Дыууæ диви- 
зийы дæр бабырстой фыдгулы фæсчъылдыммæ, чысыл дыууæ 
кæсаджы фурды уылæн кæфхъуындары дзыхмæ куыд баскъæ- 
фы, афтæ. Цал штабы стæй цал гарнизоны æмæ ма колоннæйы 
ныффалгæрон кæндзысты йæ полчъытæ, уый ныртæккæ сæйраг 
нал уыдис. 
Бæрæгдзаутæ æрбахастой æвирхъау хабар: Мельникы диви- 
зийыл халæттау æрæмбырд сты фыдгултæ... Агуры æххуыс... 
Уацайрæгтæ зæгъынц: районы центр Рибшевы æрæнцад немыцаг 
9-æм æфсады штаб. Штраус ам нывæнды йæ пълантæ хъазахъхъæг- 
ты дыууæ дивизийы æрцахсынæн æмæ дымгæмæ ныддарынæн. 
Уый ам йæ æфсад цæттæ кæны Мæскуымæ бырсынмæ. Комдив 
сфæнд кодта: хъуамæ йæхæдæг басгара Штраусы штаб æмæ ацы 
немыцаг инæлар йæ къухы цæмæй бафта, ууыл бацархайа. Фæлæ 
ныр куыд? Мельникы хъазахъхъæгты уæдмæ знæгтæ куы нып- 
пырх кæной? Дыууæ стыр хъуыддаджы иу афон бакæнынæн та 
тыхтæ нæ фаг кæнынц... 
Райсомæй хуры фыццаг тынтимæ цæхæр скалдта, Дмитровойы 
хъæуы цы стыр æфсæддон штаб уыдис, уый. Хъæу фыдгултæй 
асыгъдæг кæнынæн бирæ рæстæг нæ бахъуыдис: раздæр ахст 
æрцыдысты хъæумæ цæуæн фæндæгтæ, стæй хъазахъхъæгтæ 
æртæрдыгæй бафсæрстой сæ оæхтыл. Цыбыр æмæ карз хæсты 
цагъд æрцыдысты штабы æмæ гарнизоны афицертæ æмæ сал- 
105 

Дзадтиаты Тотырбег 
дæттæ. Хъазахъхъæгтæ штабы документтæ сæ хызынты бафс- 
найдтой. Сæ бон рахæссын кæмæн нæ уыдис, уыдоныл та арт 
бафтыдтой. 
Ныр дивизи хуры тынтæм цæхæртæ калгæйæ фæмидæг хъæд- 
быны æмæ цæуы дарддæр. Комдивы картæйы нысангонд бирæ ис 
пырх кæнинаг колоннæтæ, гарнизонтæ, хæцæнгæрзты скъладтæ 
æмæ штабтæ. Дивизи сыл æххæсгæ дæр нал кæны. Фæлæ хæс- 
тон амонд: операцитæ рæвдз æмæ æнаиппæй цæуынц, цыма сæ 
фыны уындæуы. Хæцæнгæрзтæй æмæ хæлцæй дæр цух не сты: 
хъазахъхъæгтæ цы скъладтæ пырх кæнынц æмæ судзынц, уымы- 
ты æфснайд хæцæнгæрзтæ æмæ æндæрхуызон æфсæддон мулк 
иу нæ, фæлæ дæс-фынддæс дивизийы фаг дæр сты. Сæ трофейтæ 
дивизийы полчъытæ æмæ эскадронтæ хæссын æмæ ласын дæр 
нал фæразынц. Амал сын кæм вæййы, уым сæ ласынц, немыцæй 
кæй байстой, уыцы уæзласæн машинæтыл. Ахæм машинæтыл 
бомбæтæ не ’ппарынц немыцаг тæхджытæ, сæхи сæ хонынц. 
Боныгон хъазахъхъæгтæ цыдысты хъæдбынтæм хæстæг фæн- 
дæгтыл Мельникы дивизийæн баххуысмæ. Ацы фæндагыл эскад- 
ронтæ ныппырх кодтой, Овсянкины, Будовицы æмæ бирæ æндæр 
хъæуты цы немыцаг гарнизонтæ æмæ скъладтæ сбæлвырд код- 
той, уыдоны, æмæ сыл арт бафтыдтой. 
Штраус йæ æфсæдты скъæрдта Овсянкино—Горицкое—Аши- 
тикийы районмæ. Иссæйы дивизийыл уым æрхъула кæнын уыдис 
йæ фæнд. Комдив уый æмбæрста æмæ йæ тыхтæ сарæзта æндæр 
районмæ — Рудня, Гуки, Желюховы, æмæ уыдонмæ хæстæг хъæу- 
ты цы немыцаг гарнизонтæ æмæ æфхæрæг отрядтæ ис, уыдон 
ныддæрæн кæнынмæ. Уыйфæстæ та хъуамæ æрæхгæна æмæ фе- 
хала Духовщина—Слободамæ фæндæгтæ, афтæмæй ныппырх кæна, 
Пригариномæ цы мотоколоннæ цыдис, уый. 
Ныр уал булкъон Арсеньевы полкъæй сæрмагонд отряд ацыд 
Гукийы хъæуыл æртыхсынмæ, дæлбулкъон Смирновы отряд та — 
Руднямæ. Хуыздæр хæстонтæй конд отряды та комдив арвыста 
Васильевкæйы доныл хид фехалынмæ æмæ фæндаг æрцахсынмæ. 
Эскадронтæй ма чи аззад, уыдон та æрæхгæдтой иннæ фæндæгтæ, 
цæмæй, цы гарнизонты пырх кодтой, уыдонæн æххуысгæнæг ма- 
чердыгæй бауадзой. 
Дивизийæн та ацы æхсæв дæр бирæ бантыст, комдив æнхъæл 
цас уыдис, уымæй цалдæр хатты фылдæр. Хъазахъхъæгтæ иттæг 
хорз фæцалх сты æхсæвыгон архайыныл. Тохы цæхæры гуыры- 
дысты æрдхæрæны хъæбатыртæ. Тагъд айхъуыст хистæр лейте- 
нант Ткачы отряды ног сгуыхтдзинад. Æхсæвы уый йæ фæнда- 
гыл хæрхæмбæлд фæцис немьщаг танктыл. Танк æмæ барæг æмдых 
кæй не сты, уый алчидæр зоны. Фæлæ Иссæйы барджытæ нæ 
фæтасыдысты, бацыдысты танкистты ныхмæ хъæбысхæсты. Тан- 
кисттæ тагъд бамбæрстой, хъазахъхъæгты æхсаргæрдтæ дæр æндо- 
нæй конд кæй сты, уый, æмæ сæ сæр сæ кой фæцис. Йæ бон ма 
106 

Æхсаргæрдты зæлланг 
хъæды амбæхсын кæмæн бацис, уый аирвæзт, иннæтæ цагъды 
фесты. Сæ танктæ дæр басыгъдысты сæхи бензинæй. 
Уыйфæстæ Ткачы отряд хъæдæй стыр фæндагмæ куыддæр 
рахызти, афтæ та — танкты ног колоннæ. Хæствæллад, æнæхуыс- 
сæг хъазахъхъæгтæ сæ «цуаны» ахæм сырдыл амбæлдзысты, уый 
æнхъæл нæ уыдысты. Фæлæ саг фæрæтмæ æрцыд. Куыд æй ауагъ- 
таиккой! Æмæ та сыл сæмбæлд комдивы къаманды: танкты ко- 
лоннæ ныппырх кæнынмæ атакæйы бацæут. Немыцæгтæн ацы 
атакæ фæцис арвæй дур æрхауæгау: раздæр æмбаргæ дæр нæ 6а- 
кодтой, сæ танктæ цæмæй ссыгъдысты, уый. Колоннæйы раззаг 
машинæйы гранаттæй ныппырх кæнынмæ фæцырд сты политрук 
Александр Борисайко æмæ хъазахъхъаг Никон Фролов. Уыйфæстæ 
дыккаджы... æртыккаджы... цыппæрæмы... Фæстагмæ цылпар хæлд 
танкыл баппæрстой артагæй дзаг æвгтæ, æмæ сæ пиллон скалд. 
Уыцы рæстæг хæстытæ райтынг сты, Желюховы цур стыр 
фæндаджы былгæрæтты цы хъæутæ ис, уыдон цур. Сæрмагонд 
отрядты къухы арæхæй-арæхдæр æфтыдысты знаджы штабты 
машинæтæ, æхсызгон чи хъуыдис, ахæм документтæ æмæ æндæр 
трофейтæ. 
Гукийы хъæуыл кавалеристтæ атакæйы бацыдысты æртæрды- 
гæй. Хъазахъхъæгтæ фыццагдæр суыдтой ауындзæнтæ. Дзедзыкка 
сыл кодтой хуымæтæг зæхкусæг сылгоймæгтæ æмæ нæлгоймæгтæ. 
Фæлурс мæйрухсы Азæмæты цæстæнгас ацахста: ауыгъд лæгтæй 
иуы фæсонтыл уыд гæххæтты сыф. Йæ бæх хæстæгдæр батард- 
та æмæ гæххæтт ратыдта. Æркаст æм. Ставд дамгъæтæй йыл фыст 
уыд: «Стыр Германы æфсæдты ныхмæ чи лæууа, уый хъысмæт 
афтæ уыдзæн! Комендант». 
— Лæджы фыдхор сырдтæ! — мастæй адæнгæл Азæмæт æмæ 
гæххæтг йе ’мбалмæ дæтгæйæ зæгъы: — Гитлер нын цы «ног æгьдау» 
æвæры, уый уыныс? Ауындзæнтæ! Ауындзæнтæ! Ауындзæнтæ! — 
æмæ йæ бæх базмæлын кодта, æхсаргард уæлдæфы ферттывта. — 
Иу фашистæн дæр ардыгæй удæгасæй ауадзæн нæй!.. 
Егъау хъæуыл хъазахъхъæгтæ рæхыс æрбавæрдтой. Гитлеры 
афицертæ æмæ салдæттæ сæ мидæггаг дарæсы æд хæцæнгæрзтæ 
гæппытæ кодтой уынгмæ — чи рудзынгыл, чи дуарыл. Фæлæ 
дзы алкæй дæр æййæфта хъазахъхъаджы тæвд бæх. Ацы хæсты 
Иссæйы хъазахъхъæгтæй иу дæр нæ фæхъуыдис, фыдгулы гар- 
низон та бындзагъд ныккодтой. Уыйфæстæ немыцæн сæхи минæ- 
тæй хъазахъхъæгтæ «сдзаджджын» кодтой сæ фæндæгтæ — уадз 
æмæ знæгтæ сæфой сæхи зынгæй. Штабæй семæ рассывтой, 
æхсызгон чи бахъуыдаид, ахæм картæтæ, документтæ, афтæмæй 
бырстой дарддæр... 
Дивизийы цæугæ штабмæ фæд-фæдыл æмбæлын кодтой не- 
мыцаг уацайрæгты — афицертæ æмæ салдæтты. 
Уацайрæгтæ сæ хъысмæт æмбæрстой, æмæ дзы алчидæр ар- 
хайдта йæхи истæмæй сраст кæныныл. Комдив, штабы хицау æмæ 
107 

Дзадтиаты Тотырбег 
сæ бæрæгдзауты хистæртæ цæмæй фарстой æмæ нæ фарстой, 
уыдæттæ дæр-иу дзырдтой æмæ дзырдтой, цыма сæ рагон бæллиц 
фылдæр истытæ радзурын уыдис æмæ, цы зонынц, уый ныртæккæ 
куынæ ралæхурой, уæд сын ахæм фадат никуыуал фæуыдзæн. 
— Æз, — дзуры къæсхуыр, фæлмæст, бурдзалыг оберлейте- 
нант, бапъироз зыдæн цъиргæйæ, — æз фæцæйцыдтæн нæ 9-æм 
æфсады штабмæ, ацы пакет ластон... — уацайраг ацамыдта комди- 
вы раз бецъебийæ цалдæр раны мыхуырæвæрд къонвертмæ. — 
Хъазахъхъæгтæ мæ алфамбылай кæцæй февзæрдысты, уый зонгæ 
дæр нæ бакодтон... 
— Кæм ис æфсады штаб? — афарста йæ комдив æхгæд къон- 
верт йæ планшеты æфснайгæйæ. 
— Рибшевы! О, о, Рибшевы хъæуы! Сайгæ нæ кæнын: уыд- 
тæн ма дзы! — æнæгуырысхойæ дзуапп дæтты обер. 
Комдив бакаст бæрæгдзауты хистæрмæ: 
— Дæ бæрæгдзауты ныхас раст у!.. Рибшевыл нæ фæндаг акæ- 
нæм... Инæлар Штраусы «зæрдæхудты» ма бацæуæм: йе штаб 
куыд хъахъхъæны, уый фенæм. 
— Иттæг хорз хъуыды, æмбал комдив! — бацин кодта бæрæг- 
дзауты хистæр... 
Дивизийы фæндаг цыди Васильевкæйы доны былтыл Куров 
Боры хъæдмæ. Ацы хъæдбынтæ хæстæгдæр бацыдысты районы 
центр Рибшевмæ, æмæ æдасдæр фæндаг уыд немыцаг 9-æм æфсады 
штабмæ. 
Желюховы хъæумæ хæстæг хъæды Плиты Иссæ æмæ Довато- 
рыл фембæлдысты комбриг Мельникы бæрæгдзаутæ æмæ фехъу- 
сын кодтой æвирхъау хабар: стъараполæгты дивизийы уавæр 
ноджы фæфыддæр. Штраусы фистæг æфсæдтæ, танктæ æмæ 
моторджын лæбурджытæ йыл залиаг калмау æртыхстысты æмæ 
йæ хурх кæнынц. Знаджы хæдтæхджытæ йæ сæрмæ мигъау ба- 
дынц æмæ йыл бомбæтæ калынц. Уымæй уæлдай ма фыдгултæ 
дивизийы цъист кæнынц сæрсæфæн цъымарамæ. Ахæм цъыфдзаст 
быдырæй та аирвæзæн ничердæм ис: цъымара аныхъуырдзæн ди- 
визийы æнæхъæнæй дæр. 
— Сæфæм, — зæгъынц фæстагмæ бæрæгдзаутæ. — Фервæзын 
нæ кæнут! 
Иссæ æмæ Доватор тыхстхуызæй кæрæдзимæ бакастысты. 
— Фæдисы цæуын хъæуы, — зæгъы Доватор æмæ кæсы Ис- 
сæйы фæллад, æрхæндæг цæсгоммæ. 
— Æвæстиатæй! — сразы комдив. — Фæлæ Мельник ахæм тыхс- 
ты кæй бахауд, уый йæхи аххос дæр у: махæй йæхи цæмæн фæ- 
хицæн кодта? Иухатт æхсæв æмæ бон мах фæхæцыдыстæм йæ 
фервæзын кæныныл... Уыйфæстæ ма цъысыммæ цæмæ бырыдис? 
Нæ сæйраг хъуыды нын халы... 
— Рæдыд кæуыл не ’рцæуы, Иссæ Алыксандры фырт! — ха- 
тыр курæгау зæгъы Доватор. — Фæстиатгæнæн нал ис! 
108 

Æхсаргæрдты зæлланг 
— Уæдæ афтæ, — минуты бæрц ахъуыды кæныны фæстæ загъта 
Иссæ. — Нæ фæндаг Желюховыл акæнæм. Уым къалбасхорты 
гарнизон ныссæрфæм, уыцырдыгæй нæ хъыгдарæг куыд нал уа, 
афтæ. Уыйфæстæ чъылдымырдыгæй ныццæвдзыстæм, стъарапо- 
лæгтыл калмау чи æрбатыхст, уыцы знæгты. Штраусы штаб «ба- 
бæрæг» кæнын — Рибшевыл ныббырсын нын бирæ фæзындæр 
уыдзæн. 
Афтæ скарста комдив æмæ бардзырд радта йæ полчъытæн. 
Знаджы фæсчъылдым рейды хæцгæйæ Иссæйы хæстонтæ 
нымæцæй къаддæр нæ кодтой: эскадронтæм сæхи калдтой, хъæ- 
ды æнæфыййау фосау чи ныдздзæгъæл, ахæм сырхæфсæддонтæ 
æмæ командиртæ. Фыдгулты фæсчъылдым æнæбары чи баззад, 
уыдон дзæвгар уыдысты æмæ зонгæ дæр нал кодтой, знагæй чер- 
дæм лыгъдаиккой, хæцæг Сырх Æфсады кæм агуырдтаиккой, уый. 
Фæлæ ныр дыууæ бæхджын дивизийы Штраусы æфсады куы 
сæнкъуысын кодтой æмæ йын йæ бындурыл арт куы æфтыдтой, 
фыдгулæн йæ сæр-йæ кой куы ссис, уæд «хъæддæгтæ» дæр сæхи 
калдтой хъазахъхъæгты дивизитæм. Бирæ дзы уыд немыцаг да- 
рæсы æмæ немыцаг хæцæнгæрзтимæ. 
Цыбыр улæфты рæстæг политикон разамонджытæ, комму- 
нисттæ æмæ фæскомцæдисон актив сæ раныхæстæй бирæ фæра- 
зæнгарддæр кодтой хъазахъхъæгты. Уæдмæ Штраусы бардзырд 
дæр комдивы къухы бафтыд. Ацы сæрмагонд бардзырд, стæй уацай- 
рæгтæ удаистæй кæй дзырдтой, уыдæттæй комдив сбæлвырд код- 
та, бæхджын дыууæ дивизийæ немыцæгтæ куыд старстысты, уый. 
Немыцаг 9-æм æфсады хæйтгæ фыртæссæй кæрæдзи нал æмбæр- 
стой. Штраус фæдисæй æмбырд кодта йæ резервты æмæ сæ калд- 
та хъазахъхъæгты ныхмæ. Фæлæ уыдон дæр нæ тагъд кодтой бæх- 
джынтыл хъæбысхæсты сæмбæлынмæ. Немыцаг хистæр æфсæд- 
донтæ рагæй, 1-аг империалистон хæстæй фæстæмæ зыдтой хъа- 
захъхъæгты æрмдзæф. Ныр дæр та сæ хъустыл уадис æхсаргæрд- 
ты æхситт. Æмæ куыннæ! Æфсæдтыл айхъуыст, фæстаг æхсæвты 
сæ иннæ хъæуты хъазахъхъæгтæ куыд дæрæн кодтой, уый. 
Æмæ куыд баууæндыдаиккой сæ къамандыгæнæг Штраусыл? 
Уый йæ оардзырды йæ æфсады æууæндын кодта, зæгъгæ, сæ 
фæсчъылдыммæ, куыд æнхъæл сты, афтæ, сæдæ мин хъазахъ- 
хъаджы не ’рбабырста, фæлæ бирæ къаддæр — дæс æмæ æртис- 
сæдз мины бæрц дæр не сты. Иуырдыгæй Штраус раст уыд: 
сæдæ нæ, фæлæ Плиты Иссæйы æмæ Мельникы хъазахъхъæгтæ 
бæрцæй авд мин хæстонæй дæр къаддæр уыдысты. Фæлæ Штрау- 
сы салдæттæ æмæ афицертæ дæр раст дзырдтой: сæдæ мин хæс- 
тонæн цы бантыстаид, уымæй авд мин барæгæн фылдæр æнтысы 
фыдгулы тыхтæ пырх кæнын æмæ ссæндын. 
Комдивы цурмæ хъæлдзæгæй æрбаздæхт булкъон Доватор. 
Йæ бæхæй æрхызт æмæ худæндзастæй Иссæйы къух райста: 
— Цины хабар, æмбал комдив! Фронты къамандыгæнæг мар- 
109 

Дзадтиаты Тотырбег 
шал Тимошенко фехъусын кодта Сталинæн, рейд иттæг æнтыст- 
джынæй кæй цæуы, уый. Уæлдæр Сæйраг къамандыгæнæг тынг 
разы у нæ рейды хъуыддæгтæй... Дæтты нын зæрдиаг салам... 
— Карчы цъиуты фæззæг фæнымайынц, — сагъæсхуызæй 
зæгъы Иссæ. — Ныронг нæ хъуыддæгтæ, æнхъæл куыд ничи уыд, 
афтæ хорз ацыдысты. Ныр та сæйрагдæр тох — Мельникы диви- 
зийы кæфхъуындары ссырты астæуæй фервæзын кæныныл. Уый 
дын фыццаг зын операци. Дыккаг: Штраус йæ резервтæй уæлдай 
фронтæй систа æртæ дивизийы æмæ сæ раппæрста нæ ныхмæ. Нæ 
алфамбылай æмбырд кæны йæ танктæ æмæ хæдцæугæ артиллери, 
бирæ хæдтæхджытæ... Берлин бардзырд æрвиты бардзырды фæстæ. 
Гитлер домы — иу хъазахъхъаг дæр удæгасæй куыннæ аирвæза 
9-æм æфсады фæсчъылдымæй... Арфæйы аккаг уыдзыстæм, дыууæ 
дивизийы дæр цъысымæй куы фервæзын кæнæм, уæд!.. 
— Арв куыд нæры, афтæ нæ цæвы! Дæхи ныхас у Иссæ Алык- 
сандры фырт, — ныфсæвæрæгау зæгъы Доватор. 
— Ууыл æз дæр гуырысхо нæ кæнын, Лев Михайлы фырт, — 
дзуры Иссæ оперативон картæйæ йæ цæстæнгас нæ хицæн кæн- 
гæйæ. Къæрцхъусæй ахста йæ хæстонты уынæр, барста сын сæ 
алы къахдзæф дæр æмæ афойнадыл амыдта йæ командиртæн, 
дарддæр цы кæнын хъæуы, уый. 
Фæлæ йæ сæйраг хъуыды уыдис, фыдгулы артдзæсты цæхæ- 
рæй фæстæмæ фæндаг райгæрдыныл. Рейды бацæуæг дыууæ ди- 
визийы знагæн бирæ зиантæ кæй ракодтой, уый бæлвырд зыдта 
Уæлдæр Сæйраг къамандыгæнæг, Доватор фронты штабмæ кæй 
хъусын кодта, æрмæст уымæй нæ. Фæлæ Сырх Æфсады Геншта- 
бы бæрæгдзаутæ дæр бæлвырд хабæрттæ æрвыстой Мæскуымæ 
фыдгулы фæсчъылдымæй. Плийы-фырты æмæ Мельникы диви- 
зитæ Валдайы цъыфдзæстыты æмæ хъæдты минтæ зынгхуыст 
фæкодтой Мæскуымæ бырсæг фыдгултæй; бирæ фехæлдтой æмæ 
басыгътой немыцаг танктæй, хæдтулгæ сармадзантæ æмæ автома- 
шинæтæй, скъладтæ, бастдзинады фæрæзтæ æмæ гарнизонтæ цас 
ныппырх кодтой, стæй трофейтæ цас райстой, уыдоны нымæц 
комдив хъуыды дæр нал кодта... Цыбырныхасæй, йæ зæрдæ рухс 
уыдйæ хъазахъхъæгты æнæкæрон хъæбатырдзинадæй... 
Иæ полчъытæ æрхъула кодтой Желюховы гарнизоныл. Хæс- 
ты уынæр тынгæй-тынгдæр кодта. Дивизийы штабы оперативон 
хайады хицау Батов комдивы цурæй нæ хицæн кодта, афтæмæй 
цыбыр ныхæстæй дзырдта, полчъытæй æмæ эскадронтæй чи куыд 
архайы, уый. Комдивы оперативон бардзырдтæ йæхимæ нысан 
кодта æмæ сæ афойнадыл хæццæ кодта дивизийы хæйттæм. 
— Фесгуыхт та Борисайко! — зæгъы комдив хинымæры дзу- 
рæгау полчъы хабæрттæ райсгæйæ. 
Иссæ хорз хъуыды кодта эскадронтæй иуы политрук Алек- 
сандр Борисайкойы. Æмæ йын ферохгæнæн дæр нæ уыдис: Бори- 
сайко фыццаг райдыдта иумæ баст гранаттæй знаджы танктæ пырх 
110 

Æхсаргæрдты зæлланг 
кæнын. Ахæм «танкниз»-ы рæстæг иттæг хорз хæстон мадзал 
йæхæдæг æрхъуыды кодта. Ныр йæ дæсны æрхъуыды дивизи- 
тыл апырх æмæ йæ фæзмынц. Ахæм ногдзинад Доватор фехъу- 
сын кодта Хурныгуылæн фронты штабмæ. Йæ ног æрхъуыдыйы 
тыххæй æрыгон хъазахъхъаг зæрдиаг арфæтæ райста комдивæй 
æмæ фронтæн къамандыгæнджытæй дæр. Немыцаг танкты гра- 
натты бæстытæй пырх кæнын ныр иууылдæр хонынц «Борисай- 
койы метод», «Борисайкойы хæцæнгарз». 
— О-о-о! Лейтенант Фрийы-фырт дæр та ногæй равдыста йæ 
лæгдзинад! — хъæрæй зæгъы Дмитрий Батов. — Йæ минометтæй 
та сфæйлыдта фрицты гарнизон! 
Комдивæй рох нæ уыд минометты батарейы командир Фриа- 
ты Николайы фыццаг сгуыхтдзинад дæр. Йе ’мбæстаг лейтенант 
Фрийы-фырт Гукийы хъæуы немыцаг гарнизонæн цы фыдмитæ 
бакодта, уый уайтагъд айхъуыст дивизийыл. Николай фыццаг 
знаджы тилифон-телеграфы цæджындзтæ акалдта æмæ телтæ 
ныллыг кодта иу-æхсæз километры дæргъæны бæрц. Гукийы егъау 
гарнизонæн нал уыд бастдзинад нæ йæ сыхæгтимæ, нæ æфсады 
штабимæ, афтæмæй иппæрдæй аззад, æмæ йæ хъазахъхъæгтæ 
ныддæрæн кодтой, знæгтæй удæгасæй ничиуал баззад. Никола- 
йæн та йæ хæстонтæй цæф дæр ничи фæцис. Ацы операцийы та 
райгуырд хæстон æндæр ногдзинад: Фрийы-фырт æмæ йæ полит- 
рук Бабак куы базыдтой, немыцаг гранаттæ æвиппайды нæ хæ- 
лынц, уый, уæд сæ уæлдæфы ахстой тæхгæ-тæхын æмæ сæ фæс- 
тæмæ знæгтыл æхстой. Цыбырныхасæй, фыдгултæй сæхи хæ- 
цæнгарзæй ныццагътой дзæвгар. Бабак æмæ Фрийы-фырты фæл- 
тæрддзинад тагъд апырх дивизийыл. 
Гукийæ хæсты уынæр фехъусгæйæ немыцы сыхаг гарнизон- 
тæй фæфæдис сты æххуысмæ. Фæлæ Николайæн уый дæр хъуы- 
дыгонд уыд: сæ размæ сын фæндæгтыл æрæмбæхста йæ хъазахъ- 
хъæгты, æмæ уыдон цагътой Гукимæ æххуысмæ тырнæг гитле- 
ронты. Райсомæй куыд рабæрæг, афтæмæй уыцы æхсæв Фрийы- 
фырты хъазахъхъæгтæ фехæлдтой æмæ басыгътой ссæдз автома- 
шинæйы. Знаджы фæдисæттæй дæр æвыдæй бирæ нал аирвæзт. 
Чи ма дзы алыгъд, уыдон та бахаудтой партизанты къухмæ. 
* * * 
Кæркуасæнтæм Рибшевы хъæуыл хæст æрсабыр, гæрах дзы 
нал хъуысти. Хъазахъхъæгты æвиппайды ныббырстæй немыцаг 
гарнизон пырх æрцыд. Нæ хæстонтæ сæ хордзенты æфснайдтой 
Штраусы штабы катографон хайады хъæугæ документтæ, иннæтæ 
та сыгъдысты штабимæ. Иссæйы дивизийы интендантон служ- 
бæйы архайджытæ æнауæрдонæй уæрстой хъазахъхъæгтæн æмæ 
бынæттон цæрджытæн знаджы скъладты мулк. 
Комдив æрфысым кодта хъæугæрон иу хæдзары æмæ хъавыд 
111 

Дзадтиаты Тотырбег 
чысыл аулæфынмæ. Фæлæ йын нæ бантыст: дивизийы сгарджы- 
ты хистæр йæ разы февзæрд, цавæрдæр документтæ йæ къухы, 
афтæмæй. 
— Бахатыр кæн, æмбал комдив, æвæстиатæй æркæсинаг хъуыд- 
даг, — зæгъы майор тыхстхуызæй æмæ йын гæххæттытæ йæ разы 
æрæвæрдта. 
Уый сæм æлхынцъæрфыгæй æркаст, рафæлдæхтытæ сæ код- 
та æмæ хинымæры дзурæгау зæгъы: 
— Абверы службæгæнæг капитан? — æмæ йæ мидбыл бахудт. — 
Æрбакæн-ма йæ. 
Майор рацыд. Иссæ лæмбынæгдæр каст гæххæттытæм. Иу 
дзы уыд сау æмæ сырх ахорæнтæй мыхуыргонд, немыцаг æмæ 
уырыссаг æвзæгтыл. Иссæ та йыл дыккаг хатт æруагъта йæ цæс- 
тæнгас æмæ йæ мидбылты мæсты худт бакодта: «Сæдæ мин не- 
мыцаг маркæйы... Æфсæйнаг крест... Зæххы хай... Немыцаг граж- 
данины ном раттын... Утæппæт хæрзиуджытæ, хъазахъхъæгты 
атаманы чи æрцахса, æмæ йæ удæгасæй гестапойы къухтæм чи 
радта, уымæн... Йæ сæр ын чи бахæсса, уымæн та... 50 мин мар- 
кæйы...» Гæххæтт афæлдæхта Иссæ æмæ кæсын райдыдта, абве- 
ры (Гитлеры æфсæдты бæрæгдзауты афтæ хуыдтой) капитан майо- 
ры бæстон фæрстытæн цы дзуаппытæ радта, уыдон... 
Злыкин æмæ Азæмæт комдивы ныллæг уатмæ æрбакодтой иу 
нæлгоймаджы. Иссæ йæм фæкаст. 
— Амæй зæгъут, афицер у, зæгъгæ? — афарста комдив. 
Абверы капитанмæ афицеры хуызæнæй ницуал уыдис: йæ иу 
къахыл нæ лæууыд, цæсгом — мæрдонхуыз, йæ уæлæ — зæхку- 
сæджы хæррæгътæ. Сæр ныххауд дыууæ уæны астæу. Хæрзконд 
советон командиры фенгæйæ абверы капитан йæ уæнгтыл схæ- 
цыд, сæр бæрзонддæр систа æмæ раст æрлæууыд йæ иу къахыл. 
— Æрбадын æй кæнут, — сабырæй сдзырдта комдив æмæ 
«уазæгмæ» бадардта йæ бапъирозты копп: 
— О-о, «Казбек»! 
— Дæ къах цы кодта? Рагæй къуылых цæуыс, господин капи- 
тан? — нæ йæм каст, афтæмæй йæ афарста Иссæ. 
— Цыппар сахаты оæрц, господин булкъон, — дзуапп радта 
«уазæг», цыма уацайраг нæ уыд, фæлæ йæ рагон зонгæимæ ны- 
хас кодта, ахæм хуызы, æмæ Азæмæтмæ фæкаст туджджыны 
цæстæнгасæй, ома, уый мын фæцæф кодта мæ къах, зæгъгæ. 
— Йæхи аххос уыд, æмбал комдив, — йæхи растгæнæгау фæ- 
цырд дзуапмæ Азæмæт. — Æз æм «хенде хох» дзурын, уый та 
хъæды ’рдæм фæцæйлыгъд... Æз дæр æй багæрæхтæ кодтон. 
— Дæ цæфтæ дын бабастой, капитан? — афарста та Иссæ. 
— Бузныг! Бабастой, дохтыр æмæ иу рæсугъд. Стыр бузныг! 
Комдивы не ’вдæлди, абверы капитаны уацары куыд райстой, 
уый бæлвырддзинæдтæм хъусынмæ, æмæ, æгъгъæд у, зæгъгæ, 
йæ къух ауыгъта. Азæмæт ницуал сдзырдта. 
112 

Æхсаргæрдты зæлланг 
Цæвиттон, немыцы гарнизон Рибшевы тарф фынæй кодта 
æхсæвы, æмæ хъазахъхъæгтæ куыд æрбабырстой, уый дзы 6и- 
рæтæ зонгæ дæр нæ бакодтой. Абверы капитан дæр, æвæццæгæн, 
æгæр афынæй, æмæ алидзын йæ къухы нал бафтыд: Азæмæт 
æмæ йæ Злыкин баййæфтой иу хæдзары, йæ дарæс куыддæр 
кæйдæр хæррæгътæй аивта, афтæ. Цыбырныхасæй, саг фæрæтмæ 
æрцыд. Фыццаг йæхи сабыр дардта, цыди сæ разæй, сыгъдæг 
уырыссагау дзырдта æмæ сæ æууæндын кодта, бынæттон цæрæг 
дæн, уæ рæстæг мæныл дзæгъæлы ма хардз кæнут, зæгъгæ. Фæлæ 
уынджы иу хæдзары раз цæхæрадонмæ агæпп ласта æмæ лыгъди 
хъæды ’рдæм. «Æрлæуу! Æрлæуу!» «Хенде хох!»-ы хъæрмæ 
куынæ лæууыд, уæд ын Азæмæт дæр йæ къæхтыл автомат ауагъ- 
та. Лидзæг æрхауд... 
— Дæ ныхæстæ раст фыст æрцыдысты, господин капитан? — 
загъта Иссæ, немыцаг афицеры, уацайраджы бафарсты актмæ 
бацамонгæйæ. 
Уацары райст капитан бапъироз сцъырдта зæрдиагæй, стæй йæ 
цæстытæ асæрфта, фæздæг къренделитæй раулæфыд æмæ загъта: 
— Æз мæ фюреры раз ард бахордтон, мæнг ныхас куыд никуы 
зæгъдзынæн мæлæты раз дæр, ууыл. Ныр дæр мæ хъысмæт зонын: 
фехсдзыстут мæ. Фæлæ мæ сдзурын кодтат, уæд уын мæ мæлæты 
размæ дæр мæнг ныхас зæгъын мæ сæрмæ не ’рхæсдзынæн. 
— Абверы рагæй кусыс? — афарста йæ комдив æмæ цæстæнга- 
сæй ацамыдта Злыкин æмæ Азæмæтмæ, ацæут, зæгъгæ. 
— Дæс азы бæрц, господин булкъон, — дзуапп дæтгы «уазæг». — 
Мæ фюреры æфсæдтимæ уыдтæн Парижы... Римы... Варшавæйы... 
Прагæйы... Фæлæ дæ хъазахъхъæгты хуызæн сæркъуырджытыл 
никуыма фембæлдтæн. Йæ фыны дæр никуы ничи фендзæн не- 
мыцæй, хъазахъхъаг æхсаргардæй куыд архайы, уый. 
— Арæхсынц, — йæ мидбыл гæзæмæ бахудт Плийы-фырт. — 
Фæлæ-ма зæгъ, капитан: уæ инæлар Вильгем Штрумфы хорз зоныс? 
Немыцаг йæ фондз æнгуылдзы хæрдмæ сдардта æмæ зæгъы: 
— Мæнæ афтæ! Рагæй йæ зонын... Уымæй хуыздæр та зонын 
инæлар Штраусы. О-о! Уымæн махмæ егъау кад ис! Нæхимидæг 
æй Наполеон хонæм, æмæ йæм уый æхсызгон кæсы. Фæлæ цæй 
Наполеон у! Нæ фюрер æй тынг бафхæрдта. «Хъазахъхъаджы 
бæхы хуыррыттæй фæтарстæ?» — зæгъгæ, йæм афтæ дзырдта 
рацийæ. Мæхæдæг æй фехъуыстон. Уыйфæстæ йæм фæсидтис 
йæхимæ дæр, радта йын хæрзцыбыр æмгъуыд хъазахъхъæгты 
бындзагъд ныккæнынæн. 
— Уæ фюрер та цæмæй зоны, уæ фæсчъылдым хъазахъхъæгтæ 
архайынц, уый? — къахæнфарст æй бакодта комдив. 
— Куыннæ стæй! — йæ сæрыл бæрзонддæр схæцыд уацайраг 
æмæ бапъирозты къопмæ цыбæлæй бакаст, иу ма мæ дзы куы 
фæуид, зæгъгæ. — Мæхæдæг фæхабар кодтон Берлинмæ мæ хис- 
тæртæм... Фæлæ афтæ тыхджын æмæ арæхстджын стут, уый ма- 
8 Дзадтнаты Тотырбег 
113 

Дзадтиаты Тотырбег 
хæй никæй бауырныдта. Берлины абон дæр нæма æууæндынц, 
сымах махæн цы фыдбылызтæ бакодтат, ууыл. 
— Уæ фюреры уырнгæ дæр нæ бакодтаид, хъазахъхъæгтæ ми- 
луаны бæрц немыцаг æфсады æхсæнмæ ныббырсын бауæндыдаик- 
кой, уый. Афтæ нæу, капитан? 
— Æз, раст цы у, уый дзурын! Æууæндут мыл æви нæ, уый 
уæхи хъуыддаг у, — цы зыдта æмæ фехъуыста йæ хистæртæй, 
уыдæттæ æнæгуырысхойæ дзурын райдыдта абверы капитан. 
Цæвиттон, хъазахъхъы æрбабырсты фæстæ дыккаг бон Гит- 
лер фæсидт Берлинмæ йæ 9-æм æфсады къамандыгæнæг инæлар- 
булкъон Штраусмæ æмæ йæ куыйты хæринаг фæкодта уайдзæфтæ 
æмæ æртхъирæнтæй. Уыйфæстæ инæлар Штрумсы снысан кодта 
къамандыгæнæгæй, сæ фæсчъылдыммæ бафсæрæг хъазахъхъæгты 
бындзагъд чи фæкæндзæн, ахæм бирæ æфсæдты сæрмагонд къор- 
дæн. Уыцы къордмæ бацыдысты инæлар Воллмеры дивизи, танк- 
ты дивизи, бæхджын жандармты сæрмагонд полкъ, авиацийы тых- 
джынгонд полкъ. Уыдонæй уæлдай ма Штраусæн радта карз бар- 
дзырд: инæлар фон Штрумф дзы цы дома хъазахъхъæгты ныхмæ 
тохæн, уый йын æвæстиатæй куыд дæтта, 9-æм æфсады æппæт 
корпустæ дæр куыд раздаха «бандæ» фесафынмæ. 
Инæлар Штраус куыддæр Гитлеры дзæмбытæй раирвæзт, афтæ 
фæмидæг Гальдермæ — фашистон Германы æфсæдты сæйраг шта- 
бы хицаумæ. Уый та уыд йæ каис æмæ, куыд хионæн, афтæ йын 
рахъаст кодта, фюрер æй хъазахъхъы тыххæй куыд бафхæрдта 
æмæ йын цас маст кодта, уыдæттæ. Фæстагмæ йын загъта: 
«...Фендзыстæм, цъындагæнæгæн1 хъазахъхъы ныхмæ тохы мæ- 
нæй хуыздæр цы бантысдзæн, уый! Уырыссаг лæг бæх æрæгмæ фæ- 
ифтындзы... Фæлæ уайын куы байдайы, уæд йæ бауромын зын у...» 
Штраус раст загъта: хъазахъхъæгты дивизитæ Штрумфы сæр- 
магонд æфсæдтæй дæр нæ фæтарстысты. Сæ бырст ноджы фæ- 
тынгдæр кодтой. Немыцаг гарнизонтæ сæ койæ дæр лыгъдысты 
фæстæмæ; 30—40 километры бæрц дзы сыдзмыдзы чи лыгъд, 
ахæм гарнизонтæ арæхæй-арæхдæр кодтой. Гитлер Мæскуыйæн 
æмæ облæсты районтæн цы коменданттæ, жандармты æмæ пъæ- 
лицæйы хицæуттæ снысан кодта, стæй гестапойæн дæр, уыдон 
удаистæй лыгъдысты, бауромын сæ нал фæрæзтой жандармты 
полчъытæ дæр... Бынæттон цæрджытæй йæ райгуырæн бæстæ- 
йыл гадзрахатæй чи рацыд, фашисттæн лæггадгæнæгæй чи ныл- 
лæууыд, уыдон — пъæлицайтæ æмæ старостгæ — фыртæссæй сæрра 
сты æмæ чердæм лыгъдаиккой, сæ ницæйаг сæртæ кæм бамбæхс- 
таиккой, уымæ дæр нал арæхстысты... 
1 Дер Штрумпфвир — немыцагау — цъындагæнæг. Инæлар Штрумфы 
фыдæлтæм уыд цъындагæнæн фабрикæ æмæ Вильгельм I галуаны цæрджытæ 
уыдонæй истой цъындатæ. Фæстæдæр сын радтой уæзданы ном æмæ сæ схуыд- 
той «Фон Штрумфтæ». 
114 

Æхсаргæрдты зæлланг 
Лыгъдысты, фæстæмæ дæр нал кастысты, афтæмæй немыцаг 
коммерсанттæ — алыхуызон фирмæтæ æмæ тресттæй æрвыст ми- 
нæвæрттæ дæр. Æрбайрох сæ ис, сæ фюреры къæнцылар сæ 
Уæрæсейы хъæздыгдзинæдтæ Германмæ ассивыны тыххæй рар- 
выста, уый... 
Комдив, картæ йæ разы, афтæмæй бæстондæр байхъуыста, 
Штраус хъазахъхъæгты дивизитæ фесафынæн цы пълантæ сны- 
вæста, уыдон тыххæй абверы кусæг капитаны ныхасмæ. Цы дзырд- 
та, уый комдив хинымæры барста йæхи æрмæгимæ. Йæ «уазæг» 
фæливæн ныхæстæ нæ кодта. Уæдæ афтæ зæгъæн дæр нæ уыди, 
капитан йæ фюреры инæлæртты пълантæ раргом кæнынæй йæхи 
æлхæдта. Чи зоны, ахæм хъуыды дæр æм æрцыд: «Æз сæфт 
дæн, фæлæ уадз æмæ мæ фæстæ мингай афицертæ æмæ салдæт- 
тæй исчитæ уæддæр фервæза». 
Иссæ рафæлдæхта гæххæттытæ æмæ сæ капитанмæ æвдисы: 
— Хъазахъхъæгты атаманы сæр уæм цæй аслам кæсы? Цы сты 
уæ 50 мин маркæйы æмæ Гитлеры æфсæйнаг крест? 
— Уымæй бафæрсын хъæуы мæрддзæст Штрумфы, — капитан 
бамбæрста, хынджылæг дзы кæны, уый æмæ йæ сæр æруагъта. — 
Фюрер уæ атаманы амарæггаг милуантæ дæр ракалид!.. Фæлæ 
нæ инæлар, æвæццæгæн, милуантæ йæхи дзыпмæ бассивыныл 
тыхсы... Бюргерты туг æм ис! Мæнау кусæг лæджы фырт нæу! 
Мæскуыйы облæсты ныридæгæн йæхицæн радих кодта зæххытæ 
æмæ хъæд. Райсдзæн сæ æмæ сыл æрбадын кæндзæн йæ хæс- 
тæджыты. Ахæм пълан йæ дзыппы дары... 
— Ингæны фаг зæхх æм, чи зоны, æрхауа! — Иссæ гæххæт- 
тытæ иуварс æрæвæрдта æмæ фæкаст дуары ’рдæм. Майор ын 
йæ хъуыды бамбæрста æмæ фæдзырдта хъахъхъæнджытæм. 
Уатмæ раздæр æрбацыд капитан Батов æмæ комдивы раз æрæ- 
вæрдта, фронты штабæй кæй райста, уыцы шифровкæ. 
— Акæнут уацайраджы æмæ йæ бавæрут. Йæ сæр ма нæ бахъæу- 
дзæн! — бардзырд радта комдив æмæ æркаст шифровкæмæ, стæй 
фæдзырдта комиссармæ. 
8 
Хурныгуылæн фронты штаб йæ шифровкæйы домдта, хъа- 
захъхъаг дыууæ дивизийы сæ рейд фæуæнт æмæ раздæхæнт фæс- 
тæмæ, зæгъгæ. Ахæм уыд Маршалы бардзырд. Фæлæ куыд? 
Кæуылты? Командиртæ хорз зыдтой, Демидовскы æмæ Духов- 
щинæйы хъæдтыл æмæ цъыфдзæстытыл сæ раздæхæн фæндæгтæ 
æхгæд уыдысты, уый. Штрумф æмæ Штраус æппæтдæр бакод- 
той хъазахъхъæгты цъысымы æрцахсынæн æмæ ныццæгъдынæн. 
Уæлдæф цух нал уагътой рейды дивизийы фæдагурæг хæдтæх- 
джытæ. Фæндæгты фæрстыл сусæг рæтты сæвæрдтой сæ танкты 
æмæ сармадзанты полчъытæ. Тæссагдæр бынæтты æрнорстой 
115 

Дзадтиаты Тотырбег 
зæххы бын танктæ æмæ сармадзантæ. Хидты бын бавæрдтой ми- 
нæтæ æмæ сæ хъахъхъæдтой тыхджын æфсæдтæй. Хъæд афæл- 
дæхтой бирæ районты æмæ бæлæстæй рæдзæгъдтæ скодтой ра- 
цæуæнты, сæвæрдтой дзы бирæ минæтæ æмæ рындзтыл та пуле- 
меттæ. Фыдгулы салдæттæ сæ уæнгæл федтой хъазахъхъæгтæй. 
Уый æмбæрстой немыцаг инæлæрттæ. Бæхджын æфсад фенгæйæ 
салдæттæй иу дæр йæ бынаты фæлæууын кæй нæ бафæраздзæн, 
уый афицертæ зыдтой æмæ пулеметчикты рæхыстæй сбастой бæ- 
лæсты бындзæфхæдтæм, гуыдыртæ сыл сæвæрдтой. Хъæд кæм 
афæлдæхтой, уым æмæ æндæр рацæуæнты — минæтæй байдзаг код- 
той. Æмæ цы нæ æрхъуыды кодтой! Уыдæтгæм ма бафтау æрдзон 
зын уавæртæ, уæд комкоммæ зæгъæн уыд: фыдгултæ ингæны дуар 
бахгæдтой, рейды цы советон хæстонтæ бабырстой, уыдоныл. 
«Ацы ингæнæй фервæзынæн ис æрмæстдæр иу мадзал, — фæ- 
стагмæ ахъуыды кодта комдив. — Æхсæвыгон абырсын хъæуы, 
Васильевкæйы доны хурыскæсæнвæрсты цы хъуына æмæ къу- 
дзитæй норст цъыфдзæстытæ ис, уыдоны сæрты. Штраус нæ 
баууæнддзæн, ахæм сæрсæфæн рæтгы адæймаг аирвæздзæн, ууыл. 
Штраусы нæ бауырндзæн, мах нæхи цæрдудæй цъыфдзæстыты 
баныгæндзыстæм, уый. Стæй уый æнхъæл у, мах сæдæ мины 
бæрц стæм. Уыйбæрц адæм æмæ бæхтæ сæ хæцæнгæрзтæ æмæ 
чырæтимæ цы цъымараты сызмæлой, уыдон мал фестдзысты æмæ 
сæ аныхъуырдзæн... Ахæм цъыфдзæстыты нæ разы егъау æфсæд- 
дон хæйттæ дæр знаг не ’рывæрдзæн. Уый дæр бæлвырд у. Æрмæст- 
дæр ссарын хъæуы, бынæттон цæрджытæй ацы цъымараты 
æууæлтæ хорз чи зоны, ахæм æууæнкджын адæймæгтæ. Бынæт- 
тон партизанты æхсæн æнæмæнг уыдзæн, развæндаг нын чи амо- 
на, ахæмтæ...» Иссæ йæ пълан бамбарын кодта булкъон Довато- 
рæн, комиссар Овчинниковæн æмæ штабы кусджытæн. 
— Хорз æрхъуыды кодтай, Иссæ Алыксандры фырт! — сразы 
Доватор комдивы пъланимæ. — Хуыздæр æрхъуыдыгæнæн ницы ис. 
Хъæды астæу бæлæсты бынмæ æрбамбырд сты полчъыты ко- 
мандиртæ æмæ комиссартæ, дивизийы сæрмагонд хæйтты хицæут- 
тæ æмæ штабы кусджытæ. 
— Нæ рейды, зæгъы комдив, — хъуыддæгтæ рæвдз ацыдысты, 
æнхъæл куыд ничи уыди, афтæ хорз. Фронты штабæй нæм куыд 
фехъусын кодтой, афтæмæй дивизийы афицерты æмæ хъазахъ- 
хъæгты сгуыхтдзинадæй иттæг разы у æмбал Сталин дæр. Фæлæ 
нæ рейды стырдæр зындзинад нырма нæ разы айнæг хохау лæууы: 
Гитлеры маршалтæ, инæлæрттæ æмæ афицертæ, зæххы бикъ сæхи 
чи хоны, уыцы пруссаг лæгмартæ æппæтдæр сарæзтой мах ингæ- 
ны ныккалынæн, нæ мæрдтæ нын Желюховскы хъæдбын цъыма- 
раты æмæ цъыфдзæстыты бамбийын кæнынæн. Тæрсын уæ нæ 
кæнын, нæ уавæр куыд у, уый æцæгдзинад уын дзурын... Мæн 
ныфс ис, мæ хæстон хæлæрттæ, сымах та ацы æнæрцæугæ зын- 
дзинады уæхи ныронгæй арæхстджындæр æмæ æхсарджындæрæй 
116 

Æхсаргæрдты зæлланг 
кæй равдисдзыстут, уымæй. Удæгас хъазахъхъаг нæ, фæлæ иунæг 
цæфхад дæр нæй ныууадзæн гитлеронты тугæйдзаг дзæмбыты! 
Уый уын мæ фæдзæхст, уый уын мæ курдиат æмæ мæ бардзырд... 
Нæхимидæг куыд баныхас кодтам, афтæмæй — æз, уæ командир, 
уыдзынæн «ромбы» раззаг тигъы фыццаг эскадронимæ. Булкъон 
Доватор — рахиз тигъыл, штабы хицау — галиу тигъыл, комиссар 
Овчинников та у «ромбы» фæстæрдыгæй хъахъхъæнджыты бæр- 
нон хистæр... Ныр — уæ бынæттæм, мах хъуамæ сæмбæлæм нæ- 
хионтыл райсом раджы, аходæн хъуамæ бахæрæм Хурныгуылæ- 
ны фронты раззагдæр хæйттыл сæмбæлгæйæ... Бантысæд уын, 
мæ хæлæрттæ, уæлахизы тырыса сыгъдæгæй ахæссын! 
* * * 
Мæйдар æхсæв. Сæгуытау æлвæст æмæ цæрдæг бæх Терк 
æмбаргæ адæймагау хъавгæ цыд цъыфбын хъæды, цыма зæххыл 
тæккæ зынаргъдæр авджын дзаума йæ уаргъ уыдис, æмæ йын 
æрхауынæй тарсти. Йæ егъау хъустæ хъилæй дардта æмæ къæрц- 
хъусæй ахста йæ алфамбылай змæлды уынæр. «Ромбы» разæй 
дивизийы бæрæгдзаутимæ цæуынц бынæттон партизантæй æрвыст 
сылгоймæгтæ — географийы ахуыргæнджытæ. Сæ фæйнæфæрс- 
ты — автоматджын хъахъхъæнджытæ — Тихон Лукич, Азæмæт, 
Кондратий Степаныч... «Ромбы» артдзæсты — цæфтæ, рынчынтæ, 
медикон кусджытæ, чырæтæ, бастдзинады архайджытæ æмæ, 
фашистты уацарæй хъазахъхъæгтæ кæй фервæзын кодтой, ахæм 
сырхæфсæддонтæ æмæ командиртæ бирæ, иу полкъæй дæр фыл- 
дæр. Знаджы æрбалæбурдæй сын тас нæу: хъазахъхъæгтæ сæ 
хъахъхъæнынц алырдыгæй дæр. Разæйцæуæг хъазахъхъæгтæ гæр- 
дынц цъыфдзæстыты, калынц хъæд, æмбырд кæнынц пыхс æмæ 
дзы тæссагдæр рæтты кæнынц фæндаггæндтæ... 
Комдив ныртæккæйы хуызæн никуы тыхст. Æнæхуыссæг 
æхсæвтæ, æнæрынцой бонтæ æмæ фыдгулы оперативон фæсчъыл- 
дымты иугæндзон хæстытæ йæ удæн афтæ зын нæ уыдысты, 
æмæ афтæ нæ мæт кодта йæ æвидигæ хъæбатыр хæстонты хъыс- 
мæтыл, ныртæккæ цас тыхсы сæ алкæй хъысмæтыл дæр. 
Хъулонкъах зыгъар Терчы фесхъиуд баиу пулеметты æмæ ав- 
томатты къæр-къæримæ, минæты æнуд гуыппытимæ. 
«Цы уыдзæн уый? » — хинымæры ахъуыды кодта комдив, бæхы 
рохтæ йæхирдæм æрбалхъивгæйæ æмæ уынæрмæ лæмбынæгдæр 
æрыхъусгæйæ. 
Хæсты гуыр-гуыр æрбайхъуыст «ромбы» рахиз тигъæй дæр. 
Уæдмæ раззаг эскадронæй æрбахæццæ хабар: «Нæ разы нæ фæн- 
дæгтыл февзæрд знаджы тыхджынгонд хæстон къорд. Æрхъула 
йыл кодтам æмæ йæ цæгъдæм». «Хорз кæнут!» — цыбырæй загъ- 
та комдив æмæ йæ цыд нæ фæсабырдæр кæнгæйæ æркаст йæ 
сахатмæ. 
117 

Дзадтиаты Тотырбег 
Æмбисæхсæв. Уыйбæрц не ’нтыст размæ, цъымараты æхсæ- 
выгон архайын атакæйы бацæуынæй зындæр уыдис. Кæм бæх 
цъымарайы аирвæзы, кæм та ныссæдзы сармадзан, кæм цæфтæ 
æмæ чырæласджытæ аныгъуылынц нæууæй æмæ цъæх хъуынайæ 
уæлæфтауджын лакъоны. Знæгтæ та фæйнæрдыгæй лæбурдтой 
стонг балбирæгътау — бæрæг кодтой, «ромб» чердæм цæуы, цы 
тыхтимæ æмæ куыд архайы, уыдæттæ. Æнцондæр уыд Мельни- 
кы дивизийæн. Уый цыди кубайнæгты фæстæ, æмæ йæ развæн- 
даг бирæ æдасдæр уыд. 
Дивизийы бæрæгдзаутæй дæр хорз хабар не ’рбайхъуыст: 
Штраус йæ дивизитæй равæрдта дыккаг рæхыс дæр. Иссæйы хъа- 
захъхъæгтæ фронт кæмыты ратонынмæ хъавыдысты фыдгулы 
фæсчъылдымæй, уыцы нысангонд рæтты. 
Тæссаг уавæр бамбаргæйæ комдив хинымæр хъуыдытыл фæ- 
цис: «Гитлеры инæлæрттæ мын, æвæццæгæн, мæ фæндтæ бам- 
бæрстой»... 
Комдив фæсидт йæ хæстæгдæр æххуысгæнæг командиртæм 
æмæ, цалынмæ ног пълан нывæста, уæдмæ уыдон дæр йæ фарсмæ 
æрбалæууыдысты. Комдив сын цыбырæй загъта: 
— Нæ фæндæгтæ нын фыдгул æрæхгæдта... Уымæ гæсгæ нæ 
раздæры пълан аивтон... Нæ «ромбы» ног фæндаг — Устьейы ра- 
йоныл: раздæр знаджы фæсчъылдыммæ кæуылты æрбафсæрстам, 
ууылты та фæстæмæ дæр афсæрдзыстæм. Цалынмæ нын Штраус 
нæ ног фæнды мидис хала æмæ нæ ныхмæ йе ’фсæдты æппара, 
уæдмæ йын мах хъуамæ ныффалгæрон кæнæм йæ фронты раззаг- 
дæр хъахъхъæнынад æмæ оаиу уæм нæхи æфсæдтимæ. Ахæм у 
мæ ног бардзырд. Æххæст æй кæнут! 
Рейды дæсæм бон хъазахъхъæгтыл æрбаизæр Зароевскы хъæ- 
дæн йæ арфы. Ардæм раздæр æрбацыд капитан Сиволаповы эскад- 
рон æмæ хъæды æмбырд кæнын байдыдта хус æмæ хуылыдз сугтæ. 
Хæствæллад хъазахъхъæгтæ, улæфгæ кæндзыстæм, зæгъгæ, 
сæ фæстаг тыхтыл нал ауæрстой, афтæмæй æрдузты æндзæрс- 
той æртытæ. Капитан зылди йæ æфсæддонтыл æмæ, стырдæр 
арт чи бандзæрста, уыдонæй æппæлыд. Йæ арты пиллон бæлæс- 
ты сæртæм кæмæн нæ хæццæ кодта, уыдонæн та сæ цæстмæ дард- 
та, зивæггæнаг стут, зæгъгæ. 
Немыцаг бæрæгдзау-хæдтæхæгмæ бирæ æнхъæлмæ кæсын нæ 
бахъуыд, — зилдухтæ кæнын байдыдта эскадроны сæрмæ. Хъа- 
захъхъæгтæ дæр æртыты алфамбылай рацу-бауц кодтой æмæ тынг- 
дæр æндзæрстой, æртытæ фылдæрæй-фылдæр кодтой. Бæхты 
дæр хъæдбынтæй æрдузтæм ратардтой æмæ сæ раскъæр-баскъæр 
кодтой, хæдтæхæгмæ фылдæр куыд зындаиккой, афтæ. Уадз æмæ 
знæгтæ банхъæлой, хъазахъхъæгтæ се ’хсæв ам æрвитдзысты, 
зæгъгæ, æмæ сæ тых ардæм саразой æмæ сайды фæуой. 
Комдивы куыд фæндыди, афтæ рауад: знаг йæ сармадзанты 
тых сарæзта æртытæм, æцæг банхъæлдта, æрцахстон хъазахъ- 
118 

Æхсаргæрдты зæлланг 
хъæгты сæ улæфæн бынаты, зæгьгæ. Хъæд фурды уылæнау сæн- 
къуыст, æртыты цæхæр æмæ æхсидæвтæ хæрдмæ хаудтой. Хъæд 
рызти æмæ нæрыди, гæппæлгай хæрдмæ хауд æмæ гæмæх кодта. 
Фæлæ уæдмæ хъазахъхъæгтæн æртыты цур сæ кой дæр нал 
уыдис. Штрумф сайæн æртыты районмæ фæдисы цы десанттæ 
æрбаппæрста, уыдон ам цæфхад дæр нал ссардтой. 
Фæсахсæвæртæ уыдаид, афтæ стыхджын дымгæ. Йæ базыр- 
тыл æрбахаста сау мигъы сæвджын уылæнтæ æмæ бæстæ ингæ- 
нау нытталынг. Тыхджын æрвнæрды фæстæ фемæхст тæрккъæв- 
да. Фæлæ хъазахъхъæгтæн сæ цыд фæсабырдæр кæнын æмæ 
бæлæсты бын æрулæфыны фадат дæр нæ фæцис: тагъддæр раир- 
вæзын хъуыдис цъысымæй. 
«Нæ кæрц ма дысхъуаг уыдис! — хинымæры зæгъы комдив, 
йæхиуыл кæттаг уæлæфтау æркæнгæйæ. — Ацы мæйдары ма нæ 
ахæм къæвда та кæцырдæм хъуыдис!» 
Арв, цыма æнæнымæц пулеметтæ æмæ сармадзантæй уыцы 
иугæндзон æхста, афтæ калдта æмæ калдта йæ ихæмхæццæ уар- 
ды уылæнтæ. Зæхх слæхъуг, уæлвæзтæй уарыны дон лæнчытæм 
æмæ æрхытæм лæсæнтæй уади, цъыфбынтæ малтæ фестадысты, 
æфсæддонты сау нымæттæ æмæ пæлæзтæй дон цыхцырæгау мызти, 
цырыхъхъыты хъустæй æнхъызти лакъон дон. Фæлæ уæддæр 
цыдысты, сæ бæхты сæ фæстæ идадзæй ластой æмæ хъыпп-сыпп 
дæр ничи кодта. Бæхтæн дæр сæ дзыхтыл æвæрд уыд уынæрмы- 
нæггæнæн хызынтæ æмæ сæ хуыррыттытæ дæр нæ хъуыстысты. 
Æгъдæнцæйтты æмæ идæтты æфсæйнаг хæйттыл дæр тыхт уыдис 
бызгъуыртæ æмæ дзыгъал-мыгъул нæ кодтой. 
Иуафон къæвда фæсабыр. Разамонджытæ хъæдрæбынмæ хæс- 
тæг цъыфдзасты æртыгуыр сты. Размæ къахдзæф ничиуал кæны. 
«Цы хабар у?» — зæгъгæ, комдив бацыд сæ цурмæ æмæ тæрк 
хъæлæсæй фæрсы: 
— Цы уыл æрцыд? Цæмæн æрлæууыдыстут? — æмæ дзыппы 
фанар æркъæпп кодта. 
Разæй иунæг бæрзталайыл банцой кодта, афтæмæй бамыр ка- 
питан Батов — фæндагамонæг. 
— Удæгас дæ? — бауыгъта йæ Иссæ. Фæлæ уый сдзурын дæр 
нæ бафæрæзта, æцæг уыд мæрдон фæлурс. Дыууæ боны фыд- 
рынчын уыд, уый комдивæн не схъæр кодта, афтæмæй йын æххæст 
кодта йæ бардзырдтæ. Фæлæ ныр йæ къах айсын нал фæрæзта 
æмæ бæласыл бахауд. 
— Минæсгарджытæ, размæ! — зæгъы комдив æмæ йæ план- 
шеткæ фегом кодта, æркаст картæмæ æмæ хъыбыллæмæ. Чысыл 
ахъуыдыйы фæстæ сæр бæрзонд систа æмæ цæргæсау афæлгæ- 
сыд мæйдары ныгъуылд хъæдрæбынтæм. 
— Мæ фæстæ цæут! Минæсгарджытæ, мæ разæй та сымах 
ацæут! — бардзырд радта комдив уæнгты ныфсуадзæг хъæлæсы- 
уагæй æмæ фæраст... 
119 

Дзадтиаты Тотырбег 
Йæ дивизийы развæвдагыл æм цы æнхъæлмæ каст, уый Плийы- 
фырт хорз æмбæрста: Заболотскийы районыл, Штраус æмæ 
Штрумфмæ куыд фæкаст, афтæмæй бындз дæр нæ атæхдзæн. 
Алы хъæуы дæр æрæвæрдтой егьау гарнизонтæ. Пулеметгы дзотгæ — 
бирæ. Бирæ танктæ лæууыдысты æмбæхст рæтты рагæппæввон- 
гæй донбылтыл, æрхытыл, хъæдбынты — рындзтæ ахст сусæг 
бынæтты бадæг знаджы батальонтæй. Сæ минометты æмæ сар- 
мадзанты батарейтæ — цæттæ хъазахъхъæгты фæзындмæ. 
Бæрæгдзаутæ сбæлвырд кодтой, Сошнойы цадырдыгæй хъа- 
захъхъæгты размæ кæй тырнынц знаджы механизацигонд бата- 
льонтæ. Фæлæ ма сæ æрбаййафой? Уыдонæн дæр æнцон нæу 
цъымарайы бырын. 
Комдивы æмцыдгæнæг Вихровскийы эскадрон æнæуæлдай 
хъæлæбайæ æхсаргæрдтыл систа сæ фæндагыл æвæрд знаджы 
сусæг посттæй фондз. Немыц сын сæ рацæуæны хъæд кæм ныц- 
цагътой, уырдыгæй систа минæтæ æмæ байгом кодта дивизийы 
рацæуæнтæ иу-æхсæз километры фæтæны. Ацы операцитæн ра- 
замынд лæвæрдта комдив йæхæдæг. 
Дивизи рахызт æфсæнвæндаджы сæрты æмæ бацыд Турнаевс- 
кы хъæды. Дæс æмæ ссæдз километры бæрц фæндаг ныр аззад 
фæстейæ. Фронты раззаг хахмæ ма баззад Иссæйы нымадмæ гæсгæ 
дыууæ-æртæ километры. Уæдмæ фыдæхсæв дæр атад æмæ боны 
рухс тагъд кодта сæ размæ. 
Рейдæй раздæхæг хъазахъхъæгтæн сæ комдив фехъусын код- 
та, знаджы фæсчъылдымæй рахизынæн нысангонд районмæ кæй 
æрбахæццæ кæнынц, уый. Сæ разы — хъæутæ Устье æмæ Подвя- 
зье. Уый базонгæйæ æфсæддонтæ фæцырддæр æмæ фæхъæл- 
дзæгдæр сты, кæд сæ фырфæлладæй, фырæххормагæй йæ къах 
айсын рæстмæ ничиуал фæрæзта, уæддæр... 
Адæймаджы йæ къæсæргæрон арв куыд æрцæвы, афтæ æнæн- 
хъæлæджы хъазахъхъæгты бын зæхх сæнкъуысти æмæ тæгæл- 
тæй хаудта. Нæрыдысты знаджы сармадзантæ, гуыв-гуыв ластой 
минометты батарейтæ, пулеметты къæр-къæрæй хъустæ къуырма 
кодтой. Уæлдæф цæхæр калдта алыхуызон рухсуадзæг нæмгуы- 
ты хæлттæй. 
«Гал, дам, бастыгъд æмæ кард йæ къæдзилыл асаст! — ахъуы- 
ды кодта комдив хинымæры. — Афтæ ма рауайæд мах хъуыддаг 
дæр — знæгтæ нæ нæ къæсæрыл ма ныххафæнт!» 
Фыдгулы автоматджын батальонтæ бырстой æртæрдыгæй. 
Комдив эскадронты командиртæн бардзырд радта тымбыл 
хъахъхъæнынад æрцаразын æмæ æхсаргæрдтæй хъæбысхæстмæ 
æрцæттæ кæныны тыххæй. 
Цæй тыхджын дæ, райгуырæн бæстæйы сæрибарадыл тохгæ- 
нæг æфсæддон!.. Хъазахъхъæгтæн сæ фæллад атад. Раззагдæр 
æртæ эскадроны ных æрлæууыдысты æртæрдыгæй бырсæг знæг- 
тæм æмæ бацыдысты мæлæтдзаг хæсты: ныртæккæ, ацы карз 
120 

Æхсаргæрдты зæлланг 
хæсты, дыууæ дивизийы хъысмæт лæууыд æрдуйыл. Хæст, æвир- 
хъау атакæ дæргъвæтин ахаста, зæгъгæ, уæд фыдгул сарæхстаид 
йæ бирæ танктæ æмæ механизацигонд полчъыты æндæр рæттæй 
æрбакæнынмæ. Афтæ рауад, зæгъгæ, уæд хæствæллад дыууæ 
дивизийы бындзагъд æрцыдаиккой, рыг дæр сæ нал аззадаид, 
рыг. Уый æмбаргæйæ Иссæ йæхæдæг æхсаргардæлвæстæй ба- 
бырста атакæйы. Хъазахъхъæгтæ куы фехъуыстой, атакæмæ сæ 
комдив йæхæдæг кæны, уый, уæд сæ «ур-рра» ныццарыдта... 
Фыдгулты рæнхъытæ тадысты сæ астæу хъазахъхъæгты гранат- 
ты срæмыгъдтытæй. Куы баввахсдæр сты кæрæдзимæ, уæд та — 
цыргъ æхсаргæрдты æнауæрдон цæфтæй. Уæдмæ æрбахæццæ сты 
дивизийы сæйраг тыхтæ дæр, æмæ хъæбысхæст йæ цырены ба- 
цыд. Минуттæ! Цæй зынаргъ стут ныртæккæ! Атакæйы цæхæры 
дæр комдив йæхи мæт нал кодта. «Фыдгулты сæйраг тыхтæ куы 
’рбаййаффой... Фæстæрдыгæй атакæйы куы ’рбабырсой... Ми- 
нуттæ, ма тагъд кæнут! Хъазахъхъаг богалтæ, рæвдздæр архайут, 
тагъддæр бырсут размæ!» — комдивы ахæм бæллиц сæры зилдух 
кодта æмæ йæ æхсаргардæй дзæхстытæн сæ тых фæфылдæр. 
Хæсты нæрын цыма сабырдæр кодта, афтæ фæкаст Иссæмæ. 
Йæ хъустыл æрцыд «ур-рра-а» хъæры уынæр, тынгæй-тынгдæр 
кодта Устьейы ’рдыгæй. 
Комдив бамбæрста: маршал Тимошенко хъазахъхъæгтæн фрон- 
тыл рахизынæн баххуыс кæнынмæ сыстын кодта фистæг æфса- 
ды полкъ. Знæгтæ бахаудтой дывыдон арты цæхæры æмæ афтæ- 
мæй дæрæнгонд цыдысты... 
* * * 
Аходæнафонтыл дыууæ бæхджын дивизийы æфсæддонтæ сæ 
фæллад æдасæй уагътой рæсугъд нæзы хъæдбынты — сæ фыццаг 
бынæтты. Дохтыртæ æмæ медицинон хотæ зылдысты æмæ бас- 
той æфсæддонты цæфтæ. Æгуыст нæ уыдысты бæхты дохтыртæ 
дæр. Хæринаггæнджытæ архайдтой хъæбатыртæн хæринæгтæ 
цæттæ кæныныл. Посты кусджытæн дæр уыди куыст: уæрстой 
æфсæддонтæн, дæс боны дæргъы сæм цы писмотæ æмæ газеттæ 
æрæмбырд, уыдон. Командиртæ æмæ комиссартæ фыстой сæ док- 
ладтæ, дæс боны рейды чи архайдта, куыд, стæй чи у хорзæх 
райсыны аккаг, уыдæтты тыххæй. Рейды архайджытæй Райгуы- 
рæн бæстæйы хорзæх — орден кæнæ майдан кæмæн не ’мбæлди, 
ахæм зын ссарæн уыдис. 
Цины æвдылдысты фронты æмæ центрон газетты корреспон- 
денттæ дæр: фæхæст сты номхæссæн хæстон операцийы стыр 
хæзнайыл! Нал уагътой уæгъд рейдæй раздæхæг бæхджынты 
дыууæ дивизийы командирты, комиссарты æмæ æфсæдты. Æзфæ- 
раздæронæй фыстой сæ уацхъуыдтæ æмæ очерктæ сæ газеттæм, 
истой хъæбатырты нывтæ. 
121 

Дзадтиаты Тотырбег 
Æвдæм сæр 
1 
Ацы хъызт зымæгон райсом дæр та инджынау бæзджын цъæх 
мигъ йæхи æруагъта митæй фæлыст хъæдыл æмæ бæлæстæ ихæн 
уазалæй хъæрзыдтой, сæ къæс-къæс цыдис. Цæугæдæтты их æмæ 
мит уацары райстой æмæ сæ арф æрнуæрстой сæ быны. Фæлæ 
ма мит ноджыдæр уарыд æмæ уарыд, гæлæбуйыйас тъыфылтæ 
калдта æмæ арфæй-арфдæр ныгæдта, зæххыл чи никуыма æрцыд, 
ахæм æвирхъау хæсты тугвæдтæ, йæ хъæпæнæй амадта мæкъуыл- 
тæ пырх хъæуты сыгъдæттыл. Бабæззыд лæбурджытæн ингæн- 
тæн дæр: фæстæмæ лидзгæйæ дзы нæ зæххыл æдзæмæй чи баз- 
зад æмæ тъæнджымæй дзæгъæл быдыры æнæфснайдæй чи ныхъ- 
хъандзал, уыдонæн. 
Æхсæвы уæззау хæстыты фæстæ иуафон корпусы командир, 
гвардийы инæлар-майор Плиты Иссæйæн фадат фæцис иучысыл 
рæстæг йæ фæллад суадзынæн. Йе штабы оперативон къордимæ 
цыбыр рæстæгмæ æрфысым кодта Рузæйы доныбыл Акитинойы 
хъæуы кæрон иу æрдæгхæлд хъæдын хæдзары. Хъæу, зæгъгæ, 
афтæ зæгъæн дæр нал уыд Акитинойæ: ногсыгъд хæдзæртты 
фæздæг ма ранæй-рæттæй калди æмæ мигъмæ йæхи ивæзта, цæ- 
джындзау лæууыдысты уырыссаг пецты фæздæгдзонтæ æмæ сыл 
мит урс худтæ æркодта. Хъæуы цæрджытæй ничи зынд. Тъæн- 
джымæй хæсты цæхæрæй сæхи кæм бамбæхстой, уый бæрæг дæр 
нæ уыдис: фыдгултæ сæ Германмæ цагъайрæгтæн аластой, бын- 
дзагъд фесты æви хъæдбын искуы ныккæндты дзыназынц, уый 
ничима равзæрста. 
Иссæ йæ уæлæдарæн нымæты миттæ ацагъта æмæ гом ру- 
дзынгæй ракаст. Дыууæ барæджы сæ тæвд бæхты фæурæдтой 
хæдзары раз æмæ æргæппытæ кодтой митмæ. Сæ нымæттæ ацагъ- 
той æмæ дзаг бур голджытæ сæ дæлæрмттæм райстой, афтæмæй 
хæдзармæ бацыдысты. 
— Хуын нæм æрбахастат? — афарста сæ комкор, Азæмæт æмæ 
Злыкинмæ иу каст фæкæнгæйæ. 
— Трофейтæ, æмбал комкор... Хъуамæ дзы исты хабæрттæ уа! — 
зæгъы Злыкин æмæ голлаг æрæвæрдта Иссæйы раз, стæй йæ 
цъæх басылыхъхъы гæбазæй йæ цæсгомы хид асæрфта. 
— Фрицты постласæн машинæйæ сæ райстам, — загъта Азæ- 
мæт дæр, æхсаргардæй йæ голладжы комбаст халгæйæ. — Ахæм 
голджытæй уæзласæн гуыффæ цъуппамад уыдис. Мах æй фæн- 
дагыл афæлдæхтам. 
— Раст бакодтат! — сдзырдта Иссæ æмæ голладжыдзаг писмо- 
тæй иу систа: — Комиссар, æркæс-ма сæм ды дæр. Цæф сырдтæ 
цы фыссынц сæ хæдзæрттæм, уый базонын дæу æхсызгондæр 
хъæуы. 
122 

Æхсаргæрдты зæлланг 
— Немыцагау кæсынмæ æз дæсны нæ дæн, Иссæ Алыксандры 
фырт, — басаст комиссар: — Æз фæстæдæр тæлмацгæнæгмæ фæ- 
дзурдзынæн. Ды уал мын дзы акæс истытæ. 
— Салдат Георг Хуберы писмо йæ хурзæринмæ — тæлмац кæны 
Иссæ. — «Æргомæй дын зæгьын, мæ хуыцауы хай: ацы хæст мын 
мæ артæнтæ мæ хъæлæсæй калы...» 
— Æмбал комкор, дзурынц уæм рацимæ, — æвиппайды йæ 
фæурæдта радист: — Командарм дæ агуры. 
Иссæ писмо аппæрста, аппараты раз æрлæууыд æмæ зæгъы: 
«Хъусын уæм!» Инæлар Власов дзырдта мæстыйæ æмæ хъæрæй. 
Бæхджын гвардийы 2-æм корпус ныр хæцыди 20-æм æфсады 
рæнхъыты æмæ йæ хъуыддæгтæ цыдысты æнæкъуылымпыйæ. 
Командарм Власов æм мæсты хъæлæсыуагæй цæмæн дзырдта, 
уый Плийы-фырт нæ зыдта æмæ йемæ ныхас кодта хиуылхæц- 
гæйæ. Фæлæ йын куы сфæлмæцыд йæ æнæбындур уайдзæфтæй, 
уæд ын загъта: 
— Середа райсын у мæ корпусы хæс, æмæ йæ æххæст кæнын. 
Куыд, уый тыххæй та операцийы бæлвырд пълан æрвыст æрцыд 
æфсады штабы хицау инæлар Сандаловмæ. Середайыл æртыхсы- 
ны пълан куыд æххæст кæнынц полчъытæ, уый уæм фæхабар 
кæндзынæн сахаты бæрцмæ. 
Власов бамбæрста, комкор ын йæ пъланыл не сразы, уый, 
æмæ ноджы тынгдæр æрбамæсты, хъæр кодта аппараты, дзырдта 
æвзæр дзыхыуагæй. Фæстагмæ загъта: 
— Середайыл цæгатырдыгæй бабырс ныхæй-ныхмæ... Ныхыр- 
дыгæй атакæйы бацæугæйæ, хæрз цыбыр рæстæгмæ фидар ист 
куыд æрцæуа, афтæ! Мауал фæстиат кæн!.. Операцийæн дæхæ- 
дæг цы пълан сæрвыстай махмæ, уый дын æз аивтон... 
«Хъусын уæм!» — зæгъгæ ма сдзырдта комкор, командармы 
бардзырдæй йæ уæнгтæ дыз-дыз кодтой, афтæмæй аппараты цу- 
рæй иуварс алæууыд, зæхмæ ату кодта, хъæбæр ныхæстæй рал- 
гъыста Власовы, стæй фæзылд комиссармæ: 
— Булкъон, фехъуыстай командармы бардзырд? 
— Куыннæ! Йæ хъæрæй ма къултæ дæр куы базмæлыдысты, — 
зæгъы Туликов æмæ йæ мæстæй писмоты голлаг къахæй скъуырдта. 
— Æмæ дæумæ та куыд кæсы, комиссар: ахæм бардзырд æх- 
хæстгæнгæ у? 
— Командармы бардзырд аивыны бар нæм нæй, Иссæ Алык- 
сандры фырт, — йæ сæр банкъуыста булкъон. 
— Нæ дивизиты знаджы цæхæры басудзыны бар дæр нæм 
нæй, æмбал комиссар, — загъта комкор æмæ йæ оперативон картæ 
райхæлдта, йæ цæстæнгас æруагъта егъау хъæу Середайыл: — 
Комкоммæ атакæйæ ацы фидарæн æнæ стыр зиантæ æруадзгæйæ 
райсæн нæй... Уый командарм æмбаргæ нæ кæны æви нын нæ 
хæстонты барæй цæгъдын кæны? 
Комиссар йæ хъуыдыты аныгъуылд: комкор фарста раст сæ- 
123 

Дзадтиаты Тотырбег 
вæрдта. Середа æрæнцад цæугæдон Рузæйы къабаз Мутняйы 
былгæрон. Йæ цурты рацыд стыр фæндаг. Хъæуы алывæрстæ — 
быгъдæг быдыр. Мит — астæумæ, бæх дзы фезмæлын дæр зы- 
нæй бафæраздзæн. Корпусы сгарджытæ куыд сбæлвырд кодтой, 
афтæмæй Середайы хъахъхъæдтой знаджы бирæ æфсæддон 
тыхтæ. Уыдон хъæуы алывæрсты æрæвæрдтой сæ сармадзантæ, 
минометтæ æмæ пулеметтæ, — батарей батарейы фарсмæ. Сæ 
танктæ æрæмбæхстой фæсвæдты, иудзæвгар та дзы тæссагдæр 
рæтты зæххы бын ныссагътой дотты бæсты, сæ бынæттæй куыд 
хæцой, афтæ! Быдыртæ — минæтæй цæхæрайы хуымау, сындз 
телтæй цалдæр фæлтæры гæрæнтæ... 
— Дæ фарстæн дзуапп ратгын зын у, Иссæ Алыксандры фырт, — 
арфæй сулæфыд комиссар. — Командармы бардзырд куынæ сæх- 
хæст кæнæм, уæд нæ сисдзæн нæ бынæттæй æмæ нæ ратдзæн 
Æфсæддон трибуналмæ. Уавæр тагъддæр фæхабар кæнæм фронты 
Æфсæддон Советмæ. Уадз æмæ уым аивой командармы бардзырд! 
— Нæ хъаст цалынмæ Жуковмæ хæццæ кæна, уæдмæ нын 
фыдгултæ нæ корпус ныддæрæн кæндзысты... Нæ, æз мæ бар- 
дзырд нал аивдзынæн! Середайæн йæ фæрсты абырсдзыстæм 
æмæ, знаджы фидар нæ фæсчъылдым куы аззайа, уæд гитле- 
ронтæ сæхæдæг лидздзысты. Мах та сæ уæд быгъдæг фæндæг- 
тыл цæгъддзыстæм. Власовы бардзырд та, знæгты куыд фæнды, 
ахæм у. Уый мæнæн гуырысхойаг нæ уыд æмæ нæу. 
Булкъон Туликов иудзæвгар рæстæг æнцад лæугæйæ аззад æмæ 
каст, комкор йæ масты куыд фыхти, уымæ. Комиссар дæр хорз 
æмбæрста, Власовы бардзырд цæмæ тæры бæхджын дивизиты, 
уый: комфронты бардзырдмæ гæсгæ корпус, æвæстиатæй размæ 
бырсгæйæ, хъуамæ æртыхса Гжатскы горæтыл æмæ уым сбæтта 
знаджы тыхтæ, немыц ам фистæг советон æфсæдты размæ бырст 
куыд нæ бакъуылымпы кæной, афтæ. Власов та корпусы бырсын 
кодта Середамæ, цæмæй ам дæргъвæтин хæсты бацыдаид æмæ 
ныффæстиат уыдаид, афтæ. Барæй? Æви æнæбары? 
Радист та фæдзырдта комкормæ, командарм дæм аппаратмæ 
сиды, зæгъгæ. 
— Нал мæ ныууадздзæн æвыдæй! — йæ сæр банкъуыста Иссæ 
æмæ та æрлæууыд рацийы раз: — Хъусын дæм! Дæ бардзырд 
куыд æххæст кæнæм? Дæ ныхас дын не ’мбарын, уæлдæфы уынæр 
æй мынæг кæны. Хъæрдæрæй дзур! — мæстæймарæгау æм фæс- 
тæмæ дзырдта комкор, барæй йæхи æнæмбарæг скæнгæйæ. 
Командарм тынгдæр фемæхст æмæ тъæнг-тъæнг кодта. Иссæ 
йæ хъустæ къухтæй амбæрста, фæлæ уæддæр хъуыстысты Вла- 
совы æртхъирæнтæ... Командармы «хъæбæр» ныхæстæм смæсты 
комиссар Туликов дæр æмæ пъолмæ нымдзаст æнæдзургæйæ. 
Радист та фыртæссæй ныффæлурс æмæ скатай: фыццаг хатт 
хъуыста уæлдæр хицауы афтæ мæстыйæ дзургæйæ. 
— Середа мæ корпус райсдзæн афойнадыл, — дзырдта йæм 
124 

Æхсаргæрдты зæлланг 
фæстæмæ комкор. Фæлæ Власовы хъæр æмæ æртхъирæнтæм хъу- 
сын куы нал фæрæзта, уæд мæстыйæ загъта: — Дивизитæ бар- 
дзырд æххæст кæнынц... Цы ма мæ домыс?! 
Ацы дзуаппæй Власов, æвæццæгæн, банхъæлдта, йæ бардзырд 
ын æххæст кæнынц, æмæ ныхъхъус. Иссæ аппараты цурæй иуварс 
ралæууыд æмæ фæдзырдта йæ адъютантмæ, мæ бæх мын, зæгъгæ, 
стæй йæ нымæт йе уæхсчытыл æрбаппæрста æмæ фæкаст Тули- 
ковмæ: 
— Æз цæуын, комиссар. Ды ам у мæ бæсты, æмæ та коман- 
дарм мæн куы агура, уæд ын зæгъдзынæ, дивизитæм ацыд, 
зæгъгæ. Фæлæ кæцы дивизийы уыдзынæн, уый сымахæй ничи 
зоны. Уадз æмæ мæ агура... Рæстæг рамбулын хъæуы æнæмæнг! 
— Ма ахизæм, Иссæ Алыксандры фырт, командармы бар- 
дзырды сæрты, — тыхстæй æмæ мæстыгæрæй загъта комиссар: — 
Фыдбылызы бахаудзыстæм... 
— Æхсгæ мæ куы фæкæна, уæддæр æз Власовы ацы фыдгæ- 
нæн бардзырд нæ сæххæст кæндзьгаæн, — цæхгæрæй зæгъы Иссæ. — 
Нæ дивизиты куырмæй фыдгултæн цæгъдынмæ нæ бакæндзыс- 
тæм! Власов чи у, уый хорз зоныс? — Иссæ йæ къух æрæвæрдта 
Туликовы уæхскыл æмæ йын комкоммæ радзырдта, Власовы тых- 
хæй куыд хъуыды кодта, уый: — Кæй пайдайæн кусы ныртæккæ 
командарм, уый мæнæн гуырысхойаг у. Хуссар-Ныгуылæн фрон- 
ты раздæр цы æфсадæн къаманды кодта, уый Гитлермæ уацары 
радта... Йæхæдæг ма рабырыд иунæгæй æмæ, рынчын дæн, зæгъгæ, 
госпиталы фæхуыссыд... Власов нæ «уарзы» знаджы фæрсырды- 
гæй æмæ чъылдымырдыгæй цæвын... Ныхæй-ныхмæ, дам, æм цæут 
æмæ йæ афтæмæй æлхъивут. Уый афтæ цæуы: дæ сæр знагмæ 
бадар, æмæ дын æй акъуыра æнцонæй. Ахæм тактикæ йæм ис... 
Комфронт Жуков ын уый тыххæй иу æмæ дыууæ хатты не ’рны- 
мадта йæ фæрсчытæ! Фæлæ уæддæр йæхионтæ кæны. Нæ диви- 
зи нæхæдæг сæфты тъыфылы куы баппарæм, уæд нæ Жуков 
бафæрсдзæн: уæ сæртæ кæм уыдысты, Туликов æмæ Плийы- 
фырт? Æз ныртæккæ цæуын дивизимæ æмæ йæ сараздзынæн, 
Княжьи Горыйæ цы немыцаг колоннæ бырсы, уый ныхмæ. 20-æм 
бæхджын дивизийы хæстонтæй рох нæу сæ комдив Тавлиевы туг, 
сæ маст знагмæ йæ тæккæ æнхъизгæйыл у... Мæнмæ гæсгæ, уыцы 
колоннæ ныппырх кæныныл 20-æм дивизи бирæ нæ бафæстиат 
уыдзæн. Цалынмæ мах уым архайæм, уæдмæ нæ иннæ дыууæ 
дивизийы мæ бардзырдмæ гæсгæ Середайы фæйнæфæрсты ас- 
сæнддзысты æмæ йыл сæ тымыгъ чъылдымырдыгæй æрбауадз- 
дзысты... 20-æм дивизи дæр уæдмæ хæццæ кæндзæн æмæ уый та 
хуссарырдыгæй бацæудзæн хæсты. Афтæмæй Середайы немыцы 
фидар дымгæмæ дард æрцæудзæн нæхирдыгæй къаддæр зиан- 
тимæ. Афтæ хуыздæр нæу? 
— Ахæм пъланыл æз разы уыдтæн æмæ ныр дæр дæн, — зæгъы 
комиссар, — фæлæ командарммæ та æндæр хъуыды ис. 
125 

Дзадтиаты Тотырбег 
— Власов уадз æмæ хъуыдытæ кæнæд йæхицæн йæ арф хуык- 
комы! Фенынмæ уал! — æмæ комкор рог къахдзæфтæй рахызт 
хæдзарæй æмæ йæ бæх Теркыл ацинтæ кодта, афтæмæй йыл абадт. 
Мит уарыд, тъыфылтæй бадти комкоры сау нымæты фæтæн 
уæхсчытыл. Йæ бæх Терк арæхстгай цыд ногуард митæй æмбæрзт 
фæндагыл. Йæ фæйнæфæрсты — йæ хъахъхъæнджытæ æмæ адъю- 
тант. Хъыпп-сыпп никæмæй хауд: Иссæ йæ дивизиты бырстæн 
скодта бæлвырд пълан, æмæ йæ æххæст кæнынц æнæкъуылым- 
пыйæ, сæ фæндæгтæ арæзт сты Гжатскмæ, æмæ йæ ныртæккæ 
дивизимæ цæуыны сæр нæ хъуыд. Фæлæ комкор æмæ командарм 
Власов — кард æмæ фыд! Фыццаг хатт нæ рауад ахæм егъау 
хъаугъа сæ астæу! Æмæ ныр Плийы-фырт зоны, Власов æй æвы- 
дæй кæй нæ ныууадздзæн, уый. Фæлæ уал æй уадз æмæ агура! 
Уæдмæ рæстæг дæр цæудзæн, йæ полчъытæ афойнадыл æртыхс- 
дзысты Середайы фидарыл æмæ, знаджы æфсæдтæн хъазахъ- 
хъæгтæ æдзух куыд фæкæнынц, афтæ та ныр дæр: знæгтæ лидз- 
дзысты. Фæлæ сын лидзæн дæр нал уыдзæн: корпусы хæстонтæ 
сæ фæндæгтыл ныббыгъуы кæндзысты. Фашисттæм Середамæ 
Княжьи Горыйæ баххуысмæ цы колоннæ цæуы, уый у ныртæккæ 
тæссагдæр, æмæ хъуамæ Середайæ раздæр хицæнæй дæрæнгонд 
æрцæуа. Æрмæст æй командарм йæ бынатæй ма аиуварс кæнæд, 
операци цалынмæ конд æрцæуа, уæдмæ. Æндæр дзы тæрсгæ, 
мыййаг, нæ кæны. Уæвгæ дзы тас та куыннæ у! Фыдцъылыс, 
фырнымд æмæ фыдзæрдæ у Власов, æмæ йæ маст нæ аныхъуыр- 
дзæн. Плийы-фырт мын мæ бардзырд не сæххæст кодта, дæлейæ 
мыл уæлæмæ æрбату кодта, зæгъгæ, бахъаст кæндзæн Жуковмæ. 
Тæппуд хъастгæнаг у, æмæ Сталинмæ дæр бахæццæ уыдзæн Вла- 
совы хъылма æвзаг. Ахæмты къухы дын исты æфсон фæуа хи- 
цæй раппæлын æмæ хистауынæн! Ныффысдзæн: «Мæ оардзырд 
мын нæ сæххæст кодта æмæ уый аххосæй операци бакъуылым- 
пы...» Æмæ хæсты зын рæстæг цы нæ вæййы! Нæ зонынц бæл- 
вырд Жуков æмæ Сталин, Власов командармы аккаг кæй нæу, 
уый. Фæлæ 20-æм æфсады штабæн ис дæсны æмæ зондджын 
хицау — инæлар Сандалов, хъаруджын æмæ арæхстджын комму- 
нист. Уый æмæ иннæ коммунистты фæрцы лæууы йæ къæхтыл 
æмæ æнтысы хæцын 20-æм æфсадæн. Уый Плийы-фырт хорз 
æмбæрста. Власов та у дæсны æрмæстдæр хистæрты раз йæхи 
истæмæй равдисынмæ, иннæты арæхстджын куыстæй йæхицæн 
ном скæнынмæ. Уый рагæй зоны Иссæ, бæрæг уыд хæсты размæ 
дæр Власовы удыхъæд æмæ ахаст. Ахæстоны хуымæтæджы нæ 
бадт. Яго у, Шекспиры Яго! Кæд фыддæр нæ, уæддæр. Æмæ 
йын куыд æгъдауæй систæуа йæ гамхуд? Йæ бардзырдыл ын 
Иссæ дæлейæ уæлæмæ кæй бачъыртт кодта, уый, æвæццæгæн, 
ракъахдзæн Власовы тыххæй ныхас. Уый бæлвырд у. Йæ хъаст 
ын æвзардзæн Жуков. Уыйфæстæ та — Сталин. Æмæ кæй ны- 
хасмæ тынгдæр байхъусдзысты хистæртæ ацы тыхст заман? Ко- 
126 

Æхсаргæрдты зæлланг 
мандармыл баууæнддзысты æви комкорыл? Йæ рахæцæн дæр 
уым ис! Æмæ дзырдæн зæгъæм: хистæртæ хъуыддаг æвазырнц. 
Аххосджын кæндзысты Плийы-фырты: «Хистæры бардзырд не 
сæххæст кодтай...» Уæд дарддæр та? Цы тæрхон хъуамæ рахæс- 
сой? Ахæм æнкъард хъуыдытæ сæ уæлныхты систой Плийы-фыр- 
ты цæугæ-цæуын. 
Фыны уынæгау йæ цæстытыл ауад ахæм ныв. Мæскуыйы 
Кремль. Уæлдæр Сæйраг къамандыгæнæджы уæрæх æмæ райдзаст 
кусæнуат. Даргъ æмæ фæтæн стъолы цур бады, йæ кары чи 6а- 
цыд, ахæм лæг. Рагæй кæй зоны, ахæм цæсгомы ахаст ын. Йе 
уæхсчытыл — дæрдджын цъæх цинел уæгъд æппæрстæй. Йæ га- 
лиу къухы æлхъывд лулæйæ цæуы фæздæджы таг, рахиз къухы — 
ставд сырх кърандас. Йæ æлхынцъ сау æрфгуыты бынæй æдзы- 
нæг кæсы йæ разы æвæрд гæххæттытæм. Йæ хъуыдытæ иууыл- 
дæр арæзт сты уыдонмæ. Хатт лулæ дзыхы акæны, æнæбары йæ 
сцъиры æмæ фæздæг уайтагъд рафу кæны къренделитæ уадзгæ, 
стæй лулæйы хъæдæй адауы сау къуыбыр рихитæ. Йæхи афтæ 
дары, цыма уый иунæгæй бады, йæ цуры æндæр ничи ис. Фæлæ 
йæ ныхмæ бадт æфсады инæлар Жуков æмæ иу каст уымæ код- 
та, иннæ — йæ сахатмæ. Инæлар йæ сæр куыд радав-бадав кодта 
æмæ йæ былтæ куыд асчъилтæ кæны, уымæй дæр бæрæг уыд, 
нæ йæ æвдæлди, уый. Фæлæ хистæры раз йæ бон сдзурын ницы 
уыд, цалынмæ йæ равдæла йæ тагъд æркæсинаг хъуыддæгтæй 
æмæ йæхæдæг райдайа ныхас кæнын, уæдмæ. Рæстæг цыд афтæ 
сындæггай, æмæ йæм минут сахатæй фылдæр касти. Алыхуызон 
æмтъеры хъуыдытæ сæры зилдухтæ систой æмæ улæфæнтæ 
æхгæдтой. Фæлæ дзы иу хъуыды ахæм уыдис æмæ-иу иннæты 
сæр абадт: «Чи у Власов? Йæ архайд кæй пайдайæн у?» Раттид 
ахæм фарст Уæлдæр Сæйраг къамандыгæнæгмæ, æмæ йæ раст 
куынæ бамбара? Афтæ куы ахъуыды кæна: «Йæхи сраст кæны- 
ны тыххæй командармыл дызæрдыджы аууон æппары». Ныхасмæ 
уал куы ’рцæуиккой, æмæ йын фадат куы фæуид, чи куыд хæцы, 
уый тыххæй йæ хъуыдытæ зæгъынæн. Фæлæ нæ, уыйбæрц рæс- 
тæг ын нæ уыдзæн, æмæ йæм бæстон байхъуса: дыууæ мины 
æмæ фондзсæдæ километры фæтæнæн фронтæн къаманды кæны... 
Æмæ алы комкормæ бæстон байхъусыны рæстæг уымæн нæй... 
Иссæйы хъустыл цыма Сталины æфхæрæн хъæддых ныхас 
ауад, афтæ йæ цыдæр фелхыскъ кодта. Сæрыл бæрзонддæр схæ- 
цыд, йæ нымæты миттæ ацагьта æмæ цыма тарф фынæйæ фе- 
хъал, афтæ фæйнæрдæмыты акаст. Йæ хъахъхъæнджытæ раздæ- 
рау цыдысты йемæ, куыд сын фембæлы, афтæ: иутæ разæй, ин- 
нæтæ — йæ фæстæ. Йæ фæйнæфæрсты Тихон Лукич æмæ Азæ- 
мæт сæ бæхты арæзтой, Терк йæ гуыр уыдонæй зына-нæзына 
раздæр куыд хастаид, афтæ. Комкор цæуылдæр арф кæй хъуы- 
ды кодта, уый æмбæрстой, æмæ йæм хъыпп-сыпп ничи кодта, 
афтæмæй фæйнæрдæмыты къæрцхъусæй фæлгæсыдысты. Хъуы- 
127 

Дзадтиаты Тотырбег 
мызау бæзджын мигъ æмæ митуардæй æхгæд уæлдæфы дардмæ 
дæр нæ уыдтой, æмæ сæ уый фылдæр мæт уагьта: хæстон фæн- 
дагыл цы нæ фыдбылыз февзæры адæймаджы раз! Фæлæ комко- 
ры ныртæккæ уый мæт нæ уыди: йæ хъустыл уадысты Власовы 
æртхъирæнтæ. 
Зæгъæм, Кремлмæ йæм æцæг фæдзырдтой. Власовы хъаст 
æвзарынц, æмæ æрлæууыд Сталины раз. 
— Лæппу, — фæрсы йæ уый, — кæстæр нæм хистæрмæ кæдæй 
нырмæ нал хъусы? Мæнæ уый цы у? — дæтты йæм Власовы 
рапорт. 
Цы дзуапп ратдзæн уæд Сталинæн? Уæвгæ, ууыл та цы тыхсы! 
Йæхи уæззаудæр хæстон операциты куыд равдыста, уый йын 
æгъгъæд дзуапп у. Хуыздæр ма цы вæййы! 
Мæскуыйыл тохы октябры—ноябры—декабры æнæрынцой 
хæстон цаутæ фæд-фæдыл йæ цæстытыл уайын байдыдтой. Июлы 
æмæ августы рейдты кой кæнын æй нал бахъæудзæн: уыдон Ста- 
лин йæхæдæг тынг хорз зоны. Фыдгулы фæсчъылдыммæ йæ хъа- 
захъхъæгты рейдтæ цас баххуыс кодтой Мæскуы хъахъхъæнæг 
æфсæдтæн, уый тыххæй советон паддзахады хистæр Калинин, 
корпусы уазæгуаты уæвгæйæ, бæлвырдæй загъта йæ хъуыды: 
«Сымах, хъæбатыр хъазахъхъæгтæ, немыцы æфсæдты фæс- 
чъылдыммæ рейдты кæй бафсæрстат, уымæй дыууæ къуырийы 
бæрц бакъуылымпы кодтат фыдгулы æфсæдты размæ бырст. 
Уыцы рæстæг мах дзæвгар фæтыхджындæр кодтам Мæскуы хъахъ- 
хъæнынады фæрæзтæ, Ныгуылæны фронтæн нæ бон бацис фыл- 
дæр хæцæнгæрзтæ æрбаппарын æмæ резервтæй баххуыс кæнын...» 
Рейдты фæстæ дæр баулæфыны рæстæг нæ фæцис хъазахъ- 
хъæгты дыууæ дивизийæн. Фронты къамандыгæнæг (фыццаг — 
маршал Тимошенко, фæстæдæр — инæлар Конев, уыйфæстæ та — 
Г.К. Жуков) дивизиты радыгай æппæрста знаджы æвирхъау бырс- 
ты рæстæг зындæр уавæры цы хæцæг æфсад уыдис, уымæн бах- 
хуыс кæнынмæ. Командиртæй-иу, Иссæйы корпус кæнæ дивизи 
кæй къухы уыд, уыдонæй чи арæхстджындæр полководец у, 
зæгъгæ, йæ фæрсæг фæцис, уæд æнæгуырысхойæ зæгъид: Ро- 
коссовский æмæ Говоров! 
Ноябры мæй ма бæхджынтыл бафтыд иу дивизи — æрбацыд 
цæттæйæ æмæ æвæлладæй. Æртæ дивизийæ арæзт æрцыд кор- 
пус. Комкорæй йын нысангонд æрцыд Доватор. Комкор Лев 
Михайлович Доватор æмæ комдив Плийы-фырт кæрæдзи хорз 
æмбæрстой. Ног комкоры хъазахъхъæгтæ дæр рагæй зыдтой ка- 
валерийы æвзыгъд афицерæй. Ноджы хуыздæр та йæ базыдтой 
æмæ бауарзтой августы рейды рæстæг: цардхуыз хъæлдзæг цæс- 
гом, фæтæнуæхск, цæрдæг, фидауцджын гуырыконд æмæ бæр- 
зондæвæрд æлхынцъæрфыг командир арæхст йæ хъуыддагмæ. 
Цал æмæ цал зын операцийы сарæзта Иссæ Доваторимæ сгуых- 
тæй! Зæрдыл дзы тынгдæр æрлæууыдысты мæнæ ахæмтæ. 
128 

Æхсаргæрдты зæлланг 
Волоколамск. Ноябры уазал бонтæ. Фæззыгон быдырты мит 
æрæмбæрзта. Бæлæстыл чырс сбадт, æмæ хъæд дæр урс дардта. 
Гитлер Мæскуыйыл йæ «Тайфун» куы раскъæрдта, уæд, ок- 
тябры мæй, ныууагъта Сырх Æфсад Волоколамскы горæт. Æмæ 
йæм немыцы алыхуызон æфсæдтæ бырыдысты æмæ бырыдыс- 
ты. Танчыты колоннæты гуыр-гуырæй рызти салд зæхх. Мæскуы- 
мæ лæбурджытæ сæ тыхтæ сарæзтой æртæ ранмæ: Калинин, Воло- 
коламск æмæ Можайскы горæттæм. Сæхи та цæттæ кодтой 16-æм 
ноябры генералон ныббырстмæ (уый уыд сæ æртыккаг генералон 
бырст «Тайфун»). Бæхджынты корпус уыд 16-æм æфсады рæн- 
хъыты, йæ командарм Рокоссовскийы къухы. Командармы бар- 
дзырд — Скирмановомæ ныббырсыны пълан тынг фæцыд Ис- 
сæйы зæрдæмæ: йæ хъуыды уыд раст, æмæ операцийы пълан 
дæр дæсны нывæст æрцыд. 
— Гъы, хъæдты къарол, Скирмановойы дын дæхи характермæ 
гæсгæ куыст, — хъазгæмхасæн загъта Рокоссовский комдив Плийы- 
фыртæн. — Дæ дивизи зынджы къуыбылой фестын кæн æмæ 
атул Гитлеры «Тайфун»-ы ныхмæ... Дæ фæндæгтыл дæ ныхмæ 
цыдæриддæр æмæ чидæриддæр лæууа, уыдон сау фæнык кæн дæ 
цæхæрæй! 
Æмæ æцæг атылд цæхæры къуыбылой, Скирмановойы райо- 
ны сæхи бырсынмæ чи цæттæ кодта, уыцы немыцæгтыл. «Цæ- 
хæры къуыбылой» фестадысты Иссæйы кавалеристтæ æмæ 18-æм 
фистæг дивизийы полчъытæ, Катуковы танчыты бригад æмæ Кар- 
саны-фырты «катюшæтæ». Йе ’мбæстаг у цæхæрцæст капитан 
Карсанаты Хъазыбег, финнаг фашистты дæрæн кæнгæйæ равдыста 
иттæг хорз арæхстдзинад, æмæ йын нæ паддзахад саккаг кодта 
нæ бæстæйы кадджындæр ном — Советон Цæдисы Хъæбатыр. 
Ныр ам, Волоколамскы цур, Хъазыбег къаманды кæны гвардийы 
реактивон артиллерийы дивизионæн æмæ йæ архайдæй Иссæйы 
зæрдæ куыннæ уа рухс: йæ «катюшæты» цæхæры уылæнтæ сау 
фæнык кодтой фыдгулты техникæ æмæ æфсæдты... Цы зæгъæн 
ис уæдæ Катуковы танкисттæй дæр? Æфсæн уæйгуытæ! Иссæйы 
бæллиц уыд: «Гъæй-джиди, нæ æфсæдтæ ахæм техникæйæ тагъд- 
дæр куы фæхъæздыгдæр уаиккой! Кавалеристтæ, танкисттæ, ар- 
тиллеристтæ æмæ мотопехотæйæ тагъддæр куы скæниккам бæх- 
джын-механизацигонд æфсæдты къордтæ æмæ уыдон Рокоссов- 
скийы хуызæн цæхæрцæст дæсны къамандыгæнæджы разамын- 
дæй æппæрст куы æрцæуиккой гитлеронты фæсчъылдыммæ! Уæд 
фашисттæй Мæскуы нæ, фæлæ Берлин кæцырдыгæй ис, уый дæр 
æрбайрох уаид!» Уымæн хорз æвдисæн — Скирмановомæ бабырст. 
Æртæхуызон æфсæддон тыхтæй конд чысыл къордæн цыбыр 
рæстæгмæ иу бабырстæн цас бынтысти! Знаджы тыхтæ ардыгæй 
фæстæмæ тард æрцыдысты 5—6 километры бæрц. Сырх Æфсады 
трофейты командæ Скирмановойы районæй йæ къæбицмæ балас- 
та бирæ алыхуызон техникæ æмæ хæцæнгæрзтæ. Уыдонимæ — 
9 Дзадгиаты Тотырбег 
129 

Дзадтиаты Тотырбег 
36 æнæхъæн танчы, 44 та пырхытæй; дæлвæзы салд зæххы ны- 
гæд æрцыдысты æртæ мины æмæ фондз сæдæ немыцаг афицеры 
æмæ салдаты. Нæхи зиантæ нымайынæн та бахъуыд хæрзчысыл 
рæстæг: ацы карз хæсты сырхæфсæддонтæй фæхъуыд æрмæст- 
дæр дыууæ сæдæйы бæрц... Хъæуынц, тынг æхсызгон хъæуынц 
ныртæккæ бæхджын-механизацигонд къордтæ! Фæлæ уал Сырх 
Æфсады резервтæ фæтыхджындæр уой техникæйæ, уæлдайдæр 
та танчытæ, «катюшæтæй», æнæуый æртиллерийæ æмæ хæдтæх- 
джытæй... Уæд Иссæ радомдзæн бæхджын-механизацигонд æфсæд- 
ты къордтæ саразын æмæ сæ разæй йæхæдæг ацæудзæн фыдгу- 
лы æфсæдты чъылдымырдыгæй пырх кæнынмæ. Гитлеронтæ тынг 
тæрсынц къæбутырдыгæй цæфтæй. Уый Иссæйы бауырныдта йæ 
августы рейды рæстæг... Бæхджын-механизацигонд æфсæдты 
къордтæ аразын у Иссæйы сомбоны бæллиц... 
Дун-дунейыл хъуыстгонд Дубосековойы æрдхæрæн цау... Ам 
Панфилов æмæ Плийы-фырт знаджы ныхмæ лæууыдысты фæр- 
сæй-фæрстæм. Иссæйы дивизи знаджы размæ иу къахдзæф дæр 
нæ рауагъта йæ позицийыл. Уæд фыдгулты танчытæ сæ ных са- 
рæзтой Панфиловы фистæг æфсады дивизийы ныхмæ, æнхъæл 
уыдысты, уый позици æнцондæрæй батондзысты, зæгъгæ. Фæлæ 
нæ: хъазахъхъæгтæй Панфиловонтæ æдыхдæр нæ разындысты. 
Панфиловы аст æмæ ссæдз æндон цæргæсы... Политрук Клочковы 
сидт: «Стыр у Уæрæсе, фæлæ дзы фæстæрдæм цæуæн нал ис — 
нæ фæстæ ис Мæскуы!..» Аст æмæ ссæдз салдаты ныхмæ бырс- 
той фыццаг атакæйы ссæдз танчы. Уыдонæй цыппæрдæс пырх- 
гонд æрцыд, иннæтæ фæстæмæ фæлыгъдысты; дыккаг атакæйы сыл 
æрбабырста 30 танчы, æмæ уыдон дæр раззæгты хал ахордтой — 
сырхæфсæддонтæ сæ пырх кодтой æмæ сæ сыгътой... 16-æм нояб- 
ры знаджы бон нæ бацис дивизийы хъахъхъæнынад батонын... 
Ахæм уавæры хæцыдис Иссæйы дивизи дæр Панфиловы 1075-æм 
полчъы рахизырдыгæй фарс Волоколамскы сосæвæндаджы был- 
гæрæтты. Ам фæндаг æрцахсынмæ советон дыууæ дивизийы 
ныхмæ бырстой знаджы танкон дивизитæй цыппар æмæ иу та 
моторизацигонд дивизи. 
Ныхæстæй радзурæн нæй, æртæ æхсæвы æмæ æртæ боны 
Волоколамскæй Истрæйы æхсæн фæндагыл цы æнæрынцой хæс- 
тытæ уыдис, уыдонæн. «Рокоссовскийы 16-æм æфсады фистæг 
æфсæддонтæ æмæ кавалеристтæ, артиллеристтæ æмæ танкисттæ 
æмдых æмæ æмзондæй цы æрдхæрæн хъæбатырдзинад равдыс- 
той, уый сызгъæрин дамгъæтæй фыст æрцыд Фыдыбæстæйы Стыр 
хæсты историйы ахсджиагдæр сыфтыл», — зæгъы Г.К. Жуков. 
Ноябры мæйы хæстыты Гитлеры «Тайфун» æртад æмæ йæ уд 
систа. «Тайфуны» батайын кодта Советон æфсæдты цæхæр! Не- 
мыцаг инæлæрттæ æмæ афицертæ Наполеоны 1812-æм трагедийы 
кой арæх кæнын байдыдтой. Йæ аууон сæ сæрты ратæх-батæх 
кодта æмæ йæ уыдтой сæ фыны дæр. Уый хуымæтæджы нæ уыд. 
130 

Æхсаргæрдты зæлланг 
Декабры б-æм бон райдыдта Сырх Æфсады размæ бырст. 
Бæрæгбон! Афæдзырдæг хъахъхъæнынадон æнæрынцой хæсты- 
ты фæстæ хъызт зымæгимæ æрцыд бæрæгбон! Куыд зæрдиагæй 
æнхъæлмæ кастысты алы салдат, алы афицер æмæ инæлар, æппæт 
советон адæм дæр ацы бонмæ! 
Ацы бæрæгбон æрхаста стыр циндзинад Доваторы корпусæн 
æмæ уыимæ Плиты Иссæйы дивизийæн дæр: гвардион æфсæдты 
тырысатæ сфæйлыдтой сæ сæрмæ. Митæй фæлыст нæзыхъæды 
астæу — стыр митинг. Фронты Æфсæддон Советы уæнг йæ ны- 
хас куы фæцис корпусы дивизиты сгуыхдзинæдты тыххæй, уæд 
Доватор зоныг æрлæугæйæ аба кодта йæ гвардион корпусы ног 
тырысайæн æмæ йæ райста йæ фидар къухтæм. Уыйфæстæ йæ 
дивизийы гвардион тырысайыл хæцгæйæ ард бахордта корпусы 
хуыздæр дивизийы командир Плиты Иссæ. Йæ ныхасы кæрон 
загъта: 
— Нæ фегад кæндзыстæм советон гвардийы цытджын ном! 
Хæсты фæстæ нæ гвардион тырыса сыгъдæгæй æрхæсдзыстæм 
Уæлахизы парады бон Мæскуыйы Сырх фæзмæ Ленины мавзо- 
лейы размæ!.. 
1941-æм азы декабрæй фæстæмæ Доваторы корпусæн йæ ног 
ном — Гвардийы 2-æм кавалерион корпус; Плиты Иссæйы сæрма- 
гонд 50-æм бæхджынты дивизийæн та — Гвардийы 3-æм кавале- 
рион дивизи. 
Гвардион корпусы æмæ дивизиты штабтæм зымæгон уазал 
уæлдæфы уылæнтимæ фæд-фæдыл тахтысты æхсидгæ арфæйы 
зæрдиаг ныхæстæ маршалтæй æмæ инæлæрттæй, партион æмæ 
советон разамонæг оргæнтæй, цыдысты æмæ цыдысты арфæйы 
писмотæ кусджытæй æмæ колхозонтæй, хæлæрттæй æмæ хæс- 
тæджытæй, салдæттæн æмæ афицертæн æрвыстой лæвæрттæ æмæ 
хуынтæ дæр. 
Фронтмæ нæ бæстæйы алы кæрæттæй цы лæвæрттæ æмæ хуын- 
ты эшелонтæ цыдис, уыдон æхсæн — уæйлаг сау нымæт дæр. Йæ 
æрхæджытæ уыдысты сызгьæринæй уагъд. Сæ уæлæ зæрингуырды 
къухтæй къахт дамгъæтæй уырыссагау фыст: «Генералу Плиеву». 
Стыр хуын æмæ лæвар рарвитæг колхозонты адрис: Хуссар Ирыс- 
тон. Дзауы район. Ручъы хъæу. Хуынимæ писмо — колхозы сæр- 
дар Плиты Мартайæ. Иссæйы дивизийы сгуыхтдзинæдтæ тохы 
быдырæй байхъуыстысты суанг Кавказы хæхты цъассытæм дæр, 
æмæ сыл цин кодтой æппæтимæ Ресы хохы хъæбысы цæрæг 
фæллойгæнджытæ дæр. 
Инæлар йæ цардцæрæнбонты уæйлаг нымæттæ бирæ федта 
æмæ фæдардта, фæлæ йæм дзы дæуæй зынаргъдæр æмæ фидауц- 
джындæр ничи фæкаст, рукъаг нымæт. Уымæн ыл афтæ тынг 
бацин кодта, уымæн æм афтæ кæсы, цыма æндонæй конд у æмæ 
дзы знаджы нæмыг дæр нæ ахиздзæн, цыфæнды тьæнг уазал 
дæр ын йæ уæнгтæм бахъарын нæ бауадздзæн. Рукъаг нымæтмæ 
131 

Дзадтиаты Тотырбег 
кæсгæйæ-иу йæ цæстытыл арæх ауад йæ мад Аминæт сыхаг сыл- 
гоймæгтимæ нымæт уæрдгæйæ... 
Зæрдæ куыннæ рухс кодтаид уæдæ декабры мæйы æппæт 
фронты размæ бырстыл цинæй... Дивизийы æмæ корпусы гварди- 
он цытджын ног тырысатæй... Йæ риуыл ын Ленины хорзæх кæй 
бакодтой, уымæй... Гвардийы инæлары ном... Стæй командарм 
Рокоссовскийы зæрдиаг арфæтæ дæр комдивæн... Мæскуымæ зна- 
джы лæбурды тæккæ зындæр æмæ тæссагдæр бонты уæззаудæр 
хæстон цауты тыххæй дзургæйæ К. К. Рокоссовский афтæ фыста: 
«Большую пользу принесли выдвинувшиеся во фланги и в тыл 
гитлеровцам кавалеристы такого боевого генерала как Плиев. 
Правда, герои-конники сами попали в трудное положение, по- 
скольку после завершения операции им пришлось с боем проби- 
ваться назад. Но сражаться в тылу врага им было не впервые, и 
свое смелое дело они выполнили с честью и умением...» 
«Наступление на Солнечногорск началось успешно... Генерал 
Плиев, с присущей ему энергией и стремительностью, разгромил 
силами своей дивизии в Сверчково, Семищево и Мартыново 240 
пехотный полк немцев...» 
Уый уыд, Геббельсы трубатæ æнæхъæн дунейыл дæр æхсæ- 
вæй-бонæй куы хъæр кодтой, а дыууæ боны Германы рейхы 
æфсæдтæ Мæскуы райсдзысты, зæгъгæ, уæд, уыцы бонты. 
Уыйфæстæ фронты къамандыгæнæг Жуковы бардзырдмæ 
гæсгæ гвардийы 2-æм корпусы дивизитæ лæвæрд æрцьщысты Го- 
воровы 5-æм æфсады рæнхъытæм сæрмагонд хæс æххæст кæ- 
нынмæ. 
13-æм декабры райсом дæр та уарьщ мит, бæзджын цъæх ми- 
гъæй бæстæ уыд талынг. Фараст сахатыл артиллерийы æрвнæр- 
дæй зæхх нынкъуысти, знæгты сæрмæ уæлдæф цæхæр калдта. 
Командармы кæсæн къуыбырæй фæд-фæдыл стахтысты ракетæтæ 
æмæ мигъ ссыгътой. Никифоровскæйы хъæуы цур цæугæдон 
Мæскуыйы былгæрæттæй атакæмæ растадысты фистæг æфсæд- 
донтæ æмæ лæгæрстой астæумæйы онг миты. Фæлæ сыл æрба- 
калд фыдгулты зынджы уылæн æмæ сæ цалдæр минуты фæстæ 
миты æрныгъуылын кодта, нæ сæ бауагъта доны сæрты бахизын. 
Тугкалæн хæст цыд сахат... Дыууæ... Æртæ... Фистæг æфсæдты 
хæйттæй иутæ, знæгтимæ хъæбысхæсты бацæугæйæ, бахызтыс- 
ты доны сæрты æмæ фæфидар сты йæ фаллаг фарс. Знаг йæ 
резервтæ æрбакалдта æмæ архайдта бырсæг сырхæфсæддонты 
фæстæмæ доны сæрты раппарыныл. 
— Бæхджынтæ, размæ! — уæлдæфы уылæнтæ аскъæфтой ди- 
визитæм командармы бардзырд. 
Хъæдбынтæй æмæ фæсвæдты æрхытæй базмæлыдысты бæх- 
джын полчъытæ. Кавалерийы атакæ цыренæй-цырендæр кодта. 
Къамандыгæнæн бынатмæ афтæ зынд, цыма барджыты сæ бæхтæ 
нæ хæссынц рыг миты лæгæрдгæйæ, фæлæ уæлдæфы сæ нымæт- 
132 

Æхсаргæрдты зæлланг 
ты базыртыл тæхынц. Танчыты фæстæ бæхджынтæ фæмидæг 
сты знæгты æхсæн. Бæхтыл ифтыгъд дзоныгътыл æвæрд пуле- 
меттæ хуыдуг кодтой фыдгулы цæхæры артдзæстытæ. Бæзджын 
мигъ кавалеристты хъахъхъæдта фыдгулы авиацийæ, æмæ уæл- 
дæфы ’рдыгæй уыдысты æдас. Разæй бырста Иссæйы гварди, сæ 
фæстæ — дыккаг эшелоны та Мельникы бæхджын гвардийы цып- 
пæрæм дивизи. 
Комдив раззаг полчъы рæнхъыты скъæрдта йæ цæрдæг бæх, 
афтæмæй касти йæ фæйнæфæрстæм æмæ хъуыста хæсты 
уынæрмæ. Мæнæ баввахс, раздæр картæйыл цы хъæутæ фæбæ- 
рæг кодта, уыдонмæ. Дивизийы ныхмæ — фыццаг хъæу Апалыци- 
но. Хъазахъхъæгтыл уырдыгæй æрбакалд цæхæры уылæн. Ком- 
див уайтагъд радта бардзырд йæ дыууæ полкъæн, хъæуыл цæга- 
тырдыгæй атакæйы бацæут, зæгъгæ, иннæ полкъ та — ныгуылæ- 
нырдыгæй. Полчъыты æмæ эскадронты командиртæ фæлтæрд 
уыдысты рейды операцитыл, рæвдз æмæ уæрæх маневртæ кæ- 
нынмæ æмæ комбинацион хæстытæм иттæг хорз арæхстысты. 
Æртæрдыгæй æвиппайды æрбабырсгæйæ полчъыты бирæ рæс- 
тæг нæ бахъуыдис Апалыцинойы немыцæгты хъахъхъæнынад æмæ 
гарнизон ныффалгæрон кæнынæн. 
Бырст цыд æнæкъуылымпыйæ. Комдивæн цæттæ уыд раздæр 
йæ дарддæры бырсты пълан дæр. Цæугæдон Мæскуыйы дыууæ 
чысыл къабазы — Поношæ æмæ Гнилушæйы былгæрæттыл хъæу- 
тæ Колюбаново æмæ Неверовойы немыцаг фидæрттæ райсыныл 
тох дæр бацыд йæ тæккæ цырены: фистæг сырхæфсæддонтæ са- 
мадтой хъазуатон тох æмæ гитлеронты сулæфын нал уагътой. 
Уымæй хорз спайда кодта комдив, æмæ йæ арæхстджындæр пол- 
чъы командир Шемякинимæ 43-æм полчъы разæй бафсæрстой 
дыууæ хъæуы астæуты знæгты фидæртты фæсчъылдыммæ. Дон- 
марæнтæ æмæ сæ иннæ æрхытæ бахъахъхъæдтой фæрсырдыгæй 
фыдгулты фæлæбурдæй, æмæ полкъ байгæрста фæндаг иннæтæм 
дæр. Михаил Петрович Шемякин «гом дуары тарвазтыл» æвип- 
пайды æрæвæрдта хъахъхъæнынад, æмæ дивизиты иннæ полчъытæ 
дæр уыцы «дуарыл» æнæ зиантæй баирвæзтысты Истрæйы райо- 
ны æртымбылгонд немыцаг æфсæдты егъау къорды фæсчъыл- 
дыммæ. 
Немыцаг гарнизонтæ Колюбаково æмæ Неверовойы дæрæн- 
гонд æрцыдысты. Иссæйы дивизи йæ уæлахиздзинад дарддæр 
фылдæр æмæ уæрæхдæр кодта, бырста цæгатырдæм хъæдгæрæт- 
ты фæндæгтыл Ново-Петровскийы цурты фæстæмæ лидзæг знæг- 
тыл Волокаламскы уæрæх сосæвæндаг æрæхгæнынмæ. Йæ фарсмæ 
Тавлиевы дивизи дæр сгуыхтæй бырста хъæдбынты Тереховойы 
хъæумæ. Фæстæрдыгæй сæ хъахъхъæдта гвардийы бæхджынты 
4-æм дивизи. 
Немыцы æфсæдтæ хъазахъхъæгтæм лæбурдтой æрра сырд- 
тау, фæлæ сæ бон нал уыдис гвардийы кавалеристты тыхджын 
133 

Дзадтиаты Тотырбег 
зæй æруромын. Знæгтæй ма удæгасæй чи ирвæзти, уыдон лыгъ- 
дысты хъæдмæ, æмбæхстысты, кæмæн куыд фадат уыдис, афтæ. 
Нæ, раздæр, августы—октябрæй—ноябры мæйты куыд ныфсхаст 
æмæ хъал уыдысты гитлеронтæ, ныр сæм ахæмæй ницуал уыдис. 
Фыдгулы æфсæдты колоннæтæ фæндæгтыл æмæ хъæуты мидæг 
дымгæмæ дард цыдысты, кавалерийы цъысыммæ дзы чи куыд 
раздæр хаудта, афтæ. 
Бырсты рæстæг уацары райст немыцаг афицертæ æмæ сал- 
дæттæ сахатæй-сахатмæ фылдæр кодтой. Уацары бахаудтой, Гит- 
леры «Центр»-ы æфсæдты стыр штабты чи куыста, ахæмтæ дæр. 
Горбовойы хъæу Иссæйы дивизи куы райста, уæд та йын «зæр- 
дæйæ-зæрдæмæ» комкоммæ æргом ныхас кæныны фадат фæцис 
уацайрæгтимæ. 
Фæлæ уал раздæр зæгъæм, Горбово немыцæн цы уыдис, æмæ 
сын æй хъазахъхъæгтæ сæ къухтæй куыд «ратыдтой», уый тых- 
хæй. 
Доваторы гвардион корпус танчыты 22-æм бригад æмæ артил- 
лерийы полчъытимæ тымыгъау лæгæрста Штрумфы æфсæдты 
фæсчъылдымты æмæ йын пырх кодта йæ хъахъхъæнынады фи- 
дæрттæ. Уыдон та уыдысты алы хъæуы, алы къуыппытыл, дæт- 
ты былгæрæтты æмæ фæндæгты алывæрсты. Горбово уыд Штрум- 
фы ныфс, бастион. Ардыгæй фашисттæ хъахъхъæдтой сæ цып- 
пар (78, 216, 87, 254) дивизийы фæсчъылдым — сæ фæндæгтæ 
æмæ æппæт коммуникацитæ дæр. Горбово ист æрцыд знагæй, 
зæгъгæ, уæд цыппар дивизийы дæр хаудысты Сырх Æфсады цъы- 
сыммæ. Йæ дивизитæ сæфынц, уый бамбæрста Штрумф æмæ 
Горбово æрфидар кодта, цас амал ын уыдис, уыйас тыхтæй. Ауыл- 
ты хъуамæ аирвæзын кодтаид йæ дивизиты ныгуылæнырдæм цæ- 
уæг сæйрагдæр магистралтæм. Афтæмæй «иу гæрахæй мардта 
дыууæ тæрхъусы»: цъысымæй раирвæзтаиккой йæ цыппар диви- 
зийы æмæ хъуамæ баххуыс кодтаиккой, Можайскы æмæ йын 
Рузæйы районты бæллæхы цы дивизитæ бахауд, уыдон фервæ- 
зын кæнынæн. 
Знаджы æфсæдтимæ Горбовойы дæргъвæтин хæсты бацæуын 
Иссæйæн йæ зæрды нæ уыд. Хъуамæ бырстаид дарддæр Заго- 
рьейы ’рдæм æмæ æрцахстаид немыцаг 78-æм дивизийы фæндæгтæ, 
афтæмæй йæ æвиппайды атакæтæй скуынæг кодтаид. 
Дивизийы сармадзанты комкоммæ æхст фыццаг бынтондæр 
сæмтьеры кодта Горбовойы бастионæн баххуыс кæнынмæ быр- 
сæг знаджы колоннæ. Уыйфæстæ йыл атакæйы бабырстой тан- 
чытæ æмæ кавалеристтæ дыууæрдыгæй. Æвирхъау карз хæст бирæ 
рæстæг нæ ахаста, фæлæ фæндагыл азмæлæн дæр нал уыд фыд- 
гулы танчытæ, автомашинæтæ, сармадзантæ æмæ æндæр техни- 
кæйы цæндтæй. 
Уыйфæстæ комдив йæ полчъыты æргом раздæхта Горбовойы 
бастионмæ. Ацы хъæуыл цы фæндæгтæ цæуы, уыдоныл дарддæр 
134 

Æхсаргæрдты зæлланг 
бырсынæн уыдис хуыздæр фадæттæ. Уымæй уæлдай ма æхгæд 
цыдысты знаджы цыппар дивизийы фæстæмæ цæуæн фæндæгтæ 
дæр. 
Фæлæ Горбово райсын æнцон нæ уыдис. Хъæуыл сармадзан- 
тæй схæсты фæстæ полчъытæ бацыдысты атакæйы. Иуæй-иу эс- 
кадронтæ бахæццæ сты хъæугæрæттæм, фæлæ уым сæ бырст 
фæсыкк ис: знаг нæ тасыд, йæхиуыл æртыхта зынг тæлы. Хъæуы 
хурныгуылæн кæрон — егъау аргъуанæй æхстой бирæ пулеметтæ 
æмæ размæ акъахдзæф кæнын нæ уагътой. Уæд аргъуаны алфам- 
былай æртыхст хистæр лейтенант Найчукы эскадрон. Танкфæл- 
дахæн гранаттæй Найчук басаста аргъуаны дуæрттæ, стæй ба- 
бырста йæ хъазахъхъæгтимæ æмæ афтæмæй уацары райста зна- 
джы пулеметчикты. Уыйфæстæ бæхджынтæ хуссарырдыгæй ныб- 
бырстой знаджы æфсæдтыл, æмæ сцырен карз хæст. Цæгатыр- 
дыгæй та Горбовомæ тагъд кодтой гарнизон фервæзын кæнынмæ 
знаджы ног резервтæ. Дивизийы хæцын бахъуыд дыууæрдæм дæр. 
Тагъддæр ныппырх кæнын хъуыдис хуссарырдыгæй хæцæг гар- 
низоны, уыйфæстæ та æмхуызонæй куыд раздæхтаиккой цæга- 
тырдыгæй бырсæг знæгтæм. Фæлæ куыд? Фыдгулы цæхæр алы- 
хуызон хæцæнгæрзтæй калди æмæ бырсын нæ, фæлæ сæр схъил 
кæнын дæр нæ уагъта кавалеристты. Къорд хъазахъхъаджы сæ 
тугæй хъуамæ фæндаг айгæрстаиккой знагыл атакæйы бацæуы- 
нæн. Чи хъуамæ рауæлдай кæна йæ цард йе ’мбæлтты сæрвæл- 
тау? «Кæддæриддæр куыд вæййы, афтæ: коммунисттæ!» — хи- 
нымæры ахъуыды кодта комдив æмæ фæдзырдта йæхимæ, 6æ- 
хыл хуыздæр чи арæхст, ахæмтæй цалдæр джигитмæ. Къорд хъа- 
захъхъаджы рæнхъ ралæууыдысты хæдзары аууон. Комдив ра- 
хызт сæ размæ æмæ сыл йæ цæстæнгас ауагъта, стæй хæстæгдæр 
бацыд рахиз кæрон лæууæг хъазахъхъагмæ æмæ йæ фæрсы: 
— Ды коммунист дæ? 
— Коммунист! — йæ цæст дæр нæ фæныкъуылдта, афтæмæй 
дзуапп радта ацæргæ хъазахъхъаг. 
— Коммунист? — афарста та дыккаджы дæр. 
— Коммунист! — дзуапп та радта уый дæр. — Зæрдæйæ комму- 
нист! 
Иууылдæр сæхи рахуыдтой коммунисттæ. Уæд комиссар дæр 
рахызт æмæ фæрсы астæуккаджы: 
— Тихон Лукич, ды та кæд бацыдтæ партимæ? 
— Фыццаг уал коммунист хъуамæ суай, уыйфæстæ ракур бар 
партийы рæнхъытæм бацæуынмæ, — дзуапп дæтты Тихон Лукич. 
— Раст зæгъыс, Лукич, — йæ мидбылты бахудт комиссар æмæ 
къаманды радта: — Партийы уæнг чи у, уый рæнхъæй дыууæ 
къахдзæфы раздæр рахизæд! 
Къорд æмхуызонæй дыууæ къахдзæфы ракодта. Лукич дæр. 
— Ма нæ дихтæ кæн, æмбал комиссар: иууылдæр коммунисттæ 
стæм! 
135 

Дзадтиаты Тотырбег 
Комдивæн æхсызгон уыдис коммунистты æмæ æнæпартионты 
иудзинад мæлæтмæ цæугæйæ дæр, æмæ зæгъы: 
— Партийы уæнг чи у, уый-ма йæ къух сдарæд. 
Къорды рæнхъæй цы фынддæс хæстоны лæууыд, уыдонæй 
сæ къухтæ сдардтой æрмæстдæр æртæйæ. 
— Уæ бæхтæм! — бардзырд радта комдив, æмæ сырхæфсæд- 
донтæ цæстыфæныкъуылдмæ сæ бæхтыл абадтысты хæстæввон- 
гæй. — Размæ, фыдгулы бастион пырх кæнынмæ! 
Фынддæс барæджы фезмæлын кодтой сæ бæхтæ æмæ æмху- 
ызонæй дугъы уадысты мæлæты ныхмæ. 
Фыдгулы бастионæй барджытыл ихуарæгау нызгъæлдтой пу- 
леметтæ æмæ автоматтæ. Гæрæхты æмгуыппимæ барджытæй иу 
дæр йæ саргъыл нал аззад, тæвд бæхтæ сæ скъæфтой сæ фæстæ: 
кæмæн йæ къах æгъдæнцойы фæфидар, чи та бæхы гуыбыныл 
аныхæст, афтæмæй. 
Фидары бадæг немыцæгтæ банхъæлдтой, зæгъгæ, джигитты 
фæцагътой, æмæ нал æхстой, афтæмæй сæхи æрцæттæ кодтой, 
комкоммæ сæм цы бæхтæ уадис, уыдон æрцахсынмæ. 
Фæлæ фыдæнхъæл фесты: бæхтæ куыддæр знаджы фидары 
астæу фæмидæг сты, афтæ барджытæ фæстæмæ сæ сæргътыл 
февзæрдысты æмæ гранаттæ бакалдтой знæгтыл, стæй æхсар- 
гæрдтæ фелвæстой... 
Шемякины эскадронтæ æмткæй растадысты атакæмæ. Бар- 
джыты къæхты бын рыг мит мигъ фестад æмæ уæлдæфы зил- 
духтæ кодта, цыма стыр тымыгъ æрбабырста хъæдбынтæй. Уæл- 
дæфы нæрыд æнæрынцой ур-ра. Знаджы астæумæ раздæр бар- 
хийæ цы фынддæс джигиты балæгæрстой, уыдон арæхстджын 
æмæ рæвдз архайдæй комдивы зæрдæ барухс. Гитлеронтæ сæхи- 
мидæг фæтыхстысты æмæ нал сарæхстысты, тымыгъау сыл ата- 
кæйы цы эскадронтæ балæгæрстой, уыдон ныхмæ æрлæууын: сæ 
сæртæ сæ кой фесты æмæ сæ хæцæнгæрзтæ уагътой, афтæмæй 
амæлттæ кодтой мæлæтæй фервæзынæн. Фæлæ сын хъазахъ- 
хъæгтæ сæ лидзæн фæндæгтæ дæр æрæхгæдтой æмæ ма сын фер- 
вæзынæн баззад æрмæст иу фæндаг: хи уацары раттын... 
Горбовойы æмæ йæ алфамбылай фæсабыр хæсты нæрын. Гвар- 
дийы 2-аг корпусы иннæ дивизитæ дæр ныр уыдысты гитлеронты 
оперативон фæсчъылдым æмæ фæдфæдыл ахстой знаджы фез- 
мæлæнты ахсджиагдæр тугдадзинтæ. Трофейтæ æмбырдгæнæг 
эскадронтæн уыдис бирæ куыст: фыдгулæй байст сармадзантæ, 
минометтæ, пулеметтæ æмæ автомашинæтæ нымадтой сæдæгæйт- 
тæй... Уацары райст фашистты дæр столицæйы ’рдæм æрвыстой 
рæгъæутгæй. Æцæг æнæхæцæнгарзæй, тьæнг уазалы гæв-гæв æмæ 
зыр-зыргæнгæйæ, бынæттон цæрджытæй кæй байстой, ахæм хæр- 
рæгъты тыхтытæй... 
Æрталынг, афтæ комдив аулæфыны бар радта йæ полчъытæн: 
сæхимæ æмæ сæ бæхтæм базилæнт, хъарм хæринагæй сæхи афса- 
136 

Æхсаргæрдты зæлланг 
дæнт æмæ хуыссæг дæр фæсайæнт. Иссæ йæхæдæг та аныхас 
кæндзæн уацары райст афицертимæ. Дарддæр бырсыны уавæртæ 
дзæбæхдæр базонынæн уацайрæгтæ феххуыс уыдзысты, ныхмæ- 
лæууæг знаджы тыхтæ куыд æвæрд сты, уый уыдонæй хуыздæр 
ничи зоны... 
Хъæды ставд лыггæгтæй нывæст ныллæг хæдзары уырыссаг 
стыр пецы сыгъди гуыппарт, хус сугтæ къæр-къæр кодтой æмæ 
фæйнæрдæм зынджы стъæлфæнтæ калдтой. Плитайыл æвæрд 
стыр цайдан сыр-сыр кодта рафыцынæввонгæй. Æддейæ уазал 
æрхаудта 25—30 градусы онг, фæлæ пецимæ архайæг Тихон Лу- 
кичæн йæ хид калд, æмæ-иу йæ сырх цæсгом дысæй асæрфта. 
Комдив æмæ комиссар уацары райст немыцаг булкъонимæ цæуыл 
ныхас кодтой, хæдзары иу къуымы гуымиры кæндтытæ зæронд 
стъолы уæлхъус бадгæйæ, æмæ сæ цуры сгарджыты хистæр цытæ 
фыста уацайраджы бафарсты акты, ныртæккæ уый мæт нæ уыдис 
Тихон Лукичы — æвдылди цины. Æмæ куыннæ! Фынддæс джиги- 
ты разæй знаджы фидармæ уый лæгæрста, æмæ, атакæйы рæс- 
тæг цыма уынгæ дæр ницуал кодта, фыццаг æм афтæ фæкаст. 
Пулеметтæ æмæ сыл автоматты цæхæр куы æрбакалд, уæд йæ 
бæхы гуыбыныл дæр цыма уый нæ аныхæст, афтæмæй фыдгул- 
ты астæу æппæты разæй уый нæ фæмидæг æмæ сæ æхсаргардæй 
къуыхтæ кæнын дæр уый нæ райдыдта, фæлæ æндæр исчи уыдис. 
Тихон Лукич йæхæдæг та цыма ингæны уыд æмæ ныртæккæ уыр- 
дыгæй раирвæзти фыдæххормаг æмæ фæлладæй... Салд къалбас 
тебæйы æркарста, æмæ тагъддæр куы афизонæг уаид плитайыл! 
Нал ын фæразы фырцыбæлæй йæ хус смагмæ улæфын. Митдо- 
нæй цай дæр куы рафыцид! Комдивы раз уал æрæвæрид хæри- 
наг, стæй йæхæдæг дæр стонг бирæгъау зыдæй февналид... 
Хъарм хæдзары дуар æвиппайды фегом, æмæ оастдзинады афи- 
цер æрбахызт мидæмæ. Йемæ æрбацыд уазал дымгæ, æмæ хæдзар 
айдзаг урс мигъæй. Иссæ йæ цайы кружкæ æрæвæрдта æмæ фæ- 
каст чырсы хызæй æмбæрзт афицермæ: «Цы хабар у? Дзур!» 
— Пакет, æмбал комдив, корпусы командирæй, — зæгъы фæл- 
лад афицер æмæ къонверт радта Иссæмæ. 
Уый къонверт райхæлдта æмæ дзы сласта къухæй ставд дам- 
гъæтæй тагъд-тагъд фыст гæххæтты гæбаз. Йæхинымæры йæ акаст 
æмæ йæ мидбылты бахудт, стæй та йæ ног кæсын байдыдта са- 
быргай. Фыст дзы уыд: 
«Бæхджын æфсады 3-аг гвардион кавалерийы дивизийы ко- 
мандир инæлар Плийы-фыртмæ. Бæхджын æфсады 3-аг гвардион 
дивизийы æппæт хæстонтæн дæр арфæ кæнын сæ ныфсхаст хъуыд- 
дæгты тыххæй. Корпусы арæхстджын архайды фæрцы знаг бахауд 
къуырццæвæны, йæхи алырдæмты раппар-баппар кæны мæлæ- 
тæй тæрсгæйæ. Танктæ сты Петровойы цур, боныцъæхтыл уы- 
дзысты дæумæ. Шейно, Ремынники, Бочкинæ ма раттут знагæн: 
Инæлар-майор Доватор. 14.12.41 аз. 19.43». 
137 

Дзадтиаты Тотырбег 
— Æркæс-ма, — гæххæтт Иссæ дæтты комиссармæ. — Худæ- 
джы дзæкъул у Лев Михайлович: кæй нæма райстам, уыдоныл, 
дам, фидар хæцут... Уæ къухты, дам, абон куынæ бафтой, уæд-иу 
ацы хæс райсом сæххæст кæнут... 
Иссæ фæдзырдта штабы хицаумæ æмæ бардзырд радта ног 
бырстмæ оацæттæ кæныны тыххæй, стæй та райдыдта йæ ныхас 
уацайраг булкъонимæ: 
— О, господин булкъон, уæ инæлæрттæ Гюнтер æмæ Фогт 
иттæг хорз къамандыгæнджытæ сты, загътай? — бафарста Иссæ 
æмæ, йæ цайы кружкæйæ зæрдиагæй хуыппытæ кодта, афтæмæй 
хъуыста уацайрагмæ. 
— Афтæ, господин инæлар, — дзуапп радта булкъон цæрдæ- 
гæй. Æвæццæгæн, физонæггонд къалбасæй куы афсæст, хъæбæр 
цайæ куы стæвд æмæ фæстагмæ бапъироз адджынæн куы сдымд- 
та, уæд марынæй нал тарст. 
Иссæ академийы ахуыр кæнгæйæ базыдта, немыцаг зынгæ- 
дæр инæлæрттæй чи цы у, уый, æмæ йæ зæрдыл лæууыдысты. 
Ныртæккæ «Центр»-ы æфсæдтæн чи къаманды кæны, уыдонæй 
иу у августы рейдæй фæстæмæ сæ зонгæ инæлар Штрумф. Æмæ 
Иссæйы фæндыди бæлвырддæр базонын, уацайраг цы цæстæнгас 
дары йæ раздæры хистæр инæлæрттæм, уый. Немыцаг булкъон 
сусæг нæ кодта йæ зæрдæйыуаг, дзырдта æмæ дзырдта. Штрум- 
фы æфсæдты ахсджиагдæр цæджындзтæ сты, загъта булкъон, 
инæлар Фогты танчыты дивизитæ. Ноябры ныббырсты сæм уыдис 
мин æмæ æртæ сæдæ танчы. Фогт йæхæдæг бакастæй бульдог 
куыдзы хуызæн у, фæлæ йæ сæр бæрзæндты хæссы. Æвæццæ- 
гæн, уымæн, æмæ фюрер ууыл баууæндыд Мæскуыйы Сырх фæзы 
немыцаг танкты разæй парады рацæуын. Уыйфæстæ та — инæлар 
Гюнтеры автоматчиктæ. Мингæйттæй цагъды кæнынц сырхæф- 
сæддонты нæмгуытæй, бирæтæ та дзы хъызт зымæг ихæнæй сырд- 
дон цъиутау сийынц æмæ сахъатджынтæ кæнынц, уый Гюнтеры 
тынг не ’ндæвта: Мæскуы уыдта йæ кæсæнцæстытæй æмæ ма 
йын йæ дуарæй фæстæмæ куыд раздæха! Гитлер æй хоны «ног 
кайзер». Хуызæй иухуызон кæй сты, канд уый тыххæй нæ, — 
кайзерæй райста уый пруссаг полководецы æууæлтæ. Æмæ Мæс- 
куыйы парады фыццæгты æхсæн куы уа, уæд фюрер хъазгæйæ 
нæ, фæлæ æцæгæй зæгъдзæн: «Стыр Германы ног кайзер Виль- 
гельм». Ахæм ном райсынмæ гитлеронтæй бирæ æнхъæлмæ кæсы, 
æмæ, Гюнтермæ куынæ æрхауа, уымæй дæр тæрсы. Фæлæ дзы 
уæддæр ныфс ис. Æмæ ноябры ныббырсты Гюнтер йæ удæй арт 
цагъта, афтæмæй дзырдта: 
«О, ныртæккæ, æвæстиатæй цæуæм, бырсæм большевикты 
столицæ райсынмæ! Ныртæккæ, цалынмæ гренадерты къухты ав- 
томатон пистолеттæ-пулеметтæ нæ ныссалдысты, уæдмæ!» 
Лангер — Гитлеры аууон Штрумфы раз, фюреры сæрмагонд 
æрвыст Штрумфы æфсæдтæм. Лангер-иу хъæлдзæгæй æрхоста 
138 

Æхсаргæрдты зæлланг 
Гюнтеры уæхск æмæ йын ныфс æвæрдта: «Молодец, ног кайзер! 
Размæ! Æрмæстдæр размæ! Уырыссаг хъазахъхъæгты бæхты хуыр- 
рыттæй чи фæтæрса, фюрер дæ ахæм нæ хоны... Бырсгæ! Уырыс- 
сæгты тых саст у... Сæ къæхтыл нал слæудзысты: Уæрæсейы 
хуссары промышленность ныр мах у... Клейсты æфсæдтæ райс- 
той Ростов-Дон æмæ байгом кодтой Кавказмæ бацæуæн дуæрттæ. 
Ацы бонты Клейст райсдзæн кавказаг нефть — немыцаг æфсæд- 
тæн удхос... Дурывзалыйы центр — Донецкы бассейн дæр ныр 
Стыр Германы у... Уæдæ хоры хæзнадон — Украинæ дæр ныр у 
Стыр Германы империйы иу къабаз...» 
Лæбурæг фашистты «Центр»-ы æфсæдты галиуырдыгæй хайæн 
къамандыгæнæг инæлар Штрумфæн та инæлар Лангер — Гитлеры 
æндæрг дзырдта: 
— Людендорфы хуыздæр фæдон, де ’рфгуытыл-ма уæлдæр 
схæц æмæ дæ цæсгом саудурæй мауал дар! Цæуыл ма гуырысхо 
кæныс? Дæ къухты мин танкæй фылдæр æмæ фондзсæдæ мин 
æфсæддоны... Уæд цавæрдæр Рокоссовскийы нæ басæтдзынæ?! 
Ды, инæлар, фидæны маршал Штрумф, æрæджы Европæйы пад- 
дзахæдтæн сæ фылдæры дæ къæхты бын куы ’ркодтай... Уæд 
дæм Рокоссовскийы мæгуыр æмæ ихсыд æфсæдтыл фæтыхы ныфс 
нал ис?! Размæ æвæстиатæй бырс æмæ тагъддæр æрцахс дæ бан- 
дон Кремлы! Ды уыдзынæ Мæскуыйы комендант! Æркæс-ма мæнæ 
картæмæ! Тагъд рæстæджы Стыр Германы империйы кæрон хус- 
сарырдыгæй æрæнцайдзæн Турчы арæнтыл... Хурыскæсæны та 
нæ арæнтæ баиу уыдзысты Японимæ. Хорз æй куы зоныс: Кван- 
туны номдзыд æфсæдты сармадзантæ æркъæппæввонгæй арæзт 
сты Сыбыры æнæкæрон зæххытæм... Мæскуы фюреры къухы 
ис, зæгъгæ, куыддæр дунейыл айхъуыса, афтæ райдайдзысты 
рæйын япойнаг сармадзантæ дæр... Дæ цæсгом саудурæй цæмæн 
хæссыс, Штрумф, уый фюрер нæ ферох кодта: большевикты хъа- 
захъхъæгтæ дын амардтой дæ булкъон фырты... Райс дæ туг Мæс- 
куымæ ныббырстæй, се столицæ сын фæкæн фюреры фæндиаг! 
Штрумфæй тынгдæр та кæй фæндыд йæ фырты туг райсын, 
уæлдайдæр та — Сырх фæзы парады рацæуынæй. Фæлæ уал 7-æм 
ноябры уым большевиктæ сæхæдæг скодтой парад. Уыцы пара- 
ды цы сырхæфсæддонтæ уыдис, уыдон ныр бырсынц Сырх Æфса- 
ды раззæгтимæ æмæ пырх кæнынц Гитлеры «æнæбасæттон» ди- 
визиты. Уыдон ныр, декабры хъызт бонты, ферох кæнын кодтой 
Штрумфæй, Лангерæй, Гюнтерæй æмæ иннæ гитлеронтæй дæр, 
ноябры сæм цы бæллиц уыд — Мæскуыйы Сырх фæзы парад 
саразын, уый. Сырх Æфсад бырсы размæ æмæ «Центр»-ы диви- 
зиты йæ бырсты цæлхыты бын най кæны. Стыр уылæны разæй 
бырсынц Доваторы кавалеристтæ дæр. Кавалеристтæ æмæ тан- 
кисттæ Волоколамскы нымад минуттæм фондз эшелоны дзаг 
уырыссаг уацайрæгты куыд суæгъд кодтой æмæ сæ кæдæм атæ- 
лæт кодтой, уый немыцаг командиртæй зонгæ дæр ничиуал ба- 
139 

Дзадтиаты Тотырбег 
кодта. Цалдæр мин уацайраджы Мæскуыйы цурæй Германмæ куы 
бахæццæ уыдаиккой, Доватор ын сæ йæ дзæмбытæй куынæ ра- 
тыдтаид, уæд Гитлеры цæсты Штрумф цас фæкадджындæр уыда- 
ид! Уый ма уый, фæлæ Мæскуы пырх кæнынмæ цæуæн ахсджи- 
агдæр фæндагыл — Волоколамскы станцæйы æмæ горæты совет- 
ты кавалерисггæ танкты æмæ бензинты, хæлцы æмæ хæцæнгæрзты, 
дарæсы æмæ нуæзты бирæ эшелонты зынджы хай куынæ бакод- 
таиккой, уæд Штрумфы æфсæдтæ ацы хъызт зымæг афтæ æгуы- 
дзæг æмæ цыбыркъух нæ уыдаиккой. Фæлæ эшелонтæ сыгъдысты 
пиллон цæхæры афтæ тынг, æмæ æндон тайын кодтой, горæты 
сулæфæн дæр нал уыд смагæй, Волоколамскы сæрмæ цалдæр 
боны бадт мигъ уыцы эшелонты æмæ скъладты марг фæздæгæй: 
бæстæ йæ гуыр-гуырæй нал æнцад, афтæ хæлдысты æмæ нæры- 
дысты эшелонты æмæ скъладты æфснайд бомбæтæ æмæ снарядтæ 
дæр. «Тайфун» гъеуый уыд, Сырх Æфсады æхсаргæрдтыл æрба- 
хаст тымыгъ! 
«Тайфуны» кой кæнгæйæ булкъон афæлурс, йæ зæрдæйыл 
фæхæцыд æмæ дон ракуырдта, риуы дзыппæй цыдæр таблеткæ 
систа æмæ йæ æвзагыл æрæвæрдта, афтæмæй цармæ кæсгæйæ 
аззад. 
Иссæ бапъироз ссыгъта, фæздæг сабыргай, иуварсырдæм афу 
кодта æмæ уацайраг афицермæ æнæдзургæйæ каст. 
— Господин булкъон, уæдæ ды ардæм, Гробовомæ, Штрумфы 
штабæй æрвыст уыдтæ? — афарста та Иссæ, немыцаг куы æрчъи- 
цыдта, уæд. 
— Афтæ, господин инæлар, — тыхулæфт скодта булкъон æмæ 
дон йæ дзыхмæ схаста. — Гробовойы нæ хъахъхъæнынады 
æлхынцъ мæ бæрны уыдис. Фæлæ мах «Тайфун»-æй сымах æрба- 
бырст фæтыхджындæр. Ныр сымах бырст оауромын мах къухы 
тагъд нал бафтдзæн... Фæлæ-ма мын, дæ хорзæхæй, господин инæ- 
лар, иу фарстæн дзуапп ратт: уыйбæрц немыцаг уацайрæгты сы- 
мах цы фæкæндзыстут? 
— Уый мæ хистæрты хъуыддаг у, — йæ мидбылгы бахудт Иссæ. — 
Фæлæ сымахæн, немыцаг уацайрæгтæн, Мæскуы кæй фенын кæн- 
дзысты, ууыл æз гуырысхо нæ кæнын. 
* * * 
Комдивæй рох нæ уыд Доваторы бардзырд: «Танки у Петро- 
во, к утру будут у тебя. Удерживайте Шейно, Ремянники, Бочки- 
но...» «Райсын хъæуы ацы хъæуты æмæ сæ уæд нал ратдзыстæм 
знагæн», — хинымæры ахъуыды кодта Иссæ æмæ йæ сахатмæ 
æркаст. Уыд фæсæмбисæхсæв. Уацайраг булкъоны рарвыста æмæ 
фæдзырдта штабы хицаумæ. 
Дарддæр бырсты оперативон бардзырд цæттæ уыдис, æмæ 
йыл комдив йæ къух бафыста. 
140 

Æхсаргæрдты зæлланг 
Полчъытæ та сæ улæфты фæстæ фæсæмбисæхсæв растадыс- 
ты æмæ бырстой дарддæр. Уæдмæ 5-æм æфсады рахизфарсыр- 
дыгæй хæцæг хæйттæ бахæццæ сты Давыдовское, Александровс- 
кое æмæ Спасскаямæ. 
Гвардийы 3-æм дивизийы полчъытæ æхсæвы ахызтысты Пет- 
рово, Ордино, Житянино æмæ Бочкинойы ныгуылæнырдыгæй 
фæрсты æмæ боныцъæхтыл æрлæууыдысты хъæды астæу Шей- 
номæ хæстæг. Тавлиевы 20-æм дивизи цы немыцаг 78-æм диви- 
зийы фæстæ сагъуыд æмæ сырдта, уый лидзæн фæндаг ацы рай- 
оныл уыдис æмæ йыл ардыгæй хъуамæ бабырсой æмæ йæ ныф- 
фалгæрон кæной фæндагыл. 
Æрхъуыды, æнхъæл куыд нæ уыдысты, афтæ хорз рауад: 
Загородскмæ стыр фæндагыл йæ гæндзæхтæ ацагъта æмæ ин- 
гæнмæ ныххызт фашистгы 78-æм дивизи. Æгас ма дзы цы зыгуым- 
тæ аззад, уыдон пырхытæй лидзæг фесты Сафонихайы ’рдæм. 
Стыр фæндагыл ма баззадысты знаджы мæрдтæ æмæ йæ хæцæн- 
гæрзтæ: 431 автомашинæйы, 143 пулеметы, 105 сармадзаны, бирæ 
мотоциклтæ æмæ æндæр алыхуызон хæцæнгæрзтæ. 
Ацы хæсты фæстæ дивизи йе ’ргом аздæхта Ремянникты ’рдæм. 
Ам уыдис знаджы фистæг 252-æм дивизи æнæвнæлдæй æмæ ли- 
дзынмæ хъавыд Истра—Рузæйы фæндагыл ныгуылæнырдæм. 
Фæлæ карз хæстыты фæстæ уый дæр иннæйау дæрæнæй баззад 
салд фæндæгтыл æмæ хъæдбынты, йæ рæдзæгъдтæ йын тымыгъ 
миты бын æрнуæрста. 
Бæхджын гвардийы 2-æм корпусы хæстонтæ сæрыстыр уыды- 
сты сæхи æмæ æппæт Ныгуылæн фронты æфсæдты уæлахиздзи- 
нæдтæй. Дивизиты æмæ полчъыты комиссартæ, эскадронты æмæ 
хицæн хæйтты политикон разамонджытæ цинимæ кастысты æмæ 
лæмбынæг æмбарын кодтой сырхæфсæддонтæн Совинформбю- 
ройы хъусинаг. Уый 1941-æм азы 13-æм декабры æгас дунейыл 
дæр айхъуысын кодта: «Фæстаг сахат. Намысджын уæлахиздзи- 
над Мæскуыйыл хæстыты. Мæскуыйыл æртыхсын æмæ райсы- 
ны немыцаг пълан фехæлд»... 
Ахæм цины бонты æрцыд æвирхъау бæллæх бæхджын гвар- 
дийы 2-æм корпусыл: 19-æм декабры фæмард сты йæ командир 
инæлар-майор Лев Михайлович Доватор æмæ 20-æм дивизийы 
командир булкъон Михаил Петрович Тавлиев. 
Цæвиттон, бæхджын гвардийы 2-æм корпус размæ бырсгæйæ 
рахызти стыр сосæвæндагмæ Волоколамскæй Рузæйы горæты 
æхсæн. Иссæйы дивизи дæр хæцыди немыцаг СС-ты дивизи 
«Рейх»-ы ныхмæ. Тæккæ налатдæр фашисттæ æрфидар сты Дья- 
ковойы хъæуы Рузæйы доны был. Хъæумæ бабырсæн бынæттæм 
уæлвæзтæй æмæ аргъуанæй арæзт уыдысты сармадзантæ æмæ 
минометтæ, бирæ пулеметтæ æмæ æмбæхст танчытæ. Хъæуы ал- 
фамбылай картофы хуымы хуызæн скодтой минæтæй æмæ сыл 
æртыхтой сындзтелæй гæрæнтæ. Сæ салдæттæн скодтой арф 
141 

Дзадтиаты Тотырбег 
æмбæхсæн бынæттæ æмæ хæцыдысты уырдыгæй. Хъызт рæстæг 
уыд. Цæгатырдыгæй тыхджын дымгæ ныгуылæнырдæм скъæфта 
рыг митæй уæззау мигъы тъыфылтæ, фæндæгтыл æмæ быдырты 
ныгæдта пырхгонд знаджы танчытæ æмæ сармадзантæ, автома- 
шинæтæ æмæ мæрдты, митæй сыл амадта обæуттæ. 
Фæлæ Дьяковойы хуызæн фидæрттæ Иссæйы дивизи фыццаг 
хатг нæ иста. Йæ сармадзантæй быгъуы кодта фыдгулы ахстæттæ, 
ракалдта йын йæ фæлгæсæн бынат — аргъуаны цъупп дæр, стæй 
бæхджын полчъытæ сæхи æрфистæг кодтой æмæ бацыдысты ата- 
кæйæ Дьяковойы хъæуыл. 
Кубайнæгты рахизырдыгæй фарс та хæцыд гвардийы 4-æм 
дивизи Толбузинойы хъæу знæгтæй суæгъд кæныныл. Дьяково 
æмæ Толбузинойы хъæутæ фыдгултæй асыгъдæг кæнын хорз 
фадат лæвæрдта, фæндæгтæ кæм иу кодтой, уыцы хъæу Лихаче- 
войы райсынæн æмæ афтæмæй, чъылдымырдыгæй бабырсгæйæ, 
Захряпино—Палашкинойы немыцаг гарнизонты ныппырх кæны- 
нæн. Комдив Плийы-фырт хорз æмбæрста, Захряпино—Палаш- 
кинойы фидар чъылдымырдыгæй бабырсгæйæ æнцондæр райсæн 
кæй у, уый. Уымæн æмæ хъæутæ сты уæлвæзы, бацæуæнтæ ра- 
зырдыгæй æмæ фæрсырдыгæйты дæр — быгъдæг, мит та — арф. 
Ахст хъæутæй знаг цъындцæстæй куы æхстаид, уæддæр цъиу 
æрбатæхын дæр нæ бауагътаид йæхимæ, уылынджы бæрц гæ- 
базмæ дæр арæзт уыд пулемет кæнæ æндæр хæцæнгарз. Уый 
сбæлвырд кодтой сгарджытæ. Саргъыбæхтыл æвиппайды атакæйы 
бабырсæн дæр нæ уыд — астæумæ миты ныхстысты бæхтæ. 
Захряпино—Палашкинойы фæсчъылдым хæст цыдис рæвдз. 
Хъазахъхъæгтæ сыгъдæг кодтой Лихачевойы гитлерон емынæйæ, 
бирæ рæстæг сæ нал хъуыдис Палашкинойыл чъылдымырдыгæй 
æрбабырсынмæ. Уæд знæгтыл фæндæгтæ Волоколамскæй Мо- 
жайскы æхсæн æхгæд æрцыдаиккой. 
Ахæм хъуыдытыл уыд Иссæ хъæугæрон йæ командæгæнæн 
бынаты. Иуафон йæ цуры йæ тæвд бæх фæурæдта бастдзинады 
афицер æмæ йæм тынг тыхстхуызæй фæкаст, афтæмæй æрхызт 
фæздæгуадзæг тæвд бæхæй. 
— Æмбал инæлар, знæгтæ амардтой инæлар Доватор æмæ бул- 
къон Тавилевы... 
— Цы загътай? — нæ бауырныдта сау хабар Плийы-фырты. — 
Доватор æмæ Тавлиев?! Нæ, нæ мæ уырны! Куыд хъуамæ æрцы- 
даид ахæм æвирхъау бæллæх? 
— Корпусы штабы хицау дæлбулкъон Радзиевский дæ курæг 
у — тагъддæр куыд рацæуай штабмæ, — æнкъардæй зæгъы афи- 
цер. 
Иссæ минуты бæрц æдзæмæй алæууыд, цыма йæ цуры бомбæ 
фехæлд: Доватор æмæ йын Тавлиев æрмæст хъæбатыр æмæ дæс- 
ны хæстон æмбæлттæй уæлдай ма уыдысты, зæрдæйы арф чи 
ныххызти, ахæм хæлæрттæ. 
142 

Æхсаргæрдты зæлланг 
* * * 
Волоколамскæй Можайскмæ фæндæгты æрцахст фашисттæн 
сæ фæсонты æхсаргард ныссадзынæй уæлдай нæ уыдис, æмæ сæ 
быцъынæг скъуыдтой бæхджын гвардийы корпусæй фервæзыныл. 
Раппæрстой та ног тыхтæ корпусы ныхмæ. Хъуамæ ныппырх код- 
таиккой кавалерийы æмæ маневртæ кæнынæн суæгъд кодтаиккой 
сæ фæндæгтæ. Истрайæ Волоколамскмæ æмæ Рузæйæ Дорохо- 
вомæ. 
Иссæйы æмæ Мельникы гвардион дивизитæ уæззау хæстыты 
цырены куы бацыдысты, уæд сæ фæстæ 2-аг эшелоны цыд Тав- 
лиевы 20-æм дивизи. Ацы дивизимæ цыд корпусы командир æмæ 
штаб дæр. 
Хъæдты цæугæйæ дивизи хъуамæ рахызтаид Рузæ—Волоко- 
ламскы сосæвæндагмæ Захрянинойы районы. Развæндагмæ акæ- 
сыны тыххæй хъæдрæбынмæ рахызтысты комкор Доватор æмæ 
комдив Тавлиев. Дыууæйæ дæр суыдтой Дьякойы хъæуы ’рдæм 
цæуæг немыцаг æфсæдты колоннæ. Комкор Доватор бардзырд 
радта комдив Тавлиевæн, знаджы уыцы командæ куыд ныппырх 
кæна, æвиппайды йыл фæрсырдыгæй ныббырсгæйæ. 
Тавлиевы полчъытæ цалынмæ сæхи ныббырстмæ цæттæ код- 
той, уæдмæ Л.М. Доватор комендантон эскадроны разæй ацыд 
атакæйы Захрянинойы хъæу ссæрибар кæнынмæ. Фæлæ атакæ 
фæхуыдуг: знæгтæ бирæ уыдысты æмæ бацæуæнтæ æрæхгæдтой 
сæ автоматты тыхджын зынгæй. 
Уыйфæстæ Доватор æмæ Тавлиев 20-æм дивизийы сарæзтой 
Палашкинойы хъæуыл схæцынмæ. Сахаты бæрц рацыдаид, сгар- 
джытæ куы æрбаздæхтысты, уæдæй, æмæ комкор банхъæлдта, 
знæгтæ Палашкинойæ фæлыгъдысты, зæгъгæ. Лев Михайлович 
уавæр нал сбæлвырддæр кодта, афтæмæй, йæ бæх Казбекыл бад- 
гæйæ, дзоныгъвæдыл æрбахызт Рузæйы доны ихыл знæгты 
ныхмæ. Йæ фæстæ цыдысты штабы афицертæ дыууæйæ æмæ йæ 
бæхмæзилæг Сергей дæр. Доны фаллаг (Ьарс пæлæхсарæй лæу- 
уыд егъау æрхы бæрзонд тигъы фындз. Йæ фæстæ айтынг суанг 
Палашкинойы онг фæтæн фæз, йæ астæу та — роны хуызæн æры- 
гон нæзы хъæды уадздзаг. 
Доватор бынæй скæстытæ кодта æрхы стыр тигъмæ æмæ, хи- 
нымæры дзурæгау, загъта: «Хорз ран у рекогносцировкæ скæны- 
нæн!» 
Хъæдбынмæ куы бахызтысты, уæд Доватор æрхызт йæ бæ- 
хæй æмæ идон радта Сергеймæ: «Ацу æмæ бæхты аууон ран баф- 
снай!» Адъютант Тейхман æмæ хистæр политрук Карасев дæр сæ 
бæхты Сергейы фыццаг фæкодтой æмæ фистæгæй рараст сты сæ 
комкоры фæстæ. Уæдмæ сæ баййæфта комдив Тавлиев дæр æмæ 
цыдысты дзоныгъвæндалыг Палашкинойы ’рдæм. 
Чысыл, иу-дæс-фынддæс хæдзары кæм цæры, ахæм хъæу 
143 

Дзадтиаты Тотырбег 
Палашкино æрбынат кодта гæмæх уæлвæзгонды. Хъæу миты бын 
фæцис æмæ æддейæ бакæсгæйæ зынди æдзæрæгхуыз, йæ рæзтæ 
уыдысты быгъдæг. Знæгтæ дзы ахстон скодтой æмæ уым æрны- 
гъуылдысты, уый ницæмæй æвдыстой. Æвæццæгæн, комкоры дæр 
уый зæрдæ фæсайдта æмæ йæ раздæр нæ басгæрста, афтæмæй 
йæм хæстæг бацыд. 
Хъæдрæбын кæройнаг бæлæсты цурæй куыддæр фæзындыс- 
ты комкоры урс кæрц æмæ цъæх уæлдзарм худ, афтæ хъæуы 
кæройнаг хæдзæрттæй ссыд пулеметты къæр-къæр. Доваторы ал- 
фамбылай мит рыг скалдта, нæмгуыты дыз-дыз хъустæ арыдта. 
Комкор æрхауд арф митмæ æмæ нал змæлыд. 
Йæхи йæм баппæрста йæ адъютант, фæлæ йæм нал бахæццæ: 
æрхауд комкорæй цалдæр къахдзæфы фæстæдæр. Инæларæн бах- 
хуысыл афæлвæрдта Карасев, фæлæ уый дæр æвæды згъоргæйæ 
æрхауд знаджы нæмгуыты цæфæй æмæ нал сыстад. 
Комдив Тавлиев дæр йæхи баппæрста, кæд ма комкор удæгас 
у, уæд æй фервæзын кæнон, зæгъгæ. Хæсты быдыры цы нæ 
æрцæуы! Зын сахат хæстон адæймаг нал фæхъуыды кæны, цы 
йыл æрцæудзæн, ууыл: дивизийæн уарзон хъæбатыр булкъоны 
зынг дæр ахуыссыд йæ комкорæй къахдзæф дарддæр... 
Ниудта ихæн дымгæ. Йæ разæй скъæфта рыг миты уылæнтæ. 
Уæлдæфы нæрыдысты сармадзантæ. Зыр-зыргæнгæ ниудтой ми- 
нометтæ. Хæстæг рæттæй æнæрынцойæ къæр-къæр кодтой пуле- 
меттæ æмæ автоматтæ... 
Изæрмилтæ. Хæсты нæрын не ’нцад. Иссæ сæргуыбырæй лæу- 
уыд йæ зынгхуыст хæлæртты цур æмæ сын æдзынæг каст сæ 
фæлурс цæсгæмттæм. Дзыхæй дзырд нал хаудта, йæ зæрдæ ныд- 
дур судзгæ мастæй. Раздæр хæсты быдыры пиллон артау цы цæс- 
гæмттæ сыгъди, ныр уыдоныл нал тадис миты рыг. Знæгтæ се 
сæфт кæмæй уыдтой, уыцы сау нымæттæ комкоры æмæ комдивы 
уæхсчытæй раздæрау уад нал фæйлауы фæйнæрдæм цæргæсы 
базыртау, — дзоныгътыл тугхъулæттæй ныссалдысты æмæ сыл 
хъæпæн бады. 
Уавæр нæ лæвæрдта фадат фыдохы митинг æмбырд кæны- 
нæн, зæрдæйы масты тыппыр райхалæн ныхæстæн. Фæлæ фы- 
дохы сау хабар уайтагъд айхъуыст корпусыл, æмæ хъазахъхъæгтæ 
лæгæрстой атакæты, сæхи нал уромгæйæ, афтæмæй ноджы карз- 
дæрæй бырстой размæ æмæ истой сæ маст, пырх кодтой тугдзых 
фыдгулты фидæрттæ. Иссæ йæ худ систа æмæ хинымæры фæс- 
таг фæндараст загъта йæ хæстон хæлæрттæн, стæй ацамыдта 
судзгæ зиантæ Мæскуымæ ласæг æфсæддонтæн, араст ут, зæгъгæ... 
Ацы изæрæй, 1941-æм азы 19-æм декабрæй фæстæмæ Иссæ 
райдыдта къаманды кæнын гвардион кавалерийы 2-æм корпусæн... 
1942-æм азы январы райдианы Ньпуылæн фронты къамандыгæ- 
нæджы бардзырдмæ гæсгæ гвардион кавалерийы 2-æм корпус лæ- 
вæрд æрцыд Говоровы 5-æм æфсадæй 20-æм æфсады рæнхъытæм. 
144 

Æхсаргæрдты зæлланг 
* * * 
Мæскуыйыл карз тохы фыддæр бонтæ æмæ мæйтæ ацыдыс- 
ты зæронд, 1941-æм фыдазимæ. Ныгуылæн фронты æфсæдтæн 
ног аз хаста йæ хъызт дымгæ æмæ йæ митджын тымыгъты базыр- 
тыл ногæй-ногдæр уæлахиздзинæдтæ. Зæронд азы декабры мæй 
фронты æфсæдтæ ныппырх кодтой Гитлеры 3-æм æмæ 4-æм тан- 
кон æфсæдты сæйрагдæр тыхтæ æмæ знаджы æфсæдты фæс- 
тæмæ фæсырдтой 100—120 километры бæрц, фашисттæй суæгъд 
кодтой Рогачев, Клин, Солнечногорск, Истра, Рузæ, Волоко- 
ламск... 
* * * 
Середайы немыцæгты фидар райсыныл операци конд æрцыд, 
æнхъæл куыд ничи уыдис, афæ рæвдз æмæ арæхстджынæй: инæ- 
лар Плийы-фырты снывæзт пъланмæ гæсгæ корпусы дыууæ диви- 
зийы алæгæрстой фидары фæйнæфæрсты æмæ Середайы фидары 
чъылдыммæ фесты, афтæмæй йын аскъуыдтой йæ тугдадзинтæ, 
æрæхгæдтой знаджы фæндæгтæ æмæ æрбадтысты йæ разы. 
Уæдмæ гвардионты корпусы цыппæрæм дивизи комкоры ра- 
замындæй æрæхгæдта, Княжьи Горыйæ Середайы фидармæ не- 
мыцаг гарнизонæн баххуысмæ цы тыхджын колоннæ тагъд код- 
та, уый фæндæгтæ. Майор Немов æмæ дæлбулкъон Кривошап- 
кайы полчъытæ хъæдрæбынтæй æвиппайды фæрсырдыгæйты ба- 
бырсгæйæ фыдгулы колоннæйæн йæ уд сисын кодтой. Колон- 
нæйæ ма чи аззад, уыдон фæндæгтыл ныууагътой сæ танкты, 
сармадзанты æмæ сæ бирæ автомашинæты, афтæмæй тарст сырд- 
тау хъæды ныппырх сты. 
Колоннæйы ныддæрæн кæныны фæстæ Плийы-фырт йæ 4-æм 
гвардион дивизийы æргомдæр раздæхта Середайы фидарыл ныб- 
бырсынмæ. Афтæмæй фыдгулы тыхджын гарнизон бахауд Ис- 
сæйы гвардион хъазахъхъæгты, танкистты æмæ къахдзоныгъджын 
батальонты цъысымы. Хъæхъхъаг сырдау алырдæмыты лæбурд- 
той цъысымы ахст фыдгултæ, сæхи хъардтой къæппæгæй раир- 
вæзыныл, фæлæ сæ бон нал бацис зынгæфсæн тæлы ратонын: 
фæсахсæвæрæй боны æрбацъæхмæ хæсты дæрæнгонд æрцыдыс- 
ты. Сæ бирæ хæцæнгæрзтæ — танктæ, сармадзантæ, минометтæ, 
пулеметтæ, автоматтæ æмæ автомашинæтæ та сын Сырх Æфсады 
трофейтæ æмбырдгæнæг командæ йæхи къæбицмæ аласта. 
Бырста æмæ бырста размæ бæхджын гвардионты корпус танкты 
бригад æмæ къахдзоныгъджын цыппар батальонимæ. 20-æм æфса- 
дыл фронты къамандыгæнæг цы сæрмагонд хæс сæвæрдта, уый 
Плиты Иссæйы æфсæддонтæ арæхстджынæй æххæст кодтой, 
разæй бырсгæйæ æмæ фыдгулы дивизиты фæрсырдыгæй æмæ 
чъылдымырдыгæй дæрæн кæнгæйæ. 
10 Дзддптты Тотырбег 
145 

Дзадтиаты Тотырбег 
Размæбырсты æнтыстытæй хъазахъхъæгтæ ныфсджындæр 
кодтой, зæрдæтыл æфтыд бонæй-бон фылдæр циндзинад. Хæс- 
тон фæлтæрддзинад хъæздыгæй-хъæздыгдæр кодта. 
Фæлæ знаджы резервон тыхтæ уыдысты бирæ, хæстон техни- 
кæйæ — иттæг рæвдз æмæ арæхстджынæй маневртæ кодтой. 
Тадысты хъазахъхъæгты рæнхъытæ дæр æнæрынцайгæ хæс- 
тыты, къаддæрæй-къаддæр кодтой. 1941-æм азы июлæй 1942-æм 
азы январы кæронмæ бæхджынты дивизитæ æмæ полчъытæн 
иугæндзон хæстытæй баулæфыны рæстæг нæ фæцис, нæ уыд 
фадат, сæ рæнхъытæ сын баххæст кæной, уымæн дæр. Æмæ ахæм 
хæстон операциты æндон дæр тади. Уæддæр — размæ! 
Корпусы дивизитæ баввахс сты Гжатскмæ. Комкор цæттæ кодта 
горæтыл æрхъула кæныны оперативон пълан. Гжатск знагæй бай- 
сын фронты размæ бырсты ахста стыр бынат. Уый уыд, фыдгу- 
лæн Можайскы районы цы бирæ дивизитæ хæцыдысты, уыдон 
фæсчъылдым æмæ Плийы-фырты æфсæдтæ Гжатск ссæрибар 
кодтой, зæгъгæ, уæд ахст æрцыдаиккой фашистты фæндæгтæ 
ныгуылæнырдæм, бахаудаиккой цъысымы æмæ сæ афтæмæй ныд- 
дæрæн кодтаиккой Сырх Æфсады бырсæг тыхтæ. 
Фæлæ саг фæрæтмæ куы æрцыди, уæд мæнæ комкоры раз 
февзæрд рацийæ райст бардзырд. Плийы-фырты фыццаг нæ ба- 
уырныдта, ахæм бардзырд йæ хистæртæ радтой, уый. Афтæ бан- 
хъæлдта, фыдгултæ йыл хинæй цæуынц, зæгъгæ, æмæ бафарста: 
«Æцæг афтæ у: корпусы дивизитæ улæфынмæ æмæ сæ рæнхъытæ 
баххæст кæнынмæ рацæуой хæстæй?» «О, æцæг афтæ! 20-æм 
æфсады къамандыгæнæджы афтæ фæнды», зæгъгæ, дзуапп райс- 
та йæ бафарстæн. «Уый та куыд? Операци кæронмæ ахæццæ 
кæнæм, стæй...» «Ацы сахатæй фæстæмæ, Иссæ Алыксандры фырт, 
дæ корпус уæгъд у хæстон операцитæй. Уыдзынæ фронты къа- 
мандыгæнæджы бар», — уыд цæхгæр дзуапп командармæй... 
«Гал, дам, бастыгъд æмæ кард йæ къæдзилыл асаст, — хины- 
мæры ахъуыды кодта комкор. — Мæнæн дæр ахæм ми бачындæ- 
уыд. Кæй зондæй? Гуырысхойаг нæу, командарм Власовы зон- 
дæй! Кæй пайдайæн? Хæйрæг æй базонæд, цæмæн та афтæ ба- 
кодта! Середайы цы хъаугъа рауад, уый дзы, æвæццæгæн, нæ 
ферох æмæ йæ маст исы. Фронты штабы йын Плийы-фыртыл йæ 
хъаст кæй ницæмæ æрдардтой æмæ йын «победителя не судят!», 
зæгъгæ, кæй загътой, уый йын, æвæццæгæн, йæ мастыл цæхх 
æркодта... Æви æндæр исты гадзрахат ми кæны Власов?» 
Ахæм хъуыдьггы тыхсгæйæ комкор æвæндонæй бардзырд радта 
дивизиты хæсты цæхæрæй улæфынмæ ракæныны тыххæй æмæ 
йын фадат нал фæци Гжатск райсыны пълан сæххæст кæнынæн. 
Корпусы дивизитæ сæ позицитæ лæвæрдтой, цы фистæг æфсæдтæ 
сæ æрбаййæфтой, уыдонмæ æмæ арæхстгай цыдысты нæхионты 
фронты фæсчъылдыммæ. 
Фашистты командиртæ уый бафиппайдтой æмæ дзы спайда 
146 

Æхсаргæрдты зæлланг 
кæнынмæ хъавыдысты: хæстæй здæхæг корпусы полкъты æккой 
абадтаиккой æвиппайды æмæ сæ ныффалгæрон кодтаиккой. Тынг 
тагъд æрбакалдтой сæ резервтæ æмæ æртыхстысты корпусы къæ- 
бутырдыгæй хъахъхъæнынмæ ныууагъд эскадроныл Гжатскмæ 
хæстæг хъæу Быковойы. 
Ацы эскадронимæ баззадысты майортæ Бросалов æмæ Чеку- 
лин, стæй хистæр политрук Зубков. Уыдон арæхстдзинад æмæ 
æвидигæ хъæбатырдзинады фæрцы корпусы дивизитæ æвыдæй 
радтой сæ позицитæ æмæ рацыдысты фæсфронтмæ. 
Фæлæ се ’мбæлтты фæстæрдыгæй знаджы ныббырстæй хъахъ- 
хъæнæг эскадронтæ сæхæдæг бахаудтой, раирвæзæн кæцæй нал 
уыд, ахæм стыр бæллæхы: фыдгулы æфсæдтæ Быковойы хъæ- 
уыл æртыхстысты æмæ сцырен æвирхъау гуыпп-хæст. Танкты, 
артиллерийы æмæ минометты æмгæрахæй хъæуы хæдзæртты згъæ- 
лæнтæ хæрдмæ хаудтой. Уыйфæстæ пырх хъæуыл гитлеронтæ 
бацыдысты атакæйы. Тадысты хъазахъхъæгты рæнхъытæ, фæлæ 
знæгты хъæумæ не ’рбауагътой — фæхуыдуг сын кодтой сæ танк- 
ты æмæ автоматджынты атакæ. «Æвæццæгæн, ам дивизи хæцы», 
зæгъгæ, банхъæлдтой фыдгулы командиртæ æмæ фæфылдæр 
кодтой сæ танктæ æмæ фистæг æфсæдты. Карз хæсты та сæ ног 
атакæ дæр фæхуыдуг. Афтæ æхсæв-бонмæ атакæ атакæйы фæ- 
дыл цыдис... Фашисттæ сæ хæцæнгæрзты зынгæй судзын оай- 
дыдтой, хъазахъхъæгтæ цы хæлд хæдзæрттæй хæцыдысты, уыдон, 
æмæ сæ сау фæнык бакодтой. 
Бонæрбацъæхмæ ма хъæуы баззад æнæ сыгъдæй иунæг хæ- 
дзар. Хæстонтæй ма удæгас чи уыд, уыдон уыцы хæдзармæ æрæм- 
бырд сты, афтæмæй хæцыдысты, цагътой знæгты. 
Фæлæ фыдгултæ арт бафтыдтой ацы хæдзарыл дæр. Пиллон 
арт судзæг хæдзарæй иуафон нал цыд гæрæхтæ. 
Гитлеронтæ фæныфсджындæр сты æмæ сæ автоматтæй æхсын 
фæсабырдæр, афтæмæй хæдзары алфамбылай æртыгуыр сты, сæ 
хъæр-хъæлæба цыдис: «Казакен, твой капут! Сдавайс!» 
«Сдаемся! Держите!» — зæгъгæ, цæхæры астæуæй райхъуыст 
кæйдæр тыхджын хъæлæс. 
Фыдгултæ, сæ уæлахизыл цингæнгæйæ, сæхи æрцæттæ код- 
той, хъазахъхъæгтæй ма удæгасæй чи баззад, уыдон уацары рай- 
сынмæ. Сæ цæстытыл уадис: сæ размæ сæ къухтæ хæрдмæ дар- 
гæйæ рацæудзысты арты судзæг «казакентæ». 
Æмæ æцæгдæр: пиллоны астæуæй фыдгулты æхсæнмæ фæд- 
фæдыл гæппытæ кæнын райдыдтой туг, ала æмæ рыджы æвдылд 
гвардионтæ. Фæлæ сæ йæ къухтæ хæрдмæ ничи дардта. Фидар 
хæцыдысты сæ автоматтæ æмæ гранаттыл, афтæмæй алчидæр йæ 
фæстаг нæмгуытæ згъæлдта фыдгултыл. Йæ гилдзытæ-иу æхст 
кæмæн фесты, уый та-иу йæ хъæлæсыдзагæй ныхъхъæр ласта: 
«Сдаюсь, держите!» — æмæ-иу йæ ифтыгъд гранат бæрзонд сис- 
гæйæ æмæ йæ туджы мæцгæ фæмидæг знæгты астæу. Гранаты 
147 

Дзадтиаты Тотырбег 
срæмыгъдимæ-иу ахуыссыд йæ зынг. Фæлæ иунæгæй нæ: фыдгу- 
лы автоматджынтæй дæр-иу цалдæр йæ фарсмæ æрхаудта æдзæ- 
мæй... 
* * * 
Волоколамскы уæрæх фæндагыл Мæскуыйы ’рдæм хъæрзгæ- 
нæтгæ уадис, йæ фыццаг хуызæй кæмæ ницуал уыд, ахæм рог 
машинæ «Виллис». Æддейæ бакæсгæйæ дæр бæрæг уыд, хæтæн- 
ты хæтгæйæ стыр тымыгъты кæй фæабухта, уый: нæмгуытæ æмæ 
бомбæты схъистæ йыл сæ фæд ныууагътой æмæ йæ хæнкъуытæ 
буары дымгæ къуыззитт кодта, афтæмæй тъизыдта бомбæтæй 
æмæ сармадзанты нæмгуытæй къахт уæрмытæ фæндагыл. Уый 
уыдис 1942-æм азы мартъийы фæстаг бон сабыр сæумæрайсом. 
Бурхил æрыгон шофыры фарсмæ æрхæндæгæй бадт фæлмæст, 
къæсхуыр инæлар. Йæ уæлæ — сæрак-кæрц, йæ сæрыл — къæ- 
бæлдзыг цъæх уæлдзарм худ, къæхтыл — уынгæг цырыхъхъытæ, 
дыууæ уæраджы астæу дардта йæ немыцаг автомат. Гуыргъахъхъ 
фæндаджы дзыхъхъыты-иу «Виллис» куы ныррызти, уæд та-иу 
хъуыдыты арф ныгъуылд инæлар дæр йæ сæр банкуъыста, цыма 
тарф фынæйæ фехъал æмæ тыгъд быдырты цы хæстон техни- 
кæйы рæдзæгъдтæ лæууыдис, уыдон йæ фыны уыдта. Нæ зынд 
кæрон пырх танктæ, хæлд сармадзантæ æмæ алыхуызон автома- 
шинæты рæдзæгъдтæн. Инæлар, уыдонмæ æнæдзургæйæ кæс- 
гæйæ, æндæр цæуылдæрты кæй хъуыды кодта, уый бамбаргæйæ, 
шофыр зæгъы: 
— Цас æфсæйнаджы кæритæ ныууагътой фрицтæ сæ фæстæ! 
Нæ мартен-пецтæ сæ афæдзмæ дæр нæ батайын кæндзысты! 
— Æмæ фрицтæ бæрз бæлæстæ цас ныццагътой сæ мæрдтæн 
цыртдзæвæнтæн, уый нæ уыныс, Ваня? Акæс-ма! Бæрзхъæдæй 
цас крестытæ ис ацы зæххыл! — æрхæндæгæй загъта инæлар. — 
Уыйас бæрзхъæд ногæй æрзайын кæнынæн та цымæ цал азы 
бахъæудзæн? 
— Бирæ азтæ, æмбал инæлар! — фæцырд дзуапмæ Ваня. — 
Уæрæсейы бæрзытæ иууылдæр гитлеронтæн цыртдзæвæнтæн куы 
бахъæуиккой!.. Уæд уал мах æнæ бæрзхъæдæй дæр фæразиккам! 
Цымæ, уæлæнгæйтты нымадæй цал бæласы акалдтаиккой фыд- 
гултæ сæ мæрдтæн цыртдзæвæнтæн? 
— Уæлæнгæйтты нымадæй фондзсæдæ минæй фылдæр цагъд 
æрцыдис Мæскуымæ лæбурæг фыдгултæй... 
— Милуаны æрдæг! — хинымæры чысыл ахъуыдыгæнгæйæ, 
зæгъы Ваня. — Бындзагъд фæуой сæхи рынæй! Цыртдзæвæнтæм 
ардæм сæхи къахæй цæмæн цыдысты?! Сæхимæ сын сæ цæт- 
тæйæ арвыстаиккам! — хъазæн ныхас фæлгъаудта шофыр. 
Фæлæ инæлар ныртæккæ хъазæн ныхæстыл нæ уыдис. Фæ- 
дзырдтой йæм Мæскуымæ. Уæлдæр Сæйраг къамандыгæнæг дæм 
148 

Æхсаргæрдты зæлланг 
сиды, зæгьгæ. Цæмæ йæм сиды, уый йын зын базонæн уыд. Кæд 
æй, мыййаг, егъаудæр бынатмæ кæнынц? Æмæ Кавалерийы кор- 
пусæй стырдæр æмæ вазыгджындæр æфсæддон иугонд нæй. Бу- 
денныйы нггабмæ? Нæ, уырдæм не сразы уыдзæн. Хæсты заман 
искуы фронтæй дард штабы стъолы уæлхъус бада æмæ хистæ- 
рæн докладтæ* æмæ инструкциты проекттæ фысса, уый йæ ту- 
джыхъæды нæ фæцис. Хæст, Фыдыбæстæйы Стыр хæст ис йæ 
тæккæ тæмæны, æмæ хæцын хъæуы. Æфсæддон уæвын йæ цар- 
ды сæйрагдæр хъысмæт чи скодта, уый хъуамæ хæсты рæстæг 
тохы цæхæры судза!.. Æндæр æм уæдæ цæмæ хъуамæ сидой? 
Кæд Мæскуыйыл тохы «Тайфун»-ы исты ахæм рæдыд æруагъ- 
та? Йе та фронты къамандыгæнæджы ахсджиагдæр хæстон бар- 
дзырдтæй искæй куыд æмбæлд, афтæмæй не сæххæст кодта? 
Нæ, нæ уыд ахæм факт дæр. Командарм Власовимæ кæй «фæ- 
хъуын», кæд уый нымайынц, ныббарæн кæмæн нæй, ахæм фыд- 
ракæндыл? Чи зоны! Æмæ уæд цæттæ у дзуапп раттынмæ. Дыу- 
уæйæ дæр сæм иумæ фæсидæд хистæрты хистæр, хæстон хъуыд- 
дæгты дæсныдæртимæ равзарæд, Власов æмæ Плийы-фыртæй чи 
растдæр у, уый. Æмбаргæ æфсæддонтæй командармы фарс ничи 
рахæцдзæн. Фæлæ сæ алчидæр зæгъдзæн: «Плийы-фырт раст нæ 
бакодта формалон æгъдауæй. Æфсæддон уагæвæрд домы: «Сæх- 
хæст кæн хистæры бардзырд. Фæлæ дæм раст куынæ кæса, уæд 
уыйфæстæ йæ аивыны тыххæй дæ хъаст бахæсс уæлдæрмæ». Уый 
та афтæ цæуы: марды фæстæ гæрæхтæ кæн! Середайы фидармæ 
бырсгæйæ комкор йæ командарм Власовы бардзырд æххæст код- 
та, зæгъгæ, уæд йæ дивизитæ бахаудтаиккой цъысымы æмæ сæ 
фашисттæ ныддæрæн кодтаиккой. Уыйфæстæ ма куы хъаст код- 
таид, уæд йæ хъаст кæмæн цы пайда æрхастаид?! 
Æстæм сæр 
«В о п р о с: Существует ли уважительная причина на уход с 
огневой позиции? 
О т в е т: Из всех уважительных причин только одна будет 
приниматься во внимание — смерть». 
(Сталинграды хæцæг фæскомцæдисонты протоколæй) 
1 
Сæрдыгон райсом. Аходæнафон уыдаид, афтæ фанерæй конд 
хæдтæхæг По-2 ныллæджыты, зæхмæ хилвасгæ, тахти цæгатыр- 
дæм Волгæ æмæ Доны астæу быдырты сæрмæ. Уæлдæфон «са- 
бырдзуйы» арæхстгай скъæрдта тымбылдзæсгом лæппулæг. Йæ 
фæстæ, пулеметæйæхсæджы бынаты та бадт къæсхуыр, саулагъз 
æлвæст инæлар-майор æмæ пулеметы къухтыл хæцыд, афтæмæй 
149 

Дзадтиаты Тотырбег 
алырдæмты фæлгæсыд. Йæ ирд цъæх цæстыты æнгас-иу ахаста 
уæлдæфы. Тæссаг уыд, исчердыгæй «мессершмитт» цъиусурау 
йæхи куы ’рбауадза хæдтæхæгыл æмæ йæ зынджы хай куы ба- 
кæна, уымæй. Фæлæ фылдæр та каст бынмæ, рыг æмæ фæздæ- 
джы бын ныгæд фæндæгтæм æмæ быдыртæм. Ахæм рыг æмæ 
фæздæджы бын-иу цæстæнгас ацахста алыхуызон змæлджыты: 
кæм æмдзаг уæрдæттæ æмæ бричкæты хал, кæм — уæзласæн ма- 
шинæты чырæ хуссарырдæм æз фæраздæронæй уайгæйæ, кæм 
фистæг салдæтты бал, кæм та фосы дзугтæ æмæ хъомты рæгъæут- 
ты тыгуыртæ, кæм та-иу цæхæр скалдой сармадзанты батарейтæ... 
Сырх Æфсады иуæй-иу хæйттæ, сæ чъылдымтæ сæ фæстæ быр- 
сæг фыдгулы ’рдæм здæхт, афтæмæй æнæсæрфатæй цыдысты зна- 
гæй лидзæг адæмимæ æмæмтъерыйæ. Фыдуавæр инæлар æмбæрста 
æмæ йæ маст тынгæй-тынгдæр фыхти æфсæддон хæйтты æдзæл- 
лаг æмæ æнæхъола фæстæрдæм цыдæй. Куы иу ран, куы иннæ 
ран-иу фæзындысты уæлдæфы фыдгулы «юнкертæ» æмæ та-иу 
сæ бомбæтæ æркалдтой æфсæддонтыл æмæ удаистæй хуссарыр- 
дæм лидзæг адæмыл. Зæхх-иу æхсæрдзæнау сæнхъызти бомбæ- 
ты срæмыгъдтытæй, сæ дымгæ-иу хæдтæхæджы дæр уæлдæфы 
раппар-баппар кодта. 
Инæлар агуырдта гвардион кавалерийы 3-æм корпусы. Фæлæ 
фронты штабы архайджытæм куыд фæкаст, корпус ссарын афтæ 
æнцон бакæнæн хъуыддаг нæ уыдис. Уым, фронты штабы йын 
бацамыдтой картæйыл, бон раздæр бæхджын æфсады 3-æм кор- 
пус кæцыран хæцыд, уый æмæ йын загътой: ныртæккæйы рæс- 
тæг суткæмæ нæ, фæлæ сахатæй-сахатмæ дæр фронты уавæр ивгæ 
кæны... Дæхæдæг агур, командир дæ цы корпусæн снысан код- 
той, уый, æмæ йæ ссар... «Корпусы бæхджын æртæ дивизийы 
кæм сты ныртæккæ, уый фронты штаб цæуыннæ зоны?! — афтæ 
бафарста инæлар къамандыгæнæджы. — Судзин, мыййаг, куынæ 
у!» «Ма дис кæн ууыл, Иссæ Алыксандры фырт, — тынг æрхæн- 
дæг æмæ тыхстæй загъта фронты къамандыгæнæг. — Дæу Мæс- 
куыйæ махмæ фæдисы хуымæтæджы нæ рарвыстой... Фыдгулы 
æфсæдтæ мæтыхты дзугтау æмвæтæнæгæй бырсынц æмæ быр- 
сынц размæ. Сæ тых сарæзтой Сталинградмæ æмæ Кавказмæ — 
нæ бæстæйы Хуссар байсынмæ... Сæ фæстæ уадзынц æрмæстдæр 
сыгъд быдыртæ, сауфæныкгонд горæттæ æмæ хъæутæ... Махмæ 
ма фыдгулы тыхтæ оауромыны хъару разындзæн æви нæ, уый 
дыууæйыл у... Фарста æвæрд у афтæ: «Уæлахиз, кæнæ бынтон 
сæфт... Уый дæ зæрдыл дар, æмбал инæлар!..» 
Ацы ныхæстæ Плиты Иссæ хæрз æрæджы Мæскуыйы дæр 
фехъуыста, йæ ног бынатмæ — гвардион бæхджын 3-аг корпусы 
командирæй йæ куы снысан кодтой, уæд. Ныр фронт бæрæг дæр 
кæмæн нал ис, уым, тыгъд быдырты агуры йæ корпусы дивизи- 
ты, мæйдар æхсæв хъæдгæсы халагъуд тар хъæды астæу агурæ- 
гау. Нæ уыд бæрæг, корпусы дивизитæ кæд фезмæлдзысты сæ 
150 

Æхсаргæрдты зæлланг 
бынæттæй æмæ сын цас бантыстаид фæстæмæ рацæуын, стæй цы 
æндæгтыл цæуынц, уый дæр. Хагг-иу ахъуыды кодта: «Кæд 
ыдгулы æфсæдты æхсæн бахаудтой кавалерийы дивизитæ æмæ 
афтæмæй хæцынц?» Фронты ахæм уавæрты йæм уый касти тæккæ 
тæссагдæр хъуыддаг. 
Инæлар фронты штабы бæрæггæнæнтæй зыдта, Советон Цæ- 
дисы хуссар райсыныл хæцынмæ Гитлер дæс æмæ цыппарыссæдз 
дивизийы кæй раппæрста, уый. Уыдон астæу — йæхи сæрмагонд 
резервæй — фондз æмæ ссæдз дивизийы Германы цæттæдæр 
æфсæдтæй. Иæ æфсæдты къорд «Хуссар» æвæрд у хæдтулгæ 
цæлхытыл фæстаг æфсæддоны онг дæр. Йæ танктæ, хæдтæх- 
джытæ æмæ хæдтулгæ сармадзантæ нымайы минтæй. 
Иуафон та сыгъдæг уæлдæф сау адардта фыдгулы бомбæппа- 
рæг хæдтæхджытæй. Дыууæйæ дæр уыцыиу рæстæг кæрæдзимæ 
сдзырдтой: «Уæлдæф! «Юнкерсты» дзуг!» Сæ разæй иннæтæй бæр- 
зонддæрты æмæ хицæнæй тахти иу хæдтæхæг. «Фокке-Вульф» — 
разысгарæг! «Рамæ» дæр æй хуыдтой нæ салдæттæ. 
Йæ По-2-æн тæхæг бомбæппарджытæй афтæ тынг нæ тарст, 
фæлæ сæ хъузæттæ — «мессершмиттæ» сæ фæстæ не сты, уый 
куы базыдта, уæд йæ хæдтæхæг сарæзта, дон кæм нал цыд, ахæм 
хус æрхыты сæрмæ æмæ тахт хæрз ныллæджыты... 
Инæлар бамбæрста, «рамæ» уыйбæрц бомбæппарæг хæдтæх- 
джыты чысыл æфсæддон къорды сафынмæ нæ фæкæны, уый, 
æмæ йæ фæдыл каст. Цалдæр минуты фæстæ «рамæ» уæлдæфы 
цалхау тымбыл æрзылди. Дыккаг зылд. Уæдмæ йæ баййæфтой «юн- 
керстæ» дæр æмæ уæлдæф сау стьæлфытæй агæрæмытæ. Бомбæтæ 
калдысты зæххыл æмæ йæ æхсæрдзæнтæй хæрдмæ æппæрстой. 
«Æвæццæгæн, бæхджын æфсæддонтыл калынц знæгтæ сæ 
бомбæтæ», — зæгьгæ, хинымæры ахъуыды кодта инæлар æмæ 
фæдзырдта летчикмæ: 
— Уырдæм! Бомбæтæ кæм хæлынц, уырдæм! 
2 
Даргъ æмæ уæрæх æрхы бур æлыгхæццæ урс змис ма бомбæ- 
ты фæстæ фæздæг калдта æмæ уæлдæфы бурбын мигъы тæлм 
æвæрдта, афтæ дзы æрбадт хæдтæхæг По-2. Йæ мотор æмæ про- 
пеллеры гуыв-гуыв нæма æрæнцад, афтæ инæлар змисмæ æргæпп 
ласта æмæ летчикæн къухтæй ацамыдта, фæстæмæ, дæ бынатмæ, 
тæхгæ кæн, зæгъгæ. Йæхæдæг æрхыл йæ цæстæнгас ахаста. Бом- 
бæтæй къахт стыр уæрмыты алфамбылæйтты фæлдæхтытæй баз- 
задысты мард бæхтæ. Санитартæ æмбырд кодтой иу ранмæ зынг- 
хуыст кавалеристты, медицинон кусджытæ бастой хæстонты 
цæфтæ... Хæдтæхæг сæм хæстæг ран цæмæн æрбадт, уый сæ ни- 
кæй æндæвта. Инæлар дзы рахызти, сæ ног командир, уый та 
зонгæ дæр ничима кодта. Фæлæ бæхджынты дивизийы комиссар, 
151 

Дзадтиаты Тотырбег 
æвæццæгæн, бамбæрста, хæдтæхæгыл сæм фронты штабæй чи- 
дæр кæй æрбатахти, уый, æмæ йæ цæрдæг бæхы инæлары раз 
цæхгæр фæурæдта. Уый Плийы-фырты рагæй зыдта æмæ фем- 
бæрста, командирæй сæм æрцыд, уый. Саргъæй æргæпп ласта 
æмæ йæ разы раст алæууыд. 
— Æмбал инæлар, æртыккæгæм корпусы гвардион 5-æм диви- 
зийы 20-æм полкъ знаджы бомбæты æркалды фæстæ йæхимæ 
зилы... 
— Уынын уæ, уынын, — зæгъгæ йын инæлар йæ рапорт фæу- 
рæдта: — Ды полчъы комиссар дæ? 
— Дивизийы комиссар дæн, хистæр батальонон комиссар Бры- 
тъиайы-фырт. 
— Иттæг хорз у, кæй уæ ссардтон, уый, — бацин кодта инæлар 
æмæ, комиссармæ йæ къух дæтгæйæ, загъта: — Плийы-фырт, 
æртыккæгæм гвардион корпусы ног командир. 
— Æз дæ хорз хъуыды кæнын, Иссæ Алыксандры фырт, — йæ 
къух ын зæрдиагæй æрæлхъывта комиссар: — Ды мæ, æвæццæ- 
гæн, нал хъуыды кæныс, фæлæ дæ æз никуы ферох кæндзынæн: 
дæуæн дæ ном Мæскуыйыл тохы быдырæй дардыл айхъуысти... 
Ферохгæнæн дын нал ис. 
Уæдмæ сæ цуры йæ бæхæй æрхызт æмæ инæлары раз раст 
алæууыд цæрдæг æмæ арæхстджын булкъон, къæмисæныл къух 
авæрдта æмæ загъта: 
— Штабы хицау булкъон Чепуркин, бар мын ратт, æмбал инæ- 
лар... 
Инæлар ын йæ ныхас фæурæдта: 
— Сæрибар лæуу, афтæмæй дзур, Николай Степанович, — инæ- 
лар райста йæ рагон зонгæйы къух: — Кæм æрбынат кодта корпу- 
сы штаб? Кæцырæтты сты дивизиты командиртæ æмæ штабтæ? 
Чепуркин бамбæрста, раздæры комкор Крюченкины бынатмæ 
Плийы-фырты кæй снысан кодтой æмæ дзы цы домы, уый. Фæлæ 
йын цы дзуапп раттаид, уый нæ зыдта æмæ тыхстæй загъта: 
— Æмбал инæлар, ацы фæстаг бонты ахæм ивддзинæдтæ ра- 
уад нæ фронты, æмæ нæ, чи кæм ис, уый дæр нал зонæм... Корпу- 
сы штао Доны хуссарырдыгæй фарс хъуамæ уа. Фæлæ йæ диви- 
зитæй фæиппæрд, æмæ бастдзинад нал ис... 
— Æцæгдæр афтæ у нæ уавæр, æмбал инæлар, фос дæр ма 
афтæ ныппырх кæны сырд, — арфæй сулæфыд комиссар Бры- 
тъиаты Мæхæмæт дæр. — Ацы полкъимæ мах хъахъхъæнæм зна- 
гæй нæ корпусы хæйтты чъылдымырдыгæй; барджытæ арвыс- 
там, штаб кæм ис, дивизитæ цы уавæры æмæ кæмыты сты, уый 
сбæлвырд кæнынмæ дæр. Фæлæ сæ хабар нæма æрбацыд. 
— Лидзæм, уæдæ, знаджы нæмгуытæм нæ чъылдымтæ дар- 
гæйæ, — хъыгзæрдæйæ арфæй сулæфыд инæлар. 
— Афтæ, æмбал инæлар, — сагъæсхуызæй зæгъы комиссар 
дæр. — Фыдгулы æфсæдтæ нын не счъилтæ лыг кæнынц, афтæ- 
152 

Æхсаргæрдты зæлланг 
мæй нæ сурынц фæстæрдæм, ингæны нæ хъуамæ ныккалой. Сыр- 
хæфсæддонтæ судзынц сæ масты цæхæры æмæ алывыд калынц 
æнарæхст командиртæн. 
— Уымæй раст зæгъыс, Мæхæмæт, — сразы инæлар: — Фыд- 
гул бирæ æфсæдтæ раппæрста нæ бæстæйы хуссар ныссæндыны 
тохмæ. Нæ фронты ныхмæ Гитлер сарæзта йæ сæйрагдæр тыхтæ. 
Не ’хтæнгтæ нæ тынгдæр æрбалвасын хъæуы!.. Ронбæгъдæй æмæ 
куырмæджы хæцæн нал ис Хуссар-Хурныгуылæн фронтæн!.. 
— Æз дæр афтæ хъуыды кæнын, Иссæ Алыксандры фырт, — 
зæрдæбынæй зæгъы Чепуркин. — Йæ æфсæдты разæй сыдзмы- 
дзы цæугæйæ сæдæ километры дарддæр чи асхуыста хурсæкæ- 
нырдæм, уый цавæр командир у?! Йæ дивизи æнæ сæрбосæй чи 
ныууагъта æмæ хæсты цæхæрæй дард ран йæ сæр чи бафснайдта, 
ахæмты æхтæнгтæ æцæг сты тынг æрбалвасинаг!.. Мæскуыйæ 
æрбатахтæ, æмбал инæлар, æмæ не ’ппæты сæйрагдæрмæ та цымæ 
цы хъуыды ис ахæмты тыххæй? Æви бæлвырд нæ зондзæн, ам, 
нæ бæстæйы Хуссары, цытæ цæуы æмæ цы уавæры стæм, уый? 
— Сталин ацы фронты уавæр хорз зоны. Уый æз фехъуыстон, — 
зæгъы инæлар. — Стæй йæм ронбæгъд командирты тыххæй дæр 
цæхгæр льптонд уынаффæ ис. Ацы бонты хъуамæ фехъусæм хæс- 
тон фидар æгъдау æрæвæрын æмæ йе ’ргом фыдгулы ныхмæ цæх- 
гæр раздахыны тыххæй мадзæлттæ. Æнæмæнг афтæ хъуамæ уа! 
Фæлæ махæн ныртæккæ рæстæг нæй Мæскуымæ æнхъæлмæ кæ- 
сынæн: знаг нын нæ хурхыл хæцы æмæ нæ цалынмæ нæ федзæм 
кодта, уæдмæ нæ улæфæнтæ нæхæдæг суæгъд кæнæм знаджы 
дзæмбытæй... Ныр байхъусут мæ бардзырдмæ, — инæлар ком- 
коммæ бакаст булкъон æмæ комиссары цæсгæмттæм. 
— Хъусæм дæм, æмбал комкор, — дыууæйæ дæр йæ разы раст 
алæууыдысты æмæ йæм лæмбынæг æрыхъуыстой. 
— Ды, ме ’мбæстаг, æрцæттæ кæн мæнæн автоматджын æвзыгъд 
бæхджын взвод. Цас тагъддæр уа, уыйас хуыздæр, — инæлар 
радта бардзырд комиссарæн. 
Комиссар Брытьиаты Мæхæмæт йæ къух авæрдта къæмисæ- 
ныл æмæ зæгъы: 
— Бар мын ратт бардзырд æххæст кæнынмæ ацæуынæн? 
— Цæугæ æмæ батагъд кæн, куырттатаг лæппу, — сдзырдта 
йæм инæлар, мидбыл хæларзæрдæйæ бахудгæйæ. Стæй фæзылд 
булкъонмæ æмæ йын зæгъы: — Дæуыл та, Николай Степанович, 
æвæрын зындæр хæстæ. Байхъус мæм: «Фыццаг полчъы коман- 
диримæ равзар хъаруджындæр разысгарынмæ дæсныдæр сырх- 
æфсæддонтæ æмæ кæстæр командиртæй; скæн сæ фондз къор- 
ды, бæлвырд сын бамбарын кæн сæ хæстæ æмæ сæ арвит афтæ: 
иу къорд — корпусы штаб ссарынмæ æмæ мæнмæ æрхæццæ кæ- 
нынмæ; иннæ къордæн бахæс кæн корпусæн къамандыгæнæн бы- 
нат æрцæттæ кæнын; дыуууæ къорды арвит сгарæг; фæндзæм 
къордæн та бахæс кæн, корпусы хæцæнгæрзтæ æмæ æфсисады 
153 

Дзадтиаты Тотырбег 
хайад кæм æрбынат кодта, уый базонын æмæ йын йæ командиры 
мæнмæ æрхæццæ кæнын. Бамбæрстай мæ, булкъон?» 
— Иттæг хорз, æмбал комкор! — Чепуркин йæ къух авæрдта 
йæ къæмисæныл: — Бар мын ис бардзырд æххæст кæнынмæ ацæ- 
уынæн? 
— Николай Степанович, дæуæй мæ ныфс ис, мæ бардзырд 
афойнадыл кæй сæххæст кæндзынæ, уымæй, — йæ къух ын райс- 
та инæлар. — Æхтæнгтæ æрбалвасынæн бирæ рæстæг нæй: тох 
кæнын хъæуы сæруæлдайæ!.. Цæугæ! 
Инæлар фæхъæлдзæгдæр: ныр ахæм хæрзæмбæлджыты 
æххуысæй ссардзæн йæ корпусы дивизиты æмæ штаб. Йæ пæ- 
лæз айтыгъта æмæ йыл дæлгоммæ æрхуыссыд. Планшет байгом 
кодта, систа дзы районы картæ æмæ йæ райтыдта йæ разы. Дзæв- 
гар æм фæкаст, стæй йæхинымæры дзуры: Паулюс дæсны æмæ 
хинæйдзаг хæстон разамонæг у. Сайгæ кæны мах 21-æм æмæ 28-æм 
командармты: йæ сæйрагдæр бырст Сталинградмæ Лиски æмæ 
Свободæйы районтыл нæ уыдзæн, кæд афтæ айхъуысын кодта 
æмæ уымæй нæ командармты ууыл баууæндын кодта, уæддæр. 
Лискийы хуссарырдыгæй фарс Паулюс райсдзæн Острогожск 
æмæ Каменкæмæ ныццæвдзæн. Хуссарæй цæгатырдæм цы æфсæн- 
вæндæгтæ æмæ сосæвæндæгтæ цæуы, уыдон æрцахсдзæн. Уый- 
фæстæ йæ æфсæдты сæйрагдæр тых сараздзæн Миллеровомæ 
æмæ йæ æрцахсдзæн. Ардыгæй йæ 6-æм æфсад æмæ танчыты 
цыппæрæм æфсад цæхгæр азилдзæн хурыскæсæнырдæм æмæ баф- 
сæрдзæн Калачмæ Доны сæрты. Калачæй та — Сталинградмæ... 
Волгæйы фидар куы райса, уæд гитлеронтæ фæхицæн кæндзысты 
Мæскуы бæстæйы тæккæ хъæздыгдæр хайæ — нæ Хуссарæй, Кав- 
каз æмæ Сау денджыз Герман йæхи бакæндзæн. Кавказы нефть, 
хорджын æмæ алыхуызон металлтæ къахæн районтæ фашистон 
Германы къухы куы бафтой, уæд ыл ничиуал фæтых уыдзæн — 
Гитлер сæххæст кæндзæн 1942-æм азæн цы сæйрагдæр пълан сны- 
вæста, уый. Афтæ, æнæмæнг афтæ!.. Маршал Тимошенко мын цы 
бардзырд радта, уым домы: Æстрогожскы районы хуссар-хурыс- 
кæсæнырдæм фыдгулы бырст æруром, стæй йæ фæстæмæ хурны- 
гуылæнырдæм аппар. Фæлæ куыд, цавæр тыхтæй? Хæствæллад, 
ихсыд, æмæ, хæстон æгъдау кæмæ нал ис, ахæм кавкорпусы тых- 
тæй? Нæ, фронты штабы æмæ мын 21-æм командарм куыд дзырд- 
той, уавæр афтæ нæу. Командарм зæгъы: уæ корпусы ныхмæ цы 
чысыл къордтæ лæууы знаджы автоматчиктæй, удон апирут... Фæлæ 
булкъон Чепуркин хуыздæр зоны æцæг уавæр. Знаджы тыхтæй 
Кавкорпусы ныхмæ бырсынц танкты æмæ моторизацигонд дивизи- 
тæй дыууæ. Ахæм тых хæцæнгарзæй гæвзыкк æмæ фæллад кава- 
леристтæ нæ бауромдзысты. Уæдæ куыд æмæ цы? Командарм ма 
йын загъта: сæр дæ куы бахъæуа, уæд дæ къухмæ райс, дæ райо- 
ны цы æфсæддон хæйттыл фембæлай, уыдон дæр. Фæлæ кæй? 
Штаб æмæ командир кæмæн нал ис, йæ фæсонтæ знагмæ чи раз- 
154 

Æхсаргæрдты зæлланг 
дæхта, афтæмæй цæгатæй хуссарырдæм сырдтæй тарст дзугтау 
цы æфсæддонтæ лæгæрдынц, уыдон? Æвæццæгæн! Фæлæ уыдо- 
ны кæмæй æруромон, ахæм тых та кæм ссаргæ у? Стæй уымæн 
рæстæг хъæуы... Ссарын сын хъæуы хæлц æмæ хæцæнгарз... Æмæ 
кæм, куыд? Фыдгул нæ сулæфын дæр куынæуал уадзы... 
Инæларæн йæ уæззау сагъæстæй йæ сæр сæнкъуыст æмæ сыс- 
тад: «Мæскуыйыл хæстон тохæй фыддæр ран бахаудтон, æнхъæл- 
дæн. Фæлæ арв куыд нæры, афтæ нæ цæвы!» 
Брытъиайы-фырт бæхджын взводы æрурæдта инæлары раз 
æмæ уæлбæхæй загъта: 
— Æмбал инæлар, дæ бардзырд æххæстгонд æрцыд: бæх- 
джынты взвод цæттæ у дæ хæслæвæрд сæххæст кæнынмæ. 
Комкор йæ цæстæнгас ахаста барджытыл, минуты бæрц сæм 
фæкаст, цыма сæм цы хъару ис, уый æвзæрста, стæй карзæй, 
уæнгты чи хъардта, тугдадзинты чи хызти, сæры магъз кæмæй 
æнкъусти, ахæм хъæлæсыуагæй загъта: 
— Зонын æй, фæллад стут, уый... Фæлæ лæгæн йæ удхæссæг 
йæ маргæйдзаг дзæмбытæй йæ хурх куы нылхъива, уæд хæсто- 
нæн цы гæнгæ у? Марын æй хъæуы! Удхæссæджы амарын та у 
кад æмæ намыс! Цæмæй сарæхсай, уымæй федзæм кæн адæмы 
рыны. Фашизм та у рын, адæмты æмæ паддзахæдты сафæг рын. 
Уый уæхæдæг дæр зонут... Æз дæн уæ корпусы ног командир 
æмæ цæуын уæ разæй стыр хæс сæххæст кæнынмæ. Ахæм ран 
мæлæт ссарын зын нæу. Фæлæ зын у, тынг зын фыдызнагыл — 
бæсты рыныл фæуæлахиз уæвын. Æмæ сымахæй ме ’муæхск тохы 
бацæуынмæ йæ ныфс чи нæ хæссы, уый бæхджынты рæнхъæй 
иуварс рахизæд æнæфсæрмæй. Мæ уæнгæл у рагæй дæр æмæ, 
уæлдайдæр та ныртæккæ, тæппуд, лæмæгъ кавалерист. Уый уæ 
зæрдыл бадарут æмæ йæ уе ’мбæлттæн дæр радзурут... Сымахæй 
уæ комкоры хъахъхъæнæг взводы архайын кæй нæ фæнды, уый 
рахизæд рæнхъæй æртæ къахдзæфы æддæдæр! 
Фæлæ барджытæй йæ цæст дæр ничи æрныкъуылдта, афтæ 
æдзынæгæй кастысты, æмæ хъуыстой инæлары ныхасмæ, йæ бы- 
натæй дзы иу дæр нæ фезмæлыд. Кавалерийы та чи нæ фехъуыста 
æмæ зыдта Плиты Иссæйы ном, уæлдайдæр та Мæскуыйыл карз 
хæстыты рæстæг. Æвæццæгæн æм уымæн афтæ лæмбынæг æры- 
хъуыстой цымыдисæй. Алчидæр сæ йæхицæн кадыл банымадта ахæм 
инæлары къухы службæ кæнын райгуырæн бæстæйы сæраппонд. 
Инæлар та дзæвгар рæстæг ноджы карздæр цæстæнгасæй фæ- 
каст йе ’фсæддонтæм, цыма сын се ’нгасæй сæ зæрдæты хъуы- 
дытæ раргом кæныныл фæлвæрдта. 
— Куыд уынын, афтæмæй уе ’хсæн иунæг тæппуд дæр нæй. 
Рæнхъæй кæй ничи рахызти, уый уымæй бæрæг у. Мæнæн уый 
тынг æхсызгон у. Бузныг! Сæрибарæй лæуут, афтæмæй фæйнæ 
адымут, — инæлар йæ дзыппæй систа бапъирозты къопп æмæ йæ 
радта комиссармæ. 
155 

Дзадтиаты Тотырбег 
Уый дзы йæхицæн иу систа æмæ йæ дарддæр алæвæрдта. Ца- 
лынмæ къопп къухæй къухмæ цыдис, уæдмæ инæлар иннæ къопп 
байгом кодта, æмæ уый дæр алæвæрдта салдæттæм. Дыккаг къопп 
дæр азылд барджытыл. Уыдон радыгай ссыгътой сæ бапъирозтæ 
æмæ сæ æхсызгонæн цъырдтой. Бæхты сæрмæ абадт зына-нæзына 
цъæхбын фæздæджы тæлм, æмæ хъазыд æнуд уæлдæфы хуры тын- 
тимæ. Дæрддзæф кæцæйдæр хъуысти сармадзанты гуыр-гуыр; сыгъ- 
дæг арвы уæгъд нæ уагътой фыдгулы бомбæппарæг хæдтæхджытæ, 
тахтысты дзыгуыртæй бæрзæндты æмæ-иу рæстæгæй-рæстæгмæ 
хъусты ныццарыдта бомбæты нæрын. «Йæ бакаст куыд у, афтæ 
карз нæу нæ инæлар!» «Æгъдау чи æрæвæрдзæн, ахæмы каст кæны!» 
«Салдаты бирæ чи уарзы, ахæмы каст дæр кæны: йæ бапъирозтæ 
иууылдæр махыл байуæрста! Йæхæдæг та ма цы бадымдзæн?..» 
— Хъусут мæ ныхасмæ? — хъæрæй афарста инæлар æмæ æдзы- 
нæгæй акаст барджытæм. Уыдон дæр фæсыкк сты æмæ æрыхъуыс- 
той. — Мæ хæстон æмбæлттæ, æвæрын уыл æнахуыр æфсæддон 
хæс: æрцахсут фæндæгтæ æмæ иуранмæ æмбырд кæнут, фæс- 
тæрдæм цы æфсæддонтæ цæуы, уыдон. Нæлгоймæгтæй хуссар 
æмæ хурскæсæнырдæм чи цæуа, уыдонæй аразут хицæн къордтæ 
æмæ сын æвæрут командиртæ. Хæстхъом нæлгоймæгтæй знагмæ 
йæ фæсонтæ здæхтæй чи лидза æмæ сымах коммæ чи нæ кæса, 
уый райгуырæн бæстæйыл гадзрахатæй цæуæг у. Ахæм уæ коммæ 
нæ кæсы, зæгъгæ, уæд ыл æрцахсынæй дæр ма бацауæрдут. Чи- 
фæнды уæд!.. Уæ командир — дивизийы комиссар æмбал Бры- 
тъиайы-фырт... Бынæттæ кæм æркæндзыстут, уый та уын мæхæ- 
дæг бацамондзынæн... Бæх мын! 
Инæлары размæ хъузон рæвдз æрбакодта зыгъар бæх. Корпу- 
сы командирæн æй цæстуарзонæй полчъы бæхтæй равзæрста 
Брытъиаты Ахмæты фырт Мæхæмæт. Комкор йæ цæстæнгас ахас- 
та хайуаныл, фæбузныг лæварæй æмæ бæхæн сæкæры къæрт- 
тытæ авæрдта, нæ базонгæ сахат хорз фæуæд, зæгъгæ. Бæх æм 
хæлары цæстæнгасæй зулаив бакаст, цыма афтæ зæгъынмæ хъа- 
выд: «Дæ хай бирæ! Куы ма мын дзы авæрис?» Фæлæ йæм йæ 
ног хицау нал фæкаст: цæстыфæныкъуылдмæ саргъыл абадт. 
Хъузон æм хæлиудзыхæй кæсгæйæ аззад: «Гъеуый дын барæг! 
Куыд февзæрд саргъыл, куыд! Æгъдæнцойыл йæ къах нæ андзæ- 
выд! Иннæ барджытæ дæр дисы бацыдысты: «Цæргæс!..» 
— Размæ, мæ хæлæрттæ, мæ фæстæ! — сдзырдта комкор æмæ 
базмæлын кодта йæ бæхы. 
3 
Плийы-фырт арæхстджынæй архайдта æмæ дыккаг бон кор- 
пусы ихсыд æмæ фæллад, хæцæнгарзæй дæр гæвзыкк дивизиты 
æрлæууын кодта алырæтты фыдгулы æвирхъау бырсты ныхмæ. 
Хъахъхъæнынадон хæстытæ райтынг сты Ног Осколæй Валуй- 
156 

Æхсаргæрдты зæлланг 
кийы æхсæн æфсæнвæндаджы хурскæсæнырдыгæй фарс Покров- 
ское, Алексеевка æмæ Полтавæйы районы. Комкоры къухы ныр 
уыдысты командæкæныны фадæттæ: йæ цуры — штаб, йæ сæр- 
гъы булкъон Шмуйло; дивизиты штабтæ æмæ командиртæ дæр 
æрлæууыдысты сæ бынæтты; бæрæг ран уыдис корпусы æфси- 
сад æмæ хæцæнгæрзты хайад æмæ æххæст кодта командирты 
ахсджиагдæр домæнтæ; йæ разы — радиостанцæ арæзт кæм уыдис, 
ахæм автомашинæ, стæй штабы эскадрон æмæ бастдзинады хъуыд- 
даггæнæг афицертæ; йæ фарсмæ цæрдæг адъютант — капитан Се- 
менидо... Шофыр Король æмæ бæхмæзилæг Сергей, хæринаггæ- 
нæг дæр. Уæвгæ Плийы-фырты сæрмагонд хæринаггæнæг хъæу- 
гæ дæр никуы кодта штабы цур: йæ аходæн, сихор, æхсæвæр — 
кæддæриддæр уыдис салдæтты æхсæны агæй, — кæм-иу æй 
æрыййæфта афон, уым хæрзадæн хордта салдæггы агæй, салдаты 
котелокæй æмæ уидыгæй. Фадæттæ амонгæйæ æнад хæринаг-иу 
кæмæ баййæфта, уый командирыл — фыдбон: Плийы-фырт ни- 
куы никæмæн барста салдаты гуыбыны тæригъæд. Аххосджын 
командирæн-иу загъта: Суворовы фæдзæхст дæ ферох ис? Æз 
дын æй дæ зæрдыл æрлæууын кæндзынæн: «Уæлахизы сгуыхт- 
дзинад салдаты гуыбыны æхсиды!..» — æмæ-иу аххосджын 
æфхæрд æрцыд. Уыйфæстæ йын-иу загъта: ныр дæ нал ферох 
уыдзæн Суворовы фæдзæхст! Салдаты хъысмæтыл афтæ чи тых- 
са, ахæм командиры салдæттæ сæ фыд — «батько» — фæхонынц... 
Уæдæ йæ фидауцæн хъæуы хицæн хæринаггæнæг? Уаг афтæ домы. 
Йæ зæрдыл бадардта хистæры иухатты уайдзæф: Хурныгуылæн 
фронты йæм æрбацыд фронты къамандыгæнæг Г.К. Жуков фæ- 
сарæйнаг «бæрзонд» инæлæрттæ æмæ «цыты» минæвæрттимæ. 
Гвардион корпусы командир сæ хынцта штабы эскадроны æхсæ- 
ны стыр аджы фых хæлцæй... Уый хуымæтæджы хъыг нæ фæ- 
каст фронты къамандыгæнæгмæ æмæ йын бауайдзæф кодта: «Кав- 
казаг лæг йæ уазджыты салдæтты касæй дæр фæхынцы, уый æз 
фыццаг хатт уынын!.. Дæхи хæринаггæнджытæ расгуытæй ныф- 
фынæй сты?!» «Нæ, æмбал къамандыгæнæг. Мæнæн сæ хицæн 
хæринаг кæнынмæ не ’вдæлы, ихын акъоппыты топпæргъæвдæй 
бадынц...» — дзуапп ын радта хъазгæмхасæнты Плийы-фырт. Къа- 
мандыгæнæгмæ йæ дзуапп дæрзæг фæкаст æмæ комкоры æмбæс- 
тæгты афæзмыдта: «Кусарт акæнын уын æмбæлы, зынаргъ уаз- 
джытæ. Фæлæ фос хизæнуæттæм аивгъуыдтой... Æфсин рынчын 
у... Цæл-минас чи ацæттæ кæна, уый нæй. Бахатыр кæнут, зы- 
наргъуазджытæ!.. Афтæ у дæумæ дæр, Плийы-фырт? Уæвгæ...» — 
къамандыгæнæг йæ ныхас кæронмæ нал загъта, фæлæ комкор 
бамбæрста, къамандыгæнæг ын цы загъынмæ хъавыд, уый... 
Комкор фæныхас кодта йæ дивизиты æмæ полчъыты, стæй 
хицæн хæйтты командиртæй алкæимæ дæр хицæнæй, алкæмæн 
дæр дзы лæгæй-лæгмæ бамбарын кодта, цы дзы домы æмæ дом- 
дзæн, уый. Штабы хицауæй райдай æмæ суанг эскадроны коман- 
157 

Дзадтиаты Тотырбег 
дирты онг сын «се ’хтæнгтæ æрбалвæста». «Йæ позици ма хис- 
тæр командиры æвастæй чи ныууадза æмæ афтæмæй знагмæ йæ 
къæбут чи фæзила, уый æфсæддоны ардхæрд халæг у — Райгуы- 
рæн бæстæйыл гадзрахатæй цæуæг.Æмæ ахæмты тыххæй та ис 
хæсты рæстæджы закъон æмæ æхсæны тæрхон дæр... Хъусын 
уын кæнын, ацы закъон æз æххæст кæндзынæн Райгуырæн бæс- 
тæйы номæй. Ахæм хæс æвæрд мыл ис. Ахæм хæс æвæрд ис алы 
командирыл дæр æмæ уæ алкæмæй дæр домдзынæн йæ æххæст 
кæнын», — фæцис ууыл йæ ныхас йæ къухмæлæврд командир- 
тимæ. 
Цы зæгъæн ис корпусы дивизиты командиртæй? 
Гвардийы булкъон Чепуркин ныр командæ кæны 5-æм гварди- 
он дивизийæн æмæ дзы ис 22, 30 æмæ 24-æм гвардион полчъытæ, 
æфсæддон комиссар ын у Брытьиаты Ахмæты фырт Мæхæмæт. 
Дыууæ дæр арæхсынц æмæ зонынц сæ хæстæ æххæст кæнын... 
Гвардийы б-æм дивизийы (28, 18 æмæ 25-æм полчъытæ) коман- 
дир булкъон Белогорский цас арæхстджын у, уый комкорæн бæл- 
вырд æвзæрст нæма æрцыд: цыма Чепуркины хуызæн уæндон 
æмæ цæрдæг нæу æмæ хæстæн йæ «арфмæ» нæ тырны, афтæ 
фæкаст комкормæ. Фæлæ уал ын йæ ахастмæ бакæсын хъуыдис 
бæстондæр. Полчъытæн разамынд куыд дæтта хæсты цæхæры, 
уымæй фæстæдæр рабæрæг уыдзысты йæ хъару æмæ йæ арæхст- 
дзинад... Гвардион 32-æм бæхджын дивизийы (65, 86 æмæ 121-æм 
гвардион кавполчъытæ) командир булкъон Чудесовæн дæр ком- 
кор бæлвырдæй ницыма равзæрста... 
Чудесовы дивизимæ араст уа, зæгъгæ, афтæ комкорыл сæм- 
бæлд Маршалы ног бардзырд: гвардион 3-æм бæхджын корпус 
лæвæрд æрцæуæд 21-æм æфсадмæ æмæ цыбыр рæстæгмæ бынат 
æрцахсæд Алексеевка—Острогожскы районы. Бардзырдмæ гæсгæ 
Каменкæмæ та æрвыст æрцыдысты 199-æм æмæ 333-æм фистæг 
дивизитæ. Уыцы рæстæг Острогожскы цæгатырдыгæй та хъуамæ 
хæцæн бынат æрцахстаиккой 117-æм, 53-æм æмæ 52-æм фидар- 
гондты æфсæдтæ æмæ 22-æм танкон корпус. Уыдон хъуамæ сæхи 
тыхтæй сарæзтаиккой хъахъхъæнынады фидар цæугæдон Поту- 
даны былгæрæтты æмæ ма æрбауагътаиккой знаджы æфсæдты 
доны сæрты хуссар-хурныгуылæны æмæ хуссарырдæм бырсын. 
Плийы-фырт хорз зыдта æмæ аргъ кодта маршал Тимошен- 
койæн æвидигæ лæгдзинадæй хъæздыг кæй уыдис, æвæццæгæн, 
уый тыххæй. Æмæ иттæг зæрдиагæй бавнæлдта йæ бардзырд 
хуыздæр куыд вæййы, афтæ сæххæст кæнынмæ. 
Ацы бардзырдмæ гæсгæ гвардион бæхджын корпусæн æххуыс- 
мæ лæвæрд æрцыдысты 169-æм æмæ 175-æм фистæг дивизитæ, 
стæй танкты ныхмæ хæцæг 1-аг дивизи æмæ танчыты 23-æм кор- 
пус. Уæды рæстæгмæ гæсгæ уый уыдаид æфсæдты хъаруджын 
къорд æмæ йæ бон бауыдаид кадимæ сæххæст кæнын фронты 
къамандыгæнæджы бардзырд. 
158 

Æхсаргæрдты зæлланг 
Ахæм ныфсимæ æфсæдты къорды къамандыгæнæг Плийы- 
фырт снывæста йæ пълан бырсæг фыдгулы æфсæдты Потуданы 
доны былгæрæтты æруромынæн æмæ ныддæрæн кæнынæн. 
Корпусы дивизитæ сæ хæстæ æххæст кæнынмæ бавнæлдтой. 
Плийы-фыртмæ фæдзырдта телеграфмæ фронты штабы хицау 
æмæ загъта: раздæры бардзырд аивтам, корпусыл æвæрд æрцыд 
ног хæс — ракæн æй хæстæй (æнæ 32-æм дивизи) æмæ 5-æм июлы 
12 сахатмæ бацæут Березово, Тростянка, Шубеноейы районмæ. 
Уым, 21-æм æфсады, 117-æм фидаргонд районы рахиз фарсы 
æрцахсут хæцæн бынат æмæ знаджы ма æрбауадзут Потуданы 
доны сæрты æрбахизын, ма йæ бауадзут хуссарырдæм бырсын. 
«Дæлимонты кафт!» — йæхинымæры мæстыгæрæй ату кодта 
комкор. Æмæ куыннæ! Корпус фæдихтæ — йæ дыууæ дивизийы 
21-æм командармы бар, йæ иннæ дивизи та — 28-æм командармы 
къухы. Танкты ныхмæ хæцæг 1-аг дивизи баззад йæхи бар æнæ 
бæлвырд уавæры, Маршалы бардзырд та — уæлдæфы ауыгъдæй. 
Уымæй уæлдай ма корпусæн къаманды кæнын фæзындæр — дыууæ 
дихы фæцис æмæ йæ хæлцæй, хæцæнгарзæй æмæ æндæр æфси- 
сады мадзæлттæ дæр ныссуйтæ сты. Корпусмæ лæвæрд иннæ 
дивизитæ кæм уыдысты, уый дæр бæрæг ничи зыдта. 
«Дæлимонты кафт!» — загъта та комкор æмæ ног бардзырдмæ 
ноджы æркаст. Бардзырд лæвæрд æрцыд 4-æм июлы 20 сахатыл 
æмæ 15 минутыл. Дыккаг бон, 5-æм июлы та корпус уæззау хæс- 
тæй хъуамæ рацыдаид æмæ 12 сахатыл февзæрдаид йæ ног бына- 
ты. Æндæр хуызы зæгъгæйæ та афтæ: корпусы æфсæдтæ 16 са- 
хаты æмгъуыдмæ хъуамæ ацыдаиккой 140 километры бæрц фыд- 
гулы фындзы бынты, бомбæтæ æдзух кæм хæлдысты, знаг сар- 
мадзантæй æнæсцухæй кæй æхста, ахæм фæндæгтыл. Фæлæ бар- 
дзырд закъон у, æмæ йын æнæххæстгæнгæ нæ уыд. 
Комкор фæдисы уавæрæй фæраст кодта сгарджыты къорд, 
стыр хъизæмæрттæй раиртæста йæ дивизиты фыдгулимæ хæсты 
быдырæй æмæ сæ фæцарæзта ног районмæ цæуыныл. Йæхæдæг 
та йæ штабимæ сæ разæй ацыд. 
Фæндагыл сæ æрцахста тæрккъæвда. Уарыд æмæ уарыд, арв 
æмæ зæхх кæрæдзи хостой, фæндæгтæ малтæ æмæ цъыфы хуы- 
дымтæ фестадысты, дæттæ ракалдысты сæ былгæрæттæй æмæ 
быдырты æнхъæвзтой. Фæллад бæхтæ æххормагæй сæ къæхтæ 
исын дæр ма тыххæй фæрæзтой. Æрвнæрд, бомбæты гыбар-гы- 
бур, снарядты æхситт æмæ тæрккъæвдайы ниуд баиу сты уæлдæ- 
фы. Хæствæллад æмæ донласт салдæтты уæнгтæ рызтысты, хъустæ 
къуырма кодтой. 
Райсомæй комкор бахæццæ Воробьевкæмæ æмæ ам æрынцад 
йæ штабимæ. Сгарджытæ йын уайтагъд фехъусын кодтой фрон- 
ты уæззау уавæр: æхсæвы, корпусы дивизитæ хæсты быдырæй 
куы хицæн кодтой æмæ фæдисæй сæ ног районмæ куы цыдысты, 
уæд уыцы рæстæг фыдгулы æфсæдтæ ныддæрæн кодтой 117-æм 
159 

Дзадтиаты Тотырбег 
фидаргонд район Репьевкæйæ Алексеевкæйы онг æмæ æрцахстой 
Ураково æмæ Подсереднеейы хъæутæ, сæ раззагдæр хæйттæ та 
бахæццæ сты æмæ æрцахстой Стрелище æмæ Шубное. 117-æм 
районæй ма цы æфсæддонтæ раирвæзти, уыдон æнæхъолайæ сæхи 
ракалдтой Тихая Соснайы доны сæрты æмæ сæ алчи дæр йæ 
сæры кой кодта. Æрæгмæ, тынг æрæгмæ лæвæрд æрцыд комко- 
рæн фронты ног бынат æрцахсыны тыххæй бардзырд: цы ног 
ранмæ сæ аппæрста фронты штаб фæдисæй, уый фыдгулы 
æфсæдтæ æрцахстой 5-æм июлы райсомæй фондз сахатыл. Ис- 
сæйы корпус ма йæм фæндагыл дард куы уыдис, уæд. Фронты 
сгарджытæ фыдгулы пълантæ райхалынмæ нæ сарæхстысты æмæ 
уый аххосæй рауад афтæ. 
Æнæхъæн бон æмæ æхсæв 5-æм июлы комкор тæрккъæвдаты 
абухгæйæ, алцы мадзæлттæй дæр архайдта гæзæмæ тыхтæй фыд- 
гулы бырсæн фæндæгтыл хъахъхъæнынад æрфидар кæныныл, 
æмæ агуырдта 21-æм æфсады штаб, цæмæй йын фехъусын кодта- 
ид фронты уавæр. Фæлæ къухы нæ бафтыд штаб ссарын æмæ 
комкор йæхи фæндмæ гæсгæ бацархайдта йæ дивизиты æргом 
Алекссевкæйы фæрсты хуссар-хурыскæсæнырдыгæйты Остро- 
гожскы горæтмæ саразыныл. 
Æмбисæхсæвтыл, бынтон æрæджиау, æфсады штаб агурæг 
афицер æрбаздæхт æмæ æрбахаста командармы бардзырд. Ацы 
бардзырдмæ гæсгæ корпусы дыууæ дивизийыл æмæ танчыты 
ныхмæ хæцæн Ьаг дивизийыл та æвæрд æрцыд ног хæс: æрцах- 
сæд хъахъхъæнæн бынæттæ Средне-Воскресенское, Гнилое æмæ 
Засимовкæйы районы æмæ знаджы бырсæг æфсæдты ма рауа- 
дзæд Тихая Соснайы доны сæрты хурыскæсæнырдæм рахизын, 
бакъуылымпы йын кæнæд йæ бырст Сталинградырдæм. Коман- 
дарм йæ бардзырды амыдта, зæгъгæ, дæ сыхæгтæ рахизырдыгæй 
æмæ галиуырдыгæй знагæй хъахъхъæнынц 53-æм фидаргонд рай- 
он — Залужкое, Селявное, Средне-Воскресенскийы æмæ 117-æм 
фидаргонд район— Засимовкæ, Николаевкæ, Тейлинкæйы. Фæлæ 
та командарм ацы хатт дæр куыд хъуыды кодта, уавæр уымæй 
бынтон æндæрхуызон уыдис: фидаргонд районтæ кæй хуыдта, 
уымыты æфсæдтæ нал уыдис, фæйнæрдæмыты ныппырхытæ сты 
æнæсæрбосæй. Сæ бынæттæ та сын æрцахстой фыдгулы æфсæд- 
дон хæйттæ. Афтæ кæй уыдис, уый уайтагъд сбæлвырд кодтой 
корпусы æмæ дивизиты разсгарджытæ. Нæ фæзынд амынд бы- 
натмæ танчыты ныхмæхæцæг 1-аг дивизи дæр. 
Уавæр сбæлвырд кæнгæйæ та комкоры бахъуыдис йæхи тыхтæ 
æмæ зондæй архайын — йæ дивизиты та ног районы æрæвæрдта 
Сталинградмæ бырсæг знаджы ныхмæ. Корпусы командир хорз 
æмбæрста, йæ дыууæ фæллад, ихсыд дивизийы бон нæ бауы- 
дзæн фыдгулы танкты æмæ механизацигонд æфсæдты бырст 
бирæ рæстæгмæ бауромын. Зæххон тыхтæй уæлдай ма уæлдæфы 
æдзухдæр æлдариуæг кодта фыдгулы авиаци — кавалерийы цы- 
160 

Æхсаргæрдты зæлланг 
фыддæр знаг. Фæлæ Гитлеры æрдонгты бырст мæлæтæй дæр 
бакъуылымпыгæнæн нæ уыдис, цалынмæ кавалерийыл æххуыс 
сæмбæлдаид æмæ иннæ æфсæддон хæйттæ сæхицæн знаджы фæн- 
дæгтыл хъахъхъæнынады бынæттæ арæзтаиккой, уæдмæ. 
Æххуыс! Æххуыс удхосау æхсызгон хъуыдис ныртæккæ. 
Фæлæ хæстхъом æфсæддон хай нæ уыд бæхджынтæм хæстæг 
ран — нæ рахизырдыгæй, нæ галиуырдыгæй, нæ разæй, нæ фæс- 
тæрдыгæй! Уымæй уæлдай ма Тихая Соснайы донгæрæтты йæ 
идæрттæ знагæн чи ныууагъта, уыдон сæ фæстæ хидтæ дæр нæ 
ехæлдтой, фыдгулы цæуæнты минæтæ нæ бавæрдтой, афтæ- 
мæй аивылдысты хурыскæсæнырдæм. 
Комкор бардзырд радта полчъытæн хъахъхъæнынад æрфидар 
кæныны тыххæй, æмæ, йæ радиостанцæ арæзт цы машинæйыл 
уыдис, ууыл бацыд раззаг полкъмæ. Фæсидт полчъы командирмæ 
æмæ йын зæгъы: 
— Шевченко, знаг нын нæ фæндаг æрцахста, æрбадт Петрен- 
ковойы. Ныддæрæн кæн фыдгулы æмæ хъæу фæстæмæ райс. 
Уый нæ бакодтам, зæгъгæ, уæд сæфæм... Дæ бар дын кæнын 
сармадзанты иу батарей дæр... 
— Бамбæрстон дæ, æмбал комкор, — фæцырд дзуапмæ майор. — 
Мæ разсгарджытæ мын фехъусын кодтой, Петренковойы знæгтæ 
кæй ис, æмæ цас сты, куыд æвæрд сты сæ тыхтæ, уыдæттæ. 
Майор М.Ю. Шевченко арæхстджын æмæ уæндон командир 
уыд. Бæхджынты гвардион 17-æм полкъ бардзырд кæй сæххæст 
кæндзæн, уый гуырысхойаг нæ уыд æмæ комкор ацыд йæ иннæ 
дивизимæ. 
Хурыскасты фыццаг тынтимæ комкор райста Шевченкойы 
рапорт: «Фæсæмбисæхсæв æртæ сахатыл 17-æм гвардион пол- 
къæй дыууæ эскадроны æвиппайды атакæйы бацыдысты Петрен- 
ковойыл, знæгты раззаг хай ныццагътой æмæ хъæу ссæрибар код- 
той фыдгулæй... Нымайæм нæ трофейтæ...» 
Комкор ацы рапорт куыд касти, афтæ Петренковойы сæрмæ 
уæлдæфы фæзындысты знаджы хæдтæхджытæ МЕ-109 æмæ сæ 
бомбæтæ æркалдтой полкъыл. Уыдон фæстæ Петренковомæ ныб- 
бырстой æстдæс танчы фыдгулы фистæг æфсæдтимæ. Танкты 
ныхмæ хæцæнгарзæй куыд æппæт корпус, афтæ кадавар уыдис 
ацы полкъ дæр. Фæлæ бæхджынтæй ничи фæцудыдта, хъæбыс- 
хæсты бацыдысты танктæ æмæ фистæг знæгтимæ. 
Шевчекойы полкъ хъазуат тохы ихсыд, знаджы тыхтæ та 
фылдæр кодтой: фыдгулы 40-æм танкон корпусы командир хæс- 
ты цæхæрмæ фæд-фæдыл æппæрста ногæй-ногдæр тыхтæ... 
Йæ къамандыгæнæн уæлвæзæй хæстæн разамынд дæтгæйæ, 
Плийы-фырт арфдæр бамбæрста æмæ йын гуырысхойаг нал уыд, 
фыдгулы бырсæн уылæны астæу кæй фесты йæ гвардион пол- 
чъытæ, уый. Уæртæ цæугæдон Тихая Соснамæ æмвæтæнæгæй 
бырынц танктæ хуссарырдæм. Нымайынц сæ штабы кусджытæ. 
11 Дзадшаты Тотырбег 
161 

Дзадтиаты Тотырбег 
Сæдæ... Дыууæ сæдæйы... Нымайынц æртыккаг сæдæйы дæр... 
Гъæй-джиди, ныр Плийы-фырты къухы иу-дыууæ дивизионы «ка- 
тюшæтæ» уæддæр куы уаид! Науæд та танкты ныхмæ хæцæн 
сармадзантæ æмæ топпытæ!! Йæ кавалеристтæ цæндтæ самаик- 
кой фыдгулы танктæй!.. Командарм ын ныфс кæмæй бавæрдта, 
уыцы дивизи дæр кæмдæр æнæбæрæг ран ныссуйтæ... Уæд та 
нæхи бомбæппарæг хæдтæхджытæ искæцæй куы фæзыниккой!.. 
Фæлæ кавалеристты дыууæ ихсыд дивизийæн æххуысгæнæг нæй. 
Командарм сæ баппæрста фыдгулы цæхæры астæумæ... Фæлæ 
йæхæдæг йе штабимæ ныртæккæ кæм ис, уый бæрæг дæр нæй. 
Комкор æй агуры. Плийы-фырты радиостанцæйы радисттæ сфæл- 
мæцыдысты командарм æмæ штабы агурынæй, фæлæ комкоры 
бардзырд баххæст кæнын сæ бон нæ уыд... 
Танкты фæстæ æзфæраздæронæй бырстой уæзласæн маши- 
нæтæ знаджы æфсæддонтæй æмыдзæгтæй. Цас сты машинæтæ? 
Разсгарджыты хистæр сæ хоны дыууæ сæдæйы. Нæ, фылдæр!.. 
Шевченкойы гвардион барджыты полкъыл æрбатыхстысты дæс 
æмæ дыууиссæдз танчы сæ автоматджын ротæимæ. Танчыты иннæ 
дзугтæ æмæ фистæг æфсæдтæ та æфсæрстой рахиз æмæ галиу- 
вæрсты корпусы фæсчъылдыммæ. «Фæрстæ» — флангтæ та уыдыс- 
ты бынтон быгъдæг. Комкоры къухы нæ уыд резерв. Æмæ сын 
кæй æрæвæра сæ ныхмæ?! Сахат-дыууæ сахатмæ корпусы дыууæ 
дивизийы бахаудзысты фыдгулы æфсæн тæлыйы астæу. Уый йæхи 
цæстытæй уыны командиртæй алчидæр. Фæрсынц комкоры: 
— Куыд кæнæм дарддæр? 
— Хæцæн бынатæй иу къахдзæф дæр фæстæрдæм акæнæн нæй! — 
дзуапп сын дæтты комкор æндон хъæлæсæй æмæ йæхи афтæ 
фидар дары, цыма йæ алфамбылай знæгты уынгæ дæр нæ кæны. 
Корпусы штабы æмæ политхайады архайджытæ ныртæккæ иууыл- 
дæр уыдысты хæцæг полчъыты рæнхъыты. Комкорæй истой бæл- 
вырд амынддзинæдтæ æмæ тохмæ разæнгард кодтой сырхæфсæд- 
донты. Æндон кæм батадаид, ахæм цæхæры сыгъдысты, пиллон 
арт уагътой знаджы танктæ фæд-фæдыл. Хæсты нæрынæй æнкъуыс- 
ти зæхх, рæнхъытæ дыууæрдыгæй дæр ихсыдысты, калд туг... 
Знаджы къухы бафтыд полчъытыл æртыхсын... Фæлæ Плийы- 
фырты уый нæ фæтæрсын кодта, ныфс æй уыдис, стæй фæл- 
тæрд уыд знаджы фæливыныл. Фæлæ ма йæ полчъытæ бафæраз- 
дзысты æрталынгтæм карз хæстыты цалдæр хаггы фылдæр знæгты 
бырст уромын? Гъе, ууыл уыд ныртæккæ йæ сæйрагдæр мæт. 
Дызæрдыггаг уыдис уый. Фæлæ хуыздæр та цы гæнæн ис? Ницы! 
Бафæразын хъуыд знаджы бауромын æрталынгтæм. Уæдмæ 6а- 
цархайдзæн с’ алфамблай фыдгулы тæлыйы лæмæгъдæр цæг сса- 
рыныл æмæ ууылты афсæрыныл. 
Плийы-фырт ныр бæлвырддæр базыдта фыдгулы фæндтæ: 
Сырх Æфсады хæйтты Доны хурныгуылæнырдыгæй фарс хъуа- 
мæ ныддæрæн кæна æмæ афтæмæй быгъдæджы бабырса Сталин- 
162 

Æхсаргæрдты зæлланг 
градмæ. Уый та знаджы къухы бафтыдаид уæд, æмæ йæ танкты 
сæрмагонд 40-æм корпус Доны былгæрæттæ хъахъхъæнæг сырх- 
æфсæддон хæйттæй цæхæраджын куы скарстаид, йæ хæцæнбы- 
нæттæй чи фенкъуысыд, уыдон сау дæрæн куы ныккодтаид Доны 
ахизыны размæ... Æмæ корпусы раз Иссæ сæвæрдта хæс: цалынмæ 
иунæг кавалерист дæр удæгас уа, уæдмæ знаджы бырст къуы- 
лымпы куыд кæной, афтæ. 
Фыдгулы уæлдай тыхджындæр ныббырст райдыдта 1942-æм 
азы июны фæстагдæр бонты. 3-æм июлы немыцы 6-æм æфсад — 
йæ танкты 40-æм корпус æмæ венгриаг 2-æм æфсад Старый Ос- 
колы цур æртыхстысты Сырх Æфсады хæйттыл æмæ сæ ныссæс- 
той Осколы донгæрæтты. Сæ уæлахизæй фæбуз уæвгæйæ, знæгтæ 
сæ бырст дарддæр уæрæхæй-уæрæхдæр кодтой. 
Гитлер бардзырд радта, танчыты корпус бабырсæд Тихая Со- 
снайы былгæрæттæм æмæ уым ныддæрæн кæнæд Сырх Æфсады 
хæйтты се ’ппæты дæр суанг Доны былгæрæттæм, зæгъгæ. Æмæ 
ацы бонты немыцы æфсæдтæн сæ ахсджиагдæр хæс уыд сæ фю- 
реры бардзырд сæххæст кæнын. Бæхджын гвардион корпус сæ 
фæндагыл февзæрдзæн æмæ сæ хъуыры ныссæдздзæн, уый 
æнхъæл нæ уыдысты1. 
Иуафон радисттæ уæлдæфы «æрцахстой» 21-æм æфсады ра- 
диостанцæйы зæлтæ. Ууыл тьшг бацин кодта Плийы-фырт, æххуыс 
радомдзынæн, зæгъгæ. Æмæ комкор радиойæ фæдзырдта коман- 
дарммæ, уавæр ын фехъусын кодта, стæй бафарста: 
— Мæ къухмæ мын цы танчыты ныхмæ тохгæнæг дивизи лæ- 
вæрдтай, уый кæм ис, цы фæцис? Йæ кой дæр ын куынæуал 
хъусæм? Кæм сты, цы фесты, нæ фæйнæфæрсты цы дивизитæ 
уыдис, уыдон? Корпусы флангтæ оыгъдæгæй цæмæн ныууагъ- 
той?.. Кавалеристтæ сты тугуарæн хæсты знæгты артдзæсты, 
фыдгултæ ныл æрхъула кодтой алырдыгæй дæр... 
Командарм æм байхъуыста, фæлæ комкорæн цы дзуапп ратта- 
ид, цæмæй йын баххуыс кодтаид, уый йæхæдæг дæр нæ зыдта, 
стæй йæ уырнгæ дæр, æвæццæгæн, нæ кодта, йæ æфсады иннæ 
хæйттæ йын йæ бардзырд нал æххæст кæнынц, уый. 
— Цæуыл афтæ тыхсыс, Плийы-фырт, — фæстагмæ загъта 
командарм. — Хъус мæ бардзырдмæ: «Дæ ныхмæ цы лæмæгъ 
къордтæ лæууынц, уыдон аппар Тихая Соснайы галиу фарсмæ 
1 Фæстæдæр Гитлеры налатдæр инæлæрттæй иу, фон Ганс Дерр, ацы 
хæстыты чи архайдта стыр бынаты, уый йæ чиныджы («Поход на Сталинг- 
рад») загъта: «...40-й танковый корпус 4 июля начал наступление из района 
Старый Оскол на юго-восток и продвинулся до рубежа Дон... Быстрее, чем 
можно было ожидать, противник оставил рубеж р. Тихая Сосна. Уже б-го 
июля корпус вышел в район западнее Новая Калитва... Тем не менее ему не 
удалось уничтожить крупные силы противника... танковый корпус не мог 
помешать главным силам русских уйти за Дон». 
163 

Дзадтиаты Тотырбег 
æмæ суæгъд кæн знагæй Средне-Воскресенское, Гнилое æмæ 
Нижний Ольхан... Ацы бардзырд сæххæст кæнынмæ дын дæттын 
танкты ротæ. Архай!» 
Комкор куыннæ смæсты уыдаид! 
— Дисæй диссагдæр! — мæстыгæрæй зæгъы комкор йæ штабы 
хицау æмæ комиссарæн. Танкты ротæ, дам, уын дæттын, æмæ 
знаджы «лæмæгъ къордты фæсурут Доны фаллаг фарсмæ...» Бæл- 
лæх у, бæллæх! Командарм ма зонæд йæ ныхмæхæцæг знаджы 
тыхтæ æмæ кæйонгты æрбахæццæ, уый. Куыннæ уырны коман- 
дармы, нæ корпус фыдгулы дивизиты бырст уромы æмæ афтæ- 
мæй йæхæдæг сæфты къахыл лæуд у, уый! Уæвгæ дзы цы домæн 
ис, йе ’фсæдтæ кæм æмæ цы уавæрты сты, уый дæр куынæуал 
зоны, уæд!.. 
— Танкты ротæ æцæгдæр æххуыс уаид ацы удисæн сахат, — 
хъыггæнгæ æмæ дисыбацæугæйæ, зæгъы корпусы комиссар Доб- 
рушин. — Фæлæ, æвæццæгæн, ремонт кæнынмæ кæй баурæдтой, 
ахæм танктæ сты. Æз сæ федтон: цыппар Т-34 æмæ авд Т-60. 
Артаг дæр сæм нæй... 
Нæма зыдтой бæлвырдæй комкор æмæ комиссар, июлы фыц- 
цаг декадæйы 21-æм æфсад кæй ныссуйтæ, йæ корпустæ æмæ 
дивизитæ командарм æмæ йе штабимæ кæрæдзи кæй нал æмбæрс- 
той, с’ астæу бастдзинад дæр кæй нал уыдис, уый. Фæлæ сæ 
уæддæр ныфс уыдис, æххуыс сæм иуафон кæй æмбæлдзæн, 
уымæй. 
— Танкты ныхмæ тохгæнæг 1-æм дивизи кæд фæзына, уæд æй 
фæдисæй арвит Лиски, Пухово, Каменкæйы районмæ, — зæгъгæ, 
комкор бардзырд радта штабы хицау булкъон Шмуйлойæн, йæ- 
хæдæг фæдисы ацыд 6-æм гвардион дивизимæ. Æмбæрста, йæ 
комдив Белогорский тæккæ хъæбатырдæртæй кæй нæу, уый. 
Комкоры гуырысхо мæнг нæ уыд: 6-æм дивизийы ихсыд пол- 
чъыты æккой сбадтысты фыдгулы танктæ æмæ мотопехотæ, аф- 
тæмæй сæ дæрæн кодтой. Плийы-фырт ацы дивизийы полчъыты 
баййæфта хæрзсæфты уавæрты. Фæлæ уæддæр архайдтой фа- 
шистты æрдонгтæй сæхи ратоныныл æмæ хæццæтæй фæстæр- 
дæм цæуыныл. 
— Уый та куыд? Уæ сæрмæ куыд æрхастат, гвардионтæ, фыд- 
гулмæ уæ чъылдым раздахын?! Худинаджы бæсты — кадимæ 
мæлæт! — ныфсхастæй командæ радта комкор æмæ хæсты цæхæ- 
ры астæу æркодта йæ командæгæнæн бынат. Арвыста полчъы- 
тæм штабы оперативон архайды командирты, йæхæдæг æрурæд- 
та, йæ полкъæй чи «фæдзæгъæл», ахæм дыууадæс сармадзаны, 
æрæвæрдта сæ хæцæн бынæтты æмæ сын бардзырд радта: 
— Æхсут! Зынджы зæй ауадзут фыдгулы бырсæг колоннæ- 
тыл! Бар нæ ракургæйæ фæстæрдæм чи акъахдзæф кæна, уый йæ 
бынаты æхст æрцæудзæн, куыд Райгуырæн бæстæйыл гадзраха- 
тæй цæуæг. 
164 

Æхсаргæрдты зæлланг 
Артиллеристтæм бахъардта комкоры бардзырд æмæ æмдыхæй 
бацыдысты мæлæтдзаг тохы фыдгулы танкты ныхмæ. 
Иссæ йæхимæ райста дивизийы полчъытæн къаманды кæнын 
дæр æмæ сæ æрурæдта, арæхстгай сæ равæрдта хæцынæн хуыз- 
дæр бынæтты Бабабаковкæ æмæ Карпенковойы районы. Пол- 
чъытæ фæныфсджын сты, с’ астæу комкор кæй фæзынд, уымæй, 
æмæ йын æрыхъуыстой йæ арæхстджын бардзырдтæм, бацыдыс- 
ты та карз хæстыты. 
Бырсæг знæгтæн уый уыд æнæнхъæлæджы цæф. Чысыл раз- 
дæр уыдон, сæхиуыл фервæсгæйæ, сæ развæндаг дæр нал сгæр- 
стой, афтæмæй лæгæрстой. Фæлæ фæллад дæр уыдысты сæ 
æнæкъуылымпы бырстæй. Уымæй уæлдай ма фæстоз дард кæм- 
дæр баззадысты, хæлцæй æмæ сæ хæцæнгарзæй чи æфсæста, 
уыцы командæтæ. Плийы-фыртæн уый дæр хыгъд уыди. Диви- 
зийы полчъытæ фидар фæлæууыдысты æмæ фæсыкк кодтой 
фыдгулы бырст. Гвардионты зынгæй арæхæй-арæхдæр сыгъдыс- 
ты знаджы танктæ, куыристау згъæлдысты зæхмæ сæ салдæттæ 
æмæ командиртæ. 
Уацары цы салдæттæ æмæ афицертæ райстой знæгтæй, уыдон 
цыма раздæр æмдзырд уыдысты, афтæ иухуызонæй дзырдтой: 
«Хъазахъхъæгтæ нæ разы куыд февзæрдысты, уый нæ базыдтам. 
Нæ хистæртæ нын дзырдтой: «Уырысы æфсæдтæ фæлыгъдыс- 
ты... Сæ бон нæ ныхмæ хæцын нал у... Аййафæм сæ Доны цур 
æмæ сæ фосы дзугау ратæрæм уацары...» Уацайраг афицертæ 6а- 
састысты, сæ фæстæ хæстæг ран резервтæ дæр кæй нал ис, ууыл, 
æмæ комкор уымæй дæр фæныфсджындæр. 
Фæссихæрттыл фыдгулты ныфс фæсаст æмæ хæсты пиллон 
фæсабырдæр. Уый бæрæг уыд, ранæй-рæтты фашисттæ сæхи- 
цæн сæ позициты хъахъхъæнæн бынæттæ аразыныл кæй фесты, 
уымæй дæр. 
Фæлæ комкор бæлвырд нæма базыдта, булкъон Белогорский 
йе штабимæ цы фæцис, уый. Иутæ йын дзырдтой: «Йæ дивизи 
ныууагъта æмæ знагмæ йæ чъылдым фездæхта... Кæм æрæнцади 
йе штабимæ, уый нæ зонæм...» Бауырнинаг хабар нæ уыд уый. 
Иннæтæ загътой: «Æвæццæгæн, фæмард хæсты быдыры æнæбæ- 
рæг ран, æндæр, уæдæ, тайгæ нæ акодтаид... Штаб та, æвæццæ- 
гæн, бомбæты дымгæ фæхаста». Нæ баууæндыд комкор ахæм 
æвирхъау уацыл дæр. «Уæдæ цы фæуыдаид? Æд штаб куыд фе- 
сæфтаид? — скатай комкор. — Кæд уацары бахауд? Уый фыддæр 
у хæсты быдыры знаджы нæмыгæй мæлæт ссарынæй!..» Комдив 
хæсты цæхæры йæ полчъытæ ныууадзын бауæнда æмæ йæ сæр 
бафснайа, уый та Плийы-фыртмæ фæкаст стырдæр гадзрахат- 
дзинад, зæгъæн дæр кæмæн нæй, ахæм фыдраконд. 
Фæлæ йæ ныртæккæ не ’вдæлд комдив Белогорскийы «фо- 
кустæ» бæлвырд æвзарынмæ: корпусы штабы хицау æм фæфæ- 
дис кодта, 5-æм дивизийы полчъытæ дæр фенкъуыстысты сæ 
165 

Дзадтиаты Тотырбег 
хæцæн бынæттæй, зæгъгæ, æмæ фæстæрдæм цæуынц, фыдгулы 
танктæ æмæ мотопехотæ сæ цъист кæнынц, афтæмæй. Комкор 
бахæс кодта штабы хицауæн сæфт комдивы ссарын, йæхæдæг 
фæфæдис кодта 5-æм дивизийы полчъытæм... 
— Наконечный, цы дыл æрцыд, дæ сæрмæ куыд æрхастай 
знагмæ дæ зæвæттæ равдисын?! — æрурæдта комкор гвардийы 
18-æм полчъы командиры. 
— Æмбал комкор, дыууиссæдз танчы æмæ фистæг æфсады 
батальонтæ æрбарæмыгътой полчъы рæнхъытæ... Тых нал ис сæ 
бауромынæн... — тыхулæфт кæнгæйæ, дзырдта Наконечный, фæл- 
лад, рыг æмæ фæздæгæй милатæ командир. 
— Иван Федорович, — рæвдаугæ хъæлæсæй йæм дзуры Плийы- 
фырт, — дæ хъæбатырдзинад æмæ арæхстджын архайды кой дар- 
дыл куы айхъуыст!.. 
— Танктимæ цæмæй хæцæм, уый нал ис, — ныфсæрмы коман- 
дир æмæ къæмдзæстыгæй бакаст комкормæ: ахæм удисæн сахат 
стыр аргъ кæмæн кодта, уый, инæлар Плийы-фырт, хæсты цæ- 
хæры йæ разы февзæрдзæн, Наконечный уый æнхъæл йæ фыны 
дæр нæ уыдис. 
— «Нал ис» та цы хоныс, Иван Федорович? — комкоммæ йæм 
бакаст комкор. — Танксудзæн æвгтæ æмæ гранаттæ дын тагъд 
æрбаласдзысты... Æви уыдон хæцæнгарз нал хоныс?! Бæргæ, «ка- 
тюшæты» дивизион нæм куы уаид, тынг хорз уаиккой танкты 
ныхмæ хæцæн сармадзанты полчъытæ! Фæлæ кæм сты!.. Æру- 
ром дæ полкъ æмæ æрбынат кæн дæ эскадронтæн. Æрцаразын 
сын кæн тымбыл хъахъхъæнынады позицитæ æмæ... Къахдзæф дæр 
сыдзмыдзы нал! — фидар хъæлæсæй бардзырд радта комкор. 
— Хъусын дæм, æмбал гвардийы инæлар. — Наконечный йæ 
къæмисæныл къух авæрдта æмæ йæ милатæ цæсгомы ахастыл 
фæзынд, комкоры бардзырд æм цас арф бахъардта, уый. — Бар 
мын ис бардзырд æххæст кæнынмæ ацæуынæн? 
— Архай! Мæлæтæй æндæр ницы æфсон ис ацы сахат сыдз- 
мыдзы цæуынæн! Уый дæ зæрдыл дар, бæгъатыр! — комкор 
зæрдиагæй æрæлхъывта йæ дæсныдæр командиры къух: — Уæла- 
хиз — дæ фæсдзæуин! 
Комкор æрурæдта дивизийы иннæ полчъыты дæр, йæхæдæг 
сын къаманды радта æмæ сæ равæрдта ног хæцæнбынæтты зна- 
джы 30 танчы æмæ 150 автомашинæйы дзаг æфсæдты ныхмæ. 
Плийы-фырты раз ахæм тыхст сахат февзæрд йæ адъютант: 
— Æмбал гвардийы инæлар, булкъон Брикелы полкъ дæр бирæ 
зиантæ баййæфта æмæ фæцудыдта... 
— Ахæм цæхæры æндон дæр батайдзæн, — сдзырдта комкор 
йæ адъютантмæ: — Скъæргæ мæ разæй Брикелмæ!.. 
Брикелы гвардионты полкъ иннæтæй ноджы фыддæр уавæр- 
ты бахауд. Уый комкор федта йæхи цæстытæй æмæ командирæн 
загъта: 
166 

Æхсаргæрдты зæлланг 
— Нæ мæ уырны, фæсайдтай мæ, уый, мæ рагон хæлар. 
Булкъон фыццаг джихауæй аззад, комкор йæ разы кæцæй 
февзæрд æмæ йæ цæмæй фæсайдта, зæгъгæ. Стæй йæ бæхæй 
æргæпп кодта æмæ йæ хистæрæн рапорт дæттыныл фæцис пол- 
чъы уавæры тыххæй. 
— Нæ хъæуы дæ рапорт, — йæ къух мæстыгæрæй ауыгъта 
комкор. — Зонын æй: дæ гвардион номдзыд полкъ йæ чъылдым 
знагмæ фездæхта æмæ йæ зæвæттæ æрттивынц июлы хурмæ... Æз 
та дæ дивизийы командирæй снысан кæнынмæ хъавыдтæн.. Æмæ 
мæ фæсайдтай: ды дæр, куыд уынын, афтæмæй, бар нæ райс- 
гæйæ, дæ хæцæн бынат ныууадзынмæ «арæхсыс», — комкор йæ 
картæ райхæлдта æмæ йын бацамыдта Бабенковка æмæ Карпен- 
ковойы хъæуты цæгат фæрсты уæлвæзтæм: — Ам æруром дæ 
полкъ æмæ æрцæттæ кæн хæцæнбынæттæ... Уæ дивизийы иннæ 
полчъытæ дæр уыдзысты дæ фарсмæ... Бамбæрстай мæ бардзырд? 
— Бамбæрстон. Бар мын ратт афæрсынæн, æмбал комкор, — 
къæмдзæстыг æмæ æрхæндæгæй зæгъы булкъон. 
— Хъусын дæм, Павел Порфирьевич, — хæлары цæстæнгасæй 
йæм бакаст комкор. Брикель полкъæн иттæг арæхстджын коман- 
дир уыдис, цыфæнды зын ран дæр нæ цудыдта, æмæ уый Плийы- 
фырт йæ зæрдыл дардта, Белогорский нал фæзынд, зæгъгæ, уæд 
æй комдивы бæсты снысан кæнынмæ дæр хъавыдис. 
— Нал хъусæм нæ дивизийы штаб æмæ комдивы ныхас, кæм 
сты, уый дæр нæ зонæм.... Кæмæ хъусæм! — арфæй сулæфыд 
булкъон. 
— Уæ командир ныртæккæ — æз, — дзуапп дæтты комкор. — 
Гвардион 6-æм æмæ 5-æм дивизиты штабтæ сæ полчъытæй фæип- 
пæрд сты, нал ис с’ астæу бастдзинад æмæ полчъытæн комкоммæ 
къаманды кæнын уал æз мæхимæ райстон... Дæ зæрдæмæ цæуы? 
— Æнæбары кæй бакодтай афтæ, Иссæ Алыксандры фырт, уый 
æмбарын, — сдзырдта булкъон, фæлæ йæ комкор, æвæццæгæн, нал 
фехъуыста, мотор сцырен, æмæ машинæ фæраст. Йæ фæстæ бул- 
къон æнæбарыгомау йæ сæр банкъуыста. Цы бамбарын ын хъуы- 
дис! Ацы уæззау сахат комкор афтæ куынæ бакодтаид, полчъытæн 
къаманды кæнын дæр йæхимæ куынæ райстаид, уæд бырсæг зна- 
джы дыууæсæдæ танчы æмæ æфсæдты тыхджын къорд банай код- 
таиккой бæхджьга гвардийы полчъыты, афтæмæй балæгæрстаиккой 
Доны былгæрæттæм. Сырх Æфсады бæхджын дивизиты, полчъы- 
ты æмæ эскадронты командиртæй та чи нæ фехъуыста æмæ йæ 
зæрдыл чи нæ дардта, комкор Плийы-фыртæн «фæстæмæ», зæгъгæ, 
ахæм дзырд хæсты быдыры йе ’взагыл дæр кæй никуы абадт, уый. 
Ныр дæр булкъон Брикель хорз бамбæрста комкоры бардзырд æмæ 
хинымæры ахъуыды кодта: «Генерал, вперед!» 
Фæсахсæвæртæм æввахс фыдгулы æфсæдтæ стонг балбирæгъ- 
тау нал лæбурдтой, фæсабырдæр сæ бырсты уынæр. Фæлæ мæй- 
дармæ æнæвгъауæй уагътой сæ рухсгæнæн ракеттæ корпусы алы- 
167 

Дзадтиаты Тотырбег 
вæрстæй. Комкор Плийы-фырт æмбæрста, немыцæгтæ уымæй цы 
зæгъынмæ хъавыдысты, уый: «Уынут, уынут, æнæсæттон бар- 
джытæ! Цъысымы уæ куыд æрцахстой! Ардыгæй уын аирвæзæн 
нал ис! Харьковы трагеди сымахыл дæр æрцыд... Раттут уæхи 
уацары! Науæд уæ ныццæгъддзыстæм, иу дæр уæ йæ хæдзар нал 
ссардзæн!..» 
Фæлæ комкорæн цæттæ уыд йæ пълан. Фыдгулы æфсæдты 
рæхыс куыд рарæмудздзæн, уый тыххæй бардзырд лæвæрд æрцыд 
полчъытæм æмæ сæхи цæттæ кодтой немыцы фынæйæ фæуа- 
дзынмæ. ФæЛлад сты фыдгулы æфсæдтæ дæр, стæй йæ техни- 
кон тыхтæ дæр уыйбæрц цæттæ нал сты æхсæвыгон карз хæстмæ 
æмæ уал улæфæд, ракетты цæхæры рухсæй уал мæйдар æхсæв 
фæйлауæд, тугмондагæй уал æнхъæлмæ кæсæд райсом корпусы 
полчъытæ уацары райсынмæ... Цæттæ у Плийы-фырты бар- 
дзырдмæ гæсгæ сконд «ромб». Йæ раззаг «фындз» — Наконеч- 
ныйы æмæ Брикелы полчъытæ. Уыдон, æхсаргардæй æрцæфау, 
атондзысты знаджы рæхыс... Сæ фæстæ — цæфты æмæ фæлха- 
садласæг чырæты къордтæ... Галиу æмæ рахиз фæрстырдыгæй, 
стæй фæстæрдыгæй балæбургæйæ дæр сæ знаг æгуыдзæгæй не 
ссардзæн: сæрæндæр эскадронтæ æмæ дæсныдæр командиртæ сæ 
хъахъхъæнынц фыдбылызæй. 
Комкор æркаст йæ сахатмæ. Афон уыд цардæгас стыр «ромб» 
фенкъуысын кæнынæн. 
— «Мæскуы-555»! — хъæрæй зæгъы Плийы-фырт йæ радис- 
тæн. Уый уыд бырст райдайыны нысан — сигнал. Æмæ уайтагъд 
сæмбæлд полчъытыл. 
4 
Хистæрты бардзырд æххæст кæнгæйæ, комкор йе ’фсæдты 
раззаг хæйттимæ 9-æм июлы баввахс Доны хурныгуылæн фарсы 
былгæрæттæм. Уым, Колодезнойы районы цы ныв федта, уымæй 
йæ зæрдæ ныккæрзыдта, уæнгтæ ныддыз-дыз ластой æмæ нал 
æууæндыд йæхиуыл дæр, кæд мæ фырфæлладæй фыдфын уынын, 
зæгъгæ. Знагæй лидзæг адæмимæ æмæ хъомы рæгъæуттимæ сæм- 
тъеры сты сырæхфæсæддонтæ дæр. Бирæ, тынг бирæ æмтъеры 
æмæ æнæсæрфат адæм. Комкоры цæстытыл ауадысты граждай- 
наг хæсты рæстæгыл фыст Серафимовичы роман «Æфсæн лæсæ- 
ны» æвдыст нывтæ æмæ йæм уыдонæй фыддæр фæкастысты сæ 
бынæттæй фенкъуысæг дзыллæты ныртæккæйы дзолгъо-молгъо. 
Æнæуаг, æнæгъдау, æнæхицау алыхуызон æфсæддонтæ кæрæ- 
дзи сæрты æфсæрстой Доны сæрты ахизæнмæ. Быдыртæ æмы- 
дзаг уыдысты лидзæг сывæллонджын сылгоймæгтæ æмæ зæрæд- 
тæй, хъомвосы рæгъæуттæй, бæхтæ æмæ фосы дзугтæй, æфсæд- 
дон машинæтæ æмæ уæрдæтты амад куыстадон дзаумæттæй, трак- 
торæ æмæ хæдзары мигæнæнтæй... 
168 

Æхсаргæрдты зæлланг 
«Сæ амонд у, æмæ сæ фыдгулы хæдтæхджытæ нæма бафип- 
пайдтой, æндæр ацыппæт адæм æмæ фосæй афонмæ къахыл лæу- 
уæг нал уаид», — хинымæры ахъуыды кодта комкор. — Тагъддæр 
фенкъуысын кæнын хъæуы ацы «цæндтæ»! — Æмæ, куыд хистæр 
командир, афтæ йæ оперативон куысты афицертимæ тыхамæлт- 
тæй бацыд с’ астæуты Доны былгæронмæ. Йæ цæстæнгас ахаста 
донуайæнтыл. Фæлæ дзы нæ федта нæ хид, нæ нау, нæ паромтæ — 
брантæ. «Мæнæ стыр бæллæх! Куыд æмæ цы амæлттæй аирвæ- 
зынчындæуа уыйбæрц адæм æмæ фæллой Доны фаллаг фарсмæ 
æвыдæй?» — хъуыдытыл фæцис комкор. Уæлдай бæллæх та уыд 
уый æмæ сæ знаджы ныббырстæй хъахъхъæнæг кæй нæ уыдис — 
нæ фæстæрдыгæй, нæ фæрсырдыгæй, нæ уæлдæфон знæгтæй, 
нæ дзы уыдис хистæр бæрæг дæр: кæмæн куыд йæ тых цыдис, 
афтæ йæхи æппæрста донуайæнмæ. 
Комкор ацы æбуалгъ уавæр фехъусын кодта фронты къаман- 
дыгæнæгæн йæ радиостанцæйæ, стæй донуайæны æгъдау æрæвæ- 
рын йæхимæ райста. Радих кодта дыууæ полчъы бæхджынтæ, 
стæй æндæр æфсæддон хæйттæ дæр, радта сæм сармадзанты 
батарейтæ æмæ танчытæ, афтæмæй сæ æрлæууын кодта фæн- 
дæгтæ хъахъхъæныныл. Уыйфæстæ фæсидт йæхимæ æмæ æрæм- 
бырд кодта командирты, алывыд сын фæкалдта се ’нарæхстдзи- 
нады тыххæй, стæй дзы алкæй дæр снысан кодта командирæй, 
хуымæтæг адæм æмæ фосимæ чи сæмтъеры, кæрæдзи чи нал 
æмбæрста, уыцы æфсæддонтæн æмæ сын фидарæй загъта: 
— Хæрзцыбыр рæстæгмæ æнæсæрфат кæстæр командиртæ æмæ 
сырхæфсæддонтæй æрбамбырд кæнут взводтæ, ротæтæ, бата- 
льонтæ, полчъытæ æмæ, чи кæй фæстæ хиздзæн Доны сæрты, 
ууыл рад саразут. Мæ бардзырд куыд æххæст кæндзыстут, уый 
мæм хъусын кæнут... Райдайут акъоппытæ къахын донуайæны 
районы алфамбылай, знаджы æрбафсæрст нæ æгуыдзæгæй куьпгаæ 
æрбаййафа, афтæ. Уæ зæрдыл дарут: æппæты разæй Доны фал- 
лаг фарсмæ ахизын кæндзыстæм лидзæг адæмы сæ фæллоимæ, 
стæй фос æмæ техникæйы. Уыйфæстæ æфсæддон хæйтты, рады 
сæ куыд æрæвæрæм, уымæ гæсгæ. Дзæгъæл æмæ уæлдай змæлд 
чи кæна, æгъдау чи хала, чифæнды уæд, уымæн трибунал тæрхон 
кæндзæн ам, нæхи цæстыты раз. Æххæст кæнут мæ бардзырд! 
Комкор йæхæдæг æрлæууыд йæ корпусы инженерон хайады 
сæргьы. Иннæты астæу дæр разынд дæсны сапертæ, къухæй арæхст- 
джын æфсæддонтæ æмæ хъуыстой комкормæ, афтæмæй æмдых, 
æмзондæй арæзтой Доны сæрты ахизæн фæрæзтæ. Зивæг ничи 
ницæмæ кодта: иутæ хæстæгдæр хъæутæй аразæн æрмæг æмбырд 
кодтой æмæ арæзтой паромтæ, иннæтæ донбылтыл æмбырд код- 
той лодкæтæ, чи та фæйнæджытæ хуыдта кæрæдзиуыл... 
Боны æрбарухсмæ сцæттæ ис иу паром — стыр, дæс æмæ ссæдз 
тоннæйæ фылдæр чи ласта, ахæм. Чысылдæр брантæ та сцæттæ 
сты раздæр æмæ сыл Доны сæрты æппарын байдыдтой фаллаг 
169 

Дзадтиаты Тотырбег 
фарсмæ сармадзантæ, танчытæ æмæ æндæр хæстон техникæ. Ком- 
коры бардзырдмæ гæсгæ артиллеристтæ Доны фаллаг фарс хæ- 
цæнбынæттæ æркодтой æмæ дзы æвæрдтой сармадзантæ æмæ 
танчытæ. 
Плийы-фырт, дæсны инженерау, æнæрынцойæ зылди цæуæн 
фæрæзтæ аразджытыл æмæ сын амыдта, цы æмæ куыд тагъддæр 
саразын хъæуы, уыдæттæ. Йæ дæсны амынддзинæдтæм ын чи 
хъуыста, уыдон иууылдæр æнхъæл уыдысты, инженерон куыст- 
гæнæг æфсæдты командир у, зæгъгæ. 
Райсомæй Плийы-фырт Доны был фембæлд, йæ сывæллæт- 
тыл саумарой чи кодта, ахæм сылгоймагыл æмæ йæ цуры æрлæу- 
уыд, афтæмæй йæм бакæстытæ кодта. Сылгоймаджы хъæбысы 
уыд дзидзидай саби, — йæ фæйнæфæрсты мадыл сæхи бакъул 
кодтой кæуындзаст цыппар сывæллоны. Сæ фарсмæ уæрдоныл 
бастæй лæууыд, йæ тæнтæ фæрсчытыл кæмæн баныхæстысты, 
ахæм къаннæг цола бæх æмæ гуыффæйы тигъыл йæ сæр ныхта. 
Командир æм тæригъæдгæнæджы цæстæнгасæй кæсы, уый мад 
куы федта, уæд ныббогъ-богъ ласта. 
— Цы кодтай, хорз ус, цæуыл æрдиаг кæныс афтæ тыхстæй? — 
афарста йæ инæлар. 
— Куыннæ æрдиаг кæнон, хицау, — хæрдмæ йæм скаст сыл- 
гоймаг, ставд цæссыгтæ сабийы хъæццулы кæронæй асæрфта æмæ, 
хъарæггæнæгау дзырдта: — Сымах иууылдæр ахиздзыстут Доны 
фаллаг фарсмæ... Æз ам баззайдзынæн мæ тæригъæддæгтимæ æмæ 
мын сæ лæбурæг хъæддаг сырдтæ... Æмæ мæ цæстысыгтæй цæ- 
мæй æнæ хайæ ма баззайой, уымæн сыл раздæр кæуын... Мыййаг 
мын мæхи раздæр куы федзæм кæной... Фондз сты, фондз!.. Æнцо- 
нæй сæ нæ фæхъомыл кодтон... Сæ фыд хæстмæ куы раст кодта, 
уæд ын дзырд радтон: «Дæ сабитæм дæ зæрдæ ма ’хсайæд... Æз 
сæ мæ удæй хуыздæр бахъахъхъæндзынæн де ’рбаздæхынмæ...» 
Фæлæ уыныс, æрра сырдтæ æрбаввахс сты æмæ мын сæ къу- 
бæлттæ атондзысты... — Сылгоймаг ноджы тынгдæрæй ныйй-йе 
ласта, йæ куыдæй йæ уæхсчытæ дæр базыр-зыр кодтой, мады 
къухтыл ризæгæй рынчынау базыр-зыр кодта къаддæр саби æмæ 
скуыдта. Йæ фæстæ иннæ сабитæ дæр æмхуызонæй кæуын рай- 
дыдтой. Инæлары зæрдæ дæр сæ тæригъæдæй срысти. 
— Басабыр у, хорз ус! — рæвдаугæ ныхасæй йын зæгъы инæ- 
лар. — Ацы адæмæй дæу æмæ дæ сывæллæттæй раздæр ам Доны 
фаллаг фарсмæ ничи ахиздзæн... 
— Бæргæ, Хуыцауы хорзæх дæ куы уаид, æмæ мын мæ саби- 
ты куы аирвæзын кæнис... Æхсæвæй-бонæй кувин дæу цæрæн- 
бонтæн, мыдадзæй цырæгътæ дын судзин. — Мад инæлары ны- 
хæстæй фæныфсджындæр æмæ йæ богъ-богъ фæсабырдæр. 
— Æз ам хистæр дæн, — ныфсытæ йын авæрдта инæлар, — 
æмæ, æз куыд зæгъон, афтæ уыдзæн. Хæринаг уæм исты ис? 
— Ирвæзгæ куы акæниккам Доны сæрты, уæд мæ сабиты кæр- 
170 

Æхсаргæрдты зæлланг 
дæгæй дæр хæссин, тæригъæддаг сывæллонæн къæбæр æппын 
куы ничиуал дæтта, уæддæр. 
— Аирвæздзыстут, ууыл гуырысхо мауал кæн, — зæгъы инæ- 
лар, стæй фæдзырдта йæ адъютантмæ æмæ йын бардзырд радта: — 
Ссар ныртæккæ æмæ ардæм æрбахæццæ кæн мæнæ ацы сабитæн 
дыууæ къуыриваг хæлц: сæкæр, дзидзайы æмæ кæсаджы кон- 
сервтæ, фылдæр та — кърупатæ, макъаронтæ æмæ ссад. 
— Ис, ныртæккæ, — зæгъгæ, адъютант цæхгæр фæзылд æмæ 
фæаууон бирæ адæмы æхсæн. 
Сылгоймаджы нæ уырныдта, инæлар æцæг зæгъы æви йын 
зæрдæлхæнæн ныхæстæ кæны. Фынфенæгау æм касти, ахæм инæ- 
лары йемæ ныхасмæ кæй равдæлди ацы тæссаг ран. Йæ сывæл- 
лæтты йын аирвæзын кæндзæн Доны сæрты, йæ сабитæн ын хæ- 
ринаг ратдзæн, уый мады уырнгæ дæр нæ бакодта. 
Фæлæ инæлар цалынмæ йæхи нысангонд комендантæн ног 
амынддзинæдтæ лæвæрдта, Доны сæрты æфсæдтæ æмæ дзыллæ- 
ты рæвдздæр ахизын кæнынæн, уæдмæ адъютант дæр фæзынд 
дыууæ сырхæфсæддонимæ. Сабиты мад джихауæй каст, хæстонтæ 
сæ æргъæмттæ уæрдоны гуыффæйы куыд æвæрдтой, уымæ. 
— Минас кæнут, бабуся æмæ сабитæ, — хъазгæмхасæн сын загъ- 
та адъютант. — Æрмæст-иу арфæтæ кæнут æмбал Плийы-фыртæн. 
Фæлæ сылгоймаг фæтыхст æмæ джихауæй кæсгæ баззад. 
Командиры ныхæстæ хъусгæ дæр нæ фæкодта. Арфæйы ныхас 
зæгъын дæр нал сфæрæзта. 
Сылгоймаг цалынмæ джихтæ кодта, уæдмæ йын сырхæфсæд- 
донтæ йæ бæх аифтыгътой. 
— Цом бранмæ, — зæгъгæ йын адъютант йæ къухыл куы рахæ- 
цыд æмæ йæ уæрдоны фæстæ йæ сабитимæ куы ракодта браныл 
сбадынмæ, сылгоймаг æрмæст уæд фæхъуыды кодта, арфæ сын 
нæ ракодта, уый. Йæхимæ тынг æрбамæсты æмæ та йæ цæс- 
сыгтæ йæ фæлмаст рустыл æргæр-гæр кодтой. Фæлæ ныр уыдон 
додой æмæ маройы цæссыгтæ нал уыдысты. 
Дзыллæты лæсæн фенкъуыст æмæ адæм дæргъæй-дæргъмæ 
рæнхъыты ралæууыдысты, комендант куыд командæ кодта, афтæ. 
Кæмæн йæ рад куыд хæццæ кодта, афтæ йæ уд хъардта браныл 
тагъддæр абадынмæ. Паромтæ се ’ппæты фаг нæ уыдысты æмæ 
дзы бирæтæ бадтысты лодкæты, ленк кодтой суанг фæйнæджы- 
тыл æмæ хъæды лыггæгтыл хæцгæйæ дæр. Бæхты, лыстæг фосы 
дзугты æмæ хъомты рæгъæутты та скъæрдтой донмæ æмæ уыдон 
дæр æмбаргæ адæймæгтау ленк кодтой Доны риуыл иннæ фарсмæ. 
Сæ раздзæуджытæ уыдысты — цæутæ, куыйтæ, æмæ доны уайын- 
мæ ахуырдæр бæхтæ. 
Комкоры адъютант сæм каст былгæрон арæзт фæлгæсæн 6ы- 
натæй æмæ дисы бафтыд: «Куыд сарæхст инæлар утæппæт æнæ- 
сæрбос дзыллæты астæу æгъдау æрæвæрын, æмæ йæм иууылдæр 
куыд хорз байхъуыстой!» 
171 

Дзадтиаты Тотырбег 
Сывæллæтты мад стыр браны фæзы йæ уæрдон æмæ цола 
бæхæй бæрæг дардта иннæты астæу. Адъютант æм фæкомкоммæ. 
Сылгоймаг йæ сабитимæ доны астæумæ бахæццæ, фæлæ ма уыр- 
дыгæй дæр лæугæйæ йæ къух тылдта уæлдæфы; йæ хъомылдæр 
сабитæ лæууыдысты йæ фæйнæфæрсты æмæ уыдон дæр фæз- 
мыдтой мады — фæстæмæ кæсгæйæ тылдтой сæ цола къабæзтæ. 
Сæ ирвæзынгæнæг инæлары ма уынгæ уæддæр куы фæкодтаик- 
кой! Йæ ном æмæ йын йæ мыггаг уæддæр куы базыдтаиккой!.. 
Гвардийы 3-æм бæхджын корпус та æрцахста хъахъхъæнæн 
бынæттæ Доны былгæрæтты хурыскæсæнырдыгæй фарс Пав- 
ловск—Новая Калитвайы районы æмæ афтæмæй зылди йæ рæн- 
хъытæм. Доны хурныгуылæн фарс Павловск, Басовка, Нижний 
Карабут, Кулаковкæ, Старая Калитвайы районты йæ полчъытæ 
æрбадтысты, раздæр кæй скæнын кодта, ахæм хъахъхъæнæн бы- 
нæтты. Цыбырныхасæй, корпус та йæ тыхтæ равæрдта знаджы 
ныхмæ хæцынмæ 80 километры дæргъæн фронты. Комкоры бар- 
дзырд уыд цыбыр æмæ æндонау фидар: 
— Фыдгулы æфсæдтæ корпусы позицитыл мах удæгасæй нæ 
рахиздзысты Доны сæрты. Сæ фæндаг Сталинградмæ ам æхгæд 
у æфсæн дуæрттæй. Дæгъæлтæ та сты нæ къухты... 
5 
Стыр тымыгъæй йæхи чи бааууон кодта, уый, булкъон Бело- 
горский, фæстæмæ сæмбæлд йæ дивизийыл. Фæлæ фæстаг бон- 
ты нал урæдта йæ фæсмон æмæ хъынцъым. Уæлдай катайы та 
йæ бафтыдта, комкор æм сæрмагонд æрныхасмæ афтæ æрæгмæ 
кæй сидтис æмæ йын йæ хъысмæт кæй нæ хицæн кодта, уый. 
Змæлыд, архайдта, корпусы штаб цы бардзырдтæ лæвæрдта, 
уыдон æххæст кодта афойнадыл. Фæлæ куы фехъуыста радиойæ 
æрбалæвæрд хабар, комкор дæм йæхимæ сиды, зæгъгæ, уæд æм 
уымæ бацæуынæй Доны арфы фесæфын æнцондæр каст. Йæ ах- 
хос æмбæрста æмæ знаджы нæмгуытæй хи нал хъахъхъæдта, бом- 
бæтæ кæм хæлдысты, уым дæр йæхи нал аууон кодта: «Трибуна- 
лы тæрхонмæ бахауынæй кадджындæр уыдзæн хæсты быдыры 
знаджы нæмыгæй мæлæт ссарын!» Уыцы рæстæг, 1942-æм азы 
уалдзæг æмæ сæрды, уый хуызæттæ иу æмæ дыууæ нæ разынд 
Сырх Æфсады рæнхъыты. Ахæмтæ банхъæлдтой, зæгъгæ, фыд- 
гулы æфсæдтæн бауромæн нал ис. Æмæ сæ лæмæгъ удты æфснайд- 
той æдасдæр рæтты... 
Командиртæ æмæ комиссартæ æрæмбырд сты корпусы штабмæ 
æмæ бадтысты иу хъæууон скъолайы спортивон уаты. Фæстæу- 
æз сæргуыбырæй бадт Белогорский дæр æмæ хъуыста, корпусы 
комиссар Добрушин куыд зæрдиагæй касти Сталины бардзырд, 
уымæ. Бардзырды алы ныхас дæр электрон токау хъардта уæнг- 
ты, алкæй зæрдæйы дæр гуырын кодта ныфсдæттæг æнкъарæнтæ. 
172 

Æхсаргæрдты зæлланг 
Бардзырды Сталин æргомæй фыста нæ бæстæйы зын уавæрты 
тыххæй. Фыдгул æрцахста Ростов-Дон æмæ бырсы æдæрсгæ дард- 
дæр, хъавы Кавказы нефтцъирæнтæ æмæ Кавказы æппæт хæзна- 
дæттæ йæхи бакæнынмæ; тырны æмæ баввахс Сталинградмæ, ар- 
хайы Волгæйы доныл цæуæн фæндаг æрцахсыныл æмæ афтæ- 
мæй бæстæйы Хуссар Центрæй фæиппæрд кæныныл. Хæцæг Сырх 
Æфсад, денджызон æмæ уæлдæфон флоттæ, танкты æфсæдтæ 
æмæ автотранспорт артагæй чи æфсады, уый — Кавказ, фыдгул 
йæхи куы бакæна Сталинградæй дæлæмæ, уæд Советон Цæдис 
æрлæудзæн йæ сæфты къахыл... 
«Иу къахдзæф дæр фæстæмæ нал!» — зæгъы Советон Цæди- 
сы æппæт Хæстон Тыхты сæйрагдæр къамандыгæнæг И.В. Ста- 
лин. «Иу къахдзæф дæр фæстæмæ нал!» — карзæй домы Ленины 
парти. «Иу къахдзæф дæр фæстæмæ нал!» — карзæй домынц со- 
ветон фæллойгæнæг адæм сæ Хæстон Тыхтæй, сæ хъæбултæй. 
«Иу къахдзæф дæр фæстæмæ нал!» — домынц знаджы цæхæрæй 
сыгъд горæттæ, хъæутæ, заводтæ, фабриктæ, скъолатæ, универ- 
ситеттæ. «Иу къахдзæф дæр фæстæмæ нал!» — домынц, знагмæ 
цагъайрагæй чи бахаудта, уыдон. «Тугмæ — туг!» «Мæлæт туг- 
дзых фашистон лæбурджытæн!» — карзæй домынц уæззау тохы 
быдыры фыдгулимæ хъæбысхæсты йæ зынг кæмæн ахуыссыдис, 
уыцы саггуырдтæ сæ ингæнтæй. «Мæлæт тугдзых фашистон лæ- 
бурджытæн! Тугмæ — туг!» — æмхъæлæсæй домынц, фыдгул си- 
дзæрæй дзыназгæ кæй фæуагъта йæ сыгъд хæдзары æртхутæ- 
джы цур, уыцы сабитæ. «Иу къахдзæф дæр фæстæмæ нал!» — 
хъуысы Плийы-фыртмæ йæ иунæг чызджы хъæлæс дæр, йæ уар- 
зон къайы æмæ йæ сидзæргæс мады, стæй йæ хоты зæрдиагдæр 
курдиат. Хъустыл уайы æмæ сæры магъзы æнкъуысын кæны, 
фондз сывæллонимæ Доны сæрты цы мады ахизын кодта, уый 
хъæлæс: «Фервæзын мын кæн, командир, мæ сабиты!» 
«Нæ партийы ацы сидт кæмæ нæ бахъара, кæй зæрдæ нæ нын- 
къуысын кæна, æвæццæгæн, нæ разындзæн ахæм советон адæй- 
маг!» — хинымæры хъуыды кодта Плийы-фырт. 
Ахæм хъуыдытимæ комкор йæ цæстæнгас ахаста бардзырдмæ 
æдзынæгæй хъусæг командиртыл. Булкъон Белогорский йæ сæр 
æруагъта йæ дыууæ къухыл. Йæ цæсгомы хатт ын куыд ничи 
уыдтаид, æвæццæгæн, уый тыххæй. Йæ хид калд æмæ йæ хæдон 
донластæй фæсонтыл нындæгъд, афтæмæй йе уæхсчытæ фæ- 
тæпп-фæтæпп кодтой. Йæ худинаджы уавæрæй тыхсы æмæ, æвæц- 
цæгæн, йæхи нал уромы! Афтæ дæр уыдзæн! Цæй æмæ йæ æз 
мауал бафхæрон. Йæхæдæг йæхи æгæрдæр æфхæры, фæсмонæй 
йæхи æргæвды... Æмæ йын уый æгъгъæд æфхæрд у. Сталин дæр 
æппæт аххосджынты былæй нæ калы. Уый бæрæг у йæ бардзыр- 
дæй. Цæй æмæ Белогорскийæн æмæ уыйхуызæттæн ацы бон сæ 
нæмттæ дæр ма зæгъон. Афтæ стæрхон кодта комкор хинымæры. 
Комиссар каст фæцис бардзырд æмæ йæ хид асæрфта. Иæ 
173 

Дзадтиаты Тотырбег 
хиды канд уый не ’вдылди, — æппæт командиртæ дæр. Æмæ тæвд 
бон уыдис, зæгъгæ, сæ хиды уымæн нæ мæцыдысты иугæндзон 
хæсты цæхæры уæвæг командиртæ: бардзырды мидис сæ æнкъуы- 
сын кодта къахы ныхтæй суанг сæрыхъуынты онг, Райгуырæн 
бæстæйы уæззау хъысмæт сæм ноджы тынгдæр бахъардта æмæ 
йыл алчидæр тыхсти йæхирдыгонау. 
— Чи уæ цы зæгъдзæн бардзырды фæдыл? — бафарста комис- 
сар командирты æмæ политикон кусджыты. Фæлæ сæ ничи ницы 
сдзырдта, æнкъардæй бадтысты. 
Сыстад комкор æмæ йæ егъау фындзы хид къухмæрзæнæй 
асæрфта, йæ фæтæн ныхыл дæр æй æруагъта, стæй дзы йæ цæ- 
хæр цъæх цæстытæ дæр асæрфта æмæ хидæй хуылыдз къухмæр- 
зæн йæ галифе хæлафы дзыппы бафснайдта, йæ хуымæтæг æфсæд- 
дон хæдоны фæдджитæ ронбастыл фæстæрдæм ассыфта æмæ 
чысыл схуыфыд, афтæмæй райдыдта дзурын. Йæ раныхасы 
Плийы-фырт командирты зæрдыл æрлæууын кодта Харьковы 
цаутæ 1942-æм азы уалдзæджы æмæ уæдæй фæстæмæ Хуссар- 
Хурныгуылæны фронт цы бæллæхты бахауд æмæ, кæй аххосæй, 
уыдæттæ. Бæлвырддæрæй æрныхас кодта, Гвардийы 3-æм кор- 
пус йæхи куыд хъаруджынæй æвдисы Дон æмæ Волгæйы тохы 
цæхæры, йæ дивизиты æмæ хицæн хæйтты командиртæ æмæ по- 
литикон разамонджытæй йæхи чи куыд дары ныронг, уыдæттыл. 
— Махæн не ’ппæтæн дæр нæ ахсджиагдæр хæс у æнæаиппæй 
бардзырды домæнтæ сæххæст кæнын, — зæгъы комкор, æмæ йæ 
цæстæнгас æруагъта майор Наконечныйыл — гвардион полчъы 
командирыл, стæй булкъон Брикелыл, бæстондæр бакаст бул- 
къон Чепуркинмæ — гвардион кавалерийы 5-æм дивизийы æрыгон 
командирмæ. Хæстæг бадт фæцис Иссæмæ комиссар Брытьиаты 
Мæхæмæт дæр. Уый фарсмæ та — полчъы комиссар Пасько, уый 
цур — дивизийы комиссар Журавлев... Комкорæн йæ цæстæнгасæй 
комиссартæ æмæ командиртæ бамбæрстой, фæстаг хæстон опера- 
циты йæхи хуыздæр чи равдыста, уыдон кой кæндзæн, уый. 
— Æз гвардион кавалерийы 3-æм корпусæн æрмæстдæр иунæг 
мæй кæй командæ кæнын, уый уе ’ппæт дæр зонут, — дзырдта 
дарддæр инæлар Плийы-фырт. — Фæлæ иумæ цы хæстон опера- 
циты фестæм июлы тæвд бонты сабыр Доны былгæрæтты, уый 
дæр мын æгъгъæдæй фылдæр уыди, сымахæй алкæй дæр хорз 
бамбарын æмæ базонынæн. Æндæр уавæрты уæ дæс азы иумæ 
службæгæнгæйæ дæр афтæ нæ базыдтаин... 
Белогорский йæ сæрыл схæцыд, ныртæккæ мæ кой ракæндзæн, 
Сталины бардзырд комкоммæ мæ хуызæтты тыххæй фыст у, æмæ 
мын æгъатыр комкор мæ тæппуддзинад хурмæ æнæ ракалгæ нæ 
фæуыдзæн, зæгъгæ. Йæ сырх цæсгомы хидæй тыхсти, йæ æнцъылд 
ныхæй уадысты хиды лыстæг æртæхтæ йæ цæстытыл æмæ йæ 
рæстмæ кæсын дæр нæ уагътой. Фæлæ уæддæр зулаивæй фæкæс- 
фæкæс кодта ныхасгæнæг инæлармæ. Белогорскийы хуызæттæ ма 
174 

Æхсаргæрдты зæлланг 
уыдис командирты æхсæн æмæ уыдон дæр афтæ æнхъæл уыдыс- 
ты. Фæлæ комкорæй цыма ахæмтæ рох уыдысты æмæ сæ уынгæ 
дæр нæ кодта, афтæ дзырдта дарддæр. — Дисæн, æрдхæрæны 
диссагæн кæй фæхæссынц, ахæм хæстонтæ ис нæ гвардион корпу- 
сы, — инæлар та йæ цæстæнгас ахаста Наконечныйыл, Брикелыл, 
Чепуркиныл... — Ахæм хæстон барджыты æмрæнхъ тохгæнгæйæ 
цыфæнды тыхджын знагæн дæр ис абырсæн. Уæ зæрдæ уе ’вди- 
сæн: ахæм дæсны æмæ хъæбатыр командиртæ, комиссартæ æмæ 
сырхæфсæддон барджыты фæрцы мæйы дæргъы нæ корпус йæ 
позицитыл фыдгулы иу къахдзæф дæр размæ цæуын не ’рбауагъ- 
та... Æмæ уымæй мах не ’ппæт дæр сæрыстыр стæм. Сталин йæ 
бардзырды цы намысджын гвардийы тыххæй зæгъы, мах дæр уыдо- 
нæй стæм... Фæлæ, дам, тар мигъы къæм хурыл дæр абады... 
6 
Плийы-фырт йæ зæрдиаг ныхас нæма фæцис, афтæ йæ цуры 
фæдисоны хуызæнæй алæууыд штабгæс командиртæй иу æмæ 
загъта: 
— Бахатыр кæн, æмбал инæлар, тагъд æххæстгæнинаг бар- 
дзырд дæ номыл Сталинграды фронты къамандыгæнæгæй, — æмæ 
йæм гæххæтт радта. 
Иссæ йæм æркаст, цыбыр рæстæг ахъуыды кодта, цæстытæ 
асæрфта æмæ та йæм ног æркаст, стæй сабырæй загъта: 
— Æмбæлттæ, кæмæн куыд тагъддæр йæ бон у, афтæ сæмбæ- 
лут уæ бынæттыл, расидут хæстон фæдис... Тагъд уыл сæмбæл- 
дзæн мæ бардзырд дæр. Уым амынд уыдзæн, кæмæн цы кæнын 
хъæуы, уый. Рæвдздæр цæут уæ бынæттæм! 
Командиртæ фестадысты æмхуызонæй æмæ æзфæраздæронæй 
рагуылф кодтой кæртмæ. 
Корпусы командир, комиссар æмæ штабы хицау æрбадтысты 
иумæ æмæ бакастысты фронты къамандыгæнæгæй æрбарвыст 
бардзырд. Хæстон фæдисы бардзырды къамандыгæнæг домдта: 
«3-ему гвардейскому кавалерийскому корпусу в составе двух ди- 
визий трехполкового состава, каждая в пешем строю, в ночь на 
23.8 переправиться через р. Дон на фронте Плешаковский—Кру- 
товский и с утра 23.8. перейти в наступление в направлении вы- 
сот 217,4, 210,1. 
Задача: обеспечив себя с юга, решительным ударом во фланг 
3-й итальянской армии смять ее боевые порядки, совместно с час- 
тями 63-й и 21-й армий уничтожить живую силу и технику про- 
тивника, к исходу 23.8 выйти в район выс. 210,1 — овраги в 
готовности к наступлению на юго-запад». 
Сахат фæстæдæр та Плийы-фырт райста фронты къаманды- 
гæнæджы дыккаг бардзырд, йæ корпус 63-æм æфсады рæнхъы- 
тæм лæвæрд кæй цæуы, уый тыххæй. 
175 

Дзадтиаты Тотырбег 
февзæрд гуырысходзинад дæр, фыдгулы ахæм тых чи баурома, 
уыйас хъару нал разындзæн йæ гвардионтæм, зæгъгæ. Фыдгулы 
танчытæ æмæ фистæг батальонтæ сæ ных тынгдæр сарæзтой гвар- 
дионты 17-æм полчъы позицитæм — тæккæ ахсджиагдæр уавæртæ 
райсынмæ. Цыбыр рæстæгмæ знаг æртыхст 1-æм æмæ 3-æм эс- 
кадронтыл. Ныртæккæ ацы эскадронты къухы уыдис плацдармы 
æппæт хъысмæт дæр. Сæ позицитæ ныууагътой, зæгъгæ, уæд 
Доны хуссарварс знаг йæхи бакодтаид æмæ ныццагьтаид æнæхъæн 
æфсады хæйтты дæр... 
Хæст карзæй-карздæр кодта. Кавалеристтыл знаг æртыхсти, 
фæлæ фыдгулы тæлыйы астæу дæр гвардионтæ лæууыдысты ай- 
нæг къæдзæхау фидар. 
Хæсты цырены 1-аг эскадроны политрук Трошин ныффыста, 
ахæм лозунг: «Ни шагу назад! Лучше смерть, чем плен!» — æмæ 
йæ алæвæрдта йæ гвардионтæм. Уый ацыди къухæй къухмæ... 
Лейтенант Свищев — взводы командир та «Боевой листок»-ы чъыл- 
дымыл къухæй ставд дамгъæтæй афтæ ныффыста: «На нас дви- 
жется 28 немецких танков. Но мы с честью выполним приказ 
№227. «Ни шагу назад!» — вот наш девиз. Если же нам придется 
пасть в этом неравном бою, просим считать нас коммунистами... 
Крякин. Аносов. Владимиров. Бреус. Салдыров. Морозов. Ко- 
сов. Кочурин. Минаев. Лапенко»... Взводæй ма удæгас цы дæс 
хæстоны баззад, уыдон. «Боевой листок» уыд лыстæг хуынчъытæ. 
Æвæццæгæн сын фысгæйæ стъолы бæсты уыд салдаты фæсонтæ 
кæнæ та-иу æнцой кодтой автоматы хъæдыл. Дæс хъæбатыры 
зынгхуыст баисты, фæлæ сæ тугæй сæхицæн æмæ се ’мбæлттæн 
скодтой æфсæддон намысы цырт Доны хуссарварс плацдармы 
астæу; уыдон нал федтой æмæ нал фехъуыстой, ацы плацдарм 
Сталинградыл тохы номхæссæн историйы тæккæ ирддæр бынат 
кæй æрцахста — фæстæдæр, ноябры бонты, Сталинградмæ быр- 
сæг фашистты сæфт Букановскы плацдармæй кæй райдыдта, уый. 
Æвæццæгæн, Гитлеры лæбурæг æрдонгтæ уый хорз æмбæрстой 
æмæ æппæтдæр арæзтой плацдармæй бæхджын 5-æм гвардион 
дивизийы хæйттæ æмæ иннæ полчъыты Доны бакалынæн: дæс 
боны æмæ дæс æхсæвы сæ быцъынæг фескъуыдтой ацы районы 
бæрзæндтæ æрцахсыныл — Сталинградмæ цæгатырдыгæй, Дон 
æмæ Волгæ кæрæдзимæ хæстæг кæм базылдысты, уыцы райо- 
ныл ахсджиагдæр бырсæн фæндæгтæ æрцахсыныл. Фæлæ уый 
сæ къухы нæ бафтыд. 
Доны хуссарварс плацдармы бæрзæндтыл хæстытæ сæ тæккæ 
цырены бацыдысты 12-æм сентябры. Райсомæй та æхсæз саха- 
тыл фыдгулы полчъытæ æрбарвыстой атакæйы фистæгæй хæцæг 
бæхджынтæ 5-æм гвардион дивизийы позицитыл. Уыцы иугуы- 
рæй бырстой цыппарыссæдз танчы фистæг æфсæддонты æмдых. 
Æнæхъæн корпусы хæс иунæгæй æххæстгæнæг дивизийы 
хæйттæ раздæры хæстытæй дæр фыдвæллад уыдысты, сæ рæн- 
182 

Æхсаргæрдты зæлланг 
хъыты цас хæстонтæ æмбæлдис, уымæй ныр уыдысты æмбис къад- 
дæр. Фæлæ комкор фæтасын нæ бауагъта йæ гвардионты. Хæсты 
тымыгъæн-иу йæ тæссагдæр раз февзæрд йæхæдæг æмæ, разагъ- 
ды дирижер йæ оркестрæн куыд фæамоны, афтæ арæхстджынæй 
къоманды кодта операцийæн. Кавалеристгы æмæ фистæг полчъыты 
æмдыхæй æмæ кæрæдзи хорз æмбаргæйæ архайд ныртæккæ уыдис 
сæйрагдæр. Уый бакæнын бафтыд комкоры къухы. Уыйфæстæ 
тæссагдæр бæллæх уыдаид, фыдгулы танчыты рæгъауæй йæ 
фыццаг уылæнæй советон хæстонтæ куы фæтарстаиккой æмæ сæ 
хъахъхъæнæн рындзтæй куы фенкъуыстаиккой, уæд уый: най- 
гонд æрцыдаиккой танчыты бын. Цæмæй ахæм бæллæх ма æрцы- 
даид, уый тыххæй комкор йæ къамандыгæнæн бынат æрцарæзта 
æппæты раззагдæрты æхсæн æмæ радта карз бардзырд: 
— Цæстæрттивгæйæ иуæн дæр йæ хæстон бынат ницыхуызы 
ис ныууадзæн, знаджы танк йæ сæрыл куы зила, уæддæр! Мæ- 
лæтæй æндæр ницы аххос цæудзæн хыгъд позици ныууадзынæн!.. 
Командиртæ æмæ политикон разамонджытæ комкоры амындмæ 
гæсгæ æрлæууыдысты фыдгулы ныхмæ хæцæг раззагдæр сырх- 
æфсæддонты æмрæнхъ, æмæ карз тохы сахат уый стыр ныфс 
бауагъта алы хæстоны уæнгты дæр. 
Знаджы бырсты фыццаг тымыгъ æрбацыд раззагдæрты галиу- 
варсырдыгæй. Танчыты десант ам барæмыгъта хъахъхъæнынад. 
Фæлæ Плийы-фырты гвардионтæ нæ фæцудыдтой — знаджы 
фистæг полчъыты сæ танктæй фæхицæн кодтой æмæ сæ хицæн- 
тæй дæрæн кодтой. Комкоры къамандыгæнæн бынатмæ дзæбæх 
зындысты, гвардион 17-æм кавполчъы бæхджын 7-æм артдивизи- 
оны сармадзантæ куыд пырх кодтой æмæ сыгътой знаджы цæугæ 
æфсæн фидæрттæ, уый. Гвардийы лейтенант Липченкойы бата- 
рейы ныхмæ пиллонартуадзгæ комкор федта фондз танчы, капи- 
тан Семакины позицийы ныхмæ та — фараст... «Гъеуый дын лæг- 
дзинад! — хинымæры ахъуыды кодта Иссæ. — Цыппæрдæс танчы 
афæлдахын æмæ басудзын хорз райдиан у! Ахæм сахъгуырдтæ 
иннæтæм дæр сарæхсдзысты!» Артиллеристтæй зæрдæрухсæй 
комкор акаст атакæйы бырсæг фыдгулы полчъытимæ хæцæг эс- 
кадронтæм. 
Быгъдæг хур æмæ хæстон цæхæрæй сыгъд бæрзæндты фæхстæ 
дзагæй-дзагдæр кодтой знæгты мæрдтæ æмæ цæфтæй. Гвардион- 
ты фидар лæуд æмæ арæхстджын архайдæй комкоры цæсгом ба- 
рухс. Фæлæ йæ цин бирæ нæ ахаста: галиуырдыгæй та танчыты 
фæстæ хъахъхъæнынад батыдтой фыдгулы фистæг ротæтæ. 
Плийы-фырт йæ бапъироз æрдæгдымдæй аппæрста æмæ тилифо- 
нæй бадзырдта полчъы командирмæ: 
— Брикель! Æгас ма дæ? Куыд бауагътай знаджы дæ сæрты 
æрбахизын? Худинаг! Дæ резервы пулеметтæ сæм раздах! Тагъд- 
дæр! 
Фæлæ сæйрагдæр цæф райсæг Брикелы полкъ сæмтъеры быр- 
183 

Дзадтиаты Тотырбег 
пырхгонд æрцыди корпусы сармадзантæй, хæсты дæр нæма ба- 
цыд, афтæмæй. Фæстæдæр куыд сбæрæг, афтæмæй дымгæмæ- 
дард æрцыдысты италиаг 5-æм бæхджын полчъы афицертæ æмæ 
салдæттæ се ’ппæт дæр. 
Полчъытæ афтæ хъæбатырæй хæцыдысты плацдармы районы 
иннæ бæрзæндтæ райсыныл дæр. 
Уæлвæз 220,0 фæсчъылдым дæрдтыл айтыгъдысты уæрæх 
æрхытæ æмæ лæнчытæ, уыдис Букановскы плацдармы тæккæ 
астæу, æрхытыл æмæ лæнчытыл цыдысты знаджы резервтæ æмæ 
ластой æфсисад Сталинградыл хæцджытæн. Ацы 220,0 уæлвæз 
райсты фæстæ феуæгъд уыдаид Калмыковская æмæ Котовскаяйы 
станицæтæм фæндаг дæр. 
Комкор йæ къамандыгæнæн бынатæй хорз уыдта йæ полчъы- 
ты æмæ эскадронты хъæбысхæст фыдгултимæ. Æвирхъау тохы 
уæзæгыл италиæгтæ диссаджы фидар лæууыдысты æмæ хæцы- 
дысты удуæлдайæ... Уæртæ хистæр лейтенант Тимофеевы эскад- 
рон атакæйы бацыд бæрзонд 220,0 райсынмæ. Джебогътæй æгъа- 
тыр хæсты знæгтæ мæрдтæй æмæ уæззау цæфтæй куыристау 
тылдысты æмæ хаудысты дæлвæзтæм. Тимофеевы къухы баф- 
тыд уæлвæз æрцахсын æмæ йыл тымбыл хъахъхъæнынад æрца- 
разын. Фæлæ знаг йæ сармадзанты æмæ минометты цæхæр са- 
рæзта хъæбатырты эскадронмæ. Уыцыиу рæстæг знаг бæрзонды 
алфамбылай тыгуыр кæнын байдыдта дзæвгар æфсæддонтæ дæр 
æмæ йæхи цæттæ кодта контратакæйы бацæуынмæ. Бæрзонды 
иу фарсыл кæцæйдæр февзæрд знæгты рæхыс æмæ бырста эс- 
кадронмæ. 
Комдив фæтыхст: «Сæфдзæн полчъы хуыздæр эскадрон знæг- 
ты астæу!» Фæлæ йын йæ бон баххуыс кæнын ницæмæй уыдис, 
полчъытæ иууылдæр уыдысты хæсты цæхæры... Йæ сармадзантæ 
цалынмæ знаджы рæхысмæ здаха, уæдмæ фыдгулы салдæттæ 
эскадронимæ хъæбысхæсты бацæудзысты... 
— Бæллæх! Сæфынц номхæссæны хъæбатыртæ! — дзуры ком- 
див йæ хистæрмæ. 
— Ма тыхс! — зæгъы йын Плийы-фырт æмæ йæ къухмæ рай- 
ста тилифоны хæтæл: — Тимофеев! Тимофеев! Тимофеев! Хъусыс 
мæм? Тагъддæр рацу сармадзанты цæхæры бынæй! Тагъддæр!.. 
Чи дæм бырсы, уыдоныл атакæйы рацу æмæ сын æхсаргæрдтæй 
сæ сæртæ хицæн кæн сæ гуыртæй! Æхсаргæрдтæй! Æхсаргæрд- 
тæй! — цалдæр хатты хъæрæй загъта тилифоны комкор эскадро- 
ны командирæн. Комэск бамбæрста, ныртæккæйы минут дзы ком- 
кор цы домы æмæ цы кæнын хъæуы, уый. 
Тимофеев бардзырд радта йæ эскадронæн æмæ йæхæдæг ры- 
джы мигъæй рагæпп кодта æхсаргардæлвæстæй, цæргæсау йæхи 
рауагъта рæхысы разæй цæуæг знаджы афицерыл. Æхсаргардæй 
цæф æмæ афицеры гæрах баиу сты. Афицер йæ къабæзтæ фæпа- 
ка кодта, афтæмæй афæлдæхт. Тимофеев нæ фæцудыдта нæмы- 
178 

Æхсаргæрдты зæлланг 
джы цæфæй дæр æмæ фыдгулы салдæттæй иуы къухтæй ратыд- 
та пулемет, æрхауд зæххыл. Йæ алфамбылай знаджы рæхыс куыд 
тади, уымæй бæрæг уыд йæ арæхстджын архайд. Эскадроны иннæ 
сырхæфсæддонтæ бацыдысты æмæ æхсаргæрдтæй цагътой, чи 
сыл æртыгуыр, уыцы знæгты. Иссæмæ афтæ фæкаст, цыма æхсар- 
гæрдты зæлланг хъуыста. Фыдгултæ схъомпал сты æмæ сæ чи 
куыд арæхст, афтæ йæ сæр æфснайдта... 
Тимофеевы эскадрон æрфидар ахсджиагдæр уæзæгыл. Фæлæ 
хæст изæрдалынгтæм не ’рынцад. Эскадрон знаджы тыхтæ куы 
баихсыйын кодта æмæ йæм контратакæты цæуыны хъару куынæ- 
уал уыдис, æрмæст уæд рацыд хистæр лейтенант Тимофеев гос- 
питалмæ йæ цæфтæ дзæбæх кæнынмæ. 
28-æм августы æмбисбонмæ гвардион дивизийы полчъытæ 
æрцахстой, Уæллаг Фомихинскаяйы станицæйæ хурньпуылæныр- 
дæм Болыпаяйы станицæйы онг цы æврæгътæ рацыд, уыдон бæр- 
зонддæр уæзæгтæ — 219,5 æмæ 223,0. Гвардион 50-æм бæхджын 
дивизи кадимæ сæххæст кодта корпусыл æвæрд æппæт хæс æмæ 
æрфидар кодта йæ цыргъ æхсаргард Сталинградмæ бырсæг зна- 
джы фæсонты. Хорз уæлахиздзинад бафтыд Иссæйы гвардионты 
къухы. Фæлæ фыдгул ахæм цæф кæй нæ ныббардзæн, йæ фæ- 
сонты сагъд æхсаргард ын улæфт кæй нал дæтты, уый дæр ком- 
кор хорз æмбæрста. Уый разысгарджытæ дæр сбæлвырд кодтой, 
стæй уацары райст салдæттæ æмæ афицертæ дæр радзырдтой, 
немыц кæй æрцæттæ кодтой бирæ æфсæдтæ тыхджын ныб- 
бырстмæ сæ фæсчъылдым ахсджиаг оперативон уæлвæзтæ сове- 
тон гвардионтæй фæстæмæ байсынмæ. 
Комкор, гвардион 5-æм бæхджын дивизийы къамандыгæнæн 
бынаты уæвгæйæ, арф æмæ бæстонæй ахъуыды кодта уавæрыл. 
Уый йæхи æрæвæрдта немыцаг къамандыгæнджыты бынаты æмæ 
картæмæ кæсгæйæ хинымæры дзырдта: «Ныббырст райдайдзæн 
райсом раджы, бæхджын полчъытæ фыццаг ныдздзæхстæй 
æппæрст æрцæудзысты плацдармæй — æврагъы уæзæгтæй æмæ 
дæрæнгон æрцæудзысты. Уыйфæстæ бырст рапарахат уыдзæн 
æмæ 63-æм æмæ 21-æм советон æфсæдты раззагдæр дивизиты 
позицитыл бабырсдзысты танктæ, моторизацигонд æмæ фистæг 
æфсæдты дивизитæ, карз хæсты сын сæ уд сласдзысты æмæ сæ 
Доны иннæ фарсмæ акалдзысты... Цы хъуамæ бакæна советон 
командир, цæмæй ахæм катастрофæ ма æруадза, уый тыххæй?» 
Æмæ та йæхи йæ бынаты æрæвæрдта, афтæмæй хъуыды кæны: 
«Знаджы фæндон куы сæххæст уа, уæд мах ацы плацдармы бын- 
сæфт фæуыдзыстæм! Катастрофæ уыдзæн æцæгдæр! Гитлерон- 
тæн сæ фæндтæ сæ хъуыры фæбадын кæнын хъæуы... Фæлæ 
куыд? Фыдгулы æфсæдтæй йæхи райсомы ныббырстмæ чи ба- 
цæттæ кодта, уыдон ахсæв хъуамæ пырхгонд æрцæуой æвиппай- 
ды ныббырстæй? О! Хуыздæр мадзал нæй! Æмæ цас бауыдзæн 
дивизийы æртæ бæхджын полчъы бон? Къухы та фылдæр тыхтæ 
179 

Дзадтиаты Тотырбег 
нæй... — Иссæ æркаст йæ сахатмæ — уыдис æмбисæхсæв. — Фæс- 
тиатгæнæн дæр нæй: æхсæвыгон æвиппайды, æнæнхъæлæджы 
дзæхст знагæн уыдзæн хур бон арвы цæфау... Афтæ куы сарæх- 
сæм, уæд иу полкъ дæр бакæндзæн, дивизийæн цы бантыса, уый- 
бæрц. Æртæ полчъы — æртæ дивизийы ахадæн... Фыдгулы фæ- 
тæрсын кæнынæн æмæ йын йæ пълантæ фехалынæн уыйбæрц тыхтæ 
дæр æгæр дæр ма сты! Æхсæвыгон знаг нæ равзардзæн, цас æфсæдтæ 
йæм ныббырста, уый. Афтæ бакæнын хъæуы æнæмæнг!» 
Иссæйæн йæхи æрхъуыды хорз фæкаст йæхимæ дæр æмæ 
фæдзырдта комдивмæ: 
— Николай Степанович, ныббырс ахсæв фыдгулы позицитыл 
æмæ сын сæ райсоммæйы фæндтæ фехал. Ахæм у мæ уынаффæ. 
Дæумæ уый куыд кæсы? Сарæхсдзыстæм? 
Булкъон Чепуркин йæ мидбылты бахудт — комкоры ныхас 
хъазынмæ бамбæрста, æмæ йæм бакаст: 
— Æртæ полкъæй бырсæм цалдæр дивизийы ныхмæ?! Стæй 
нын рæстæг дæр нæй нæхи ныббырстмæ бацæттæ кæнынæн дæр: 
ныр фæсæмбисæхсæв у. Бардзырд полчъытæм бонæрбацъæхмæ 
дæр нæ фæхæццæ уыдзæн. Æмæ ма ныббырстмæ сæхи та кæд 
цæттæ кæндзысты? Бардзырд æргомæй раттæм тилифонæй, уый 
гæнæн дæр нæй: знаг нын нæ пълан базондзæн æмæ йæхи ба- 
цæттæ кæндзæн махæн ныхкъуырд раттынмæ... 
— Уыдæттыл æз дæр ахъуыды кодтон: раст зæгъыс, Чепур- 
кин! — дзуапп ын радта комкор. — Фæлæ хуыздæр фадат ссарæн 
нæй! Ахсæв куынæ ныббырсæм, уæд райсом нæ мæлæт æрцæу- 
дзæн знаджы къæхты бын, æмæ фыдгул æрцахсдзæн плацдарм... 
Комдив бамбæрста, комкоры фæндонæн ивæн нал ис, уый, 
æмæ чысыл ахъуыдыйы фæстæ загъта: 
— Ныббырсты тыххæй дæ бардзырд полчъытыл ныртæккæ 
сæмбæлын кæнын у ахсджиагдæр... Уæд та йæ дæ мадæлон æвза- 
гыл ратт рацийæ æргом ныхасæй, æмбал комкор... 
— Иттæг хорз æрхъуыды! Шмуйло, фæсид Брытъиайы- 
фыртмæ. Тагъддæр! — зæгъы комкор æмæ, йæ бардзырды мидис 
рацийæ иронау куыд дæтдзæн, ууыл лæмбынæг ахъуыды кодта. 
Иссæйæн зын уыд бардзырды ныхæстæ иронау зæгъын — никуы- 
ма бафæлвæрдта, фæлæ... 
Шмуйло радта комкормæ микрофон æмæ загъта: 
— Хъусы дæм комиссар Брытъиайы-фырт. 
— Мæхæмæт, о Мæхæмæт, салам дын, салам, — цыма хъазæн 
ныхас кодта, ахæм хуызы дзырдта Плийы-фырт иронау рацийæ. 
— Хъусыс мæм? Мæ ныхас дæм дзæбæх хъуысы? 
— Тынг хорз, — дзуапп радта Брытъиаты Мæхæмæт. — Хъу- 
сын дæм. 
— Райсом цæмæй знаджы амæттаг ма фæуæм æмæ ма кæрæдзи 
фенæм, уый тыххæй ахсæв ныббырсын хъæуы фыдгулыл. Ах- 
сæв! Ахсæв! Бамбæрстай мæ бардзырд? 
180 

Æхсаргæрдты зæлланг 
— О, ахсæв, бамбæрстон дæ, — дзуапп радта Мæхæмæт. 
— Фысс уæдæ мæ бардзырд!.. 
Цалдæр минуты фæстæ Мæхæмæт æрбадзырдта Иссæмæ: ахс- 
джиаг хæстон бардзырд ратæлмац кодта уырыссаг æвзагмæ æмæ 
йæ уайтагъд арвыста полчъыты командиртæм. Афтæ мадæлон æвзаг 
баххуыс кодта, разынд стыр хотых хæстон операцийы. 
Радиойæ æргом ныхас цавæр код у, цы дзырдтой, зæгъгæ, 
сæрра сты немыцы бастдзинад дарджытæ, фæлæ сæ бон нæ ба- 
цис йæ равзарын æмæ бамбарын. Дисы бацыдысты нæхи æфсæд- 
ты радисттæ дæр. Плийы-фырт цæвæр код æрхъуыды кодта æмæ 
йæ ныхæстæ цы амонынц, зæгъгæ. Куы бамбæрстаиккам, ирон 
æвзагыл комкор цы бардзырд радта, уый Букановскийы плац- 
дарм фервæзын кæныны стыр хотых у æмæ йæ фæрцы мингай 
хæстонтæ мæлæтæй хызт æрцæудзысты, уæд тынг фæцин кодтаик- 
кой сæ комкоры арæхстдзинадыл. 
Æмбисæхсæвтæм гвардион полчъытæ сусæгæй хæстæг бахъуы- 
зыдысты знаджы акъоппытæм æмæ, уæларвæй дур æрхауæгау, 
æмгуыпп ныккодтой фыдгулы позициты. Æнæнхъæлæджы æмæ 
æвиппайды тыхджын цæф хуыссæнхъæлдзæг знæгтæ нæ баурæд- 
той — сæ сæртæ сæ кой фесты, афтæмæй фæстæмæ лыгъдысты. 
Иссæйы кавалеристтæн баххуыс кæнынмæ абырстой 63-æм æфса- 
ды фистæг полчъытæ дæр. Бонæрбацъæхтæм немыцаг æмæ ита- 
лиаг лæбурджытæ æхсæз километры бæрц фæстæрдæм асхъиуд- 
той. Италиаг 3-æм дивизи та æрцыд дæрæнгонд бынтондæр, æмæ 
дзы удæгасæй чи аззад, уыдон гвардионтæ уацары райстой. Æдæп- 
пæт ацы æхсæв уацары ист æрцыд иу мин æмæ фондзсæдæ афи- 
церы æмæ салдаты. Бæхджынты 5-æм дивизийы гвардионтæ 
æрцахстой 195,1 бæрзонд æмæ æрæхгæдтой знаджы бырсæн 
фæндæгтæ. 
Æртæ боны æмæ æртæ æхсæвы æнæрынцой карз хæстыты 
дивизийы раззагдæр эскадронтæ æрцахстой хъахъхъæнынадон 
позицитæ 220,0 æмæ 217,4 бæрзæндтыл æмæ Избушенкæйы 
хъæуы дæр. 
1-æм сентябры знаг рауагъта йæ сармадзанты цæхæры зæй 
бæхджынтæ гвардион полчъытыл: æнæхъæн сахат сæдæ сарма- 
дзаны æхстой æмæ æхстой кавдивизийы позицитæ; 42 бомбæппа- 
рæг хæдтæхæджы дæр уыцы иу рæстæг калдтой æмæ калдтой сæ 
бомбæтæ гвардион кавалеристтыл. Нымад куыд æрцыд, афтæ- 
мæй фыдгулы хæдтæхджытæ алы советон хæстоныл дæр æрæп- 
пæрстой бомбæ æмæ æрдæджы бæрц, сармадзанты нæмгуытæй 
та алкæуыл дæр бахардз кодтой æртæ-цыппар. Плийы-фырт 
æнхъæл дæр нал уыд, æмæ ма йæ кавалеристтæй ма искæй удæга- 
сæй фендзæн. Цæхæры уылæнты хæдфæстæ кавалерийы диви- 
зийыл æмвæтæнæгæй ныббырстой знаджы дыууиссæдз танчы æмæ 
фистæг æфсæдты полчъытæ. Комкор йæ къамандыгæнæн бына- 
тæй хорз уыдта знаджы алы фезмæлд дæр, æмæ йæм иуафон 
181 

Дзадтиаты Тотырбег 
Бардзырдтæ сæххæст кæнынæн цы мадзæлттæ хъуыдис, ком- 
кор уыдон бакодта. Уыйфæстæ рæстæг уыдис комкорæн нæ бæс- 
тæйы хуссары картæмæ бæстондæр æркæсынæн. «Цы хъавыд 
фыдгул?» — йæхæдæг йæхи афарста Плийы-фырт æмæ йæхицæн 
дзуапп радта: — Гитлер сфæнд кодта иу гæрахæй дыууæ тæрхъу- 
сы амарын, ома Кавказ æмæ Сталинград иу рæстæджы — октяб- 
ры мæймæ — райсын. «Хуссары» æфсæдтæ кæй хоны, уыдон 
Гитлер дыууæ дихы фæкодта, «А» æмæ сæ «Б» рахуыдта. «А»-йы 
æфсæдты къорд бырсы Кавказмæ, хъуамæ райса Тбилиси—Баку— 
Батуми... Уæд Турк дæр бацæудзæн хæсты немыцы фарс. Йе стыр- 
дæр æмæ фылдæр тыхтæ уый сарæзта Кавказмæ. Райста Ростов- 
Дон æмæ бырсы дарддæр. «Б»-йы æфсæдты къорд та хъуамæ 
æрцахса Сталинград æмæ Волгæйы былгæрæтты абырса Астра- 
ханмæ... Дæрдтыл нывæст пълан! Йæ хæцæн фæндæгтæ — Доны 
æмæ Хъалмыхъы быдыртæ. Ацы районы стратегион центр у Ста- 
линград: дыууæ тæккæ стырдæр цæугæдоны Дон æмæ Волгæ ам 
кæрæдзимæ æрбаввахс сты 50 километры бæрц, стæй та асаджил 
сты æмæ кæрæдзимæ адард сты сæ фæндæгтæ: Донæн — Азовы 
денджызы ’рдæм, Волгæйæн та — Хъаспы денджызмæ. Сæ фæн- 
дæгтыл сæм кæлы бирæ æндæр дæттæ. Се ’хсæнты хуыскъ дон- 
марæнтæ, æрхытæ, уæлвæзтæ, дæлвæзтæ æмæ цæхгæр лыг бæр- 
зонд урс былгæрæттæ, тынг бирæ æврæгътæ... 
Хæстон операциты ацы стыр дæтты цæуæн быдыртæ ахсынц 
ахсджиаг бынат, уæлдайдæр та Дон стыр æрдынау кæм æрзылд, 
Хопер æмæ йæм Чиры дæттæ кæм иу кæнынц, уымыты... Тыгъд 
быдыртыл цæст не ’ххæссы... Æврæгътæн дæр дардæй кæсгæйæ 
равзарæн нæй, афтæ ныллæг сты дыууæ доны æхсæнты. Егъау 
бæрзæндтæ дзы сты стæм. Цæст дзы æрмæст ахсы ранæй-рæтты 
ныллæг обæуттæ. Цыбырныхасæй, фистæг салдатмæ афтæ кæсы, 
цыма иугæндзон æмæ иухуызон тыгъд быдыртæ сты, нæй дзы, 
хи кæм æраууон кæнай, ахæм ран. Сæрдыгон ам вæййы фыд- 
тæвд, цæхæрау фæсудзы змисы тымыгътæй цæсгом. Фæндæгты 
рыг фæкъахы цæстытæ, дойныйæ мæлæг адæймаг дзы доны цьыртг 
не ссардзæн. Фæлæ дзы сæрдыгон хатт ахæм ихуард рацæуы 
тымыгъимæ, æмæ хус æрхыты цæугæдæттæ февзæры, цыбыр 
рæстæгмæ гуыр-гуыр байдайынц, фæндæгтыл сасмау хæцаг цъы- 
фæй акъахдзæфгæнæн нал вæййы... 
Хæрз хуымæтæг уыдис немыцаг къамандыгæнджыты снывæст 
пълан Сталинград æрцахсынæн: сæ 4-æм танкон æфсад бырста 
Волгæйы былгæрæттæм хуссарырдыгæй, се 6-æм æфсад та — цæ- 
гатырдыгæй, афтæмæй хъуамæ горæты дыууæрдыгæй ныххурх 
кодтаиккой. Уæлдæфы та сау мигъау бадтысты æмæ бомбæтæ ихуа- 
рæгау калдтой Сталинград хъахъхъæнджытыл немыцаг 4-æм уæл- 
дæфон флот — мин хæдтæхæджы. Афтæ, фыдгулы æртæ æфсады 
лæбурдтой иу горæт басæтгынмæ. Афтæмæй ам, 1942-æм азы дьпскаг 
æмбисы йæ тæмæны бацыд Сталинградыл æмæ Кавказыл тох. 
176 

Æхсаргæрдты зæлланг 
Плийы-фырты гвардионтæ цы бæрзæндтæ райсынмæ бырстой 
контратакæйы, уым æрфидар италиаг 3-æм дивизи «Принче Аме- 
до Дука д’ Арсжа». Ацы дивизийы цыппар полчъы æхсæнты æмæ 
сæ фæстæ лæууыдысты немыцаг æфсæддон хæйттæ, — италиæг- 
тыл тынг кæй не ’ууæндыдысты, уый тыххæй. Знаджы тыхтæ 
уыдысты бирæ фылдæр сæ ныхмæ бырсæг советон кавалеристтæй. 
Фæлæ уæддæр Плийы-фырты гвардионтæ балæгæрстой мæй- 
дар æхсæв Доны сæрты рог хæцæнгæрзтимæ æмæ райсоммæ æрфи- 
дар сты Доны фаллаг фарс. Афтæ равзæрд ацы æхсæв, Буканов- 
скы плацдарм кæй схуыдтой, уый — станицæйы хуссарырдыгæй 
фарс æмæ æрфидар сты. Фыдгулы къамандыгæнджытæ сæ быцьы- 
нæг скъуыдтой, Иссæйы гвардионтыл калдтой сæдæгай бомбæтæ, 
æхстой сæ сармадзантæй, уылæнтæй сыл цыдысты атакæйы. 
Фæлæ уæддæр фыдгулы цæхæры бын хæстонтæ ацы æнуды дой- 
ны æмæ тæвдæн дæр фæрæзтой æмæ сæхи цæттæ кодтой дард- 
дæр бырсынмæ, лæбурæг знаджы æфсæдты уæлвæзтæй атæрынмæ 
æмæ сын сæ бæрзонд позицитæ æрцахсынмæ. Букановская ста- 
ницæйы цур плацдарм скæнын уыдис итгæг ахсджиаг ныфс æппæт 
фронтæн дæр. Йæ ныффидар кæнын æмæ фæуæрæхдæр кæнын 
та уыдысты ноджы ахсджиагдæр Сталинградыл дарддæры тохы. 
Æмæ комкор æнхъæлмæ каст, фронты иннæ æфсæддон хæйттæ 
йын баххуыс кæндзысты, зæгъгæ. Фæлæ уавæр фадат нæ радта: 
командарм корпусы дыккаг бæхджын дивизийы æндæр тыхстдæр 
ранмæ аппæрста плацдармæй æмæ æртæ дивизийæн бакæнинаг 
хæстон уæззау операци ныр æвæрд æрцыд иунæг 5-æм дивизи- 
йыл. Комдив Чепуркин уый æнхъæл нæ уыди æмæ тынг фæ- 
тыхст, «æбуалгъ бардзырдæй» катайы бацыд. Фæлæ йæ комкор 
фæныфсджын кодта æмæ загъта: 
— Командарм йæ хъалæй афтæ нæ бакодта, фыддæрагæн нын 
нæ кæны, Николай Степанович! Фидар фæлæуу — æз дæ фарсмæ 
дæн æмæ мæхæдæг командæ кæндзынæн дæ гвардионты дивизи- 
йæн. Нæ фесæфдзыстæм! 
Бæхджын гвардионты 5-æм дивизи бырсын райдыдта 24-æм 
августы 17 сахатыл. Фыццаг къахдзæфтæй фæстæмæ дæр зна- 
джы фæсчъылдыммæ бырст цыдис тынг сындæг æмæ зын уавæр- 
ты. Разæйбырсæг 17-æм æмæ 20-æм гвардийы бæхджын полчъы- 
ты ныхмæ, æнхъæл куыд ничи уыди, афтæ тыхджынæй æрлæу- 
уыдысты знæгтæ. Фæлæ дæлбулкъон Буйницкийы 20-æм гварди- 
он бæхджынты полкъ иннæтæй раздæр бафсæрста фыдгулы по- 
зицитæм æмæ йын «æхсынын» байдыдта йæ хъахъхъæнынады 
фидæрттæ. Тох, мæлæтдзаг тох цыди фыдгулы алы акъопп бай- 
сыныл дæр. Изæрæй райсоммæ æнæ банцайгæ карз хæсты фæ- 
уæлахиз сты гвардионтæ, фæсырдтой знæгты æмæ æрцахстой 
217,4 бæрзонд. Полчъы хæстонтæ знæгтæй бирæ райстой уацары 
сæ хæцæнгæрзтимæ, цæгъдгæ та дзы ныккодтой ноджы фылдæр. 
Баххуыс кæнынмæ сæм цы италиаг кавалери тырныдта, уый та 
12 Дзадгалты Тотырбег 
177 

Дзадтиаты Тотырбег 
сæг фыдгулы танктæ æмæ æртæ-цыппар хатты фылдæр фистæг 
æфсæддонтимæ, йæ тыхтæ тадысты, фæздæг æмæ рыджы бын 
кæрæдзи дæр нал хатыдтой. 
Брикелы полкъ фервæзын кæнынмæ комкор аппæрста йæ ре- 
зервы иу хай. Фæлæ цалынмæ уый хæццæ кодта, уæдмæ хæсты 
карздæр гуылфæны астæу æвиппайды фæмидæг пулеметджын 
тачанкæ. «Чи уа уыцы сæртæг хъæбатыр?» — зæгъгæ йын йæ 
архайдмæ кæсыныл фæци Иссæ. Дыууæ цæрдæг бæхыл ифтыгъд 
тачанкæ цæхæр калдта зынджы уылæнтæй, афтæмæй зилгæдымгæ 
фестад æмæ куынæг кодта фыдгулы, цыргъ цæвæгæй зад хуым 
куыд фæкæрдынц, афтæ. 
— Добрушин, ма дæ байрох уæд, сбæрæг кæн уыцы пулемет- 
чикы ном æмæ мыггаг, — бафæдзæхста комкор корпусы комиссар 
Давид Семенович Добрушинæн. 
— Æнæмæнг, æмбал инæлар, мæхи зæрды дæр ис ахæм хъуы- 
ды, — дзуапп радта комиссар. — Никуыма федтон ахæм арæхст- 
джын æмæ сæрæн пулеметчик!.. 
7 
Æхсæвы тары батадысты бон-изæрмæйы æнæрынцой хæсты 
гуыр-гуыр æмæ нæрын. Гвардион полчъыты сырхæфсæддонтæ 
зылдысты сæ хæцæнбынæттæм, сæхи та цæттæ кодтой знаджы 
ног ныббырстæн ныхкъуырд раттынмæ. Дохтыртæ, медицинон 
хотæ, санитартæ бастой цæфты æмæ сæ æрвыстой фæсчъылдым 
Доны цæгатырдыгæй быдырон госпиталтæм. Трофейтæ æмбырд- 
гæнæг командæтæ æфснайдтой, хæсты быдыры цы бирæ хæцæн- 
гæрзтæ баззад, уыдон, къахтой иумæйаг ингæнтæ, ацы карз тохы 
йæ цард Райгуырæн бæстæйы сæраппонд чи радта, уыдонæн. 
Букановскаяйы станицæйы иу ныллæг хæдзары бадт комкор 
Плийы-фырт æмæ йæ хæстон æмбæлттимæ хыгътой бон-изæр- 
мæйы тохы хатдзæгтæ. 
— Дæ рад у дзурын, æмбал Шмуйло, — комкор бакаст йæ 
штабы хицау булкъонмæ. 
— Абоны хæстон операцийы тыххæй мæ ныхас хæрз цыбыр у, — 
зæгъы булкъон, — уымæн æмæ уегас дæр хæстæн йæ тæккæ гуыл- 
фæны уыдыстут... Федтат уæхæдæг, чи куыд арæхст æмæ йын 
цы бантыст, уый. Райсом раджыйæ изæры талынгтæм нæ корпу- 
сы, уæлдайдæр та Чепуркины гвардион бæхджынты 5-æм дивизи 
фистæг æфсады полчъыты æххуысæй бынтон ныддæрæн кодта 
знаджы гренадертæй 268-æм æмæ 212-æм тыхджындæргонд пол- 
чъыты. Уыдонæй уæлдай бынтондæр цагъды фæцис иваргонд не- 
мыцаг афицерты батальон. Фыдгулы 22-æм танкон дивизийæ ныл 
цы 80 танчы бырста, уыдонæй абоны хæсты пырхæй æмæ сыгъд- 
тытæй баззад 67 танчы... Нæ корпусы æфсæддонтæ сæ позици- 
тæй нæ фенкъуыстысты, знагæн иу метр дæр нæ радтой Буканов- 
184 

Æхсаргæрдты зæлланг 
скы плацдармæй. Гъе, ахæм у нæ гвардионты ацы боны куыст. 
Зæрдæ дзы рухс кæны! Нæхионтыл цы зиантæ æрцыд, уыдон 
бæлвырд кæнынц хицæн хæйтты штабтæ... 
Комкор сыстад, йæ фæллад уæнгтæ аивæзтытæ кодта, бапъи- 
роз ссыгъта æмæ йæ зæрдиагæй сцъырдта, æвæццæгæн, тынгдæр 
хуыссæг фæсурыны тыххæй. Чысыл арацу-бацуйы фæстæ æрбадт 
зæронд табуреткæйыл æмæ фæрсы штабы хицауы: 
— Адæм? Салдæттæ æмæ афицертæй йæхи чи куыд равдыста? 
— Уый тыххæй æз зæгъдзынæн, уыцы æрмæг мæнмæ ис, — 
ныхас йæхимæ айста комиссар. 
— Хъусæм дæм, Давид Семенович, — комкоммæ йæм хæлары 
цæстæнгасæй бакаст Плийы-фырт. Комкор иттæг разы уыдис йæ 
комиссарæй. Дивизиты, полчъыты, эскадронты æмæ сæрмагонд 
хæйтты политикон разамонджытæн Сталины бардзырд № 227 
алы хæстоны зондахасты дæр арф бахизын кæнын хорз кæй бан- 
тыст, уымæн бæлвырд æвдисæн уыдис, абоны хæсты гвардионтæ 
сæхи куыд равдыстой, æрмæст уый дæр. Сæхи та равдыстой, 
хуыздæр куыд вæййы, афтæ. 
— Нæ хъæбатыртæй уын æвзыгъддæр кæй рахонон, уый нæ 
зонын, — зæгъы йæ раныхасы корпусы комиссар Добрушин. — 
Фæлæ дзыллон сгуыхтдзинады йæ намысы кой тынгдæр кæмæн 
айхъуысти, уыдонæй уын ранымайдзынæн иу-цалдæры. Булкъон 
Чепуркины дæсны архайд уæхæдæг федтат. Николай Степаны 
фырт у абоны разагъддæр геройты астæуккаг. Йæ фæйнæфарс 
лæууынц булкъон Брикель æмæ майор Дембицкий — полчъыты 
командиртæ. Сæ архайд хæсты быдыры æнаипп кæй уыдис, уый 
уæхæдæг федтат. Сæ кæстæрты архайдыл дæр дзурæм? 
— Дзурæм, дзурæм, Давид Семенович, — зæгъы комкор. — 
Абон дын цы пулеметчикы кой кодтон, уый дæр дæ ма ферох 
уæд! 
— Нæ, уый ном ныр махæй нал ферох уыдзæн, — зæгъы дард- 
дæр Добрушин. — Фæлæ уал уыйразмæ зæгъон танктæцæгъдæг 
ротæйы æрыгон командир Иван Калитайы тыххæй... 
— Æмбæлы: æз дæр мæ зæрдыл бадардтон Калитайы, — зæгъы 
комкор. — Фыдгулы атакæйы хæдразмæ уыдтæн йæ ротæйы. 
Тæссаг ран ын æрцаразын кодтон йæ сармадзантæ æмæ топпытæ... 
Фæлæ йæхи куыд равдыста Калита? 
— Хорз, зæгъæн куыд нæй, афтæ хорз! — зæрдиагдæрæй дзырд- 
та комиссар. — Танкты рæгъау йæ бырсæн фæндаг сарæзта Ка- 
литайы ротæйы ныхмæ. Иван раздæр цæттæ уыд ныхкъуырд рат- 
тынмæ. Фыдгултæ йæм куы баввахс сты, уæд ныхъхъæр кодта: 
«Лæппутæ, мах комкорæн дзырд радтам, зæгъгæ, сæдæ танкæй 
дæр нæ фæтæрсдзыстæм! Мæлæт дæр нæ хæцæнбынæттæй мах 
нæ фенкъуысын кæндзæн!..» Боны æмбисмæ резервон ротæйы 
гвардионтæ танкты ныхмæ хæцæн топпытæй фехæлдтой æмæ 6а- 
сыгътой ссæдз, афтæмæй баурæдтой танкты бырст. Уыйфæстæ 
185 

Дзадтиаты Тотырбег 
танкцæгъдджытæ сæ бынæттæ хуыздæр рæттæм аивтой æмæ та 
бацыдысты ногæрбабырсæг танчыты ныхмæ тохы. Иван Калита 
фæцис уæззау цæфтæ, уæддæр ма къаманды кодта. Хæсты кæ- 
ронмæ ма йæ хæстонтæ ноджыдæр басыгътой цалдæр танчы. 
Фæлæ... танкты ныхмæ хъæбысхæсты кæронмæ Иваны ротæйæ 
удæгасæй ничиуал баззад... 
Добрушин сыстад, йæ худ систа æмæ йæ сæр æруагъта. 
— Кады салютимæ баныгæнут æрдхæрæн хъæбатырты, — загъта 
Иссæ сæргуыбырæй минуты бæрц æнцад алæуды фæстæ. — Ро- 
тæйы командир Калитайæн Советон Цæдисы Геройы цытджын 
ном раттыны тыххæй реляци ныффыссут фронты къамандыгæ- 
нæгмæ. 
— Ханпаша Нурадилов, — уынгæг хъæлæсæй та загъта комис- 
сар. — Дыууæ æмæ ссæдзаздзыд сержант — пулеметæйæхсæг взво- 
ды командир. Абон дæхæдæг федтай, æмбал комкор, Ханпаша 
йæ тачанкæйы æвæрд пулеметæй хуымгæрдæгау куыд карста 
знæгты, уый... 
— Корпусы хуыздæр пулеметæйæхсæг! Куыд у: сæрæгасæй 
раирвæзти цæхæры гуылфæнæй? — афарста комкор. 
— Мæлæтдзаг цæфтæ фæцис... Æвæццæгæн, афонмæ... — ко- 
миссар дзырды бæрц фæсыкк æмæ йæ хъуыды кæронмæ нал загъ- 
та, фæлæ йæ комкор бамбæрста. 
— Бар мын ратт, æмбал комкор, сержант Нурадиловы тыххæй 
фыст бакæсынæн, — сдзырдта гвардион 17-æм полчъы командир 
булкъон Брикель æмæ йæ цæстысыгтæ асæрфта йæ къухы уæл- 
фадæй. 
— Бакæс, хъусæм дæм, булкъон, — бар ын радта Плийы-фырт. 
«Ханпаша Нурадилович Нурадилов, — булкъон каст раздæр 
фыст реляцийы, — сержант, гвардион кавалерийы 5-æм дивизийы 
17-æм полчъы пулеметон взводы командир æвдыст цæуы Сове- 
тон Цæдисы Геройы ном райсынмæ. Ханпаша Нурадилов рай- 
гуырд 1920-æм азы. Фæскомцæдисы уæнг. Сырх Æфсады ис 1940-æм 
азæй фæстæмæ. Йæ хæстон сгуыхтдзинæдтæ, цыбырæй зæгъ- 
гæйæ, сты афтæ: Захаровкæйы хъæуы цур хæсты фыццаг хатт 
Нурадилов йæ пулеметæй знæгтæй ныццагъта сæдæ дыууыны 
бæрц, авд та райста уацары. 1942-æм азы январы Толстойы хъæ- 
уыл атакæйы рæстæг æмбал Нурадилов иунæгæй цыди бырсæг 
ротæйы разæй æмæ йæ пулеметæй ротæйы бырсæн фæндаг сыгъ- 
дæг кодта фыдгултæй. Ацы атакæйы рæстæг уый ныццагъта фа- 
шисттæй сæдæйы бæрц æмæ ныппырх кодта 4 пулеметы. Ацы 
хæсты фæстæ йын лæвæрд æрцыд Сырх Стъалыйы орден æмæ 
сержанты ном. 
1942-æм азы февралы Щиграйыл хæсты Нурадиловы 
æмбæлттæ цагъы фесты. Уымæн дæр йæ къух фæцæф, фæлæ йæ 
хæцын нæ ныууагъта, йæхи æруагъта пулеметы фæстæ æмæ быр- 
сæг знæгтæй ныццагъта дыууæ сæдæйы бæрц. 1942-æм азы уал- 
186 

Æхсаргæрдты зæлланг 
дзæг, Байракы хъæумæ бырсгæйæ, Ханпаша йæ дзыппытæ æмæ 
рæттæ гранаттæй байдзаг кодта æмæ хивæндæй ацыд знаджы 
æхсæн бынæттæ пырх кæнынмæ. Йæ гранаттæй дзы ныппырх 
кодта иукъорды æмæ фондз фашисты та æрбакодта уацары. Уый 
хæдфæстæ немыцæгтæ райдыдтой размæ бырсын, æмæ сæ тынг- 
дæр цæф арæзт уыд Нурадиловы ротæйы ныхмæ. Ханпаша хæс- 
тæг, сæдæ метры бæрц æввахс æрбауагъта знæгты, стæй цæгъ- 
дын байдыдта хъомпалæй лæбурджыты. Эскадроны командир 
фæстæдæр банымадта Нурадиловы позицийы раз æртæ сæдæйы 
бæрц фыдгулты мæрдтæй. Ацы сгуыхтдзинады тыххæй сержант 
Нурадиловæн лæвæрд æрцыд Хæстон Сырх Тырысайы орден. 
Сентябры 13-æм бон горæт Серафимовичы районы Нуради- 
лов къаманды кодта пулеметон взводæн. Знæгтæ сæ атакæйы 
тæмæны куы бацыдыдсты, уыцы рæстæг Нурадилов баста йæ 
цæф къах. Йæ взводы хæстхъом нал ис, зæгъгæ, уый куы базыд- 
та, уæд йæхæдæг æрхæцыд пулеметыл æмæ бырсæг знæгты цæгъ- 
дын байдыдта комкоммæ æхсгæйæ. Фыдгултæ фæстæмæ лидзы- 
ныл куы фесты, уæд Нурадилов, уæззау цæфтæ уæвгæйæ, абадт 
тачанкæйы æмæ расырдта знæгты. Февзæрд с’ астæу æмæ та сæ 
йæ пулеметæй дæрæн кæнын байдыдта. Ацы хæсты уый знæгтæй 
ныццагъта дыууæ сæдæйæ фылдæр, уацары та райса 12 салдаты 
æмæ трофейтæ — авд пулеметы...» 
Тилифоны зæллангмæ комиссар йæ ныхас фæурæдта. Комкор 
байхъуыста тилифонмæ æмæ хæтæл æнкъардæй æрæвæрдта. 
— Сержант Ханпаша Нурадилов уæззау цæфты фæстæ амард 
медсанбатмæ фæндагыл, — загъта Иссæ йе ’мбæлттæн тилифо- 
нæй æрбайхъуысгæ сау хабар. Иууылдæр тынг бахъыг кодтой 
хъæбатыры зианыл. 
Булкъон реляцийы фæстаг ныхæстæ бакаст, цыма йæ хъуы- 
ры къæрмæг асагъд æмæ йæ бон сдзурын нал уыд, ахæм уынгæг 
хъæлæсæй, стæй гæххæтт комкоры раз æрæвæрдта къух бафыс- 
сыны тыххæй æмæ йæ цæстытæ къухмæрзæнæй асæрфта. 
— Цы ма бафтауæн ис ацы реляцимæ? Ханпаша райгуырд 
Цæгат Кавказы, цæцæйнаг хæххон хъæуы. Йæ иунæг хистæр 
æфсымæр Мутиимæ баззад сидзæрæй. Ахуыр кæнын Ханпаша- 
йæн бирæ нæ бантыст — фæцис фондз къласы. Уый фæстæ куыста 
Минай-Тогайы колхозы. Фæстæдæр Хасавюрты горæты завод- 
тæй иуы куыста токæрæй, æмæ йæм уырдыгæй æрсидтысты Сырх 
Æфсадмæ. Бæх уарзта йæ уды йас. Раздæр службæ кодта тачан- 
кæйы ифтыгъд бæхтæрæгæй пулеметон взводы. Йæхи хъæппæ- 
рисæй тынг хорз сахуыр кодта пулеметимæ архайын, бирæ уарз- 
та хæцæнгарз, æмæ йын цы бантыст, уый уæхæдæг фехъуыстат. 
«Фрицтæ — дзуг, æз иунæгæй сæ астæу, фæлæ сыл фæуæлахиз 
уыдзынæн!» — ахæм ныхас ма дзы райхъуыст знæгты астæуæй. 
Ханпаша-иу хæсты тæккæ гуылфæны афтæ дзырдта: «Цæгъдут 
фыдгулты уæндондæрæй! Хъама знаджы фæсонты сагъдæй ничи 
187 

Дзадтиаты Тотырбег 
фæуадзы!» «Сфизонæг у, хæстон, фæлæ уæддæр фидар лæуу дæ 
рындзыл!» Йæ ныхæстæ афоризмæй баззадысты полчъы. Куы 
мард, уæд йæ фæстаг фæдзæхст уыдис: «Мæ пулемет-иу мын 
раттут фидар къухтæм! Тохы ризгæ чи нæ кæны, ахæм къух- 
тæм!» Йæ удæгасæй йыл «корпусы поэт» ныффыста ахæм стих: 
Смуглощекий парень, черноглазый, 
Он застенчив был и не речист. 
Молодой джигит, орел Кавказа, — 
Словно снежный пик, душою чист... 
— Æмбæлы йын Советон Цæдисы Геройы ном раттын, — 
зæгъгæ, инæлар йæ къух бафыста реляцийыл æмæ ма йæ ныхæс- 
тыл бафтыдта: — Уадз æмæ йæ лэухс ном сызгъæрин стъалыйау 
æрттива йæ райгуырæн хæхты сæрмæ!.. Ныффыссут ын йæ мад 
æмæ йæ хæстæджытæм, комиссар, йæ намысы цаутæ æмæ сын 
арфæ ракæнут. Ахæм ныййарджытæн æмæ хæстæджытæн рохгæ- 
нæн нæй! Мæ номæй дæр сын тæфæрфæс ракæнут: сæ хъæбул 
цæрдзæн æнусты разагъддæр фæлтæрты зондахасты! 
— О, афтæ, Иссæ Алыксандры фырт. — Брикель йæ дзыпмæ 
нывнæлдта: — Мæнæ йæм йæ хæдзарæй писмо, Ханпаша кæй нал 
бакаст, ахæм. 
— Бакæс-ма йæ, цы йæм фыссынц, — сдзырдта комкор, æмæ 
йæхи мад Аминæт йæ цæстытыл ауад, ноджы тынгдæр фенкъард 
æмæ сæр дыууæ армытъæпæныл æруагъта стъолы сæрмæ, афтæ- 
мæй хъуыста. 
«Ханпаша, мæ зынаргъ хъæбул! — касти булкъон. — Зонын æй, 
тынг зын дын у уым æнæ мæн, хæринаг дын чи скæна, уый нæй, 
дæ дарæс дæр дын уæдæ чи ’хсы? Æмæ, уæвгæ, кæм хæцыс, 
уыцы ран мах Терчы хуызæн цæугæдæттæ ис? Фæззæг æрцыди, 
ды та, æвæццæгæн, дæхи найыс. Дæхи хъахъхъæ, суазал уы- 
дзынæ, мæ хъæбул. Хъама — знагæн йæ тæккæ зæрдæйы! Нæ 
цард нын фехæлдта æлгъаг фашист, мадæлтæ æмæ чындзытæ 
æнцой нал зонынц. Нæ чындз, дæ хистæр æфсымæры бинойнаг, 
алыбон дæр кæуы... 
Цæв, мæ хъæбул, цæв нæ туджджын сау знаджы! Уæлахи- 
зимæ куы ’рцæуай, — стыр куывд дын скæндзыстæм». 
Комкор æваст фестад, йæ мæстæй æнæдзургæйæ тагъд-тагъд 
арацу-бацу кодта уаты æмæ фæстæмæ æрбадт, афтæмæй зæгъы: 
— Цас хъæбатырты зынг ахуыссыд æрмæст иу боны хæсты 
дæр! Мæгуыр не сты сæ ныййарджытæ — йæ хъæбулы чи нал 
фендзæн! Тæригъæд не сты сылгоймæгтæ — йæ уарзонæн чи нал 
ахъæбыс кæндзæн!.. 
Дуар æвиппайды байгом, æмæ уатмæ æрбахызт Дембицкийы 
полчъы штабы хицауы æххуысгæнæг Головко. Йæ уæззау æргъом 
уæлæфтауы тыхтæй æрбахаста йе ’ккой æмæ фæсус, фæллад хъæ- 
лæсæй тыхулæфт скодта, стæй загъта: 
188 

Æхсаргæрдты зæлланг 
— Æмбал гвардийы инæлар, дæ бардзырд дын сæххæст код- 
тон, — æмæ сæрфæзылдæй йе ’ккоймæ ацамыдта. — Полчъы ко- 
миссар Шеремет... Ссардтон æй знæгты мæрдты астæу... 
Иууылдæр дурдзæфау фесты æмæ æгомыгæй бакастысты Го- 
ловкомæ. 
— Æгас ма у? — хæстæгдæр æм балæууыд комкор. — Æрæ- 
вæр-ма йæ! 
— Нал, æмбал комкор: бирæ йæ фæцагуырдтон, æмæ йæ удæ- 
гасæй нал баййæфтон... 
Головкойæн феххуыс кодтой иннæтæ дæр, æмæ комиссары 
зынгхуыст буар æрæвæрдтой тæрхæгыл. 
Майор Дембицкийы нæма уырныдта, йæ зынгзæрдæ, æндон- 
буар комиссары дæр знаджы нæмыг ахызти, уый, æмæ йæ уæл- 
хъус æрлæууыд, райгом ын кодта йæ тугæйдзаг цæсгом æмæ йæм 
ныккаст. Иосиф Иваны фырт йæхи нал баурæдта æмæ, цæмæй, 
йæ богъ-богъ ма райхъуыса, уый тыххæй йæ дыууæ къухæй йæ 
цæсгом нылхъывта æмæ цудтыгæнгæ рахызт дуарæй. Тыргъæй 
æрбайхъуыст йæ хæкъуырццæй кæуын. 
Комкор æрлæууыд сæргуыбырæй зынгхуыст комиссары дæл- 
фæдтæм кадджын хъарагъулау æмæ йæм иудзæвгар рæстæг æдзы- 
нæг касти. Комиссар Шереметы фæтæн худæндзаст цæсгом йæхи 
хуызæн нал уыди, тугтæ йыл ахъæбæр сты рыгæмхæццæйæ. Цъæх 
цæстытæ баззадысты гомæй, былтæ та — сдзурынæввонгæй, æмæ 
комкормæ афтæ фæкаст, цыма йæм ныртæккæ сдзурдзæн: «Раз- 
решите доложить обстановку, товарищ гвардии генерал!» — стæй 
йæм фæлмæн бахуддзæн йæ раздæры хъæлдзæг цъæх цæстытæй. 
Фæлæ комкорæн дзурын нæ хъуыдис, фæстаг хæсты æрыгон бе- 
лоруссаг лæппу Иван Шеремет куыд арæхстджынæй æмæ удуæл- 
дайæ тох кодта, уый. Знаджы танкты рæгъау дивизийы хъахъ- 
хъæнынады астæумæ куы бабырста æмæ ахсджиаг хæцæн бæр- 
зæндты хъысмæт, уыдонимæ полчъыты хъысмæт дæр æрдуйыл 
куы лæууыд, уæд комиссар йæхи æппæрста иу тæссаг ранæй иннæ 
тæссагдæр ранмæ, хæцæн фæрæзтæ æмæ гвардионты æмбырд 
кодта æмæ сæ арæзта тæссагдæр фыдгулы дæрæн кæнынмæ. Хатт- 
иу йæхæдæг æрбадт, чи фæцæф кæнæ фæмард, уый хæцæнгарзы 
фæстæ æмæ рæстдзæвин гæрæхтæй куынæг кодта иууыл тæссаг- 
дæр танчыты, йæ рæвдз архайдæй, йæ зæрдиаг ныхасæй тых æмæ 
ныфс уагъта мæлæты артдзæсты архайæг гвардионты зæрдæтæм... 
Танкты десант дæрæнгонд куы ’рцыд, уæд комкоры амындæй 
Шеремет эскадроны разæй фæсвæдты бахъуызыд бырсæг фыд- 
гулы фистæг æфсæддонты фæсчъылдыммæ æмæ сæ фæхицæн 
кодта сæ резервтæй, афтæмæй сæ цагъта къæбутырдыгæй. Фыд- 
гултæ тасы бацыдысты æмæ фæсастысты. Удæгас ма дзы чи уыд, 
уыдон сæ хæцæнгæрзтæ акалдтой æмæ фæлыгъдысты 220,0 бæр- 
зондæй. Хæцæн районы тæккæ ахсджиагдæр бæрзонд фæстæмæ 
ист æрцыд Шереметы дæсны æмæ уæндон архайдæй. Рыг æмæ 
189 

Дзадтиаты Тотырбег 
топпыхосы фæздæг ма йæ сæрмæ бадтысты, афтæ комкор дæр, 
арвæй æрхауæгау, февзæрд йæ цъуппыл Иван Шереметы фарсмæ 
æмæ йын арфæ ракодта, стæй йæ афарста: 
— Дæ бон бауыдзæн бæрзонд бахъахъхъæнын нæхионты фæ- 
зынынмæ? 
— Æнæмæнг, æмбал гвардийы инæлар! — æнæгуырысхойæ дзуапп 
радта комиссар хъæлдзæг худæндзастæй æмæ йæ рыгæйдзаг цæс- 
гомы хид йæ дысæй сæрфгæйæ. 
— Куыд æмæ цы амæлттæй? — афарста та йæ комкор. — Не- 
мыц дын нæ ныххатыр кæндзысты «ацы тыхтона» — бырсдзыс- 
ты дæм сæ гæндзæхтæ цæгъдгæйæ. Сæ ирвæзынгæнæн бæрзонд 
æй хонынц... Ныртæккæ бæрзонды «хуым кæнын» райдайдзысты 
æмæ уæ сфæйлаудзысты сæ сармадзантæ æмæ танктæй. 
— Ма мын тæрс, æмбал гвардийы инæлар, сармадзантæ дæр 
мæм ис, — бахудт та полчъы комиссар. 
— Кæцæй дæм æрхаудтой? — бадис кодта комкор. 
— Фрицтæ мын сæ «балæвар» кодтой, — хъæлдзæгæй та зæгъы 
уый. — Æрмæст сын сæ дзыхтæ сæхирдæм фæзилын хъæуы, æмæ 
уый зын нæу... 
Комкор цыма йе уæны каст: знаджы сармадзанты æмгуыпп 
æмæ нæмгуыты срæмыгъдтытæй нынкъуысти бæрзонды гæмæх 
сæр. Гвардион хъæбатыртæ дæр сæхи æрцæттæ кодтой ног тохмæ. 
Артиллерийы æмгуыппытимæ танкты дзыгуыр дæр бырсын бай- 
дыдта комиссар Шереметы бæрзондмæ. 
— Дæ хорзæхæй, æмбал гвардийы инæлар, ацу ацы «хъæл- 
дзæг» ранæй! — балæгъстæ кодта комиссар комкорæн æмæ бав- 
нæлдта немыцаг сармадзантæ бырсæг знæгты ’рдæм аразынмæ. 
— Нæ, бакæсон уал, знагæн йæхи хæцæнгарзæй йæхи куыд 
пырх кæнынмæ хъавыс, уымæ, — загъта комкор æмæ лæджымбæрц 
акъоппæй каст биноклæй, афтæмæй бæрæг кодта, фыдгул кæ- 
цырдыгæйты æхста, уый. 
Бирæ рæстæг нæ рацыд, афтæ Шеремет хъæрæй дзуры комкормæ: 
— Мах цæттæ стæм, æмбал гвардийы инæлар, æмæ хъусæм дæ 
къамандымæ. 
Плийы-фырт дæр цæттæ уыд æмæ фæкаст йæ гвардионтæм. 
55-миллиметрон немыцаг дыууæ сармадзаны цур — снарядты кæри; 
сæ фарсмæ æрныгъуылдысты хурсыгъд, дымгæдомд, хæствæл- 
лад кавалеристтæ æмæ хъуыстой комкормæ. 
Хистæр ацамыдта, знаджы батарейтæм куыд ныхъхъавын 
хъæуы, уый, æмæ загъта: 
— Цæвут æмæхстæй!.. 
Нымад минуттæм фыдгулы дыууæ батарейы нал сулæфыдыс- 
ты — сæхи хуызæн сармадзанты зынгæй пырх æрцыдысты. 
— Иттæг хорз арæхсут, мæ хæлæрттæ! Ме ’еххуыс хъуаг нал 
стут, фыдгулы танкты цæгъдынмæ саразут ныр уæ тых! — загъта 
комкор йæ гвардионтæй бузныгæй æмæ рацыд. 
190 

Æхсаргæрдты зæлланг 
Уæдмæ иннæ эскадронтæ дæр æрбаввахс сты бæрзондыл хæ- 
цæн бынæттæ æрцахсынмæ... 
Ныр комкор фæстаг фæндараст загъта йæ хæстон æмбæлтты 
хуыздæртæй иу — Шереметæн, йæ цæстысыг нал баурæдта, æмæ 
дзы иу æртах æрхаудта зынгхуыст коммунисты уазал риуыл. 
— Цы диссаджы хъæбатыр лæгтæ нæ сæфы, цы! — арфæй 
сулæфыд комкор. — Добрушин, бавæрут хъæбатыры хуыздæр 
куыд вæййы, ахæм кадимæ... 
Хæстон æмбæлттæ рахастой зиан æмæ рацыдысты. Комкорæн 
фадат уыд аулæфынæн, фæлæ ма йæ хуыссæг кæм ахста. Йæ 
вазыгджын хъуыдытæ æмæ сагъæстæ йын йæ хуыссæг дард фæ- 
сырдтой. Бадт иунæгæй. Нал ыл тых кодта фæллад дæр. 
Фæсæмбисæхсæв уыдаид, афтæ дуар æвиппайды фегом, æмæ 
уатмæ барджын къахдзæфтæй рæвдз æрбахызт бæрзонд, джип- 
пыуагъдау хæрзконд æфсæддон лæг æмæ хъæрæй загъта: 
— Исай, тынг æхсызгон мын у, сæрæгасæй дæ кæй уынын ацы 
сæрсæфæны, уый! 
Плийы-фырт фыццаг джихæй кæсгæ аззад æрбацæуæгмæ, нæ 
баууæндыд йæхи цæстытыл дæр: Рокоссовский йæ разы ис, æви 
йæ йæ фыны уыны? Фæлæ йæ хæрзконд, уæнгджын инæлар йæ 
тыхджын къабæзтæй йæ хъæбысы куы ’рбатыхта, уæд бауыр- 
ныдта Иссæйы æцæгдзинад, æмæ фырцинæй фæхъæр ласта: 
— Константин Констатинович, уый ды дæ? Æви дæ мæ фыны 
уынын? 
— Æцæгдæр — æз! Дæ фыны та-иу дæ уарзоны фен, Исай! 
— Цы хур, цы къæвда, науæд та цы уадтымыгъ æрхаста дæу та 
Букановскы ингæнмæ? Æрбад æмæ уал баулæф мæ «резиденцийы»! 
Рокоссовский йæ худ систа æмæ Иссæйы бынаты æрбадт, 
афтæмæй зæгъы: 
— Букановскы плацдарм иууылдæр ингæн хонынц. Уый, æвæц- 
цæгæн, æцæг афтæ у!.. Ды дзы куыд фæразыс, Исай? Æвæццæ- 
гæн, Мæскуыйыл тохы цæхæры кæй бахсыстæ, уымæн дыл ни- 
цуал тых кæны... Куыд кæсын, афтæмæй дæуæй фыдгулы нæмыг 
фæстæмæ схъиуы... 
— Æнамонд нæ дæн! Дæ хуызæн хæлар кæмæн уа, уый дон 
дæр нæ аласдзæн, цæхæры дæр нæ басудздзæн, — зæгъы Иссæ, 
стæй йæ адъютантæн амбарын кодта, æхсæвæр фæндаггонæн, 
зæгъгæ, æмæ йæ ныхас кодта дарддæр: — Константин Константи- 
нович, дæ хуызæттæ зæххыл бирæ нæй... Æмæ кæд дæхи нал 
хъæуыс, уæд дæхиуыл мæ хуызæтты тыххæй уæддæр фæцауæрд... 
Ныр дæ ацы ингæнмæ цы уад, цы тымыгъ æрхаста ацафон? 
— Дæуыл сахуыр дæн, Исай, дæуыл! — дзуапп ын дæтты Ро- 
коссовский. — Тæссагдæр уавæры йæхи цæхæрмæ дæуæй арæх- 
дæр чи æппары салдæтты разæй? Æви карз хæсты ды знон дæхи 
куыд дардтай, уый æз нæ фехъуыстон, æнхъæл дæ? Рæдийыс, 
мæ хæлар! 
191 

Дзадтиаты Тотырбег 
— Мæнæн хуыздæр гæнæн нæ уыдис, — æнкъарддæр хъæлæ- 
сæй загъта Плийы-фырт. — Иунæг дивизийы тыхæй æнæхъæн 
корпусы хæс æххæст кодтам! Æмæ фæсвæдæй куыд къаманды 
кодтаин?!. 
— О, ноджыдæр ма дын арфæ кæнын, Иссæ Алыксандры фырт, 
зноны уæлахизы тыххæй! — Къамандыгæнæг ын зæрдиагæй æрæл- 
хъывта йæ къух. — Немыц дæ Букановскы плацдармæй фæсырд- 
той, зæгъгæ, уæд фехæлдаид кæнæ бакъуылымпы уыдаид не стыр- 
дæр стратегион пълан. 
— Бузныг, Константин Константинович. Фæлæ цавæр «стыр- 
дæр стратегион пълан»-ы кой кæныс? Нæ дæ бамбæрстон, — 
фæрсæгау æм бакаст Иссæ. 
— Мæ цыды сæр ардæм уый тыххæй у, Иссæ Алыксандры 
фырт, — дзуапп дæтты сабыр ныхасæй къамандыгæнæг: — Цæ- 
виттон, Гитлеры хурхыл æрбавæрын хъæуы æфсæн тæлы... Рай- 
дайдзæн ардыгæй, Букановскы плацдармæй... Уый дæ зæрдыл дар... 
Æз дæр ардæм уый тыххæй æрбацыдтæн. Сталин загъта, æркæс 
æмæ сахуыр кæн контрныббырсты район, зæгъгæ. 
Плийы-фырт цыбыр ныхæстæй дæр бамбæрста стыр страте- 
гион æрхъуыдыйы мидис æмæ йыл тынг бацин кодта: 
— Иттæг хорз! Гитлерон сталинграддзауты Волгæйы æмæ Доны 
ныккалынæн афон у! 
— У! Раст зæгъыс, Исай! Фæлæ мæ ныхас зæгъинаг никæмæн- 
ма у: паддзахадон æмæ æфсæддон стыр сусæгдзинад! — бафæ- 
дзæхста къамандыгæнæг. 
— Уый æмбарын, Константин Константинович... Фæлæ мæ кор- 
пусы ныртæккæйы хæс цы у? — афарста Плийы-фырт æмæ зæр- 
диагæй æрбайхъуыста Рокоссовкимæ. 
— Дæ гвардионты бацæттæ кæн, хæстон йсторийы чи нæма 
уыди, ахæм стыр æмæ æвирхъау ныббырстмæ. 
* * * 
Бон æрбацъæх, афтæ К.К. Рокоссовский рацыд Плийы-фыр- 
тимæ Букановскы (Клетскы районы) плацдармæй хуссарырдæм, 
фыдгулы æфсæдты фæсчъылдыммæ ныббырсæн бынæттæ бæс- 
тондæр сбæлвырд кæнынмæ — рекогносцировкæмæ. 
Ацы фембæлды тыххæй фæстæдæр æфсады инæлар коман- 
дарм Горбатов йæ чиныг «Годы и война»-йы ныффыста: 
«...Рокоссовский æрвыст æрцыд кавкорпусмæ. Кавкорпус уæд 
æххæст кодта тæккæ бæрнондæр хæстæй иу — хъахъхъæдта Доны 
ныгуылæн былгæроны плацдарм. 
Зæрдæ ради барджытæн сæ бакастæй дæр — хъаруджын, цæр- 
дæг, сæ тыхтыл æууæндыдысты. Уыдон бадтысты акъоппыты, 
сæ бæхты та ныууагътой скæсæнырдыгæй былгæрон. Кæд кава- 
леристтæ уæрæх фронтыл лæууыдысты, уæддæр знаджы цалдæр 
192 

Æхсаргæрдты зæлланг 
атакæйы фæхуыдуг кодтой. Барджытæ сæ къухы цы плацдарм 
дардтой, уымæн уыди ахсджиаг роль фыдгулы къорды ныппырх 
кæныны хъуыддаджы». 
Фронты къамандыгæнæджы бардзырдмæ гæсгæ корпусы ди- 
визитæ сæ бынæттæ радтой фистæг æфсæдтæм æмæ сæхæдæг 
ахызтысты Доны иннæ фарсмæ сæхи ныббырстмæ бацæттæ кæ- 
нынмæ. Уымæй дæр бæрæг уыд, хъахъхъæнынадон хæстытæн 
кæрон кæй æрцыд, кавалери кæй райдайдзæн йæхи комкоммæ 
хæстæ æххæст кæнын — фыдгулы фæсчъылдымтæм бырсын æмæ 
йын йæ æфсæдты пырх кæнын, йæ коммуникацитæ æмæ резервтæ 
дæрæн кæнын. 
Ахæм бонтæ кæй æрбаввахс сты, уый æмбаргæйæ комкор цæтгæ 
кодта йæ дивизиты стыр æмæ дæргъвæтин рейдтæм. Йæ диви- 
зитæ-иу улæфгæ куы кодтой, уæд-иу йæхæдæг та æхсæвæй бо- 
ныцъæхмæ Сталинграды облæсты картæ ахуыр кодта. Картæ уыд 
стыр — ахста хæдзары къул царæй пъолмæ. 
Фарæстæм сæр 
Йæ фыны дæр Плийы-фырт ахæм бардзырд уыдта: Доны фрон- 
ты фæстаг хатт къамандыгæнæг Рокоссовскийы къухæвæрдæй рай- 
сын, уæлдайдæр та куы сæмбæлдысты, уæдæй фæстæмæ. Хины- 
мæры, хатт та-иу хъæрæй дæр сдзырдта Иссæ: 
«Размæ! Размæ, фыдгулыкъæппæджыæрцахсынмæ!.. Æрцыд 
нын мастрайсæн рæстæг!» — Æмæ та-иу йæхи рагацау бацæттæ- 
гонд бардзырд ноджыдæр æмæ ноджыдæр бакаст куы сабыргай, 
хинымæры, алы ныхасыл дæр арф ахъуыды кæнгæйæ, куы хъæ- 
рæй, цыма тæккæ хуыздæр поэмæ касти, афтæ зæрдæбынæй æмæ 
хъæлдзæгæй. Сталинграды цы уавæр уыдис 1942-æм азы фæззæг 
октябры мæйы, уый Плийы-фырт тынг хорз æмбæрста, æмæ 
йæм размæ бырсын æнцон, мыййаг, нæ касти: фыдгул бирæ æмæ 
тыхджын æфсæдтæ æртымбыл кодта горæтыл, йе ’рдæгæй фыл- 
дæр дæр ныр уыдис фыдгулы къухты. Тох, мæлæтдзаг тох æхсæ- 
вæй-бонæй æппынæнæрынцойæ цыдис Сталинграды алы хæдзар, 
алы тигъ, алы къуыбыр æмæ дурыл дæр æмæ йæ алфамбылайты 
дæр. Гитлер гуырысхо нал кодта, горæт йæ къухы кæй ис, ууыл, 
æмæ нымадта сахæттæ, афтæмæй æнхъæлмæ каст уæлахизы уац 
райсынмæ. 
Ахæм уавæрты дæр Сырх Æфсады Уæлдæр Сæйрагдæр къа- 
мандыгæнæг æмæ Ставкæ фыдгулы ныддæрæн кæныны пълан 
нывæстой. Иссæйы ахсджиагдæр бæллиц ныртæккæ уыдис йæ 
кавалерийы фыдгулы фæсчъылдыммæ тагъддæр бакæнын, опе- 
ративон уæрæх быдыры йын фадæттæ скæнын йæ хæстæ зæр- 
дæйы фæндиаг æххæст кæнынæн. Сфæлмæцыд, бафæллад æнæ- 
бары хъахъхъæнынадон хæстыты. Кавалеристы æууæлтæ æрдзæй 
13 Дзадтиаты Тотырбег 
193 

Дзадтиаты Тотырбег 
чи рахаста, йæ туджы кæмæн уыдысты, уыцы Плийы-фырт йæ- 
хицæн дæр нæ барста, фæстаг мæйты кавалери йæхи комкоммæ 
хæстæ æххæст кæнынмæ арæзт кæй нæ уыдис, уый, Афтæ йæм 
касти, цыма зæрингуырды хъомгæс скодтой. Æцæгдæр, кавале- 
ристтæ акъоппыты бадой, афтæмæй хæцой фистæгæй, хуымæтæг 
салдæттау, уый æгæр æбуалгъ хъуыддаг уыдис. Фæлæ нæ бæс- 
тæйы хуссары 1942-æм азы сæрд æмæ фæззæджы цы хæстон 
уавæртæ сæвзæрдис, уыдон афтæ домдтой, æмæ хуыздæр ницы 
гæнæн уыдис... 
Фæлæ ралæууыд, Иссæ кæмæ бæллыд, ахæм рæстæг. 1942-æм 
азы 4-æм ноябры 21-æм æфсады къамандыгæнæн бынатмæ æрæм- 
бырд сты: æфсады инæлар Г.К. Жуков — Ставкæйæ æрвыст, 
инæлар-лейтенанттæ К.К. Рокоссовский — Доны фронты къаман- 
дыгæнæг æмæ Н.Ф. Ватутин — Хуссар-Ныгуылæны фронты къа- 
мандыгæнæг, инæлар-майор А.Г. Кравченко — танкты 4-æм кор- 
пусы командир, инæлар-майор Плиты Иссæ — кавалерийы 3-æм 
гвардион корпусы командир æмæ дыууæ фронты штабты хицæут- 
тæ. Æфсæддон разамонджытæн ацы æрбамбырд уыдис стыр оæ- 
рæгбоныл цинау æхсызгон. 
— Уæлдæр Сæйрагдæр Къамандыгæнынады Ставкæ снывæс- 
та, — дзырдта инæлар Ватутин, — Волгæ æмæ Доны æхсæн бы- 
дырты фыдгулы æфсæдтыл æртыхсыны æмæ сæ ныффалгæрон 
кæныны операцийæн бæлвырд пълан. Йæ сæйрагдæр нысан — 
Сталинградмæ бабырсæг знаджы æфсæдтыл æрхъула кæнын æмæ 
сæ фесафын. Сымах 21-æм æфсад уыцы пъланмæ гæсгæ хъуамæ 
батона фыдгулы хъахъхъæнынад æмæ цæгатырдыгæй ныббырса 
фронты æфсæдты ахсджиагдæр къорды рæнхъыты Серафимови- 
чы—Клетскийы районæй. Танкты æмæ кавалерийы корпустæ ба- 
бырсдзысты фыдгулы фæсчъылдыммæ æмæ, сæ уæлахизад тагъд 
рæзын кæнгæйæ, Доны цур Калач хъуамæ суæгъд кæной знагæй, 
стæй ам хъуамæ баиу уой хуссарырдыгæй бырсæг Сталинграды 
фронты раззагдæр хæйттимæ æмæ æрбахгæной цъысым Паулю- 
сы æфсæдты къордыл. Уыцы иу рæстæг цæгатырдыгæй бырс- 
дзысты Доны фронты æфсæдтæ дæр... 21-æм æфсады хæс дих 
кæны дыууæ этапыл: 1) Ныхмæлæууæг румынаг æфсæдтыл рæ- 
хыс æрбавæрын æмæ сæ афтæмæй ныппырх кæнын; 2) Сталин- 
градмæ знагæн цы æфсæдтæ бабырста, уыдон цъысымы æрцах- 
сын æмæ сæ афтæмæй бынтон ныддæрæн кæнын... 
Операцийы пъланыл бæлвырд æрныхасы æмæ арф бамбары- 
ны фæстæ æфсæддон иугондты командиртæй кæмæн цы кæнын 
хъæуы, уый тыххæй райста амынд æмæ алчи рацыд йæ бынатмæ. 
Картæмæ кæсгæйæ комкоры цæстытыл уадис, Сталинградмæ 
бырсæг немыцаг бирæ æмæ тыхджын дивизитыл æртыхсын æмæ 
сæ къæппæджы бакæньшы стыр диссаджы операци куыд райтындз- 
дзæн æмæ дзы йæ корпусы дивизитæ куыд архайдзысты, уый 
ныв. Ууыл рагæй хъуыды кодта Иссæ. Цæгатырдыгæй бырсгæйæ, 
194 

Æхсаргæрдты зæлланг 
Букановскы плацдармæй сæ къабæзтæ хуссарырдæм райтынг код- 
той Хуссар-Хурныгуылæн фронт æмæ Доны фронт, афтæмæй 
гæрдынц, фæркгай кæнынц немыцы фронты фидæрттæ, сæ ных 
арæзт у Калачы районмæ... 
Ноябры 19-æм боны райсомæй раджы комкор йæ къаманды- 
гæнæн бынатæй дзырдта йæ дивизиты æмæ иннæ сæрмагонд хæйт- 
ты командиртимæ, ныббырсты размæ дзы алкæйдæр фарста, 
куыд цæттæ у, цы хъуаг ма у, уымæй. Кавалерийы 3-æм гвардион 
корпус ныр цы 21-æм æфсады рæнхъыты уыдис, уый размæ быр- 
сын хъуамæ райдыдтаид райсомæй авд сахатыл. Фæлæ зæххыл 
ныббадт бæзджын цъæх мигъ, æмæ цæст ницы уыдта. Афон уыд 
æфсады артиллерийæн фыдгулы фидæрттæ пырх кæнын райда- 
йынæн, фæлæ нæма хъуысти йæ нæрын. «Цы ’рцыд? Кæд опера- 
цийы райдиан æндæр рæстæгмæ ахастой?» — гуырысхо кæнын 
байдыдтой командиртæ. Плийы-фырт-иу æркаст йæ сахатмæ. Бæз- 
джын мигъ бæстæ йæ быны кæй æрнорста, уый йæм иуырдыгæй 
хорз касти: знаджы авиаци нæ хъыгдардзæн кавалерийы хæстон 
архайд стыр операцийы. Фæлæ нæхи авиаци дæр ахæм рæстæг 
бырсæг æфсæдтæн нæ баххуыс кæндзæн фыдгулы фидæрттæ 6а- 
сæттын æмæ йын йæ резервты пырх кæнынмæ. «Куыд лыггонд 
æрцыд цымæ абоны операцийы хъысмæт?» — зæгьгæ, афтæ ахъуы- 
дыйы минутыл зæхх нынкъуысти, уæлдæф ныннæрыди, бæзджын 
мигъ цæхæр скалдта. 
— Фарны сахат! — зæгъгæ, хъæлдзæгæй сдзырдта комкор йæ 
командиртæм æмæ æркаст йæ сахатмæ. Уыдис 7 сахаты æмæ 30 
минуты. Артиллерийы нæрын тынгæй-тынгдæр кодта. 
— «Хæсты хуыцау», табу де стырдзинадæн, зæрдæхæлд фæ- 
кæн фыдгулы! — хъазгæйæ сдзырдта штабы хицау Шмуйло дæр. 
Сахат æмæ ссæдз минуты дæрæн кодта нæ артиллери знаджы 
хъахъхъæнынады фидæрттæ, стæй райдыдта фистæг æфсады æмæ 
танкистты размæ бырст. Операци цыдис æнæкъуылымпыйæ. 
Æрвнæрды гыбар-гыбуры ма рацийæ фехъусæн уыдис уæнгтæ 
рогдæр æмæ цæрдæгдæр кæнæн музыкæйы мыртæ дæр. Уый быр- 
сæг 76-æм фистæг дивизийы командир инæлар Н.Т. Таваркала- 
дзейы фокус у — йæ оркестр бакодта атакæйы бырсæг æфсæд- 
донты æхсæн æмæ цагъта, хъæлдзæггæнæг музыкæйæ ныфс- 
джындæр кодта йæ хæстонты. 
Рацыд дзæвгар рæстæг бырст райдайынæй. Фистæг дивизиты 
хæйттæ æрцахстой знаджы хъахъхъæнынады фыццаг хахх. Фæлæ 
фыдгултæ цы фесты? Сæ уынæр æппын куынæ хъуысы? 
Æвæццæгæн, знаг йæхи фæстæрдæм айста нæ артиллерийы 
цæхæры астæуæй æмæ йæ тыхтæ æрнорста арфдæр ран арæзт 
идæртты. Æцæгдæр афтæ кæй уыдис, уый рабæрæг фæстæдæр: 
ыццаг эшелоны командиртæ æмæ разысгарджытæ фехъусын 
кодтой, знаг тыхджын ныхкъуырд кæны бырсæг хæйттæн, зæгъгæ. 
Комкор æнхъæлмæ каст йæ бырсыны æмгъуыдмæ, æмæ йæ 
195 

Дзадтиаты Тотырбег 
сахатмæ арæх æркæс-æркæс кодта. Цыма зымæгон хъызт бон 
æгæр нытьтъанг, афтæ йæм зынди æмæ тыхсти, йæ зæрдæйы знæт 
змæлд фæтынгдæр, уый дæр хатыд. Хатт та йæ цæстытыл ауайы, 
Сталинградæн йæхи районы хæцæг инæлар В.И. Чуйковы æфсады 
немыцаг лæбурджытæ куыд хурх кæнынц, уæлдайдæр та 11-æм 
ноябрæй фæстæмæ, уый. Бæрæг ын уыд, Сталинграды алфамбылай 
дыууæрдыгæй кæй хæцыдысты дыууæ милуаны бæрц æфсæдтæ... 
Советон æфсæдты хъахъхъæнынадæй алы квадратон километрыл 
дæр фыдгулы авиаци æркалдта дыууиссæдз мин тоннæйы бæрц бом- 
бæтæ. Уыдонмæ ма бафтау, сармадзантæ æмæ минометтæ цас фехс- 
той æмæ æхсынц, уый, автоматтæ æмæ пулеметтæ цас æхстой, уый 
дæр. Ахæм цæхæры æндон дæр батайдзæн. Фæлæ æндонæй фидар- 
дæр уыдысты Чуйковы салдæттæ æмæ командиртæ... 
Дымгæ быдырты скъæфы æмæ акъоппытæ ныуæрды зæгъы 
хуызæн мит. Рæстæджы хъæд хуыздæр нæ кодта. Уадз æмæ фыд- 
гулы авиаци мигъ æлхъывдæй дара салд аэродромы æмæ ма ба- 
тыхсын кæна кавалерийы архайд. 
— Иссæ Алыксандры фырт, ныртæккæ у æртæ минуты хъуаг 
цыппæрдæс сахаты, — тыхст хъæлæсæй зæгъы Добрушин. — Æз 
цæтгæ дæн демæ цæуынмæ... 
— Иггæг хорз, Давид Семенович, — йæ сахатмæ æркаст ком- 
кор æмæ рацимæ хæстæгдæр æрлæууыд. — Нæ дивизиты цы ног 
хабæрттæ ис, æнæфыдбылызæй æрбахызтысты Доны сæрты ны- 
сангонд бырсæн бынæттæм? 
— Белогорскийы дивизи æххæстæй нæма — йæ фистæджытæ 
ма фæсте сты, барджыты æмдзу сæ бон нæу, — дзуапп радта 
Добрушин. 
— Йæхи бон дæр цыма нæу йæ дивизийы разæй нæ, фæлæ йе 
’мдзыд кæнын дæр, афтæ мæм кæсы, — хъазгæмхасæн зæгъы 
комкор. — Ацы операцийы дæр та куы ныссуйтæ уа, уымæй ды 
нæ тæрсыс, булкъон? 
— Тынг ныфсджын дзы нæ дæн, Иссæ Алыксандры фырт, — 
зæгъы Добрушин дæр. — Мæ бар ыл цæуы, зæгъгæ, уæд комдив 
нал уаид!.. 
* * * 
Ихæндымгæ изæрырдæм фæтыхджындæр æмæ къуыззитт код- 
та быдырты æмæ хуыскъ донмарæнты, æхсыдта бæрзæндты цъуп- 
пытæ, рæхуыста буар, æлхысчъытæ ласта хæстонты цæсгæмттæ, 
цыма цæстæй уынæн кæмæн нæй, ахæм лыстæг джебогътæй ар- 
хайдта. Алырдыгæй нæрыдысты сармадзантæ æмæ хъустæ къуыр- 
ма кодтой. 
Дыууæ барæджы фæрсæй-фæрстæм скъæрдтой сæ рог бæх- 
ты, сæ фæстæ та уадысты сæ хъахъхъæнæг автоматджын бар- 
джытæ цалдæрæй, сæ дзыппыты æвæрд æмæ рæттыл баст гра- 
196 

Æхсаргæрдты зæлланг 
наттæ фесхъиу-фесхъиу кодтой, сау нымæтты фæдджиты дымгæ 
ныппака кодта æмæ сæ уæлдæфы тылдта цæргæсы базыртау. 
Булкъон Добрушин йæ цъæх цинелы уæле йæхиуыл хъуын- 
джын сау нымæт дæр æрбатыхта, фæлæ уæддæр тыхсти ихæн- 
дымгæйæ, æмæ та-иу зулаивæй фæкаст Плийы-фыртмæ. «Цымæ 
уымæн ихæн нæу? — загъта-иу хинымæры. — Æдзухдæр, хур уа, 
къæвда уа, дары сæракæй реглан. Ныр дæр йæ уæлæ ис ацы 
хъызт дымгæ бон, æмæ йæм уазал цыма хъаргæ дæр нæ кæны, 
йæхи афтæ дары. Æрмæст йæ хъусджын цъæх худ хъустыл арф- 
дæр æркодта». Йæ бæхмæ дæр ын хæлæг кодта: Иссæйы бæгæ- 
ныхуыз бæрзонд æмæ егарау æлвæст уырсы сиргæйæ дæр хуы- 
мæтæджы дугъон бæх уайгæйæ зынæй æййæфта. 
Комкоры дардмæуынаг цæстæнгас быдыры фæсвæд ацахста 
сиргæйæ цæуæг барджыты дзыгуыр æмæ афарста Добрушины: 
— Чи сты уыдон, фæстæмæ цæмæн цæуынц? 
Йæ фарстæн дзуапмæ дæр нал байхъуыста, афтæ цæхгæр фез- 
дæхта комкор йæ æфсургъы. Добрушин дæр фездæхта йæ бæх 
æмæ йæ Иссæйы фæстæ дугъы ауагъта. Фæлæ афтæ рæвдз уадис 
комкоры æфсургъ, æмæ Добрушин дзæвгар фæстæдæр аззад. 
Баййæфта йæ барджыты раз цæхгæр лæугæйæ æмæ хъæрæй загъд 
кæнгæйæ. Йæ цуры æрурæдта Добрушин дæр æмæ бакаст бар- 
джытæм. Уыдон иууылдæр уыдысты 6-æм гвардион дивизийæ, 
Кравченкойы полкъ. Командир цыма саргъыл асалд, афтæ цавд- 
дурауæй лæууыд комкоры раз: ахæм ран фембæлдзæн Плийы- 
фыртимæ, уый, æвæццæгæн, йæ фæсонæрхæджы дæр нæ уыди 
æмæ «ампылд». 
— Алчи размæ, сымах та — фæстæмæ! Цы хабар у?! 
— Фронт нын нæ бакъахыр кодтой фистæг дивизитæ, æмбал 
комкор, — тыхстæй дзуапп дæтты полчъы командир. 
— Цы загътай?! Зæххы скъуыды ныххау фæлтау, худинаггæ- 
нæг! — комкор йæ саргъыл мæстызмæлд фæкодта, æмæ йæ рахиз 
къух йæхигъæдæй хæрдмæ фесхъиудта, цыма ехсæй командирмæ 
февзыста, егъау фындзы рахизырдыгæй улæфæн дæр стæпп-тæпп 
кодта: рог бæх йæ быны скафыд æмæ йæ фæстæгтыл алæууыд, 
цыма йæ раззаг къæхтæ Кравченкойы сæнтсау бæхы нæмынмæ 
фæхъил кодта. 
— Раджы ма у, зæгъын, æмбал комкор, знаджы фæсчъыл- 
дыммæ бырсынæн: фронт нæма байгæрстой фистæг салдæттæ, — 
тыхамæлттæй та дзуапп радта полчъы командир, йæхи сраст кæ- 
ныныл фæлгъаугæйæ. — Бардзырды фыст уыд: фистæг дивизи 
фронт æххæстæй куы бакъæртт кæна, уæд... 
— Атакæйы цæуынæн асфальтгонд фæндаг домыс?! Æмæ афтæ 
та кæд вæййы?! — йæ ныхас ын фæлыг кодта комкор æмæ ноджы 
тынгдæр смæсты, афтæмæй йыл фæтъæнг ласта: — Чи дын радта 
бар полкъ хæсты цыренæй фæстæмæ раздахынæн?! Дæу фæр- 
сын! Дзуапп ратт! 
197 

Дзадтиаты Тотырбег 
Фæлæ аххосджын дзуапмæ нал арæхст æмæ цавддурау лæу- 
уыд комкоры раз. Полчъы гвардионтæ дæр бамбæрстой, сæ ко- 
мандир аххосджын кæй у, уый, æмæ сæ хъыпп-сыпп нæ хъуысти, 
цыма сæ бæхтæ дæр нал улæфыдысты. 
Добрушин ныртæккæйы хуызæн мæстыйæ никуыма федта 
комкоры, æмæ йæм æнæдзургæйæ касти. Нæма фæтасыд æмæ 
бынтон нæма фæкъахыр фыдгулы фронт, зæгъгæ, Плийы-фырт 
дæр ахæм æфсон ссарид йæ корпусы операци фехалынæн. Фæлæ 
уый æфсæнттæ никуы агуырдта æмæ ныр дæр нæ агуры — тæккæ 
ахсджиагдæр хæсæн æнæ сæххæстгæнгæ нæй цыфæнды зын уавæр- 
ты дæр. Кæд фронт къахыргæнæн æххуысгæнæг танкисттæ æмæ 
фистæг дивизиты бон нæма бацис æххæстæй сæ хæс сæххæст 
кæнын, уæд сын феххуыс кæнын хъæуы: атакæйы бацæуæд ка- 
валери æмæ фæндаг айгæрдæд йæхицæн, бæхджын гварди æдзух- 
дæр куыд фæкæны, афтæ. Идеалон хæст нæй!.. 
— Цæхгæр фæзилут! — хъусты тынг хъæрæй ныййазæлыд ком- 
коры фидар хъæлæс. Йæ къаманды магнитау ахызт полчъы ко- 
мандиры тарст буары, æмæ бардзырд дыккаг хатт загъта, стæй 
йæ бæх цæхгæр фæзылдта æмæ фæхъæр кодта: — Полкъ, мæ 
фæстæ скъæрут атакæмæ! — æмæ дугъы ауагъта йæ цæрдæг бæх. 
Къамандымæ барджыты полкъ æвиппайды азылд æмæ дугъы 
уадис, кæцæй раздæхт, уырдæм, танкисттæ æмæ фистæг салдæттæ 
фыдгулы хъахъхъæнынады фæстаг фидар карз хæсты кæм «æхсыд- 
той», уыцырдæм. 
— Капитан, — фæдзырдта комкор Андреевмæ, — бæхыл ма 
бацауæрд, афтæмæй дугъы уайгæ комдив Чепуркинмæ æмæ йын 
зæгъ: алы минут дæр у тугæй зынаргъдæр, æмæ тырнæд размæ! 
Йæ полчъыты бырст аздахæд рахизырдыгæй маршрутыл. Крав- 
ченкойы полчъы рæдыд ын хатыр уыдзæн æрмæстдæр уæд, æппæ- 
ты разæй куы батона фыдгулы фронты дыккаг фæлтæр. 
— Ис, æмбал комкор: цæуын дугъы уайгæйæ комдив Чепур- 
кинмæ! — капитан Андреев къæмисæныл къух авæрдта, стæй йæ 
бæх базмæлын кодта æмæ уайтагъд аныгъуылд бæстæфæйлауæг 
тымыгъы. 
Добрушин йæ маст арфæй сулæфыд æмæ зæгъы: 
— Æз æнхъæлдтон, уыцы командиры дæ фырмæстæй акъа- 
бæзтæ кæндзынæ. Фæлæ хорз бакодтай, дæхи йæм афтæ кæй 
баурæдтай, Иссæ Алыксандры фырт, уымæй. Худинаджы хабар! 
Ацы полкъæн йæ размæ нæ фестæм, зæгъгæ, уæд... 
— Уæд нæ гвардион тырысайыл къæм абадтаид, — хъыгзæр- 
дæйæ дзуапп дæтты комкор. — Мæн фефхæрынц хистæртæ, æдзух 
хæсты цæхæры астæумæ цæмæн тырныс, зæгъгæ. Мæ хъалæй нæ 
фæбырсын цæхæрмæ... Полкъ удисæн минутты йæ чъылдым фез- 
дæхта знагмæ. Мæхи цæстытæй уый куынæ федтаин, уæд мæ нæ 
бауырныдтаид. Ам нæ фестæм, зæгъгæ, уæд ахсджиагдæр опера- 
цийы хъысмæт куыд рауадаид?! 
198 

Æхсаргæрдты зæлланг 
— Дис мæм кæсы, цæхæрцæст комдив Чепуркин куыд суагъта йæ 
полчъы командиры рохтæ, уый, — арфæй та сулæфыд Добрушин 
æмæ йæ нымæт æнгомдæр æрбатыхта йæхиуыл. — Куыд ихæн у! 
— Комдивæн, æвæццæгæн, йæхи æхтæнгтæ дæр æрбалвасын- 
хъуаг сты: йæхиуыл фервæссыд, — комкор йæ хъусджын худыл 
арфдæр æрхæцыд æмæ йæ бæзджын æрфгуытæй миты тьыфылтæ 
ацагъта. — Ацы полчъы æвирхъау хабар мæ тас бауагъта, Давид 
Семенович... Цом тагъддæр! — æмæ комкор æгъдынцæйттæй баз- 
мæлын кодта йе ’фсургъы. 
Барджытæ дугъы уадысты хæсты гуылфæнмæ æмæ митæм- 
хæццæ тымыгъ лыг кодтой сæ фæтæн риутæй. 
* * * 
Фыдгулы фронтæн йæ фыццаг æмæ дыккаг фæлтæртæй фи- 
дардæр æмæ бирæ зындæр батонæн уыдысты йæ æртыккаг фæл- 
тæры фæстæ фидæрттæ: знаджы командиртæ ардæм æрбакалд- 
той сæ резервты дæр. 
Комкор æмæ йæ хæдивæг сæ гвардионты баййæфтой хутор 
Платоновыл хæцгæйæ. Фистæг 76-æм дивизийы командир Тавар- 
каладзейы ссардтой рагъы цъуппыл ныккæнды йæ къамандыгæ- 
нæн бынаты. Хæст бацыд йæ карзы, æмæ бирæ дзурынæн рæс- 
тæг нæ уыди. Фæлæ Плийы-фырт афарста комдивы: 
— Цæмæн сындæг цæуы операци? Цы уæ тынгдæр хъыгдары? 
— Нæ ныхмæ Платоновы хутор у знаджы хъахъхъæнынады 
сæйрагдæр фидары æлхынцъ, æмæ нын нæ комы басæттын, — йæ 
къæбут фыртыхстæй аныхта комдив, афтæмæй дзуапп радта. 
— Нæ фæлæ уæ гуыбынтæй салд зæхх хъарм кæнут, мæ хæ- 
лар, æмæ уымæн лæмæгъ цæуы размæбырст! — хъазгæмхасæн 
афхæрдта Плийы-фырт комдивы. — Баххуыс дын хъæуы, ме ’мбæс- 
таг!.. Кæм истанкисттыкомандирта? Фæдзурут-майæм ардæм! — 
Стæй фæзылд йæ адъютантмæ æмæ йын зæгъы: — Наконечныйы 
мæм æрбахæццæ кæн тагъддæр. 
Комкор йæ хæдивæгимæ атакæйы цæуджыты цур сты, уый 
уайтагъд бастдзинаддарджытæ фехъусын кодтой полчъытæм, æмæ 
йæм командиртæ алырдыгæйты æрвыстой хабæрттæ, йæ хæс сæ 
чи куыд æххæст кæны, уый тыххæй. 
Плийы-фырт раздæр хорз сахуыр кодта, йæ корпусы бырсæн 
фæндæгтыл кæм цы уыдис, уыдон суанг къаннæг æрхытæ æмæ 
къуыбырты онг, стæй кæдæм куыд бырсын хъæуы, уыдæттæ дæр. 
Йæ зæрдыл дæр сæ хорз бадардта, раст цыма ам схъомыл, афтæ. 
Фыццаг æм фæзынд комдив Чепуркин. Хæсты уынæр цыма 
фæмынæг кæнынмæ хъавыдис, афтæ хъæрæй дзырдта комкорæн, 
танктæ æмæ йын фистæг æфсæдтæ фронт кæронмæ кæй нæма 
батыдтой, уый аххосæй кæй бафæстиат йæ дивизи 14 сахаты 
бæрц, уый тыххæй. 
199 

Дзадтиаты Тотырбег 
— Додой, додой, гвардион булкъон, — уайдзæфы цæстæнга- 
сæй йæм бакаст комкор. — Джигит, кæмæ æнхъæлмæ кæсыс дæ 
дивизийæн знаджы фæсчъылдыммæ гауызтыл фæндаг саразьгамæ? 
Идеалон байгæрст никуы вæййы, Чепуркин... — комкор фæкаст 
ногæрбацæуæг танкистмæ æмæ комдивимæ ныхас фæурæдта, 
фæстæдæр аныхас кæндзыстæм, зæгъгæ йын цæстæнгасæй бам- 
барын кодта. 
— Æмбал инæлар, танкты 4-æм корпусæй дæ баргонд 4-æм 
полчъы командир сæмбæлд дæ фæсидтмæ гæсгæ. Хъусын дæм, 
æмбал инæлар. 
Комкор зулаивæй бакаст танкистмæ æмæ тызмæгæй фæрсы: 
— Ардæм дæ быдырты хæмпæл най кæнынмæ рарвыстой? Уæ 
бынаты иуран цы цоппай кæнут? 
— Зынсæттæн фидар у Платоновы хутор: зæххы арф ныббы- 
рыдысты знæгтæ, бирæ дзоттæ æмæ доттæ дзы ныссагътой не- 
мыц. Нæ ныхмæ тохæн сармадзантæ æмæ танктæ ардæм бирæ 
æртыгуыр кодтой, æмбал инæлар... Æмæ мæ полкъ баихсыд цал- 
дæр сахаты фæд-фæдыл атакæйы цæуынæй... 
— Атакæ хъуамæ хуызæнæн уа, — йæ ныхас ын фæурæдта ком- 
кор. — Сымах та уызыны бырд фæкæнут... Кæм ис дæ комкор? 
— Инæлар Кравченко йæ иннæ полчъытимæ ис æмæ бырсынц 
нæ рахизырдыгæйфæрсты æндæр участочы, æмбал инæлар, — 
къæмдзæстыгæй дзуапп дæтты танкист. 
— Цæугæ уæдæ, æмæ ма дæ æнæхъæн танкты атакæмæ 
æрцæттæ кæн! — бардзырд радта комкор. — Ссæдз минуты 
æмгъуыдмæ цæттæ куыд уат ныббырстмæ, афтæ! 
— Ис, æмбал инæлар, ссæдз минутмæ атакæмæ цæттæ уыдзыс- 
ты мæ æнæхъæн танктæ се ’ппæт дæр, — зæгъы командир æмæ 
фæраст. 
Комкор йæ сахатмæ æркаст. Ныр та йæм афтæ фæкаст, цыма 
рæстæг цыд æгæр тагъд, Платоновы хутор райсынмæ бырсын та — 
сындæг; ууыл комкор мæсты кодта йæхимæ æмæ йæ дæлдæр 
командиртæм дæр. 
— Нæ, уый кавалерийы бырсты темп нæу! Фæстиат кæнын 
махæн ныртæккæ мæлæт у, мæ хæлæрттæ! — дзырдта Плийы- 
фырт йæ 6-æм гвардион дивизийы полчъыты командиртимæ. — 
Афтæ сабыр архайгæйæ мах фехалдзыстæм æппæт фронты опе- 
раци дæр... Уæ картæтæ-ма сисут. 
Командиртæ суагътой сæ планшетты æргъæвджытæ æмæ сис- 
той сæ картæтæ. 
— Наконечный, — фæсидт комкор полчъы командирмæ, — ху- 
тор Платоновы галиуырдыгæй фæрсты ныббырс! Хуторы фæстæ 
куы фæуай, уæд та рахиздзынæ дæхи раздæры маршрутмæ. Дæ 
картæйыл уыныс Верхняя Бузиновкæ æмæ Ерик? Сæ астæуты 
дугъы уайгæйæ абырсдзынæ. Дæ полчъы дыууæ хъæуы фæс- 
тæмæ куы бахæццæ уа, уæд сыл чъылдымырдыгæй бæхтыл ата- 
200 

Æхсаргæрдты зæлланг 
кæйы æрбырсдзынæ æмæ знæгты гарнизонты ныддæрæн кæн- 
дзынæ. Дæ рахизырдыгæй* фарс цæудзæн 5-æм дивизи. Бамбæр- 
стай мæ бардзырд? ’ * 
— Иттæг хорз, æмбал комкор, — фестад 18-æм полчъы коман- 
дир. — Бар мын ис хæс æххæст кæнынмæ ацæуынæн? 
— Цæугæ! Фæндараст, Иван Федорович! — рæвдаугæ хъæлæ- 
сæй зæгъы комкор. 
Наконечный цъилау фæзылд æмæ цæстыфæныкъуылдмæ йæ 
бæхы саргъыл февзæрд. 
— Æмбал Кравченко, кæм дæ? — фæсидт та комкор. 
— Хъусын дæм, æмбал инæлар! — хъæрæй зæгъы бæхджын 
полчъы командир. 
— Дæ полкъ абырсдзæн хутор Платоновы рахизфæрсты æмæ 
бафсæрдзæн Нижняя Бузиновкæйы хурыскæсæн фарсмæ... Дæ або- 
ны рæдыд дæ зæрдыл дар æмæ дæ «тæригъæдтæ» хæсты цæхæры 
ныууадз... Сыгъдæгæй раздæх! Афтæ куынæ бакæнай, иваргонд, 
уæд-иу мæнæй ма рахъаст кæн. Бамбæрстай мæ, æмбал Кравченко? 
— Бамбæрстон, æмбал инæлар! Бар ис атакæйы цæуынæн? 
— Цæугæ! Уæлахиз у! — Уыйфæстæ комкор иннæ командир- 
тæм дзуры: — Хутор Платоновы фидарæй знаг йæхæдæг лидз- 
дзæн, йæ фæсчъылдым Сырх Æфсады кавалери февзæрд, зæгъгæ, 
уый куы базона, уæд... 
— Æмбал инæлар, Платоновы хутормæ хурныгуылæнырды- 
гæй æрбаввахс кæны сармадзанты колоннæ, — фехъусын кодта 
разысгарджыты командир. 
— Æнаккæгтæ! — хъæрæй зæгъы Плийы-фырт. — Бамбæрс- 
той, се сæфты æхсæв æрцыд, уый, æмæ ныр сæ резервтæ калынц 
нæ ныхмæ. Уадз æмæ сæ гæндзæхтæ цæгъдой! — Стæй фæкаст 
Чепуркинмæ æмæ йын бардзырд радта: — Комдив, тагъд мæ ре- 
зервæй дыууæ эскадроны арвит фæдисы знаджы колоннæйæн 
«æгасцуай» зæгъынмæ... Хуыздæр уыдзæн, лейтенант Богоутди- 
новы æмæ сыл капитан Леонтьевы эскадронтæ æвиппайды ата- 
кæйы куы бацæуой фæрсырдыгæйты, уæд. Рæвдздæр! 
— Ис, æмбал комкор, дыууæ эскадроны разæй «æгасцуай» 
зæгъынмæ! — фæраст комдив, комкор ын изæрырдæм йæ фæс- 
тæмæ аздæхæг полчъы тыххæй йæ цармыл кæй нæ «абырыд», 
ууыл цингæнгæйæ. 
— Ме ’мбæстаг, — дзуры Плийы-фырт фистæг дивизийы ко- 
мандирмæ, — растын кæн ды дæр дæ салдæтты танктимæ æмды- 
хæй æвирхъау атакæмæ. Знагмæ нæ фыццаг цæф куыд бахъара, 
афтæ дардзæн йæхи дарддæр. Æмæ афтæ бакæнæм, Платоновы 
хуторы бадæг фыдгулты трагеди «сталинградаг» немыцæн се ’ппæ- 
тыл дæр куыд айхъуыса. 
— Æмбарын дæ, Давид-Сосланы фæдон, — йæ мидбыл æнкъард- 
хуызæй бахудт комдив. — Хорз уыдаид, бæргæ, мæхæдæг фæн- 
даг æххæстæй куы байгæрстаин дæ гвардионтæн знаджы фæсчъыл- 
201 

Дзадтиаты Тотырбег 
дыммæ! Фæлæ ныр дæр операци дæ фæндонæй иттæг хорз ра- 
уайдзæн! Мæ «салдæттæ салд зæхх сæ гуыбынтæй нал тæвд кæн- 
дзысты»... Ууыл дын дзырд дæттын, баууæнд мыл, нæртон хъæ- 
батыр! — йæ къух ын зæрдиагæй æрæлхъывта тыхджын æмæ 
уæнгджын комдив... 
Комкор йæ къамандыгæнæн бынат æрцаразын кодта 218,7 
бæрзондыл. Фæсахсæвæртæм уарын æмæ тымыгъ дымгæ фæса- 
бырдæр сты, мигъ йæхи уæлдæр систа, æмæ цæст хуыздæр уынын 
байдыдта. Артиллеристтæ æмæ минометчиктæн фенцондæр ис хæ- 
цын: кæдæм æхстой, уыцы бынтæтты хуыздæр уынын байдыд- 
той, æмæ уыдысты рæстдзæвиндæр. 
Ацы бæрзондæй Плийы-фыртмæ дзæбæх зындысты йæ диви- 
зиты хæцæн районтæ, афойнадыл æм хæццæ кодтой, чи сæ куыд 
хæцыди, уый бæлвырддзинæдтæ. Хабæрттæн сæ тæккæ хъыгаг- 
дæр уыдис, танкты 4-æм корпусы командиримæ се ’хсæн баст- 
дзинад лæмæгъ кæй уыд, кæрæдзи хорз кæй не ’мбæрстой, уый. 
Кавалерийы разæй цы танкты полкъ хъуамæ бырстаид, уый ацыд 
хæсты цæхæрæй, артаг нæм нал ис, зæгъгæ, ахæм æфсонæй. Кор- 
пусы иннæ полчъытæ дæр, куы æрталынг, уæд иуран æрривæд 
кодтой, артаг нæм нал ис, зæгъгæ. Командарм æмæ сæм фронты 
штабæй дæр цæстдарæг нæ фæцис; ничи сæ бафарста, уæ абоны 
хæс цæуылнæ æххæст кæнут — кавалерийы разæй цæуылнæ стут, 
зæгъгæ. Æвæццæгæн, хистæрты не ’вдæлдис иннæ стырдæр хъуыд- 
дæгтæй кæнæ та нæ зыдтой бæлвырддзинад. 
Фæлæ кавалерийы дивизитæ сæ куыст кодтой иттæг зæрдиа- 
гæй æмæ удуæлдайæ. Рох дæр сæ фæцис, æвæццæгæн, танктæ 
сæ разæй хъуамæ цыдаиккой, уый. Зæгъæн куыд нæй, ахæм æвир- 
хъау тохы æхсæв æркодта кавалерийы полчъыты командиртыл, 
комдивтыл, уæлдайдæр та эскадронты командиртыл æмæ гварди- 
он сырхæфсæддонтыл. 
Кавалерийы полчъытæ зæйы тымыгъау рæвдз бырстой æмæ 
цыбыр рæстæгмæ фистæг æфсæддонты оатальонты сæ фæстæ 
фæуагътой. Чи ма хъуыды кодта уазал æмæ фæллад, мæлæт æмæ 
цард! Басæттын хъуыдис знаджы фæстаг фидæрттæ æмæ быр- 
сын хъуыди дарддæр фыдгулы фæсчъылдымты хуссарырдæм. Тох, 
мæлæтдзаг карз тох цыди хуссарырдыгæй бырсæг фронтимæ кæ- 
рæдзиуыл тагъддæр сæмбæлыныл æмæ Сталинграды мидæг хæ- 
цæг знаджы бирæ дивизитыл æрхъула кæныныл. 
Хæстон историйы чи нæма уыдис, ахæм номхæссæны стыр 
операци! Æмæ йын æнæ кæнгæ нæ уыдис! Афтæ домдта Райгуы- 
рæн бæстæйы æмæ нæ адæмы хъысмæт. Æмæ бырсæг хæстонтæй 
чи æдзæмæй хаудта йæ фæллад бæхы саргъæй, кæмæн та йæ бæх 
йæ быны дзыхъмардæй фæлдæхт, кæй фыдгулы танк йæ быны 
най кодта, чи та уæззау цæфтæй митуазалы фыдвæлладæй 
æргъæвст. Фæлæ бырстæн æруромæн нал уыдис: уæлахиз кæнæ 
мæлæт! 
202 

Æхсаргæрдты зæлланг 
Фыдгул тынгдæр æмбарын байдыдта, йæ сæфты рæстæг кæй 
ралæууыд, уый, æмæ йæ резервтæ фæд-фæдыл калдта гвардион 
корпусы ныхмæ тохы цæхæрмæ. Хæст цыренæй-цырендæр код- 
та. Нæ банцад æхсæвæй бонмæ, бонæй изæрмæ... Æртыккаг бон 
æмæ æхсæв... Цыппæрæм бон æмæ æхсæв... Бырсæн фæндæгтыл 
æмæ быдырты фылдæрæй-фылдæр кодтой пырх танктæ æмæ сар- 
мадзанты рæдзæгъдтæ, дзæгъæлæй цы минометтæ, пулеметтæ æмæ 
æндæр хæцæнгæрзтæ баззад быдырты, уыдон æмбæрзта мит... 
«Дзынæзтой» хъæуты пырх æмæ сыгъд хъæдзæрттæ æнæ хица- 
уæй!.. Хæст уæддæр не ’нцад нæ бон, нæ æхсæв. Цæй фидар дæ, 
хæстон лæг! Цас дын æнтысы, цас! Кæцæй дæм фæцæуы ахæм 
хъаруйы æмæ тыхы суадон! Ахæм фæразондзинад!.. 
Ноябры 23-æм бон рæстæджы хъæд аивта, арв фæирддæр, 
æмæ знаджы авиацийæн архайыны фадат фæцис. Хæдтæхджытæ 
чысыл къордтæй зилдухтæ кодтой æмæ бомбæтæ калдтой кава- 
леристтыл куы иу ран, куы иннæ ран. Фæлæ сæ хæстонтæ хъуы- 
ды дæр нал кодтой, афтæмæй бырстой размæ Доны кæрæтты 
æмæ быдырты, пырх кодтой фыдгулы гарнизонты фидаргонд 
бæрзæндты, æрхыты æмæ хъæуты. Фашистты фронт дыууæ дихы 
фæкæныныл тохы цас фылдæр бырсын æнтыстис корпусæн, уыйас 
тынгæй тынгдæр æмризæджы рызтысты фыдгулы æфсæдтæ. 
Мæнæ раззаг полчъы бырсæн фæндаджы былтыл айтынг æна- 
хуыр ныв. «Уый та цы уа?» — зæгъгæ, комкор йæ бæх фæурæдта 
æмæ уæлвæзæй акаст. Къухтæ! Хæрдмæдард къухтæ! Бирæ, бирæ, 
æнæтыд нартхоры хуым куыд вæййы, афтæ. Иссæ сæм бæстон- 
дæр æркаст. Румынаг салдæттæй бирæтæ сæ хæцæнгæрзтæ акалд- 
той, афтæмæй зоныгыл æрлæууыдысты гвардион кавалеристты раз, 
сæ хъуынджын худтæ цæстытыл арф æркодтой, афтæмæй... «Бе- 
цаутæ! — хинымæры ахъуыды кодта Плийы-фырт. — Фыртæссæй 
сæ тæригъæддаг удтæ исынц!» Æмæ бардзырд радта комдивæн: 
— Мацæмæй бафхæрут, йæхи уацары барвæндонæй чи дæтты, 
уыдон! 
Румынæгты дæрæнгонд корпусы хæйттæ æрæвæрдтой сæ ты- 
рысатæ сырхæфсæддонты раз. Фыдгулы салдæттæ се сæфт бам- 
бæрстой, ацы ныв уыди уымæн фыццагдæр æвдисæнтæй иу. 
Фыдгултæн фæтасыд сæ тых æмæ æууæнкдзинады мæсыг. Фæлæ 
нырма раджы уыдис хиуыл фервæссынмæ. Комкор хорз æмбæр- 
ста: фашисттæ сæ ингæнмæ куыд æввахсдæр кæной, афтæ хъæхъ- 
хъагдæрæй лæбурдзысты... 
♦ * * 
— Наконечныйы полкъыл знæгтæ æрхъула кодтой тыгъд бы- 
дыры, æмбал комкор, — загъта булкъон Шмуйло фæдисоны тыхст- 
хуызæй. — Нæ корпусы дивизитыл та бырсы знаджы танкты 
рæгъау... Дæс æмæ авдыссæдзæй фылдæр сты... 
203 

Дзадтиаты Тотырбег 
— Дæс æмæ авдыссæдз танчы, зæгъыс? — йæ картæмæ æркаст 
комкор, цыма тыхсинаг хабар нæ фехъуыста, ахæм сабырæй. — 
Фыдбылыз ракæныны фаг сты! Фæлæ дæ хуыз йæ бынаты куы 
нал ис, булкъон... Картæйыл-ма мын æдыхстæй фенын кæн, кæцы 
рæттæй бырсынц танктæ, чердæм у сæ хъавд, уый. Стæй сын сæ 
ныхмæ цы æрæвæрынмæ хъавыс, уый дæр мын зæгъ. 
Комкор йæ штабы хицаумæ байхъуыста, стæй картæйы фæ- 
нысан кодта, цы бакæнын хъæуы танкты атакæ фæхуыдуг кæны- 
нæн æмæ Наконечныйы полкъ знаджы дзæмбытæй фервæзын 
кæнынæн, уыдæттæ, æмæ бардзырд радта булкъон Шмуйлойæн. 
— Тагъд фæхæццæ кæн комдивтæм æмæ сæрмагонд хæйтты 
командиртæм мæ бардзырд æмæ бæрæг кæн, чи йæ куыд æххæст 
кæна, уый... Æз мæхæдæг цæуын артиллеристтæм, Нефедовæн 
баххуыс кæнынмæ: танкты ныхмæ хæсты уæз ууыл æвæрд у. 
Корпусы артиллеристгы къамандыгæнæг Нефедовмæ цæугæйæ, 
фæндагыл комкор йæхинымæры хъуыдытыл фæцис: «Тыхст ран 
ис полчъыты хуыздæр... Нæ джигитдæр командир Наконечны- 
йыл фыдгул æртыхст... Кавалерийы корпусы ныхмæ хæцынц тых- 
джын немыцаг танкты 14-æм корпус æмæ механизацигонд диви- 
зи, стæй румынаг æмæ италиаг æвзаргæдæр корпустæ дæр. Иу 
контратакæ иннæйы фæстæ скъæрынц бæхджын дивизитыл... Знаг 
иттæг хорз зоны: гвардион 3-æм корпус советон дыууæ фронты 
æхсæн разæй цæуы æмæ фистæг æфсады дивизитæн бырсæн 
фæндæгтæ гæрды немыцы æфсæдты æхсæнты. Цæстыты раз их- 
сийынц полчъытæ... Командарм æмæ иннæ хистæр къамандыгæн- 
джытæ уый хорз æмбарынц. Фæлæ мын танктæй цæуыннæ æххуыс 
кæнынц? Æвæццæгæн, корпусæн иу суткæйы дæргъы дæс æмæ 
ссæдз километры бæрц уæззау хæстыты размæ бырсын кæй фæ- 
разы йæхи хъарутæй, уый нымайынц æнтыстдзинадыл æмæ 
æнхъæлынц, танкты æххуысхъуаг нæ дæн. Фæлæ салдæтты бирæ 
тугæй æхсад цæуы ахæм фæндаг, уый æвæццæгæн, нæ хынцынц... 
Афтæ æнæрынцой æмæ æнæ улæфтæй хæцгæйæ ма корпус цас 
фаг суыдзæн, уый дæр, æвæццæгæн, нæ нымайынц... Бæхтæй иуæн 
дæр зымæгон «къахыдарæс» нæй, сæ сæрдыгон цæфхæдтæ азгъæл- 
дысты æмæ зымæг хæстон фæндæгтыл æдзæфхадæй тухæнты 
сæфынц. Нæй сын холлаг амалгæнæг дæр... Кæд знагæй байст 
скълæдты истæуыл фæхæст вæййæм, уæд хорз: бæхтæ холла- 
джы хъæстæ фæвæййынц... Ныртæккæ корпусы ныхмæ лæбуры 
дæс æмæ авдыссæдз цæугæ æндон мæсыджы. Уыдон фæстæ — 
150 уæзласæн машинæйы дзаг моторизацигонд дивизи æмæ хæд- 
тулгæ сармадзантæ... Знаг йæ сæйраг тыхтæ ацы районы сарæзта 
кавалерийы ныхмæ. Инæлар Кравченкойы танктæ та цæуынц 
размæ тымыгъы фæрсты... Цы чысыл гарнизонтæ амбæлы танкист- 
тыл, уыдон ассивынц иуварс æмæ сæ калынц кавалерийы фæн- 
дæгтæм... Танкисттæн размæ афтæ кæй æнтысы, уый хорз у. 
Фæлæ сыл кавалерийæн баххуыс кæныны тыххæй цы хæс æвæрд 
204 

Æхсаргæрдты зæлланг 
ис, уый кæй не ’ххæст кæнынц, уый та цы рахуындæуа? Цæй, 
ницы кæны! Афтæ дæр рауайы стыр хъуыддæгты! Кавалерийы 
корпус ацы хатт дæр нæ фæчъизи кæндзæн йæ гвардион тыры- 
са!..» — ахæм тыхст хъуыдытимæ, фæлæ стыр тохмæ разæнгар- 
дæй бахæццæ комкор нысан бынатмæ. 
Артиллерийы къамандьггæнæджы бынат уыдис рагъыл «худ»-ы 
бын. Булкъон П.И. Нефедов ын рапорт радта уавæры тыххæй, 
стæй сæ кæрæдзи къухтæ райстой æмæ хъазæн ныхæстæй кæрæ- 
дзи хъæлдзæг кæнгæйæ кастысты фашистты бырсæн фæндæгтæм. 
— Абон дæ «къæбæрдæттæн» бон у, Нефедов, — йæ мидбыл 
бахудт Плийы-фырт. — «Уазджытæ» дæм æгæр бирæ æрбацæуы! 
Се ’ппæты фаг «минас» дæм разындзæн? 
— Тынг зынтæй, æмбал гвардийы инæлар, — йæхи бакъултæ 
кодта булкъон. — Ахæм рæгъауæн бирæ «хæлц» хъæуы! Махæн 
та интенданттæ алцыдæр кадаварæй æрвитынц... Дæхæдæг цы бар- 
дзырд радтай, æмбал инæлар, хæцæн фæрæзтæ фæстауæрц кæ- 
ныны тыххæй, уымæ гæсгæ. 
— «Хæлцæй» дæм æз фæкæсдзынæн, булкъон, — зæгъы Плийы- 
фырт æмæ тилифонмæ фæсидт интёндантты хицаумæ. 
Комкор бардзырд куы радта артиллеристтæн снарядтæ тагъд 
æмгъуыдмæ ракалыны тыххæй, уæд та фæзылд Нефедовмæ: 
— Хъусыс мæм, булкъон? Иу нæмыг дæр дзæгъæлы хардз 
куыннæ æрцæуа, афтæ! 
— Бацархайдзыстæм, æмбал гвардийы инæлар! — дзуапп радта 
булкъон æмæ йæ батарейты командиртæм рацийæ адзырдта: — 
Хъусут комкоры бардзырдмæ! Иу нæмыг дæр дзæгъæлы куыннæ 
есæфа, афтæ. Хорз хъавут!.. Рæстдзæвиныл ерыс! Комкор мæ 
арсмæ лæууы æмæ уæ алкæй архайдмæ дæр йæхæдæг кæсдзæн. 
Уый уæ зæрдыл дарут! 
Фыдгулты танкты рæгъау бырста Евлампиевскы хуторæн йæ 
хуссар-хурныгуылæны фæсрæгътæй. Комкор нæ фæрæдыдис, раст 
райхæлдта знаджы фæнд æмæ йын йæ лæбурæн фæндæгтыл раст 
æрæвæрыныл архайдта корпусы артиллеристты позицитæ. 
Зæхх рызти æмæ хæрдмæ фантантæй æнхъызти. Сармадзан- 
ты нæрынæй æмæ танкты гуыр-гуырæй хъустæ къуырма кодтой, 
уæнгтæ-иу андзыг сты. Цæхæры зæйтæ цыдысты фæд-фæдыл 
артиллеристты позицитыл дæр. Æврæгъты сæрмæ бæзджынæй- 
бæзджындæр бадт пиллонкалæг танкты фæздæджы сау мигъ... 
Хæст æнæрынцойæ цыдис æнæхъæн бон. Фæстагмæ тыхтæ 
сысын байдыдтой. Сармадзантæй бирæ нал «улæфыд»: батарей- 
тæй кæм снарядтæ нал уыд, кæм, чи æхстаид, уыдон нал тæлфы- 
дысты, уæддæр фыдгулты бырстæн йæ кæрон нæма зынд. 
Мæнæ та æрбацæуы танкты ног уылæн цæхæры тъыфылтæ 
калгæйæ. «Адон ныхмæ та ма æхсаргæрдтæй хæцон?» — хины- 
мæры фæтыхст Нефедов æмæ комкормæ бакасти стыр æхсызгон 
агурæджы цæстæнгасæй. 
205 

Дзадтиаты Тотырбег 
— Æмбарын дæ, булкъон, — сдзырдта йæм Плийы-фырт, быр- 
сæг фыдгулы танктæй цæстæнгас нæ исгæйæ. — Дæ богалтæ ны- 
ронг кæй бафæрæзтой, уый дæр æгæрон диссаг у!.. Тилифонмæ 
фæдзурут «фæскомцæдисонтæм»! 
Комкор «фæскомцæдисонтæ» хуыдта танкцæгъдæг 250-æм 
фæскомцæдисон сæрмагонд полкъ. Ацы полкъ уыдис йæ резер- 
вы, сармадзантæ уыдысты рог, æндон нысантæ хуынкъ кæнынмæ 
арæхстджын, къаннæг калибр, æмæ сæ сыфцæй ластой рог маши- 
нæтæ. Æмæ комкор уыдонмæ куы фæдзырдта, хæсты бацæут, 
зæгъгæ, уæд Нефедовы фæллад цæсгом ныррухс. 
Фæскомцæдисон полкъ ныббырсынмæ цæттæйæ лæууыд фæ- 
саууон æмбæхстæй, æмæ йæ артиллеристтæм уайтагъд байхъуыс- 
ти комкоры бардзырд: «Размæ, æрыгон цæргæстæ! Фыдгулы танк- 
ты рæгъау ныддæрæн кæныныл атакæмæ!» 
Рог æмæ цæрдæг «виллистæ» фестъæлфыдысты сæ æмбæх- 
сæн бынæттæй æмæ абырстой танкты ныхмæ тохмæ лæджыхъæд 
æвзарæн быдырмæ. Æнæфснайд нартхоры æмæ æхсынæны хуым- 
ты бæрзонд хæмпæлы хъуызгæйæ, хæстæг цыдысты фыдгулы 
бырсæг танктæм æмæ сæ афтæмæй æхстой комкоммæ æндонрæ- 
мудзæн снарядтæй. «Виллистæ»-иу афтæ хæстæг бацыдысты танк- 
тæм, æмæ сæм-иу знæгтæ фехсынмæ дæр нал арæхстысты. Фыд- 
гулы цæугæ æндон мæсгуытæ кæрæдзи фæстæ сыгъдысты сæхи 
бензины пиллон арты, æмæ сæ бырст мынæгæй-мынæгдæр кодта. 
Хæсты быдырмæ кæсæг комкоры зæрдæ рухс кодта фæскомцæди- 
сон артиллеристты цæрдæг, арæхстджын æмæ уæндон архайдæй. 
— Æстдæс æмæ æртиссæдзæм! — хъæрæй зæгъы Нефедов æмæ 
фырцинæй йæ къухтæ кæрæдзиуыл æрхоста. 
— Цæуыл цин кæныс, Павел Федорович? — афарста йæ Плийы- 
фырт. 
— Уæртæ фахсыл ссыгъд æмæ пиллон калы знаджы танктæй 
æстдæс æмæ æртиссæдзæм! — зæгъы булкъон. 
— Уæдæ ныр афон у знагыл æртыхсынмæ! — йæхинымæры 
дзурæгау загъта Плийы-фырт æмæ рацийæ фæдзырдта комдив 
Чепуркинмæ: — Николай Степаныч, дæ хуыздæр бæхджын дыууæ 
полчъы разæй абырсæнт æмæ дыууæрдыгæй æртыхсæнт Евлам- 
пиевскийы хуторыл! Хъусыс мæ? Дыууæ полчъы бырсæнт Ев- 
лампиевскийы хутормæ æмæ знаджы фидарыл фæрсырдыгæй ата- 
кæйы бацæуæнт! — Комкоры куы бауырныдта, комдив йæ бар- 
дзырд бамбæрста æмæ йæ æххæст кæнын райдыдта, зæгъгæ, уый, 
уæд та фæдзырдта 32-æм гвардион дивизийы командирмæ: — Æмбал 
Чудесов, хъусыс мæ? Дæ дивизийы æппæт полчъытæ дæр абыр- 
сæнт Чепуркины полчъыты фæдыл! Бамбæрстай мын мæ бар- 
дзырд? Æвæстиатæй размæ! Евлампиевскийы фидарыл æрхъула 
кæнынмæ! 
Комкор йæ къамандыгæнæн бынатæй йæ цæстæнгас сарæзта 
бæхджын полчъыты архайдмæ. Танктæй ныр уыйбæрц тас нал 
206 

Æхсаргæрдты зæлланг 
уыдис: дæс æмæ авдыссæдзы уыдысты, æмæ сæ фылдæр хай 
пырх æмæ сыгъд æрцыдис артиллеристты зынгæй. Чи ма дзы 
аззад, уыдон та Доны иннæ фарсырдæм аздæхтысты... 
Нартхор æмæ æхсынæны хуымты æмвæтæнæгæй бырстой 
дыууæ дивизийы полчъытæ. Митджын урс быдыртæ сау адард- 
той барджыты нымæттæй. Дымгæ нымæтты фæдджитæ ныппака 
кодта, æмæ афтæ зындис, цыма барджыты бæхтæ не скъæфынц 
размæ, фæлæ сæ нымæтты базыртыл тæхынц. Сæ сæрмæ æрттыв- 
той сæ цыргъ æхсаргæрдтæ. Бырсæг полчъыты фыдгул кæцæй- 
дæрты æхста йæ сармадзантæй æмæ минометтæй. Хатгай-иу бар- 
джыты æхсæн салд зæхх митæмхæццæйæ срæмыгъта æмæ уæл- 
дæфмæ цавта æхсæрдзæнау. 
— Бæх мын! — фæдзырдта Плийы-фырт йæ адъютант Семени- 
домæ, стæй фæзылд булкъон Нефедовмæ: — Дæ сармадзантæ 
раздах атакæйы хъыгдарæг фыдгулы батарейты пырх кæнынмæ... 
Абон танкты рæгъау цæгъдынмæ иттæг хорз арæхстдзинад кæй 
равдыстай, уый тыххæй та дæ бавдисдзынæн Суворовы орден 
райсынмæ... 
Комкор Плийы-фырт абадт йæ бæхыл æмæ йæ дугъы ауагъта 
атакæйы бырсæг полчъыты фæстæ. Комкор йæхæдæг раззаг пол- 
чъы æхсæн куы уа, уæд йæ гвардионтæ ныфсджындæрæй бырс- 
дзысты атакæйы, æмæ операци ацæудзæн рæвдздæр. Евлампиев- 
скийы фидар район ныртæккæ знæгтæй куынæ байсой Плийы- 
фырты гвардионтæ æмæ дзы сæхæдæг куынæ æрфидар уой, уæд 
æм фæраздæр уыдзысты немыцаг æфсады резервтæ — мотодиви- 
зи æмæ фистæг æфсæдтæ. Фашистты командиртæ ацы районмæ 
дæс æмæ авдыссæдз танчы Сталинградыл хæстæй сæ хъалæй нæ 
раппæрстой. Плийы-фырт хорз æмбæрста, Евлампиевскийы рай- 
оны æмæ ам Доныл бацæуæнтæ æрцахсын ныртæккæ æппæт опе- 
рацийы хъысмæт дæр кæй лыг кæны, уый. Сталинградыл хæцæг 
фыдгулы фронт дыууæ дихы фæкæнын, уыйфæстæ йæ хицæн- 
тæй ныппырх кæныны æмæ Сталинградмæ бабырсæг немыцаг 
дивизитыл æрхъула кæныны фарста лыггонд цыдис ацы районы. 
Уыцы стыр бæрнондзинад ууыл æвæрд у. Æмæ ахæм сахат æцæг 
полководец йæхи цардыл нæ фæауæрды... 
Дыууæ дивизийы бырстой æдæрсгæ. Сæ «ура» хъæрæй æнкъуыс- 
ти зæхх. Атакæ бакъуылымпы кæнын нал бафæрæзтой фыдгулы 
æфсæдтæ. Уый знагæн ахæм æнæнхъæлæджы тыхджын цæф 
уыдис, æмæ йæ салдæттæ фæсуцца сты фыртæссæй, сæ хæцæн- 
гæрзтæ акалдтой, афтæмæй-иу урс тырысатимæ сæ къухтæ хæрдмæ 
сдардтой. Гвардионтæ сæ нал æхстой, кастысты сæм цымыдисæй 
æмæ дызæрдыггæнгæйæ, кæд ныл знаг хинæй цæуы, зæгъгæ. 
Фæлæ йæ хæцæнгæрзтæ чи акалдта æмæ афтæмæй, къухтæ 
хæрдмæ даргæйæ, цы мингай румынæгтæ лæууыдысты, уыдон 
æхсæнæй рахицæн æртæ æфсæддоны æмæ урс тырыса бæрзонд 
систой. 
207 

Дзадтиаты Тотырбег 
«Капитуляци?! Утæппæт махмæ сæхи уацары дæттынц?» — 
хинымæры хъуыды кодта Плийы-фырт ацы æнахуыр, æнæуырни- 
наг нывмæ кæсгæйæ. 
Комкормæ бахæццæ кодтой румынаг æфсæдты корпусæй æрвыс- 
тыты иу инæлар, иу афицер æмæ иу салдаты. Парламентертæ 
загътой: «Нал калæм нæ туг Гитлеры сæраппонд... Айсут нæ нæхи 
фæндонæй уацары!.. 
«Румынæгтæ зондджындæр разындысты маршал Паулюс æмæ 
йе штабæй: сæхи радтой уацары æд хæцæнгæрзтæ. Хорз у уый!» — 
цин кодтой Иссæйы гвардион барджытæ се сгуыхтдзинадыл. 
Уыцы рæстæг «сталинградаг» немыцы æфсæдты къамандыгæ- 
нæг йе штабимæ фыртæссæй фæлыгъд хæдтæхджытыл Голубин- 
скийы хъæуæй хуссарырдæм Чирскы районмæ. 
Дæсæм сæр 
«6-я армия временно окружена русскими... Армия может по- 
верить мне, что я сделаю все от меня зависящее для ее снабже- 
ния и своевременного деблокирования. Я знаю храбрую 6-ю ар- 
мию и ее командующего и уверен, что она выполнит свой долг. 
Адольф Гитлер». 
Дунейæн стыр диссаджы операцийы фыццаг хай — немыцы 
æфсæдты фронт Сталинграды цур йæ астæуыл ахауын кæнын 
æмæ йыл афтæмæй æрхъула кæныны пълан сæххæст: цъысымы 
дуар бахгæдтой дыууæ фронты раззагдæр хæйттæ. Æппæты ра- 
зæй бырстой цæгатырдыгæй советон танкты 4-æм æмæ кавале- 
рийы 3-æм гвардион корпустæ фистæг æфсæдты æххуысæй, хус- 
сарырдыгæй та — 4-æм механизацигонд корпус. 
24-æм ноябры (1942 аз) Доны фаллаг фарсмæ пырхытæй тард 
æрцыд фыдгулы 11-æм æфсæддон корпус, Голубинскийы æмæ 
Калачы районты баиу сты, кæрæдзи къухтæ райстой Сырх Æфсады 
дыууæ фронты раззагдæр хæстонтæ. Афтæмæй Гитлеры дыууын 
дыууæ дивизийы, саперты хицæн батальонтæй дыууадæс æмæ 
ноджыдæр сæрмагонд æфсæддон 149 хицæн хайы Сталинградыл 
хæцæг Сырх Æфсад батардта цъысымы. Ацы цъысымы ахст чи 
не ’рцыди фыдгулы æфсæдтæй, уыдон та дæрæнгонд цыдысты 
Волгæйæ Доны астæу тыгъд быдырты. 
«Иу цъысымы — 22 дивизийы! Гъеуый дын цъысым!» — цины 
æвдылдысты Сталинградыл хæцæг хъæбатыртæ. Салдæттæ Гит- 
леры фæзмыдтой: «Потерял я колечко под Сталинградом, а в 
колечке том — двадцать две дивизии...» 
Афон уыд, бæхджын гвардийы корпус ацы операцийы цы 
фæндæгтыл рацыд æмæ йæ хæстæ куыд сæххæст кодта, ууыл 
æрныхас кæнынæн. Афтæ фæндыд Сырх Æфсады Генералон шта- 
бæй корпусмæ хъусдарыны тыххæй æрвыст афицерты дæр. 
208 

Æхсаргæрдты зæлланг 
Улæфты рæстæг корпусы командир йе штабмæ изæрыгон 
æрбамбырд кодта дивизиты командирты æмæ оперативон куыст- 
гæнæг афицерты. Иууылдæр уыдысты фæллад æмæ æгъуыссæг, 
фæлæ сæрыстыр сæ хæстон сгуыхтдзинæдтæй. 
Плийы-фырт фыццаг ныхасы бар радта Генштабæй æрвыст 
афицерæн. Булкъон П.И. Крикунов йæ ныхас райдыдта афтæ: 
— Мæ хистæртæ мын бабар кодтой сæ номæй сымахæн зæрди- 
аг арфæ ракæнын уæ æвидийгæ уæлахиздзинæдты тыххæй. Æмæ 
иттæг æхсызгонæй æххæст кæнын мæ хистæрты фæдзæхст... Ге- 
нералон штаб уæ гвардион корпусы Сталинградыл хæстыты ар- 
хайдæн скодта мæнæ ахæм аргь: 
«Бæхджын æфсады 3-æм гвардион корпус район Голубинский — 
Б. Набатов — Евлампиевскийы кæй байста, стæй 4-æм танкты 
корпусы хæйттæ горæт Калачы кæй æрфидар сты, уый фыдгулы 
сталинградаг къорды фæхицæн кодта, Сталинграды ныгуылæныр- 
дыгæй чи хæцыди, знаджы уыцы æфсадæй æмæ уыцы хъуыддаг 
уыди йæ апмæ гæсгæ Паулюсы къордыл оперативон æртыхсты 
кæрон». 
Фæстаг ныхæстæ «завершением окружения группы Паулюса» 
булкъон бакаст уæлдай зæрдаигдæрæй, стæй йæ цæстæнгас ахас- 
та командиртыл æмæ сын сæ цæсгæмттыл цины цæхæртæ куы 
ауыдта, уæд ноджы хъæлдзæгдæрæй загъта: 
— Сталинградыл æвирхъау æмæ, зæххыл чи нæма æрцыд, 
ахæм тохы уæ гвардионты корпус, Иссæ Алыксандры фырт, кад 
æмæ намысы бырсæн фæндæгтыл дæс суткæйы дæргъы рацыд 
270 километры 21-æм æфсады разæй, стæй та танкты 5-æм æфса- 
ды рæнхъыты. Уæ размæ сымах хуызæн сгуыхтдзинад чи равдыс- 
та, æз нæ фехъуыстон æмæ уæвгæ дæр нæй кавалерийы ахæм 
æфсæддон иугонд, ацы операцийы йæхи сымахыл чи абара. Рай- 
сут уæ хистæртæй, Иссæ Алыксандры фырт æмæ йæ тохы 
æмбæлттæ, зæрдиаг арфæ! — булкъон æрæлхъывта комкоры къух. 
Командиртæ сыстадысты æмæ æрæмдзæгъд кодтой: æхсызгон сын 
куыннæ уыдаид ахæм арфæтæ фехъусын! 
— Бузныг, æмбал булкъон! — дзуапп радта Плийы-фырт, фæлæ 
йæ къæсхуыр цæсгом уымæн иннæтау цины не ’вдылди. Цæмæн, 
уый æмбæрстой йæ хæстон æмбæлттæ: цыфæнды егъау сгуыхт- 
дзинады фæстæ дæр комкор йæ иугæндзон хуыз нæ ивта, стæй 
не ’вдыста йæ цин дæр, уæлдай хъæлдзæгдæр-иу нæ фæцис. Афтæ- 
иу загъта: «Хуыздæр æмæ фылдæр бакæньгаы фадат нын уыдис...» 
Ныр дæр зæгъы: — Хъуыддаг арфæтæм кæд æрцыд, æмбæлттæ, 
уæд ма уын æз дæр бакæсон иу документ, — æмæ йæ планшетæй 
систа дыдагъгонд гæххæтты сыф, райдыдта йæ кæсын: 
«Поздравляем Вас и всех бойцов, командиров и политработ- 
ников Вашего гвардейского соединения с успешным выполнением 
боевых задач по разгрому немецко-фашистских оккупантов. 
14 Дзадгнлты Тотырбег 
209 

Дзадтиаты Тотырбег 
Отличаясь стремительностью и маневренностью, мужеством и 
отвагой, личный состав ваших частей одним из первых обрушил- 
ся на фашистских захватчиков и нанес при этом противнику со- 
крушительный удар. Вы идете вперед, мужественно преодолевая 
упорное сопротивление, перемалывая живую силу и технику вра- 
га... Ваше успешное наступление, направленное на разгром про- 
тивника под Сталинградом, еще больше воодушевляет личный 
состав на дальнейшие подвиги... Вперед, к новым боевым успехам 
на полный разгром немецко-фашистских оккупантов!.. 
Военный Совет фронта». 
Плийы-фырт, чысыл аулæфты фæстæ, зæгьы хъæлдзæгдæрæй: 
— Сæрмагонд арфæйы радиограммæ нæм æрæрвыста фронты 
къамандыгæнæг К.К. Рокоссовский дæр. — Командиртæ æрæм- 
дзæгъд кодтой æмхуызон зæрдиагæй сæ рагон хæлары арфæйы 
ныхасыл. 
Генштабы минæвар бакаст Иссæйы фæллад къæсхуыр цæс- 
гоммæ æмæ бар ракуырдта йæ ныхас кæронмæ ахæццæ кæныны 
тыххæй. Комкоры нæ фæндыд ацы æмбырд дæргъвæтин кæнын, 
чи ахицæн, уыцы хæстон операцитыл ныртæккæ дзурын, æмæ 
уый фæбæрæг йæ цæсгомы хаттыл. Фæлæ хистæртæй корпусмæ 
минæвары ныхас æрдæгыл аскъуыдтаид, уый дæр æм аив нæ 
фæкаст æмæ æрхæндæгхуызæй загъта: 
— Хъусæм дæм, æмбал булкъон, — æмæ æрбадт йæ бынаты. 
— Хæцæг Сырх Æфсады сæйрагдæр бæллиц сæххæст уæлахи- 
зæй, — дзырдта булкъон. — Æз мæ доклады стыр æхсызгонæй 
фыссын Генштабы хицаумæ; гвардион æртыккаг кавкорпус йæ 
кадджын хæс сæххæст кодта хорз — хæцæг 21-æм æфсады разæй 
танкты 4-æм корпусимæ бырсгæйæ фæстаг иуæндæс боны вазыг- 
джын хæстон операцитæ æнтыстджынæй æххæст кæнгæйæ суæгъд 
кодта бирæ хъæутæ. Уыдонимæ знаджы фидаргонд бынæттæ: 
Цимловский, Платонов, Власов, Уæллаг Бузиновкæ, Евлампиев- 
ский, Стырнабатовский, Осиновкæ, Малоголубая, Голубинский 
æмæ бирæ æндæр хъæутæ, æрцахста Доны сæрты ахизæн бы- 
нæттæ, стæй танкты 4-æм корпусы раззаг хæйттимæ баиу сты 
хуссарырдыгæй бырсæг Сталинграды фронты æфсæдтимæ горæт 
Калачы районы, афтæмæй фыдгулы 6-æм æфсад ахст æрцыд Ста- 
линграды стыр цъысымы. 
Кавалерийы корпус инæлар Плийы-фырты разамындæй размæ 
æдæрсгæ бырста æмæ пырх кодта знаджы фидæрттæ, дæрæн ын 
кодта йæ резервты æмæ штабты, фыдгулы æфсæдты бауагъта 
мæлæтдзаг тасдзинад, йæ сæйрагдæр тыхтæ йын здæхта йæхир- 
дæм, афтæмæй скодта фадæттæ танчыты корпус æмæ фистæг 
æфсады дивизитæн размæ æнæ егъау къуылымпытæй бырсы- 
нæн... 
Плийы-фыртæн та ногæй йæ цæстытыл ауадысты размæбырс- 
210 

Æхсаргæрдты зæлланг 
ты нывтæ. Голубинскийы æмæ Малогубаяйы районы фыдгул хъа- 
выди кавкорпусы тымыгъау бырст бауромыныл æмæ йын йæ 
ныхмæ уыцы иу рæстæг раппæрста йæ фистæг æфсæдты, сæдæ 
танчы сæ разæй бырстой, афтæмæй. Сæдæ танчы контратакæйы 
цыдысты бæхджын полчъыты ныхмæ! Уый æнцон бауромæн æмæ 
басæттæн тых нæ уыдис! Фæлæ комкор нæ фæкъуыхцы: знаджы 
ныхмæ æрæвæрдта йæ кавполкътæй æртæ æрфистæггондæй, стæй 
æппæт артиллерийы æмæ минометты. Йæхæдæг корпусы сæйраг 
тыхтæ азылдта бырсæг знаджы фæрсырдыгæй нырриуыгъынмæ 
æмæ бардзырд радта: «Пархоменко æмæ Котовскийы хæстон ты- 
рысатæ бæрзонд сисут уæ сæрмæ тохы быдыры æмæ бырсут мæ 
фæстæ бæхтыл атакæйы!» 
Иссæ абадт йæ бæрзонд бæхыл, кæрддзæмæй фелвæста йæ 
æндон æхсаргард æмæ йæ бæрзонд сдардта йæ сæрмæ, афтæмæй 
базмæлын кодта йæ бæхы æмæ йæ полчъыты разæй абырста зна- 
гыл фæрсырдыгæй атакæйы. Бырсæг фыдгултæ сæ хæцæнгæрз- 
ты æппæтæй дæр сарæзтой зæйы тымыгъау тæхæг барджыты 
ныхмæ, хæсты быдыр знæт денджызау барц бадти знаджы сар- 
мадзанты æмæ минометты зынгæй, уæлдæфы ихуарæгау цъыв- 
вытт кодтой нæмгуытæ æмæ тæвд æфсæйнаджы æрхъистæ... Фæлæ 
кавалеристтæй фæстæмæ ничи каст, фыдгулы цæхæрæн йæ сæ- 
рæй ничи куывта — се ’ппæт дæр фæзмыдтой сæ разæйбырсæг 
комкор Плийы-фырты. 
Цæрдæг æмæ æвирхъау атакæйы кавалеристтæ фæхицæн код- 
той сæ танкты рæгъауæй знаджы фистæг æфсæддон хæйтты æмæ 
сæ ныддæрæн кодтой. Танктæн дæр нал уыдис иумæйаг къаман- 
дыгæнæг, афтæмæй ныссуйтæ сты, чердæм бырстаиккой, уый 
дæр нал зыдтой, æмæ сыл арт æндзæрстой Иссæйы артилле- 
ристтæ... 
Фыдгулы бырсæг тыхтæ саст æрцыдысты, кавалеристтæ байс- 
той знагæй бирæ хæцæнгæрзтæ æмæ бафсæрстой хъæутæм. Ам 
та сæ размæ фæзынд бынтон æнахуыр ныв: уæлдæфы фæйлыдта 
урс стыр тырыса. Йæ алфамбылай зоныгыл лæууæг æфсæддон- 
ты быдыр. Румынаг корпусы дивизиты салдæттæй, афицертæй 
æмæ инæлæрттæй ма удæгасæй чи баззад, уыдон сæхи радтой 
уацары сæхи барвæндонæй, Гитлеры фарс нал хæцæм, зæгъгæ... 
— Немыцы æфсæдтæ, 330 мины бæрц салдæттæ, афицертæ 
æмæ инæлæрттæ сæ бирæ хæстон техникæимæ Сталинграды рай- 
оны ахст æрцыдысты цъысымы, — дзырдта дарддæр Генштабы 
æрвыст булкъон. — Сырх Æфсады ацы сгуыхт операцийæн æмбал 
нæма уыдис дунейы хæстон историйы! Плийы-фырты гварди- 
онтæ ацы операцийы хæсты быдыры кæй ныццагътой æмæ уаца- 
ры кæй райстой фыдгулы салдæттæ æмæ афицертæй, уыдоны 
нымæц ссæдз минæй фæфылдæр... Корпусы дивизитæ фæстаг 
хæстыты знагæй цы трофейтæ байстой, уыдон æмткæй нæ фæ- 
нымайдзыстæм, фæлæ дзы æвдисæнæн æрхæссæм иу-цалдæры: 
211 

Дзадтиаты Тотырбег 
фыдгулы танктæй гвардионтæ фехæлдтой æмæ басыгътой дыууæ 
сæдæйæ фылдæр; хæдтæхджытæ байстой аэродромты æхсæрдæс 
æмæ ссæдз, иу уыйас та басыгътой уæлдæфы; знаджы бæхтæй 
байстой æртындæс мины æмæ æртæ сæдæйы; æртæ минæй фыл- 
дæр та автомашинæтæ: сармадзантæ, пулеметтæ, автоматтæ, хæс- 
тон хæлц æмæ хæцæнгæрзты скъладтæ цас райстат, уыдон 
æххæст нымад нæма сты, фæлæ бирæ кæй сты, уый уæхæдæг 
зонут... 
— Æмбал комкор, ног хабар, — зæгъгæ, тыхджын æмæ фæ- 
дисмæсидæг хъæлæсæй сдзырдта ногæрбацæуæг майор, Плийы- 
фырты раз къух къæмисæныл авæргæйæ. 
— Хъусын дæм. Цы ног хабар ис? — фæкаст æм Иссæ дæр. 
— Радиограммæ фронты штабæй, — зæгъгæ, сдзырдта майор 
æмæ корпусы командирмæ радта гæххæтт. 
Командиртæ, ног хабар базонынмæ æнхъæлмæ кæсгæйæ, 
æгуыппæгæй кастысты комкормæ. Уый лæугæйæ йæ цæстæнгас 
ахаста радиограммæйыл, иучысыл рæстæг ахъуыды кодта, стæй 
хъæрæй загъта: 
— Æмбæлттæ, фæдисы нæ цæуын хъæуы ног районмæ... 
Æвæстиатæй цæугæут уæ бынæттæм æмæ уæхи тагъддæр æрцæттæ 
кæнут фæндагмæ. Уæ хæстон бынæттæ раттут бардзырдмæ гæсгæ 
æндæр æфсæддон хæйттæм... 
* * * 
Разысгарджыты бæрæггæнæнтæй Плийы-фырт бæстондæрæй 
базыдта, фæдис рацæуыны сæр цæмæн бахъуыд йæ корпусы диви- 
зиты, уый. Гитлеры амындæй инæлар-фельдмаршал Маншгейн бирæ 
æфсæдтæ æрæмбырд кодта цъысымы æрцахст Паулюсы æфсæд- 
ты суæгъд кæныныл тохмæ æмæ бырсынц Сталинградмæ сæ танк- 
ты рæгъæутты фæстæ хуссар æмæ хурныгуылæнырдыгæйты. Ман- 
штейны æфсæдтæ уыдысты дихгонд æртæ къордыл: «Дон», «Хол- 
лидт» æмæ «Гот». Паулюсы æфсæдты дæр Гитлер бакодта уый 
бар. Деблокадæмæ бырсæг Манштейны æфсæдтæ сæ тых сарæз- 
той, нæ æддаг фронты раззагдæр хæйттæй Сталинградмæ хæстæг- 
дæр чи лæууы, уыдон ныхмæ — Котельниковойы æмæ Тормосины 
районтыл. Раздæр Германы æфсæдты Генералон штаб бæстон 
ахъуыды кодта цъысымы ахст Паулюсы æфсадимæ баиуы пъла- 
ныл. Котельниково æмæ Тормосинæй бырсгæйæ æфсæнвæндæг- 
тыл рацæуын хъуыдис æрмæстдæр 35—40 километры бæрц. Уыимæ 
ма æфсæнвæндаджы станцæ Чир, Дон, Ног Максимовкæ æмæ Рыч- 
ковскийы фидаргонд районы немьщæн уыдис тыхджынгонд æфсæд- 
ты къорд æмæ хæцæн ранæн æрдзы конд хæцæн бынæтгæ. 
Æхсæвыгон æрцыд ардæм Плийы-фырты гвардион кавалерийы 
корпус æмæ танкты 5-æм æфсады рæнхъыты хæцын байдыдта 
Рычковскийы, Ног-Максимовскийы, Дæллаг-Чирскийы, Ерицкийы 
212 

Æхсаргæрдты зæлланг 
æмæ Лисинскийы районты знаджы æфсæдтæй ссæрибар кæны- 
ныл. Ам Плийы-фырты корпусмæ лæвæрд æрцыдысты фæтых- 
джындæр кæныны тыххæй гвардион 4-æм æмæ фистæг 258-æм 
дивизитæ. Иссæ йæхæдæг комкорæй уæлдай ма нысангонд æрцыд 
танкты æфсады командиры хæдивæгæй дæр. 
Дыууæ къуырийы дæргъы тугуарæн хæстытæ цыдис ацы плац- 
дармы. Знаджы йæ плацдармæй дæрæнгондæй аппарын цас ахс- 
джиаг хæс уыдис, уый бæрæг у, ардæм Ставкæ бæрнонæй А.М. Ва- 
силевскийы кæй рарвыста, уымæй дæр. 
Уый тыххæй А.М. Василевский йæхæдæг афтæ зæгъы: 
— 11-æм декабры райсомæй мæ фæсидтмæ гæсгæ А. А. Ротми- 
стровы танкты 7-æм корпусы къамандыгæнæн бынатмæ æрбацы- 
дысты хъазуатон 5-æм æфсады къамандыгæнæг М.М. Попов æмæ 
гвардийы 3-æм кавалерийы корпусы командир Плиты И.А. Ам 
мах æмзондæй скарстам иумæйаг архайдæн пълан, Рычковскийы 
æмæ Уæллаг-Чирскийы районы цæмæй Котельниковойы æмæ 
Дæллаг-Чирскийы фыдгулы æфсæддон къордтæ сиу кæнын ма 
бауадзæм æмæ афтæмæй ма бафсæрой Паулюсы æфсæдты деб- 
локировкæ кæнынмæ, уымæн. Ам Плиты И.А. бахæс кодтам Чиры 
доны галиуфарс знаджы æфсæдтæй асыгъдæг кæнын, донгæрæт- 
тæм бабырсын æмæ знаджы плацдарм байсын... 
Ацы бонты хъызт зымæг йæ карзы бацыд. Уадтымыгъ ниуд- 
та, къуыззитт кодта быдырты æмæ хъæуты уынгты, йæ разæй 
ратæр-батæр кодта мит æмæ змисы уылæнтæ, цæсгæмттæ надта 
æмæ сыгъта йæ лыстæг цыргъ æрцытæй. Термометры джынасу 
(ртуть) боны уазалæй хæццæ кодта 25—30 градусы онг, æхсæв 
та-иу æрхаудта 40 градусы онг дæр. Бырсæг æфсæдтыл ахæм 
хъызт рæстæг уыдис уæлдай уынгæджы бон: нæ сын уыд дым- 
гæйæ æмæ ихын уазалæй акъоппыты кæнæ искуы ныккæндты хи 
æраууон кæнæн дæр, æмæ хæцыдысты дыууæрдæм — фыдгу- 
лимæ æмæ тымыгъджын тьæнгзымæджы фыдбылызтимæ. Нæ уыд 
нæ дон, нæ артаг... Ахæм уавæрты интенданттæ дæр куыннæ тыхс- 
таиккой: сæ хистæртæ сæ æфхæрдтой, уайдзæфты бын-иу фесты. 
Фæлæ салдæтты уæнгты хъарм кодта зæрдæйы циндзинад: 
знаджы фæстæмæ тæрын, фыдгулæй мастисыны зынг сæ разæн- 
гард кодта, афтæмæй размæбырст не ’нцад. 
Ног азыл Иссæйы корпусы хæстонтæ сæмбæлдысты ног уæла- 
хизы цаутимæ: гвардион бæхджынты 5-æм дивизи Суворикинойы 
районы Лисинскийы хъæуыл ныббырста æмæ дзы знæгтæй ныц- 
цагъта мины бæрц. Цалдæр боны Чиры доны былтыл хæстыты 
фæстæ та фыдгултæй фæхъуыд æртæ минæй фылдæр. Иннæ ди- 
визитæ танчыты æххуысæй уæззау хæстытимæ суæгъд кодтой 
знагæй Уæллаг-Чирскийы, Ерицкийы, Хæстæгдæр-Мельничныйы, 
Рычковскийы, стæй ноджыдæр æндæр цалдæр хъæуы æмæ бирæ 
æврæгътæ, фæстæдæр знаджы æфсæдты пырх кæнынæн иттæг 
хорз ахъаз чи фæцис, ахæм бынæттæ. 
213 

Дзадтиаты Тотырбег 
1943-æм азы Ногбоны æхсæв гвардионты корпусы дивизиты 
æрæййæфта Доны сæрты хизгæйæ. Æфсæддонтæ кæрæдзийæн 
ногбоны арфæтæ кодтой уæлбæхæй æмæ знаджы хъахъхъæнына- 
дыл атакæйы бырсгæйæ. Корпусы командир йæхæдæг дæр уыд 
æфсæдты астæу æмæ сын уæлбæхæй «уæрста» Дед-Морозы ар- 
фæтæ. Æдде бакæсгæйæ йæхæдæг дæр уыд цардæгас митын 6а- 
рæджы хуызæн: йæ сау нымæтыл, худыл æмæ бæхыл чырс йæ 
хауджын хыз æрæвæрдта æмæ урс дардтой. Суанг ма йæ цыбыр 
рйхитæ æмæ хъуынджын æрфгуытыл дæр бадт чырсы хыз, аф- 
тæмæй дзырдта: 
— Хорз, мæ хæлæрттæ, иттæг хорз ног аз ралæууыд махæн! 
Размæ бырсæн аз! Бирæ ног циндзинæдты аз!.. 
Æцæгдæр, 1943-æм Ног азы бон зæххы къорийыл цæрæг адæм- 
тæй, æвæццæгæн, Сталинграды районы хæцæг советон æфсæд- 
тæй арфæйагдæр ничи уыдис: уыдон ам сæнкъуысын кодтой æмæ 
ракалдтой Германы фашистты цæугæ хæстон фидары бындуртæ, 
уыдон ам æрныгуылын кодтой фашизмы хæстон хур. Æмæ рæс- 
таг дунейы адæмтæ сæ ногбоны фыццаг арфæтæ æцæгдæр æрвыс- 
той Сырх Æфсадæн — Сталинграды æмæ Кавказы зæххыл фа- 
шизмы æрдонгты ныддæрæнгæнæг советон æфсæдтæн. 
Ног азы фыццаг бон гвардион бæхджынты 3-æм корпус баф- 
сæрста Чирскы районы немыцаг æфсæдты фæсчъылдыммæ æмæ 
знæгтæй ссæрибар кодта горæт Тормосин — фыдгулы фидæрт- 
тæй иу, стæй уыимæ ноджы бирæ станицæтæ æмæ хъæутæ. Сове- 
тон æфсæдты бырст дарддæр цыдис æнæкъуылымпыйæ æмæ гит- 
леронтæ боной-бон тынгдæр схъиудтой фæстæмæ сæ фæд-фæд, 
сæ сæр сæ кой фæцис, байрох сæ, Сталинградмæ бырстой, сæ 22-æм 
дивизийы цъысымæй фервæзын кæнынмæ, уый дæр. 
Ног азы фыццаг бонты хæцæг советон æфсæдтыл æмæ æппæт 
дунейыл дæр айхъуыст Гитлеры æмæ йе ’мхуызон цыфыддæр 
тугхор фыдгæнджыты немыцаг адæмы фыдохæн ног фыдраконды 
уац: Сталинграды цъысымы æрцахст Паулюсы штаб не сразы йæхи 
æмæ йе ’фсæдты бархийæ уацары раттыныл, Гитлер æмæ йæ хъу- 
зæттæ ницæмæ æрдардтой советон къамандыгæнджыты ультима- 
тум, цæмæй салдæтты туг æнæхъуаджы мауал кæла, уый тыххæй. 
Уый та хъыг æмæ маст куыннæ уыдаид Сырх Æфсады къаманды- 
гæнджытæн! Æмæ уæд, 10-æм январы, райдыдта цъысымы ахст 
немыцаг дивизиты бынтондæр скуынæг кæныныл советон дивизи- 
ты ныббырст. Фыдгул куынæ сæтта, уæд æй сафын хъæуы!.. 
1943-æм азы 2-æм февралы Сталинграды зылды нал уыд иунæг 
хотыхджын знаг дæр. Фыдгулы æрдонгтæй ма тæккæ æвирхъау- 
дæр карз хæстыты удæгас чи баззад, уыдон ныр уыдысты уаца- 
ры Сырх Æфсадмæ. Ам, Сталиграды, уацары райст салдæттæ, 
афицертæ æмæ инæлæртты нымæц схæццæ дыууæсæдæ æмæ дæс 
æмæ дыууисæдз минмæ; с’ астæу уыдис иу фельдмаршал дæр — 
сæ раздæры къамандыгæнæг Паулюс. 
214 

Æхсаргæрдты зæлланг 
* * * 
...Ног хабарыл инæлар Плиты Иссæ цин дæр нæ бакодта æмæ 
йын уыйбæрц хъыг дæр нæ уыдис. Æрмæст ын зын, тынг зын 
уыдис, стыр хæстон тымыгъты уæлахизæй уæлахизмæ цы гвар- 
дион корпусы разæй фæцыдис, уымæй фæхицæн уæвын. 
Фæлæ хæстон лæгæн хистæрты бардзырд закъон у. Комкор 
æмæ танкон æфсады къамандыгæнæджы фыццаг хæдивæг Плийы- 
фырт иу хæдзармæ æрбамбырд кодта корпусы инæлæртты æмæ 
хистæр афицерты. Канд хæрзбон зæгъынмæ сæм нæ фæсидт. 
Фæлæ ма йæ бæсты комкорæй кæй снысан кодтой, уыимæ дæр 
сæ цæмæй базонгæ кæна, уый тыххæй. Ног комкор инæлар Осли- 
ковскиимæ раздæр зонгæ уыдысты корпусы хистæр афицерты 
фылдæр хай, фæлæ уагæвæрд афтæ домдта. 
— Мæ хæстон хæлæрттæ, — æнкъард, æрхæндæгæй загъта 
фæстагмæ Плийы-фырт, — сымах, æвæццæгæн, фехъуыстат, Степ- 
ной фронты къамандыгæнæджы хæдивæгæй мæ снысан кодтой, 
уый. Æмæ абон кæрæдзийæ хицæн кæнæм... Мæхи фæндонæй æз 
сымахæй нæ фæхицæн уаин, уый дæр æмбарут. Ныфс мæ ис, 
ныронг уын цы бантысти, уымæй уын ноджы фылдæр кæй бан- 
тысдзæн немыцаг æрдонгты бынтон ныддæрæн кæныны хъуыд- 
даджы!.. 
Инæлæрттæ æмæ иннæ командиртæ сыстадысты, афтæмæй 
æрæмдзæгъд кодтой, сæ уарзон хистæры сын уæлдæр бынатмæ 
кæй систой, ууыл цинæй. Фæлæ сæ цæсгæмттыл бæрæг уыдис, 
сæ комкорæй хицæн кæнын сын цас тынг зын уыдис, уый дæр. 
Инæлар Плийы-фырт дæр нырхæндæг, фæлæ йæхиуыл хæ- 
цыд æмæ йæхи кæнгæ хъæлдзæгхуыз дардта, афтæмæй йæ хæс- 
тон æмбæлтты къухтæ радыгай æлхъывта. 
Фæстагмæ Плийы-фырты раз æрлæууыд комдив инæлар Че- 
пуркин æмæ йæм хæлары цæстæнгасæй кæсгæйæ, къух нæма райс- 
та, афтæмæй загъта: 
— Иссæ Алыксандры фырт, бахатыр кæн, фæлæ дуармæ куы 
рахизис? Гвардионты дæ фенын фæнды... 
Дыууæ инæлары фæд-фæдыл рахызтысты хæдзарæй балкъон- 
мæ. Кæрты саргъыбæхтыл бадгæйæ фæрсæй-фæрстæм рæнхъы- 
тæй лæууыдысты гвардион барджытæ. Комкор дзы сæ хуызтæй 
цалдæры базыдта. Разæй хицæнæй йæ бурбын бæхыл бадт ацæргæ 
рихиджын салдат Давыдов æмæ хæцыд æнæбарæг рæсугъд бæ- 
хыл. Инæлæрттæ куыддæр ракастысты балкъонæй, афтæ бар- 
джытæ æмхуызон цæрдæг февнæлдтой се ’хсаргæрдтæм æмæ сæ 
фелвæстой кæрддзæмтæй. 
«Цытджын экскорт! — хинымæры ахъуыды кодта инæлар. — 
Фæлæ ацы хæрзконд бæх та æнæ барæг цæмæн у?» Плийы-фырт 
сын «æгасцуай» загъта, стæй сæ худæндзастæй афарста: 
— Цы хабар у, уæ митинг цæй фæдыл у? 
215 

Дзадтиаты Тотырбег 
— Дыууæ ныхасы бар нын ратт, æмбал инæлар, — фæсус хъæ- 
лæсæй сдзырдта барæг Давыдов, сталинградаг хъазахъхъаг. 
— Хъусын уæм, — зæгъы инæлар æмæ йæ цæстæнгас ахаста 
æнæбарæг саргъыбæхыл. 
— Мах бар дыл куы цæуид, нæ зынаргъ инæлар, — дзырдта йе 
’мбæлтты номæй рихиджын хъазахъхъаг æнкъард хъæлæсæй, — 
уæд дæ нæхицæй, ома нæ гвардион корпусæй, къахдзæф акæнын 
дæр ничердæм ауадзиккам... Гæнæн куы уаид, уæд Сталинмæ дæр 
бахæссиккам нæ курдиат. Фæлæ фæуæд афтæ дæр. Курæм, æмæ 
нын баввæрс нæ лæварыл... гвардион барджыты лæварыл... Зæр- 
дæйæ нæ фæнды: ацы саргъыбæх нæ номыл фæдар! — салдат сæр 
фæкъулæй ацамыдта йæ фарсмæ æнæбарæг бæхмæ. — Мах дæу 
никуы ферох кæндзыстæм, нæ зынаргъ Иссæ Алыксандры фырт... 
Райс нын нæ лæвар æмæ нæ ды дæр дæ зæрдыл дар... Хорз бæх 
у, тынг хорз! Æмæ нæ дæуыйас саргъыбæх ничи уарзы!... Фыдгу- 
лæй кæй байстам, уыцы цыппæрдæс мин бæхæй йæ дæуæн рав- 
зæрстам, нæ буц инæлар. 
— Мæнæн! Уæ лæвар? Гвардионты лæвар? — къæмдзæстыгхуы- 
зæй сдзырдта Иссæ æмæ рахызт бæхы цурмæ, авæрдта йын сæ- 
кæры къæрттытæ æмæ йын йæ лæгъз бæрзæй къухæй рæвдаугæ 
асæрфта, стæй та йæм бæстон бакаст: «Сынты базыры хуызæн! 
Йæ лæгъз хъуын æрттивы... Йæ къæхтæ лыстæг æмæ даргъ... Рæ- 
сугъддæр хайуан ма цы вæййы!..» — Куыд бафтыд уæ къухы 
ахæм хæзна? — инæлар фæстагмæ афарста æмæ йæ цæстæнгас 
ахаста гвардионты хъæлдзæг цæсгæмттыл: сæ лæвар йæ зæрдæмæ 
хорз кæй фæцыд, уый се ’ппæтæн дæр тынг æхсызгон кæй уыдис, 
уый Иссæ йæхæдæг дæр бамбæрста. 
— Нæ къухы куыд бафтыд, уымæй нæ фæрсыс, нæ буц инæ- 
лар? — йæ мыдхуыз бæзджын рихитæ йæхицæй бузныгæй адауд- 
та Давыдов. — Фыдгулы дивизитæй æртæ нæ разы сæ зоныгыл 
лæугæйæ сæхи махмæ уацары куы лæвæрдтой, нæ цæст ыл уæд 
æрхæцыд... Йæ хицауæн ын уæд загътам: «Дæ хайуан дæу нал 
бахъæудзæн, — уацайрæгты лагеры бæх дарыны бар нæй... Фæлæ 
мах командирæн бабæздзæн: знæгтæ нырма бирæ сты æмæ ма йæ 
къорд хæттыты бахъæудзæн æхсаргардæлвæстæй атакæты цæ- 
уын... Раст ын нæ загътам, нæ гвардийы инæлар? 
— Стыр бузныг, мæ хæлæрттæ, уæ лæварæй! — раарфæ кодта 
инæлар Плийы-фырт йæ гвардионтæн æмæ бæхыл абадт. — Ит- 
тæг хорз лæвар!.. Йæ раздæры хицауæн дæр тынг раст загътат! 
Нæ Райгуырæн бæстæ кæронмæ сыгъдæг кæнинаг у цъаммар 
фыдгулы æрдонгтæй! Æмæ Сырх Æфсад знагæн нырма бирæ ног 
Сталинградтæ фенын кæндзæн... Хæссут дарддæр, мæ хæлæрттæ, 
гвардион цытджын тырыса сæрæгасæй æмæ намысимæ советон 
адæмы Уæлахизы бонмæ! 
Инæлары зæрдиаг арфæтыл æмхуызонæй æрæмдзæгъд код- 
той кавалеристтæ. 
216 

Æхсаргæрдты зæлланг 
— Бузныг, стыр бузныг, нæ хъæбатыр инæлар! — уæлдæфы 
анхъæвзта бардыты æмхъæлæсæй иузæрдион дзуапп. 
Гвардион барджытæн сæ цæстытыл ауад, лæвар бæхыл Плийы- 
фырт йе ’фсады разæй атакæйы куыд фæбырсы æхсаргардæлвæс- 
тæй, уый. 
Иуæндæсæм сæр 
..Зæй нæ ракалди уæлвæзтæй, 
Уьшæй не ’змæлынц а бæстæ, — 
Уый фæхоны йæ цæргæстæ 
Иры инæлар сау хæстмæ. 
— Размæ, размæ, мæхи ’мгæрттæ! — 
Хъусынц йе ’фсæдтæ Плионæй, 
Æмæ се улвæст фæринк кæрдтæ 
Хурмæ судзынц сырх пиллонæй... 
(Плиты Грис. «Æртхутæгдон») 
1 
Бæхджын-механизацигонд æфсæдты къорды къамандыгæнæг 
инæлар Плиты Иссæ мæйдар æхсæв цыдис йæ зыгъар æфсургъ 
Теркыл бадгæйæ украинаг 3-аг фронты штабмæ. Фæсидтысты 
йæм маршал Василевский — Уæлдæр Сæйрагдæр къамандыгæ- 
нæджы Ставкæйæ æрвыст æмæ фронтæн къамандыгæнæг æфса- 
ды инæлар Малиновский. Йæ фæйнæфæрсты сæ бæхтыл йе ’мдзу 
кодтой йæ адъютант Леонид Семенидо æмæ автоматджын хъахъæн- 
джытæ цалдæрæй. 
Маршал æмæ фронтæн къамандыгæнæджы сидтмæ Иссæйы 
тагъддæр цæуын хъуыдис рог машинæйыл. Фæлæ хæстон фæн- 
даг уыд цъыф æмæ пырхытæ, нæ йыл цыд машинæ, бæх дæр дзы 
тыхцыд кодта, фадхъултæм ныхсти сæлæф митхæццæ цъыфы. 
Плийы-фыртмæ фронты штабмæ цæмæ дзырдтой, уый æмбæрс- 
та: размæбырст фæсыкк, æмæ Сырх Æфсады хæйттæн дзæвгар 
рæстæг сæ къухы нал æфтыд фыдгулы æрдонгты фронт басæт- 
тын æмæ дарддæр бырсын. Сæ ныхмæ лæууыд немыцаг бирæ 
æфсæдты иумæгонд къорд «А», йæ къамандыгæнæг — фельдмар- 
шæл Клейст, Цæгат Кавказæй ма мæлæтдзаг цæфты фæстæ чи 
фервæзт, уый. Иссæ хорз зыдта, ацы æфсæдты къорды стырдæр 
ныфс инæлар Холлидты 6-æм æфсад кæй уыдис, уый дæр. 
«Уый та куыд? — зæгъгæ, афæрсдзæн алчидæр. — Немыцаг 6-æм 
æфсад йæ къамандыгæнæг фельдмаршал Паулюсимæ æмæ йе ’ппæт 
штабимæ дæрæнгонд æмæ уацары ист куы æрцыдис Сталингра- 
ды... Германы паддзахад сæ 6-æм æфсады сæфтыл къуырийы дæр- 
гъы саударæн куы фæкодтой... Уæд мæрдтæй райгас? «Нæ, мæрд- 
217 

Дзадтиаты Тотырбег 
тæй нæ раздæхт. Фæлæ Гитлер скодта ног 6-æм æфсад тæккæ 
налатдæр фашисттæй æмæ йæ рахуыдта «мастисæг 6-æм æфсад». 
Къамандыгæнæгæй йын сæвæрдта йæ инæлæртты «тæккæ хъа- 
руджындæртæй иу», тынгдæр кæуыл æууæндыдис, уый — инæ- 
лар Холлидты, радта йын хуыздæр дивизитæ, хæцæнгарз æмæ 
хæлцæй дæр цы домдта, уыдон иууылдæр, стæй уæлдайджын- 
тæй, сæфт 6-æм æфсады маст райс, зæгъгæ. Фæлæ «мастисæг» 
Холлидты æфсад дæр иу хатт пырхгонд æрцыдис Сталинградмæ 
Паулюсы æфсад цъысымæй фервæзын кæнынмæ бырсгæйæ, æмæ 
йæ Сырх Æфсад фæстæмæ ратардта. Дыккаг хатт та ацы «масти- 
сæг» дæрæнгонд æрцыд Никополь æмæ Кривой Рогыл хæстыты. 
Фæлæ та-иу æй Гитлер цыбыр рæстæгмæ сног кодта — баппæрс- 
та-иу æм ног дивизитæ æмæ хуыздæр хæцæнгæрзтæ... «Уырыс 
мыл дæс хатты фылдæрæй ныббырстой», — зæгъгæ-иу йæхи Гит- 
леры раз афтæ раст кодта Холлидт. Сырх Æфсад канд бæрцæй 
нæ, фæлæ хæцынмæ арæхстдзинадæй æмæ хъæбатырдзинадæй 
бирæ фæтыхджындæр 1943-æм азмæ, уый кой-иу не скодта. Ныр 
дæр немыцы æфсæдтæ карз бардзырд райстой Гитлерæй, Днепрæй 
фæстæдæр уын ракъахдзæф кæнæн дæр нал ис, зæгъгæ, фидар 
лæуут фæстаг салдаты онг дæр. Æмæ сын æрдзон фадæттæ дæр 
уыдис фидар лæууынæн, сарæзтой тыхджын хъахъхъæнынад... 
— Уæ бардзырдмæ гæсгæ сæмбæлд... — сдзырдта Плийы-фырт 
æмæ бæстон рапорт дæттынмæ хъавыд, фæлæ йæ размæ фæцис 
маршал æмæ йын йæ уæхскыл йæ къух хæларзæрдæйæ æрæвæрдта, 
дæ рапорт нæ нæ хъæуы, зонæм уавæр, зæгъгæ, æмæ йæ сæ 
фарсмæ æрбадын кодта. 
Иссæ йæ цæст ахаста стъолыл тыгъд, алырдæмыты сырх æмæ 
цъæх кърандæстæй æрцытæ нывгонд картæйыл, стæй бакаст Ма- 
линовскимæ, уыйфæстæ йæ цæстæнгас æруагъта маршалы фæл- 
лад тымбыл цæсгомыл: «Цæмæн мæм фæсидтыстут?», — зæгъгæ, 
сæ цыма афтæ бафæрсынмæ хъавыдис. 
Фæлæ фронты къамандыгæнæг йæхæдæг фæраздæр. 
— Æргом дзуапп нын ратт, Иссæ Алыксандры фырт, ахæм 
фарстæн: уæ корпусы раздæры командир цы низау апырх кодта, 
фыдгулы фæсчъылдыммæ рейдты рæстæг нал у, зæгъгæ, уымæй 
«рынчынтæ» уæм бирæ ис? — бафарста Родион Яковлевич æмæ 
комкоммæ каст Иссæйы цæсгомы ахастмæ. 
— О, о! Иссæ Алыксандры фырт: ныртæккæ уый ахсджиаг- 
дæр фарста у, — сдзырдта маршал дæр. — Цы хæс дыл æвæрæм, 
уый бакæнынæн хъæуы корпусы æппæт хæстонты æндонау фи- 
дар иудзинад æмæ æмзæрдæйæ архайд. Æмæ нын мацы басусæг 
кæн, æмбал Плийы-фырт. 
— Зæгъын уын æргом, — дзуапп дæтты Иссæ: — Уыдис æмæ 
ма нырдæр ис, кæй кой кæнут, уый низауæй фæстинонтæ. Зæ- 
гъæм: корпусы артиллерийы къамандыгæнæг... Фæлæ бирæ не 
сты... Сæ дохтыр — мæхæдæг... Цæмæй сæ низæй фервæзой, уый 
218 

Æхсаргæрдты зæлланг 
хос — фыдгулы фæсчъылдыммæ арф бабырсын... Уым уайтагъд 
адзæбæх уыдзысты... Рейды бабырсынмæ кавкорпус цæттæ у. 
Уымæй уæ ныфс уæд... Хъусын уын зæрдиагæй уæ хæслæвæрдмæ. 
Курын уæ... 
— Иттæг хорз, иттæг хорз! — фæхъæлдзæгдæр фронты къа- 
мандыгæнæг, сыстад æмæ фырцинæй уаты къуымты разылд, стæй 
æрлæууыд оперативон картæйы цур æмæ йæм каст, мад йæ ног- 
гуырд сывæллонмæ куыд фæкæсы æмæ йын йæ сомбоныл куыд 
тыхстхуызæй фæсагъæс кæны, ахæм цæстæнгасæй. 
— Æууæндын дын дæ дзуаппыл, мæ хæлар: æндæрхуызон дзуапп 
раттын æнхъæл дæр дын нæ уыдтæн, — бацин кодта маршал æмæ 
уый дæр картæмæ ныккаст. — Афтæ, уæдæ. Ацы бæллæхы Хол- 
лидтæн та Гитлер йæ æфсады баног кодта, Кривой Рог æмæ Ни- 
кополы дæрæны фæстæ та йæм æрбакалдта «нацийы хъæба- 
тырдæр хæстонты...» 
Иссæ маршалы фæстаг ныхæстыл йæ мидбыл гуырысхойæ 
бахудт, æмæ йæ Василевский фембæрста: 
— Æцæг зæгъын, æцæг! Гитлер йæ 6-æм æфсадмæ йæ сидты 
афтæ фыссы — «нацийы хъæбатырдæр хæстонтæ...» Æмæ уыдон 
чъылдымырдыгæй ныддæрæн кæнын у дæ бар, мæ хæлар. Ны- 
хæй-ныхмæ та Холлидты æфсадыл бырсдзæн Чуйковы фæлтæрд 
гварди. Афтæ гъе! Мах ныфс ис — сарæхсдзыстут. Зæрдыл да- 
рын хъæуы уый дæр: операцийы пълан сфидар кодта И.В. Ста- 
лин... Æмæ куыд æххæстгонд цæудзæн, уымæ дæр йæхæдæг сæр- 
магондæй йæ хъус дардзæн. Бæлвырддæрæй та мæнæ афтæ, — 
маршал хæстæгдæр балæууыд оперативон картæмæ æмæ амонæн 
къæцæлы бырынкъ ахаста фыдгулы æфсæдты хъахъхъæнынады 
фыццаг эшелоныл. Æдзынæг кастысты картæмæ æмæ маршалмæ 
хъуыстой Малиновский, фронты штабы хицау инæлар Коржене- 
вич æмæ Плийы-фырт. 
Зын бамбарæн нæ уыди Плийы-фыртæн Украинæйы хуссар 
знагæй ссæрибар кæнынæн Уæлдæр Сæйрагдæр къамандыгæны- 
нады бæстон нывæст пълан. Малиновский (3-æм Украинаг фронт) 
æмæ Толбухины (4-æм Украинаг фронт) æфсæдты джебогътæ 
Кривой Рог æмæ Никополы фыдгулы æфсæдты ныддæрæны 
фæстæ арæзт æрцыдысты Раздельная æмæ Одессæйы горæттæм, 
2-аг Украинаг фронты ных та арæзт æрцыд Румыны арæнмæ — 
Яссæтæм. 
Бæлвырд хахх цъланы амыдта Плийы-фырты æфсæдты ком- 
коммæ хæс дæр. 
— Гъе, дæ рагон бæллиц сæххæст, Иссæ Алыксандры фырт, — 
мидбыл бахудгæйæ йын йæ къух зæрдиагæй æрæлхъывта æмæ 
загъта маршал Василевский. — Хæсты райдианæй нырмæ домдтай 
бæхджын-механизацигонд æфсæдтæ саразын æмæ фыдгулы къæ- 
бутырдыгæй дæрæн кæнын... Ныр архай, равдис дæ хъару æмæ 
арæхстдзинад! 
219 

Дзадтиаты Тотырбег 
Йæ рагон бæллиц кæй сæххæст æмæ йын стыр бæрнон опера- 
ци саразын йæ бар кæй бакодтой, уымæй сæрыстырæй рацыд 
Иссæ фронты штабæй. 
Иссæйы æрбаздæхтмæ штабы æмбырд уыдысты йæ къорды 
корпусты, дивизиты æмæ сæрмагонд æфсæддон хæйтты коман- 
диртæ æмæ æнхъæлмæ кастысты къамандыгæнæгмæ. Се ’ппæт 
дæр зыдтой, Плийы-фыртмæ фронты штабмæ хуымæтæджы кæй 
нæ фæдзырдтой, уый æмæ сæ алчидæр цыбæл кодта йæ хæс 
тагъддæр базонынмæ. 
Йæ ахуыр куыд уыдис, афтæмæй-иу Плийы-фырт хæстæгдæр 
хæстон операцийы пъланыл бæстондæр хъуыды кодта æмæ йæ 
нывæста фæндагыл, йæ бур зыгъар æфсургъыл бадгæйæ. 
Ныр дæр та райсомæй раджы йе штабмæ, йæ æфсæдты коман- 
дирты размæ фронты штабæй æрбаздæхт æмæ рейды пълан æрба- 
хаста йæ хъуыдыйы лæмбынæг нывæстæй. 
Хуыссæгфæлмæст цъæх цæстыты фæллад æнгас ахаста Иссæ 
командиртыл æмæ йæ ныхас райдыдта, рейды чи цæудзæн, уыцы 
æфсæдты командиры фæрсынæй. 
— Гвардийы 4-æм Сталинградаг механизацигонд корпусы ко- 
мандир инæлар Танасчишин, — Иссæ йæ цæстæнгас æруагъта 
мызыхъхъ, домбай уæнгджын командирыл. Уый фестад йæ бадæ- 
нæй æмæ йæм лæмбынæг æрыхъуыста: — Трофим Иванович, ды 
хорз бакодтай, дæ корпусы штабы хицау инæлар В.И. Ждановы 
æмæ дæ хæдивæг Козловы ардæм демæ кæй æрбакодтай, уымæй. 
Хæст хæст у, æмæ дзы цы нæ æрцæуын байдайы командирыл... 
Уадз æмæ дæ хæстæгдæр æмбæлттæ хуыздæр зоной рейды сæй- 
рагдæр хæс! Иннæ командирты дæр сымах бафæзмын хъуыдис... 
Цæй, уый дзырдæн афтæ зæгъын. Ахсджиагдæр хъуыддагыл уал 
адзурæм: зæгъ-ма нын, дæ корпус цы уавæры ис, æмæ дæм цы 
тыхтæ ис, уыдæттæ. 
Йæ механизацигонд корпусы уавæрыл инæлар цыбыр ныхæс- 
тæй радзырдта, стæй хъыгзæрдæйæ загъта: 
— Нæ хурхыл нын хæцы автотранспорт: уæрагмæ цъыфы ма- 
шинæтæ ныссæдзынц, æмæ сын никæй бон вæййы баххуыс кæ- 
нын... Гилдзытæ æмæ æндæр æфсæддон хæлц ласæм æмæ уар- 
гъæй хæссæм трофейтæ райст бæхтыл æмæ бричкæтыл дæр... 
Фæлæ амæлттæ кæнæм: танчытæн ис дыууæ хæстон комплекты, 
афтæ моторджын хæйттæм дæр... Хъуаг æййафæм артагæй дæр — 
ис нæм æрмæстдæр дыууæ ныкконды фаг. 
— Ахæм «тæбæкк хызынимæ» рейды цæуæн нæй фыдгулы 
фæсчъылдыммæ, Трофим Иванович, — арфæй сулæфыд Плийы- 
фырт: — Уæлдайдæр, сæдæ азы дæргъы иу хатт чи вæййы æрмæст- 
дæр, ахæм цъыф фæндæгтыл. Цыппар хатты ныккондмæ схæццæ 
кæнут артаг, гилдзытæ дæр цыппар боекомплекты куыд уой, 
афтæ. Цæуылфæнды сæ ласут, æккойæ дæр сæ хæссут... Рейды 
хæцæн быдыртæ нын ницы ныххатыр кæндзысты!.. Уый зонут! 
220 

Æхсаргæрдты зæлланг 
Танкты корпусы цæттæдзинады тыххæй радзырдта йæ коман- 
дир инæлар Е.Г. Пушкин æмæ уымæ дæр разынд, мехкорпусмæ 
цы хъуагдзинæдтæ уыдис, ахæмты халдихтæ. 
Зæрдæйæн æхсызгон уыдис 5-æм сæрмагонд мотобригады ко- 
мандир Завьялов Николайы раныхас. Уый æппын ницæуыл гуы- 
рысхогæнгæйæ загъта: 
— Мах бригад ницы хъуаг у, дæ зæрдæ ныл фидарæй дар, 
æмбал къамандыгæнæг: кавалерийæ къахдзæф фæстæдæр нæ баз- 
зайдзыстæм. 
— Хиппæлой! Уæрагмæ цъыфы уал ахæцай! — худæндзастæй 
йæм ныхасæппарæн кодтой инæлæрттæ, уæлдайдæр та кавале- 
рийы командиртæ. 
Фæлæ æрыгон дæлбулкъон Завьялов йæхи афтæ дардта, цыма 
сын сæ хъазæн ныхæсты мидис нæ бамбæрста. Хинымæры та 
хъуыды кодта: «Сымах уал мæныл худут, æрыгон бухъзæрдæ 
командир дæр мæ хонут... Чи кæуыл худдзæн, уый фендзыстæм 
хæсты быдыры знаджы фæсчъылдым! Æз мигъмæ нæ гæрæхтæ 
кæнын; ис мæ ныфс мæ бригадæй!» 
Иссæ баууæндыд цæрдæг, цыргъзонд комбригыл, йæ ныфс- 
хаст æмæ сæрæн кастыл бæрæг уыдис, Завьялов хиппæлой ны- 
хæстæ кæй нæ кодта, уый. Фæлæ йæ зæрдæ афтæ тынг цæуыл 
дары? Уымæн дæр йæ хæстонтæ иннæтæй хуыздæр техникæйы 
хицау куынæ сты, уæд? 
— Дæ сусæгдзинад ма махæн дæр раргом кæн, Завьялов, æмæ 
дæу бафæзмæм, — худæндзаст æлхыскъ ныхасæй йæм сдзырдта 
мехкорпусы командиры хæдивæг Козлов. Æмæ Завьялов дæр 
худæндзастæй дзуапп радта йе ’фхæрæгæн: 
— Хæлар дæн хъазахъхъæгтимæ æмæ баныхас кодтон: уæлæ- 
дарæн нымæттæ мын ратдзысты, æмæ уыдон таудзынæн цъыф 
фæндæгтыл... 
— Сайгæ кæны, — йæхи йæм нал баурæдта кавалерисггæй иу. — 
Уымæн йæ сырхæфсæддонтæ цæргæстæ сты!.. Дысон æвастæй 
ныббырстой румынаг 3-æм æфсады хæйттæм æмæ сын сæ бæхтæ 
æмæ машинæтæ ратæлæт кодтой!... Ныр дзы алкæмæ дæр ис 
саргъыбæх кæнæ бричкæ дыууæ бæхы ифтыгъдæй... Уый уын 
Завьяловы «сусæгдзинад». 
— Æцæг афтæ у, Николай Иваны фырт? — гуырысхойæ афарста 
Иссæ мотобригады командиры. 
— Афтæ, æмбал къамандыгæнæг, æцæг афтæ у, — фестад За- 
вьялов, йæ цæсгом асырх фырæфсæрмæй. — Бахатыр мын кæн, 
æмбал къамандыгæнæг, уе ’вастæй ахæм «къæбæда» хъуыддаг 
кæй бакодтон, уый. Дæ бынаты нæ уыдтæ... Разведкæ мæ бацы- 
рен кодта: хæрзæнцон райсæн фæллой! Æвæстиатæй сæ дæхи 
бакæн! 
— Æвастæй ахæм «къæбæда» хъуыддæгтæ кæнæн нæй, Завья- 
лов, æмæ сын ныххатыр кæнæн дæр нæй, — йæ бæзджын сау 
221 

Дзадтиэты Тотырбег 
æрфгуытæ фелхынцъ кодта, афтæмæй йæм мæстыгæр цæстæнга- 
сæй бакаст Иссæ. 
Ахæм цæстæнгасæй химидæг фæтыхст æрыгон комбриг, афæ- 
лурс, афтæмæй йæ сæр æруагъта. Æвæццæгæн, уыцы минут йæ 
зæрдыл æрбалæууыд, къамандыгæнæджы бирæ командиртæ карз 
æмæ æгъатыр кæй хонынц, зылынæй кæй ссары, уый тынг кæй 
æфхæры, уыцы ныхæстæ, æмæ йæхи тынг зынæй æрцæттæ код- 
та къамандыгæнæджы уайдзæф райсынмæ атæппæт агуыппæгæй 
бадæг командирты цæстыты раз. Уый бафиппайдта Иссæ дæр 
æмæ мидбылты зына-нæзына бахудт, йæ цъæх цæстытæ цæхæр 
акалдой, афтæмæй загъта: 
— Фыццаг «рæдыд!» дын барст фæуæд, æмбал Завьялов... 
Фæлæ дыккаг хатт ахæм «къæбæда» ми бакæнын куы сфæнд 
кæнай, уæд хистæры æвастæй нал... Ахæм «къæбæда» митæ кæ- 
нын махæй алкæй дæр бахъæудзæн рейды рæстæг, уый йæ зæрдыл 
бадарæд алы командир дæр. Фæлæ цæмæй зындоны зæфцы фыдæй 
мачи фесæфа, уый тыххæй хи хъахъхъæнын хъæуы æнæнхъæлæ- 
джы æрцæугæ фыдбылызæй... Сергей Ильич, зæгъ-ма, бæхджынты 
корпусы та цы хъæуы, цæмæй йæхи хуыздæр бацæттæ кæна 
рейдмæ? — фæдзырдта Иссæ йæ хæдивæг инæлар Горшковмæ. 
Уый сыстад, ордентæ æмæ майдантæй æхгæд риумæ æркаст, 
йæ ног итувæрд кителы фæдджитæ бадзæбæх кодта æмæ уæззау- 
гомау, цæмæй йæм иууылдæр æрыхъуыстаиккой, æвæццæгæн, уый 
тыххæй схуыфыд, стæй радзырдта бæхджын дивизиты уавæр. 
Фæстагмæ зына-нæзына гуырысхохуызæй загъта: 
— Бæлвырд нæма зонæм, рейды кæдæм цæуæм, цас рæстæг 
дзы фæуыдзыстæм æмæ цы архайдзыстæм, уыдæттæ. Афтæмæй 
зын зæгъæн у, цæмæй цух стæм, уый... 
— Ныртæккæ! Байхъусæм-ма сæрмагонд хæйтты ныхæстæм, 
Сергей Ильич, стæй та нæ ныхас уыдзæн, ды кæй кой кæныс, 
уыцы фарстатыл, — фембæрста Иссæ, йæ хæдивæг, кавалерийы 
инæлар уæвгæйæ, знаджы фæсчъылдымты арф рейды кæй нæма 
уыд æмæ уым куыд вæййы, уыдæттæм дæсны нæу, уый. Базонгæ 
ут: артиллерийы ног къамандыгæнæг булкъон Марченко. 
Командирты астæуæй сыстад къæсхуыр, æлвæст, хæрздаст æмæ 
сыгъдæг дарæсæй хæрзаив арæзт булкъон. Иннæтыл йæ цъæх цæс- 
тыты æнгас ахаста, стæй бакаст Иссæмæ æмæ цыбырæй загъта: 
— Артиллеристтæ цæттæ сты, æмбал къамандыгæнæг, алцæ- 
мæй дæр рейдмæ... 
— Уæ сармадзанты уын цъыфы æккойæ хæссын кæнæ уæхск- 
уæзæй ласын куы бахъæуа, уæд та? — йæ мидбылты бахудт 
Плийы-фырт. 
— Уымæ дæр цæттæ стæм, æмбал къамандыгæнæг, — æнæгуы- 
рысхойæ дзуапп радта Иван Илларионович. — Махмæ цы хæс- 
тонтæ ис, уыдон цъыф нæ, фæлæ хæхтæ дæр афæлдахдзысты 
уæхскуæзæй... Æцæг артиллеристтæ сты! 
222 

Æхсаргæрдты зæлланг 
— Сбад, уæдæ... «хæсты хуыцау», — хъазгæмхасæн зæгьы Иссæ 
æмæ фæдзырдта танкцæгъдæн артиллерийы полчъы командир 
Костылевмæ, — Евгений Арсеньевич, дæуæн бирæ куыст уыдзæн 
рейды: Гитлер бирæ танчытæ ракалдзæн нæ ныхмæ. Куыд дæм 
кæсы уый? 
— Полкъ фæлтæрд у немыцаг «ягуартæ», «тигртæ» æмæ æндæр 
ахæм сырдтимæ тохы, æмбал къамандыгæнæг, — сыстад, раст 
æрлæууыд æмæ ныфсджынæй дзуапп лæвæрдта Костылев. — Ныр 
дæр нæ фæцуддзыстæм. Полчъы хæстонтæ цæттæ сты къаман- 
дыгæнæджы бардзырд сæххæст кæнынмæ. 
Иссæ цымыдисæй касти æмæ хъуыста æвзыгъд командирмæ. 
Йæ разы лæууыд уый æмæ æхсаргардæй кæрдæгау дзырдта йæ 
артиллеристты удыхъæдæй æмæ хæцæнгарзæй дæр цæттæйы тых- 
хæй. Костылев — бæрзонд, фæтæнуæхск, фидаруæнгджын уырыс- 
саг лæппулæг — йæ æрвгъуыз цæстыты æрттывдыл дæр бæрæг 
уыдис, уæндон, тыхджын удыхъæд æмæ йæм хъæбатырдзинад 
кæй ис, уый. «Ахæм хæстонты разæй ныфсхастæй цæуæн ис цы- 
фæнды зындонмæ дæр», — хинымæры ахъуыды кодта Иссæ æмæ 
йын йæ ныхас фæцыбыр кодта. 
— Æгъгъæд у, бамбæрстам дæ, æмбал Костылев, сбад! — æмæ 
къамандыгæнæг райдыдта, рейды бацæуыны рæстæг кæуыл цы 
хæстæ æвæры, уый тыххæй бæстон дзурын. 
Командирты раз къулгæрон лæууыд Иссæ — бæрзонд, къæс- 
хуыр æмæ æлвæст, фæлæ фæтæнриу æмæ фæтæнуæхск инæлар 
æмæ, хорз ахуыргæнæг скъоладзаутæн зынæмбарæн урок фыс- 
сæнфæйнæгыл куыд бæстон фæамоны, афтæ уый та картæйыл 
амыдта йæ ехсы фындзæй бæхджын-механизацигонд æфсæдты 
хæс æмæ бырсæн фæндæгтæ фыдгулы бирæ æмæ тыхджын 
æфсæдты фæсчъылдым. 
Советон æмæ немыцаг æфсæдтæ ныхæй-ныхмæ лæууыдысты 
æмæ тугуарæн æнæрынцой хæсты бацыдысты Рахизфарсы Украи- 
нæйы. Гитлер домдта йе ’фсæдтæй, цæмæй ацы стыр хæзнадон, 
æнæкæрон хъæздыгдзинæдты быркуы немыцæн баззайа æмæ 
Сырх Æфсады размæ бырстæн ам кæрон скæной. Æмæ æрмæст 
хъæздыгдзинæдтæ нæ, фæлæ Рахизфарсы Украинæ æмæ Хъы- 
рымы облæстæй тард æрцыдысты фашисттæ, зæгъгæ, уæд нын- 
къуыстаиккой Гитлеры бындуртæ Хуссар-Хурыскæсæн Европæйы 
æмæ хицæн кодта Балкантæй, ам ахаудтаиккой йæ къабæзтæ. 
Днепрыл тохы немыц рамбулынмæ хъавыдысты рæстæг сæхи 
хуыздæр бацæттæ кæнынмæ 1944-æм азы хæстытæм. Уыдæттæ 
хынцгæйæ вермахт ам сарæзта къабазджын фидæртты системæ. 
Фронты раззаг хаххæй йæ æрфæн 10—15 километры бæрц рæ- 
бындæр кæмæн хæццæ кодта, ахæм хъахъхъæнынад та раздæр 
аразын райдыдта Горынийы, Ингулецы, Ингулы, Хуссары Буг 
æмæ Днестры былгæрæтты. Басæттын æнхъæл кæмæн нæ уыдис 
вермахт, ахæм фидæрттæ æрцарæзта Хъырымы дæр. 
223 

Дзадтиаты Тотырбег 
Ацы фвдæртгы Сырх Æфсады ныхмæ Гитлер æрæвæрдта 1944-æм 
азы райдианы йæ æфсæдты къордтæ «Хуссар» æмæ «А». Сæ къа- 
мандыгæнджытæ уыдысты инæлар-фельдмаршалтæ Э. Манштейн 
æмæ Э. Клейст. Æрмæст рахизфарсы Украинæйы Сырх Æфсады 
ныхмæ хæцыдис знаджы дивизитæй 93; хæсты йын цы танчытæ 
уыдис, уыдонæн та сæ 72 проценты æмæ йæ бирæ хæдтæхджытæ 
дæр уыдысты ам. Фыдгулы æфсæдтæ бæрцæй æрмæстдæр чы- 
сыл къаддæр уыдысты сæ ныхмæ бырсæг сырхæфсæддонтæй. 
Фæлæ советон хæстонтæ бирæ рæвдздæр уыдысты сармадзан- 
тæй æмæ знагыл фæуæлахизмæ удыхъæдæй фидардæр, ныфс- 
джындæр æмæ разæнгарддæр. 
Хæсты тымыгъ уылæнтæй гуылф кодта Рахизфарсы Украи- 
нæйы уæрæх быдырты Днепрæй Карпаты хæхтæм, Полесьяйæ 
суанг Сау денджызы былгæрæтгæм. Сырх Æфсады бырсты ныхмæ 
лæууыдысты æрдзон зындзинæдтæ дæр — Хуссары Буг, Днестр, 
Прут æмæ æндæр цæугæдæттæ. Ацы аз Украинæйы уалдзæг рай- 
дыдта рагагъоммæ, январы мæйы тайын райдыдта мит, сарæх сты 
митхæццæ къæвдатæ дæр, æмæ зæхх слæхъуг, фæндæгты цъыфы 
малтæй азмæлæнтæ нал уыдис, цæугæдæттæ «ныннæрстысты» 
æмæ калдысты сæ былгæрæттæй, æнхъæвзтой быдырты дæрд- 
тыл. Ахæм уавæрты размæ бырсыны фадæттæ сцыбыр кодтой, 
йæ хъахъхъæнынадон фидæртгæ дæр хæцæг знагæн уыдысты егъау 
æххуыс. 
Фæлæ Сырх Æфсад фæсырдта фыдгулы æрдонгты Днепрæй 
æмæ мартьийы мæймæ йæхицæн скодта хуыздæр фадæтгæ дарддæр 
бырсынæн. Украинаг 1-аг, 2-аг æмæ 3-аг фронттæ мартьийы — ап- 
релы мæйты сæ размæбырст ноджы фæтыхджындæр кодтой. 
— Мах комкоммæ хæс у, — дзырдта Плийы-фырт, картæйыл 
рейды фæндæгтæ амонгæйæ, — В.И. Чуйковы гвардион 8-æм 
æфсады æххуысæй Рудник — Забережьейы районы фыдгулы 
фæсчъылдыммæ бафсæрын æмæ дарддæр, знаджы чъылдымыр- 
дыгæй пырхгæнгæйæ, горæт Ног Буг æрцахсын. Уыйфæстæ, дард- 
дæр архайгæйæ, рейды æфсæдты хæс — цæхгæр разилын æмæ 
станцæтæ Заселье, Бурхановкæ æмæ Снигиревкæ æрцахсын, аф- 
тæмæй ам знаджы фæндæгтæ алыг кæнын, ныгуылæнырдæм ын 
лидзæн куыд нал уа æмæ йæм чъылдымырдыгæй æххуыс — йæ 
резервтæ æрбацæуын нал бауадзын... Цыбыр æмгъуыдмæ хъуамæ 
абырсæм дыууæсæдæ километры бæрц къæлæтхуыз фæндæгтыл 
æмæ ныддæрæн кæнæм инæлар Холлидты резервтæ, хæлцы — 
хæцæнгарзы къæбицтæ æмæ штабтæ... 
Дарддæр къамандыгæнæг дзырдта, ахæм рейдон операци 3-аг 
Украинаг æмæ иннæ фронтты бырсæг сырхæфсæддонтæн цас стыр 
ахъаз фæуыдзæн, уый тыххæй. 
Ног Буг æмæ йæ районы гитлеронтæ скодтой тыхджын фи- 
дæрттæ æмæ дзы æрæвæрдтой, хуыздæрæн цы æфсад равзæрс- 
той, Гитлер йæ ныфс тынгдæр кæуыл дардта, «нацийы тæккæ 
224 

Æхсаргæрдты зæлланг 
хъæбатырдæртæ» кæй хуыдта, уыцы 6-æм «мастисæг» æфсад. 
Æмæ йæ ног тыхтæй фидарæй-фидардæр кæй кодта, уымæй дæр 
бæрæг уыдис, ацы районы Гитлеры штаб Ног Буг кæй нымадта 
ахсджиагдæрыл. Разысгарджытæ куыд сбæлвырд кодтой, афтæ- 
мæй фæстаг дыууæ-æртæ боны Ног Бугмæ немыц æрбаппæрстой 
сæ танчыты 3-æм æмæ 24-æм дивизиты, ам ис Холлидты штаб 
æмæ оперативон резерв дæр. Ингулецы доны былгæрæтты фидар 
кæнынц сæ хъахъхъæнынад бирæ рæстæгмæ. Знаджы ног тых- 
тæй йæ алы полчъы хæстонты нымæц минæй фæфылдæр... 
— Ахæм у нæ ныхмæхæцæг Холлидты æфсад, — фæстагмæ 
загъта къамандыгæнæг. — Мах æй хъуамæ йæ астæуыл алыг кæ- 
нæм, æмæ хъуамæ дыууæ дихы фæуа, йæ тых басæтта. Уый бакæн- 
дзыстæм нæ рейды фыццаг этапы. Стæй та суæгъд кæндзыстæм 
Баштанкæ æмæ Бармашово, алыг ьга кæндзыстæм йæ фæндæгтæ 
æмæ йæ афтæмæй дыууæрдыгæй цъысымы нылхъивдзыстæм. 
2 
Мæйдар æхсæв райдыдта 3-аг Украинаг æфсæдты Березнего- 
ватое — Снигиревкæйы хæстон операци мартъийы мæйы. Инæлар 
Чуйковы дивизитæ æмæ сармадзантæ «æхсынын» байдыдтой 
æппæт тыхтæй дæр знаджы хъахъхъæнынад — къахыр ын кодтой 
йæ фронт, гæрстой фæндаг Плийы-фырты æфсæдтæн фыдгулы 
фæсчъылдыммæ. Фæлæ гитлеронтæ лæвæрдтой, æнхъæл куыд 
ничи уыдис, ахæм тыхджын ныхкъуырд чуйковонтæн, æмæ ны- 
сангонд æмгъуыдмæ къухы нæ бафтыд знаджы фронт бакъахыр 
кæнын. 
Дыккаг райсом инæлар Чуйков йæ къамандыгæнæн бынаты 
æнкъардгомауæй сæмбæлд Плийы-фыртыл æмæ йын йæ къухис- 
гæйæ загъта: 
— Абон куынæ уа, уæддæр райсом, йе та сомæхсæв къахыр 
уыдзæн фронт... Бабыхс-ма, Иссæ Алыксандры фырт... 
— Афтæ, афтæ, — хирастгæнæгау сдзырдта фронты штабы 
хицау инæлар Корженевич дæр. — Чуйков Сталинграды тохы рах- 
сыст инæлар у, æмæ йыл дæ зæрдæ дар, ныфс дæ уæд! 
Иссæ йæхæдæг дæр хорз зыдта Чуйковы, æмæ йын гуырыс- 
хойаг нæ уыд, стыр тохы бахсыст курдиатджын полководецы 
ныхас. Фæлæ рейды райдиан фæстиат кæй кодта, уый хуыздæ- 
рырдæм нæ уыд операцийы сгуыхтдзинадæн: фыдгул йæ резервтæ 
калдта, фронт кæм гæрстой, уырдæм. 
Ацы ныхæсты фæстæ Иссæ арвыста Чуйковы раззагдæр ди- 
визитæм, йæхæдæг йæхицæн æфсæдты астæуæй кæй равзæрста 
йæ оперативон къордмæ, уыдон. Бастдзинады афицертæн сæ хæс 
уыд: знаджы тыхтæ æмæ фидæрттæ кæм куыд æвæрд сты, уый 
сбæлвырддæр кæнын æмæ къамандыгæнæгмæ æцæгдзинад фе- 
хъусын кæнын. 
15 Дзадтнаты Тотырбег 
225 

Дзадтиаты Тотырбег 
Фронты къамандыгæнæгæн Иссæ фехъусын кодта уавæр æмæ 
йын йæ фæндон загъта: Чуйков знаджы фидар кæм «æхсыны», 
уым немыц æртыгуыр кодтой бирæ æфсæдтæ æмæ сæ фæсчъыл- 
дыммæ ныббырсын раздæр нысангонд ран бирæ фæзындæр. Рей- 
ды бырсæг æфсæдтæн фæстиатгæнæн нал ис. Знаг куы базона 
рейды хабар, уæд операци фехæлынæй тæссаг у... 
5-æм мартьийы Иссæ райста къамандыгæнæг Малиновскийæ 
ахæм бар: «... Бабырсут 1-аг Николаевкæйыл æмæ уымæй цæга- 
тырдыгæйты. Ис уын гæнæн Широкийыл дæр, — уым цæуæнтæ 
уæгъддæр сты. Андреевкæйыл æмæ уымæй хуссардæрты бырсы- 
нæн уын ницы гæнæн ис... Рæвдздæр змæлут... Райсом мын фе- 
хъусын кæн, куыд цæуа уе змæлд, уый... Дæ фæндæттæ...» 
Бæхджын-механизацигонд æфсæдтæ ивтой сæ бабырсæн 6ы- 
нæттæ, стыр тухæнтæ æмæ фыдæбæттæгæнгæйæ. 
Немыцаг æфсæдтæ сæ фронтмæ Чуйковы ныхмæ фæдисы уавæ- 
рæй калдтой ног дивизитæ, танчытæ, сармадзанты полчъытæ. 
Одессæйæ Николаевкæмæ æрбаппæрстой эшелоны дзаг — ссæдз 
вагоны салдæттæ æмæ сæ æрæвæрдтой Снигиревкæйы, ссæдз ва- 
гоны та — Ног Полтавкæмæ, уыдонæй фылдæр та — Ног Бугмæ. 
Стыхджын сты 8-æм гвардион æфсады ныхмæ контратакæтæ... 
Уæлдæф сау дарын байдыдта немыцаг хæдтæхджытæй, æмæ калд- 
той бомбæтæ хæцæг советон æфсæдтыл, хæлдтой хидтæ æмæ 
фæндæгтæ. 
Бæрæг уыд, Клейсты штаб кæй бамбæрста, йе ’фсæдты фæс- 
чъылдыммæ бырст кæй рæзы, уый. Æмæ Иссæйæн фæстаитгæ- 
нæн нал уыдис. 
Чуйковы æфсæдтæ 6-æм мартъимæ сæхи бацæттæ кодтой ног 
тыхджын ныббырстæй знаджы фронт бынтондæр барæмудзынмæ. 
Фæлæ бæзджын мигъ æрнуæрста зæхх, æмæ уарыд митæмхæццæ 
къæвда. Уый дæр тынг бахъыгдардта, — сау мигъы адæймаг йæ 
развæндаг дæр нæ уыдта. Уæддæр хæсты быдыр æнхъызти цæ- 
хæры уылæнтæй. 
’1 Фронты къамандыгæнæг Малиновский та æрдзырдта Иссæйы 
къамандыгæнæн бынатмæ: 
— «Стрела! — «900»! — уый уыд бæхджын-механизацигонд 
æфсады рейды райдианы нысаниуæг. Ахæм сахатмæ къорды ди- 
визитæй æмæ корпустæй кæмæн цы æмæ куыд кæнын хъуыдис 
рейды, уый алы командир дæр хорз зыдта. 
Плийы-фырт бардзырд радта йе ’фсæдтæн: рейды райдайæн — 
ахсæв 20 сахаты æмæ 30 минутыл. Бастдзинады афицертæй алчи- 
дæр атагъд кодта йæ дивизимæ, къамандыгæнæджы бардзырд 
афойнадыл сæмбæлын кæнынмæ. 
Иссæ бар ракуырдта хистæртæй, цæмæй рейды райдианы агъом- 
мæ сармадзантæй æхст ма цæуа фыдгулы фронт. 
— Цæмæн дæ афтæ фæнды? — афарста йæ фронты штабы 
хицау инæлар Корженевич. — Сармадзантæй дæ ныхмæ лæууæг 
226 

Æхсаргæрдты зæлланг 
знаджы пырх кæнæм... Æнцондæр ныббырсæн дын цæмæй уа 
фыдгулы фæсчъылдыммæ... 
— Арсмæ куы фæныхилай, уæд тынгдæр цæвы, — йæ мидбыл- 
ты бахудт Иссæ. — Знаг æнхъæл у, уырыс — бонизæрмæ фæхæ- 
цыдысты... Æхсæв та сæхи цæттæ кæндзысты райсомы ныб- 
бырстмæ... Сармадзантæй раздæр æхсын куы райдайæм, уæд ба- 
зондзысты, бырсгæ кæнæм æхсæвы, уый, æмæ сæхи цæттæйæ 
дардзысты нæ ныхмæ. Фæлтау уадз æмæ уал карз æрфынæй 
уой... 
— Бамбæрстон дын дæ хъуыды, Иссæ Алыксандры фырт, — 
зæгъы Корженевич æмæ тилифонæй ракуырдта Малиновскийы, 
бамбарын ын кодта Иссæйы фæндон æмæ йын йæ дзуапмæ бай- 
хъуыста. Стæй райста Плийы-фырты къух æмæ йын загъта: — 
Дæхи куыд фæнды, афтæ кæн. Уый бар дын радтой Малинов- 
ский æмæ Василевский... Фæндараст!.. Æнхъæлмæ кæсæм дæ 
уæлахизы хабæрттæм... Фæндараст! 
— Ног Буг райсыны бонмæ уал, Василий Иванович! — Иссæ 
райста Чуйковы къух дæр. — Æййаф-иу мæ, гвардийы инæлар! 
— Ды — саргъыбæхыл, æз — фистæгæй, æмæ дæ куыд æййа- 
фон, Иссæ Алыксандры фырт?! — бахудт Чуйков æмæ йын ныхъ- 
хъæбыс кодта зæрдиагæй. — Кад æмæ дын намысы балц фæуæд 
фыдгулы фæсчъылдыммæ ныббырст! Сæрæгас æмæ уæлахиз у! 
— О, Василий Иванович, — фæзылд ма фæстæмæ Иссæ, — 
бузныг де ’фсæдты æххуысæй. Фæлæ ныртæккæ дæ сармадзан- 
ты æххуысыл «нæ» кæй загътон, уый хатырæй фæуæд. Сæ æххуыс 
мæ куы бахъæуа, уæд дæм дзурдзынæн... 
Ингæнау талынг æмбисæхсæв. Рог «Виллис» цъыфы ныгъуылд 
æмæ йæ моторы «æрдиагæй» уæнгтæ рызтысты. Фæлæ фæлтæрд 
шофыр Король йæ хорз арæхстдзинад æппæтæй дæр сарæзта, 
машинæ размæ рæвдздæр цæмæй цæуа, уымæ. Иссæ ахсæв дæр 
йæ ахуыр нæ хæлдта: бæхбадт скодта «Виллис»-ы капотыл, аф- 
тæмæй цыди, йæ фæндаг уыныныл архайгæйæ. Хатт-иу Коро- 
лæн ацамыдта, машинæ бынтондæр кæм ныххаудаид, ахæм ран 
æндæрырдæм фæзилæнтæ. Йæ фæстæ цъыфы ныгъуылгæ «удаис- 
тæй» лæгæрста радиостанцæйы машинæ дæр хъахъхъæнæг авто- 
матджын салдæтгы къордимæ. Зæгъ дæр уарыд æмæ уарыд, фæн- 
дæгтæ æмæ быдыртæ лæхъугæй-лæхъугдæр кодта. 
Йæ развæндагæй Иссæ иуафон æрбайхъуыста æнуд уынæр. 
«Чи уыдзæн ацы фæндагыл?» — зæгъгæ, уынæрмæ хæстæг- 
дæр батæрын кодта машинæ. Адъютант Семенидо агæпп кодта 
машинæйæ æмæ фæраздæр. Фæстæмæ ахæм хабар æрбахаста: 
— Майор Костылевы артиллеристтæ, æмбал къамандыгæнæг. 
Хæстæг бацæугæйæ Иссæ федта, полчъы командир йæ танчы- 
ты ныхмæ хæцæн сармадзанты размæ куыд тардта уæрагмæ цъы- 
фы, уый тухæнтæ. Фæкаст сæм, стæй загъта: 
— Хорз æрхъуыды кодтай, майор! Иннæтæн дæр бафæзминаг у! 
227 

Дзадтиаты Тотырбег 
— Хуыздæр ницы æрцахста сæр, æмбал къамандыгæнæг, — 
дзуапп радта Костылев, йæ цæсгомы хид асæрфгæйæ. 
Иссæ уыцы сахат абадт йæ радиостанцæйы машинæйы æмæ 
радиойæ бардзырд радта дивизиты штабтæм: цъыфы ныхмæ тохы 
спайда кæнут майор Костылевы фæлтæрддзинадæй — хæлд са- 
ратæ, хæдзæрттæ æмæ цæрæнты хъæддзаумайæ аразут фашинтæ 
æмæ сæ уæ развæндагыл æвæргæ цæут. Уыдон уын уæ машинæ- 
ты ирвæзын кæндзысты цъыфдæр рæтты ныссæдзынæй. 
Æмæ, æцæгдæр, каутæ, кæрæдзиуыл хуыд фæйнæджытæ æмæ 
æндæр хъæдæрмæгæй конд фашинтæ фæндæгтæ астæрынæн хорз 
æххуыс кодтой бырсæг æфсæддон хæйттæн, тынгдæр та артил- 
леристтæн æмæ танкисттæн... 
Иссæйы æфсæдтæ бахызтысты ивылд цæугæдон Ингулецы 
сæрты æмæ боны ’рбацъæхтæм бахæццæ сты фыдгулы раззаг- 
дæр фидæрттæм. Къамандыгæнæг зылдис йе ’фсæдтыл, цыди иуæй 
иннæ штабмæ æмæ бæлвырд амыдта командиртæн дарддæры 
хæстæ. 
Ахæм хъызт рæстæг æмæ фыдвæндæгтыл æхсæвыгон Сырх 
Æфсад бырсдзæн, знаг уый æнхъæл нæ уыди. Фæлæ мæнæ Та- 
насчишины танкæтæ æмæ Андриановы мехбригадæ баввахс сты 
немыцы фидар Андреевкæмæ æмæ йыл дыууæрдыгæй æрхъула 
кодтой. Уыцы рæстæг сыл фыдгул сармадзантæй схæцыдис За- 
городныйыхъæуы ’рдыгæй. Карз хæсты бацыдысты инæлæрттæ 
Головской æмæ Тутариновы бæхджын гвардион дивизитæ дæр 
Вольная Карповкæ æмæ Цветковойы хъæуты алфамбылай æмæ 
2-аг Малиновкæйы. 
Ацы фыццаг хæстытæй къамандыгæнæг рабæрæг кодта, фыдгу- 
лы ахсджиагдæр тыхтæ йæ ныхмæ кæм лæууынц, сæ хъахъхъæ- 
нынад куыд нывæст у, уыдæттæ, æмæ йын фенцондæр, дарддæр 
куыд архайын хъæуы, знаджы ныссæндын куыд æнцондæр у, уымæн. 
Хæрзцыбыр рæстæгмæ дивизитæ райстой Иссæйы амындтытæ, 
знаджы фидæрттæ тагъддæр ныппырх кæныны тыххæй æмæ рæв- 
дзæй бавнæлдтой сæ сæххæст кæнынмæ. Хæсты уынæр тынгæй- 
тынгдæр æнхъæвзта быдыртыл. Алы корпус æмæ дивизийæ дæр 
къамандыгæнæгмæ хъуыстис иуæй иннæ хуыздæр хабæрттæ. 
Комбриг Андрианов фехъусын кодта, фидæртты тыхджындæр 
Малиновкæйыл тæлы кæй æрбавæрдта æмæ знаджы куыд ных- 
хурх кодта, уый бæлвырддзинæдтæ. Йæ бригады иннæ хай та 
бабырста Андреевкæйы хъæумæ. «Стыр бузныг, майор Андриа- 
нов! Дæ ныхас хорз æххæст кæныс, — зæгъгæ, йæм фæдзырдта 
Иссæ радиойæ. — Тутариновы бæхджын дивизи та ныббырста 
Цветковойыл æмæ йæ суæгъд кодта Танасчишины танкисттимæ 
иумæ архайгæйæ». 
Ацы фидаргонд хъæуты гарнизонтæн сыдзмыдзы алидзæн дæр 
нæ уыдис: цъыфы ныхстысты æмæ сæ афтæмæй дæрæн кодтой 
бырсæг барджытæ. Æнæхъæнæй уацары ист æрцыд немыцаг 16-æм 
228 

Æхсаргæрдты зæлланг 
полчъы штаб. Йæ командир булкъоны йын Иссæмæ æрбахæццæ 
кодтой йæ хъазахъхъæгтæ. 
— Уæ полкъыл ам цавæр хæс æвæрд уыдис? — фæрсы йæ 
Плийы-фырт, немыцаг афицерæн йæ тарст куы æрæнцад, уæд. 
— Хистæр къамандыгæнæгæй мæ полкъæн бардзырд лæвæрд 
уыд фæстаг туджы æртахы онг дæр ацы фидар хъахъхъæнын, — 
арфæй сулæфыд булкъон æмæ тамако ракуырдта, стæй ма загъ- 
та: — Ахсæв нæ бынатмæ хъуамæ æрбахæццæ уыдаиккой резер- 
вæй ног æфсæддон хæйттæ æмæ нæ раивтаиккой. Фæлæ, æвæц- 
цæгæн, кæмдæр цъыфы ныссагъдысты. 
— Æмæ уæдæ цæмæн бауагътай дæ полкъ афтæ тагъд нып- 
пырх кæнын? — афарста та Иссæ, немыцаг цы резервты кой 
кодта, уыдоныл хъуыдыгæнгæйæ. 
— Нæ дивизийы командиримæ æз дæр разы уыдтæн, — дзуапп 
дæтты булкъон. — Уый афтæ загъта: уырыс ахæм цъыфы æмæ 
бынтон æвæндаг рæстæг æрмæстдæр ныхæй-ныхмæ хæцдзысты... 
Сымах та ныл ныббырстат бынтон æнæнхъæлæджы чъылдымыр- 
дыгæй. Нæ хъахъхъæнынад дæр уымæн афтæ арæзт уыд — йæ 
цæсгом разырдæм... 
— Æз дæ куыд бамбæрстон, господин булкъон, афтæмæй æвæн- 
даг цъыфы æмæ мигъджын рæстæг маневртæгæнгæйæ хæцын уæ 
бон нæу. Афтæ у æцæгæй дæр? 
— Сайд ныл æрцыд æнæнхъæлæджы... 
— Цы æрцæуы, уый æнæнхъæлæджы вæййы, — йæ мидбылты 
бахудт Иссæ æмæ рарвыста булкъоны иннæ уацайрæгты фыццаг 
къордмæ. 
Фыдгулы хъахъхъæнынад дæрæнгонд æрцыд ацы районы æмæ 
ныр Иссæйы æппæт æфсæдтæ дæр бацыдысты знаджы фæсчъ- 
ылдым хæстыты, сæ ных Ног Буг райсынмæ арæзтæй. 
Бæхджын-механизацигонд æфсады къорды къамандыгæнæг 
арвыста Василевский æмæ Малиновскийы номыл йæ фыццаг хъу- 
сынгæнинаг æмæ дзы фыста: 
«Фыдгулы 24-æм танкон, 16-æм механизацигонд æмæ 3-æм 
хæххон-фистæг дивизиты тыхджын ныхлæуд басæтгæйæ бæх- 
джын-механизацигонд къорд батыдта знаджы хъахъхъæнынад бын- 
тондæр æмæ бырсы дарддæр Авдотьевкæ, Троицко-Сафоново æмæ 
Ног Бугмæ. Плийы-фырт». 
Хæрзталынг ма уыдис, афтæ Иссæйы «Виллис» æрлæууыд 
Цветковойы хъæуы кæрон иу мæгуырхуыз хæдзары раз. Плийы- 
фырт чысыл йæ улæфт суадзыны тыххæй бацыд хæдзармæ. «Къа- 
мандыгæнæгæн бынатæн рæстæгмæ бабæздзæн», зæгъгæ, куыд 
ахъуыды кодта, афтæ фæтæгенæй судзгæ цырагъы мæнг рухсмæ 
ауыдта зæронд усы чырыстийы нывы раз йæ зонгуытыл лæу- 
гæйæ æмæ хиуыл дзуæрттæ æфтаугæйæ. Иучысыл ын байхъуыс- 
та йæ ныллæг хъæлæсæй табутæ кæнынмæ, стæй йæм сабырæй, 
куыннæ фæтæрса, афтæ сындæгæй сдзырдта: 
229 

Дзадтиаты Тотырбег 
— Мауал ку, мæ мады хай: дæ лæг æмæ дæ фырт сæрæгасæй 
æрыздæхдзысты сæ райгуырæн хæдзармæ. 
Сылгоймаг фестад, йæ раздарæнæй йæ цæстысыгтæ асæрфта 
æмæ зæгъы: 
— Æрбаздæхтысты! Ууыл у мæ цин... Нæ сæ федтат? Уæ размæ 
мæ фырт ам уыдис... Сымах куы федтон, уæд мæ бауырныдта, 
мæ фырты фыны нæ, фæлæ æцæгæй кæй федтон, уый... Нæ уæ 
уырны? Иван ам уыд! Кæрæдзийæн ахъæбыстæ кодтам, æмæ уай- 
тагъд феддæдуар. «Нæ мæ æвдæлы, мæ мад: фрицты фæсурдзыс- 
тæм, æмæ дæм фæстæмæ æрбауайдзынæн», — афтæ ма мæм æрба- 
хъæр кодта цæугæ-цæуын. Нæ, нæ! Фыны йæ нæ федтон... Æцæг 
уыд ам! Иван!.. Ау, нæ йæ зонут? 
— Йæ мыггаг куыд у? — афарста сылгоймаджы Компаниец — 
разысгарджыты хистæр булкъон, æмæ Иссæмæ бакаст: «Сонт 
фæцис ацы сылгоймаг? Кæд æмæ кæм федта йæ фырты? » 
— Шпычка, Иван Шпычка... Цъæх бæхыл бады... Æхсаргард æм... 
— А-а-а! Шпычка! Æмæ уый та куыд нæ зонæм! Цæхæрцæст 
хъазахъхъаг. Лæг у, лæг, дæ фырт, нæ мады хай! — былдауæн 
ныхæстæ йын кодта Компаниец, цæмæй сылгоймаджы цин ма 
фехæла. 
— Ссарут Шпычкæйы æмæ йæ ракæнут йæ мады фенынмæ, — 
фæдзырдта Иссæ Компаниецмæ æмæ уый феддæдуар, ацыд бар- 
дзырд сæххæст кæнынмæ. 
— Мæнæ куыд бампылдтæн, — йæхиуыл æрхудт сылгоймаг. — 
Мæ хъæбултæ, æххормаг, æз та сæ ныхæстыл дарын. Æрбад 
уал, мæ бæлон. Æз ныртæккæ хæринаг ацæттæ кæндзынæн. — 
Сылгоймаг къуымты акаст, афтид ведрамæ фæкомкоммæ æмæ 
йыл фæхæцыд, афтæмæй фæраст дуармæ. Къæсæргæронæй фез- 
дæхт, цыма дзы исты айрох, афтæ, æмæ пъолы бын къæбицы 
дуарыл схæцыд, стæй æвзыгъд командиры хъæлæсæй тынг хъæ- 
рæй зæгъы: — Гъæй, хвриц, сбыр уæлæмæ! Махонтæ æрбахæццæ 
сты! 
Пъолы бынæй хъавгæ, тарст уыры йæ хуынкъæй куыд ракæ- 
сы, афтæ скасти, фыртæссæй йæ хуыз кæмæн фæцыд, ахæм æры- 
гон немыцаг салдат, æмæ раст алæууыд инæлары раз. Цыдæр 
сдзурынмæ хъавыд, фæлæ йæ ныхас нæ райхъуыст, йæ ризгæ 
къух къæмисæныл æвæрдæй аззад, афтæмæй сдзæгъæлгаст сонт 
тæрхъусау. 
— Дæ уацайраджы тынг фæтæрсын кодтай, нæ мады хай: сны- 
хас кæнын дæр йæ бон нал у! — йæ мидбылты бахудт Йссæ, 
тæрхæгыл йæхи æруадзгæйæ. 
— Нæ, мæ бæлон, нæ! — йæ сæр банкъуыста сылгоймаг. — 
Сæхионтæй фæтарст. Уацары дæр æй æз нæ райстон — йæхæдæг 
æрбалыгъд хæдзармæ æмæ йæ хæцæнгарз пецы баппæрста, стæй 
сынтæджы бын абырыд. Æз æй ам фæуагътон æмæ дуармæ акас- 
тæн, цæмæй фæтарст, зæгъгæ. О-о-о! — йæ къухтæ сцагъта, стæй 
230 

Æхсаргæрдты зæлланг 
йæхиуыл дзуар авæрдта сылгоймаг. — Зæхх æнкъуысти æрвнæ- 
рæгау гуыр-гуырæй, арв цæхæр калдта... Цыдæрхуызон æхсидæвтæ 
пиллонкалгæ нæ сæрты тахтысты æмæ хврицтæ æрратау уынгты 
ратæх-батæх ластой æмæ сонт хъæртæ кодтой: «Рюсь, катуша», 
æхстой кæрæдзи дæр... Цы бамбарын ма мын æй хъуыдис, æрба- 
цæуынц нæхи хъæбултæ, уый. Партизантæй дæр фехъуыстам, 
Сырх Æфсад æрбаввахс сты, уый... Æмæ хврицтæ скатай сты, 
лидзыны фадат сын нал фæцис... 
Хæдзармæ æрбаздæхт Компаниец æмæ сылгоймаг йæ ныхас 
фæцыбыр кодта, уымæ хъусыныл не сты йæ уазджытæ, уый бам- 
баргæйæ. 
— Аулæфут, мæ бæлæттæ. Æз уын ныртæккæ уæрмæй кар- 
тофтæ æрбадавон æмæ афыцон... Цæхджын джитъритæ æмбæхст 
дæр мæм ис, хорз уæ фендзынæн. 
Æмæ сылгоймаг рацыд йæ ведраимæ. 
Йæ хæдфæстæ бацыдысты Иссæйы радисттæ æмæ ракодтой 
немыцаджы, стæй сæ аппараттæ æвæрын байдыдтой. 
— Шпычкайы агурынц разысгарджытæ, — зæгъы булкъон Ком- 
паниец. — Фæлæ ис ног хабæрттæ, æмбал къамандыгæнæг. 
— Дзур, хъусын дæм, — æнæбарыгомау æм сдзырдта хуыссæ- 
гæй тыхст æмæ фæлмæцыд инæлар. 
— Нæ æфсæддон къорды дивизитæ æнтыстджынæй бырсынц 
æмæ пырх кæнынц фыдгулы фронт... 
— Уый зонын, булкъон! Ногдæр хабар ницы ис? — афарста йæ 
Иссæ. 
— Ис, æмбал къамандыгæнæг, — дзуапп дæтты Компаниец: — 
Троицко-Сафоновойы фидар пырх æрцыд... Немыцаг æфсæдты 
полчъытæй иуы штаб йæ хицауимæ уацары райстам... Козловы 
разысгарджыты къорд æрбаздæхт Ног Бугæй æмæ æрбахаста, 
æхсызгон нæ чи хъæуы, ахæм бæлвырддзинæдтæ... Æрласта 
«æвзаг» дæр... 
— Гъеуыдон ногдзинæдтæ, булкъон, — бацин кодта Иссæ. — 
Ракæн уал мæм немыцаг булкъоны... Уыйфæстæ та фæдзурдзынæ 
Козловмæ. 
— Ныртæккæ, æмбал къамандыгæнæг, — цæхгæр фæзылд Ком- 
паниец æмæ дуармæ рахызт. 
Иссæ тæрхæгæй сыстад æмæ йæ сæрак кæрц йæ фæтæн ро- 
нæй æрбалвæста, маузер размæ æрбазылдта æмæ стьолы цур æрбадт, 
афтæмæй къухмæрзæнæй йæ фæллад цæстытæ асæрфта: нæ та 
йын фæцис сахаты бæрц цæстытæ æрцъынд кæныны фадат. 
Минуты фæстæ йæ разы æрлæууыд бæрзонд, фæтæнуæхск, 
бурдзалыг булкъон æмæ инæлары пъагæттæм куы фæкомкоммæ, 
уæд йæхи тынгдæр сæлвæста, къух къæмисæныл авæрынмæ хъа- 
выд. Фыццаг салам раттын йæ зæрды уыд, фæлæ уацары ис, уый 
фæхъуыды кодта æмæ æнæдзургæйæ касти Иссæмæ. Уый дæр 
ыл йæ цæстæнгас æрхаста æмæ йын æнæбарыгомау загъта: 
231 

Дзадтиаты Тотырбег 
— Æрбад, господин булкъон, аулæф уал! 
Компаниец бандон авæрдта «уазæджы» цур æмæ йæ æрбадын 
кодта. 
— Куыд тагъд ныффалгæрæттæ сты уæ фронты хъахъхъæны- 
нады фидæрттæ нæ бæхты хуыррыттæй? — хъазгæмхасæн ба- 
фарста Иссæ немыцаг булкъоны æмæ бапъироз ссыгъта, стæй 
къопп «уазæджы» раз æрæвæрдта. — Ды дæр иу адым æмæ дæ 
туг йæ тарстæй фæсабырдæр уа, господин булкъон. 
Тæлмацгæнæг бамбарын кодта Иссæйы фарст немыцагæн. Уый 
йæ фырмæстæй рафыхт æмæ базыр-зыр кодта, афтæмæй афарста: 
— Кæд гæнæн ис, уæд мæ базонын фæнды, чи мæ фæрсы, 
уый? — æмæ бапъирозы къопп йæ разæй иуварс азылдта. 
— Фæрсы дæ инæлар Плийы-фырт — советон фронты бæх- 
джын-механизацигонд æфсæдты къамандыгæнæг, — дзуапп ын рад- 
та тæлмацгæнæг. 
Немыцаджы цыма ток ныццавта, афтæ фесхъиудта йæ бандо- 
нæй, афæлурс æмæ раст алæууыд инæлары раз, стæй йæ къух 
къæмисæныл авæрдта: 
— Господин Плиеф?! — æмæ йæм дзагъырæй кæсгæ баззад, 
цыма йæ туг йæ уæнгты асалд æмæ йæ зæрдæ аскъуыд. 
Иссæ йæ æрбадын кодта æмæ фæкаст, пецы цур архайæг сыл- 
гоймаг куыд хъæлдзæгæй худтис немыцагыл, уымæ. 
— Кæсыс ацы хврицмæ! — йæ худт фæурæдта сылгоймаг, аф- 
тæмæй дзырдта Иссæмæ. — Гæдыхъæдау куыд ризы дæ разы!.. 
Мах æфхæргæйæ та сæхи хуыцауæй бæрзонддæр фæдарынц... 
Гъы-гъы, æлгъаг, цы агуырдтай, уый ссардтай! Цæгъдын хъæуы 
Гитлеры афицерты, нæ туг нын банызтой! — тымбылкъухæй йæм 
бартхъирæн кодта сылгоймаг. 
— Нæ мады хай, ма нæ хъыгдар, хъуыддаджы ныхас кæнæм, — 
æрсабыр кодта Иссæ æфсины æмæ бакаст немыцагмæ. — Дæумæ 
хъусын, дзуапп мæ фарстæн! 
— Æнæнхъæлæджы ныл ныббырстат, господин инæлар, — 
дзуапп лæвæрдта немыцаг, уацары ис, уый йæ цыма ныртæккæ 
бауырныдта æмæ, йæ ном рагæй кæмæн хъуыста, уый, инæлар 
Плийы-фырты йæ фыны уыны, ахæм хуызы. — Уæ бæхты «хуыр- 
рытт» кæй хоныс, уый афонмæ Берлинмæ дæр фехъуыст. Фæлæ 
никæй уырны æмæ бауырндзæн, ахæм фыдцъыф æмæ хъызт рæс- 
тæг уырысы бон бырсын у, нæ фæсчъылдыммæ æрбафсæрстой, 
уый. Æмæ уырнинаг дæр нæу!.. Фæлæ уæхи ингæнмæ барвæн- 
дæй æрбакалдтат, господин инæлар. Тагъд нæ резервты ардæм 
хъæуы, æмæ уæ быныскъуыд кæндзысты, уæ бæхты «хуыррытт» 
дæр уын ничиуал фехъусдзæн... 
— Цавæр резервты кой кæныс? — афарста йæ Иссæ, уацайра- 
гæй цы базонынмæ хъавыд, уый йæхи дзыхæй дзурын кæй рай- 
дыдта, ууыл бацин кæнгæйæ. 
— Ныртæккæ сымахыл æртыхсдзысты нæ ног дивизитæ, — 
232 

Æхсаргæрдты зæлланг 
дзырдта немыцаг булкъон. Бæрæг уыд йæ ахастыл, инæлар Хол- 
лидт Ног Бугæй цы дивизитæ рарвыста советон æфсæдтыл æрхъула 
кæнынмæ, уыдонæй ныфсхаст уыд, уый. Æмæ алы минут дæр сæ 
фæзындмæ æнхъæлмæ кæй каст, уый. Йæ ацы ныхæстæй бæрæг 
уыд, булкъоны фидарæй уырныдта, уацары йæ чи райста, уыдон 
сæфт тагъд кæй фендзæн, уый. 
Фæлæ Иссæйы нал æвдæлд уымæ: фæдзырдта Ног Бугæй 
æрбаздæхæг Козловмæ. 
Йæ разы æрлæууыд фæтæнриу, цырддзаст лæппулæг æмæ, 
фæстæмæ йе ’мбæлттæм иу каст фæкæнгæйæ, хъæрæй загъта: 
— Дæ фæдзæхст дын сæххæст кодтам, æмбал къамандыгæ- 
нæг: басгæрстам горæт Буг... Æрбаластам дзы æвдисæнæн... 
«æвзаг» дæр, — æмæ та йе ’мбæлтты ’рдæм сæр фæкъулæй аца- 
мыдта. 
Иссæ йæ цæстæнгас ахаста Козловыл, стæй фæкаст Ног Бу- 
гæй «æвзагæн» æрбаласт немыцаг афицермæ æмæ йæ арвыста 
Компаниецмæ. 
Стьолыл æвæрд тæвд картофы фæздæг калд, æмбудæнтыл 
амбæлд цæхджын къабуска æмæ джитъриты тæф. 
— Нæ къухы нын цы ’рбаййæфтат, уымæй уæ хорз фендзыс- 
тæм, — зæгъы æфсин хъæлдзæгæй. — Ахæрут, мæ бæлæттæ! 
— Бузныг, хæларзæрдæ æфсин, — сдзырдта Иссæ. 
Радист ын йæ разы æрæвæрдта дивизитæ æмæ корпусты ко- 
мандиртæй радиойæ райст хабæрттæ æмæ сыл йæ цæстæнгас ахас- 
та, тæвд картофы цъар стигъгæйæ, стæй фæдзырдта штабы хи- 
цау инæлар Пичугинмæ. 
Тымбылдзæсгом, бæзæрхыг инæлар йæ цуры алæууыд æмæ 
зæгъы: 
— Хъусын дæм, æмбал къамандыгæнæг... Радиойæ райст ха- 
бæрттæм æз æркастæн: бырст цæуы, куыд спълан кодтам, афтæ — 
дивизитæ сæ хæстæ æххæст кæнынц... Хуыздæр æнтысы Танас- 
чишины корпустæн, Завьяловы бригадæн, Головскойы æмæ Ту- 
тариновы бæхджын дивизитæн... 
— Уый зонын, фæлæ-ма æрбад мæ цуры оперативон картæ- 
имæ æмæ фысс мæ бардзырд. — Иссæ адджынæн комдзæгтæ код- 
та, афтæмæй каст, дарддæры бырст цы картæйыл нысан кодта, 
уымæ. Цæстытыл уадысты Ног Буджы районы хъæутæ æмæ ху- 
тортæ, хус æрхытæ, къуыбыртæ æмæ фæзтæ, уалдзыгон къæв- 
дадæттæй сæ былтæйкæлæг малтæ... Фыдгулы тыхтæ йæ ныхмæ 
кæм æмæ куыд æвæрд уыдысты, уыдæттæ хуыздæр сбæлвырд 
кæныны фæндтæ æмæ Ног Буг æвирхъау атакæйæ райсыныл хъуы- 
дытæ сæхи ивæзтой оперативон картæмæ. 
— Цæттæ дæн фыссынмæ, æмбал къамандыгæнæг, — йæ цуры 
æрбадт Пичугин. 
Иссæ йæ оперативон бардзырд лæвæрд фæцис æмæ фæдзырд- 
та Козловмæ: 
233 

Дзадтиаты Тотырбег 
— Радзур Ног Бугмæ дæ балцы хабæрттæ бæстондæр, — йæ- 
хæдæг та бавнæлдта картоф æхсæдынмæ æмæ Козловмæ цæст 
фæныкъулгæйæ худæндзастæй сдзырдта: — Дзур, кæм бафтыд 
дæ къухы ахæм хæрзхаст «богъ»! 
— Ног Буджы станцæйы, æмбал къамандыгæнæг, — ферттыв- 
той разысгарæджы цæхæр цæстытæ. 
— Æмæ йæм куыд бафтыдтæ, куыд раластай фыдгулты арт- 
дзæстæй ахæм афицеры? — дисгæнгæйæ афарста Иссæ. 
— Дæ бардзырд куыд бамбæрстам, æмбал къамандыгæнæг, 
афтæ бакодтам: дысон Ног Бугмæ фæсвæдты фæцыдыстæм. Го- 
рæтмæ хæстæг фæндаджы был рындзыл æрбадтыстæм æмæ 
æнхъæлмæ кастыстæм, мах чи хъæуы, ахæм цæуæг фæзынынмæ. 
Бирæ фенхъæлмæ кастыстæм, цæуджытæ дæр бирæ уыдис. 
Фæлæ... Æмбисæхсæв уыдаид, афтæ бæстæ ныссабыр. Мах го- 
рæтмæ цæуын сфæнд кодтам, ам нæ къухы ницы бафтдзæн, 
зæгъгæ. А ныр араст уæм, афтæ мотоциклы гуыр-гуыр æрбай- 
хъуыст. Мах дæр фæндагыл тросс цæхгæрмæ авæрдтам. Архъан!.. 
Уыйфæстæ хъуыддаг йæхæдæг йæхи амыдта: мотоцикл фæндаг- 
гæрон æрхы фæфæлдæхти. Мах уайтагъд нæхи «анемыцæгтæ» 
кодтам, мотоциклыл бабадтыстæм æмæ уыциу цоппæй æфсæн- 
вæндаджы станцæйы бамидæг стæм. Фæрсæг дæр нæ нæ фæцис, 
чи стæм, уымæй... Тамако дымыны бар мын ратт, æмбал къаман- 
дыгæнæг, — йæ ныхас фæурæдта Козлов. 
— Адым бапъироз, — зæгъы йын Иссæ, цымыдисæй разысга- 
рæг лейтенантмæ хъусгæйæ. — Гъы, дарддæр куыд уыдис? 
— Дарддæр та афтæ, æмбал къамандыгæнæг. — Вагзалы агъуыс- 
тытыл нæ цæст ахастам. Салдæттæй дзы къух бакæнæн нæ уыдис. 
Фæлæ дзы афицерыл цæст не ’рхæцыд. «Станцæйы хицауы абæ- 
рæг кæнæм», — февзæрд мæ сæры ахæм хъуыды. — Химидæг 
аныхас кодтам. «Хорз у!» — загътой æмбæлттæ æмæ цырæгътæ 
фелвасынæввонг æркодтам. Æз дежурнæйы дуар æвиппайды фе- 
гом кодтон. Дыууæйæ мæм чъылдымырдæм лæууыдысты. Иннæ 
ныхас кодта селекторæй æмæ кæйдæр хъæрæй æлгъыста. Мæн 
куы ауыдта, уæд мæм йæ цæстытæ цæхæр акалдтой, ома, æвас- 
тæй куыд æрбауæндыдтæ хицауы размæ, æнæгъдау салдат, 
зæгъгæ. Æз арфдæр бахызтæн æмæ йын финаг цыргъ кард йæ 
хурхыл авæрдтон: «Хэндэ хох!» Уæдмæ иннæ дыууæ афицеры 
пъолыл фæлдæхтытæй лæууыдысты — ме ’мбæлттæ сын сæ хъыс- 
мæт алыг кодтой. Хъаст ракæнæн дзы ницы ис: нæ коммæ каст, 
уæлдай змæлд нæ кодта. Æвæццæгæн, фыццаг нæ бамбæрста, цы 
йыл æрцыд фæсæмбисæхсæв, уый. Сæхи гестапойы салдæттæ 
нæ кæй фенхъæлдта, уый фæндагыл рабæрæг. Фæлæ йæ бон 
ницуал уыдис... Афтæ, æмбал къамандыгæнæг. Хъуамæ бирæ ис- 
тытæ зона — æфсæнвæндæгты хъуыддаджы цыдæр хицау уыдис... 
— Бузныг, хорз сарæхстыстут, Козлов! — раарфæ кодта Иссæ 
разысгарджытæн. 
234 

Æхсаргæрдты зæлланг 
Разысгарджыты бакуыст иттæг ахсджиаг æххуыс бакодта, 
фыдгулы фæндтæ æмæ тыхты æвæрд куыд арæзт у, уый бæстон- 
дæр сбæрæг кæнынмæ. 
— Æмбал къамандыгæнæг, Тутариновы дивизи æгæр аразæй, — 
зæгъы штабы хицау, æмæ йын оперативон картæ йæ разы авæрд- 
та, афтæмæй ацамыдта 9-æм кавдивизийæн знаджы сармадзанты 
зынгæй тас бынатмæ. — Бар ратт, æмæ йæ бырст фæсабырдæр 
кæна. 
— Ницыхуызы! — цæхгæр алыг кодта Иссæ. — Знаджы бата- 
рейтыл Танасчишин йæ танчыты полкъ ауадзæд! Фæдзурут уый 
тыххæй радиойæ Тутариновмæ. 
Минуты фæстæ Иссæ дзырдта бæхджын дивизийы команди- 
римæ: — Хорз мæ хъусыс, Тутаринов? Тынг хорз? Дæ бырсæн 
фæндагыл — знаджы сармадзанты бирæ батарейтæ... Сæ галиу- 
вæрсты абырс... Уыдон Танасчишины танктæ бафснайдзысты. Хорз 
мæ бамбæрстай? Архай уæдæ! Æз дæр дыл тагъд сæмбæлдзынæн. 
Бæхъджын-механизацигонд æфсæдты къорды æппæт дивизитæ 
бырстой размæ, хъæу хъæуы фæстæ исгæйæ, фыдгулы гарни- 
зонтæ дæрæнгæнгæйæ. 
— Радиограммæ фронты къамандыгæнæгæй, — Иссæйы раз 
алæууыд радист æмæ йæм радта рацийæ райст бардзырд. Иссæ 
йæм æркаст: «Плийы-фыртмæ. Фылдæр кæнутуе ’нтыстдзинæдтæ 
æмæ 8.3.44 кæронмæ æрцахсут Ног Буг. Малиновский». Иссæ 
йæм фæстæмæ дæтты ахæм дзуапп: «8-æм нæ, фæлæ 7-æм мар- 
тъийы Ног Буг уыдзæн нæ къухты... Уадз æмæ ацы горæты сыл- 
гоймæгтæ сæ бæрæгбоныл сæмбæлой знагæй ссæрибарыл цинимæ. 
Плийы-фырт». 
Стæй Иссæ фæдзырдта штабы хицаумæ æмæ йын зæгъы: 
— Мæ номæй ныффысс бардзырд: 8-æм Мартъи — Дунейы 
сылгоймæгты бæрæгбон кæндзыстæм Ног Буджы... Командиртæ 
æмæ сæ хæдивджытæ политикон хайæдты хицæуттимæ бацæттæ 
кæнæнт реляцитæ, ацы хæстон операцийы чи фесгуыхт, уыцы 
сылгоймæгты тыххæй æмæ сæ штабмæ æрбадæттæнт паддзаха- 
дон хорзæхтæ — ордентæ æмæ майдантæ райсынмæ, алы æфсæд- 
дон хайад дæр бацæттæ кæнæд бæрæгбоны лæвæрттæ сылгой- 
мæгтæн... 
— Нæ фæмæнг уыдзыстæм, Иссæ Алыксандры фырт? — гуы- 
рысхо цæстæнгасæй бакаст Пичугин къамандыгæнæгмæ. — Ног 
Буг райсын 8-æм Мартъимæ куынæ сарæхсæм: æфсæдтæ бафæл- 
ладысты... Стæй цъыф... Бонæй та фыдгулы хæдтæхджытæ нæ 
сæрмæ баддзысты æмæ ныл ихуарæгау бомбæтæ калдзысты... 
Уымæй уæлдай ма нæ ныхмæ æндæр бирæ зындзинæдтæ дæр: 
нырма нæ Ног Бугмæ фæндагыл бирæ хъæутæ райсын хъæуы... 
— Куыд зæгъын, афтæ бакæн, мæ хæлар, — йæ ныхас ын 
фæлыг кодта Иссæ. — Лæгтæ нæ куы хонынц... Уæд сылгоймæг- 
ты бæрæгбон тыгъд быдыры хъызт бон цъыф змæнтгæйæ æрвит- 
235 

Дзадтиаты Тотырбег 
дзыстæм?! Нæ, нæ сылгоймæгты раз нæхи нæ фæхудинаг кæн- 
дзыстæм!.. Бацæттæ кæн къамандыгæнæджы номæй зæрдиаг ар- 
фæйы ныхас дæр нæ къорды сылгоймæгтæн... Æрдхæрæн дис- 
саджы хъæбатыртæ сты, ахæм уавæрты фыдгулы фæсчъылдым 
æдæрсгæ чи хæцы нæлгоймæгты æмсæр, уыцы сылгоймæгтæ! 
Афтæ у, мæ хæлар Николай Андреевич. Архай æнæгуырысхойæ!.. 
* * * 
Ног Буг — Украинаг горæт. Æрбадт дзы «мастисæг» немыцаг 
б-æм æфсады штаб. Йæ къамандыгæнæг инæлар Холлидт ардæм 
æртыгуыр кодта æфсæдты къорд «А»-йы резервтæ. Уыдон цæттæ 
сты алцæмæй дæр: бирæ танчытæ, сармадзантæ æмæ сæм хæд- 
тæхджытæ ис; сæ хъахъхъæнынады фидæрттæ сты цæттæ æмæ 
иттæг дæсны арæзт; æфсæддонтæ — алцæмæй дæр цæттæ, 6а- 
улæфыдысты æмæ хæцдзысты горæт сæхимæ баззайыныл æппæт 
тыхтæй дæр. Сæхи кæм æраууон кæной тыхст рæстæг, уый дæр 
сын ис — уынгтæ, хæдзæрттæ æмæ пъадвалтæ. Уырдыгæйты хæц- 
дзысты. Горæтæй æфсæн æмæ сосæвæндæгтæ алырдæм. Горæт- 
гæрæтты — хъæутæ: Чкаловский æмæ Октябрьскийы, стæй 
æфсæнвæндаджы æмæ элеваторы поселоктæ... Ног Буг райсыныл 
хæст дæргъвæтин куы ахæсса, уæд уый уыдзæн стыр фыдбылыз 
Иссæйы æфсæдтæн: знаг сыл æртыхсдзæн æмæ сæ уæд фыдгу- 
лы астæуæй хæцын бахъæудзæн цыппарырдæм — фæйнæфæрс- 
тæм, фæстæрдæм æмæ разырдæм. Уæлдæфæй сæ цæгъддзæн зна- 
джы авиаци. Нæхи авиацийы бон нæу рейды æфсæддæн баххуыс 
кæнын: рæстæгмæ аэродромтæй нæ хæдтæхджыты бон нæу уæл- 
дæфмæ стæхын — арф цъыф æмæ сæ хъызт рæстæг «ныххуыдта» 
сæ бынæтты. Знаджы аэродромтæ та сты цæттæ, раджы конд 
æмæ кусынц. Фыдгултæ фæстæмæ лидзгæйæ аэродромтæ фехæлд- 
той æмæ уыдон ног саразынæн та хъæуы бирæ рæстæг. 
Къамандыгæнæг йæ оперативон къорд æмæ хъахъхъæнджы- 
тимæ æрбынат кодта Ног Бугмæ хæстæг Октябрьскийы хъæугæ- 
роны. Ам къамандыгæнæг хъуамæ æрбаййæфтаид раззаг диви- 
зийы командир Тутариновы штаб, фæлæ йæм уымæй Иссæ йæ- 
хæдæг фæраздæр. Йæ радисттæ цалынмæ раци кусынæввонг код- 
той, уæдмæ сæ галиуырдыгæй фарс дæрддзæфдæр æрлæууыд 
барджыты къорд. Иссæ сын сæ ныхæстæм æрыхъуыста, йæхион- 
тæй кæй уыдысты, уый гуырысхойаг нæ уыд. 
— Тагъддæр скусын кæнут раци, — æрбайхъуыст æм зонгæйы 
хъæлæс. — Къамандыгæнæг мах ам æдзæллагæй куы æрбаййафа, 
уæд къуыри къæзæнæгæй цæудзыстæм. 
Иссæ йæхæдæг бацыд барджыты къордмæ æмæ сæм хъазгæм- 
хасæн сдзырдта: 
— Кæм фынæй кодтат ныронг? Къамандыгæнæг уе ’ппæты 
разæй... Æмæ йæ аййафын уæ бон нал у? 
236 

Æхсаргæрдты зæлланг 
Плийы-фырты раз алæууыд булкъон Турчанинов — 9-æм кав- 
дивизийы штабы хицау æмæ зæлланг хъæлæсæй загъта: 
— Махæй фынæй ничи бацис, æмбал къамандыгæнæг... Ныр- 
тæккæ 32-æм бæхджын полкъ бацыд карз хæсты знагимæ... Æххуыс 
ын кæны дивизийы артиллери дæр... 30-æм полкъ та ныртæккæ 
бырсы Ног Буджы æфсæнвæндаджы станцæйы фæсчъылдыммæ — 
хъуамæ æрцахса знаджы лидзæн фæндæгтæ æмæ йæ ма ауадза 
Ног Бугмæ... 
— Цæмæн афтæ дард аззадысты кæрæдзийæ ацы дыууæ пол- 
чъы, Михаил Васильевич? — афарста Иссæ, æндæр цæуылдæр 
хъу ыд ыгæнгæйæ. 
— Майор Шакшаевы полкъ рæвдздæр бырста æмæ ацы сау 
мæйдары иннæ полкъæй араздæр... Бастдзинады аххос у... 
— Уæдæ афтæ, — бардзырд дæтты къамандыгæнæг: — дæл- 
булкъон Гераськины 34-æм полкъ фæдисы уавæрæй æппæрст 
æрцæуæд иннæ дыууæ полчъы æхсæнмæ — мæ резерв Завьяловы 
бригадмæ та фæсид ардæм, мæ цурмæ. Комдив Тутариновæн 
фехъусын кæн мæ бардзырд — æрлæууæд 34-æм кавполчъы ра- 
зæй æмæ бацæуæд атакæйы. Тыхтæ афтæ куы æрбамбырд кæ- 
нат, æмæ æмгуыппæй атакæйы куы бацæуой, уæд знаджы ныфс 
асæтдзæн... Бамбæрстай мæ, булкъон? 
— Тынг хорз, æмбал къамандыгæнæг! — йæ къæмисæныл къух 
авæрдта Турчанинов æмæ загъта: — Бар ратт, æмбал къамандыгæ- 
нæг, дæ бардзырд æххæст кæнынæн? 
— Архай! Архай, куыд хуыздæр зоныс, афтæ. Фæстиатгæнæн 
нæй, ацы æхсæв зынаргъ у операцийæн алы минут дæр! — фæци 
йæ ныхас Иссæ æмæ бацыд йæ рацийы цурмæ: — Цæттæ стут, 
лæппутæ? 
— Цæттæ, æмбал къамандыгæнæг: бастдзинад фæрæвдз æмæ 
дзурæн ис алы дивизи æмæ корпусы штабимæ дæр, — дзуапп 
радтой радисттæ. 
— Сидут мын, уæдæ, штабтæм фæд-фæдыл мемæ ныхас кæ- 
нынмæ... 
Иссæ радыгай ныхас кодта йæ рацийы алы командиримæ дæр 
æмæ-иу æй афарста: 
— Хæсты уынæр дæм хъуысы? Уый Тутариновы полчъытæ 
бырсынц, штурмæй исынц элеватор æмæ станцæ... Ды та кæм 
дæ? Кæд, цал сахатыл бацæудзынæ Ног Буджы уынгтæм? Раз- 
зæгтимæ æви бæрæгбон кæнынмæ?.. 
Иссæ йæ хъус тынгдæр дардта Шакшаев æмæ Гераськины пол- 
чъытæм æмæ Танасчишины танкистты архайдмæ, — уыдон уыды- 
сты ныббырсты раззагдæртæ, фыццаг ныццæфы джебогъ. 
— Шакшаевы полчъы 3-аг эскадрон бабырста элеваторы агъуыс- 
тытæм æмæ уым цæгъды знæгты... Йæ цыппæрæм эскадрон та 
бабырста æмæ æрцахста æфсæнвæндаг... 
— Тутариновы разамындæй Гераськины полкъ бахæццæ æмæ 
237 

Дзадтиаты Тотырбег 
хæсты бацыд станцæйы алфамбылай... Ног Бугæй нæ полчъыты 
ныхмæ рабырсынц знаджы автоколоннæтæ... Хæст цæуы Чкалов- 
скийы уынгты... 
— Уый хуыздæр у, — хинымæры дзурæгау зæгъы Иссæ: — 
Знаг йæ тыхтæй цас фылдæр ракала тыгъд кæрæттæм, уыйас 
къаддæр уыдзæн горæты гарнизон, æмæ йæ æнцондæрæй нып- 
пырх кæндзыстæм. 
Гераськин æмæ Умар Шакшаевы полчъыты сгуыхтдзинад ай- 
хъуыст къорды иннæ дивизитыл, æмæ разæнгарддæрæй бырстой 
размæ. 
Рахизырдыгæйвæрсты горæтыл рæхыс æрбавæрдтой Танас- 
чишины гвардионты 4-æм мехкорпусы полчъытæ; галиуырдыгæй- 
вæрсты бырстой гвардионты 10-æм бæхджын дивизийы хæстонтæ; 
горæты центрмæ та атакæйы бацыдысты 9-æм гвардион кавале- 
рийы, 5-æм мехбригад æмæ 3-æм бæхджын дивизийы полчъытæ. 
Артиллерийы полчъытæ сæ алыхуызон сармадзантæй пырх 
кодтой фыдгулы æфсæдты фидæрттæ. 
Боныцъæхтыл хæст райтынг ис горæты уынгты... 7-æм мар- 
тъийы бон дæсæм сахатыл Ног Буг асыгъдæг немыцаг лæбур- 
джытæй. Дивизиты полчъытæн лæвæрд æрцыд улæфыны бар æмæ 
хæстонтæ сæхимæ зылдысты, нымадтой сæ трофейтæ, бæстон 
кодтой фыдгулæй уацары райст салдæтты æмæ афицерты скæсæ- 
нырдæм абалц кæнынмæ. 
Плийы-фырт арвыста фронты къамандыгæнæг Малиновский 
æмæ Василевскимæ цины хабар: сæ бардзырд 8-æм Мартъимæ 
Ног Буг райсыны тыххæй æххæстгонд æрцыд æмгъуыдæй иу бон 
раздæр — 7-æм мартъийы, зæгъгæ. Знаджы хæстон мулкæй Ис- 
сæйы æфсæдтæ цы трофейтæ райстой, уыдон уыдысты бирæ. 
Æрмæст автомашинæтæ — дыууæ мины, цалдæр эшелоны бензин 
æмæ æндæр артаг, хæцæнгæрзтæ, хæлц æмæ дарæсы скълæдтæ 
æхсæз. Ацы скълæдтæ феххуыс сты къорды æфсæдты фæхъо- 
мысджындæр кæнынæн. Уæлдайдæр та, элеваторы цы бирæ хор 
байстой знагæй, уый. 
Фæлæ бирæ командиртæм зын алыггæнæн фарста фæкаст, 
знагæй уацары цы бирæ салдæттæ æмæ афицертæ райстой, уыдон 
хъысмæт алыг кæнын. Бæхджын-механизацигонд æфсæдты къорд 
фыдгулы фæсчъылдыммæ бацыд сæдæ километрæй фылдæр, 
уыйбæрц адард нæхи фронтæй æмæ афтæ дардæй знаджы фæс- 
чъылдымæй мингай уацайрæгтæ ракæнын, æцæг, æнцон нæ уыдис. 
Фыццагдæр уый, æмæ уацайрæгтæн конвойæ бирæ хæстонты ар- 
витын домдта уагæвæрд. Æмæ командиртæй никæй фæндыди йæ 
хорз æфсæддонты хæстæй ракæнын конвой ацæуынмæ. Дыккаг 
та уый, æмæ цъыфæй азмæлæн кæм нæ уыдис, ахæм æвæдты 
уацайрæгты фронты сæрты ахизын кæнын уыдис зындоны балц... 
Иссæ байхъуыста комдивтæм, иудзæвгар ахъуыды кодта, стæй 
загъта: 
238 

Æхсаргæрдты зæлланг 
— Ис фæлтæрддзинад ацы хъуыддагæн дæр... Æмæ уымæй куы 
спайда кæниккам, уæд уæм куыд фæкæсид? 
— Цавæр фæлтæрддзинад? — æрыхъуыстой командиртæ сæ 
хистæрмæ. 
— Фæстаг хатт цы уацайрæгты рæгъау арвыстам, — дзырдта 
дарддæр Иссæ, — уыдон æнæисты бæллæх æрцæугæйæ ахызтыс- 
ты фронтыл. Штабы хицау Корженевич мæм дзырдта, сахъ лæп- 
путæн бабар кодтай уацайрæгты рахизын кæнын. Къаддæр нæ, 
фæлæ ма уацайрæгтæ ноджы фылдæр фесты. «Уæлдæйтты, дам, 
фæндæгтыл «æруагътам». Кæм æмæ куыд, уый дæр зын бамба- 
рæн нæу: кæй ныппырх кодтам, уыцы немыцаг æфсæддон хæйт- 
ты згъæлæнтæ... Конвойы хистæрæн кæй арвыстон, уый, сержант 
Недорубов, йæ балц райдыдта ахæм къамандыйæ: «Фрицы — плен- 
ные, по шляху на восток ша-агом ма-а-арш!» Æмæ æхсæз сæдæ 
уацайраджы колоннæ араст. Йæ конвой — æрмæстдæр авд бæх- 
джын салдаты. Æхсæз сæдæйæн — авд гæсы... Ныр уацайрæгтæ 
цалдæр хатты фылдæр сты, фæлæ æмбарын дæр хуыздæр бай- 
дыдтой, хæсты цæхæры цъыфы рагъыл Гитлеры сæрвæлтау амæ- 
лынæй хи уацары раттын, гæнæн уæвгæйæ, зондджындæр фæн- 
даг у... Ахæм зондахаст ныр фылдæр кæны немыцы æфсæдты 
æхсæн. 
— Уæд афицерты хицæнæй æрвитын хъæуы, — йæ ныхас æм 
баппæрста Пичугин. 
— Раст зæгъыс, Николай Андрейы фырт! — сразы Иссæ. — 
Уацайраг афицертæй хицæн колоннæ скæн æмæ сын сæвæр тых- 
джындæр конвой... Салдæттæн та — куыд загътон, афтæ. 
— Хорз, афтæ кæндзыстæм нырæй фæстæмæ, — зæгъы Пичу- 
гин æмæ папкæ æрæвæрдта къамандыгæнæджы раз. — Хæстон 
сылгоймæгтæй хуыздæр чи фесгуыхти, уыдонæн хорзæхтæ сак- 
каг кæныны тыххæй æрбалæвæрд реляцитæ. Райсом 8-æм Мар- 
тъи. Кæд рæстæг ис, уæд сæм æркæс. Хорзæхтæ раттыны бар- 
дзырды проект дæр цæттæ у. 
— О, уый абон бакæнинаг хъуыддаг у, Николай Андрейы фырт. 
Фæлæ хъахъхъæнынад горæты районы куыд æвæрд æрцыд, уый 
пълан мæм рахæсс, æмæ йæм æркæсон... Холлидт йе штабыл арт 
бафтыдта æмæ фæлыгъд. Фæлæ нын нæ бæрæгбон куы фенад 
кæна, уымæй тæссаг у, æмæ æфсæдты хæстæввонг цæттæйæ да- 
рын хъæуы. 
— Уый тыххæй бардзырд лæвæрд æрцыд корпусты æмæ ди- 
визиты штабтæм: хъахъхъæнынад фидар æвæрд у... 
— Госпитæлтæ аккаг бынæтты æвæрд æрцыдысты, Николай 
Андрейы фырт? — афарста Иссæ. 
— Санитарон хайады хицау куыд фехъусын кодта, афтæмæй 
хъуаг ницæмæй сты, — дзуапп радта Пичугин. — О, хонынц дæ 
санитарон службæйы сылгоймæгтæ сæ бæрæгбонмæ. Рæстæг дын 
фæуыдзæн, æмбал къамандыгæнæг? Тынг фæбузныг сты дæ зæр- 
239 

Дзадтиаты Тотырбег 
диаг арфæтæй. Фæлæ, дам, нæ къамандыгæнæджы немæ кафгæ 
дæр куы фениккам нæ бæрæгбоны... 
— Уый дæр æмбæлы ахæм сгуыхтдзинæдты фæстæ, — зæрдиа- 
гæй бахудт Иссæ. — Рагæй нал акафыдтæн, æмæ мæхи дæр фæн- 
ды акафын. 
3 
Плийы-фырты бæхджын-механизацигонд æфсæдты дивизиты 
æмæ корпусты сæрмагонд хæйтты сылгоймæгтæ, уæлдайдæр та 
чызджытæ, дзæвгар уыдис. Куыстой дохтыртæй, медицинон хо- 
тæй, санинструктортæй, архайдтой телефонисткæтæй, радисткæ- 
тæй... Фæлæ хæстон уавæры, уæлдайдæр та фыдгулы фæсчъыл- 
дым, æфсæддон хæйттæ иуырдыгæй дæр æдас кæм нæ уыдысты, 
æдзухдæр фыдгулы бомбæтæ æмæ нæмгуытæм сæхи кæм дард- 
той, уым се ’ппæты иу ранмæ æрæмбырд кæнæн нæ уыдис иу 
дивизийы дæр. Фæлæ фадат кæм куыд амыдта, афæ сарæзтой 
сылгоймæгтæн бæрæгбон. Фашисттæй цы трофейтæ байстой, 
уыдонимæ разынд сæнтæ, стæй лæвар цы бакодтаиккой, ахæм 
сувениртæ дæр. Фæлæ тæккæ сæйрагдæр лæвар æппæтæн дæр 
уыдис, Ног Буг æмæ йæ район фыдгултæй кæй ссæрибар кодтой, 
уый, æмæ къамандыгæнæг Сæйраг Советы Президиумы номæй 
ацы ахсджиаг хæстон операцийы фесгуыхт сылгоймæгтæн ордентæ 
æмæ майдантæ кæй саккаг кодта, уый. 
Æфсæдты къорды дивизитæй сæрмагонд хуынд сылгоймæгтæ 
æрæмбырд сты скъолайы спортивон уатмæ. Ардæм æрбацыдыс- 
ты горæты сылгоймæгты минæвæрттæ дæр. 
Гвардион 4-æм кавкорпусы политхайады хицау Карев йæ док- 
лад куы фæцис, уæд та арфæйы ныхас ракодта къамандыгæнæг. 
Фæстагмæ Плийы-фырт загъта: 
— Сылгоймæгты рæсугъддзинад, удыхъæд æмæ, æппæт царды 
дæр цы бынат ахсынц, уый тыххæй поэттæ сфæлдыстой бирæ 
кадджытæ æмæ зарджытæ, дунейы хуыздæр фысджытæ ныф- 
фыстой бирæ романтæ... Сымахæн, сылгоймæгтæ, уыдонæй исты 
хуыздæр зæгъын мæ бон нæ бауыдзæн... Фæлæ абоны бæрæгбон 
нæ хъæбатырдæр хæстон сылгоймæгты тыххæй æфсæддон къа- 
мандыгæнынад цы зæгъинаг у Райгуырæн бæстæйы номæй, уый 
фыст у мæ бардзырды æмæ йæм байхъусут, — Иссæ фæзылд 
штабы хицауы ’рдæм æмæ йын загъта: — Бакæс сын хорзæхтæ 
раттыны тыххæй бардзырд: 
— Рейдон операцийы, — каст Пичугин бардзырд, — хъæбатыр- 
дзинад, хæстон арæхстдзинад чи равдыста æмæ, знаджы æфсæд- 
ты пырхгæнгæйæ, хуыздæр чи фесгуыхтис, уыдонæн лæвæрд 
æрцæуæд советон паддзахады хæрзиуджытæ. Ордентæ: Забазно- 
ва Афанасийы чызг Аннæйæн — пулеметты эскадроны санин- 
структорæн... 
240 

Æхсаргæрдты зæлланг 
Иннæ сылгоймæгты астæуæй сыстад тымбылдзæсгом, хæрз- 
конд æрыгон чызг æмæ æвзыгъд салдаты къахдзæфтæй бацыд 
президиумы цурмæ, дыууæ къахдзæфы дарддæр æрлæууыд къа- 
мандыгæнæджы раз æмæ фырæфсæрмæй йæ æрыгон цæсгом цæ- 
хæр калдта, афтæмæй загъта: 
— Æз дæн Забазнова — медицинæйы старшина, сæрмагонд 28-æм 
зенитон-артиллеристон гвардийы дивизионы санинструктор, æмбал 
къамандьпгæнæг. 
Иссæ йын йæ къух райста, стæй йын орден йæ риуыл бакодта 
æмæ та йын ноджыдæр йæ къух æрылхъывта: 
— Зæрдиагæй дын арфæ кæнын, Аннæ, хорзæх райсыны хъа- 
ру æмæ дæм арæхстдзинад кæй разындис карз хæсты тæмæны, 
пулеметæй хæцгæйæ фыдгултæй бирæ кæй ныццагътай, уыимæ 
ма æртиссæдз уæззау цæф советон хæстоны мæлæтæй кæй фер- 
вæзын кодтай æд хæцæнгæрзтæ, уый тыххæй. 
— Службæ кæнын Советон Цæдисы сæраппонд, — хъæрæй 
зæгъы Аннæ, кæд фыркъæмдзæстыгæй афæсусгонд ис, уæддæр. 
Йæ ныхæстæ фесты йе ’мбæлпы тыхджьш къухæмдзæгъды бын. 
— Романенко Клавдияйæн — танчы радист-æхсæгæн... 
— Элькина Эмилияйæн — дохтыр-хирургæн... 
— Григорьева Евгенияйæн — эскадроны медицинон службæйы 
старшинайæн... 
— Христова Ольгæйæн — тæлмацгæнæгæн-разысгарæгæн... 
Зæрдиаг гаджидæутты фæстæ æрхуыхъæлæс инструменттæ 
расидтысты афицерты вальс. 
Иссæйы дæсны кафтмæ кæсгæйæ сылгоймæгтæ джихтæ код- 
той... 
Фæлæ хъазт йæ цыреныл куы уыдис, уæд Иссæйы цур алæу- 
уыд йæ адъютант Семенидо æмæ хатыр ракуырдта, стæй загъта: 
— Фронты къамандыгæнæгæй ног бардзырд, æмбал инæлар- 
лейтенант. 
Иссæ сылгоймæгтæй хатыр ракуырдта, йæ кафт æрдæгыл кæй 
аскъуыд, уый тыххæй æмæ æркаст радиограммæмæ, стæй загъта 
кафджытæн, уæ бæрæгбоны хъæлдзæгдзинад ма фехалут, зæгъгæ, 
æмæ рацыд йе штабмæ. 
Фæлæ уавæр иууылдæр бамбæрстой, æмæ бæрæгбонмæ дæрд- 
дзæфдæрæй чи æрбацыд, уыдон фæраст сты сæ бынæттæм. 
Уаты ма аззад æфсиниуæггæнджытæй цалдæр сылгоймаджы 
фынгтæ æфснайыны тыххæй. Фæлæ сæ æфснайыны мæт нæ уыди, 
хæлæг кодтой Анямæ, æппæты разæй уый къамандыгæнæг ка- 
фынмæ кæй рахуыдта, æвæццæгæн, тынгдæр уый тыххæй, æмæ 
йыл амбырд сты. 
— Уæ, дæ сонт зынг макуы ахуысса, Аннæ, ссæдз азы дæр 
дыл куы нæма цæуы, уæд дæм кæцæй разынд уыйбæрц тых æмæ 
арæхстдзинад?! — афтæ дисгæнгæйæ хистæр сылгоймæгтæй иу 
чызджы ног орденыл йæ къух авæрдта. 
16 Дзадпиты Тотырбег 
241 

Дзадтиаты Тотырбег 
— Æцæг зæгъыс, — бадис кодта уæнгджын, бæрзонд æмæ рæ- 
сугъд чызг. — Аняйыл бафу кæн, уæд цыма ахауид, афтæ зыны 
æддейæ бакæсгæйæ. Куыд дын бантыст иу æхсæв хæсты цæхæ- 
рæй æртиссæдз æрдæгмард нæлгоймаджы рахæссын æд хæцæн- 
гæрзтæ æмæ сын сæ цæфтæ бæттын!? 
Аннæ сæм йæ сау цæстытæй бæстон бакаст æмæ сабырæй загъта: 
— Уый мын фыццаг хатт нæ уыдис, мæ хæлæрттæ, стæй дзы 
уыйбæрц диссагæй дæр ницы ис: сæр куы бахъæуа, уæд сымахæй 
алчидæр мæнæй хуыздæр сарæхсдзæн ахæм уавæры. Мæхæдæг 
дис æндæр цæуылдæр кæнын, бирæ фыддæр зындонæй удæга- 
сæй кæй раиврæзтæн, ууыл... 
— Æмæ ма уымæй фыддæр цы хъуамæ уыдаид? Фыдгулты 
пулеметтæй куыд цагътай, уый дæм фæкаст фыддæр зындон? — 
æрбадын кодтой сылгоймæгтæ Аннæйы сæ астæу фынджы уæл- 
хъус æмæ йын Ольгæ шампайнаг сæны нуазæн йæ къухы фæсагъ- 
та, иннæйы та — трофейтимæ ист шоколад. 
— Радзур-ма нын, Аня, цавæр фыддæр зындоны ма фæдæ? — 
баййардтой та йæ æмбæлттæ. 
— Хъсут уæдæ, кæд мæ æнæдзургæ нал уадзут, уæд, — Аннæ 
йæ нуазæнæй ахуыпп кодта, æмæ агуывзæ фынгыл æрæвæрдта, 
стæй шоколадæй иу кæрдих дзыхы акодта æмæ хæрдмæ скаст йæ 
егъау сау цæстытæй, йæ хæрзконд тымбыл цæсгом фæтар æмæ 
йе уæнгтæ бадыз-дыз кодтой. Къухмæрзæнæй цæстытæ асæрф- 
та, æмæ арфæй сулæфгæйæ загъта: — Хуыздæр уыдаид, мæ хæ- 
лæрттæ, куынæ мæ дзурын кæниккат, уæд... 
— Дзур, дзур, Аннушкæ, махæй дæр исчи ахæм уавæры, мый- 
йаг, куы бахауа, уæд дæу хъуамæ бафæзма, — домдта Ольгæ. — 
Сабыр æхсæв у, зæххыл бæзджын мигъ бады æмæ фрицты хæд- 
тæхджытæй тас нæу... Хуыссын афон дæр нæма у. 
Гæнæн нал уыд, æмæ Аннæ дзурын байдыдта, æндæрæхсæв 
Михайловкæйы хъæуыл хæцгæйæ цы бæллæхтæ бавзæрста, уыдон. 
— Ингулы доны был Михайловскæйы районы дивизийы хæйтгæ 
бацыдысты тугуарæн хæсты. Рæстæджы хъæд дæр цæхгæр фæ- 
фыддæр. Тымыгъ дымгæ сыстад митимæ, æмæ уæнгтæ салдыс- 
ты. Бырсæг æфсæддонтыл бакодта уæлдай фыдбон. Михайлов- 
скæйы фидар райсыныл тох ахаста æхсæвмæ. Дивизийы полчъытæ 
мæйдары бафсæрстой хъæумæ æмæ куынæг кодтой фыдгулы 
æфсæдты сæ фидаргонд бынæтты... Хæсты цæхæрæй æдасдæр 
рæттæм хастон æмæ хастон цæфты... 
Нæ дивизион æрбынат кодта хъæугæрон, хъæуы чи хæцыд, 
уыцы æфсæддонтæн немыцæгты цæмæй ма бауадзæм, уый уыдис 
нæ хæс. Ныр уары æмæ уары, дымгæ къуыззитт кæны. Мах ныф- 
фæлладыстæм, йæ къæхтыл лæууынхъом нæ ничиуал уыдис, — 
донласт хуылыдз. Иннæрдыгæй та нæ хуыссæг йæ быны скодта, 
æмæ уый ныхмæ хæцын нæ бон нал бацис: дыууæ æхсæвы æмæ 
боны махæй йæ цæст æрцьынд кæнынмæ никæй равдæлд, — æдзух 
242 

Æхсаргæрдты зæлланг 
бырсгæ æмæ хæцгæ. Нæ иутæ хъæмпыл бадгæйæ афынæйтæ сты. 
Фæлæ взводы командир рацу-бацу кодта эскадроны командиримæ 
æмæ цæуылдæр ныхас кодтой дымгæйы уазалæй гæв-гæв кæн- 
гæйæ. Æз дæр уыдонмæ хъусгæйæ афынæй дæн. Фæлæ мæ уай- 
тагъд фесхъиуын кодта хъæрæй къаманды: «В ружье!» Иууыл- 
дæр фæгæппытæ ластой. 
— Доны былгæронмæ! Ног бынат æрцахсынмæ! — бардзырд 
радта эскадроны командир капитан Кривошеев. 
Мах рахæцыдыстæм нæ пулеметтыл æмæ æрцахстам ног пози- 
ци хиды цур. Хæцæнбынæттæ къахынмæ куыд бавнæлдтам, афтæ 
ныл схæцыдысты немыцæгтæ. Æхстой автоматтæй рухсфæдуа- 
дзæг нæмгуытæй æмæ, цыма исчи уæлдæфы хъуымац уæфта алы- 
хуызон зынг æндæхтæй, афтæ нæм касти. Нæ пулеметты зынгæй 
æрсабыр сты немыцæгтæ. Фæлæ махæн нæ хуылыдз дарæс нæ 
уæлæ их кодта æмæ уæнгтæ æмпылдысты ихæн уазалы. Æз 
уæлæфтауы мæхи æрбатыхтон æмæ акъоппы афынæй дæн: хæст 
æрсабырдæр, æмæ дзы спайда кодтон. Фæлæ та уайтагъд фехъал 
дæн нæ пулеметты къæр-къæрæй, æмæ мæ хуыссæг фæлыгъд. 
Цы æрцыд, уый базонон, зæгъгæ, командирмæ батахтæн. Капи- 
тан тынг тыхстæй æмæ уæззау хуыфгæйæ рацу-бацу кодта æмæ 
мын ницы дзуапп радта. Æз та фыдталынджы хуыссæгхъæлдзæ- 
гæй уынгæ ницы кодтон. 
Нæ пулеметтæй иу æвиппайды ферхæцыд. «Цы æрцыд? Кæд 
пулеметчиктæ фæцæфтæ сты?» — æмæ сæм мæхи баппæрстон, 
хосты хызын ме ’фцæгыл ауыгъд, автомат мæ риуыл æвæрд, пис- 
толет — мæ дзыппы, афтæмæй. Мæ фæстæ згъордта капитан 
дæр. Нæ фæстæ ратагъд кодта йæ бричкæйы бæхтæрæг салдат 
Моспан дæр æмæ нæ абадын кодта гуыффæйы. Нæ фæрсты æмæ 
нæ сæрмæ нæмгуытæ æхситт кæнынц, афтæмæй тагъд кæнæм, 
цы пулемет нын бамыр, уымæ. Хъуысын нæм байдыдтой немыцаг 
салдæтты æнуд аллайы мырт дæр. Кæм цы цыдис, уымæн бамба- 
рæн нæ уыд. Мах нал зыдтам, нæхионтæ чердыгæй сты, æмæ цы 
архайынц, уый дæр. Зынгхуыст пулеметы раз рагæпп кодтон æз 
æмæ æруындтытæ кодтон не ’мбæлтты. Капитан Кривошеев та 
пулеметимæ райдыдта архайын. Взводы командир лейтенант Под- 
телков, хъазахъхъæгтæ Галушко æмæ Немец (йæ мыггаг афтæ у) 
нал тæлфыдысты. Лейтенант нал улæфыд. Галушко дæр фæмард. 
Уыдонæн баххуыс кæнæн нал уыдис. Фæлæ ма Немец улæфыд, 
йæ буар ма — хъарм. Æрцагуырдтон ын мæйдары йæ цæфтæ: йæ 
гуыбын уыд къæртт. 
— Моспан, бричкæ хæстæгдæр æрбатæр, — фæдзырдтон бæх- 
тæрæгмæ æмæ тагъд-тагъд абастон цæф, стæй цæфы систам гуыф- 
фæмæ. Кривошеев æхста æмæ æхста пулеметæй æмæ нын уый 
ныфс уыди. Фæлæ нæ алфамбылай къæр-къæр ластой автоматтæ, 
немыцæгты хъæр æмæ æхст хъусты нæрыд. Агурæм Моспанимæ 
акъоппыты æхсæнæй рацæуæн фæндаг, фæлæ йæ нал арæм. Хæс- 
243 

Дзадтиаты Тотырбег 
тæг ран фехæлд гранат æмæ нæ зæхмæ нылхъывта, нæ бæхтæ сæ 
бынæтты æрхаудтой мæрдтæй. Хæстæгæй мæм æрбайхъуыст къæх- 
ты уынæр æмæ æнахуыр ныхæстæ. Фыццаг мæм афтæ фæкаст, 
Моспан знæгты æлгъиты, зæгъгæ, æмæ йæм сдзырдтон: «Кæм 
дæ, Моспан?» Фæлæ мын дзуапп нæ радта. Къæхты уынæр æрбав- 
вахс, æрбайхъуыст мæм немыцæгты ныхас: «Цы чындæуа? Æз — 
иунæгæй немыцаг сырдты астæу... Тынгдæр цæмæй тарстæн хæс- 
ты рæстæг, уый мыл æртыхст... Мæхи амарон мæхи хæцæнгар- 
зæй? — нывнæлдтон дзыпмæ æмæ ныххæцыдтæн пистолетыл, 
æрцæттæ йæ кодтон фехсынæввонг. — Ехх, ныр мæм гранат уæд- 
дæр куы фæуыдаид!..» Мæ автомат та цæфтимæ архайгæйæ ахауд, 
æмæ йыл нал фæхæст дæн, сау талынджы. «Цыфæнды фæуæд, 
фæлæ мæхи цардæгасæй знæгты къухмæ нæ ратдзынæн!» Куы 
аирвæзин, уæд та... Мæ цæстытыл ауад нæ хæдзар Романовскаяйы 
станицæйы, мæ хотæ, мæ мад æмæ фыд, нæ кæрт, суанг ма мæхи- 
уыл ахуыр гæды æмæ къæбыла дæр... 
— Дæ уарзон лæппу та? — тæригъæдгæнгæйæ афарста Ольгæ. 
— Уый нæма райгуырд, — хъазæн ныхасæй дзуапп радта Аннæ. 
— Бауадз-ма йæ дзурын, Ольгæ, — сбустæ йыл кодта хистæр 
сылгоймаг. — Куыд ма раирвæзтæ, Аннæ, бирæгъты дзыхæй? 
— О, æмæ сæр ацахста иу хъуыды: мæрдты бын абырын æмæ 
мардæфсон мæхи ауадзон... Минут дæр мæ нæ бахъуыд мæрдты 
бын абырынмæ, хæрзхæстæг мæм уыдысты, — мæ къæхтæ фæ- 
цавтон Галушкойы бын, мæ сæр та Подтелковы бын акодтон, 
афтæмæй пистолеты хæтæл мæ дзыхы бакодтон. Афтæ та уымæн, 
æмæ мæ знæгтæ ахсынц, зæгъгæ, уæд мæхи марынмæ æвиппайды 
хуыздæр цæмæй сарæхсон. Мæ улæфт ныуурæдтон, фæлæ тæр- 
сын, мæ зæрдæйы тæркызмæлд мыл комдзог куы рацæуа, уымæй. 
Хъусын, немыцæгтæ бричкæйы гуыффæйы хъуыр-хъуыргæнгæ 
куыд архайынц, уый уынæр. Фезмæлыд мæ уæлæ Галушкойы 
мард, тынгдæр мæ æрылхъывта. Стæй мæ риуыл сæмбæлд къа- 
хæй цæф, фезмæлыд лейтенанты мард дæр. Бамбæрстон, немы- 
цæгтæ удæгас агурынц, уый, фæлæ мæ къух баргъæвст пистоле- 
ты мæнгвæдæгыл... 
— Дæ зæрдæ куыд нæ аскъуыд, Аннæ! — ныккæрзыдта Ольгæ 
æмæ йæ æрбахъæбыс кодта. 
Аннæ йæ цæстысыгтæ асæрфта, агуывзæйæ ахуыпп кодта æмæ 
шоколадæй ахордта. 
— Мæхи ныр дæр нæма уырны, удæгасæй баззадтæн, уый... 
Мæ буар цыма иууылдæр хъустæ фестад, афтæ мæм фæкаст, 
æмæ ахсын знæгты алы уынæр дæр. Æмæ мæ амонд, фервæзтæн: 
сырдтæ басмыстытæ кодтой æмæ холыйыл куынæ фæхæст сты, 
уæд талынджы фæтар сты. Æз рахылдтæн мæрдтæй æмæ мæ 
цыппæртыл бабырыдтæн бричкæйы цурмæ. Схызтæн гуыффæмæ, 
æруыдтон Немецы æмæ уый дæр — зынгхуыст, аих. Æрбадтæн. 
Риуы хуылфы цыма исчи дзæбугæй хойы, афтæ гуыпп-гуыпп 
244 

Æхсаргæрдты зæлланг 
кæны зæрдæ. Бадын мæйдары иунæгæй мæрдты астæу æмæ мæм 
афтæ кæсы, цыма мæхæдæг дæр мард дæн. Мæ иувæрсты бацыд 
танк гуыр-гуыргæнгæ. Йæ фæстæ цыдысты салдæттæ. Сæ ныхас 
æмæ сын уынæр хъусын, фæлæ нæ хатын: чи сты, уый. Сдзурын 
та сæм уæндгæ нæ кæнын. Цы чындæуа? Чердæм цыдæуа? Кæм 
дæн, цы ран бахаудтон, уый дæр куынæ æмбарын... Нæ зонын, 
мæ фыркатайæ æви йæ мæ зæрдæ радомдта, уый. Фæлæ мæм 
фæзынд цыдæр ныфс æмæ ныхъхъæр кодтон: «Гъæй, хъазахъ- 
хъæгтæ, чердæм? Кæм сты нæхионтæ?» Фæлæ, æвæццæгæгæн, 
байрæджы кодтон: мæ хъæр мын ничи фехъуыста. Бадын та æмæ 
катæйтты ленк кæнын. «Немыцæгтæ та куы фæзыной... Цы бав- 
зæрстон, уый та мæ ногæй куы æрцахса?! Нæ, афтæ бафæразын 
мæ бон нал бауыдзæн. Уæдæ куыд кæнон? Змæлын хъæуы! Æнцад 
бадгæйæ ницы бакæндзынæн. Архайын хъæуы: хъуамæ ссарон ме 
’мбæлтты, кæд ма сæ исчи сæрæгас у, уæд... Фæлæ цы фæцис 
капитан — эскадроны командир? Знæгты хуымгæрдæгау куы кар- 
ста пулеметæй? Уæд куыд æрбадæлдзæх, мæн куыд ныууагъта?! 
Бабæрæг æй кæнон! — æмæ кæм къæхтыл цæугæйæ, кæм— цып- 
пæртыл, зилын æмæ агурын капитаны... Цы пулеметæй æхста, 
уый пырхæнтæм æркастæн. Лæг æрбадæлдзæх... Ныккуыдтон... 
Мæ зæрдæ та рацæйтыдта... «Кæуынтæй ницы! Маст исын 
хъæуы!» — æмæ мын ахæм хъуыды тых бауагъта мæ уæнгты æмæ 
мæ зæрдæйы... 
— Номхæссæны хъæбатыр! — йæ къухтæ кæрæдзиуыл æрцагъта 
Ольгæ. — Дæ цуры уæддæр куы фæуыдаин! 
— Макуы батæхуды кæн ахæм уавæры бахауынмæ, Оленькæ! — 
йæ хъæбысы йæ æрбатыхта Аннæ. 
— Æмæ дарддæр та куыд уыди? — цымыдисæй афарстой Ан- 
нæйы иннæ сылгоймæгтæ. 
— Дарддæр та афтæ: мæ хуылыдз уæззау цинел мæ уæлæйæ 
феппæрстон, цъыфæй уæззау салдаттаг цырыхъхъытæ дæр рап- 
пæрстон, рогдæр мын цæмæй уа, уый тыххæй. Мæ уæлдзарм худ 
та раздæр ахауд мæ сæрæй æмæ фесæфт, мæ санитарон хызын- 
тæй иу аппæрстон, иннæ ме ’фцæджы афтыдтон, пистолет мæ 
къухмæ райстон, цæуон, зæгъгæ, мæ къæхтæ мæ чердæм хæссой, 
уыцырдæм. Æрбадтæн ма дзырдыбæрц. Айхъуыстон фæйнæрдæ- 
мыты, чердæм азилон мæ гуырыконд, зæгъгæ. Фæлæ зæрдæ уæд- 
дæр йæхи хойы риуы къултыл. Мин алыхуызон хæсты уынæрæй 
хъустæ ацахстой зонгæ «хъæлæсыуаг»: «ДШК-а! Нæхи пулемет 
ДШК-йы хъæлæс! Æцæг уа?» Тынгдæр æрыхъуыстон. «О, уый 
у, мæхи уарзон хæлар — ДШК-а! Бирæ хæттыты дзы карстон 
знæгты... Хорз ын бахъуыды кодтон йæ «хъæлæс» — нæ мæ са- 
йынц мæ хъустæ!» Йæ «зарæг» зæрдæйы арф бынат скодта, æмæ 
æппæт мыртæй дæр мæнæн æхсызгондæр вæййы йæ «зард». Уадз 
æмæ йæ къæр-къæрæй сæры магъз æнкъуысæд. Фæлæ уыцы къæр- 
къæр ныртæккæ цыфæнды зарæгæй дæр зæрдæйæн æхсызгон- 
245 

Дзадтиаты Тотырбег 
дæр уыд! Сыстадтæн ныфсджынæй æмæ араст дæн йæ уынæрмæ. 
Кæцæйдæр мæм февзæрд тых. Æрбайрох мæ, цалдæр минуты 
размæ мæхи мардтон, уый дæр. Цæуын, цæуын, цæуын, кæдæм 
æмæ куыд, уый не ’мбаргæйæ. Исты фыдбылызыл та амбæлдзы- 
нæн мæйдары æнæнхъæлæджы, ууыл дæр нал хъуыды кодтон. 
Цæуын æмæ цин кæнын, цæуын æмæ кæуын... 
— Кæугæ та цæмæн, Аннæ? — афарста йæ сылгоймæгтæй иу, 
ныронг æм æдзæмæй чи хъуыста, ахæм чызг — телефонисткæ. 
— Æмæ ма уымæн та æз цы ’мбæрстон, Катя! — Аннæйы 
цæсгом фæхъæлдзæгдæр, цыма ныртæккæ фервæзти уыцы зын- 
донæй, æмæ æхсарджындæрæй дзуры дарддæр: — Мæ хъустыл 
та æрцыд хъæры уынæр. Фыццаг æй нæ бæмбæрстон. «Аня! 
А-а-н-ан-а!» — æрбайхъуыст мæм дзæбæхдæр. «Чи уа? Мæн агуыр- 
дæуы?» — бацин кодтон æмæ мæ цыд йæхихъæдæй фæтагъд- 
дæр. Тымыгъ æмæ уарын куыд банцадысты, уый раздæр мæ 
тыхстæй не ’рхъуыды кодтон. Фæлæ ныр цæуын салд зæххыл 
афтид цъындаты æмæ мын уазал нæу, къæхтæ дæр нæ риссынц 
салд зæххы гуыргъахътыл цæугæйæ. Фæлæ æрбадтæн: чи мæм 
дзуры мæ номæй æмæ кæцырдыгæй, уый кæд рахатин, зæгъгæ. 
Хæстæг ранæй хъустыл аныдзæвд «Аня» æмæ дзæбæхдæр 
æрыхъуыстон, цæстæнгас æхсыдта тар мæйдары денджыз. Ба- 
рæджы æндæрг. «Немыцаг ам бæхыл цы агурдзæн? Нæхионтæй 
чидæр!» «А-а-н-на-а!» — æрбайхъуыст та мæм йæ хъæр хæстæ- 
гæй, æмæ мæм афтæ фæкаст, цыма зонгæйы хъæлæс у. Зæрдæ 
ныццин кодта, фæлæ йыл нæма æууæндын. Барæджы хуыздæр 
уынын куыддæр байдыдтон, афтæ уый хъæрæй нылгъыста, æз 
кæй нæ æмбæрстон, ахæм æвзагæй. «Кудеридзе!... Уый хъæлæс 
у!..» Æмæ фырцинæй æз дæр, цас ма мæ бон уыд, уыйбæрц тынг 
ныхъхъæр кодтон: «Идзе (афтæ йæ хуыдтам эскадроны), мæнæ 
дæн! Раздæх! Аннæ дæн!» «Гъа-а, æгас дæ, мамадзагъло», — рал- 
гъыста та барæг æмæ йæ бæх сонт скъæрд æрбакодта мæныл. Цæр- 
гæсау мæм фæлæбурдта æмæ мæ йæ фæсарцмæ бумбулийау бап- 
пæрста, цыдæр карз æлгъыстытæ кодта, афтæмæй мæ скъæфта. 
— Гъе, уæдæ уый у дæ уарзон, уыцы «Идзе», — йæ уæхск ын 
æрхоста Ольгæ, худæгæй бакъæцæлуæвгæйæ. — Ды та афтæ зæ- 
гъыс: «Мæ уарзон гуырд дæр нæма у». 
— Нæ зонын, Ольгæ, — фæкъæмдзæсшг Аннæ, — фæлæ мын иухатг 
афтæ загъта: «Фрищы банай ласдзыстæм æмæ дыууæйæ дæр Гуыр- 
дзыстонмæ афардæг уыдзыстæм... Хурджын бæстæ у! Сæнæфсир 
æмæ дзы дыргъ кæрдæгæй арæхдæр... Дæ зæрдæмæ фæцæудзæн!..» 
— Æмæ йæ фæсарц куы бадтæ, Аннæ, уæд дын гъе Гуырдзыс- 
тоны кой нал скодта, гъе та уарзондзинады тыххæй ницы загъта? — 
афарста йæ Катя. 
— Нæ, ахæмæй дзы ницы фехъуыстон, — йæ сæр банкъуыста 
Аннæ. — Кæд исты дзырдта, уæддæр æй æз нæ бамбæрстон. Уар- 
зондзинад мæ рох дæр фæцис... 
246 

Æхсаргæрдты зæлланг 
— Уыйфæстæ дæр нал федтай дæ ирвæзынгæнæг «Идзе»-йы? 
— Ууыл нал уыдтæн, — зæгъы Аннæ хъыгзæрдæйæ. — Нæ 
дивизионмæ куыддæр æрбахæццæ стæм, афтæ мын нæ лæппутæ 
мæ уæлæ акодтой кæйдæр цинел æмæ цырыхъхъытæ, уæлæф- 
тауы мæ атыхтой æмæ мæ уымæл акъопмæ ныппæрстой: «Афы- 
нæй кæн, цалынмæ рæстæг ис, уæдмæ!» Æмæ куыд афынæй дæн, 
уый зонгæ дæр нæ бакодтон... Иуафон зæхх сæнкъуысти, æмæ 
фехъал дæн. Скастæн мæ уæрмæй, æмæ арв ирд, хур кæсы... Фæлæ 
нæ алфамбылай — мигъ, зæхх фантантæй æнхъизы, сармадзантæ 
гуыпп кæнынц... Æмæ бамбæрстон, немыцы хæдтæхджытæ та ныл 
кæй сагъуыдысты, уый. 
— Анæ, сгæпп кæн! — акъоппы былæй мæм æрдзырдта коман- 
дир. — Уæззау цæфты бахæццæ кæн цæугæ госпитæлмæ!. 
Æз дæр фæраст дæн æвиппайды, командир мын кæдæм баца- 
мыдта, уыцырдæм. Бричкæйы аластон, мæлæтдзаг цæфтæ чи 
фæцис, ахæм дыууæ хæстоны. Иудзæвгар куы ацыдыстæм, уæд 
та знаджы хæдтæхджытæй нæ сæрмæ арв сау адардта. Æркалд- 
той та бомбæтæ. Иу дзы бæхты раз дæрддзæфгомау æрхауд æмæ 
мæн йæ дымгæ фелвæста гуыффæйæ æмæ зæххыл мæ тъæпп фæ- 
цыд. Загътон, ныппырх дæн, зæгъгæ, фæлæ мæ къабæзтæ ацагъ- 
тон, æмæ — æнæхъæн, æрмæст хъустæ нал хъуыстой, сæ гуыр- 
гуыр цыдис, цыма сæры мотортæ куыстой. Ракастæн. Бæхтæ зæх- 
хыл ахаудтой æмæ сæ къæхтæ хæрдмæ тилынц, цыма знаджы 
летчиктæм æртхъирæн кодтой... Сыстадтæн æмæ цæфтæм бакас- 
тæн. Сæ иу нал улæфыд. Иннæ хъæрзы æмæ æлгъиты, хъæрæй 
мын зæгъы: «Дæхи бааууон кæн, нæ хо. Æз нал фервæздзынæн... 
Цæв мæ дæ хæцæнгарзæй æмæ мæ тухæнæй тагъддæр æрæнца- 
йон!» «Нæ, æз дæ госпитæлмæ бахæццæ кæндзынæн, æмæ фер- 
вæздзынæ». Мæхицæн мæ зæрдæ ратоны йæ тæригъæдæй æмæ 
фашисттæм мæстæй. Йæ дæларм бацыдтæн æмæ йæ сабыргай 
кæнын, кæм та йæ ме ’ккой ахæссын. Фæлæ та уый дæр цæугæ- 
цæуын мæ къухты йæ уд систа... Æз цæуын дарддæр, мæхи дæр 
нал æмбæрстон — мæ сæр зылди. Фæндагæй фæсвæддæр акъоп- 
пæй мæм æрбайхъуыст кæйдæр æнуд хъæр: «Нæ хо, фæлидзыс? 
Æмæ уæд мах та? Баздæхтæн акъоппы цурмæ. Нæ салдæттæй 
дыууæ уæззау цæфтæй хъизæмар кæнынц. Бабастон сын сæ 
цæфтæ, стæй æрбадтæн акъоппы былыл. Мæ хызынæй систон 
кæрдзын æмæ йæ æртæ дихы акодтон, радтон дзы салдæттæн, 
хæрын мæхæдæг дæр, афтæмæй кæсын, кæд исты ахæм фæзы- 
нид исчердыгæй, цæфты госпитæлмæ цæуыл аласон. Уалынмæ 
нæ цурмæ æрбахæццæ сты цалдæр салдаты, сæ фæстæ лæгды- 
хæй ластой къаннæг сармадзан. 
— Ам къуыртты бадыс, чызг! — фæхъæр мыл кодта сæ иу — 
бæрзонд, уæнгджын артиллерист. — Нæ уыныс, немыц контрата- 
кæйы æрбабырсынц, уый? Цом рæвдздæр махимæ! 
247 

Дзадтиаты Тотырбег 
— Нæ, цæхгæр загътон æз, — мæнæн ардыгæй цæуæн нæй: 
цæфты афтæ нæ ныууадздзынæн! 
— Афтæ у? — схуыстхуызæй зæгъы артиллеристтæй иу, фæс- 
тæдæр куыд базыдтон, афтæмæй уый уыд сæ командир, стæй 
фездæхт йе ’мбæлттæм æмæ сæм дзуры:— Гъæй, лæппутæ, ацы 
чызг куынæ тæрсы, йæ позицийы куы лæууы... Уæд махыл цы 
’рцыд? Гъа-ма, лæппутæ, мæнæ ам æрбынат кæнæм! Цы уа, уый 
уæд, Хуыцау дæр æрхауæд! 
Лæппутæ рæвдз февнæлдтой æмæ сæ 45-мм сармадзанæн бы- 
нат ракъахтой, йæ бырынкъ ын аздæхтой знаджы ’рдæм. 
— Цы, уый зоныс нæ хо? — зæгъы командир хи раст кæныны 
хуызы æмæ мæ цуры æрбадт йæ ныхы хид йæ худæй сæрфгæйæ. — 
Ифтыгъд гилдзытæ нæм нал ис... Аззад ма нæм æрмæст фараст 
æмæ сыл стырдæр бæллæхы рæстæгмæ ауæрдæм... Æндæр зна- 
гæй нæ лидзæм... Цæй, цы уа, уый уæд! Фæлæ ды чи дæ?.. Авто- 
матдæм цæуыннæ ис?.. 
Йæ фæрстытæн ын дзуапп нæма радтон, афтæ фæгæпп кодта, 
йæ автомат мæнмæ авæрдта æмæ сармадзаны цурмæ рæвдз баз- 
гъордта, стæй фæхъæр ласта: 
— Æхсынмæ æрцæттæ кæнут: знаджы танк! 
Мах æрныгъуылдыстæм æмæ кæсæм знаджы æнæмæт цыдмæ 
тьпъд быдыры. Танчы уæлæ бадтис фондз-æхсæз немыцаг салдаты. 
Танк куы æрбаввахс, уæд командир къухæй ацамыдта æмæ 
гæрах ныццарыдта. 
— Хорз у! Дыккаг æхст — судзæн нæмыгæй! 
Дыккаг фехстæй танк сау пиллон скалдта æмæ æрлæууыдис, 
стæй фехæлд. 
«Ура», зæгъгæ, фæхъæр кодтой лæппутæ æмæ кæрæдзийæн 
абатæ кодтой тагъд-тагъд. 
Æз дæр цины куыннæ æвдылдаин!.. Фæлæ уый та цы у? Бы- 
дыр махæй дæрддзæфдæр айдзаг сау æндæргтæй. Дзæбæхдæр 
сæм акастæн. Стыр æхсызгондзинад: нæ дивизийы полкъ бырста 
атакæйы. Бæхтæ уадысты рæвдз. Сау нымæтты фæдджитæ дымгæ 
фæйлыдта уæлдæфы, сæ сæрмæ æрттывтой æхсаргæрдтæ, æмæ 
афтæ зынди, цыма зæххыл не ’ндзæвынц барджытæ, фæлæ уæл- 
дæфы цæргæстау тæхынц... 
— Куыд фидар разындтæ, Аннæ, дæ чысыл зæрдæ куыннæ 
аскъуыд ахæм зындоны фыдæхсæв! — арфæй сулæфыд хистæр 
сылгоймаг æмæ фынг æфснайынмæ бавнæлдта. 
— Ацы зындонæй ма махæй исчи дзæбæхæй аирвæза?! — бака- 
тай кодта къæсхуыр чызг æмæ сæны агуывзæ анызта, сыстад, йæ 
цæстæнгас йе ’мбæлттыл ахаста, йæ фæлмæнзæрдæ ныхасыл 
йæхæдæг дæр фæфæсмонгæнгæйæ, æмæ рæвдз февнæлдта тæ- 
бæгътæ æхсынмæ. 
Ольгæ йæм йæхи нæ баурæдта æмæ загъта: 
— Зындоны мах не стæм, Клавæ! Фыдгул бахаудта ныр зын- 
248 

Æхсаргæрдты зæлланг 
доны, мах æфсæдтæ кæй дæрæн кæнынц! Ныр фашисттæ нал 
бырсынц размæ, — мах бырсæм размæ, мах пырх кæнæм знаджы! 
Æмæ амонды хур ныр махырдæм разылд! 
— Уый æз дæр æмбарын, Ольгæ, фæлæ нæ чысыл зæрдæтæ 
йæ цæхæры куы басудзой, уымæй тæрсын, — арфæй та сулæфыд 
Клавæ. — Цæрын мæ фæнды, уарзын!.. 
4 
Фронты къамандыгæнæг Малиновскийы ног бардзырды фыст 
уыдис: «Бæхджын-механизацигонд æфсæдты къорд бырсæд дард- 
дæр хуссарырдæм, 9-æм мартъийы райсомæй æрцахсæд Приволь- 
ное, Баштанкæ, Явкинойы район. 10-æм мартъийы райсоммæ 
суæгъд кæнæд горæт Николаев, афтæмæй алыг кæнæд, Днепры 
кæрон знагæн цы æфсæдтæ хæцынц, уыдоны фæндæгтæ». Ацы 
бардзырды ма фыст уыдис ноджыдæр, Ног Буг хъахъхъæд куыд 
æрцæуа фыдгулæй, цалынмæ йæм Чуйковы гвардионты 8-æм 
æфсад бахæццæ уа, уæдмæ. 
Райсомæй изæрмæ знаджы хæдтæхджытæ фæлтæргай абух- 
той уæлдæфы æмæ калдтой бомбæтæ Иссæйы æфсæдтыл. Фæлæ 
афтæмæй дæр Ног Буджы район нæ цух кодта нæхи «уæлдæфон 
хуымгæнджытæй» — хæдтæхджытæ У-2 кæрæдзи фæстæ тахтыс- 
ты æмæ ардæм ластой фронты сæрты хæцæнхостæ, фæстæмæ та — 
уæззау цæфты. 
Ног бырстæн оперативон пълан нывæст куы æрцыд, æмæ Иссæ 
бардзырдыл йæ къух куы бафыста, æхсæвы чи цы хæс æххæст 
кæндзæн, уый тыххæй, уæд æм Коломиец радта Гитлеры бар- 
дзырд æмæ загъта: 
— Холлидты штабы сыгъдæнтимæ ссардтам ацы бардзырд 
æрдæгсыгъдæй. 
— «... уалдзыгон хъызт æмæ цъыф рæстæг фадат ратдзæн ма- 
хæн нæ фронт ныффидар кæнынæн, æмæ нын скæндзæн уавæртæ 
Уæрæсейы быдырты ног уæлахиздзинæдтæ райсынæн...» — Иссæ 
хъæрæй бакаст Гитлеры æрдæгсыгъд бардзырды ахæм ныфсæвæ- 
рæн ныхæстæ йæ æфсæдтæн. Стæй загъта: — Николай Андрейы 
фырт, мæ бардзырд ныртæккæ арвит комдив Головскоймæ: ныб- 
бырсæд æмæ райсæд Ингулецыл ахизæнтæ Софиевкæ æмæ Оле- 
новкæйы районы. 
— Æмбал къамандыгæнæг, — сабырæй бакой кодта Пичугин, — 
æмæ уыцы район Ног Бугæн йæ хуссарварс куынæ ис, хурныгуы- 
лæнырдыгæй куы сты Софиевкæ æмæ Оленовкæ... 
— О, о, мæ бардзырды мидис дæр уый мидæг ис: уадз æмæ 
фыдгул æнхъæла, мах хуссарырдæм нæ, фæлæ ныгуылæнырдæм 
бырсæм, æмæ йæ фылдæр тыхтæ уыцырдæм акала. Уадз æмæ 
знаг хъахъхъæна Ингулецыл, стæй Хуссар Бугыл ахизæнтæ, æмæ 
йыл сайд æрцæуа... 
249 

Дзадтиаты Тотырбег 
— Райсом ирд бон уыдзæн зæгъынц синоптиктæ, — дзуры къа- 
мандыгæнæгмæ штабы оперативон кусæг. — Инæлар Судецæн 
зæгъын хъæуы: нæ «цар» нын йæ хæдтæхджытæй «æрæмбæр- 
зæд». Тынгдæр та — Баштанкæ æмæ Явкинойыл атакæйы куы 
бацæуæм, уæд... Фыдгулы авиаци та абоны хуызæн райсом дæр 
не ’ккой куы бада, уæд ныл бирæ зиантæ æрцæудзæн... 
— Афтæ уыдзæн, — сразы Пичугин дæр. — Баштанкæ райсы- 
ныл куы райдайæм нæ атакæ, уæд Холлидт бамбардзæн, нæ бырст 
ныгуылæны нæ, фæлæ хуссарырдæм кæй у, уый... Æмæ нæ сæрмæ 
хъуамæ уа, бомбæты «къæвда» чи баурома, ахæм «цар». 
...Мартъийы мигъджын æхсæв, цыма тымыгъ сыстад, афтæ 
бырстой Иссæйы бæхджын-механизацигонд къорды дивизитæ æмæ 
сæрмагонд хæйттæ. Фыдгулы гарнизонтæ куынæг цыдысты ук- 
раинаг хъæуты æмæ фæндæгтыл, сырхæфсæддон бæхджынтæ-иу 
сæ кæм баййæфтой, уым. Карздæр хæстытæ цыдысты æфсæн- 
вæндагмæ хæстæгдæр хъæуты. 
Бырст раздæр снывæст пъланмæ гæсгæ рæвдз кæй цыдис, 
уымæй рухс кодта къамандыгæнæджы зæрдæ. Уый æнхъæлмæ 
каст, зæгъгæ, тыхджын хъахъхъæнынад æвæрд кæм уыд, уый, 
горæт Баштанкæ, рæхджы къухы бафтдзæн æмæ фыдгулы фæн- 
дæгтæ цæгаты æмæ скæсæнырдыгæй æхгæд æрцæудзысты. 
Баштанкæйыл тох карзæй-карздæр кодта. Чи зоны, йæ фæрс- 
ты ахизын æмæ дарддæр бырсын хуыздæр уыдаид, фæлæ уый 
гæнæн дæр нæ уыдис: госпитæлтæ æмæ хæлцы фæрæзтæ ласыны 
фæндаг уыдис ацы горæтыл, æндæр фæндаг сын нæ уыди хусса- 
рырдæм. 
— Танасчишин, бырс дарддæр Баштанкæйы рахизырдыгæйты 
æмæ горæтыл æртыхс чъылдымырдыгæй, — бардзырд радта къа- 
мандыгæнæг. Мехкорпусы бригæдтæн фæцис хуыздæр фадæттæ 
размæ, Явкиномæ бырсынæн. 
Уæдмæ Головскойы дивизи баввахс Баштанкæмæ æмæ бацыд 
карз хæсты, хуыдуг кодта знаджы контратакæтæ. Фæлæ бæхджынты 
полчъытыл сагъуыдысты фыдгулы хæдтæхджытæ æмæ сыл калд- 
той бомбæтæ, Баштанкæйы фæстæ хæстæг аэродромæй тæхгæйæ. 
Уыдон сагъуыдысты мехкорпусы хæйттыл дæр, фæлæ танкистгæ 
маневртæ кодтой æмæ сæхиуыл уæззау цæфтæ не ’руагътой. 
Ахæм сахат фронты штабы хицау инæлар фехъусын кодта 
Иссæйæн ног хабар. Уый дзырдта, зæгъгæ, разысгарджыты бæ- 
рæггæнæнтæм гæсгæ немыцы 6-æм æфсады дивизиты тас бацыд 
цъысымы бахауынæй æмæ ахсæв æмдыхæй ассæнддзысты фæс- 
тæрдæм. Ингулецы доны скæсæнырдыгæй былгæрæттæм бахиз- 
дзысты æмæ уым æрфидар кæндзысты сæхицæн плацдармтæ. 
— Баштанкæ æмæ Явкино райсыныл тохы хæс æххæст кæн, 
афтæмæй фæцырендæр кæн горæт Николаевмæ бырст, — загъта 
штабы хицау Малиновскийы номæй. 
250 

Æхсаргæрдты зæлланг 
Баштанкæйыл тох фæцырендæр кæнон, зæгъгæ, Плийы фырт 
бабырста хъазахъхъæгты эскадроны разæй æмæ йæ къамандыгæ- 
нæн бынат æрцарæзта знæгты фындзы бын горæты цæгатырды- 
гæй кæрон. —Хабар, къамандыгæнæг горæтмæ баирвæзт, уайтагъд 
айхъуыст полчъытыл, æмæ растадысты æмгуыппæй Баштанкæйы 
штурмæй райсынмæ. Немыцаг 79-æм дивизийыл алырдыгæй дæр 
æртыхстысты. Йæ сæфты къахыл æрлæууыд, уæддæр нæ састи, 
æмæ цагъд æрцыд изæрдалынгтæм. Уæдгасæй ма дзы чи аззад, 
уыдон хъазахъхъæгтæ «æруыгътой» хæдзæртты æмæ сæ уацары 
райстой. Баштанкæйы гарнизонæн баххуыс кæнынмæ цы немы- 
цаг æфсæддон хæйттæй лæгæрстой, уыдон раз та бадтысты Та- 
насчишины мехкорпусы хæйттæ æмæ сæ дæрæн кодтой. 
«Горæт Николаевы ’рдæм», — цыбыр ныхæстæй фехъусын 
кодта Иссæ фронты штабмæ 9-æм мартъийы изæрыгон. Уырды- 
гæй куыд фехъусын кодтой Плийы-фыртæн, афтæмæй фронты 
æфсæдты бырст уыдис рæвдз. Уый къамандыгæнæгæй домдта, 
хуссар æмæ хуссар-скæсæнырдæмты бырст фæтыхджындæр кæ- 
нын, Бармашово æмæ Снигиревкæйыл Николаевы ’рдæм цы фæн- 
дæгтæ цыдис, уыдон æрцахсын. 
Фæлæ ацы æхсæв фыдгулы æфсæдты ныхлæуд сахатæй-сахатмæ 
тыхджындæр кодта. Фронты ’рдыгæй æфсæрстой æмæ æфсæрстой 
æстæрдæм немыцы дивизитæ. Уымæй дæр бæрæг уыд, Украинаг 
ронты бырст æнтысджынæй кæй цыдис, знаджы хъахъхъæнына- 
ды фронт бынтондæр кæй фенкъуыст æмæ йæ дивизитæ сæхи кæй 
кальгац Хуссар Буджы доны фæстæмæ ног бьгаæтгæ æрцахсынмæ, 
уый. Фæлæ сæ лидзæн фæндæгтæ уæдмæ уыдысты лыг: æрцахстой 
сæ бæхджын-механизацигонд æфюæдтæ æмæ фыдгулы дивизитæ 
бахаудтой дывыдон цæхæры — фæстæрдыгæй сæ сырдтой фронты 
æфсæдтæ, сæ разы та æрфидар сты Иссæйы дивизитæ æмæ фыдгу- 
лы æфсæдтæ карз тохы куынæггонд цыдысты. 
Ацы æхсæв Иссæйы æфсæдтæ æнтыстджынæй сæххæст код- 
той фронтæй лæвæрд егъау оперативон хæс: ныппырх кодтой, 
Холлидт йæ 4-æм, 17-æм æмæ 44-æм корпустæй цы дивизиты 
ракалдта разæй, уыдон. Ныр боны фæткмæ æвæрд æрцыд ног 
фарста: знаджы сæйраг тыхты æрбахæццæмæ бæхджын-механи- 
зацигонд æфсæдты къорд хъуамæ райса Снигиревкæ æмæ æрцах- 
са Ингулецы доныл ахизæнтæ. Иссæйы æфсæдтæ сарæзтой æппæт- 
дæр инæлар-булкъон Холлидты 6-æм æфсады цъысымы æрцах- 
сынæн æмæ ныр цъысымы дуар æрæхгæдтой. Немыцы къаман- 
дыгæнджытæ катайы бацыдысты æмæ арæзтой æппæт мадзæлттæ 
дæр сæ б-æм æфсады бынсæфт фæкæнынæй бахизынæн. 13 ди- 
визийы раппæрстой Плийы-фырты æфсæдты къорды ныхмæ. 
Йæ уæззау хæс æдæрсгæдæр цæмæй æххæст кæна, уый тых- 
хæй фронты къамандыгæнæг Иссæйы æфсæдтæм радта инæлар 
Пушкины 23-æм танкон корпус дæр. Уымæй фæфидардæр бæх- 
джын-механизацигонд æфсæдты къорд. 
251 

Дзадтиаты Тотырбег 
Ног Григорьевкæйыл хæст нæма фæцис, афтæ Иссæ операти- 
вон картæйыл снывæста пълан Снигиревкæ тагъддæр æмæ къад- 
дæр зиантимæ райсынæн. 
Операцийы пъланмæ кæсгæйæ Иссæ йæ бардзырд ныффыс- 
сын кодта штабы хицауæн æмæ йæ арвыста корпусты дивизиты 
командиртæм. Стæй штабы хицауæн загъта: 
— Мæ бæсты уал ды ам у, Николай Андрейы фырт, æмæ бæ- 
рæг кæн, бардзырд чи куыд æххæст кæндзæн, уый. Æз цæуын 
мæ оперативон къордимæ разæй бырсæг дивизитæн баххуыс кæ- 
нынмæ. 
...Изæрдалынгтæм Иссæ бахæццæ майор Шакшаевы полкъмæ, 
баййæфта йæ Снигиревкæмæ хæстæг хъæу Червона Долинайы 
цур акъоппытæ къахгæ. 
— Цæмæн дæ бахъуыд акъоппытæ къахыны сæр, Шакшаев? — 
афарста йæ Иссæ. 
— Хъæуы бадынц немыцы æфсæддон хæйттæ æмæ йын иу 
ныггуыппæй райсæн нæй, æмбал къамандыгæнæг, — дзуапп радта 
майор. 
Иссæ йын йæ картæ райста æмæ йæм дзыппыдаргæ фанары 
рухсмæ æркæсын кодта полчъы командиры дæр. 
— Мæнæ ацы уæлвæз æмæ хус æрх уыныс? — ацамыдта йын 
хъæуы скæсæнырдыгæй фарс къуыбыртæм æмæ хуыскъæрхмæ. — 
Ацы æрхыл хæстæг бакæн дæ полкъ æнæуæлдай хъæр æмæ гæ- 
рæхтæй. Бæхты æрхы ныууадз æмæ мæнæ ацы уæлвæзæй фис- 
тæг атакæйы бакæн дæ хъазахъхъæгты. Æз дын кæсдзынæн дæ 
арæхстдзинадмæ. Фæтыхстæ, зæгъгæ, уæд дæм æххуыс æрбап- 
пардзынæн. Размæ уæндонæй! Æнæнхъæлæджы атакæйæ знаг 
фæтæрсдзæн, æмæ йæхæдæг лидздзæн. Фæлæ йын лидзæн дæр 
нал уыдзæн: йæ фæндæгтæ ныр æхгæд сты... 
Атакæ афтæ рæвдз ацыди æмæ знаджы гарнизон йæхи тых- 
джын ныхлæудмæ дæр йæ бон бацæттæ кæнын нæ бацис. Шак- 
шаевы полкъ ацы хъæуы райста æмæ ма сæдæйы бæрц фæфыл- 
дæр кодта уацайрæгты колоннæ. 
Инæлар Танасчишины мехкорпусы Иссæ баййæфта Снигирев- 
кæйы горæты кæрон карз хæсты тохгæнгæйæ. 
— Холлидт Снигиревкæйæ скодта фидар район, æмбал къа- 
мандыгæнæг, — дзуры Трофим Иваны фырт. — Фистæг æфсæдтæ, 
сармадзантæ æмæ йæм танктæ бирæ æртымбыл кодта. Горæтмæ 
кæм бабырсæм, уым та ныл знæгтæ тыхджын атакæйы рацæуынц 
æмæ нæ раппарынц фæстæмæ... — Стæй ийæлар ранымадта, кор- 
пусы афицертæй ацы горæтыл хæсты чи фæмард, уыдон нæмттæ. — 
Нæ танктæй иу — № 17 баззад Снигиревкæйы, æмæ йæ хъысмæт 
бæрæг нæма у. Йæ командир кæстæр лейтенант Сивков — хæрзæ- 
рыгон, хъуын дæр ыл нæма рахæцыд, ахæм лæппу, йæ радист- 
æхсæг Крестьянинов дæр ахæм æрыгон. Знаджы цæхæры астæу 
бирæ нæ бафæраздзысты. Разысгарджытæ танчы цалдæр хатты 
252 

Æхсаргæрдты зæлланг 
ауыдтой фыдгулты дæрæнгæнгæйæ. Æвæццæгæн, йæ сæрмæ нæ 
бахаста фæстæрдæм рацæуын знæгты астæуæй. 
— Афтæ дæр уыдзæн, — корпусы зиантыл мæстæй судзгæйæ 
зæгъы Иссæ. — Æмæ йын цы баххуыс кодтат? 
— Æххуыс ын кодтам, æмбал къамандыгæнæг: лейтенант Мур- 
махамедовы экипаж æм бафсæрста, ныссæста знаджы сармадзан, 
ехæлдта иу «фердинанд», горæтгæрон ныццагъта бирæ знæгтæ, 
æстаг гилдзы онг фæхæцыд... фæлæ ма йæхæдæг дæр знæгты 
астæуæй тыхмадзæлттæй раирвæзт æмæ загъта: Сивков зилы 
уынгты æмæ йæ танчы бын най кæны фыдгулы хæцæнбынæттæ. 
Фæлæ йæ раци, æвæццæгæн, нал кусы: сидтæн æм, æмæ мын 
дзуапп нæ радта... 
Иссæ бæстон æркаст, йæ æфсæдтæ немыцаг 6-æм æфсады 
корпусты æмæ дивизиты лидзæн рындзтыл куыд хæцыдысты æмæ 
сæ куыд дæрæн кодтой, цас сын æнтысти фыдгулы пырх кæнын, 
уымæ. Хорз цыди операци кæрæй-кæронмæ. «Мастисæг æфсад» 
бахауд стыр прессы хъæсдарæг æмæ дзæбуджы астæу: иуырды- 
гæй фыдгулы цавтой 5-æм æмæ 28-æм æфсæдты дивизитæ, иннæ- 
рдыгæй та — Плийы-фырты корпустæ æмæ дивизитæ. Цæхæрка- 
лæг прессы дзæбуг æмæ хъæсдарæг куыстой æхсæвæй-бонæй 
æппын æнæрынцойæ æмæ æнтысджынæй. Снигиревкæ райсыныл 
хæст фæцырендæр кæныны тыххæй Иссæ йæхæдæг ам, бынаты, 
скодта пълан æмæ командиртæн æххуыс кодта ацы фидар тагъд- 
дæр райсынæн. 
5 
Фронтты ног хабæрттыл 16-æм мартъийы афæлгæсты Сове- 
тон Информбюро фехъусын кодта: 
«Главное поражение нанесено противнику 13—16 марта 1944 
года, когда немецкое командование, в связи с выходом гвардей- 
ской группы генерал-лейтенанта Плиева на немецкие тылы, поте- 
ряло всякое управление войсками и отходило на запад группами и 
даже одиночным порядком». 
Къамандыгæнæг Плиты Иссæйы номыл æфсæдты къордмæ 
фæд-фæдыл цыдысты арфæйы ныхæстæ. Бæхджын-механизаци- 
гонд полчъыты æмæ дивизиты арæзт цыдис митингтæ рейдон опе- 
рацийы сгуыхтдзинады фæдыл æмæ дзы кастысты хæстонтæн 
сæ уæлахиздзинады тыххæй арфæйы радиограммæтæ: Советон 
Цæдисы маршалтæ С.М. Буденныйæ æмæ А.М. Васильевскийæ, 
фронты къамандыгæнæг Р.Я. Малиновскийæ æмæ фронты Æфсæд- 
дон Советæй... 
Афтæ, уæлахизæй конд æрцыд Плиты Иссæйы æфсæдты рей- 
дон егъау операци Ног Буг — Березнеговатое — Снигиревкæйы 
районы фыдгулы бирæ æфсæдты фæсчъылдым. Уый тыххæй 
С.М.Буденный фыста: «... Кубайнаг хъазахъхъæгты æрдхæрæн 
253 

Дзадтиаты Тотырбег 
диссаджы хæстон архайдтытæ немыцаг-фашистон æфсæдты ныд- 
дæрæн кæныныл тохы цаутæ фыст æрцæудзысты сызгъæрин дам- 
гъæтæй Сырх кавалерийы историйы...» 
Ацы операцийы сгуыхтдæр дивизитæн лæвæрд æрцыд (9-æм 
æмæ 10-æм гвардион кавдивизитæн) Суворовы ордентæ, 30-æн 
та кады ном — Ногбугаг... 
Улæфæн сахæтты Плиты Иссæ райста фронты къамандыгæ- 
нæгæй бардзырд ног хæс сæххæст кæныны тыххæй. 
Хус Еланец, зæгъгæ, ахæм украинаг хъæу айтыгъд Сау ден- 
джызмæ æввахс уæрæх атагъайы. Ам Иссæ нывæста ног опера- 
цийы пълан йæ къорды æфсæдты дарддæр бырстæн. Йæ сæйраг 
нысан уыд Раздельная — Беляевкæ — Одессæ. Бæстон æмæ æнæ- 
исты аиппæй снывæндын хъуыдис, ныронг Фыдыбæстæйы Стыр 
хæсты чи нæма уыдис, ахæм вазыгджын рейды пълан. Афтæ дом- 
дта Уæлдæр Сæйрагдæр къамандыгæнæг И.В. Сталины амынд 
æмæ 3-аг Украинаг фронты къамандыгæнæджы бардзырд. 
— Уазджытæ, æмбал къамандыгæнæг, — фехъусын кодта Ис- 
сæйæн штабы хицау Пичугин. 
— Фарнхæссæг уазджытæ нæм сæмбæлæд! — зæгъы Иссæ, 
æмæ афарста. — Кæцæй? Чи сты? 
— Инæлар Корженевич фехъусын кодта: «У-2 хæдтæхæгыл 
уæм абалц кодтой Василевский, Малиновский æмæ инæлар-лей- 
тенант В.А. Судец...» 
— Сæмбæлын сыл хъæуы хуызæнæн, — зæгъы Иссæ æмæ йæ 
куыст фæуагъта, йæ саусæрак реглан йæ уæлæ æрбакодта æмæ 
фæсидт адъютантмæ машинæтæ бацæттæ кæныны тыххæй. 
— Æгуыдзæгæй нæ не ’рыййафдзысты, Иссæ Алыксандры 
фырт, — сдзырдта Пичугин дæр æмæ ацыд уазджытыл сæмбæ- 
лынмæ бацæттæ кæнынмæ. 
Ставкæйæ æрвыст æмæ фронты къамандыгæнæгæн Иссæ цы 
радзырдтаид, уымæ йæ цæттæ кæнын нæ хъуыдис. Рейды арха- 
йæг хæстонты дзыллæ ацы операцийы æмхуызонæй дæр равдыс- 
той æвидийгæ хъæбатырдзинад æмæ фæзминаг арæхстдзинад, 
ныхæстæй зæгъæн кæмæн нæй, ахæм зындзинæдтæ бырсгæйæ 
æмæ хъаймæты фыдбонтæ æвзаргæйæ. Æмæ æфсæдты æппæт- 
дзыллон сгуыхтдзинадæй æрмæстдæр иу-цалдæр афицеры уд- 
уæлдай тохы фесгуыхты тыххæй куы радзура хистæртæн, уæд- 
дæр æгъгъæд æвдисæн уыдзысты рейды архайды зындзинæдтæ 
арфдæр бамбарынæн. 
Плийы-фырт ныронг йæхæдæг дæр кæй никуыма фехъуыста, 
ахæм уац ын радзырдта сармадзанты полчъы политхайады хи- 
цау, булкъон Костин. Уый загъта: 
— Лейтенант Винокуров Бармашовойыл атакæйы бацæуыны 
размæ курдиат балæвæрдта партимæ райсыны тыххæй. Карз хæс- 
ты æрыгон лейтенант фæмард ис. Фæлæ йын парторганизаци рав- 
зæрста йæ курдиат æмæ йæ, зынгхуыст уæвгæйæ, райста партийы 
254 

Æхсаргæрдты зæлланг 
рæнхъытæм. Ацы уынаффæ сфидар кодта парткомиссийы æрбадт 
дæр. 
— Æфхæрды нæ бахаудзыстæм уый тыххæй, æмбал къаман- 
дыгæнæг? — бафарста Костин Иссæйы. 
— Фыццаг хатт хъусын мард адæймаджы партимæ райсыны 
хабар, — хъуыдытыл фæцис Иссæ дæр. 
— Номхæссæны хъæбатыр уыд, йæхи æцæг коммунистæй рав- 
дыста хæсты цæхæры, Иссæ Алыксандры фырт, — зæгъы Кос- 
тин æмæ йæ дзыппæй систа боныг. — Мæнæ ам фыст сты, куыд 
тох кодта, уый бæлвырд факттæ. 
«Гвардийы лейтенант Винокуров — тыхджын, ныфсхаст, хæ- 
ларзæрдæ, фæтæнриу лæппу... Зарынмæ — Шаляпин, хæсты цæ- 
хæры — пиллон артуадзæг æхсидав... Немыц бафсæрстой Барма- 
шовомæ. Винокуров аззад йе ’фсæддон хаимæ се ’хсæн. Сцырен 
ныхæй-ныхмæ тох. Винокуров йе ’мбæлттимæ знæгты цагъта хуым- 
гæрдæгау æмæ немыц фæсмойнаг фесты, кæй йыл æрхъула код- 
той, уымæй... Фыдгулты цæфтæй йæ цæст рахауд: æнæхъæн бон 
æдзух хæцгæйæ ахауд йæ къух; знаджы гранаты цæфæй йæ фарс 
фæхуынкъ; йæ русæй дæр гæбаз фæхауд. Уæддæр ма йæ иу къу- 
хæй цагъта знæгты. Йе ’мбæлттæ иууылдæр зынгхуыст фесты 
фæстаг, дæсæм, атакæйы рæстæг, æмæ уымæ дæр хæцæнгарзæй 
ницуал уыдис. Фæлæ йæ къухы бæрзонд систа саперы фæрæт, 
афтæмæй хъæрæй ныззарыд знæгтæм бырсгæйæ: «Вставай, стра- 
на огромная, вставай на смертный бой...» Амард йæ уæззау цæф- 
тæй гвардийы лейтенант Винокуров, амард лæугæйæ, знагимæ 
хæцгæйæ, амард, йæ зарæг кæронмæ нал азарыд, афтæмæй...» 
— Нæ фæрæдыдыстут, партимæ йæ кæй райстат, уымæй, раст 
бакодтат, — загъта Иссæ Костинæн. — Винокуровæн йæ фæстаг 
фæдзæхст сæххæст кодтат... 
Танчы командир Сивковы æмæ йе ’мбал Крестьяниновы дæр 
къамандыгæнæг бавдыста Советон Цæдисы Геройы ном раттынмæ 
æмæ хъуамæ райсой Ленины ордентæ æмæ Сызгъæрин Стъалытæ. 
Снигиревкæйы знæгтæн бирæ бæллæхтæ сарæзта Сивковы 
экипаж æмæ фæндаг байгæрста йе ’мбæлттæн, ацы горæты фыд- 
гултæй бирæ ныддæрæн кæнынæн. Сæрæгасæй баззад æмæ хæ- 
цыд дарддæр хъæбатыр æмæ намысджынæй. Явкинойы хъæуы 
немыцæгты фидар басæттыныл бирæ туг ныккалд. Йæ хуылфы 
цы немыцаг æфсæддонтæ бадтис, уыдон сæ ингæны къæсæрыл 
лæууыдысты æмæ сын хъауджыдæр нал уыд — сæхи ныгæдыл 
нымадтæй æмæ ма афтæмæй истой сæ маст. «Бирæ хъæбатырты 
туг кæлы», — загъта Сивков æмæ абырста танкистты разæй. Ба- 
лæгæрста фыдгулты артдзæстмæ — сæ тæккæ астæумæ æмæ зын- 
донæй фехъусын кодта йæ рацийæ йæ командирмæ ахæм ныхæстæ: 
«В крайнем случае, погибнем, но в плен не сдадимся... Оставляем 
для себя по 2—3 патрона». Нæ, Сивковы экипаж йæхицæн цы 
нæмгуытæ фæстауæрц кодта, уыдоныл нæ уыдис йæ хъуыды. 
255 

Дзадтиаты Тотырбег 
Цас æфта къухы, уыйбæрц знæгты ныццæгъдын уыдис йæ сæй- 
рагдæр бæллиц. 14-æм мартьийы изæрæй райдыдта пырх кæнын 
фыдгулты фидар йæ тæккæ астæуæй æмæ хъæуы уынгты дæрæн 
кодта знаджы ахстæттæ: кæм-иу афæлдæхта танктæ æмæ автома- 
шинæтæ, кæм йæ быны най кодта сармадзанты, кæм та-иу баф- 
сæрста акъоппытæм æмæ-иу сæ фыдгулы ингæнтæ фестын код- 
та... Цыбырныхасæй, знæгты афтæ стæрсын кодта мæйдар æхсæ- 
вы, цыма сæ фидармæ бирæ советон танктæ æрбафсæрстой æмæ 
сæ уыдон дæрæн кæнынц... 
Явкиномæ инæлар Танасчишины танктæ десант куы баппæр- 
стой æмæ хъæу фыдгултæй куы асыгъдæг кодтой, уæд Сивковы 
танк ссардтой танкты ныхмæ арæзт къанауы пырхæй. Йæ экипаж 
— къабазгæйтгæй. Йæ алфамбылай — немыцæгты бирæ мæрдтæ. 
Куыд рабæрæг, афтæмæй Сивковы танкæн фезмæлæн кæцæй нал 
уыдис, ахæм ран бахаугæйæ дæр йæ экипажы æхсар нæ асаст. 
Хæцыны фадат ын куынæуал уыдис, уæд танкты ныхмæ хæцæн 
гранаттæ иумæ сбаста. Фыдгултæ йыл куы æртымбыл сты, уаца- 
ры райсæм экипаж, зæгъгæ, уæд танк ныррызти, ныггуыпп лас- 
та, фаркгай фæйнæрдæм фæхаудта æмæ йе схъистæй ныццагъта, 
уацары исынмæ чи хъавыдис Сивковы, уыдонæй ссæдзы бæрц, 
æмæ æдзæм фæлдæхтытæй баззадысты танчы пырхæнтимæ... 
Хъæугæрон, раздæр цы хæдтæхæг У-2 æрбадт, уымæ хæстæг 
бацыд Иссæ. 
Хæдтæхæджы базырмæ рахызти фронты Уæлдæфон Тыхты 
къамандыгæнæг инæлар-лейтенант Судец æмæ йæ дыууæ къухы 
хæрдмæ сдардта, цыма йæхи уацары лæвæрдта, афтæ, стæй загьта: 
— Зонын æй, Иссæ Алыксандры фырт: ды ныртæккæ мæ сæ- 
рыл æркалдзынæ «бомбæты æвирхъау цæфтæ». Фæлæ мæ раст 
бамбар: æбуалгъ, чи никуыма уыди, ахæм цъыф аэродромты цад 
фестын кодта æмæ хæдтæхджытæн сæ бынæттæй сызмæлæн нал 
уыдис. 
— Æмбарын дæ, Владимир Александрович, — дзуапп ын дæтты 
Иссæ, — фæлæ хæдзар куы фæаразынц, уæд ын йæ сæр æрæм- 
бæрзын фæхъæуы... Кæннод йæ къултæ ракæлынц хъызт рæстæг. 
Æрбадт фронты къамандыгæнæджы У-2, æмæ масты ныхас 
фæлыг. Дыууæйæ дæр ацыдысты йæ размæ. Р.Я. Малиновский, 
цæрдæг лæппулæгау æргæпп кодта уымæл зæхмæ, стæй Иссæйы 
рапортмæ байхъуыста, йæ бынаты сагъдауæй аззайгæйæ æмæ 
цæстытæй худгæйæ. 
Плийы-фырт йæ цыбыр ныхас фæцис, æмæ йæ Малиновский 
йæ хъæбысы æрбатыхта, афтæмæй зæгъы: 
— Иссæ Алыксандры фырт, нæ фронты æфсæдтæ цæмæй 
размæ бырсын райдыдтаиккой, уый тыххæй фыдгулы фронт нып- 
пырх кæнын хъуыдис хуылфырдыгæй... Фæлæ уый нæ къухы не 
’фтыдис. Ды æмæ дæ бæхджын-механизацигонд æфсæдты къорд 
уыцы æвирхъау зын хæс сæххæст кодтат сгуыхтæй æмæ афонæй 
256 

Æхсаргæрдты зæлланг 
раздæр... Ноджыдæр æмæ дын ноджыдæр мæ зæрдиаг арфæ!.. 
Фæлæ дæхи цæттæ кæн, Иссæ Алыксандры фырт: ноджы иу 
ахæм «бомбæ» хъуамæ бавæрæм мах Гитлеры æрдонгты бын æмæ 
йын ныббыгъуы кæнæм йæ фронт кæронмæ Одессæйы... 
Тыр-тыргæнгæ æрбадт æмæ йæ цæлхытæ цъыфы асагъдысты 
Маршал Василевскийы хæдтæхæгæн дæр. Иссæ алæууыд марша- 
лы раз æмæ йын рапорт дæттынмæ хъавыд, фæлæ йæ Александр 
Михайлович сдзурын не суагъта, зæрдиагæй æрæлхъывта йæ фи- 
дар къухтæй Иссæйы къух, афтæмæй загъта: 
— Иттæг æхсызгонæй дын арфæ кæнын Иосиф Виссарионо- 
вич æмæ мæхи номæй дæр дæ уæлахиздзинады æмæ Ленины ор- 
денæй хорзæхджын кæй æрцыдтæ, уый фæдыл: стыр бузныг, 
Иссæ Алыксандры фырт! 
— Арфæгонд у, Александр Михайлович, — зæгъы Иссæ æмæ 
сбадтысты иу машинæйы. 
Ныртæккæ Плийы-фырты къамандыгæнæн бынат уыдис Хус 
Еланецы хъæуæй рацæуæны иу гæвзыкк хæдзары. Фæлæ дзы цы 
иунæг уат уыдис, уый — рухс, хæрзæфснайд æмæ, кусæн бына- 
тæн чи бæззыд, ахæм. 
Василевский дуарæй куыддæр бахызти, афтæ дзурын райдыдта 
хæстон ног операцийы тыххæй æмæ афарста: 
— Бæстон мæм хъусыс, Иссæ Алыксандры фырт? 
— Дæумæ байхъусынæй ахсджиагдæр мын ныртæккæ ницы 
ис, æмбал маршал, — хæстæгдæр æм æрлæууыд Иссæ. 
— Ног Буг — Снигиревкæ — Березнеговатоейы рейдон опера- 
цийы инæлар — Холлидты б-æм æфсады кæй скæрдæнтæ кодтат, 
уымæй дæ Сталин иттæг бузныг у, — зæгъы маршал, стъолыл 
тыгъд картæйыл йæ цæстæнгас ахæсгæйæ. — Фæлæ Ставкæ цы 
ног операци цæттæ кæны Одессæ суæгъд кæнынæн, уый, Иссæ 
Алыксандры фырт, бирæ зындæр æмæ вазыгджындæр у фæстаг 
операцийæ, — стæй бæстондæр æркаст картæйыл конд пъланмæ. — 
О, уый хорз у, раст бакодтай, не ’рцыдмæ ног операцийы тых- 
хæй дæ хъуыдытæ картæйыл кæй снывæстай, уымæй! — æмæ 
фæдзырдта Малиновскимæ: — Родион Яковлевич, æркæс-ма 
Плийы-фырты митæм! Ды та мын афтæ дзырдтай: Иссæ Алык- 
сандры фырт операцийы фæстæ фынæй кæндзæн æмæ дыууæ 
къуырийы дæргъы дæр нæ райхъал уыдзæн... Фæрæдыдтæ, Ро- 
дион Яковлевич, басæтт ыл, фæрæдыдтæ! Кæсыс пъланмæ? 
— Пълан пълан у, фæлæ нын нæ фысым сихорæн ницы амал 
кæны, Александр Михайлович? — хъазгæмхасæн, фæлæ цыма 
ныртæккæ сихорæй стырдæр проблемæ нæ уыдис, ахæм хуызы 
фæрсы Малиновский. 
— Сихорыл ма тыхс, Родион Яковлевич, хъазгæмхасæн дзуапп 
дæтты Иссæ дæр: — Кавказы æмæ Украинæйы хæрзаддæр хæри- 
нæгтæ — нæ сихор. 
— Уæд фæдзур дæ сыхаг Чуйковмæ дæр æмæ нæ сихор иумæ 
17 Дзадтиаты Тотырбег 
257 

Дзадтиаты Тотырбег 
бахæрæм, — зæгъы Малиновский, æмæ уый дæр картæмæ æдзы- 
нæг кæсын байдыдта Василевскиимæ. 
— Василий Иванович, уазджытæ мæм ис, æмæ ды дæр, мæ 
сыхаг, сæ цуры куы абадис, — дзуры Иссæ йæ рацийæ командарм 
Чуйковмæ. — Æрмæст дæ ма ферох уæд... демæ рахæсс... хæрынмæ 
мондагдзинад! Хъусын дæм. 
— Хорз дæ бамбæрстон, Иссæ Алыксандры фырт, минутмæ 
уæ цуры уыдзынæн, — дзуапп радта Чуйков. 
— Гъе, афтæ вæййы, мæ хæлæрттæ, — йæ мидбыл бахудт Ма- 
линовский. — Цалынмæ сихор цæттæ кæна, уæдмæ та — кусгæ. 
Мæстыгæр худæндзастæй æмæ картæйыл кърандасы цыргъ 
фындз даргæйæ, дзуры Василевский: 
— Одессы, нæхи хъæлдзæг горæт æмæ Сау денджызы хуыз- 
дæр порт Гитлер æмæ Антонеску сæхицæн губерниад акодтой æмæ 
йæ рахуыдтой «Трансистрийы губерни» — йæ бæрзонддзинад Ан- 
тонескуйы сæрмагонд зæххытæ... Одессæйы дæр рахуыдтой го- 
рæт Антонеску... Æмæ йæ хъуамæ йæ тугимæ раома Румыны дик- 
татор — лæгмар Антонеску... Афтæ, æрмæстдæр афтæ, мæ хæ- 
лæрттæ! Æмæ уый куыд тагъддæр бакæнæм, афтæ хуыздæр. 
— Афтæ, о, афтæ домы Сталин, — зæгъы Малиновский, — 
æмæ, Иссæ Алыксандры фырт, комкоммæ та дæуæн æмæ де ’фсæд- 
тæн хæсгонд æрцыд маршалтæ фон Клейст æмæ фон Манштейны 
фронты æфсæдты астæу «бомбæ» бавæрын æмæ срæмудзын кæ- 
ныны хæс... 
— Одессæйы облæст Гитлер «Антонескуйы Трансистрийы гу- 
берни» кæй хоны, уый фыдгулы æфсæдтæй асыгъдæг кæнын стыр 
цæф уыдзæн фашистты бындур разилынæн, — дзуры дарддæр 
маршал. — Хуссар Бугæй немыцы æфсæдты фæтæрын амоны 
фыццагдæр уый, æмæ гитлеронтæ се сæфты къахыл æрлæууы- 
дысты Хъырымы; дыккагæй, «Трансистрийæ» знаг æнæхай аз- 
зад, зæгъгæ, уæд йæ денджызон фæндæгтæ — коммуникацитæ 
Турк, Румын æмæ Болгарийы æхсæн «бæгънæгæй» аззайдзыс- 
ты... Æмæ афтæ куы бакæнæм, уæд Гитлеры дзæмбыты бынæй 
ахаудзæн йе стырдæр ныфсытæй иу... Уый у Одессæйы суæгъ- 
дыл тохы сæйрагдæр мидис, — йæ ныхас балхынцъ кодта мар- 
шал. — Родион Яковы фырт, сæвæр хæс Плийы-фырты бæх- 
джын-механизацигонд æфсæдты къордыл ацы операцийы! 
— Æмбал маршал, инæлар Плийы-фырт арф бамбæрста йæ 
хæс, — зæгъы Малиновский. — Афтæ кæй у, уый æз уынын мæнæ 
оперативон картæйыл конд пъланæй. Æз æм ницуал æфтауын: 
мæ къух ыл фыссын... Ды дæр мемæ разы дæ, æмбал маршал? 
— Дæсны нывæст пълан у, æз дæр ыл ницуал æфтауын, — 
сразы маршал дæр. Æрмæст ма иу фæдзæхст, Иссæ Алыксандры 
фырт: дæхи фидар сбæдт Одессæйы катакомбæты бадæг парти- 
зантимæ, уый дæ пъланы дæр ис, фæлæ йæ фæарфдæр кæнын 
хъæуы. 
258 

Æхсаргæрдты зæлланг 
— Бамбæрстон дæ, æмбал маршал, уый бакæндзынæн, — фи- 
дарæй зæгъы Иссæ, æмæ бар куры, цæмæй сихоры фынгмæ ахи- 
зой уазджытæ. 
Уæдмæ æрбахæццæ командарм Чуйков дæр, æмæ æфсæддон 
разамонджыты ныхас дарддæр æнхъæвзта хæринаггæнæг Сергей 
Лазаревы рæсугъд æвæрд фынджы уæлхъус. 
6 
Мартъийы 28-æм æхсæвы æмæ бонæй фыдгулы фронт тынг 
зынтæй барæмыгътой М.Н. Шарохины æмæ Н.А. Гагены 
æфсæдтæ, фæлæ карз хæст нæ фæсабырдæр, знаджы командиртæ 
се ’фсæдты калдтой иу контратакæйæ иннæмæ. 
Уыцы бон изæрæй Иссæ райста фронты къамандыгæнæгæй 
ахæм цыбыр бардзырд: «29-æм мартъийы райсоммæ дæ æфсæдтæ 
æрбынат кæнæнт Александровкæ— Вознесенскы районы...» 
Одессæйы операцийы агъоммæ Иссæйы æфсæдтæ «куывтой» 
дыууæ «хуыцаумæ» — «Судец, нæ сæрмæ нын «цар» æрæвæр 
æмæ нæ фыдгулы бомбæппарæг хæдтæхджытæй бахиз... Бæсты 
бардуаг, дымгæ рауадз, арф цъыф æмæ уæрагмæ лæхъуг фæн- 
дæгтæ ахус кæн, арвыл та сбадын кæн бæзджын сау мигъ». Фæлæ 
дыууæ «хуыцауæй» æфсæддонты «табутæ» никæмæ бахъардтой. 
Зæхх нæ фæхусдæр, ног къæвдатæй ма ноджы фæлæхъирдæр 
æмæ дзы цæлхытæ арфдæр ныхстысты. Судецы аэродромтæ дæр 
хуыздæр нæ фесты. 
Хуссар Бугыл конд хидтæ дæр нæ урæдтой уæззау техни- 
кæйы, æмæ æхсæв-бонмæ æфсæдтæ бирæ тухæнтæ фæкодтой, 
фæлæ сын уæддæр бантыст доны фаллаг фарсмæ ахизын. 
Березовкæйы немыцаг фидармæ æмбисæхсæв ныббырстой Та- 
насчишины мехкорпусы æмæ Головскойы кавдивизийы хæйттæ 
æмæ сæ уæлахиздзинадæй барухс кодтой Иссæйы зæрдæ. Фæлæ 
гуырысхо дæр фæцис: «Гитлеронтæ цæмæн афтæ тагъд фæлыгъ- 
дысты Березовкæйæ? Куыд æнцонтæй суæгъд кодтой сæ дыууæ 
æфсады иунæг фæндаг Тилингулы доны сæрты ныгуылæнырдæм»? 
Ацы мæгуыргомау горæты уынгты фæстаг гæрæхтимæ Иссæйы 
хъусты ныццарыдта тыхджын гуыпп, йæ быны зæхх кæмæй нын- 
къуыст, ахæм нæрын. «Цы фехæлд уый, цæй гуыпп фæцыд?» — 
зæгъгæ, куыд ахъуыды кодта, афтæ йæ радист сдзырдта: «Ти- 
лингулыл арæзт хид знæгтæ срæмыгътой». 
«Цы амона уый? — зæгъгæ, куыд ахъуыды кодта Иссæ, афтæ 
æрвнæрæгау гуыр-гуырæй ныррызтысты горæты алфамбылай 
æврæгътæ. Мæйдар æхсæвы уæлдæф цæхæр фестад. Къаманды- 
гæнæг бамбæрста, йæ кавдивизи æмæ мехкорпусыл рæдыд æрцыд, 
уый: бардзырды цы амынд уыдис, уый сæрты ахызтысты, фыц- 
цаг сæ цы бакæнын хъуыдис, уый фæстæдæрмæ аргъæвтой... Æмæ 
бахаудтой фыдгулы бирæ сармадзанты зынджы цæхæрмæ. 
259 

Дзадтиаты Тотырбег 
Ацы горæт æрынцад, дыууæ æрхы кæм баиу сты, уым кило- 
метры бæрц фæтæн атагьайы. Йæ сæрмæ йын фæйнæрдыгæйты 
кастысты æврæгъты цъуппытæ æмæ уырдыгæй, армытъæпæны 
уæвæгау, зындис горæты алы уынг, алы хæдзар дæр. Немыц 
уымæн æрæвæрдтой сæ тыхтæ уыцы уæлвæзты. Знаджы фидар 
сæттын райдайын хъуыдис бардзырдмæ гæсгæ æврæгътæ байсы- 
нæй. Къæвдайы дæттæй ивылд Тилингул ацы афон у сæвджын, 
йæ уæрх километры бæрц æнхъæвзы йæ цъыфдзаст былгæрæт- 
тимæ, йæ бын — æлыгцъыф. Æмæ ам хæст цыдис æхсæвæй бонмæ. 
Райсомæй хæрз раджы Иссæйæн йæхицæн бантыст рекогнос- 
цировкæ скæнын — фидар куыд æнцондæр райсæн у, уый сбæл- 
вырд кæнын 4-æм мехкорпусы хæцæн районы. 
Иссæйыл корпусы командир Танасчишин сæмбæлди горæтгæ- 
рон йæ къамандыгæнæн бынаты дурæй амад къаннæг хæдзары 
раз. Рапорт ын радта корпусы уавæры тыххæй, стæй хæдзармæ 
бацыдысты. 
— Трофим Иванович, — зæгъы Иссæ, гилдзæй конд цырагъы 
рухсмæ картæмæ амонгæйæ. — Нæ уавæр сæ хæрзтæй нæу: Ти- 
лингул, куыд уыныс, афтæмæй æлгъыст дон у. Иæ сæрты бырс- 
гæйæ бирæ зиантæ æрцæудзæн не ’фсæдтыл. Кæсыс? Авгау лæгъз 
ран, цъыф — астæумæ, дон — ивылд, æмæ цас дæрдтыл æнхъæв- 
зы! Уыимæ — знаджы хотыхтæ... Йæ хъахъхъæнынад æрфидар 
кодта уæлвæзты æмæ уыны махæн нæ алы фезмæлд дæр. Хидтæ 
фехæлдта. Фысс-ма дæхимæ мæ бардзырд: «Сæйрагдæр бырст — 
Викторовкæ, Нейковойы хъæутыл, ома фыдгулы фидæрттæ рæс- 
тæгмæ фæрсырдыгæй куыд аззайой, афтæ. Афтæ нын куы бан- 
тыса, уæд дарддæры бырсты центр хаст æрцæудзæн дæ корпусы 
участокмæ... Дæ тыхджындæр хæйттæн равзар сæ хуыздæрты æмæ 
дзы сараз сæрмагонд отряд, æппæты разæй чи абырсдзæн, ахæм. 
Цыфæнды зынтæй дæр знагæй байс Сталино. Уæлахиз у!» — 
Къамандыгæнæг рацæуынмæ куыд хъавыд, афтæ хæдзары къултæ 
ныррызтысты тыхджын гыбар-гыбурæй. 
— Уый та цы уа? — кæрæдзимæ бакастысты инæлæрттæ. 
Дыккаг æмæ тыхджындæр гуыр-гуырмæ æрыхъусгæйæ, Иссæ 
загъта: 
— Фыдгул æмгуыпп кæны дардмæхсæн стыр сармадзантæй, 
Трофим Иванович: уæлдай кад кæны дæуæн! Ахæм сармадзантæ 
кадавар сты немыцмæ æмæ уыдонæй фехсынц стæм хатт æппæты 
тæссагдæр ранмæ, тынгдæр кæмæй фæтæрсынц, ахæм æфсæдты 
æмбырдгонды... 
Хæстæг ран сæмбæлд сармадзаны нæмыг æмæ йæ тыхджын 
нæрынæй хæдзар йæ сæрыл сцæйиста. Инæлæрттæ схызтысты 
цармæ æмæ фæлгæсæн бынатæй акастысты фæйнæрдымыты, знаг 
кæцырдыгæй æхсы, уый базонæм, зæгъгæ. Кæрты аууоны цы ма- 
шинæтæ лæууыд, уыдон сараимæ фаркгай ныппырх сты уынджы... 
— Амонды ирвæзт фæкодтам, — сдзырдта Танасчишин æмæ 
260 

Æхсаргæрдты зæлланг 
Иссæмæ бакаст. — Уый нæмыг комкоммæ нæ сæртæм арæзт уыдис, 
фæлæ фыдгул хæрзчысыл фæивгьуыдта. 
— Сæ артиллерийы минæвар, Трофим Иванович, ам, де ’фсæд- 
ты цур кæмдæр баныгъуылд æмæ амоны, кæдæм æхсын хъæуы, 
уый йæ батарейæн, — зæгъы Иссæ, биноклæй горæты уынгтæм 
кæсгæйæ. — Аив дæ къамандыгæнæн бынат æндæр ранмæ, стæй 
цас тагъддæр, уыйас хуыздæр! 
— Æнæмæнг, æмбал къамандыгæнæг, — дзуапп радта комкор 
æмæ йæ зæрдиагæй курдиат дæр раргом кодта. — Иссæ Алыксанд- 
ры фырт, ды дæр дæхи нæ хъахъхъæныс! Æдзухдæр дæ уынæм 
раззагдæр æфсæддон хæйтты астæу, хæсты пиллон арт цырен- 
дæр кæм вæййы, уым... Кæдмæ афтæ уыдзæн? Махæй алкæй зæрдæ 
дæр фæриссы дæ хъысмæтыл катайæ... 
— Æгъгъæд у, Трофим Иванович! — мæстыгæрхуызæй йæ къух 
ауыгъта Иссæ, — фыццаг хатт æмæ æрмæст дæуæй нæ хъусын 
ахæм «зондамонæн» ныхас... Æдыхстдæр уавæры куы хæциккам, 
фыдгулы хъуыры куынæ бадиккам, уæд æз дæр базонин кор- 
пустæ æмæ дивизитæн хæсты цæхæрæй бирæ дарддæр ранæй къа- 
манды кæнын. Фæлæ рейдон операцийы хуыздæр гæнæн нæй... 
Куы зæгъын: знаджы хъуыры ныссæдзæм æдзухдæр æмæ йын 
йæ улæфæнтæ æлхъывдæй фæдарæм... Æмæ йын æз йæ цыргъ 
æфсæртæ æркъæпп кæнын куы бауадзон, уæд æфсæдтæ сæфгæ 
кæнынц, сæ разæй мæхæдæг, афтæмæй... Стæй чи кæд базыдта, 
мæлæт æй кæм æрцахсдзæн — раззæгты æмрæнхъ æви искуы 
фæсчъылдым, дард ран, уый?! 
— Уымæй дæр тынг раст зæгьыс, Иссæ Алыксандры фырт, — йæ 
«зондамонæн» ныхасыл фæсмон кæныны хуызæй сдзырдта комкор. 
— Мæ ныхæстæ мын уайдзæфмæ ма райс, Трофим Иванович: 
мæ цæсты ды дæ тыхджын, арæхстджын æмæ зондджын инæлар- 
герой. Бирæ дæ уарзын, Сталинграды æндонфыцæн аджы рах- 
сыст салдат! Хæрзбон уал у Раздельнаяйы фембæлынмæ! — Иссæ 
йын йæ къух хæларзæрдæйæ тынг æрæлхъывта æмæ рацыд йæ 
бæхмæ. 
Бæхгæс æрбакодта бæх инæлары размæ, æмæ Иссæ цæсты- 
фæныкъуылдмæ февзæрд саргъыл, идоны рохтæ йæхирдæм æрбал- 
хъывта æмæ цæрдæг Терк фæраст. 
— Æз уыдзынæн 9-æм кавдивизийы полчъыты, инæлар Тута- 
риновмæ. Ме ’ххуыс дæ куы бахъæуа, уæд мæм уырдæм фæдзур- 
дзынæ... Дæ къамандыгæнæн бынат та тагъддæр аив горæты цæ- 
гатырдыгæй æдасдæр ранмæ, — фæстæмæ кæсгæйæ ма бафæ- 
дзæхста Иссæ. 
Инæлар Танасчишинæн, Иссæйы фæстæ джихауæй кæсгæйæ, 
йæ къух йæ къæмисæныл æвæрдæй аззад, хиуылхæцгæ бахудт, 
афтæмæй фæхицæнтæ сты дыууæ хæлар инæлары цæстæнгæстæ 
кæрæдзийæ. 
261 

Дзадтиаты Тотырбег 
Терк арф цъыфы цыдис тызмæгæй, хæсты цæхæрмæ-иу ата- 
кæйы цæугæйæ йæхи куыд дардта, раст афтæ тæлфгæйæ. Гæ- 
рæхтæ дæр ничердыгæй хъуыстис, фæлæ оæх йæхи æппæрста 
размæ сонтхуызæй, йæ тыхджын къæхтæй сасмау æндæгъæг цъыф 
фæйлаугæйæ. Хатт-иу йæ барæджы ’рдæм дæр йæ хæрзконд рæ- 
сугъд сæр фæзылдта, æмæ-иу уæд йæ ныхæй ферттывта æрдзæй 
рахаст урс стъалы, егъау хъоппæг цæстытæй-иу фесхъиудта фæ- 
дисхъæргæнæг стъæлфæнтæ. «Афтæ цæмæн тыхсы Терк ахæм 
сабыр сахат?» — хъуыдытыл фæцис Иссæ дæр, æмæ йын йæ 
лæгъз æфцæг къухæй рæвдаугæ асæрфта. Терк йæ барæджы рæв- 
дыдæй нæ фæсабырдæр, фæлæ ноджы фæтæркдæр, йæ сæр тых- 
æсхуыст акодта æмæ размæ атындзыдта, стæй уæрæх къах- 
дзæфтæй сирын байдыдта. 
Горæты хуссарырдыгæй кæрон æфсæнвæндагæй ахызтысты 
барджытæ æмæ быдыры иудзæвгар фæцыдысты. Иуафон уæл- 
дæфы сæ сæрты æхситтытæ кæнын райдыдтой «дзæгъæлдзу» 
нæмгуытæ. Фæстæдæр сæм æрбайхъуыст хæсты уынæр ноджы 
тынгдæрæй æмæ йæм Иссæ бæстондæр байхъуыста. Уый Тилин- 
гулы сæрты ахизыныл тохы бацыдысты Тутариновы æмæ Голов- 
скойы дивизитæ. 
Фæлæ ныр знаджы сармадзаны нæмгуытæ сæхи «дзæгъæл- 
дзуты» хуызæн нал дардтой: сæ фæндагыл разæй зæхх сфæй- 
лыдтой... Уыйфæстæ та фæрсырдыгæй... Бæхты сæ барджытæ цæх- 
гæр фæзылдтой фыдгулы зынджы бынæй. Нæмгуытæ фехæлдыс- 
ты сæ фæстæ. Знаджы сармадзанты батарей йæ цæхæр Иссæ 
æмæ йе ’мбæлттыл кæй калдта, уый ма йын цы бамбарын хъуы- 
дис, æмæ рог бæхты куы иуырдæм ауадзы дугъы, куы иннæр- 
дæм, куы та сæ æруромы сæ бынаты, афтæ расай-басай кæны 
знаджы артиллеристты. Фæлæ мæнæ Терк тæхгæ-тæхын Иссæйы 
бын фесхъиудта, стæй зæххыл йæ тъæпп фæцыд, цыма къодахыл 
фæкалд. Барæг дæр саргъæй асхъиудта æмæ хаугæ-хауын бæхæй 
йæхи дарддæр фехста, афтæмæй йæ цæстытæ цæхæр акалдтой, 
атар сты, зæххыл сæмбæлд. Йæ цæстытæй куы ракаст, уæд ауыд- 
та: Терк йе рагъыл уæлгоммæ ратул-батул кодта, йæ цыппæртæ 
цагъта, йæ иу къах зæнджы чъирийæ дæлæмæ йæ уæлæ нал уыд, 
афтæмæй. 
Зæрдæ ныккæрзыдта, ахæм æмбисонды дугъон бæх кæй фе- 
сæфт, уый мæстæй. Фæлæ цин дæр кодта, йæхæдæг кæй фер- 
вæзт, йæ бæх йæ сæрвæлтау кæй фæцис, ууыл. 
Къамандыгæнæг абадт æндæр бæхыл, æмæ тагъд кодта, йæ 
дивизитæ хæсты кæм бацыдысты, уырдæм. 
Йæ фарсмæ хæстæг цыдис йæ рæвдз бæхыл ацæргæ хъазахъ- 
хъаг Горбынь æмæ, Иссæйы æрхæндæг цæсгоммæ бакæсгæйæ, 
зæгъы: 
— Рæстæг ивы, батя, их уардзæн! 
— Цæмæй бæрæг у? Хур куы скасти... 
262 

Æхсаргæрдты зæлланг 
— Чалая куыд хуыррыттытæ кæны, уый нæ хъусыс, батя? 
Йæ сæр та тилы, йæ бырынкъ раппар-баппар кæны... Хур дæр 
хъуынтъызы бацыд æрхæндæгæй, мигъ бады... Халон дæр йæхи 
ласы аууонмæ... 
— Уыдæттæй уæлдай ма Судецы цæргæстæ дæр нæ зынынц. 
Уый дæр æвзæр рæстæджы хъæд амоны, — бахудт æм Плийы-фырт. 
Цыма се уæнты кастысты! Тутариновы æмæ Головскойы ди- 
визиты сæрмæ арв æрæхгæдта сау мигъ æмæ бæстæ нæрыди афтæ 
тынг, æмæ тыхджын æрвнæрд дæр уый раз арсы богъ фæкаста- 
ид: нæрыд æмæ цæхæры сыгъди арв, нæрыд æмæ сыгъди зæхх, 
афтæмæй денджызы тæркуылæнтау æнхъызти æмæ тахти уæл- 
дæфмæ. «Юнкерстæ», «фокке-вульфтæ», «мессершмиттæ», «хен- 
шельтæ» абон бынтон сæрра сты æмæ сæхæдæг дæр сыгъдысты 
артиллерийы цæхæрæй, зæхмæ калдысты цьæхарт уадзгæйæ, хауд- 
той гæбазгай æмæ зæхх дæр цъилау зилын кодтой... 
Цалынмæ Головскойы къамандыгæнæн бынатмæ бахæццæ 
Иссæ, уæдмæ зындоны уынæр æрæнцад, æмæ хæсты быдырæй 
æфснайын байдыдтой мæрдты æмæ цæфты. Знаджы хæдтæх- 
джыты рæгъæуттæ æмæ сармадзантæ фехæлдтой бæхджын-меха- 
низацигонд æфсæдты комбинацигонд бырст. Ногæй та æмбырд 
кæнын бахъуыд тыхтæ æмæ бырсты пълантæ. 
Инæлар Головскойыл Иссæ сæмбæлд тынг æнкъардæй æмæ, 
кæрæдзи къухтæ нæма райстой, афтæ комдив зæрдæрыстæй 
фехъусын кодта Иссæйæн æвирхъау хабар: сахат раздæр уæззау 
цæф фæцис инæлар-лейтенант Танасчишин Трофим Иванович. 
Иссæйы хæствæлмæст цæсгом фырмæстæй асау, хъуыр ах- 
гæдта, афтæмæй къухæй ацамыдта рацимæ. 
— Фæдзурут мын Ждановмæ, — загъта æмæ æрбадт, цыма 
хаугæ æркодта. 
— Æмбал къамандыгæнæг, хъусы дæм инæлар Жданов. 
— Дæхимæ райс, Владимир Иванович, корпусы командиры 
хæстæ æххæст кæнын. Мæхæдæг дæр уæм фæцæуын баххуыс 
кæнынмæ. Тагъд уым уыдзынæн... 
Фыдгулы фидæрттæ батыдтой æмæ Тилингулы доны сæрты 
фыццаг балæгæрстой Тутариновы æмæ Головскойы гвардион бар- 
джытæ. Уыдон фæстæ иннæ участокты дæр размæ бырст фæ- 
рæвдзæр. 
Ныр Березовкæйæ Раздельнаяйы астæу быдырты Иссæйы 
æфсæдтæ бырстой фурды уылæнау, фæстæрдæм лидзæг фыдгу- 
лы дивизиты æккой бадгæйæ. 
7 
Уарыд зæгъ. Митæмхæццæ къæвда райдыдта 1-æм апрелы рай- 
сомæй æмæ не ’нцад. Фæндæгтæ æмæ быдыртæ ноджы тынгдæр 
слæхъуг сты, дæлвæзтæ цъымаракултæ фестадысты. Стыр Куяль- 
263 

Дзадтиаты Тотырбег 
ник æмæ Гыццыл Куялышк къæвдайы дæттæй «ныннæрстысты» 
æмæ сæ былгæрæттæй калдысты, æнхъæвзтой тыгъд быдырты 
æмæ донхæрд атагъаты. Арв æрæхгæдта бæзджын цъæх мигъ 
æмæ уый иуырдыгæй уыд бырсæг дивизиты пайдайæн: барджы- 
ты æмæ танкистты цыфыддæр фыдгул — немыцы авиацийы ныг- 
гуыппытæй сæ хъахъхъæдта æмæ уый чысыл æххуыс нæ уыди 
уæрагмæйы æрфæн цъыфы æмæ цъымарайы бырсæг фæллад, 
хæстдомд æфсæддон хæйттæн. 
Иссæ йæ афицерты оперативон чысыл къорд æмæ хъахъхъæн- 
джытимæ цыдис раззæгты æмрæнхъ, афтæмæй къæрцхъусæй лæ- 
вæрдта разамынд йæ æфсæдты бырстæн. 
Æнæрынцайгæ уæззау хæстытæй домд, æрдзы æвирхъау зын- 
дзинæдтимæ тохы фæлмæцыд æмæ æгъуыссæг æфсæддонтæн ба- 
улæфыны бар раттын кæй хъуыди, уый къамандыгæнæг йæхæ- 
дæг хорз æмбæрста. Фæлæ уавæртæ домдтой афтæ кæнын. «Цы 
хуыздæр уыдзæн?» — йæхи дæр-иу афарста æфсæддонты хъыс- 
мæтыл арф æмæ иугæндзон хъуыдыгæнгæйæ. «Улæфт?.. Æмæ 
уæд фæстæрдæм лидзæг знаджы дивизитæ, уый базонгæйæ, æрфи- 
дар уыдзысты ног ран... Уæд та ногæй ныккæлдзæн бирæ туг 
знаджы басæттыныл... Нæ, салдаты мæлæтæй бахизын сæйраг- 
дæр у! Фæлтау уадз æмæ æвзара цыфæнды зындзинæдтæ дæр 
æмæ сын быхса, æууæрда сæ йæ фæллад къæхты бын!» Ахæм 
уыд инæлар Плийы-фырты девиз: «Размæ, æрмæстдæр размæ!» 
Æмæ йыл ног ном дæр уымæн ныффидар: «Инæлар Размæ». 
Фæсаууонмæ йæ йе ’фсæдтæ афтæ хуыдтой: «Инæлар Размæ». 
Иссæ февзæры бынтон æнæнхъæлæджы куы танкистгы æхсæн, 
куы механизацигонд æфсæддон хæйтты, куы кавалеристты, кæнæ 
та артиллеристты рæнхъыты. Нæу дзы рох цæугæ госпиталты 
цæфты абæрæг кæнын, хæлцы æмæ æфсисады хæйтты хъуыд- 
дæгтæм æркæсын дæр, политхайадтæн боны ахсджиагдæр хæс 
ацамонын æмæ сын сæ зын куысты феххуыс кæнын... Æмæ алы 
ран дæр йæ дардмæ уынаг цæстæнгас ацахсы хъуагдзинæдты, — 
æнарæхстæн ацамоны, куыд хуыздæр архайын хъæуы, уый; рæ- 
дийæджы рæдыд сраст кæны; зивæггæнаджы бацырен кæны; ах- 
хосджыны æргомæй цæстæй-цæстмæ бафхæрынмæ дæр æфсæр- 
мы нæ фæкæны. Фæлæ алцæмæй фылдæр та уарзы хорзæй хорз 
зæгъын, хуыздæры ныхасæй барæвдауын, хæрзиуæгæй фæразæн- 
гарддæр кæнын. Уымæн афтæ тынг бирæ бауарзтой, æвæццæ- 
гæн, салдæттæ æмæ сержанттæ, афицертæ æмæ инæлæрттæ дæр 
сæ къамандыгæнæг инæлар Плиты Иссæйы æмæ йын йæ алы ны- 
хас дæр уымæн æвæстиатæй æххæст кæнынц, куыд хæстон рæс- 
тæджы æнæмæнг кæнинаг æндон закъон. Йæ алы бардзырд дæр 
вæййы цыргъ, æхсаргадæй нырриуыгъды хуызæн раст æмæ ног 
хæстон уæлахиздзинадмæ комкоммæ фæндаг амонæг. Æнæгъдау, 
хомысау æнцъылдтæгæнаг, хиппæлой æмæ йын тæппуд уæнгæлы 
ад кæнынц. Æвæццæгæн, йæ цырыхъхъы хъусы дæр ахæмты тых- 
264 

Æхсаргæрдты зæлланг 
хæй фæдары тасаг гæрзын ехс... Фылдæр хатт æй нæ февдæлы 
ахæмтимæ дардыл ныхæстæ кæнынмæ... Æфсæддон Трибунал та 
йæм дард вæййы... Фæлæ ахæм рæстæг цырен хæсты цæхæры 
æфсæддоны фæразæнгарддæр кæнынæн Иссæмæ уыдис алыхуы- 
зон мадзæлтты быркуы. 
Фæссихор мигъ дымгæйы улæфтæй йæхиуыл схæцыд æмæ 
развæндаг хуыздæр зынын байдыдта. 
Иссæ, йæ хæстæгдæр æххуысгæнджытимæ æфсæнвæндаджы 
фæрсты цæугæйæ, дзæвгар араздæр æппæты раззагдæртæй. Иу 
чысыл хъæды къохы сæмбæлд разысгарджытыл. 
— Фæндаг сыгъдæг у, — зæгъгæ, сæ иу дзырдта, бæхыл æвæрд 
рацийæ йæ командиримæ. 
Ахæм ран къамандыгæнæгыл фембæлдæй разысгарджытæ джи- 
хауæй кæсгæйæ аззадысты. 
— Цы ныхъхъус стут, цæргæстæ! — худгæйæ сæм сдзырдта 
Иссæ. — Цæуылнæ дзурут, знаг йæхи куыд дары, цы сбæлвырд 
кодтат, уыдæттæ? 
— Березовкæйы дæрæны фæстæ фриц йæ зæвæттæ фæстæмæ 
æрттивгæйæ лидзы, æмбал къамандыгæнæг, — дзуапп радта хис- 
тæр хъазахъхъаг. — Нæма сæ баййæфтам... 
— Ам афтæ куы бадат, уæд уæ фриц йæхæдæг абæрæг кæн- 
дзæн, — хъазгæмхасæн зæгъы Иссæ. — Уæ командир Романюк 
сымахæй феппæлы... Æндæр уьга смаст кæнин, ам æнæмæт дзæгъæл 
бадт кæй кæнут, уый тыххæй. 
— Дзæгъæл нæ бадæм, æмбал къамандыгæнæг, — дзуапп дæт- 
ты хистæр хъазахъхъаг, — амынд район басгæрстам æмæ нæ ко- 
мандир Романюкмæ нæ хабæрттæ хъусын кæнæм. Стæй... О, нæ 
фæллад суадзæм, зæгъгæ, чысыл æрбадтыстæм. Лæмарæм нæ 
хуылыдз дарæсты дон дæр. 
— Фæуæд афтæ дæр, — разыйы хуызы сдзырдта Иссæ æмæ 
сæ афарста: — Ам къамандыгæнæгæн бынатæн бæзгæ ран кæм 
ис? 
— Мæнæ ацы къохы, — фæцырд дзуапмæ разыгасрджыты 
фæлладдæр æмæ къæсхуырдæр хъазахъхъаг, йæ цинелы дон лæ- 
маргæйæ. 
— Нæ, ардыгæй дардмæ нæ уыны цæст, — зæгъы хистæр. — 
Фæлæ æз чысыл раздæр басгæрстон махæй километры бæрц 
æддæдæр иу обау... Уый хорз бынат у: йæ цъуппыл — æнæхæлд 
сара. Акæсгæйæ — йæ алфамбылай алцы фенæн дæр ис... Уырытæ 
сæ хуынчъытæм куыд бырынц, уый дæр... 
Сахат фæстæдæр Иссæ лæууыд уыцы обауы сæр æмæ бинок- 
лæй каст фæйнæрдæм. Зындис æм ардыгæй Раздельнаяйы горæ- 
ты силуэт дæр цъæх мигъы бынæй. Автоматджын хъазахъхъæгтæ 
та къахтой обауы фахсыл акъоппытæ æмæ, бæхты кæм æраууон 
кодтаиккой, ахæм бынæттæ. Радист та йæ рацийæ лæвæрдта су- 
сæггонд коды æвзагæй корпусты æмæ дивизиты командиртæм 
265 

Дзадтиаты Тотырбег 
Иссæйы бырдзырдтæ, бамбарын сын кодта, йæ бынат кæм ис, 
уый дæр. 
Командиртæй йæ сæрмæ ничиуал æрхаста, къамандыгæнæгæй 
уыйбæрц фæстæдæр баззайын, æмæ размæ бырст фæцырендæр. 
Ацы уæлвæзæй тыгъд быдырты биноклы цæстытæ ахстой, 
дивизитæ æмæ сæрмагонд хæйттæ куыд змæлыдысты, размæ куыд 
тырныдтой, уыдæттæ. 
Изæрдалынгты уазал тыхджын дымгæ цæгатырдыгæй йæ 6а- 
зыртыл æрбахаста митуарды тымыгъ. «Нæ кæрц ма дыс хъуаг 
уыдис!» — йæ мидбыл мæстыгæрæй бахудт Иссæ æмæ фæтыхсти. 
Хæстонтæ — фæллад, æнæхуыссæг, донласт хуылыдз... Танктæм 
æмæ автотранспортмæ ма артаг баззад хæрзкадаварæй, «баихсы- 
дысты» хæлц æмæ æндæр æфсисад дæр... Фæлæ уæддæр æрулæ- 
фæн нæй: фыдгулы дивизитæ, уый базонгæйæ, æрлæудзысты æмæ 
хъахъхъæнынад æрфидар кæндзысты донгæрæттыл. Хæрхæмбæлд 
куы скæной, уæд хæст дæргъвæтин ахæсдзæн, фыдгулы резерв- 
тæй ног, æвæллад дивизитæ уæдмæ æрбатыгуыр уыдзысты сæ 
иунæг æфсæнвæндаг æмæ æфсисады стырдæр къæбиц — горæт Раз- 
делнаяйы бахъахъхъæнынмæ... «Куыд фервæзæн ис ахæм бæллæ- 
хæй?» — Иссæйы сæры зилдух кодтой алыхуызон хъуыдытæ. — 
Улæфты бар рардæуаид æфсæдтæн? Нæ, ницы хуызы! Ацы тымгъ 
æмæ хъызты уылæнты фæллад хæстонтæ æрулæфыдысты, 
зæгъгæ, уæд уыдон ног бырстмæ растын кæнын уыдзæн хъай- 
мæт, ихæн тымыгъы салд зæххыл хуысгæйæ, баззайдзысты рын- 
чынтæй, сæ тых æмæ сæ ныфс бынтондæр асæтдзæн, змæлгæ 
куынæ кæной, уæд... Иу мадзал, æрмæстдæр иу мадзал ис æфсæд- 
ты бæллæхæй фервæзын кæнынæн, æмæ уыимæ сæйрагдæр хæс 
къаддæр зиантимæ сæххæст кæнынæн: «Размæ! Размæ бырсын! 
Цыфæнды зынтæй дæр размæ бырсын! Æрмæстдæр афтæмæй ис 
æфсæдты фæстаг тыхтæ æрбамбырд кæнæн æмæ сæ уæлахизы 
ныфс бауадзæн... Фæлæ куыд?» 
Картæйыл та ранывæсти 3-æм апрелы хъызт æмæ тымыгъ 
æхсæвы бырст фæтыхджындæр кæныны пълан. Корпустæ æмæ 
дивизитæй æрвыст бастдзинады афицертæ сæ командиртæм ахас- 
той къамандыгæнæджы ног бардзырд æхсæвы Раздельнаяйы го- 
рæтмæ ныббырсыны тыххæй. Æнæсулæфгæйæ куыстой радисттæ 
æмæ телефонисттæ дæр. Оперативон къорды афицерты Иссæ ар- 
выста йæ бардзырды фæстæ дивизитæн æххуыс кæнынмæ, стæй 
бардзырд куыд æххæстгонд цæуы, уымæ хъусдарынмæ. 
Разысгарджыты хицау булкъон æрбацыд эскадроны командир 
Романюкимæ Иссæйы размæ æмæ йын цыбыртæй радзырдта, 
æфсæдтæн размæ бырсын цас банстыст, чи цы хъæу ссæрибар 
кодта, уыдæттæ. Стæй загъта: 
— Ног хабæрттæ ис фыдгулы артдзæстæй, Романюкы æрба- 
хаст сюрприз, æмбал къамандыгæнæг. Рæстæг уын ис байхъу- 
сынмæ? 
266 

Æхсаргæрдты зæлланг 
— Романюк, æгас цу, мæ хæлар! — йæ къух ын зæрдиагæй 
æрæлхъывта Иссæ æмæ йæ æрбадын кодта йæ цуры. — Фехъуыс- 
тон, Григорий Павлович, дæ эскадронимæ фыдгулы дивизийы 
штабмæ бафсæрстай æмæ йæ ныддæрæн кодтай, уый. Фæлæ ма 
йын йæ бæлвырддзинæдтæ радзур. Хъусын дæм. 
— Ахæм операцитæ кæныны фæлтæрдзинад нæм ис, æмбал 
къамандыгæнæг, — сабыргай æмæ арæхстгай райдыдта дзурын 
34-æм эскадроны командир. — Знон мын разысгарджытæ фехъу- 
сын кодтой, мæ эскадронæй бирæ раздæр ран дæуимæ фембæлды 
хабар. Сæмбæлд мыл дæ уайдзæф дæр, ома, æнцад куы бадат, 
уæд уæ знаг йæхæдæг бабæрæг кæндзæн, зæгъгæ. Æмæ æз ахъуы- 
ды кодтон: «Кады хъуыддаг нæу, къамандыгæнæг не ’ппæты ра- 
зæй цæуа, уый. Раст зæгъын хъæуы, мæхиуыл æрхудтæн, фæл- 
лад æмæ мыл зивæг куыд фæтых сты, зæгъгæ. Хистæр команди- 
рæй бар райстон, немыцаг 335-æм дивизи цы архайы, уый абæ- 
рæг кæныны тыххæй...» 
* * * 
Къамандыгæнæг бады йæ «Виллисы» капотыл æмæ тагъд 
кæны, Разделнаяйыл атакæйы бацæуынæн цы къамандыгæнæн 
рындз снысан кодта, уырдæм. Дымгæ сæлæф мит здухы мæйдар 
уæлдæфы, зæхх фестад бæзджын быламыхъ æмæ дзы машинæйы 
цæлхытæ арф ныгъуылдысты, йæ «гуыбын» бырыд цъыфыл. 
Шофыр Сергей Король «кæлæнтæ» кодта «Виллисæн» æмæ йæ 
куыддæр амæлттæй тардта размæ. «Быламыхъы» куы аныгъуы- 
лы, кæнæ фæндаджы иуварсмæ куы адзоргъа кæны æнæбары 
цъыфы зæимæ, уæд та автоматджын цæрдæг хъахъхъæнджытæ 
рагæппытæ ласынц æд фыййæгтæ æмæ цъыф амæрзынц фæрсыр- 
дæм, кюветæй сласынц «Виллис» уæхскуæзæй æмæ йæ бафта- 
уынц фæндагыл. 
Ахæм, кæнæ уымæй фыддæр тухæнтимæ лæгæрстой цъыфы 
иннæ автомашинæтæ дæр. Касти сын сæ хъаймæтон архайдмæ 
Иссæ дæр: цы машинæтæ фæоцани вæййынц, уыдон цæлхыты 
раз кæм тауынц нымæттæ, кæм сæ бæмбæджджын къандзолтæ, 
кæм та — фæйнæджытæ, каутæ, æндзæлттæ, — кæмæн йæ къухы 
цы æфты, уый. Фæлтæрддæр шофыртæ семæ раластой раздæр 
конд фашинтæ æмæ сын ныр æнцондæр у æрдзон знагимæ тох 
кæнын. Æрхъуыдымæ дæсныдæртæ та скодтой «поездтæ» маши- 
нæтæй æмæ сæ ластой танктæ. Фæлæ уый бирæйы къухты не 
’фтыд. 
Барджытæ сæ бæхтыл ауæрдынц атакæйы рæстæгмæ æмæ 
цæуынц фистæгæй, сæ бæхты сæ фæстæ идадзæй кæнгæйæ. Фæлæ 
сын сасмаухæцæг цъыф сæ зæвæттæ тоны... 
Шофыр Сергей Король зæрдиагæй æххæст кодта йæ хæс, — 
архайдта колоннæты разæй цæуыныл. Иутæй дзы фæраздæр. 
267 

Дзадтиаты Тотырбег 
Баййæфта иннæ колоннæйы дæр æмæ йæ фæрсты цыди, колон- 
нæйы чи ис, уый уынгæ дæр нæ кодта талынджы. Фæлæ иуафон 
Иссæ æрурæдта машинæ къухæй ацамонгæйæ. «Цы æрцыд? Тагъд 
куы кæны, уæд мæ цæмæн баурæдта?» — дисы бацыд Король 
æмæ баурæдта «Виллис», æрыхъуыста, стæй æдзынæг касти 
размæ. 
Иссæ сабыр ныхасæй дзуры: — Лæппутæ, æнахуыр хабар: нæ 
астæумæ кæцæйдæр æрбахауд фыдгулы колоннæ... Ныддæрæн 
кæнын æй хъæуы! Дыууæйæ ацæут йæ фæйнæфæрсты æмæ уыл 
куыд нæ фæгуырысхо уой, афтæ нæхионты æппæты раззаг эс- 
кадронтæн хабар бамбарын кæнут. Сæхи æрцæттæ кæнæнт!.. Дыу- 
уæйæ та — фæстæгтæн бамбарын кæнут, æнæ уæлдай уынæрæй 
фыдгултыл æртыхсæнт фæрсырдыгæйты... Король, ды та æрцæттæ 
кæн гранаттæ... 
Автоматджынтæ рагæппытæ кодтой машинæйæ æмæ мæйдары 
аныгъуылдысты, атагъд кодтой къамандыгæнæджы бардзырд 
æххæст кæнынмæ. 
Цыбырныхасæй, фыдгулы æфсæдтæй цы колоннæ «фæдзæ- 
гъæл», уый дыууæрдыгæй æрбалхъывтой Иссæйы дивизийы пол- 
чъытæ æмæ уайтагъд йæ зынг ахуыссыд. Ахæм æнæнхъæлæджы 
цаутæ дæр æрцæуы рейдон стыр операцийы. Фæлæ ацы хабар 
Иссæйы тынг смæсты кодта. Æмæ мастаг дæр куыннæ уыдис! 
Атакæмæ хи цæттæгæнгæйæ де ’фсæдты астæу знаджы колоннæ 
февзæрæд, æмæ йæ разысгарджытæ афойнадыл ма равзарæнт! 
Æнæмæтдзинад æвдисæг хабар! 
Æмæ нæртæккæ къамандыгæнæгæн рæстæг нæ уыдис хъуыд- 
даг бæлвырддæр равзарынæн, фæлæ уал сын бамбарын кодта, 
æнæмæтдзинад йæ фæстæ цы раласы, уый... 
Раздельнаяйы горæтыл атакæйы бацæуыны æмгъуыд нысан- 
гонд уыдис фæсæмбисæхсæв дыууæ сахатмæ. Иссæ йæ хæстæг- 
дæр æмбæлтгимæ ацафон лæууыд нысангондбынаты хуыскъ æрхы 
горæтмæ арæзт стыр фæндагмæ хæстæг. Йæ нымæт æнгомдæр 
æрбатыхта æмæ тамако сдымдта. Сæлæф мит не ’нцад йæ уары- 
нæй. Тымыгъ кæд фæсабырдæр, уæддæр уазал ирдгæ къуыззитт 
кодта, æмæ хæстонты хуылыдз дарæс буарыл æндæгъди. Йæ 
æфсæдты уынгæ нæ кодта, фæлæ сæ зæрдæйæ хатыд: цæгатыр- 
дыгæй æфсæнвæндагмæ хæстæг æмбырд кæны атакæйы бацæуы- 
нæн бæлвырдгонд бынæттæм Сталинградаг гвардийы мехкорпус, 
йæ ног командир — инæлар Жданов. Корпус йæ хъæбатыр коман- 
дир инæлар Танасчишины фæстæ нæ фæцуыдта, — Ждановæй 
рауад арæхстджын комкор, Иссæ дзы разы у æмæ йын аргъ кæны. 
Сосæвæндагыл — кубайнаг хъазахъхъæгты 10-æм кавдивизи. Бул- 
къон Гадалин æмбырд кæны йæ полчъыты стыр фæндаджы рахи- 
зырдыгæй фарсмæ. Головскойы гвардион кавдивизи цæуы ног сагъд 
хъæды тагыл йæ атакæйы райдиан бынтамæ. Дыууæйы астæу 
йæхи ныббырстмæ цæттæ кæны Завьяловы 5-æм мехбригадæ... 
268 

Æхсаргæрдты зæлланг 
Æфсæдты сармадзанты полчъытæ дæр сæхи æрцæттæ кодтой ата- 
кæйы цæуæг дивизитæн баххуыс кæнынмæ. Къамандыгæнæджы 
уынаффæ: «Раздельнаяйы горæт æмæ æфсæнвæндаджы стыр стан- 
цæмæ къорды дивизитæ ныббырсдзысты æнæнхъæлæджы, ата- 
кæйæ раздæр иу гæрах дæр нæ фæкæнгæйæ. Æхсын райдайдзыс- 
ты, знаг йæ хæцæн бынæттæ куы раргом кæна æмæ йæм хæстæг 
куы бацæуой, æрмæст уæд». 
Горæт Раздельная мæнæ-мæнæ стыр горæттæй нæу. Фæлæ 
ныртæккæ немыцы фронтæн у, ахсджиаг æлхынцъ кæй фæхо- 
нынц, ахæм: ам сты Гитлеры «одессаг» æфсæдты хæцæнгарз æмæ 
хæлцæй æфсадæг базæтæ, бирæ скълæдтæ æмæ сæ коммуникаци- 
ты сæйрагдæр бынат. Ацы горæтыл цæуы, Одессæйæ Тирасполмæ 
цы иунæг æфсæнвæндаг ис, уый. Раздельная уыд фæстаг станцæ 
нæ зæххы хуссарварс мах æмæ Румынийы æхсæн арæныл. Раз- 
дельнаяйыл немыц ласынц резервтæ сæ «А»-йы æфсæдты иугон- 
дæн, сæхирдæм та æрвитынц советон адæмæй байст хъæздыгдзи- 
нæдтæ æмæ, Германмæ зындоны куыстмæ кæй тæрынц фашисттæ, 
ахæм советон адæмы, æрвитынц æхсæвæй-бонæй эшелон эшелоны 
фæстæ. Раздельнаяйы районы знаг æртымбыл кодта бирæ эше- 
лонтæ хæцæнгарз æмæ æндæр хæстон мулк. Горæт хъахъхъæнынц 
цалдæр дивизийы æмæ бирæ сæрмагонд æфсæддон хицæн хæйтгæ. 
Къамандыгæнæджы цурмæ кæрæдзи фæдыл цæуынц, дивизи- 
ты командиртæ æмæ штабты кусджытæ. 
Се ’хсæн ныхас цæуы, горæт райсыны атакæ цæмæй рæвдз- 
дæр ацæуа, ууыл. Иннæ тыхстдзинæдтæй уæлдай ма Иссæйыл 
æртыхст дæндагниз дæр тыхджын суазалы фæстæ æмæ йæ тых- 
урæд кæны, афтæмæй хъусы йæ командирты хъуыдытæм. 
— Ахæм уавæрты æдзæттæйæ ныртæккæ æвиппайды атакæйы 
цæуæн нæй, — фидарæй зæгъы къамандыгæнæджы хæдивæг инæ- 
лар Горшков. — Æфсæдтæ сты фыдвæллад, æгъуыссæг, донласт 
хуылыдз æмæ æххормаг. Раттын сын хъæуы улæфт. Уыйфæстæ 
хъуыддаг йæхи амондзæн. 
Иссæ фьпщаг бакаст инæлар Ждановы ’рдæм, уый та куыд хъуы- 
ды кæны, зæгъгæ. Фæлæ йын йæ цæсгомы ахаст нæ уыдта. Азылд 
йæ цæстæнгас инæлæрттæ Тутаринов æмæ Головскойы ’рдæм: 
— Сымах та куыд фæнды? — ныллæг хъæлæсæй сæ афарста. 
— Нæ уавæр сæ хæрзтæй нæу, — æвæндон хуызы сдзырдта сæ иу. 
— Хæстонтæй йæ къах размæ айсын ничиуал фæразы, — загъ- 
та иннæ. 
— Цæугæ-цæуын фынæй кæнæм... 
— Улæфт раттын хъæуы... 
— Бæхтæ фырфæлмæцыд æмæ æххормагæй згъæлынц цъыфмæ, 
æмæ сæ фæстæмæ лæгдыхæй слæууын кæнæм сæ къæхтыл... 
Иссæйæн ацы ныхæстæм йæ дæндаг тынгдæр сдудыдта æмæ 
сæр зылди, йæ буары тæвд хæрдмæ хызти, афтæмæй, йæ рус 
къухæй нылхъивгæйæ, зæгъы: 
269 

Дзадтиаты Тотырбег 
— Уæдæ ныл хъаймæты æхсæв æркодта, зæгъут?! Нæ мæлæт 
æмбисæхсæв тыгъд быдыры æрцæуа мит-тымыгъы бын?! Æмæ 
ма уæд цæй атакæйы кой кæнæм? Æрхуыссæм цъыфы æмæ... Нæ 
атакæ æрмæст сахат фæстæдæр куы райдайæм, уæддæр фыдгу- 
лы фæндиаг фæуыдзыстæм: атакæйы бацæуынмæ уæ хæстонтæй 
æмбисы дæр нал райхъал кæндзыстут... Уый уæ уырнæд!.. Цы- 
быр ныхасæй: цæут уæ бынæттæм. Атакæйы æфсæдтæ бырсын 
райдайдзысты, арвыл куыддæр сырх ракетæтæ ныррухс кæной, 
афтæ. Уый зонут. Тагъддæр цæут уæ бынæттæм! Фембæлдзыс- 
тæм Раздельнаяйы. 
Командиртæ сæ рахиз къухтæ сæ худты тигътыл авæрдтой 
æмæ дзы алчи йæ бæхыл абадт, ад [угæмæй фæраст ис. 
Инæлар Горшков хæстæгдæр балæууыд Иссæмæ æмæ тыхст- 
хуызæй зæгъы: 
— Ныртæккæ дын дохтырмæ арвыстон... Фæлæ уал коньякæй 
иу хуыпп акæн æмæ дæ дæндаджы рыст фæсабырдæр уа. — Адъю- 
тантæй донгарз райста, йæ къæрмæг ын фелвæста æмæ йæ Ис- 
сæмæ авæрон, зæгъгæ, уыйырдæм фæзылд. Фæлæ Иссæ йæ цуры 
нал. «Цы ’рбаци?» — зæгъгæ, куыд ахъуыды кодта, афтæ йæм 
мæйдарæй æрбайхъуыстысты рапортдæтджыты хъæлæстæ: 
— Кавдивизионы командир капитан Левченко... 
— Эскадроны командир Куев... 
— Гвардийы 36-æм полчъы командир дæлбулкъон Ориночко... 
Полкъ æнхъæлмæ кæсы атакæйы абырсыны тыххæй бардзырдмæ... 
— Æцæг афтæ у æмбал Ориночко? — хъæлдзæгдæрхуызæй, 
фæлæ гуырысхойæ афарста Иссæ полчъыты хуыздæр командир- 
тæй иу — Ориночкойы. 
— Полчъы хæстонтæ уæлбæхæй афынæйтæ сты, æмбал къа- 
мандыгæнæг... 
— Гъеуый мæ уырны, — зæгъы Иссæ, — уæдæ дæумæ гæсгæ 
куыд кæнгæ у, Семен Ильич: полкъ ныртæккæ атакæйы растын 
кæнæн нæй, зæгъыс? 
— Бæхтыл атакæмæ, æмбал къамандыгæнæг? — Иссæйы фарс- 
тæн дзуапп раттыныл фæтыхсгæйæ, сдзырдта дæлбулкъон. — Уый 
зын зæгъæн у, æмбал къамандыгæнæг... Бæхæй, лæгæй — йæ къæх- 
тыл рæстмæ слæууын ничиуал фæразы... Фæллад... Æххормаг... 
Донласт хуылыдз... Фæлæ сæр куы бахъæуа... 
— Бамбæрстон дæ, дæлбулкъон, цæугæ! Атакæйы æппæты ра- 
зæй бырсдзынæ, уый дæ рох ма уд, Ориночко! 
— Ис, æмбал къамандыгæнæг, нæу мæ рох атакæ! — æмæ Ори- 
ночко мæйдары тымыгъы атадис. 
«Инæлар Горшков иуырдыгæй раст зæгъы: æрдæгмард хæс- 
тонты атакæмæ растын кæнын — сæнттæ цæгъдын!» — сæры ахæм 
хъуыдытæ зилдухгæнгæйæ Иссæ хæстæг бацыд йæ «Виллисмæ», 
йæ дуар ын бакодта æмæ æрыхъуыста: йæ шофыр Сергей Ко- 
роль рулы къренделийыл йæ сæр æрæппæрста æмæ хуыррытт 
270 

Æхсаргæрдты зæлланг 
ласы. Фæстаг бадæныл мæрдон фынæй кæнынц йæ хъахъхъæн- 
джытæ. Гуыффæйыл банцой кодта, афтæмæй афынæй йæ адъю- 
тант майор Леонид Семенидо дæр. «Чысыл сæ бауадзон æмæ 
хуыссæг фæсайой», — зæгъгæ, Иссæ йæ басылыхъхъæй тыхт рис- 
саг дæндагыл хæцгæйæ азылд иннæтырдæм. 
Æнкъард хъуыдытимæ касти Иссæ фæйнæрдæмты æмæ хъуыс- 
та, дымгæ митæмхæццæ къæвдайы быдырты куыд луæрста æмæ 
стонг бирæгъау куыд ниудта, уымæ. «Кæд Горшков мæнæй раст- 
дæр у? Баулæфыны рæстæг кæд раттын хъæуы æфсæдтæн?» — 
Акаст Иссæ æфсæнвæндаджы станцæйы ’рдæм. Къуырма æхсæ- 
вы тæмæны зына-нæзына рухсы цъыртт агайы, цæст ыл гæзæмæ 
хæцы. Дымгæ хаттæй-хатт æрбахæссы, станцæйæ паровозты фут- 
тытæ, нæтын, буферты дзæнгæрæгау цагъд, эшелонтæ аразыныл 
архайджыты уасæнтæй цъæхснаг æхситтытæ. 
Фашисттæн сæ фæсонæрхæджы дæр нæй, мах æхсаргард сæ 
сæрмæ мæйдары æрттивы æмæ нæ джебогъ та сæ зæрдæмæ арæзт 
у, уый. Станцæйы сæ æнæмæт архайдæй дæр бæрæг у, ахæм 
мæйдар æмæ хъызт æхсæв мах атакæйы бацæудзыстæм, уый 
æнхъæл кæй не сты. Ныртæккæ куы бабырсæм атакæйы, уæд 
райсдзыстæм горæт æмæ станцæ. Уый мын гуырысхойаг нал у! 
Атакæ бонæрбарухсмæ куы аргъæвæм, уæд та фарста дыууæйыл 
у: знаг йæхи æрцæттæ кæндзæн... Боныхъæд куы фæхуыздæр уа, 
уæд ма нæ фыдгул йæ авиацийæ дæр хурх кæндзæн... Æмæ знаг 
йæ тыхтæ æмхуызонæй нæ ныхмæ куы сыстын кæна, уæд... Уæд 
æцæг сæфт!.. Ардыгæй бонмæ хæстонтæ мит æмæ дымгæйы бын 
куы ныргъæвсой, уæд сæ фылдæр йæ бынатæй нал рабаддзæн. 
Уый та сын уыдзæн фыддæр хъиамæт æмæ хъаймæт. Нæ, Горш- 
ков раст нæу! Фæстиатгæнæн нæй! Ахсæв фыдгулы ныхмæ тохы 
куыд сарæхсæм, уымæ гæсгæ алыг уыдзæн нæ дарддæры хъыс- 
мæт... Иссæ бацыд æмæ бахызт машинæмæ, æрбадт æмæ æркаст 
йæ сахатмæ. Ахъуыды кæнынæн йæхицæн цы дæс минуты сны- 
сан кодта, уыдонæй ма фондз аззад. Йæ шофыр хуыррыттæй 
фынæй кæны, майор Семенидо машинæйы фарсыл цыма ныс- 
салд, афтæмæй фынæй кæны... Æвæццæгæн, афтæ сæлынц фы- 
нæйæ барджытæ — сæ сæргътыл, танкисттæ — сæ бадæнты, де- 
санттæ — танкты æндон фæрстыл ныхæстæй, артиллеристтæ — 
сæ сармадзантыл... — Атакæ! Атакæ! Атакæ! — æртæ хатты хины- 
мæры дзурæгау зæгъы Иссæ. — Æрмæстдæр атакæйы бацæугæйæ 
фервæздзысты хæстонтæ ахæм мæлæтдзаг хъысмæтæй! Атакæ — 
æрмæстдæр уый алыг кæндзæн операцийы æмæ адæмы хъысмæт 
дæр. Фарста уый тыххæй лыг у: атакæйы тыххæй бардзырд ис 
командиртæм. Рындзтыл æнхъæлмæ кæсынц сигналмæ — уæлдæ- 
фы сырх ракетæты цæхæр скалынмæ кавдивизиты, танкистты, 
моторизацигонд бригады æмæ иннæ хицæн хæйтты командиртæ. 
Уыдонæй ныртæккæ фынæй ничи у. Ууыл фидарæй æууæнды 
къамандыгæнæг. — Фæлæ цы хуыздæр мадзал ис хæстонты ата- 
271 

Дзадтиаты Тотырбег 
кæмæ бацырен кæнынæн? Сæ зæрдæты сын ныфс ранхъизын 
кæнынæн? Сæ фæстаг тыхтыл баууæндынæн æмæ татакæйы уæн- 
донæй бацæуынæн? Фæлтæрд æмæ уæнгты тынг чи ахизы, тас- 
дзинад æмæ фæллад кæмæй фæлидзынц, тыхыл тых, ныфсыл 
ныфс кæмæй бафты, уый у ахæм мадзал: «Къамандыгæнæг йæ- 
хæдæг фæцæуы полчъы разæй атакæйы!» — афтæ куы айхъуыса 
æппæт æфсæдтыл дæр, уæд æрдæгмæрдтæ дæр цæргæстæ фест- 
дзысты. — Иссæ рахызт машинæйæ, йæ арф хъуыдытæ йын йæ 
дæндагниз дæр айрох кæнын кодтой, афтæмæй. Райхъал кодта 
йæ адъютанты æмæ йын хъæрæй, иннæтæ дæр куыд фехъал уыда- 
иккой, ахæм хъæлæсæй зæгъы: 
— Семенидо, байхъус мæ бардзырдмæ! 
— Хъусын, æмбал къамандыгæнæг! — йæ разы раст алæууыд 
майор. 
— Мæ бардзырд ныртæккæ сæмбæлын кæн æппæт командир- 
тыл дæр: ...атакæйы фæкæнын мæхæдæг раззаг полчъы! — Иссæ 
йæ бардзырды фæстаг ныхæстæ загъта хъæрдæр æмæ хъæддых- 
дæрæй. 
Къамандыгæнæджы бардзырд æндоны зæллангау айхъуыст 
æмæ майоры уæнгты дæр ахызт ток ныццæвæгау, йæ хуыссæг 
фæлыгъд æмæ, цыма фæллад дæр нæ уыди, афтæ йæ къух авæрдта 
йæ къæмисæныл æмæ хъæрæй, Иссæйы фæзмгæйæ, зæгъы: 
— Ис, æмбал къамандыгæнæг, дæ бардзырд æппæт командир- 
тæн дæр фехъусын кæнын, — дзырды бæрц фæхъус уæвгæйæ ма 
загъта: — Бæх дæр дын ссарон, æмбал къамандыгæнæг, æви ма- 
шинæйыл?.. 
— Бæх! Бæх мын! — зæгъы Иссæ, æмæ ма мæйдарæй æрбай- 
хъуыста майоры къæхты уынæр. Бæхы коймæ та йæ зæрдыл æрба- 
лæууыд йæ Терк, знаджы сармадзаны нæмыджы цæфæй йæ разы 
йæ гæндзæхтæ куыд цагъта, уый ныв йæ цæстытыл ауад: «Ныр- 
тæккæ, Терк, куыд æхсызгон хъæуыс, куыд! Ацы ахсджиаг сахат 
дæуыл абад, æмæ дæ атакæйы разæй ауадз! Ницæмæуал та æрда- 
рис нæ цъыф, нæ тымыгъ, нæ мылазон æхсæв — тымыгъ та фес- 
тис дæхæдæг! ...» 
Иссæ нæ бæллыд атакæйы раззæгты æмриу бырсынмæ, йæ 
удыхъæды дæр нæ уыдис, хæсты цырены æдзух фыццаг уа, уый. 
Фæлæ-иу фыдгулы фæсчъылдым рейдон операцийы тæмæны хуыз- 
дæр гæнæн куынæуал уыдис, йæ сæр-иу куы бахъуыд разæй ацæ- 
уынмæ, æрмæстдæр уæд æвдыста йæ арæхстдзинад йе ’фсæдты 
тæссаг сахат æмдыхæй уæлахизмæ растын кæнынмæ. Æфсæддон 
кораблыл куыд æмхуызон вæййы тасдзинад се ’ппæтæн дæр, рей- 
дон операцийы дæр афтæ у. Рейдон операцийы æппæт рохтæ дæр 
цæмæй иууылдæр командиры къухты уой, уый тыххæй хъуамæ 
уый уа йæ бырсæг æфсæдты астæу, æмæ йын йæ æдасдзинад та 
хъуамæ хъахъхъæной йе ’мбæлттæ. Афтæ ахуыр кодта Иссæ йæ 
кæстæр командирты дæр. Афтæ хъуамæ уа æдзухдæр рейды рæс- 
272 

Æхсаргæрдты зæлланг 
тæг. Ацы æхсæвы уавæртæ дæр домдтой къамандыгæнæгæй йæхи 
æппæты разæй атакæйы бабырсын. Иссæ хорз æмбæрста йæ хæс- 
тонты æууæлтæ: къамандыгæнæг сæ фæкæны атакæмæ, зæгъгæ, 
уæд иу хъазахъхъаг дæр фæстæмæ нæ фæкæсдзæн. Уæлахиз кæнæ 
мæлæт! — ахæм у.сæ девиз. 
— Атакæйы разæй фæцæуы къамандыгæнæг йæхæдæг! — 
зæгъгæ, ахæм сидт арвы ферттывдау анхъæвзта æфсæдтыл. 
Йæ адъютант Семенидо йын æрбахæццæ кодта кæйдæр бæр- 
зонд цæрдæг бæх. Иссæ багæпп кодта саргъмæ æмæ загъта: «Рат- 
тут атакæйы бырсынмæ сигнал!» 
Сырх ракетæты цæхæр срæдывта мæйдары океан æмæ дзыр- 
ды бæрц атар кодта цæстытæ. Быдырты анхъæвзта æрвнæрæгау 
гуыр-гуыр. Дардыл азæлыди танкты æмхуызон гыбар-гыбур. 
Иссæйы бын фесхъиудта тæлтæг бæх æмæ тырныдта размæ, ба- 
рæджы амындæй уадис цъыф быдыры, йæ риуы æмбæрц гæрста 
мæйдары тæмæн. Митуарды тымыгъ цæстытæ къахта æмæ туа- 
сау рæхуыста барæджы фæлмæцыд къæсхуыр цæсгом. 
Барæгмæ фыццаг афтæ фæкаст, цыма сау фурды йæхæдæг иунæ- 
гæй аззад, æмæ йæ æгъатыр уылæн сæрсæфæнмæ фæхæссы. 
Фæлæ иунæг нæ уыди: йæ хæдфæстæ — майор Семенидо æмæ 
хъахъхъæнджытæ; чысыл дæрддзæфдæрæй йæм гæзæмæ хъуыс- 
тысты бæхты хуыррыттытæ; фæрсырдыгæй та — танчыты 
уынæр... 
Иссæ æдзынæгдæр акаст горæты ’рдæм: мæйдары цæхæр калд- 
той знаджы сармадзанты æмгуыппытæ, йæ пулеметты тынуæфт 
уæлдæфы алыхуызон рухсгæнæг нæмгуытæй. 
— Семенидо! — фæхъæр кодта Иссæ. — Фæдзур мæ номæй 
артиллерийы къамандыгæнæг Марченкомæ, цæхæры зæй рауа- 
дзæд æмæ ахуыссын кæнæд знаджы зынг!.. 
Æмгуыппæй ныннæрыдысты бæхджын-механизацигонд æфсæд- 
ты сармадзантæ, æмæ Иссæмæ афтæ фæкаст, цыма йæ бæхы къæх- 
ты бын зæхх аскъуыд, æмæ йæ бæх тæхы уæлдæфы. Горæт фес- 
тад цæхæр арты стыр пиллон æмæ фæд-фæдыл æдзæм кодтой 
фыдгулы сармадзанты, минометты æмæ пулеметты ахстæттæ, 
хуыссыд сæ цæхæр... 
Мæнæ хæсты пиллоны рухсæй ферттывтой горæтгæрон хæ- 
дзæрттæ. Иссæ йæ бæх фæзылдта кæройнаг къаннæг хæдзары 
кæртмæ. Бæхæй куыд æргæпп кодта, афтæ ауыдта æхсаргардæл- 
вæстæй бырсæг барджыты йæ фæйнæфæрсты. «Куев! Нурбин 
Куев! Хистæр лейтенант Куевы эскадрон!» — бацин кодта къа- 
мандыгæнæг. Эскадроны æмхуызон бырстой танчытæ дæр. 
— Семенидо, ацы хæдзары уыдзæн мæ къамандыгæнæн бы- 
нат, — фæдзырдта Иссæ æмæ фæйнæрдæмыты акаст. Йæ хъахъ- 
хъæнджытæ тагъд-тагъд сгæрстой хæдзары алфамбылай, сара, 
фæндаггæрæттæ. Йæ зæрдæ барухс йæ хæстонтæй æмæ, нæмгуы- 
ты ихуардæй мæхи æраууон кæнон, зæгъгæ, фæраст хæдзармæ. 
18 Дзадшаты Тотырбег 
273 

Дзадтиаты Тотырбег 
Йæ хъахъхъæнджытæй иу фæразæй Иссæйæ, автомат размæ дар- 
гæйæ. 
Иссæ дæр бахызти йæ фæстæ æмæ цырагъы мæнг рухсмæ 
ауыдта дыууæ немыцаг танкисты сæ къухтæ хæрдмæ бæрзонд 
даргæйæ æмæ цæджындзтау сагъдæй лæугæйæ. 
— Æрцæттæ кæнут ам бынат æмæ тагъддæр фæрæвдз кæнут 
бастдзинад æфсæддон хæйттимæ, — зæгъы Иссæ йæ оперативон 
æххуысгæнджытæн, æмæ фæстæмæ рацыд кæртмæ. Æрыхъуыс- 
та хæсты уынæрмæ. Горæт æмæ æфсæнвæндаджы станцæ райсы- 
ныл тох куыд парахат кодта, уый цæстæй нæ уыдта, фæлæ йæ 
зæрдæйæ æмбæрста. Бæрæг уыд, тыхджын æмæ сæвджын атакæ 
фыдгулыл бынтон æнæнхъæлæджы уылæн кæй уыдис, уый. Хæс- 
ты уынæр хъуысти алырдыгæй дæр, æмæ къамандыгæнæгæн гуы- 
рысхойаг нал уыдис, Раздельнаяйыл тохы операци уæлахизæй 
кæй ахицæн уыдзæн, уый. Фæлæ зæрдæ уæддæр æхсайдта: фыд- 
гул йæ резервтæ куы æрбакала æмæ бирæ туг куы ныккæла... 
Дивизитæ сæ хæстæ куыд æххæст кодтой, уый тыххæй ха- 
бæрттæ фæд-фæдыл цыдысты къамандыгæнæгмæ... 
Æмбисбонмæ Раздельнаяйыл тохы уылæн æрсабыр: фыдгулы 
хæстонтæй ма удæгасæй чи баззад, уыдон сæхи лæвæрдтой уаца- 
ры... 
Къамандыгæнæн бынатмæ радыгай цыдысты командиртæ æмæ, 
йæ хæс чи куыд сæххæст кодта, уый тыххæй дзуапп лæвæрдтой 
сæ къамандыгæнæджы раз. Иссæ хъуыста алкæмæ дæр йæ дæн- 
дагнизæй тыхст æмæ æрхæндæгхуызæй. Йæ доклад-иу алчидæр 
райдыдта ахæм ныхæстæй: 
«Мæ дивизийы полчъытæ горæт райсынмæ ныббырстой æппæ- 
ты разæй». 
Къамандыгæнæг сæм ницы дзырдта. Фæлæ иууылдæр куы æр- 
бамбырд сты, уæд сыстад æмæ, йæ мидбылты бахудгæйæ, загъта: 
— Хорз, иттæг хорз у, æмбæлттæ, фæстаг уæ кæй ничи уыдис, 
уый! Иугуырæй дæр уыдыстут раззæгтæ... Æмæ уый æцæг у: 
атакæ æмæ горæт райсыны операци нæхи куыд фæндыд æмæ 
пълангонд куыд æрцыд, афтæ уæлахизæй сæххæст... Арфæ кæ- 
нын уе ’ппæтæн дæр, зæрдиаг арфæ!.. Цæут уæ бынæттæм æмæ 
раттут улæфт æфсæддонтæн... Хорз сæм æркæсут хæлцæй дæр 
немыцаг интендантты хардзæй... 
Штабы хицау фæдзырдта дохтырмæ æмæ йын загъта: 
— Къамандыгæнæджы дæндагниз фесаф, дохтыр: ныртæккæйы 
хуызæн рæстæг дын нал фæуыдзæн ахæм куыстæн... 
Инæлар Пичугин йæхæдæг æрбадт, фыдгулæй цы трофейтæ 
райстой æфсæдтæ, уыдон хынцыныл, æмæ фронты штабмæ го- 
рæт Раздельная æмæ æфсæнвæндаджы станцæ райсыныл опера- 
ци куыд ацыд, уый бæлвырддзинæдтæ фыссыныл. 
Трофейты номхыгъд даргъ уыдис: дыууиссæдз паровозы иф- 
тыгъд уыдысты дæргъæй-дæргъмæ эшелонтыл æмæ сæ фæздæг 
274 

Æхсаргæрдты зæлланг 
калдис. Бæрæг уыд, атакæйы уылæн афтæ тагъд æмæ æнæнхъæ- 
лæджы æрбацыд станцæйыл, æмæ знагæн фадат нал фæцис йæ 
эшелонты рæгъау аирвæзын кæнынæн — исчердæм аласынæн. 
Танчытæй æмæ ног сармадзантæй æмдзаг эшелонтæ: гилдзытæ, 
бомбæтæ æмæ снарядтæй, бензинæй æмæ æндæр алыхуызон хæ- 
цæнгæрзтæй æмæ хæстон мулкæй тыхнад мин вагоны нал сæм- 
бæлдысты знаджы фронтыл — ныддæрæн сæ кодтой Иссæйы ди- 
визитæ. Алыхуызон хæлц æмæ æфсæддон æндæр исбоны бирæ 
скълæдтæй дæр æнæхай фесты фыдгулы æфсæдтæ. Иссæйы хæс- 
тонтæн та атыппæт хæзнатæ уыдысты иттæг ахсджиаг лæвар: 
рейды рæстæджы бынтон сихсыдысты сæ хæлцы æмæ хæцæн- 
гæрзты фæрæзтæ... 
Æфсæнвæндаджы станцæйы хицау ныр уыдысты Иссæйы хъа- 
захъхъæгтæ, æмæ йын йæ рестораны физонджытæ кодтой, афтæ- 
мæй сæ уæлахизæй хъæлдзæгæй дзырдтой алыхуызон цаутыл 
æхсæвы атакæйы рæстæг. 
— Æмбал къамандыгæнæг, — дзуры иуафон станцæйы ног ко- 
мендант Иссæмæ: — Одессæйæ дзурынц: фæцæуы поезд-эксп- 
ресс «Одессæ—Берлин» æмæ фæрсынц: «Поезд райсын æмæ Бер- 
линмæ афæндараст кæнынмæ цæттæ стут?»... Цы дзуапп сын рат- 
тон, æмбал къамандыгæнæг? 
— Рацæуæд, цæттæ стæм йæ райсынмæ! — зæгъы йын Иссæ, 
æмæ йе ’мбæлттæм бахудт: — Вурдалакты нæма уырны, Раздель- 
наяйы мах стæм, уый. Æмæ хуыздæр у уый: уæдмæ Чуйковы 
гварди дæр хæццæ кæндзæн, мах дæр баулæфдзыстæм... 
— «Вурдалак» та цы у? — афарста шофыр Сергей. 
— Вурдалак? — бакаст æм Семенидо: — Мæрдтæй, дам, чи 
раздæхы æмæ удыгæсты туг чи фæцъиры, уыдон вурдалактæ хо- 
нынц. Рагон славянтæй чи баззад, ахæм ныхас. 
... Фронты Æфсæддон Советæй æрцыд ног хабар. Иссæ æмæ 
йæ Пичугин кастысты лæмбынæг. Арфæйы ныхасы фæстæ ног 
хæс æвæрд æрцыд бæхджын-механизацигонд æфсæдты къордыл: 
сæйрагдæр тыхтæй бырсæд æфсæнвæндаджы фæрстыл хуссар- 
ныгуылæнырдæм Страссбургмæ... Раздельнаяйы горæт æмæ станцæ 
хъахъхъæнын фистæг æфсæдты æрбахæццæмæ æвæрд æрцæуæд 
5-æм механизацигонд бригадыл. 
— Одессæмæ! — хъæрæй зæгъы Иссæ. — Боны фæткмæ æвæрд 
æрцыд Одессæ знæгтæй ссæрибар кæныны фарста. Мах та йæм 
хъуамæ ныббырсæм чъылдымырдыгæй. 
— Æцæг афтæ! — сдзырдта Пичугин картæмæ кæсгæйæ. — 
Фæлæ махыл цы поезд рарвыстой, уый хъысмæт куыд у? — 
зæгъгæ, фæдзырдта комендантмæ. 
— Цæттæ стæм йæ райсынмæ алцæмæй дæр! — дзуапп радта 
комендант. — Дард нал ис экспресс Одессæ—Берлин. 
— Ма батагъд кæнут поезд пырх кæныныл, — зæгъы къаман- 
дыгæнæг, — архайут «уæздан» ныхасæй, æнæуæлдай хъæлæбайæ!.. 
275 

Дзадтиаты Тотырбег 
— Къамандыгæнæджы хонæм физонæг хæрынмæ, — дзуры 
фæстæмæ комендант: — Кавказаг физонджытæ гитлерон интен- 
дантты хардзæй... Сæмбæлут нæм тагъддæр, уазал кæнынц. 
Иссæйæн йæ къамандыгæнæн бынат хæстæг уыдис станцæмæ, 
æмæ æрбацыд, экспресс «Одессæ—Берлин»ы «суазæг» кæнынмæ 
сæхи куыд æрцæттæ кодтой йæ хæстонтæ, уый фенынмæ. Æддейæ 
бакæсгæйæ, станцæ немыцы къухты куыд уыдис, нырма афтæ 
уыд. Æрмæст йæ кусджытæй алкæй цур дæр æвæрд æрцыд не- 
мыцаджы бæсты советон афицер кæнæ салдат-цæстдарæг æмæ 
сын цы дзырдтой, уый æххæст кодтой. Ныр аууон рæтты æрны- 
гъуылдысты пулеметтæ æмæ танчытæ. Сæ хæцæнгæрзтæ арæзт 
уыдысты перронмæ. 
Экспресс «Одессæ—Берлин»-ы паровозы нæтынмæ æмæ рель- 
сыты хъыс-хъысмæ Иссæ хъуыста фæсвæдæй. Станцæйы хицау 
сæмбæлд поезды хицауыл, æмæ йæ нæхионтæ куыд хъуыстаик- 
кой, афтæ хъæрæй зæгъы: 
— Господин обер-лейтенант, фæндаг хæлд у, æмæ йæ аразынц... 
Вагзалы уал баулæфут... Æдасдæр уын уыдзæн большевикты авиа- 
цийæ... 
Обер-лейтенант цыдæртæ адзырдта вагонгæстæн, æмæ перрон 
айдзаг немыцæгтæй: афицертæ рахызтысты хицæн, 1-аг къласы 
вагæттæй, æнæхæцæнгарз салдæтгæ та — æхсæны вагæттæй, æмæ 
бакалдысты агъуыстмæ. 
— Хэндэ хох! — зæгъгæ, хъазахъхъæгты хъæрæй къаманды 
ныййазæлыд алы рæттæй. 
Немыцæгтæ судздзайы кæстытæ акодтой фæйнæрдæмыты æмæ 
куы ауыдтой, алырдыгæй сæм автоматтæ æмæ пулеметты дзыхтæ 
арæзт сты, уый, уæд лæугæйæ аззадысты æмæ къæппæджы 
æрцахст сырдтау скатай сты. Афицертæй иу йæ хæцæнгарзмæ 
февнæлдта. Фæлæ йæ бон фæгæрах кæнын нæ бацис, перроны 
асфальтыл афæлдæхт æдзæмæй. 
Къулгæронмæ æрбахызт Иссæ æмæ карз фыдæхы цæстæнга- 
сæй афæлгæсыд фашисттыл. 
— Уæ хæцæнгæрзтæ! Уацайрæгтæн хæцæнгарз дарыны бар 
нæй! — ныццарыдта йæ æндон хъæлæс. 
Афицертæ уæззаугай халын райдыдтой сæ рæттæ, цы сыл 
æрцыд изæррухсæй, уый нæма æмбаргæйæ. 
Иу бæрзонд, хæрзконд афицер йæ цæстæцгас инæларæй нал 
иста, цыма йæ рон халы, афтæ йæхи скодта, стæй маузер цæсты- 
фæныкъуылдмæ Иссæйы риумæ фæцарæзта. Фæлæ йæ æркъæп- 
пæй Иссæйæн йæхи маузеры гæрæхтæ фæтагъддæр сты. Афицер 
ма цыдæр фæхъæр ласта, йæ маузеры гæрæхтæ уæлдæфы азæ- 
лыдысты, йæхæдæг та йæ зæрдæйыл фæхæцыд æмæ афæлдæхт. 
— Æдылы, сæрхъæн! — сдзырдта хъазахъхъæгтæй иу. — Бын- 
тон æнцонæмбарæн æвзагыл ын загъта батя «хэндэ хох», уый 
та... Алух æй ныр!.. 
276 

Æхсаргæрдты зæлланг 
Одессæйæ Германмæ улæфынмæ цы эшелоны дзаг салдæттæ 
æмæ афицертæ цыдис, уыдон иууылдæр ист æрцыдысты уацары, 
æнæуæлдай хъæлæбайæ. Советон адæмæй цы фæллой бастыгъ- 
той æмæ, тыхнад чырынты кæй ластой цингæнгæ, уыдон дæр сæ 
фарсæй фесты... Дыккаг бон фашистты «сгуыхтдæртæ» цыдыс- 
ты ныгуылæнырдæм нал, фæлæ бынтон æндæр фæндагыл — скæ- 
сæнырдæм, туджы зæйтæ кæуыл фæуагътой æмæ зынджы хай 
кæй фæкодтой, уыцы рыст зæххыл, цыдысты экспрессыл нæ, сæ 
танчьггæ æмæ автомашинæтыл нæ, фæлæ фистæгæй уæрагмæ цъы- 
фы сæргуыбырæй цыдысты, дзаг чырынтæ хæссын сæ нал хъуы- 
дис, афтæмæй. Цы фæллой бастыгътой нæ адæмæй, æмæ сæ хæ- 
дзæрттæм кæй ластой, ныр сæ уыцы дзаг чырынтæ нал æндæв- 
той. Сæ фæйнæфæрсты саргъыбæхтыл цыдысты автоматджын 
хъазахъхъæгтæ, сæ хъысмæт сын æнæнхъæлæджы чи алыг код- 
та, ахæм цæхæрцæст хæстонтæ. Раст фæзæгъынц: цы байтауай, 
уый æркæрддзынæ! Æгас дуне аныхъуырынмæ чи хъавыд, зæх- 
хы бикъ йæхи чи хуыдта, уыдон ныр, уацайраджы фæндагыл, 
æфсæддонты хуызæн дæр нал уыдысты... 
* * * 
Дыккаг бон, дарддæр бырсыны — Одессæйыл чъылдымырды- 
гæй атакæйы бацæуыны пълан нывæндгæйæ, Иссæйы раз адъю- 
тант æрæвæрдта Совинформбюройы 1944-æм азы 5-æм апрелы 
хъусынгæнинаг. Уым къамандыгæнæг æмæ æппæт æфсæдтæ дæр 
бакастысты сæ рейдон операцийы хатдзæг мæнæ ахæм хæрзцы- 
быр ныхæстæй фыст: 
«Бæхджын-механизацигонд æфсæдты иугæндтæ бафсæрстой 
горæт Раздельнаяйы бацæуæнтæм. Немыцæгтæ иттæг хъазуато- 
нæй хæцыдысты Одессæ хъахъхъæнынады ахсджиаг район æмæ 
коммуникацитæ бахъахъæныныл. Фæлæ нæ хæстонтæ иттæг 
арæхстджын æмæ рæвдз ныггуыппытæй басастой фыдгулы ных- 
лæуддзинад æмæ райстой æфсæнвæндæгты æлхынцъ æмæ горæт 
Раздельная. Афтæмæй не ’фсæдтæ æрцахстой æмæ æрæхгæдтой 
æфсæнвæндаг Одессæ — Тирасполь. Афтæмæй мах æфсæдтæ алыг 
кодтой æмæ æхгæд æрцыдысты знаджы æфсæдтæй Одессæйы 
къорды фæстæрдæм цæуæн сæйрагдæр фæндæгтæ Румынмæ...» 
Уæлахизыл цины митингтæ... Æрдз дæр, цыма хæстонты 
сгуыхтдзинадыл цинæй фæхъæлдзæгдæр, афтæ фæирддæр: дымгæ 
фæсырдта сау мигъты, фенцадысты къæвдатæ, зæхх æмæ фæн- 
дæгтæ дæр фæсурдæр сты, фæхъармдæр уæлдæф. 
Одессæйы ’рдæм æрвыст разысгарджытæ «хал халыл æвæр- 
гæйæ» сбæлвырд кодтой, знаджы тыхтæ цас сты æмæ кæм куыд 
æвæрд сты, сæ хъахъхъæнынад куыд арæзт у, кæм у лæмæгъдæр 
æмæ æнцондæр байгæрдæн, уыдæттæ. Одессæйæ Тирасполмæ 
иунæг æмæ æхгæд æфсæнвæндаг æмдзаг уыдис фыдгулы эше- 
277 

Дзадтиаты Тотырбег 
лонтæй, фезмæлæн сын ничердæмуал уыдис. Немыцы æфсæдты 
къорд «А» сыгъдис дывыдон цæхæры: разырдыгæй йæ хурх код- 
той фронты æфсæдтæ, чъылдымырдыгæй та — Иссæйы корпустæ 
æмæ дивизитæ. 
— Беляевкæ лæууы сæфты къахыл, — фæхабар кодтой разыс- 
гарджытæ. — Донуадзæн заводы бын немыц байдзаг кодтой ми- 
нæтæй æмæ знаджы цы сахат бафæнда, уыцы сахат æй уæлдæфы 
дымгæмæ ныффу кæндзæн... 
Одессæйы цæрджытæн Беляевкæ — удхос. Уым донуадзæны 
знаг фехæлдта, зæгъгæ, горæт баззайдзæн æнæ доны хуыппæй, 
хæцгæ низтæ сыстдзысты æмæ адæмыл хъаймæты бон æркæн- 
дзæн — фæцагъды уыдзысты дойныйæ æмæ хæцгæ низтæй. 
«Цас хъару æмæ тых ис, уымæй — Беляевкæйы фервæзын 
кæнынмæ, Одессæ æмæ йæ районы фесæфынæй бахизынмæ!» — 
ахæм уыд къамандыгæнæджы тæрхон. 
Ахæм ныббырстмæ сæхи бацæттæ кодтой дивизитæ æмæ къор- 
ды иннæ æфсæддон хæйттæ дæр. 
— Размæ, Одессæмæ Беляевкæйыл! — айхъуыст æфсæдтыл 
къамандыгæнæджы сидт. 
Дыууадæсæм сæр 
Сагъæссаг фæци Шернеры сæр. 
Сырх Æфсады бырст Украинæйы ныссуйтæ кодта фыдгулы 
пълантæ æмæ Гитлер систа сæ бынæттæй фельдмаршалтæ Клейст 
æмæ Манштейны, нал, дам, арæхсут ног уавæрты къаманды кæ- 
нынмæ, зæгъгæ. Клейсты бынат æрцахста инæлар-булкъон Ф.Шер- 
нер.Фæлæ йæ æфсæдтæн фæзилæн нал уыдис æмæ, къæппæджы 
æрцахст уырытау, фыркатайæ йæхи къултыл хоста Шернер, аф- 
тæмæй архайдта йæ фæндæгтæ суæгъд кæныныл. Тирасполы 
’рдæм раппæрста дыууæ корпусы (30-æм æм 32-æм) æмæ хъуамæ 
Иссæйы æфсæдты астæуты фæндаг байгом кодтаиккой ныгуы- 
лæнырдæм. Фæлæ ног къамандыгæнæгмæ уайтагъд æрбайхъуыст 
йæ дыууæ корпусы сæфты хабар. Иннæ æфсæдты къорд — цып- 
пар корпусы ных та сарæзта Днестры донмæ, Ног Одессæ æмæ 
Раздельнаяйы хуссарырдыгæйвæрсты. Ныфс дзы уыдис, зæгъгæ, 
ныгуылæнырдæм ын бантысдзæн советон фронт айгæрдын æмæ 
афтæмæй йæ æппæт æфсæдты дæр фервæзын кæндзæн. Гитлер 
æмæ Антонеску та дзы домдтой фидар лæууын æмæ «Румынийы 
Трансистрийы губернийæ» фæстæрдæм иу къахдзæф дæр нæ ра- 
кæнын. Антонеску йæ 3-æм æфсады инæлæртты Одессæйы 6ы- 
нæй фæстæрдæм, Румыны ’рдæм ракæсын дæр нæ уагъта. 
Фæлæ чи чердæм касти, немыцаг инæлар-булкъон Шернеры 
уый нал æндæвта. Йæхæдæг каст картæйыл æрмæтдæр дыууæ 
ранмæ: Раздельная ма йæ къухы куы уаид, уæд йæ бæттæнтæ 
278 

Æхсаргæрдты зæлланг 
атонид æмæ ууылты афсæрид ныгуылæнырдæм. Фæлæ... О, фæлæ 
Иссæйы æфсæдты фæстæ уыцы районы æрфидар сты Чуйковы 
æмæ Шарохины дыууæ æфсады. Уыдон ныр цъиу атæхын дæр 
нал ауадздзысты Раздельнаяйы фæндæгтыл. Раздельная фæстæмæ 
райсынæн та тых хъæуы æмæ Шернеры æфсæдты къорд «А»-мæ 
нæй уыйбæрц тых æмæ арæхстдзинад. 
Дыккаг та — Днестры лиманы былтыл сакъадах. Ууылты ака- 
лид йæ дивизитæ. Фæлæ йын уый гæнæн дæр нал ис: быныс- 
къуыд фæуыдзысты... 
Æмæ Сау денджызыл алидзгæйæ та куыд уаид? 
Нæ, уый гæнæн дæр ын нал ис: Сау денджызы æфсæддон 
науты æмæ авиацийы сæрты йын ахизæн нæй: йæ æфсæдтæ доны 
бын кæфхъуыдарты холы фæуыдзысты... Шернер хорз зоны сау- 
денджызон морякты æрмдзæф: немыцæгтæй кæй зæрдыл нæ лæу- 
уыдис, Хъырымы, уæлдайдæр та Севастополы сæ куыд дæрæн 
кодтой, уый... 
Уæдæ цы кæна, куыд архайа дарддæр? 
«Мæнæ мæ хурхыл ныххæцæг, мæ фыдбылызты фыдбылыз- 
дæр — Плийы-фырт! — Шернер амонæн къæцæлы фындзæй ныл- 
хъывта, картæйыл ын Иссæйы æфсæдтæ нысангонд кæм уыдыс- 
ты, уыцы ран. Картæ фæхуынкъ æмæ Шернер бацин кодта. — 
Гъе, афтæ дæ хъуамæ ныцъцъист кæнон æмæ дын дæ уд сласон, 
мæ цыфыддæр знаг № 1». 
Уыцы афон Иссæ та кодта бынтон æндæр фæндтæ, æмæ йын 
фарста цæхгæр лыггонд уыд: знаджы æфсæдтæ хъуамæ кæронмæ 
дæрæнгонд æрцæуой Одессæйы облæсты. 
Ныртæккæ уый дæр бадт картæйы уæлхъус æмæ нывæста 
пълан, йе ’фсæдты раз Одессæмæ бырсæн фæндагыл знагæн цы 
æртæ дивизийы лæууыд йæ ныхмæ, уыдон — 12-æм æмæ 14-æм 
румынаг æмæ 258-æм немыцаг фæстаг дивизиты ныддæрæн кæ- 
нынæн. 
Иссæ бæстондæр йæ цæст æрхаста Кучурганы станцæйыл. Ам 
ныртæккæ цас немыцаг æфсæдтæ æмæ эшелонтæ рамбырд ис, 
Одессæйæ Тирасполмæ, кæнæ Тирасполæй Одессæмæ чи цыдис 
æмæ ацæуæн кæмæн нал уыдис, ахæмтæй, уый дæр йæ цæсты- 
тыл куыннæ ауадаид. «Немыц æнцонтæй не суæгъд кæндзысты, 
ахсджиаг сын чи у, ахæм станцæ», — зæгъгæ, ахъуыды кодта 
æмæ фæдзырдта полчъы командир дæлбулкъон Головащенкомæ. 
— Уыныс, æмбал дæлбулкъон, Кучурган? — ацамыдта йын 
картæмæ. 
— Тынг хорз, æмбал къамандыгæнæг, — дзуапп радта фæл- 
тæрд æмæ хъæбатыр афицер. 
— Дæ полкъæн ахæм станцæтæ райсын, æз дæ куыд зонын, 
афтæмæй зын нæу... 
— Пълан бæстондæр куы базонин? — бафарста дæлбулкъон. 
— Хъус, уæдæ: бацæттæ кæн хъæбатырдæртæй сæрмагонд от- 
279 

Дзадтиаты Тотырбег 
ряд æмæ йæ пулеметтæй рæвдзæй тачанкæтыл арвит Кучурганы 
фæстæты æфсæнвæндагмæ. Æхсæвыгон та отряд тачанкæтыл 
уыциу цæфæй бабырсæд æфсæнвæндаджы шпъалытыл станцæмæ 
æмæ фыдгулы фæтæрсын кæнæд. Хæст куы сцырен кæна отряд, 
уæд дæ полкъ иннæрдыгæй бацæудзæн атакæйы. Барджыты 
æмбырст бакæндзысты танкисттæ дæр... Æмæ æртæрдыгæй 
æмхуызон ныббырст знаг нæ бауромдзæн. 
Головащенко ма картæйыл йæ цæстæнгас ахаста, йæхи кар- 
тæйыл фæнысан кодта къамандыгæнæджы амынд æмæ загъта: 
— Æмбæрстгонд мын у пълан... Бар ис бардзырд æххæст кæ- 
нынмæ ацæуынæн, æмбал къамандыгæнæг? 
— Фæндараст! Æз дæр дæм хæстæг уыдзынæн. Исты æххуыс 
дæ бахъуыд, зæгъгæ, дзур-иу мæхимæ. 
— Ис! — зæгъгæ, дæлбулкъон йæ къух къæмисæныл авæрдта, 
цæхгæр фездæхт æмæ ныфсхастæй рацыд... 
Райсомæй, Кучурганыл хæсты уынæр нæма фæсабыр, афтæ 
Иссæ зылди æфсæнвæндаджы станцæйыл. Цынæхуызон ныв уыдис 
ам фенæн! Цæст цас ахста, уыйбæрц фæз æмдзаг уыд эшелон- 
тæй. Паровозтæй иутæ — сæ фæрстыл фæлдæхтытæй, иннæтæ — 
фæздæг калдтой, сæ бынæтты лæугæйæ... Мины бæрц тыхнад 
вагæттæй цынæхуызон уынæр æмæ хъæр хъуысти! Иутæй богъ- 
богъ кодтой стонг æмæ хæсты гуыр-гуырæй знæт стуртæ, иннæ- 
тæй цыдис хуыты хъыллист... Цалдæр эшелоны æхгæд вагæтты 
къултæ хостæуыд æмæ зæрдæ æнкъуысын кодта мингай хъæлæс- 
тæй æрдиаг æмæ хъæр-ахст. Сылгоймæгтæ, сывæллæттæ, хæр- 
зæрыгон лæппутæ æмæ чызджытæ домдтой: 
— Мах фос не стæм!.. Бакæнут нын дуæртгæ, æмæ нæ ауадзут!.. 
Зын бамбарæн нæ уыдис ацы тæригъæддаг уавæр. Знæгтæ 
Германмæ ацы эшелонты цагъайрæгтæн кæй ластой нæ бæстæйæ, 
уыдон сæ фыртыхстæй сæхи нал урæдтой. Хæстонты та æвдæлгæ 
нæма кодта эшелонты хуылфмæ бакæсын: куынæг кодтой зна- 
джы ахстæттæ — фæсаууæтты æмбæхстæй хæцæг немыцæгты æмæ 
румынæгты, иу ранмæ æмбырд кодтой уацайрæгты æмæ сын ис- 
той сæ хæцæнгæрзтæ. Иннæ хъазахъхъæгтæ та æмбырд кодтой 
цæфты æмæ сæ æрвыстой госпиталтæм; иу ранмæ ластой мæрдты 
æмæ сæ æфснайдтой, къæхты бын куыннæуал уыдаиккой, афтæ. 
Рихиджын хъазахъхъаг æрлæууыд Иссæйы раз, йæ фæллад 
къæсхуыр цæсгомæй асæрфта йæ хиды æртæхтæ æмæ къаманды- 
гæнæгæн салам радта, стæй цыма колхозонтимæ ныхас кодта, 
афтæ сабырæй загъта: 
— Цас ныццагътам, цас, фыдгултæй, батя! Æфснайын дæр сæ 
нæ бон нал у... Мæрдтæм акæс, уæд сæ фылдæр, æхсаргæрдты 
цæфтæй чи фæкуыристæ ис, ахæмтæ сты... Æмæ цæмæн? Нæма сæ 
уырны, хъазахъхъаг кард сласта, зæгъгæ, уæд ын бауромæн нал ис, 
уый... Æмæ сыл сæртæ куы уыдаид, уæд хъусгæ кодтаиккой. «Хэн- 
дэ хох!» фехъуыстай, уæд дæ къухтæ сдар. Кæдæм ма лæбурыс?! 
280 

Æхсаргæрдты зæлланг 
— Бирæгъ йæ кæнон удæгасæй никуы ныууадзы, Денис Мака- 
ры фырт, — дзуапп ын радта Иссæ, æндæр цæуылдæр хъуыды- 
гæнгæйæ. — Фæлæ ныртæккæ дæ командирмæ фæхæццæ кæн мæ 
ныхас: уæртæ эшелонты цы ахст адæм ис, уыдон тагъддæр рауа- 
дзæд æмæ сæ арвитæд сæ хæдзæрттæм. 
— Ацы минутыл, æмбал къамандыгæнæг! — йæ къух йæ ныхыл 
авæрдта хъазахъхъаг æмæ ма фæстæмæ иу каст фæкодта, афтæ- 
мæй загъта. — Йæхи хъуыдыйы куыннæ ис, мæрдтæй удæгæстыл 
хуыздæр аудын кæй хъæуы, уый!.. 
Къамандыгæнæгмæ æрбацыд инæлар Пичугин иу æнæзонгæ 
булкъонимæ. 
— Æмбал инæлар-лейтенант, фронты штабæй æрвыст булкъон 
Богатенко, — йæхи бацамыдта уазæг æмæ кæрæдзийæн салам радтой. 
— Беляевкæ райсыныл фæтагъддæр кæнут, зæгъгæ мын 6а- 
фæдзæхста маршал Василевский, — загъта булкъон æмæ Иссæмæ 
радта маршалы сæрмагонд ныстуан. 
«Инæлар-лейтенант Плийы-фыртмæ, — касти Иссæ ныс- 
туаны фыст. — Раздæрау стыр оузныг дæн дæуæй æмæ зæрди- 
аг арфæ кæнын дæуæн дæхицæн æмæ де ’ фсæдтæн уæ уæлахиз- 
дзинæдты фæдыл. Уæ дардоæры хæс и: æвиппайоы атакæйы 
чьылдымыроыгæй æнæнхьæлæджы ныобырсгæйæ ссæрибар кæ- 
нут Одессæйы... Хицауады раз æрæвæротон фарста дæуæн 
Советон Цæдисы Геройы ном раттыны тыххæй. Мæн уырны, 
уыцы ном дарддæр хæстыты оæр кадимæ кæй хæсдзынæ, уый. 
8.4.44 аз, Василевский». 
Йæ зæрдæйы стыр цин йæ цæсгомы хаттæй нæ равдисгæйæ 
Иссæ ныстуан алæвæрдта йæ тохы æмбæлттæм. Уыдон æй кас- 
тысты къухтæй-къухмæ дæтгæйæ. Æхсызгон сын куыннæ уыда- 
ид маршалæй арфæтæ райсын! 
— Бузныг, æмбал булкъон: хорз хабæрттæ нын æрхастай, — 
Иссæ æрæлхъывта фронты штабæй æрвыст афицеры къух. — 
Уæлдай бузныг стæм маршалы зæрдиаг арфæтæй, æмæ йын бах- 
хæст кæндзыстæм йæ фæдзæхст, нæ бон куыд хуыздæр бауа, 
афтæ, — æмæ рафæлдæхта оперативон картæ. Иудзæвгар рæстæг 
æм æдзынæг фæкаст арф хъуыдыты аныгъуылгæйæ, стæй загъ- 
та: — Бырсæм æвæстиатæй Беляевкæйы районмæ, æмбæлттæ! 
Æркæсут-ма мæ пъланмæ, æмæ йыл аныхас кæнæм иумæ. 
* * * 
Æрталынг, афтæ райдыдта Беляевкæмæ бырст. Дивизиты ра- 
зæй къамандыгæнæг арвыста барджытæй æмæ танкисттæй сконд 
сæрмагонд отряд. Уый бырста Беляевкæйы фæсчъылдыммæ цæ- 
гатырдыгæйвæрсты æмæ, æвиппайды ныццæвгæйæ, хъуамæ ба- 
281 

Дзадтиаты Тотырбег 
лæгæрстаид донуадзæн станцæмæ. Отряды фарсмæ чысыл фæс- 
тæдæр цыдис гвардион барджыты 9-æм дивизи. Уый бырста Бе- 
ляевкæмæ цæгатырдыгæй, 30-æм кавдивизи — скæсæнырдыгæй, 
10-æм кавдивизи та цыд дыккаг эшелоны. 4-æм механизацигонд 
корпус та æххæст кодта сæйрагдæр хæс — бырста Одессæйы ’рдæм 
фæндæгтыл. Беляевкæ æмæ Маяктæй знаг сырд куы æрцæуа, 
уæд æппæт тыхтæ дæр арæзт æрцæудзысты Одессæмæ чъылды- 
мырдыгæй ныббырсынмæ. 
Къамандыгæнæг йæ хъус тынгдæр дардта Беляевкæйы донуа- 
дзæн станцæ байсын æмæ бахъахъхъæнынмæ бырсæг сæрмагонд 
отряды архайдмæ. 
— Мæ дивизийы раззаг хæйттæ, — фехъусын кодта инæлар 
Тутаринов, — бабырстой Беляевкæмæ, æмæ хæст цæуы горæты 
уынгты. 
— Скæсæнырдыгæйвæрсты бабырсгæйæ мæ дивизийы пол- 
чъытæ æрцахстой донуадзæн станцæйы район, — хъусын кодта 
инæлар Головской. Раззаг отряд, цъымараты бабырсгæйæ, Днест- 
ры доны баленк кодта æмæ балæгæрста донуадзæн станцæйы 
кæртмæ, уацары райста хъахъхъæнджыты æмæ æрцахста сæйраг- 
дæр рындзтæ. 
Горæты знаджы тыхтæ ныппырх кæныныл тох цыдис æнæкъуы- 
лымпытæй, æмæ уæд Иссæ дыккаг эшелоны цæуæг Гадалины 
дивизи аздæхта Беляевкæмæ хæстæг стыр хъæу Маяктæ знагæй 
суæгъд кæнынмæ. 
Беляевкæйы донуадзæн станцæ къухы бафтыд æнæхъæнæй, 
æмæ дзы сæвæрдта тыхджын хъахъхъæнынад. Фæлæ станцæйы 
знаг бацæттæ кодта срæмудзынмæ: йæ быны æвæрд уыдис цал- 
дæр тоннæйы минæтæ, æмæ йæ хъысмæт нырма æрдуйыл хæцы- 
дис. Къамандыгæнæг бардзырд радта сапертæн, æмæ уыдон рай- 
дыдтой станцæ минæтæй сыгъдæг кæнын. Куыд æвæрд уыдысты 
минæтæ, уый картæ дæр къухы бафтыд: халынмæ йæ цы немы- 
цаг саперты командæ бацæттæ кодта, уый ахст æрцыд, донуа- 
дзæн срæмудзыны тыххæй куыддæр бардзырд райста сæ хица- 
уæй, афтæ. Хъазахъхъæгтæ ма сахатырдæг фæстæдæр бабырстой, 
зæгъгæ, уæд станцæйæн федтаиккой æрмæст йæ хæлддзæгтæ. 
Одессæ та баззадаид æнæ донæй, цы хæцгæ низты эпидеми дзы 
фæзынд, уый тынгдæр анхъæвзтаид горæты цæрджытыл, æмæ 
сæ халер хастаид мингæйттæй. 
Бон æмæ æхсæв кæрæдзийæ куыд хицæн кодтой, афтæ фе- 
хъуыст штабмæ хорз хабар Гадалийы дивизийæ дæр. 
— Маякты хъæу суæгъд кодтам, — дзырдта уый. — Фервæзын 
кодтам ам мин адæймаджы бæрц, фыдгул Германмæ уацайрæгтæн 
атæрынмæ кæй æртыгуыр кодта, уыдонæй. Бирæ сæдæты та дзы 
знаг цæгъдгæ ныккодта æмæ донбылтыл лæууынц сæ мæрдтæ. 
Бонырбарухсыл сæ бафснайын кæндзыстæм... 
Æрбаздæхт йæ дард балцæй Одессæйы партизантæй капитан 
282 

Æхсаргæрдты зæлланг 
Козлов æмæ æрбахаста бирæ хабæрттæ. Къамандыгæнæгимæ бæс- 
тон фæныхас кодта æмæ фæстагмæ загьта: 
— Немыцаг гестапо æмæ Антонескуйы сигуренц æрра бирæгъ- 
ты бал фестадысты æмæ цæгъдынц одессæйæгты... Партизантæ 
курынц бырсты темпытæ фæцырддæр кæнын, æмбал къаманды- 
гæнæг... Мæнæ ахæм хæзна дæр мæ къухы бафтыд. — Козлов 
æндæр документтæй æмдзаг немыцаг афицеры планшет æрæвæрд- 
та Иссæйы раз. — Кæй агуырдтам, æмæ ссарын æнхъæл кæмæн 
нæ уыдыстæм, ахæм картæ æмæ документтæ! — æмæ къаманды- 
гæнæджы раз райтыгъта немыцаг картæ. 
Иссæ бæстон æркаст алыхуызон амонæн фæттæ æмæ цифрæ- 
тæй хъуллæттæ картæмæ. 
— Æцæг хæзна куы у, æцæг! — бацин кодта Иссæ. 
Картæйыл нывæст уыдысты, «мастисæг» немыцаг 6-æм æмæ 
румынаг 3-æм æфсæдты тыхтæ куыд æвæрд уыдысты, сæ ных 
чердæм арæзт уыд, уыдæттæ. Инæлар фон Холлидты стыр ныфс 
уыдис йæ 72-æм æфсæддон сæрмагонд корпусæй. Ацы корпус 
арæзт уыд йæ иннæ дивизитæй уæлдай СС-ты сæрмагонд 25 хи- 
цæн æфсæддон хæйттæй, къаманды йын кодта инфантерийы инæ- 
лар фон Форстер... 
Иссæ уæлдай лæмбынæгдæр бакаст, Холлидт йæ бардзырды 
æмæ картæйыл дæр бæхджын-механизацигонд æфсадæн Одессæйы 
операцийы цы бынат ахсын æнхъæл уыдис, æмæ уымæ гæсгæ 
Плийы-фырты дивизиты бырст чердæм уыдзæн, уымæ. Стæй 
фæдзырдта штабы хицаумæ æмæ йын загъта: 
— Кæсыс, Николай Андрейы фырт, знаг нæма зоны, мах дард- 
дæр чердæм бырсдзыстæм, уый. Холлидтмæ гæсгæ Одессæмæ 
нæ, фæлæ ныгуылæнырдæм, Тирасполмæ арæзт у не ’хсаргард... 
— Тынг хорз у уый! — бацин кодта Пичугин дæр æмæ æркаст, 
картæйыл се ’фсæдты бырст немыцаг штаб куыд амыдта, уымæ... 
Иссæ документтæ радта Пичугинмæ æмæ йын бабар кодта 
Одессæмæ бырсыны тыххæй бардзырд ныффыссын, йæхæдæг 
йæ нымæт йæ уæхсчытыл æрбаппæрста æмæ хъавыд уæлдæфмæ 
ракæсын, цæмæй йæ хуыссæг фæлыгъдаид. Фæлæ йæ хъустыл 
ауад немыцагау ныхас. «Кæцæй? Чи сты? Æви мæм афтæ фæ- 
каст?» — зæгъгæ, ахъуыды кодта æмæ бæстондæр байхъуыста. 
Æцæг! Немыцæгтæ хъæрæй æлгъыстой, кæм æрбынат кодта, уыцы 
хæдзары иннæ уатæй æмæ сæ хъæлæба хъуысти тæнæг къулы 
фæстæйæ. 
— Ингæны цæрдудæй ныххаудтам æмæ лæг куыннæ сæрра уа! — 
æлгъитгæйæ дзырдта иу. 
— Дæ дзыхы цурк батæр æмæ ныхъхъус у! — фæхъæр ыл 
кодта иннæ, ноджы карздæрæй ралгъитгæйæ. 
Иссæ февнæлдта автоматмæ æмæ хъуызгæ рахызти æддæмæ. 
Хъæр кæцæй хъуысти, уыцы уаты дуар æвиппайды фегом кодта 
æмæ, автомат размæ даргæйæ, фæхъæр кодта: «Хальт! Хэндэ хох!» 
283 

Дзадтиаты Тотырбег 
Уый фехъусгæйæ, бæрзонд, гуыбыргомау бурхил немыцагæн йæ 
автомат йæ къухтæй ахауд æмæ сагъдауæй аззад. Дыккаг йæхи 
аппæрста рудзынгмæ, фæлæ йæ автоматы къæр-къæр агæпп кæ- 
нын нал бауагъта: гом рудзынгыл хаудæй аззад. 
Гæрæхтæм уатмæ æрбауад цалдæр хъазахъхъаджы хъахъ- 
хъæнджытæй. Семæ сæ командир, лейтенант Ласкин дæр. Иссæ 
рудзынгæй акаст бонрухсмæ. 
«Немыцæгтæ ам кæцæй февзæрдысты», — зæгъгæ, куыд ахъуы- 
ды кодта, афтæ фæкомкоммæ цæхæрадонмæ æмæ ауыдта: хæ- 
дзары ’рдæм згъордтой немыцаг салдæттæ, уынгты — хъæбыс- 
хæст. Сырхæфсæддонтæ автоматтæй нал, фæлæ знæгты цъыч- 
чытæ æмæ дзæхстытæ кæнынц æхсаргæрдтæй. Хъазахъхъæгтæ 
ракалдысты цæхæрадонмæ гæрæхтæгæнгæ. 
— Æхсгæ нæ, æхсаргæрдтæй! — хъæр кæны лейтенант Ласкин, 
кардæлвæстæй разæй бырсгæйæ. 
Иссæ батагъд кодта йæ радиостанцæмæ æмæ дзуры алырдæм 
йæ командиртæм, фæрсы сæ, цы уавæры сты, уымæй. Автоматты 
къæр-къæр æм хъуысы алырдыгæй. Знæгтæ уæддæр бырсынц 
æмæ бырсынц, лæбурынц æрра бирæгътау. 
— Æвиппайды ныббырстой мæ дивизийыл знаджы полчъытæ, — 
дзуры инæлар Головской. 
— Мæ позицитыл атакæйы æрбабырстой фыдгултæ, хæст цæуы 
тынг карзæй, — зæгъы Тутаринов. 
— Знаджы фыццаг атакæ фæхуыдуг кодтам, — дзуры иннæ 
комдив. — Фæлæ знæгтæ бирæйæ бырсынц танктимæ... 
Уынгты хæст карзæй-карздæр кæны. Куыд сбæрæг, афтæмæй 
Беляевкæмæ æрбабырстой Холлидты раззагдæр æфсæддон 
хæйттæ. Сæ фæстæ танчыты дзугтимæ бырстой Днестрыл ахи- 
зæнтæм немыцаг дивизиты æппæт тыхтæ дæр. 
Уацайрæгтæ радзырдтой, зæгъгæ, Холлидт бардзырд радта 
бæхджын-механизацигонд æфсады фронт рарæмудзыны æмæ не- 
мыцаг 6-м æфсады дивизиты афтæмæй фервæзын кæныны тых- 
хæй. Уыцы бардзырд карзæй домдта — мæлæт кæнæ советон 
фронт атонын æмæ Днестры доныл ахизын. 
Иссæйы æфсæдтыл бырстой танчыты æмæ штурмгæнæн хæд- 
тулгæ артиллерийы рæгъæуттæ, фистæг æфсæдты дивизитæ æмæ 
СС-ты сæрмагонд æфсæддон хæйттæ. Хæсты сæйрагдæр тых ра- 
хызт Беляевкæ, Маяктæ æмæ Овидиополы районмæ æмæ йæ 
уылæнтæ калдысты бæхджын-механизацигонд æфсады дивизитыл. 
Плийы-фырт фæдзырдта йæ къорды артиллерийы къаманды- 
гæнæг булкъон Марченкомæ æмæ йын загъта: 
— «Хæсты хуыцау», нæ дивизитæ ныртæккæ дæумæ кувынц... 
Дæ тых ратт скæсæны æмæ хуссарырдыгæй фыдгулы дивизиты 
бырст дæ артиллерийы цæхæрæй фæхуыдуг кæнынмæ. «Лев-5»! 
— Ис «Лев-5»! Цæхæры уылæн знаджы бырсæнтæм! — дзуапп 
радта Иван Илларионы фырт, æмæ уыцы минутыл зæхх нын- 
284 

Æхсаргæрдты зæлланг 
къуыст. Цъæх мигъæй æхгæд арв фыдгулты сæрмæ цæхæр фес- 
тад. «Катюшæты» нæмгуытæ пиллонфæдуадзгæйæ хæлдысты 
знаджы танчытыл, сармадзантыл æмæ æнгом рæнхъытæй атакæйы 
бырсæг фистæг æфсæдтыл амынд квадраты. Иннæ сармадзанты 
полчъытæ дæр комкоммæ æхсгæйæ æмгуыпп кодтой æмæ сæ цæ- 
хæрæй сыгътой, сæ сæр-сæ фат нал æмбаргæйæ, бырсæг фыдгу- 
лы æфсæдты. Фæлæ уæддæр знæт фосы дзугтау бырстой. 
— Жданов, — фæдзырдта Иссæ мехкорпусы командирмæ, — 5-æм 
мотобригадимæ æмдыхæй бабырсут æмæ фæрсырдыгæйты ныдз- 
дзæхстытæ кæнут бырсæг знаджы, æрцахсут Одессæмæ фæндаг 
æмæ æрбахизут Беляевкæйы цурмæ скæсæнырдыгæй. 
Боны æмбисмæ хæст бацыд йæ тæккæ арфдæр тæмæны. Фæлæ 
бæхджын-механизацигонд æфсæдты хæйттæ фидар лæууыдысты 
æмæ фæд-фæдыл хуыссын кодтой фыдгулы психикон атакæты 
уылæнтæ. Æппæт сармадзантæ дæр æнæрулæфгæйæ æхстой æмæ 
æхстой, сæ хæтæлтæ сырхзынг кæнын байдыдтой, уæддæр. Ар- 
тиллерийы æмæ минометты цæхæр «ныхъхъуырдта» знаджы 
æфсæдты хайгай, фæлæ та-иу фæстæгтæ, мæрдты сæрты хиз- 
гæйæ, сæ бырст фæкарздæр кодтой. Иссæмæ йæ къамандыгæнæн 
бынатмæ хорз зындис, хæсты быдыр цæхæры куыд сыгъди, уый. 
Хæстытæ куыннæ федта, фæлæ немыцаг фашисттæ ныртæккæ 
куыд сæлхæрæй бырстой, афтæ сæ никуыма федта: атакæйы цы- 
дысты суанг сæ уæззауцæф салдæттæ æмæ афицертæ дæр, — чи 
æнæ къухæй, чи иу къахыл, чи та сæрцæфæй æмæ цæсгом тугæй 
амæстæй. Бырыдысты сæ танчытæ æмæ хæдтулгæ сармадзантæ 
дæр пиллонарт калгæйæ æмæ æрдæг хæлдтытæй дæр. Кæм-иу 
æрбатыдтой позицитæ, уым та-иу уайтагъд бахаудтой хъазахъ- 
хъаг эскадронты æхсаргæрдты бьгамæ: бæхджынтæ сыл-иу æртыхс- 
тысты æмæ сæ карстой... 
Нæ, нæма уыд æмбал, абон Плийы-фырты бæхджын-механи- 
зацигонд дивизитæ цы æрдхæрæны хъæбатырдзинад æмæ арæхст- 
дзинад равдыстой, уыдонæн. 
* * * 
Фæсæмбисæхсæв Украинаг 3-аг фронты къамандыгæнæг йæ 
бардзырдæй фæбæлвырддæр кодта Иссæйы æфсæдты хæс Одес- 
сæмæ ныббырсыны операцийы. Бæхджын-механизацигонд къор- 
ды дивизитæй иутæ хъуамæ бабырстаиккой Овидиополь æмæ Ка- 
ралино-Бугазы районмæ, суæгъд æй кодтаиккой знæгтæй æмæ 
дзы æрфидар уыдаиккой. Сæйраг тыхтæ хъуамæ ныббырстаик- 
кой Одессæмæ æмæ йын 9-æм апрелы изæрмæ ссæрибар кодтаик- 
кой йæ хурыскæсæн фарс Люстдорфæй суанг Къаннæг Фантанмæ 
денджызы былгæрæтты. 
Дивизитæ æмæ сæрмагонд хæйттæ цæттæ уыдысты стыр ныб- 
бырстмæ æмæ та райдыдтой карз хæстытæ. Бæхджын-механиза- 
285 

Дзадтиаты Тотырбег 
цигонд æфсæдты къорд ныр раздæхт Беляевкæ æмæ Маяктæй 
скæсæнырдæм æмæ чъылдымырдыгæй бырста Одессæмæ. Йæ 
разæй цыдысты разысгарджыты къордтæ æмæ къамандыгæнæгмæ 
хъусын кодтой знаджы тыхты уавæр æмæ ахаст. 
Фронты иннæ æфсæдтæ — 5-æм хъазуатон, б-æм æмæ 28-æм 
æфсæдты уæззау цæфтæй фæстæрдæм æфсæрстой знаджы диви- 
зитæ æмæ хæрхæмбæлд кодтой Иссæйы раззаг полчъытыл, тынг- 
дæр сæхи калдтой Овидиополыл, Маяктыл æмæ Беляевкæйыл 
Днестры доны ныгуылæн фарсмæ аирвæзыныл сæ тых æвзар- 
гæйæ. Фæлæ сæ фæндæгтыл дæрæн кодтой Иссæйы дивизитæ 
æхсæвæй-бонæй æппын æнæрынцойæ. 
Райсомæй арвы нæрын æмæ сармадзанты иугæндзон богъ-богь 
баиу сты. Сау денджызы былгæрæтты фемæхст ахæм тыхджын 
ихуард, æмæ йе ставд гагаты цæфтæй бæхты буарыл æвзæрын 
кодтой къоболатæ, каскæтыл цыма нæмгуытæ æмæ снарядты 
æрхъистæ уадысты, афтæ зæлланг ластой. Хæстонты дарæс ных- 
хуылыдз, фæндæгтæ сцъыф сты... 
Арв иуафон асыгъдæг сау мигътæй, æмæ æфсæдты сæрмæ йæхи 
айтыгъта сыгъдæг цъæх денджыз. Фыдгулы авиацийæн хорз фа- 
дат фæцис бырсæг æфсæдтыл бомбæты ног ихуард рауадзынæн. 
Йæ æфсæдтæн къамандыгæнæн бынат Плийы-фырт ныр æрæ- 
вæрдта Барабойы хуыскъ атагъайы сагъд хъæдрæбын бырсæг пол- 
чъыты астæу. Æнкъуыст æмæ сыгъд зæхх, уæлдæфмæ фантан- 
тæй кæлгæйæ. Уæлдæф сау дардта фыдгулы авиацийæ, æмæ бом- 
бæты нæрынæй къуырма кодтой хъустæ. Фæлæ уæддæр Одес- 
сæйæ лидзæг фашисттæ ардтой сæ мæлæт алы ран дæр. Размæ- 
бырст цыди æхсаргæрдты цæфау рæвдз æмæ уæлахизæй. 
Одессæмæ куыд хæстæгдæр кодтой дивизитæ, афтæ тынгдæр 
зынди, горæтыл фыдгултæ арт куыд æндзæрстой, æмæ йæ пил- 
лон уæлдæфмæ куыд цавта, уый. Гитлеронтæ горæт бынтондæр 
срæмудзынмæ бацæттæ кодтой æмæ ма каст уыд се ’фсæдты 
иууылдæр горæтæй рахизын кæнынмæ. 
Фæлæ уый сæ къухы нал бафтыд: советон æфсæдтæ ныббырс- 
той æмгуыппæй æмæ Одессæйы бахызтой срæмудзынæй. 
Фыццаг чиныджы кæрон. 

Сæргæндтæ 
Фыццаг сæр 5 
Дыккаг сæр 18 
Æртыккаг сæр 26 
Цыппæрæм сæр 36 
Фæндзæм сæр 52 
Æхсæзæм сæр 65 
Æвдæм сæр 122 
Æстæм сæр 149 
Фарæстæм сæр 193 
Дæсæм сæр 208 
Иуæндæсæм сæр 217 
Дыууадæсæм сæр 278 

Литературно-художественное издание 
ДЖАТИЕВ ТОТЫРБЕК ИСМАИЛОВИЧ 
Сабельный звон 
Документальная повесть на осетинском языке 
Редактор 
Л.Е. Валиев 
Художник 
З.А. Дзарагасова 
Художественный редактор 
Г.З. Чеджемты 
Технический редактор 
А.В. Ядыкина 
Корректор 
Т.А. Казбекова 
Компьютерная верстка 
З.С. Мисиковой 
Сдано в набор 11.04.08. Подписано к печати 22.04.08. Формат 
бумаги 60x90'/^ Бум. офс. №1. Гарн. шрифта «Кудряшов». Пе- 
чать офсетная. Усл.-п. л. 18. Учетно-изд.л. 16,35. Тираж 500 
экз. Заказ № 1060. С 22. 
Комитет Республики Северная Осетия—Аланпя по печати и де- 
лам издательств. 
ГУП РСО—Алания «Издательство «Ир*, 362040, г. Владикав- 
каз, проспект Мира, 25. 
Отпечатано с готовых диапозитивов в ОАО 4Издательско-полигра- 
фическое предприятие им.В.А.Гассиева>, 362011, г. Владикавказ, 
ул. Тельмана,16. 


ччОЧ 
^ОК 

Дзесты 
Куыдзæг 
Уæлыгæсы 
радзырдтæ 
^1ш 
ДЗÆУДЖЫХЪÆУ 
2018 

84(2Рос=Осе) 
Дз-33 
Дзесты К. 
Дз—33 Уæлыгæсы радзырдтæ [Текст]: астæуккаг кары скъоладзау- 
тæн/Дзесты Куыдзæг — Дзæуджыхъæу: Ир, 2018 — 96 ф. 
Дзесов КЛ\ 
Рассказы пастушонка 
15ВЫ 978-5-7534-1575-2 
В книгу вошли рассказы, главным героем которых является мальчик, 
пасший овец местных богатеев. В них, как в зеркале, отражается тяжелая 
жизнь горцев дореволюционной Осетии. 
Д МШХ’!" 9-18 ^Рос-Осе) 
© ГУП «Издательство «Ир», оригинал-макет, 2018 
©Дзесов К.Г., 2018 
15ВЫ 978-5-7534-1575-2 © Габуев А.Ю., оформление, 2018 

АФОН 
Цымæ ацæргæ адæймаг искуы бафсæст, йæ сабийы бонтæ кæм 
æрвыста, уыцы бынæттыл зилынæй? 
Фарон сæрд дæр та уыдтæн мæ райгуырæн хæххон хъæуы. 
Иу изæр ацыдтæн, «Фыййæутты цин» кæй хуыдтам, уыцы къуыл- 
дыммæ. Хæрзæввахс у уый хъæумæ, алы хæдзар дæр æм худæ- 
вæрдау зыны. Цæмæ гæсгæ ахæм ном сæвæрдæуыд уыцы къуыл- 
дымыл? Цæвиттон, фыййæутты-иу сæ хицæуттæ нæ уагътой, сæ 
фос иу ран хизой, уый. Уæд, дам, фос хорз нæ бафсæдынц, стæй, 
фыййæуттæ дæр иумæ хъазыныл куы фæуой, уæд фос адзæгъæл 
уыдзысты, кæнæ та исты знаггад ракæндзысты. 
Фæлæ-иу уæддæр изæрыгон, фос хъæумæ аскъæрыны размæ, 
фыййæуттæ æрæмбырд сты уыцы къуылдыммæ. Бон-изæрмæ цы 
’нкъард æййæфтой, уый-иу изæры ам ферох кодтой. Цы хъазт нæ 
мысыдысты! Лæдзæг де ’нгуылдзы кæрон хъен сæвæр æмæ, дæ 
бынатæй ма фезмæл, афтæмæй йæ хауын ма ауадз, цалынмæ ссæ- 
дзы уонг банымайай, уæдмæ. Æхсырæй йæ тæккæ былтæм дзаг 
къус бахæсс хæрæнбынатмæ, æртах дæр дзы куыд нæ акæла, аф- 
тæмæй. Алчидæр йæхи дыгъд æхсыр равдисæд, æмæ чъизидæр 
æмæ æрдуджындæр кæмæн разына, уый уыциу схæстæй æхсыры 
къус баназæд... 
Æцæг цины бынат уыд, æвæдза, уыцы къуылдым. 
Иу чысыл куы абадтæн къуылдымыл, уæд мæм æрбаввахс и 
колхозы дуцгæ фос. Сæ разæй сæ фыййау Айтег, афтæмæй хизгæ- 
хизгæ æрбахæццæ сты мæ цурмæ. Айтегимæ дысон æхсæвæрафон- 
тæм фæмысыдыстæм нæ рагон фыййауы бонтæ. Æмæ та ныр дæр 
нæ ныхас ууыл у. Мæнæй хистæр у Айтег, цæудзæн ыл цыппарыс- 
сæдз азмæ æввахс. Рагæй нырмæ дæр ныхасуарзаг рахаста, хъæл- 
дзæг æмæ сыгъдæгзæрдæ адæймаг. 
Фос изæры уазалдзæф уæлдæфы хизынц зад кæрдæгыл. Ай- 
тег сыл йæ цæст ахаста: 
5 

— Хъызлары быдырты дæр сын-иу ахæм кæрдæг куы уаид!.. 
Кæннод уыцы хъæбæр хæмпæлгæрдæгыл... 
Æввахсдæр нæм цы къуылдым уыд, уырдыгæй æрбазынд цал- 
дæр сывæллоны. Знон сыл æз дæр фембæлдтæн. Ацы хъæуæй дæс 
километры дæлдæр цы пионерты лагерь ис, уырдыгæй сты. 
— Амардтой мæ хынцфарстæй знон, аходæнæй æмбисбонмæ, 
— зæгъы Айтег, сæвæллæттæм кæсгæйæ. 
Уалынмæ нæм æрбаввахс сты. Иу дæр дзы афтидарм нæ ра- 
зынд. Дидинджытæ, зокъотæ, чысыл къоппыты — гæлæбутæ, сау- 
нæмгуытæ, хъæлæрдзытæ — цы сæм нæ уыд! 
Дидинджытæ кæмæ уыд, уыдон атыгуыр сты Айтегыл. Æвди- 
сынц æм сæ букеттæ æмæ йæ фæрсынц, дидинджытæй чи цы хуый- 
ны, уымæй. 
— Уый уын мæ быгъдуан, — худы Айтег æмæ райдыдта амо- 
нын. — Мæнæ сау æмæ урс хъулæттæ цы дидинæг у, уый хонынц 
«Цигайнаг бæх»; мæнæ иу зæнгыл алыхуызон базыртæ кæмæн ис, 
уый та — «Хæйрæджы сæрбæттæн»; дæргътæ æмæ цыбыртæ фæр- 
чытæ кæмæн ис, уый та — «Къуыдипп лæппу». 
Сабитæ æмбарынц, Айтег хъазгæйæ кæй дзуры, уый, æмæ ху- 
дæгæй бакъæцæл вæййынц. Стæй уæд сæхæдæг дæр фæвæййынц 
нæмттæ æвæрынмæ. 
Сывæллæтты къордæй чысыл иуварс лæууыд иу лæппу. Уый 
æнæхудгæйæ хъуыста Айтегмæ. Йæ бакастыл зынд, цыдæр бафæр- 
синаг у, фæлæ, æвæццæгæн, æфсæрмы кæны, кæнæ та уæндгæ нæ 
кæны. Сабитæ сæ хъæлæбайæ куы фенцайынц, уæд бахъавы сдзу- 
рынмæ, фæлæ та æндæр исчи фæраздæр вæййы. Хаттæй-хатт къух 
дæр сисы уæлæмæ, цыма скъолайы йæ ахуыргæнæгæй дзырды бар 
куры, фæлæ та йæ уайтагъд фæстæмæ амбæхсы. Æз æм нал фæ- 
лæууыдтæн: 
— Лæппу, æнхъæлдæн, æмæ цыдæр зæгъынмæ хъавыс? 
Мæ ныхасмæ иннæтæ фегуыппæг сты. Иууылдæр сæ каст скод- 
той се ’мбалмæ. Уый исдугмæ фырæфсæрмæй асырх, стæй уæд 
къæзгæйæ загъта: 
— Æмæ æз ницы, фæлæ... Мæнмæ диссаг кæсы ... Ныртæккæ 
ам бирæ стæм, фæлæ, фыййау бон-изæрмæ иунæгæй куы вæййы, 
уæд... Чиныг дæр æм нæй, афтæмæй йæ хуыссæг не ’рцахсы æмæ 
йæм фынæй нæ фæцæуы? 
Тыххæй-фыдæй лæппу фæци йæ фарст. Йæ ’мбæлттæ йыл 
схудтысты. 
— Цæуыл худут? — фæмæсты сæм лæппу, — сымахæй исчи 
фыййау куы уаид, уæд дыууæ сахатæй фылдæр нæ бафæразид. — 
Стæй уæд фæзылд йе ’мбæлттæй иуырдæм. — Айразмæ дæ иу са- 
хат куы баурæдтам хъахъхъæнæг, æмæ уайтагъд куы афынæй дæ... 
Иууылдæр схор-хор кодтой. Сæ иутæ дзырдтой, ома уыцы 
фæрсæг йæхæдæг фынæйуарзаг у, æмæ уымæ гæсгæ фæрсы, ин- 
нæтæ та æцæг сцымыдис сты: æцæгдæр, алы бон дæр уыцы иу 
6 

зонгæ бынæтты райсомæй изæрмæ зыбыты иунæгæй куыд фæразы 
фыййау?! 
— С-с-с, сабыр! — загъта Айтег, йæ лæдзæг бæрзонд систа, 
афтæмæй. — Цы диссаг уæм фæкаст уыцы фарст? Мæн бирæтæ 
фæфæрсынц уымæй. Фарон ам геологтæ куыстой. Иу æрыгон чызг 
мæ дзы æппынæдзух уымæй фарста: «Иунæгæй æнкъард нæ фæ- 
кæныс? Хуыссæг дæ не ’рцахсы? Нæ бафынæй вæййыс сæрвæ- 
ты?» Æз ын комкоммæ загътон, зæгъын, æнкъард дæр кæнын, 
хуыссæг дæр мæ фæахсы, æртиссæдз азæй фылдæр цæуын фыййау, 
фæлæ нырмæ иу хатт йеддæмæ никуы бафынæй дæн сæрвæты. 
Нæ йæ уырныдта. Стæй йын уыцы иухатты хабар куы радзырдтон, 
уæд æй раст нæ бамбæрста. Уый афтæ æнхъæлдта — мæхицæй 
æппæлын. Æз та йын уый æмбарын кодтон: адæймаджы цытæ 
фæнды, уыдонæн алы хатт æмæ алы ран гæнæн нæ вæййы. Гъе, 
æндæр ницы. 
Айтег лæппуйы фарстæн радта дзуапп, фæлæ ныр та се ’ппæт 
дæр сцымыдис сты: цы диссаджы хабар æрцыд Айтегыл уыцы хатт? 
Æз æм бахатыдтæн: 
— Радзур-ма сын, Айтег, æххæст уыцы хабар дæр, знон æй 
мæнæн куыд радзырдтай, афтæ. Æхсызгон сын уыдзæн. Сæ цæс- 
гом дæм нæ хъæцы, фæлæ-ма сæм бакæс, сæ бакастыл бæрæг у. 
— Гъемæ, хорз! — сразы Айтег. — Нырма фос хъæумæ ауадзы- 
нæн дæр афон нæма у... Раджы уыд уыцы хабар, иуæндæс азы 
мыл куы цыд, уæд, — райдыдта Айтег. — Уæд ма æндæр хъæуы 
цардыстæм, мæнæ сымах лагерь кæм ис, уый уæле. Уæды заманы 
хæххон лæгæн йæ цард зæххæй уыди. Мæ фыдæн йæ фыдæлтæй 
баззад æрмæст иу къаннæг уыгæрдæн, ссæдз мæкъуылы бæрц са- 
майæн кæм уыд, ахæм. Хуымзæхх та — уымæй къаддæр, æмæ иу 
суанг уалдзæгæй фæззæгмæ хæсгæ хорæй цардыстæм. 
Хæдзары мын ницы куыст уыд. Иу хъуг æмæ аст фысæн 
фыййау куыд цыдаин! Мæ фыд мæ радта фыййау нæхи хъæуы 
æртæ хæдзарæн. Мæ мызд та ахæм уыд: æртæ фысы, хæдон æмæ 
хæлаф, дыууæйы фæлыст æрчъитæ æмæ фыййауы нымæт. Хъуа- 
мæ сын сæ фос фæхызтаин Джеоргуыбатæм. Гъе фæлæ хъуыддаг 
афтæ рауад, æмæ ма ме ’мгъуыды бонмæ æртæ мæйы куы баззад, 
гъеуæд мыл æрцыд уыцы æнамонд хабар. 
Фос бирæ нæ уыдысты — иу-дыууæ сæдæйы бæрц. Æниу, уыдо- 
нæй фылдæр мæ бон хизын дæр нæ бауыдаид. Нæма зыдтон фосы 
æууæлтæ, æмæ заргæ цас кодтон, æвæццæгæн, кæугæ та уымæй 
фылдæр. 
Айтег йæ ныхас фæурæдта, сывæллæттыл йæ цæст ахаста æмæ 
сæ бафарста: 
— Сымахæй исчи фыййау цыди искуы? 
Лæппутæй дзуапп ничи радта. 
— Уæдæ уал уын радзурон фосæн се ’ууæлты тыххæй. Кæннод 
дзæбæх нæ бамбардзыстут, мæныл цы хабар æрцыд, уый... Бакæ- 
сут-ма сæм! — Айтег йæ къухæй ацамыдта фосырдæм. — Фыстæ 
7 

дæле хизынц цъæх кæрдæгыл, сæгътæ та къæдзæхмæ сфардæг сты. 
Уæртæ кæронæй цы сау сæгъ хизы, уый сæ раздзог у. Æмбаргæ 
сæгъ у, коммæгæс... 
Айтег йæ къухы дыууæ æнгуылдзы йæ дзыхы фæтъыста æмæ 
ныхсист ласта. Сæгътæ сæ сæртæ фæхъил кодтой æмæ махырдæм 
æрбакастысты. Дзæгъæс! — зæгъгæ, ныхъхъæр кодта Айтег, æмæ 
сæгъ уайтагъд дæлæмæ фæцис. Иннæтæ дæр — йæ фæдыл. 
— Адæм афтæ æнхъæлынц, цыма фосы мыггагæй æппæты хи- 
вæнддæр хæрæг у. Уый дæр, чи зоны, раст у, фæлæ, фысвос иуæй- 
иу-хатт хæрæгæй хивæнддæр кæй вæййынц, уый бирæтæ нæ зо- 
нынц. Гъеныр, зæгъæм дзырдæн, фос ахизын хъæуы, дæлæ комы 
цы дон цæуы, уымæн йæ фаллаг фарсмæ. Уынут æй уæхæдæг: цас 
дон у? Цыппар-фондз кахдзæфы. Фæлæ-ма афæлварут фос доны 
баскъæрын! Ныттыгуыр уыдзысты доны был, сæхимидæг зилдзы- 
сты, доны бахизын — абабау! Хъæр дæр сыл кæн, æхситт дæр, 
нæм сæ — уæддæр ныццæхгæр уыдзысты æмæ нæ комдзысты. Гъе 
стæй уæд бацу, фыстæй иу рацахс æмæ йæ доны баппар, фаллаг 
фарсмæ куыд фæхæстæгдæр уа, афтæ. Гъемæ уæд диссаг уыдзæн 
фосмæ бакæсын: æзфæраздæронæй сæхæдæг гæппытæ райдай- 
дзысты. Бауромынмæ сæ куы хъавай, уæд дæр дын ницыуал бан- 
тысдзæн. 
Иу стæм хаттæй фæстæмæ дзуджы раздзог цæу вæййы кæнæ 
сæгъ. Æз дзы æртæ хæдзары фос хызтон, уыцы дзуджы раздзог 
сæгъ уыд, йæ иу цæстæй куырм, ахæм. 
Диссаг куыд не сты фос дæр, æвæдза. Абон дæр ма не ’мба- 
рын: цæмæ райста уыцы сæгъ утæппæт фосы бæрн йæхимæ? Арæ- 
бын, сохъхъыр дæ, аипджын, æмæ дæ мæгуыры бон зон. Цы дæ 
нæ уадзы? Мæ дзуджы ахæм рæсугъд цæутæ уыди, æмæ сæм лæг 
кæсынæй не ’фсæст. Стыр сыкъаджын æмæ даргъ боцъоджын. Сæ 
сæфтæджытæй дзæкдзæкгæнгæ-иу сæрыстырæй куы фæцæйцыды- 
сты — адæймаг ма хуыздæр цæмæ бакастаид! Фæлæ уый дардыл 
ныхас у... 
Уыцы æнамонд хабар куы ’рцыд, уый размæ æхсæв нæ хъæуы 
чындзæхсæв уыд. Мæ хуызæн сабиты ахæм рæттæм хонгæ ничи 
кодта, стæй нæ цæй хонын хъуыд! Фæйнæ хайы нын куы авæрд- 
той, уæд нæ ратардтой. Æз та аивæй фæстæмæ бацыдтæн æмæ 
бадджыты цурты куы мидæмæ цæуын, куы æддæмæ. Ныртæккæ 
та ма цы фыййау хæссы йæ сæрмæ ахæм ми! Фæлæ æз суанг Уацил- 
лайы бæрæгбонæй фæстæмæ дзидзайы хъæстæ нал фæдæн æмæ 
мын, зæгъын, исчи кæд хай авæрид. Раст, куыдз стæг раппарынмæ 
куыд æнхъæлмæ кæса, афтæ кастæн, æз дæр фынгыл бадджытæм. 
Гъе афтæмæй æгæр афæстиат дæн. Уæддæр мыл мæ фыд куынæ 
схъæр кодтаид, уæд ма дзы ноджы фылдæр афæстиат уыдаин. 
Æмæ мæнгæй нæ фæзæгъынц: лæг йæ гуыбыны фæдыл куы ацæуа, 
уæД фыдбылызмæ цæуы. 
Райсомæй иннæ бонтау мæхæдæг нæ райхъал дæн, мæ рады 
фысымты ус мæ сыхъал кодта. Аскъæрдтон фос хизынмæ. Уæнг- 
8 

мардæй хилын мæ дзуджы фæстæ. Хуыссæг мæ афтæ ахсы, æмæ 
цыргъ дуры сæр дæр афынæй уаин. Схæццæ сты фос сæрвæты 
астæумæ. Сæ фарсмæ бадын, æмæ мыл хуыссæг бынтондæр йæ 
уæз æруагьта. Цæмæй ма бафынæй уон, уый тыххæй зарын фæл- 
варын, фæлæ та мæ ныхæстæ æрдæгыл аскъуыйынц. Мæ кардæй 
амайын къæцæлтæ, аразын хæдзаргæндтæ, уæддæр хуыссæг нæ 
хицæн кæны мæ цæстытæй. 
Æмбисбонмæ бафæрæзтон тыххæй-фыдæй. Фос куы бафсæс- 
тысты, уæд бацыдысты фугæйы пыхсы æмæ нырривæд кодтой. 
Зæгъын, тæхудиаг не сты! Фынæй кæн, цас дæ фæнды, уыйас... 
Иу ранмæ кæсгæйæ, адæймагмæ фынæй кæнын тынгдæр цæуы. 
Мæ цæстæнгас зилын, мæ алыварс цы зыны, уыдæттæ æппæтыл. 
Уæртæ мæ бакомкоммæ рагъы фаллаг фарс цы дыууæ бæрзонд- 
дæр цъуппы ис, уыдоныл мигъ æрбадт. Мæнмæ та афтæ кæсы, 
цыма дыууæ уæйыджы сæ сæртыл æркодтой урс нымæтхудтæ æмæ 
уырдыг лæугæйæ фынæй кæнынц. Сæ быны комы нарæджы — мит 
дзы æххæст нæма стад — зæйы уадздзаг урсæй зыны, фæлæ мæнмæ 
та афтæ кæсы, цыма урс фосы дзуг æхсæвиуат æркодтой æмæ 
хуысгæ кæнынц. Мæ алыварс лыстæгхал кæрдæг, йæ дæргъ — 
уæраджы сæрмæ, æмдымбыл, судзины хуызæн. Дымгæ хæрзчы- 
сыл дымы, фæлæ уый, кæрдæг цыма æхситтæй зары, цыма мад йæ 
авдæнон сывæллонæн алолайы зарджытæ кæны... 
Нал æй базыдтон, куыд афынæй дæн, уый. 
Фехъал дæн топпы хъæртæм. Æппæты фыццаг мæ каст — мæ 
дзугмæ. Мæ фос мæ цуры кæм ривæд кодтой, уым дзы иу дæр 
нал. Бынæй, комы рæбынæй та фæцыд топпы хъæр. Фæзылдтæн 
уыцырдæм — æмæ диссаг! Бирæ адæм згъорынц дæле уæлæмæ, 
мердæм, хъæр кæнынц, фæлæ сын сæ ныхæстæй ницы æмбарын. 
Уæлæмæ, рагъырдæм скастæн, æмæ мæ уд мæ къæхты бынæй агæпп 
ласта. Ныр æй базыдтон, адæм цæй фæдыл фæдис кæнынц, уый. 
Цыбыр ныхасæй, фыййæуттæ-иу цæмæй тарстысты, уый мæн бай- 
йæфта... фос сæгъты фæстæ къæдзæхтæм ссыдысты æмæ кæрæ- 
дзийы фæдыл иу халæй æхсæрдзæнмæ арæхыс. 
Мæ нымæт уым фæуагътон, лæдзæг фелвæстон æмæ згъорын 
уæлæмæ. Фосы рæхыс сындæггай быры æхсæрдзæнмæ, æмæ йæ 
раззаг кæрон фæаууон вæййы къæдзæхы сиучъы фæстæ. 
Тыххæй-амæлттæй схæццæ дæн фосы цурмæ. Ныр уынын мæхи 
цæстæй, фосыл цы фыдбылыз æрцыд, уый. Ауындзæг къæдзæхы 
бынты цы нарæг къахвæд ис, ууыл ныххыл сты фыстæ, æмæ былмæ 
куы бахæццæ вæййынц, уæд гæпп кæнынц къæдзæхæй. Сæ сæрты 
æхсæрдзæны дон хауы комы бын зæйы хуынкъмæ, фæлæ фос 
уымæй дæр нал тæрсынц æмæ сæхи калынц былæй. Лæдзæгæй 
æвзидын, цæвын сæ, хъæр сыл кæнын, фæлæ нæй! Ницы фæра- 
зын сæ бауромынæн. Мæ фæрсты та балидзынц æмæ калынц сæхи. 
Фалдæр базгъордтон æмæ , тæккæ нарæгдæр кæм уыд къахвæд, 
уым цæхгæрмæ адæргъ дæн. Иугæр раззаг фыс куынæуал бахызт 
9 

мæ сæрты, уæд иннæтæ дæр æрлæууыдысты, стæй уæд фæстæмæ 
раздæхтысты. 
Фæлæ ма цæй дзуг! Се ’мбис дæр нал баззад. Мæ сæр разылд, 
уырнгæ дæр мæ нæ кодта — цы уынын, уыдон мæ фыны уынын 
æви æцæгæй сты. 
Мæ зæрдæ нæ батардта, фосæй йæхи чи фæкалдта, уыдонмæ 
ныккæсын дæр. Æниу сæм цæмæ кастаин! Нæ йæ зыдтон? Æхсæр- 
дзæны дон иу километры æрдæджы бæрц бæрзондæй хауы зæймæ 
æмæ йæ ныххуынкъ кодта. Фосæй чи гæпп кодта, уыдон дæр уыр- 
дæм калдысты. 
Мæ зæрдæ ме ’муд æрцыд, æввахсæй адæмы хъæлæба мæ хъу- 
стыл куы ауад, уæд. Фæкастæн, æмæ уæртæ фаллаг къуылдымыл 
ссæуынц цалдæр лæджы мæ фысымтæй, хъæргæнгæ æмæ æлгъит- 
гæйæ. Адон, зæгъын, уыцы мæстыйæ мæнæн мæхи дæр сæ фосы 
фæстæ уыцы къæдзæхæй куы аппарой, уымæй æдас нæу, зæгъгæ, 
хъуыды кодтон мæхинымæр æмæ лидзынмæ фæдæн. Æвæццæгæн 
мын тас мæ къæхтыл тых бафтыдта, æмæ уайтагъд фæсрагъ ами- 
дæг дæн. 
Гъе фæлæ хъуыды кæнын: цы фæуон? Хъæумæ куы ныздæ- 
хон, уæд мæ кæнæ мæ фыд мардзæн, кæнæ та фосы хицæуттæй 
исчи. Фæрахъуыды-бахъуыды кодтон, стæй уæд фæсæфцæг нæ 
хæстæджытæм араст дæн. Нæ сын схъæр кодтон хабар, зæгъын, 
мæ фыд мæ фыййау лæвæрдта æмæ нæ куымдтон æмæ уый тых- 
хæй ралыгъдтæн. Цалдæр боны фæстæ сæм æрыхъуыст хабар, æцæг 
куыд уыд, афтæмæй. Æрмæст ма йæм бафтыдтой, ома, дам, фыййау 
дæр, æвæццæгæн, йæхи аппæрста къæдзæхæй кæнæ сæхимæ нал 
æруæндыд, æмæ йæ искуы сырдтæ бахордтой. 
Уæд та мæ зæрдæ нал фæлæууыд, зæгъын, мæ мад фырмæтæй 
йæхи бахæрдзæн, æмæ сфæнд кодтон нæхимæ æрыздæхын. Æфцæ- 
джы сæрмæ раджы схæццæ дæн, фæлæ боны рухсæй хъæумæ ныц- 
цæуын нæ бауæндыдтæн æмæ мæхиуыл баталынг кодтон. Фæсæх- 
сæвæртæ уыдаид, афтæ бацыдтæн нæ хæдзармæ. Æддейæ кæс- 
гæйæ куыд бафиппайдтон, афтæмæй мæ фыд нæхимæ нæ уыд. 
Мæ мад мæ куы ауыдта, уæд, цыма мæрдты бæстæй æрцыд- 
тæн, афтæ мыл ныттыхст. Бафарстон æй, мæ фыд та кæм и, зæгъгæ, 
æмæ, дам, агурæг ацыд дæ мадырвадæлтæм. Æмæ, зæгъын, адæм 
та цы дзурынц? Мад мын сæ куыд бамбарын кодта, афтæмæй, 
фæдисы чи уыд, уыдон хъуыддаг ахæм хуызы райхæлдтой. Фыййау 
бафынæй. Фос сæгъты фæстæ къæдзæхы бацыдысты, сау сæгъ сæ 
разæй, афтæмæй. Æхсæрдзæнмæ куы бахæццæ сты, уæдсæгъ, йæ 
иу цæстæй кæй нæ уыдта, уый аххосæй былæй ахауд. Йæ фæстæ 
чи цыд, уый дæр агæпп кодта йæ фæдыл, стæй иннæтæ дæр, ца- 
лынмæ сæ фыййау баурæдта, уæдмæ. 
, Фосы мæрдтæй зæйы хуынкъ йæ тæккæ дзаг бацис. Æртæ боны 
дæргъы сæ фæластой æгас хъæу уырдыгæй. 
Йæ райсомы мæ фыд фæзынд. Æз бамбæхстæн, фæлæ йын мæ 
мад радзырдта, ам кæй дæн, уый. Æнхъæлдтон, æмæ мын æппын- 
10 

къаддæр мæлæтдзаг над фæкæндзæн. Бацыд хæдзармæ æнæдзур- 
гæйæ æмæ æрбадт къæлæтджыныл, йæ къæдзсæр лæдзæг йæ ро- 
цъомæ быцæу сарæзта, афтæмæй. Иудзæвгар æнæдзургæйæ абадт, 
стæй уæд дзуры мæ мадмæ: 
— Йæ пысултæ-ма йын барæвдз кæ... Райсом раджы цæу- 
дзыстæм... 
Дыккаг бон сæумæцъæхæй ацыдыстæм Фугæджын коммæ. 
Ницы мæм сдзырдта фæндагыл дæр. Уый разæй цыд, æз та сæргуы- 
бæрæй йæ фæстæ. Уым мæ нæ дæрддаг хæстæджытæй иу хæдзармæ 
радта фыййау фæззæгмæ. Мыздыл бадзырдтой æви нæ, уымæн 
дæр ницыуал базыдтон. 
Дыккаг бон райсомæй нæхимæ куы рараст мæ фыд, уæд æз 
дæр йæ фæдыл рацыдтæн мæ цæссыгкалгæ. Мæхицæн хъуыды 
кæнын, зæгъын, иунæг ныхас мæм уæддæр куы скæнид, кæнæ мæ 
фæлтау фырнадæй куы амардтаид уыцы æнæдзурыны бæсты. 
Хъæугæронæй куы рахызтыстæм, уæд æрлæууыд, æмæ мæм 
нæ кæсы, афтæмæй дзуры: 
— Аздæх, кæдæм ма цæуыс?! 
Æз æнцад лæууын æмæ мæ армы уæлтъæпæнтæй æууæрдын 
мæ дондзаст цæстытæ. 
— Цы ’рцыд, уымæн ма цы гæнæн ис, — дзуры та æрхæндæг 
хъæлæсæй^ — Фæлæ уæддæр кæд ацы фыдбылызы фæстæ адæмы 
хъæр бамбарай, уæд, чи зоны, бынсæфт нæ фæуæм... Кæд нæ, 
уæд та... 
Исдугмæ æндæр ницыуал загъта. Стæй, æвæццæгæн, ахъуыды 
кодта, ома йын кæд йæ хъуыды нæ бамбæрстон. Æмæ уæд æргом- 
дæр æмæ мæстыдæрæй загъта: 
— Хуыцау адæмæн фынæйæн æхсæв сфæлдыста, бон та — ку- 
сынæн. Фæлæ æхсæв лекка чи кæны, бон та — фынæй, уымæн йæ 
фæстаг афтæмæ цæуы... 
Фæстæмæ дæр мæм нал фæзылд, афтæмæй ацыд. Фæстæдæр 
фехъуыстон, зæгъгæ, къæдзæхæй кæй фос фæкалдысты, уыдон 
бахъаст кодтой мæ фыдыл, æмæ нæм цы зæххы гæппæлтæ уыд, 
уыдон уыцы фиддонтæн ист æрцыдысты. Уыцы хъæуы ма нын 
цæй цæрæн уыд! Цæмæй ма цардаиккам æмæ мæнæ ацы хъæумæ 
нæ хæрæфырттæм ралыгъдыстæм. 
Гъе ахæм бæллæх мыл æрцыд, мæ хуртæ. Хъуыды ма кæнын, 
мæхимидæг-иу сагъæсы бацыдтæн: фынæй кæй бадæн, уый æвзæр 
ми у, уæдæ йæ æндæр куыд схуындæуа? Ууыл ныхас дæр нæй. 
Фæлæ уыцы сохъхъыр сæгъы цæмæн бахъуыд фосы къæдзæхтæм 
акæнын, кæрдæджы хал дæр кæм нæ зайы, уырдæм? Йæхæдæг 
кæй ахауд къæдзæхæй, уый мын æхсызгон уыд, фыдæбонæй мæ 
бирæ фæмардта. Фæлæ иннæтæ та цæй фæдыл гæппытæ кодтой 
сæрсæфæнмæ? 
Гъе, уæдæй фæстæмæ никуыуал бафынæй дæн, фос хизгæйæ. 
Æниу, раст куы зæгъон, уæд кæцыфæнды фыййау фод, бонсауи- 
зæрмæ иунæгæй æнкъард та куыд нæ кæны! Хуыссæг дæр арæх 
11 

абады йæ цæстыты. Фæлæ, нæй гæнæн, мæ хуртæ, быхсын хъæуы. 
Мæ фыды загьдау: алцæмæн дæр ис афон... Гъеуый та уын мæ 
диссаджы хабар, мæ хуртæ, — фæцис Айтег йæ ныхас æмæ худæн- 
былæй бакаст, цы лæппу йæ бафарста, уымæ. 
Фос сæ хизын ныууагътой æмæ фиййæутты халагъуды фале 
хъæумæ цæуынæввонг æртыгуыр сты. Ныгуылæнæн хæхты 
аууæттæ хъæуæй фæфале сты æмæ схæрд кодтой цæгат уыгæр- 
дæнты. Хъомвосы рæгъау бахæццæ сты хъæумæ. Афон у фый- 
йæуттæн дæр. 
СОЛОЙЫ ФÆДЗÆХСТ 
Мæ рагон хæлар Асæхмæтимæ бадæм нæ хæдзары раз уын- 
джы. Нæ сæрмæ бæрзонд сфардæг сты фæтæнсыф æмæ пæлæх- 
сарцонг тæгæр бæлæстæ. Хæхты фæззыгон уазал ирдгæ сын баз- 
мæлын кæны сæ цъуппытæ, сæ къалиутæй ратоны иугай сыфтæртæ, 
зилгæ-зилгæ сæ рахæссы æмæ сæ сындæггай зæххыл æрæвæры. 
Ме ’фсымæры фондзаздзыд лæппу згъоры хауæг сыфтæрты 
фæстæ æмæ архайы сæ ахсыныл, цалынмæ зæхмæ не ’рхауынц, 
уæдмæ. Иуахæмы æгæр атагъд кодта, йæ размæ нал касти, афтæ- 
мæй, æмæ фæкалдис. Дæлгоммæ ахаудта, йæ къухтæ фæраздæр сты 
фæлмæн сыджытмæ, æмæ цæвгæ ницы ныккодта. Ахæм фæкалд та 
цы у сывæллонæн! Фæлæ уый, йæ дыууæ цонгыл æнцойгæнгæ, дæр- 
гъæй баззад зæххыл, æмæ йе ’рдиаг ныййазæлыд уынджы. 
Æз фæгæпп ластон æмæ йæм хъуамæ базгъордтаин, фæлæ мын 
Асæхмæт мæ цонгыл фæхæцыд. 
— Цæмæ йæм фæдис кæныс, куы ницы ныццавта! 
— Кæугæ кæны æмæ... Сыстын æй кæнон... 
Асæхмæт мæнмæ нæ, фæлæ лæппумæ дзуры: 
— Машинæ ’рбацæуы, тагъддæр фæгæпп лас! 
Сывæллон фестад æмæ акаст стыр уынджырдæм. 
— Гъеныр аку, кæд ма дæм цæуы, уæд! — дзуры йæм Асæхмæт 
худæнбылæй. Саби фефсæрмы. Иучысыл ма алæууыд йæ мидбы- 
наты, йæ цæстытæ æууæрдгæ, стæй та сыфтæртæ ахсынмæ фæци. 
— Ныр та ма цы пайда у йæ куыд? — Асæхмæты ныхасмæ 
бахудтæн æз. 
— Æниу уымæй размæ цы пайда уыд? 
— Уæддæр ницы, фæлæ... 
Нæ ныхас аздæхт, сывæллæттæ куыд хъомыл кæнынц, уы- 
йырдæм. Асæхмæт æгæр стæвд æмæ мæ уайдзæфты бын фæкодта. 
— Къулбадæг ахуыр скæнут уæ цоты, стæй, куы сдынджыр 
вæййынц, уæд дистæ райдайут: кæмæй фæцис нæ сывæллон? Ба- 
уадз æй йæхи бар. Йæхæдæг сыстдзæн. Кæннод æй афтæ сахуыр 
кæндзынæ, æмæ, стыр лæг уæвгæйæ дæр, искуы куы фæтыхса, 
уæд амал кæныны бæсты фæдис хъæр кæндзæн æмæ тъиздзæн... 
Цы бæрæг ис, цас ахастаид нæ быцæу ныхас, фæлæ уалынмæ 
12 

постхæссæг æрбацыд æмæ Асæхмæты къухы фæсагъта нывæфтыд 
къонверт. Уый йæм æркаст, æмæ цæхгæр фæзылд мердæм. 
— Кæсыс, мæнæ ацы писмо дæр æвдисæн у мæ ныхæсты рæст- 
дзинадæн, — загъта æмæ мын писмо мæ къухты фæсагъта. Æркас- 
тæн, кæцæй æрвыст у, уымæ, æмæ базыдтон: Азербайджанæй, 
æндæр дзы ницы рахатыдтон. Фæлæ, нæ дыууæмæ цы ныхас уыд, 
уымæ та цы бар дары? 
Хæдзары ’фсин нæм радзырдта рудзынгæй æмæ бацыдыстæм 
мидæмæ. Асæхмæт сыгом кодта къонверт æмæ бакаст писмо йæхи- 
нымæр. Æз сцымыдис дæн æмæ йæ бафарстон, цытæ дæм дзы 
фыстæуы, зæгъгæ. 
— Гъа, дæхæдæг æй бакæс, фæлæ дзы ницы бæрæг бамбар- 
дзынæ, хъуыддаг дын сæрæй куынæ радзурон, уæд. Æрдæбон уыцы 
сывæллоны скуыд æмæ мын ацы писмойы раст мæ зæрдыл æрлæу- 
уын кодтой иу рагон хабар, чи мæ никуы ферох уыдзæн, ахæм... 
Раджы заманы уыд уый, — райдыдта Асæхмæт. — Хохы ма 
цардыстæм уæд. Иу уалдзæг мæ фыд Дзæуджыхъæуæй æрбахаста 
диссаджы хæрынкъа. Уыдис ын дыууæ карды, сæ иу стырдæр, 
иннæ чысылдæр: ноджы ма дзы брауы хуызæн цыдæр здыхт, къæр- 
мæг æфтауæн æй хуыдтой; стæй дзы туас, чысыл хæсгард æмæ ма 
ноджы æндæр цыдæртæ, консерв гомгæнæнтæ-йедтæ. Адæм æй 
кæрæдзийы къухтæй истой æмæ йыл дис кодтой. Сæ фылдæр ни- 
куыма федта уыйхуызæн хæрынкъа. 
Æз фæлæгъстæ кодтон мæ фыдæн, æмæ мын æппынфæстаг 
бар радта хæрынкъа иу бон ахæссынмæ, æрмæст мын бафæдзæх- 
ста: «Куыддæриддæр æй фесафай, афтæ-иу ардæм мауал æрцу, 
уæддæр дæ маргæ кæндзынæн». 
Сывæллæттæй кæмæндæрты æппæлыдтæн хæрынкъайæ, æмæ 
хабар уайтагъд айхъуыст иннæтыл дæр. Уæрыччытæ кæм хызтон, 
уырдæм æрæмбырд сты иукъордæй. Алкæй дæр сæ фæндыд хæ- 
рынкъа йæ къухмæ айсын, æмæ йын йæ диссæгтæ фенын. Афтæ 
хъазыныл фестæм, æмæ уæрыччытæ айрох сты. Уалынмæ комы 
фаллаг фарсæй æрбайхъуыст кæйдæр загъды хъæр. 
— Æллæх, уæрыччытæ хуым бахордтой! — фæкодта лæппутæй иу. 
Хæрынкъа кæмæ уыд, уымæй йæ раскъæфтон æмæ згъорынмæ 
фæдæн. Бынæй уæрыччытæ апырх сты хуымыл æмæ æйттæй хи- 
зынц хъæбæрхоры æвзарыл. Цал хатты баййæфтон над ахæм знаг- 
гады тыххæй, фæлæ та уæддæр... Æмæ канд хуымы хицауæн нæу 
зиан. Уæрыччытæ æгæр куы бахæрынц хоры æвзар, уæд сæ ах- 
сæнтæй фæрынчын вæййынц æмæ мæллæг кæнынц. 
Уайтагъддæр ныххæццæ дæн мæ чысыл дзугмæ æмæ сæ ра- 
сырдтон хуымæй. Сæрвæтмæ сæ куы сыздæхтон, уæд мæ зæрдæ 
ме ’муд æрцыд æмæ æрбаймысыдтæн мæ хæрынкъа. Асгæрстон 
мæ дзыпп, фæлæ де знаг дæр мæнау куы фæуыдаид! Хæрынкъа 
агурынмæ куы хуымтæм згъордтон, куы та сæрвæтмæ. Ме ’рди- 
агмæ иннæ сывæллæттæ мæ цуры бамидæг сты, фæлæ хабар куы 
13 

базыдтой, уæд уайтагъд фæйнæрдæм фæлыгъдысты. Æвæццæгæн, 
тæрсгæ кодтой, хæрынкъайы сæфт уыдонæй искæй аххос куы фæуа, 
уымæй. Иунæгæй куы баззадтæн, уæд бынтондæр ныммæгуыр мæ 
зæрдæ, æмæ кæуынæй нал æнцайын. Агургæйæ, мæхи афтæ æнæр- 
хъуыды раппар-баппар фæкодтон, æмæ уайтагъд афæлладтæн. 
Нæууыл дæлгоммæ ныххаудтæн æмæ æрдиаг кæнын... 
...Чидæр мæ ме ’фцæгготæй хæрдмæ сивæзта. Скастæн æм. 
Нæ хъæуы рæгъаугæс Соло. Æхсызгон мын уыд йæ фенд. Æгас 
хъæуы сабитæ дæр æй бирæ уарзтой. Æндæр коймаг уыди Соло, 
æвæццæгæн, мæгуыр, æнæзæхх, æмæ ныр иу-цалдæр азы нæ хъæ- 
уæн æххуырсты хъомгæс цыд. Сывæллæттæй, уый кæй нæ барæв- 
дыдта, уый уадындз кæнæ æндæр исты хъазæн кæмæн нæ сарæз- 
та, æхæм зын ссарæн уыдаид... 
Диссаг у, æвæдза, иуæй-иу адæймæгты зæрдæ! Нæ хъæуы 
сывæллæттæй йæхи фыдмæ дæр ничи уæндыд, Соломæ куыд уæн- 
дыдысты. Хъуыды ма кæнын, гагадыргъмæ цæуынхъом чи нæма 
уыд, уыцы къаннæг сывæллæттæ-иу сæрдыгон изæр хъæугæрон 
æрæмбырд стæм æмæ æнхъæлмæ кастыстæм Солойы æрбацыдмæ. 
Зыдтам æй: йæ рæттæ æмæ йæ хызын дзаг сты мæцкъуы, мæнæр- 
гъы, æхсæр æмæ æндæр ахæм гагадыргътæй. 
Уæды рæстæджы нæ хæхбæсты ’гъдæуттæ дæрзæгдзæф уыды- 
сты. Адæмы раз фыд йæ сывæллоны никуы барæвдыдтаид. Стыр 
лæг сывæллæттимæ архайа, уый дæр аивыл нымад нæ уыд. Фæлæ 
уæддæр Соло махимæ канд аргъæуттæ æмæ æмбисæндтæ нæ, фæлæ- 
иу æцæг ныхæстæ æмæ уынаффæтæ дæр кодта, цыма йæхи æмцахъ- 
хъæнтæ уыдыстæм, уыйау... О, æмæ дын уый дзырдтон... «Цы ха- 
бар у, цы дыл æрцыд?» — зæгъгæ, мæ фæлмæн хъæлæсæй бафарста 
Соло. Æрхæндæгæй, хæкъуырцгæнгæ йын радзырдтон хабар. 
— Гъемæ, гормон, дæ хæрынкъа ссарынæн кæуынæй дарддæр 
ницы хос арыс? — дзуры та мæм Соло ноджы фæлмæндæрæй. Йæ 
рæвдауæг дзыхы ныхасмæ фæныфсджындæр дæн æмæ йын дзу- 
апп радтон: 
— Бирæ йæ фæцагуырдтон, фæлæ никуы ис... 
— Агуырдтаис æй, уый мæ уырны, фæлæ ма йæ кæуыны бæс- 
ты ноджыдæр куы бацагуриккам, уæд уый хуыздæр нæ уаид? 
Уый фæстæ мæ бæстон фæфарста: цыхуызæн æмæ цæййас уыд 
хæрынкъа, фæстаг хатт ма йæ кæд æмæ цы ран хъуыды кæнын мæ 
къухы кæнæ мæ дзыппы. Уыдæттæ йын куы радзырдтон, уæд мæ 
акодта, уæрыччытæм кæцæй азгъордтон, уырдæм æмæ уыцы ра- 
нæй райдыдтам агурын. Зад кæрдæгыл мæ къахвæдтæ дзæбæх 
зындысты. Соло уыдонмæ гæсгæ цыд, æмæ уæлдай бæстондæр каст, 
къуыбыртыл кæм гæппытæ кодтон, уырдæм. 
Цы дардыл æй дзурын! Ссардта хæрынкъа. Æз дзы ахæм буз- 
^ыг фæдæн, æмæ йын уыцы сахат мæ уд дæр раттаин. Фæлæ Соло, 
цыма мын ницы хорздзинад ракодта, афтæ йæ лæдзæг систа æмæ 
араст йæ рæгъаумæ. Цалдæр къахдзæфы куы акодта, уæд фæлæу- 
уыд, фæстæмæ разылд æмæ мæм йæ мидбылты худгæ дзуры: 
14 

— О, хæдæгай, Асæх, иу ныхас ма дын зæгъон... Æз дæр æй 
дæ цахъхъæнæй мæ мæгуыр фыдæй фехъуыстон... Адæймаг бирæ 
хæттыты бахауы фыдбылызы, бирæ æвирхъау цаутæ йыл æрцæуы. 
Гъемæ ма искæд бон куы фæтыхсай, уæд-иу æрымыс абоны хабар, 
æмæ уал-иу раздæр, саразынæн цы дæ бон у, уый бакæн, стæй 
уыйфæстæ, цас дæ фæнды, уыйас ку. 
Соло къуылдымæй фæаууон, уæддæр ма кастæн йæ фæстæ, 
æмæ йæ ныхæстæ зæланг кодтой мæ хъусты. 
Уал хорзы куы уыдаид нæ дыууæйы дæр, æз Солойы фæ- 
дзæхст цал хатты æрымысыдтæн. Æмæ канд лæппуйæ нæ, фæлæ, 
мæ кары куы бацыдтæн, уæд дæр. 
Иу зымæг нæ сыхæгтимæ ацыдыстæм хос ласынмæ. Уыдис 
нæм фондз цæды галтæ. «Фугæджын фæтæн» кæй хуыдтам, уый 
бынмæ куы бахæццæ стæм, уæд, нæ фæстæ цы лæппу цыд, уый 
ныхъхъæр кодта: 
— Зæй æрцæуы! 
Фæкастыстæм зæйуатырдæм, æмæ дæ фыдгулы зæрдæ дæр 
мах зæрдæтау куы баризид. Галты ма фæстæмæ здæхтам, фæлæ — 
кæм! Астæумæ миты сæ гуыбынты онг ныссæдзынц, æмæ сын иу 
къахдзæф дæр нал æнтысы. Æрмæст, æппæты фæстæ цы цæд уыди, 
уый рафæстæмæ кодтам, æндæр нын ницы бантыст. Уæдмæ нæм 
зæй дæр æрхæццæ, фæлæ нæ амонд уыди, æмæ ныл æрмæст йæ 
фæрссаг кæрон æрындзæвыд. Æппæты разæй цы цæд уыди, уый 
æмæ йе скъæрæг миты бын фесты, дзоныгъæй ма нæм фæзынд йæ 
иу æфсæры фæстаг кæрон. Æз мæ бел раскъæфтон æмæ къахынмæ 
фæдæн, фæлæ кæсын, æмæ зæйы бын чи фæци, уымæн йæхи 
æфсымæр йæ дыууæ къухæй йæ сæр хойы, йæ богъ-богъæй кæ- 
рæдзи ныхас дæр нал æмбарæм. Багæпп æм ластон. Фыййаг ын 
йæ къухты фæсагътон æмæ йыл схъæр кодтон: «Къахгæ! Къахгæ!» 
Уый дæр йæ кæуын фæуагъта æмæ райдыдта къахын. Уалынмæ 
нæм иннæтæ дæр æрбауадысты. Куы ма йæ загътон, зæйæн ныл 
йæ фæрссаг кæрон æруад, æмæ лæджы уайтагъд ракъахтам. Рай- 
стам æй уадзыгæй, фæлæ тагъд æрчъицыдта. Æвæццæгæн, бирæ 
нæ, фæлæ ма иу минут куы аззадаид зæйы бын, уæд дæ балгъитæг 
афтæ! Галты афтæ фæфæлдæхта зæй, æмæ сæ иу уæле аззад, иннæ 
та йæ хæдбын. Уæлладжы тагъд ракъахтам, фæлæ бинаг нал фер- 
вæзт. Гал дæр зиан у, уæдæ цы! — фæлæ иугæр лæджы куы фер- 
вæзын кодтам, уæд нæ зæрдæ фæфидардæр, æмæ дзурын ме 
’рвадмæ, йæ сæр чи хоста, уымæ: 
— Марадз, ныр дæ сæр кæд сæтгæ кæныс, уæддæр дын бар ис! 
Уый мыл йæхи æрбаппæрста, ныццин мыл кодта, ды, дам, 
мын фервæзын кодтай ме ’фсымæры. 
Хос ласынмæ ма кæцæй ацыдаиккам? Нæ развæндаг нын зæй 
æрæхгæдта. Нæхимæ куы раздæхтыстæм, уæд ме ’рвад æрхуыдта 
æгас сыхы æмæ куывд скодта, йе ’фсымæр кæй фервæзт, уый тых- 
хæй. Уым иууылдæр арфæтæ кодтой мæнæн, фæлæ сын æз загъ- 
15 

тон, зæгъын, кæд ацы хъуыддаджы исчи арфæйаг у, уæд, раджы 
кæддæр нæ хъæуы рæгъаугæс чи уыд, уыцы Соло. Ракодтон сын 
мæ хæрынкъайы хабар æмæ Солойы ныхас. Уыдис ма дзы ахæм 
цаутæ, се ’ппæт чи дзуры, фæлæ ма дын æххæст ацы писмойы кой 
ракæнон... 
Мæнæ ацы хæсты куы уыдтæн, уæд сержантгонд цыдæр сдæн, 
æмæ мын мæ бæрны бакодтой иу-дыууадæсы бæрц фæскавказаг 
æфсæддонты. Сæ иу — Хасан — уырыссагау дзæбæхдæр дзырдта, 
стæй æнæуи дæр сæрæндæр уыд, æмæ мын уый та æххуысгæнæг 
скодтой. Иуахæмы, хæст йæ тæккæ тæмæны куы бацыд, уæд дзырд 
райстон мæ хистæр афицерæй, цæмæй, махæй немыцы ’хсæн цы 
обау ис, ууыл нæхи æрфидар кæнæм, æмæ нæм цалынмæ æххуыс 
хæццæ кæна, уæдмæ уромæм не знаджы. 
Æрбадтыстæм обауыл. Пулеметтæ æмæ автоматтæй æхсгæйæ, 
æрæхгæдтам немыцаг къорды фæндаг. Уалынмæ нæ уыдон æхсын 
райдыдтой сармадзанæй. Дыккаг æхст куы фæкодтой, уæд нæ- 
мыджы схъисæй уæззау цæф фæцис Хасан. Йе ’мбæстæгтæ йæ 
тугæрхæмттæй куы ауыдтой, уæд йæ алыварс амбырд сты æмæ сæ 
уæрджытæ æмæ сæ сæртæ хойгæ æрдиаг кæнынц, кæмæн куыд 
хъæрдæрæй æнтысы, афтæ. Æз ма иунæгæй æхсын æмæ мæ 
къордмæ хъæр кæнын, фæлæ ма чи хъусы! Мæхи уыциу зыввыт 
фæластон сæ астæумæ, фæйнæрдæм сæ асхуыстон, Хасаны фел- 
вæстон мæ хъæбысы æмæ йæ фæсобау аууонмæ баскъæфтон. Ме 
’фсæддонтыл фæхъæр кодтон, æмæ та райдыдтам æхсын. Тæккæ 
уыцы уадид сармадзыны нæмыг сæмбæлд, раст нæ цæф æмбал 
кæм уыд, уым æмæ ныл сыджыты уылæн æрбакалдта. 
Уалынмæ нæм æххуыс æрбахæццæ, æмæ не ’знаджы сыстын 
кодтам йæ акъоппæй. Хасаны ахастой санитартæ. Хæст куы фен- 
цад, уæд дзурын мæ салдæттæм: «Гъеныр, кæуын кæй фæнды, 
уый кæуæд!» Бамбæрстой, уайдзæф сын кæй кæнын, уый. «Не 
’гъдау афтæ у», — зæгъгæ, рæстытæ кодтой сæхи. Цы ма сын загъ- 
таин! Хорз æй зыдтой: минутырдæджы бæрц ма куы афæстиат 
уыдаиккам Хасаны цур, уæд сæ иу дæр удæгас нал баззадаид. 
Ныр цал азы рацыд хæсты фæудæй, фæлæ уæддæр, кæсыс, 
сæ алы писмойы дæр æнæской гæнгæ нæ фæвæййынц уыцы хабар, 
мæнæ та йæ Хасан йæхæдæг дæр фыссы. Се ’ппæт дæр цыма сæ 
цардæй мæнæй бузныг сты, афтæ сæм кæсы... Æз та уæддæр Со- 
лойы æрбаймысын. Бæлвырд у, алы адæймаг дæр хъуамæ йæхи 
сæрæй хъуыды кæна, фæлæ, раст дын куы зæгъон, уæд, цы кой 
дын ракодтон, уый афтæ ирдæй мæ зæрдыл нæ лæууыдаид... 
Асæхмæт фæци йæ ныхас. Нæ дыууæ дæр ныхъхъус стæм иу- 
дзæвгар. Уынгæй цæуы сывæллæтты хъæлæба. Фæззыгон рог уæл- 
^æфы ленкгæнгæ хауынц тæгæр бæласы хус сыфтæртæ æмæ сыз- 
гъæрин нывæфтыдæй æрбадынц саумæр зæххыл. Сабитæ згъорынц 
сæ фæстæ æмæ сæ тæхгæ-тæхын ахсыныл архайынц. 
16 

УÆРЫКК ÆМÆ ЦÆРГÆС 
Рагуалдзæг. Хуссары сæрвæттæ æмæ уыгæрдæнтæ рацъæх сты. 
Хуымтæ дæр ссау сты, æрмæст ма æрхыты æмæ адæгты зæйы даргъ 
уадздзæгтæ зынынц бурбын урс тæгтæй. Цæгæтты æмæ тъæпæн 
хуымты мит нырма бæзцъарæй лæууы. Бонæй хуры тынтæм йæ 
уæллаг цъар стайы, стæй та æхсæвы ныссæлы æмæ райсомæй ай- 
дæнау æрттивы, цæстытæ йæм нæ лæууынц. 
Стурвос нырма хъæуæй дарддæр никæдæм цæуынц, фæлæ 
лыстæг фос хизынц хуссæртты. Ног кæрдæг нырма æрæджы сдардта 
йæ сæр зæххæй, фæлæ фароны хус кæрдæг дæр æвзæр холлаг 
нæу мæллæг фосæн. 
Æз хизын мæ фосы дзуг, нæ хъæуы хæдсæрмæ цы сæрвæт ис, 
уым. Зæддаг фыстæн сæ уæрыччытæ семæ нал вæййынц. Гокотæн 
нырма раджы у хизынмæ цæуынæн. Лæууынц уал хъарм скъæтты 
цъæх хосы ’вджид æмæ бонсауизæрмæ не ’нцайынц уасынæй сæ 
мадæлтæм. 
Мæ зæддаг фыстæй иу алы аз дæр иннæтæй фæстæдæр ныз- 
зайы. Ацы аз дæр та афтæ. Æмæ иннæ фыстæй хъауджыдæр амæн 
йæ уæрыкк йемæ вæййы скъæты дæр æмæ сæрвæты дæр. Абон 
дæр та ам ис. Æмæ хуымæтæджы уæрыкк у! Сатæгсау, къæбæл- 
дзыг, йæ ных, йæ къуыбыр сыты астæу æмæ йæ къæдзилы тæккæ 
кæрон — урс бындзыг. Хæрзхаст æмæ цæрдæг уæрыкк. Фос хи- 
зынц кæрдæгыл, фæлæ гокойы уый сæр нырма нæ хъæуы. Æфсæст 
у йæ мады æхсырæй. Згъорынæй куы бафæллайы, уæд та йæ мады 
бын амидæг вæййы, йæ раззаг къæхты зонгуытыл алæууы, йæ сæр 
фæцæвы йæ мады фæздоны бын æмæ йæ мыхъхъытæ райдайы. 
Стæй та кафгæ. Диссаг у: цас фæразы! Сæрвæт тъæпæндæр кæм 
у, уым не ’фсæды разгъор-базгъорæй, йæ хæмпус къæдзил феп- 
пар-феппаргæнгæйæ. Кæс-ма, дæлæ та цыдæр ауыдта. Цæмæдæр 
та нымдзаст. Æз æй дардмæ дæр базонын, цы та федта, уый. Уымæ, 
æвæдза, алы змæлæг дæр диссаг кæсы. Æргуыбыр кодта æмæ сын- 
дæггай цæуы цæйдæр фæстæ. Уый, æнæмæнг, хъæндил хъуамæ 
уа. Мæкъулæг куы фены, уæд æм бæрзондæй фæкæсы æмæ тагъд- 
дæр фæуайы йæ фæдыл. Хæфс куы фены, уæд та бынтон худæг 
вæййы. Фыццаг æм фæкæсы анцад, æнæзмæлгæйæ иудзæвгар. 
Стæй æргуыбыр кæны æмæ йæм бахъавы басмудынмæ. Йæ бы- 
рынкъ куы фæцæйхæццæ кæны хæфсмæ, уæд уый агæпп ласы, 
уæрыкк фæтæрсы, хæрдмæ фесхъиуы, стæй йæ мадмæ згъорыныл 
фæвæййы. Мæныл та ахуыр у. Сæрвæтæй хъæуы ’хсæн цы адаг 
ис, уым нырма мит у. Цæмæй уæрыккæн йæ къæбæлдзыг царм ма 
ныххуылыдз уа, стæй йæхæдæг дæр сæлæф миты ма ныссæдза, 
уый тыххæй йæ сисын мæ хъæбысмæ æмæ йæ сурзæхмæ бахæс- 
сын. Згъорынтæй æмæ гæппытæй куы бафæллайы, уæд мæм æрба- 
цæуы, йæ къæбæлдзыг сæры къуыбыр сытæй мын мæ зæнг æрба- 
къуыры. Мæ дыууæ армытъæпæны йæм куы бадарын, уæд та сы- 
къайæ хæцынтыл фæлвары. Бирæ уарзы, йæ дыууæ сыкъайы ас- 
2 Дзесты Куыдзæг 
17 

тæу ын куы аныхын, уый. Ныхъхъус вæййы, нал фезмæлы. Фæлæ 
йыл йæ мад, æвæццæгæн, уыйбæрц бирæ рæстæг не ’ууæнды, ба- 
уасы йæм, æмæ та уæрыкк уæд мæн фæуадзы æмæ фæтъæбæртт 
ласы йæ мадмæ. Бон-изæрмæ не ’фсæдын йæ хъазæн митæм кæсы- 
нæй, раст цыма уæрыкк нæ, фæлæ ме ’мбал кæстæр сывæллон у, 
афтæ мæм фæкæсы. 
Гъе æмæ иубон æрцыд ахæм бæллæх, æртиссæдз азы фæстæ 
дæр ма мæ чи нæ рох кæны. Сæрвæтмæ мемæ ахастон, мæ фыды- 
фыд мын Къутугæнæнты цы фат æмæ æрдын сарæзта, уыдон. Мæ 
лæдзæг ныссагътон нæууы, мæ худ ыл æркодтон æмæ уыцы ны- 
санмæ «гæрæхтæ» кæнынтæй хъазыдтæн. Хъазыныл афтæ фæдæн, 
æмæ мæ уыцы сахат æрбайрох сты, мæ фыд мын алы бон дæр цы 
фæдзæхста, уыдæттæ иууылдæр. 
Æвиппайды мæ хъустыл ауад цæйдæр сыффытт, уæрыччы 
мæллæг уаст æмæ, фос куыд ныггуылф кодтой, уый гуыр-гуыр. 
Фæкастæн æмæ ауыдтон: мæ акомкоммæ уырдыгмæ фæтæхы цæр- 
гæс, йæ ныхты мæ уæрыкк, афтæмæй. 
Мæ хъæр æмæ ма ме ’рдиагæй цы хъуамæ рауадаид! Цæргæс ис- 
дугмæ дæлæмæ ауагьта йæхи, стæй та уæлæмæ æмæ рагъæй фæаууон. 
Цы хос ма мын уыд кæуынæй дарддæр! Æрдиаг кæнын, зæх- 
хыл хойын мæхи, фæлæ мæ маст, æвæццæгæн, ницы уыд мадæл- 
фысы раз. Уый, мæгуыр, цыма фæсæлхæр, разгъор-базгъор кæны 
дыууæрдæм æмæ та хæрдмæ скæсы, йæ хъæбул цы уæлдæфы 
фæтар, уырдæм. Нал æнцайы йæ уасынæй. Кæуын æз дæр... 
Æвæццæгæн мын фæндаггонтæй исчи фехъуыста ме ’рдиаг æмæ 
фехъусын кодта хъæуы. Хъугомы дæллаг кæронæй сзынд мæ фыд. 
Ссæуы мердæм æмæ мæм хъæр кæны, цы кодтай, зæгъгæ. Цы йæм 
адзырдтаин! Мæ бон ма дзурынтæ уыд! Куы мæм схæцца, уæд та: 
— Цы мард дæ хæдзарыл æрцыд? Цы кодтай? 
— Цæргæс уæрыкк аскъæфта...— зæгъгæ, ма бафæрæзтон зæ- 
гъын æмæ та ныккуыдтон. 
— Æмæ дын нæ загътон, фосы цурæй-иу дард ма бад! — æмæ 
мын мæ къæбутæн иу ныддаудта. Змæлгæ дæр нæ фæкодтон мæ 
бынатæй. Цыма мын ацы хатт йæ цæф рисгæ дæр нæ фæкодта. 
Фæнæмæд мæ. Афтæ мын хъæуы. Мæ аххос уыд. Хъазыныл фæ- 
дæн, æмæ фос мæнæй адард сты. Сæ цуры куы бадтаин, уæрыкк 
мæ разы куы уыдаид, уæд æм цæргæс нæ бауæндыдаид... 
Æппынæдзух йæ фосмæ йæ цæст чи дара, уыцы фыййауыл 
ахæм фыдбылыз стæм хатт æрцæуы. Цæргæс дардмæ уыны. Фосы 
дзугимæ куы бафиппайы, аххæссын кæй афæраздзæн, ахæм уæрыкк 
кæнæ сæныкк, уæд уал бирæ фæзилдух кæны фосы сæрмæ æмæ 
кæсы йæ амæттагмæ. Кæд фыййау уæрыччы цур уа, уæд æм цæр- 
гæс нæ уæнды. Кæд дард уа, уæд та йæхи рауадзы бæрзондæй 
уырдыг сæрвæтты æмбуар, йæ ныхтæ фæсадзы йæ амæттаджы æмæ 
фыццаг уырдыгаив атæхы, стæй сисы йæхи уæлæмæ æмæ тæхы 
йæ ахстонмæ. Уыдæттæ æз дæр бæргæ зыдтон, фæлæ, ме ’намон- 
дæн, хъазыныл фæдæн æмæ развæлгъау нæ базыдтон, мæ сæрмæ 
цæргæс зилдух кæй кæны, уый. 
18 

Къуырийы дæргьы нæ банцад йæ уасынæй уæрыччы мад. Хизгæ 
дæр рæстмæ нал кодта. Къулбæрзæйæ-иу скаст арвмæ згъоргæ- 
згъорын æмæ уасыд æмæ уасыд. Уымæ кæсгæйæ-иу мæнæн дæр 
мæ цæстытæ доны разылдысты. Æмæ уæвгæ дæр куыд нæ! Мæ 
кафаг, мæ къæбæлдзыг гоко... 
Уæд мыл цыдис фараст азы. Ныр мæ дæс æмæ æртиссæдзмæ 
бирæ нал хъæуы. Фæлæ уæдæй абонмæ цæргæс мæ удхæссæг фе- 
стад. Хъæбатыр æмæ сæрыстыр лæджы чидæртæ фырбуцæн «цæр- 
гæс» фæхонынц. Æхсары миниуæгджын хонынц цæргæсы... Цы- 
фæнды йæ хонæнт... Æз æй нæ уарзын. Тугдзых у. 
УАЦАЙРАГ 
1916 азы нæ хъæуы нæлгоймæгтæй Германы æмæ Турчы хæстмæ 
кæй акодтой, уыдонæй чидæртæ здæхын байдыдтой нæхимæ. Уый 
диссаг никæмæ фæкаст. Уымæн, æмæ ма уыйразмæ дæр чидæртæ 
æрбаздæхт хæстæй, чи уæнгцухæй, чи та цыбыр æмгъуыдмæ. Дис- 
саг уый уыд, æмæ нæ хъæуккæгтæй иу — йæ ном Дзигго — хæстæй 
йемæ æрбакодта туркаг лæппу. Саулагъз, мызыхъхъарæзт, цырд- 
дзаст æмæ, йæ алы фезмæлд дæр цæрдæг кæмæн уыд, ахæм лæп- 
пу. Цыдаид ыл иу-фынддæс азы бæрц. 
Йæ сæрыл уыд салдаттаг зымæгон цъæх худ. Йæ уæлæ — дæ- 
лæсин цъæх цинел, йæ къæхтыл та — бæзджынхъус батинкæтæ 
æмæ зæнгойы бæсты даргъ къахтухæнтæ. 
Нæ хъæуы сывæллæттæ нæ, фæлæ ма стыртæ дæр никуыма 
федтой туркаг адæймаг, æмбырдтæ кодтой Дзиггойы хæдзармæ æмæ 
цымыдисæй кастысты лæппумæ. Адæм фарстой Дзиггойы æмæ сын 
ахæм хабар ракодта... 
Хæст ныддаргъ. Уæрæсейы паддзахы æфсад бахызтысты Хъар- 
сы зылдæй Эрзырумы фидары алфамбылаймæ. Æрдхæрæны карз 
хæстытæ цыди фидары алыварс. Хæстæг æм цы хъæутæ уыд, уыдо- 
нæй дур дурыл нал баззад. Сабырцæрæг адæмæй ма змæлынхъом 
чи уыд, уыдон сæ бæстæйы арфдæр рæттæм фæлыгъдысты, сæ 
фылдæр та цагъды фесты. 
Дзигго кæм уыд, уыцы æфсæддон къордæн цыппæр боны дæргъы 
ницы æнтыст иу туркаг хъæу райсынæн. Турчы æфсад афтæ фидар 
лæууыдысты, цыма уыцы хъæу сæ фæстаг цæрæнкъуым у. Фæндзæм 
бон æфсад риуæмбæрц атакæй бабырстой хъæумæ, фæлæ ма цæй хъæу! 
Хæдзæрттæ калд æмæ сыгъд. Адæмæй ма æрмæст — мæрдтæ. 
Дзиггойы къорд куы разылдысты хæдзæрттыл, уæд сæм иу 
агъуыстæй райхъуыст адæймаджы кæуын. Бацыдысты æмæ калд 
цары бын хæдзары иу къуымы ссардтой хæрзмæллæг æмæ тарст 
æнахъом лæппуйы. Уырыссаг салдæтты куы ауыдта, уæд ныцъ- 
цъæхахст кодта æмæ къуымы нытътъæпæн. Йæ сæр йæ дыууæ 
мæллæг къухæй бамбæрзта æмæ, æвæццæгæн, æнхъæл уыд: ныр- 
тæккæ йæ ныммардзысты. 
19 

Æфсæддонтæй йæм æппæты раздæр бахæццæ Дзигго. Уый 
сындæггай бавнæлдта лæппуйы къухтæм, рахицæн сæ кодта сæ- 
рæй æмæ йын бакаст йæ цæсгоммæ. Лæппу йæхæдæг дæр иу цæс- 
тыфæныкъуылдмæ фемдзаст Дзиггойы цæсгоммæ, æмæ цыма фæ- 
ныфсджындæр. Куыд æнхъæл уыд, уырыссаг салдат æм афтæ 
тæссаг нæ фæкаст. Фæлæ салдæтты ’рдæм куы разылд æмæ сын 
сæ къухты æмæ сæ уæхсчытыл топпыты кæрон даргъ æмæ лыстæг 
æрцытæ куы ауыдта, уæд та ныцъцъæхахст кодта. Турчы паддзах 
хорз тæрсын кодта йæ адæмы. 
Уырыссаг салдæттæ-иу туркаг хæдзæртты ахæм нывтæ баййæфтой: 
уырыссаг салдат топпы арцыл хæрдмæ систа дзидзидай сывæллоны. 
Нывы бын фыст: «Ахæм æвирхъау æмæ æгъатыр митæ кæнынц уырыс- 
саг салдæттæ туркæгтæн. Æнауæрдонæй марут джауырты!» 
Дзигго цалдæр ныхасы зыдта туркагау æмæ фæлмæн хъæлæ- 
сæй æмæ худæнбылæй сдзырдта лæппумæ. Лæппу хъусæй лæу- 
уыд. Дзырдтой йæм уырыссагау, сомихагау, гуырдзиагау, иронау, 
фæлæ никæй ныхас æмбæрста. Æрмæст æм балхъайраг салдат куы 
сдзырдта, уæд лæппу фæрайдзаст æмæ афарста: 
— Маргæ мæ кæнут? 
Балхъайраг лæппуйы басабыр кодта, æмæ чысыл фæстæдæр 
базыдтой: йæ ном — Абдул, цæуы йыл цыппæрдæс кæнæ фынддæс 
азы. Йæ фыд фæмард хæсты, йæ мад, йæ хотæ æмæ йе ’фсы- 
мæртæ цы фесты, уый бæрæг нал ис. Сæ хъæу уыди арæнмæ хæс- 
тæг. Иугæр Уырысы æфсад куы ’рбабырстой, æмæ йæ бинонтæй 
куы фæиппæрд, уæд ралыгъд ацырдæм. Бирæ фæрахау-бахау кодта 
æххормаг æмæ бæгънæгæй. Смæллæг. Ныффæллад. Ацы хъæумæ 
куы ’рбафтыд, уæд та ам дæр ницы ссардта хæринагæй æмæ ных- 
хаудта ацы хæдзары къуымы. Уалынмæ сармадзаны нæмгуытæ 
æмбæлын байдыдтой ацы хæдзарыл дæр. Цар æркалд... 
Салдæттæ хорз барæвдыдтой Абдулы. Алкæмæн дæр дзы йæ 
хæдзары баззад сывæллæттæ, Абдулы хуызæттæ, кæстæр æмæ 
хистæртæ. Уæлдай тынгдæр дардта йæ хъус лæппумæ Дзигго. Йæхи 
лæппу Гæби дæр уый карæн кæй уыди, чи зоны, уый тыххæй. 
Æви, Абдулы кæуын фыццаг хатт йæхæдæг кæй фехъуыста, 
уымæн? Цыдæриддæр фæуæд, уæддæр салдæттæм дæр афтæ каст, 
цыма лæппу Дзиггомæ хæстæгдæр уыд. 
Дзигго Абдулæн аппарын кодта, йæ уæлæ цы туркаг æфсæд- 
дон стыр къандзолгонд уыди, уый æмæ йын радта ног, нæхи æфсæд- 
донты дарæс: хæдон æмæ хæлаф, цинел æмæ батинкæтæ, хъус- 
джын худ, æмæ лæппу уырыссаг салдатæй агæпп ласта. Уæвгæ та 
йæ дарæс стыргомау уыдис, уæлдайдæр та цинел æмæ батинкæтæ. 
Фæлæ хуыздæр амал нæ уыд. 
Дзигго дæр хуымæтæджы нæ фæтагъд кодта лæппуйæн йæ тур- 
каг дарæс аивыныл. Афтæ куынæ бакодтаид, уæд, Абдулы нæхион- 
тгёй исчи рæдыдæй куы багæрах кодтаид, уымæй æдас нæ уыд. 
Куыдфæстæмæ лæппу Дзиггоимæ схæлар, балхъайраг сын 
тæлмацгæнæг, афтæмæй дыууæ ’фсæддонæй нал хицæн кодта. «Мæ 
20 

фырт!» — зæгъгæ, йæ хуыдта Дзигго фырбуцæй. Райдайæны ны- 
хас кодтой тæлмацгæнæджы фæрцы, стæй дзурын байдыдтой къух- 
ты æххуысæй, уыйфæстæ — иугай дзырдтæ туркагау æмæ иронау, 
æмæ æппынфæстаг кæрæдзийы æмбарын байдыдтой. 
Цалдæр къуырийы фæстæ Дзигго бар райста æмæ йæ туркаг 
фырт Абдулимæ рараст Эрзырумы цурæй Ирыстонмæ. 
Æвæндонæй нæ ракодта Дзигго Абдулы. Цы ма баззад уымæн 
Турчы? Налдæр бинонтæ, налдæр хæстæг æмæ хицон. Йæ бæстæ 
- сыгъд æмæ уырыд. Уырысы æфсад ма иу-дыууæ азы куы фæ- 
бырсой размæ, уæд æгас Турчы зæхх сæ къæхты бын ныссæнд- 
дзысты... Æмæ уæд афтæмæй... 
Турчы фронтæй цы салдæттæ ’рбаздæхт, уыдон куыд дзырд- 
той, афтæмæй тынг æвзæр уавæры бахаудтой, хæст кæм уыд, уыцы 
туркаг хъæуты цæрджытæ. Ас нæлгоймæгтæ иууылдæр хæсты 
уыдысты. Хæдзæртты ма баззадысты зæрæдтæ, æнахъомтæ æмæ 
сылгоймæгтæ. Уæвгæ, дам, сылгоймæгтæ дæр фылдæр хатт æввахс 
бацæуын дæр нæ уагътой сæ хæдзæрттæм, цалынмæ-иу сæ бон 
уыд хæцын, уæдмæ цыргъаг æмæ цæвæнгарзæй хызтой сæхи æмæ 
сæ сабиты æрбабырсæг знæгтæй. 
Æнахъом сывæллæттæ-иу æнæхицауæй куы баззадысты иууыл 
тæригъæддаг та уыдон уыдысты. Мах æфсæддонтæ куыд фæрæз- 
таиккой уыдон дзыназынмæ æвæлмастæй кæсын! Рæвдыдтой сæ, 
сæ къухы цы уыд, уымæй æмæ сæ фадæттæм гæсгæ. Стонгæй мæлын 
сæ нæ уагътой. Уалынмæ æфсæддон хицауадæй рацыд ахæм дзырд: 
салдæттæй йæ хæдзармæ чи цæуы (кæй суæгъд кодтой кæнæ рæс- 
тæгмæ), уыдонæн бар ис, æнахъом сывæллæтты сæхимæ акæнынæн... 
Гъе ахæм «къаннæг уацайраг» нæ комбæстæм фыццаг хатт 
Дзигго æрбакодта. Чысыл фæстæдæр иннæ хъæутæй дæр кæмдæр- 
ты фæзынд ахæм уацайрæгтæ — авд азæй дыууадæс азмæ кæуыл 
цыдаид, ахæм лæппутæ. 
* * * 
Хъæубæстæ æмбырдтæ кодтой Абдулыл. Уæлдайдæр та сыл- 
гоймæгтæ. Ард уæ хæдзары! Сывæллон никуы федтат?! — зæгъгæ- 
иу хатгай рамæсты Дзигго, фæлæ йын иннæрдыгæй та æхсызгон 
уыд: æгайтма йæ хæдзары ахæм цымыдисаг ис. 
Уæвгæ, адæм дæр азимаг нæ уыдысты. Хæсты йæхæдæг чи нæ 
уыд, уыдонмæ туркæгтæ кастысты фыдуынд, фыдцъылыз æмæ 
æгъатыр адæймæгтæ. Цыма сæм лæг амарын æппындæр ницы кæсы. 
Саузæрдæ, мæнгард æмæ фæлывд адæм. Æмæ ахæм адæмæн сæ 
цот дæр хъуамæ сæхи хуызæн уой. Гъе æмæ суанг сыхаг хъæутæй 
дæр ма цыдысты адæм уынынмæ Абдулмæ. 
Æмæ цы уыдтой? Цыхуызæн уыд «фыдадæмы байзæддаг» 
Абдул? 
Сыгъдæг нæхи ирон лæппуйы хуызæн. Æрмæст чысыл сау- 
лагъздæр. Æндæр алцæмæй дæр уыд йæхимкар ирон лæппуты 
21 

æнгæс. Удыхъæдæй цæмæйдæрты бæрæг дардта махонты ’хсæн. 
Йæ бакаст уыд тарстхуыз, цыма алцæуыл дæр гуырысхо кæны. 
Исчи йæм-иу æвиппайды куы фæдзырдта, уæд-иу фестъæлфыд æмæ 
асырддзаст. 
Турчы зæххыл ма куы уыдысты, уæд æй Дзигго сахуыр кодта 
иронау цалдæр ныхасы, фæндагыл куы уыдысты, уæд та ноджы 
фылдæр ныхæстæ базыдта Абдул. Фæлæ цыма бирæ дзурын нæ 
уарзта. «Зонын», «нæ зонын», «хъæуы», «нæ хъæуы», «нæ дзу- 
рын» — ахæм ныхæстæй-иу ахицæн сты йæ дзуаппытæ, хынцфарст 
æй чи кодта, уыдонæн. Цы дзырдтæ базыдта иронау, уыдон дзургæ 
раст кодта, æрмæст чысыл фæлмæндæрæй. 
Дзиггойæн йæхи лæппу Гæби Абдулы æмбай уыд. Цæрдæг, 
æнæзивæг, æмбаргæ, фæлæ æгæр æфсæрмдзæстыг лæппу. Йæ фыд 
хæстмæ куы ацыд, уæд æй йæ мад радта фыййау нæхи хъæуы. 
Хызта сæхи фос æмæ ма дыууæ хæдзары лыстæг фос. Абдулимæ 
уымæй тагъддæр ничи бахæлар нæ хъæуы сывæллæттæй. 
Цыппар боны дæргъы Абдул царди нæ хъæуы уазæджы цар- 
дæй. Нырма йын ницы кусын кодтой хæдзары, æмæ-иу махимæ 
ацыд фæсхъæу уæзæгмæ, нæ хъазæн бынатмæ. Фæндзæм бон нал 
фæлæууыд æмæ ацыд Гæбиимæ сæрвæтмæ. Уыцы бонæй фæстæмæ 
алы бон дæр цыд йемæ. Дзигго куыд радзырдта, афтæмæй Абдул 
сæхимæ дæр хæхбæсты царди, йæ фыд дæр фосы æмæ зæххы ку- 
ыст кодта. Фиййау дæр фыццаг хатт, мыййаг, нæ цыд. Мах, Абду- 
лы карæнтæ, хæлæг кодтам Гæбимæ, туркаг лæппу бон-изæрмæ 
йемæ кæй вæййы, уый тыххæй. Фæлæ хæлæгæй цы ис! Фæкæс, 
æмæ та-иу къордæй бамидæг стæм, Гæби кæм хизы, уым. Абдулмæ 
бафиппайдтам иу ахаст. Стыр лæгты ’хсæн-иу куы фæци, уæд-иу 
йæ цæсгом ныттар, схудгæ йæ ничи федтаид. Æрмæст-иу махимæ 
куы аззад, уæд та хъазгæ дæр кодта æмæ худгæ дæр, æцæг, уæд- 
дæр махæн нæхи хуызæн нæ, фæлæ хиуылхæцгæдæр. 
Дыууæ къуырийы фæстæ Абдул бавдæлд æмæ Дзиггойæн загъ- 
та, цæмæй йæхæдæг хиза фос, кæннод та Гæбиимæ радыгай. Цæмæ 
гæсгæ йæ афтæ сфæндыд, уый тыххæй махæн ницы загъта. Куыс- 
тахуыр лæппу, чи зоны, афтæ ахъуыды кодта: мæхæдæг фыййау- 
хъом куы дæн, уæд ма мæхи кары лæппуйæн уæлæмхасæн цæмæн 
уон? Кæнæ йæм кæд иунæгæй хуыздæр каст... 
Нæ хъæу сæ хъуццытæ радыгай хызтой (хуыскъаг хъом уæл- 
хох сæрвæтты æнæгæсæй хызтысты). Бирæ хæттыты-иу рауад къуы- 
лымпыдзинæдтæ. Хъуццытæ-иу æвæгæсæг баззадысты, уыгæрдæн- 
тæм æмæ хуымтæм ирвæзтысты. Знаггады фæдыл-иу рауад загъд, 
хъæлæба. 
Дзигго хъæубæстæн загъта, Абдул уын уæ рæгъау хиздзæн, 
зæгъгæ, фæлæ йæм фæкæсын хъæудзæн уæлæдарæсæй. Бадзырд- 
той: найгæнæнтæм фæхизæд хъом. Алы стурæн дæр — иу уæр- 
^уын, уый та йæ мызд. 
Абдул райдыдта хъом хизын. Уый махæн дæр æхсызгон уыд: 
Гæбимæ нал хæлæг кодтам. Хъомвос лыстæг фосау бæрзонд сæр- 
22 

вæтты нæ фæхизынц, фæлæ хъæумæ æввахс, фылдæр хатт та — 
хъæдæрдузты. Уырдæм цæуын нын æнцондæр уыд, æмæ-иу стæм 
хъуынтъыз æмæ къæвдабонæй фæстæмæ кæддæриддæр Абдулмæ 
цыдыстæм. 
Немæ-иу хъазыд гæлæмытæй, быныбадджытæй æмæ, куыд 
бафиппайдтам, афæмæй йын æхсызгон уыд, кæй йæм цыдыстæм, 
уый. Гъе фæлæ, иунæгæй аззад, зæгъгæ, уæд та-иу нынкъард, кæм 
бады, кæм лæууы, уый дæр-иу нал зынд адæммæ. Æппындæр за- 
рын чи нæ зоны, ахæм лæппу дæр, фыййау уæвгæйæ, иуахæмы ма 
багуым-гуым кæна, уый хæрз стæм хатт вæййы. Фæлæ Абдулæй 
нырма зарæджы охыл иу сыбыртт дæр никуы ничи фехъуыста. 
Иу хатт Абдул Дзиггойы бафарста: хъæуысæр цы цыргъ къу- 
ылдым ис, «Фиййæутты бадæн» кæй хоныц, уырдыгæй кæсгæйæ, 
Турчы бæстæ кæцырдыгæй ис? Уый мах дæр нæ зыдтам æмæ зæр- 
диагæй æнхъæлмæ кастыстæм Дзиггойы дзуапмæ. Уый нын загъ- 
та: «Бахъуыды дарут, æмбисбон хур кæм вæййы, уый. Уымæй 
чысыл ныгуылæнырдæмдæр уе ’ргом куы аздахат, уæд уæ тæккæ 
акомкоммæ уыдзæн Турчы бæстæ». Уæдæй фæстæмæ Абдул арæх 
каст уыцырдæм, иунæг-иу куы аззад, уæд. «Афтæ мæм кæсы, уæртæ 
нæ акомкоммæ цы къахыр рагъ ис, цыма уырдыгæй акæсгæйæ, 
зынид Турчы бæстæ». 
Цы у дардыл ныхас! Нæ хъæу никуыма федтой Абдулы хуы- 
зæн æнкъард фыййау. 
* * * 
Цыдысты бонтæ. Хъæубæстæ Абдулыл уыйбæрц дис нал код- 
той. Уымæй сæм диссагдæр кæсын байдыдтой Дзиггойæн йæхи 
ныхæстæ æмæ йæхи митæ. Фыццаджыдæр уал уый, æмæ Дзигго 
йæ туркаг Абдулмæ касти, раст йæхи фыртмæ куыд касти, афтæ. 
Уый нæ, фæлæ йыл цыма ноджыдæр тынгдæр узæлыд... Æмæ уæд 
цæй фæдыл? Абдул кæд нырма æнахъом у, уæддæр знаджы цот у, 
нæ адæм кæимæ хæцынц, уыдонæй равзæргæ. Æмæ йæм хионы 
цæстæй кæс!.. Турчы хæстæй йæ зиан кæмæн сыхъуыст, уыдоны 
бинонтæ мæсты кодтой Дзиггомæ. Уый дæр ма цыфæнды фæуæд, 
фæлæ Дзигго йæхæдæг та? Уый цытæ фæдзуры Ныхасы? 
Дзигго ацы хъæуы схъомыл. Каст фæцис, нæхи хъæуы цы рай- 
дианы скъола уыд, уый. Цыдис фыййау. Уалынмæ хосдзау дæр 
сси. Хуымгæнæнтæй йын хосгæрдæнтæм нæхимæ ницы куыст уыдис 
æмæ-иу уыцы афонты горæтмæ дæр ауад рæстæгмæ куыстытæм. 
Германы хæст куы райдыдта, уæд æй акодтой Турчы фронтмæ. 
Иу азы фæстæ сси кæстæр унтер-афицер, стæй та хистæр унтер- 
афицер. Раст зæгъын хъæуы, уый стыр афицеры цин нæу, фæлæ 
— дæ мæрдтыстæн! — иу капекк ма бахардз кæн, афтæумæй цы- 
фæнды чысыл афицер су, уæд уый мæгуыр лæгæн æгъгъæд нæу?! 
Цыма дæ хъæуы? Фæлæ ма амæ бакæс! Исчи йын арфæтæ куы 
фæкæны, æгайтма афицерæй ссыдтæ, зæгъгæ, уæд æй цыма кар- 
23 

дæй фæрæхуыстæуы, уыйау фесхъиуы æмæ фæзæгъы: «Хæрæджы 
къæдзил! Æцæг афицертæ дын мæ хуызæтты се ’хсæнмæ уадзынц? 
Куыд нæ стæй!» 
Дзиггойы размæ дæр нæ хъæумæ здæхтысты, фронты чи уыд, 
ахæмтæ. Фæлæ уыдон таурæгътæ æмæ Дзиггойы ныхæстæ иу нæ 
уыдысты. Абдулы цы бон ссардта, уæды хæсты тыххæй афтæ ра- 
дзырдта. 
...Уый уыд иу нарæг комы дымæджы. Цæгатырдыгæй — бæр- 
зонд къуылдымтæ, хуссарырдыгæй — цъымара. Уый фале туркаг 
хъæу, стæй — тыгъд быдыр. Хъæумæ бацæуæнтæ турк афтæ сфи- 
дæрттæ кодтой, æмæ сын махонтæ ницы фæрæзтой сыстын кæны- 
нæн. Фыццаг дыууæ боны ныббырстæй ницы рауад. Нæ салдæт- 
тæм фæсчъылдымæй хæринаг нал хæццæ кодта. Сфæлмæцыдыс- 
ты. Фæззыгон уазал къæвдадонæй акъоппытæ байдзаг сты, æмæ 
дзы салдæттæ ныгъуылдысты астæуæй дæлæмæ. Æртыккаг бонмæ 
æфсæддонтæ афтæ сфæлмæцыдысты, æмæ чидæртæ сæхи марынмæ 
æрцыдысты. Уыдис дзы ахæмтæ дæр, æмæ-иу фыццаг йæ афице- 
ры багæрах кодта, стæй та йæхи. Уæвгæ, афицертæн сæхиуыл 
дæр хуыздæр бон нæ уыд. Цыппæрæм бон уыди уæлдай карздæр 
тох. Нæ салдæттæ ахæм уавæры уыдысты, æмæ ма иу-дыууæ боны 
сæ акъоппыты баззайой, уымæй мæлæтæй уæлдай нал уыд, æмæ 
«ура»-йæ, риуæмбæрцæй бабырстой. Цас дзы фæцагъд, цас! Хъæу- 
мæ куы баирвæзтысты, уæд уым стынг лæгæй-лæгмæ тох. Топп 
æмæ арцæй. Туркæн се ’фсæддонтæ нæ, фæлæ хъæуы цæрæг адæм 
дæр, суанг сылгоймæгтæ æмæ æнахъомтæ дæр хæцыдысты махон- 
ты ныхмæ, цы сæ бон уыд, уымæй. Махонтæ дæр, иуæй, акъоппы- 
ты сфæлмæцыдысты, иннæмæй та, мæстджын уыдысты, æмæ уыдон 
дæр нал æвзæрстой зæронд æмæ ног. 
Абдулы æрдæгмардæй баййæфтой хæдзары калд цары бын, фæлæ 
йæм уæддæр уыйбæрц лæбурджытæ уыди, æмæ, æвæццæгæн, Дзиг- 
го куынæ уыдаид, уæд æй исчи арцы амæттаг фæкодтаид... 
«Гъе æмæ-иу уыцы акъоппыты, уазалæй ризгæйæ, фарстам 
кæрæдзийы: «Цæуыл мæлæм ам?» — дзырдта Дзигго Ныхасы уæв- 
джытæн. «Райстам хъæу, ныццагътам кæрæдзи туркæгтимæ... 
Фæлæ уый тыххæй мæ фарастадæггом хуым уæрæхдæр, мыййаг, 
фæцис? Уыцы хъæу нæ, фæлæ Турк æгасæй куы бахауид Уæрæ- 
сейы паддзахы къухы, уæддæр дзы цы ис мæнæн?» 
Мах бирæ уарзтам Дзиггойы ныхæстæм хъусын, фæлæ-иу нæ 
фылдæр хатт стыр лæгтæ фæсырдтой сæ цурæй. Ацы хатт цыма 
айрох стæм. Æмæ «хæлиудзыхæй» хъуыстам. Дзигго куыдфæстæмæ 
мæсты кæнын байдыдта. Уым, Ныхасы уæвджытæй иу лæг, Куы- 
дзан, зæгъгæ, уымæ дзуры: «Бафæрсут-ма мæнæ Куыдзаны. Герма- 
ны хæстæй сохъхъырæй æрбаздæхт, æмæ йын цы радта Никъала- 
па^дзах? Кæм сты йæ хæрзиуджытæ? Цы майдан ын радтой, уый? 
Æмæ йæ цæмæн хъæуы? Кæд, мыййаг, сывæллæтты хъазынæн? Ам 
мын чидæр та афтæ загъта, мæнæ цы сидзæр æрбакодтон, уымæй. 
Æз, дам, афтæ æнхъæлдтон, дæхицæн цагъар æрбаластай, дæуæн 
24 

та, дам, хъан куы разынд... Цæмæ гæсгæ хъуамæ скæнон искæй 
цагьар? Уымæн дæр йæ фыд мæхи хуызæн мæгуыр лæгуыд... Æниу, 
Турчы æфсад куы æрбабырстаиккой нæ бæстæм, уæд цы хæрзиуæг 
райстаид Абдулы фыд? Мæнæ, мæнæн цы радтой, уый...» 
Ахæм ныхæстæ ничима фехъуыста нæ хъæуы, æмæ адæм стыр 
дис кодтой Дзиггойыл. О, фæлæ... Æцæг, æцæг... Цæуыл калынц 
сæ туг туркаг æмæ уæрæсейаг мæгуыр кусæг адæм? Турчы паддзах 
Стамбулы цæры, Уæрæсейы паддзах та — Бетъырбухы. Дыууæ го- 
рæты ’хсæн ис дыууæ мин верстæй дæр фылдæр. Дыууæ паддзахы 
дæр сæ кæрæдзимæ уымæй æввахсдæр нæ цæуынц, фæлæ хæцын 
æмæ цæгъдын кæныц сæ адæмы, мæгуыр адæмы. Куыд раст у уый? 
* * * 
Дзиггойæн йæ улæфæн бонты æмгъуыд æххæст нæмæ 
æрхæццæ, афтæ фæрынчын къæдзнизæй. Æвæццæгæн ыл акъоп- 
пыты уазал æмæ уымæл нырма ныр æртæфстысты. Бинонтæ йын 
тарстысты, ома афойнадыл куынæ сæмбæла, цы ’фсæдты къорды 
лæуд уыди, уыдонмæ, уæд æй хицауад куы ’рцахса, фæлæ Дзигго 
цыма йæхæдæг тынг нæ тарсти. Хъæуыхицауæй, дам, гæххæтт 
ахæсдзынæн, рынчын кæй уыдтæн, уый тыххæй, стæй, дам, уæдмæ, 
чи зоны, диссаджы хабæрттæ æрцæуа. 
Адæм æнкъард кæнын нæ уагътой Дзиггойы. Арæх æм цыды- 
сты рынчынфæрсæг. Не ’фсæстысты йæ бирæ таурæгътæй. Куы 
фæрынчын, уæдæй фæстæмæ ноджы æргомдæр дзырдта, мæгуыр 
кусæг адæмы Туркимæ æмæ Германимæ хæсты сæр кæй ницæмæн 
хъæуы, уыдæтты тыххæй. 
* * * 
Абдул ноджы фенкъарддæр. Дзиггойы фæрынчыны фæстæ 
цыма хæдзары бæрн иууылдæр уымæ æрхауд, афтæ йæм фæкаст 
æмæ æппындæр нал ауæрста кусыныл. Хъæу радыгай куы хызтой 
сæ хъом, уæд алчидæр ууыл архайдта, цæмæй йæ рад истæмæйты 
адде уа, хорз фæхизыны мæт никæй уыди. Абдул рæгъау куы рай- 
дыдта хизын, уæд фосыл уайтагъд фæзынд йæ архайд: хъуццытæ 
фылдæр æхсыр дæттын байдыдтой. Æфсинтæ бузныг куыд нæ уыда- 
иккой Абдулæй! Нæлгоймæгтæ дæр федтой, хъом кæй фæхæрз- 
хуыздæр сты, уый, æмæ куыд не ’ппæлыдаиккой хъомгæсæй! Æмæ 
ног рæгъаугæсы койæ фылдæр нæ хъæуы ницуал уыд. 
Нæ хъæуæн сæ родтæ, уæрыччытæ, хъазтæ æмæ бабызтæ хъæд- 
гæрæтты æгæсæй хызтысты. Алчидæр сæм изæры агурæг æмæ скъæ- 
рæг цыди. Абдул куы райдыдта хъом хизын, уæдæй фæстæмæ би- 
рæты цæуын нал хъуыди сæ фос агурæг. Абдул никуы зивæг кодта, 
йæ рæгъауы цур кæй фос хызтысты, уыдон æрбаскъæрыныл. 
Æмбисонды хæлар сси Абдул æнахъом сывæллæттимæ. Нæ 
хъæуы алыварс халсар æмæ гагадыргъ арæх уыд. Халсар раздæр 
25 

сцæттæ вæййы. Изæры, сæрвæтæй хъæумæ цæугæйæ, Абдулæн 
йæ хызын афтид никæд уыд. Мæзæрæу, сæнк, хъоппæг, гæнгæлы, 
цъоза æмæ æндæр ахæм исты ма уыдаид йæ хызыны, ахæм бон нæ 
уыд. Сывæллæттæ-иу йæ размæ æрæмбырд сты хъæугæрон æмæ 
æнхъæлмæ кастысты йе ’рцыдмæ. Æрыскъæф, саунæмыг, мæц- 
къуы, мæнæргъ æмæ иннæ гагадыргътæ куы сцæттæ сты, уæд та 
ноджы тынгдæр. Æвзæр, къæвдабонæй фæстæмæ Абдул афтидар- 
мæй никуы ’рцыд сæрвæтæй... О, хæдæгай... Уыд ахæм бон дæр. 
Иунæг бон. Уый уыд иу фæззыгон хурбон. Абдул хызта йæ рæгъау 
хъæдæрдузы. Зыдта, хъæдмæ цæуын чи нæма уæнды, уыцы са- 
битæ та йæм æнхъæлмæ кæсдзысты, æмæ æхсæр тонгæйæ афæсти- 
ат. Йе стур баирвæзт кæйдæр мæкъуылмæ. Цас дзы бахордтаид, 
фос, æххормагæй, мыййаг, куынæ мардысты! Фæлæ мæкъуылты 
хицау Дзæгъе хъæргæнгæ æмæ æлгъитгæ балæбурдта хъомгæсмæ 
æмæ йын йе ’хсæрфарс рацъыччытæ кодта. 
Махæй-иу искæуыл ахæм хабар куы ’рцыд, уæд — лидзгæ! 
Æмæ уадз хъæр кæнæд, знаггад кæмæн ракодтам, уый. Абдул та 
æнцад лæууыд, афтæмæй загъта, цас дын базиан кодтон, уый дын 
бафиддзынæн, зæгъгæ. Лæг уымæ нæ байхъуыста æмæ йæ уæд- 
дæр фæнадта. Йæхæдæг куыд радзырдта, афтæмæй Абдул йæ 
мидбынаты лæууыд, йæ цæссыг калд, афтæмæй. 
Гъеуыцы изæр фыдæнхъæл фесты сывæллæттæ. Абдул сæм 
нал бахудт, нал сæ барæвдыдта. Æнкъард, кæуындзаст æмæ æнæ- 
дзургæйæ æрбаивгъуыдта сабиты рæзты. Стырдæр сывæллæттæй 
чидæр федта, Дзæгъе Абдулы куыд фæнадта, уый, æмæ хабар уай- 
тагъд хъæуыл айхъуысын кодта. 
Абдул сæхимæ Дзиггойæн ницы схъæр кодта. Уый йæ уай- 
тагъд базыдта, мæсты кæй у, уый, фарста йæ, фæлæ лæппу уæд- 
дæр ницы загъта. Кæд æй æндæр искæмæй базонин — уый æнхъæ- 
лæй Дзигго рацыд хъæууынгмæ. Ныхасы уæвджытæ цæуылдæр 
карз ныхас кодтой. Дзигго сæм æввахс куы бацыд, уæд базыдта, 
уыдон Абдулы сæрыл кæй дзурынц, уый. Мæстаг фæкаст Дзæ- 
гъейы ми алкæмæ дæр. Ацæргæ устытæ се ’лгъыст сусæгæй дæр 
нал кодтои. «Йæ хисты стуртæн бахъæуæд уыцы хос!», «Уыцы 
сидзæры тæригъæдæй дзæгъæлы баззайæнт йæ хор æмæ йæ хос!» 
Чысыл фæстæдæр Ныхасмæ æрбацыд Дзæгъе. Æвæццæгæн æм 
фæсмон æрцыд, Абдулмæ йæ къух кæй систа, ууыл. Загъта: 
— Дзигго, фарн дæм дзурæд, абон дын дæ туркаджы рацæфтæ 
кодтон. Йæ хъом мæ хостæм баирвæзтысты æмæ... 
Дзигго ныр базыдта, Абдул цæмæ гæсгæ æнкъард уыдис уый 
æмæ фырмæстæй рафыхти. Æмæ баздæхт Дзæгъемæ: 
— Дæ фарн дæр дæхи фæуæд, Дзæгъе, фæлæ мæм байхъус! 
Ирон адæммæ хи сывæллоны сæрыл сдзурын — уый уæздандзина- 
дыл нымад никæд уыди. Уæ фарн бирæ уæд, мæхи фырты мын 
кук>1 бафхæрдтаис, уæд дæм сыбыртт дæр не скодтаин... Фæлæ 
дын уый бафхæрын нæ хатыр кæнын. Кæд дæ исты хæсджын у... 
Уынджы хъæлæба байхъуыст хæдзармæ дæр, Абдулмæ. Æвæц- 
26 

цæгæн, Дзиггойæн хылæй фæтарст æмæ разгъордта Ныхасмæ. 
Дзигго та дзырдта: 
— Дæуæн дæр æмæ нæ хъæубæстæ сегасæн дæр æвдисæнты 
цур зæгъын: мæнæ уæ ацы лæппу (йæ къухæй бацамыдта Абдулмæ) 
искæмæн маст скæна æви знаггад ракæна — мæнæй йæ агурæд. 
Фехъуыстат? Æрмæст мæнæй! 
Дзигго æгæр смæсты æмæ йын тæрсын байдыдтам, хылмæ йын 
куы ацæуа, уымæй, фæлæ Абдул фæраздæр. Бацыд Дзиггомæ, йæ 
цонгыл ын ныххæцыд æмæ йæ тыхласæгау акодта сæ хæдзармæ. 
Ныхасы чи уыд, уыдон уайдзæфы бын фæкодтой Дзæгъейы, æмæ 
уый дæр лидзæг фæцис. 
Абдул сæхимæ радзырдта, хабар куыд уыди, уый æмæ цæх- 
гæр алыг кодта, Дзæгъейы хъом кæй нал хиздзæн, уый. Дзигго ма 
йын дзырдта, ома Дзæгъе æрфæсмон кодта йæ мийыл, адæм дæр 
ын фæуайдзæфтæ кодтой, фæлæ Абдул ацы иу хатт нæ бакаст йæ 
коммæ. «Куыд дæ фæнды, афтæ!» — аскъуыддзаг кодта Дзигго 
дæр, æмæ сæ ныхас ууыл фæцис. 
Уыдæттæ нын радзырдта йæ райсомы Дзиггойы фырт Гæби, 
фос хизынмæ аскъæрыны размæ. Уайтагъд Абдулыл амбырд стæм. 
Гъе æмæ нæм бахатыд, цæмæй фехъусын кæнæм Дзæгъейæн æмæ 
алы хæдзарæн дæр: Абдул Дзæгъейы хъом нал хизы, æмæ, кæмæн 
разнаггад кæной, уый-иу мæнæй мацы домæд, зæгъгæ. Нæ хъæуы 
авд æмæ ссæдз хæдзары йеддæмæ нæ уыд, æмæ цал уыдыстæм, 
уал дихы фæкодтам хъæуы хæдзæрттæ. Цыма Абдулы сæрыл мах 
дæр стыр тохы бацыдыстæм, афтæ фæкастыстæм нæхимæ, æмæ 
нæ алчидæр æнæзивæг ауад йæ бæрнгонд хæдзæрттæм æмæ хъу- 
сын кодтам уыцы дзыхъхъынног хабар. Чысыл нæм фылдæр ны- 
хас рауад, Дзæгъейæн чи зæгъдзæн, уый тыххæй. Никæй фæндыд 
уыдонмæ цæуын. Алчидæр æфсонтæ кодта, фæлæ æз,цы ’фсон скод- 
таин, уый нæ базыдтон, æмæ уыцы хæс мæнмæ æрхауд. Загътой 
мын, куыд зæгъын хъæуы, уый, æмæ бацыдтæн сæ кæртмæ. Бахъæр 
сæм кодтон сæ лæппуйы номæй. Ракаст мæм Дзæгъе йæхæдæг. 
— Абдул афтæ, уæ хъом, дам, уын нал хизын æмæ «нæ фе- 
хъуыстон» ма зæгъут! — тагъд-тагъд адзырдтон æмæ лидзынмæ 
фæдæн. 
Абдул сæххæст кодта йæ фæнд. Хъæугæрон авзæрста Дзæ- 
гъейы фондз хъуджы, фæсте сæ фæуагъта æмæ йæ рæгъау йæ ра- 
зæй атардта. 
* * * 
Аивгъуыдта сæрд, йæ фæстæ — фæззæг дæр. Адæм бафснайд- 
той сæ хос æмæ сæ хор. Абдул æмæ Гæбийæн дæр фæцис се ’мгъу- 
ыд, æмæ скъоламæ цæуын райдыдтой. Нæ хъæуы рагæй уыд скъо- 
ла, фæлæ-иу сывæллæттæ цæуын райдыдтой æрмæст найгæнæнты 
фæстæ. Уымæй размæ кæй æвдæлд ахуырмæ! Абдул сæхимæ, Тур- 
27 

чы дæр цыд скъоламæ, сæхирдыгонау кæсын дæр зыдта, фæлæ йæ 
ныр та ногæй абетæ ахуыр кæнын хъуыд æмæ нæ куымдта скъо- 
ламæ, сывæллæттимæ, дам, куыд бадон. Дзигго баныхас кодта ахуыр- 
гæнæгимæ, цæмæй Абдулы уадза бадын махимæ, æртыккаг аз чи 
ахуыр кæны, уыдонимæ, амонгæ та йын хицæнæй куыд кæна, афтæ. 
Æмбисонды зæрдæргъæвд разынд Абдул. Ахуыргæнæг æм дзæ- 
бæх дардта йæ хъус. Махæн дæр бафæдзæхста, цæмæй йын амо- 
нæм. Гъе фæлæ-иу не ’хсæн быцæу рауад. Кæрæдзийæн бар нæ 
лæвæрдтам, алкæй дæр нæ амонын фæндыд. Хылтæ дæр-иу нæм 
рауад уый тыххæй. Æппынфæстаг бадзырдтам: радыгай амонæм 
Абдулæн. Гæби нымады нæ уыд. Уый иу хæдзары цард Абдулимæ, 
æмæ хъуамæ æдзухдæр амыдтаид, фæлæ арифметикæйæ йæ ахуыр- 
гæнинаг йæхицæй тыхджындæр уыди. 
Абдулæн æххуыс кодта Дзигго дæр. Уый та — уырыссаг æвза- 
гæй. Йæхæдæг ныр сдзæбæх йæ къæдзнизæй, фæлæ цыма фронтмæ 
цæуыныл нæ тагъд кодта, цыма цæмæдæр æнхъæлмæ каст. 
Абдул немæ ахуыр кодта, немæ хъазыд, кæд махæй аз кæнæ 
дыууæ азы хистæр уыд, уæддæр æй не ’мбалыл нымадтам. Иу бон 
нæм нæхицæй бирæ хистæр фæкаст. Хъæугæрон къори æмæ лыхъ- 
хъæй куыд хъазыдыстæм, афтæ иу æнæзонгæ барæг нæ тæккæ цур 
фæурæдта йæ бæх æмæ нæм дзуры: 
— Лæппутæ! Дзиггойы фырт уæ кæцы у? 
Мах ныхъхъус стæм. Абдул бакаст Гæбимæ æмæ, куы базыд- 
та, зæгъынмæ ницы хъавы, уый, уæд балæууыд барæджы размæ 
æмæ хъæрæй загъта: 
-Æз! 
— Рауай-ма мæ фæстæ! — загъта барæг æмæ араст. Абдул йæ 
фæстæ. Сæ ныхас нæм куыднæуал хъуыстаид, афтæ куы адард 
сты, уæд æрлæууыдысты æмæ барæг цыдæртæ дзырдта Абдулæн. 
Сæ ныхас цыбыр уыд. Абдул фæстæмæ куы ’рбаздæхт, уæд æй 
цас фæфарстам: «Чи уыд уыцы барæг, цы дын дзырдта?» Ницы 
нын схъæр кодта æмæ уадидæгæн сæхимæ цæуыныл фæци. 
Нæ хъазт фехæлд, Нæ хъæлдзæгдзинад дæр. Ныхас дæр ыл 
нæй, Абдул махæй бирæ æмбаргæдæр у. Цыдæр сусæгдзинад дæр 
ма йæм ис, махæн зæгъын кæмæн не ’мбæлы, ахæм. Гæбийæн дæр 
ма йæ нæ загъта. Аивгъуыдта зæронд аз. Ног азы зымæгон мæйтæ 
нæма ахицæн сты, афтæ æрбайхъуыст нæ хъæумæ диссаджы ха- 
бар: паддзахы, дам, раппæрстой. Чи йæ раппæрста, стæй куыд 
æмæ кæцæй, уымæн мах ницы бæрæг зыдтам. Фæлæ Никъала- 
паддзах, нæ къласы кæй ныв ис, уый паддзах нал у. 
Уыцы уавæр нæ хъæуыл æппæты фыццаг уымæй фæзынд, æмæ, 
хæсты чи уыд æмæ ма дзы удæгас чи баззад, уыдон здæхын бай- 
дыдтой. Уыцы тугкалæн хæст паддзæхты æмæ хъæздгуыты йеддмæ 
мæгуыр кусæг адæмы кæй ницæмæн хъуыд, ахæм ныхæстæ ныр 
дзырдтой бирæтæ. 
Æххæст афæдз дæр нæма рацыд уæдæй, æмæ та — ногдæр 
хабар. Паддзахы раппæрсты фæстæ цы рæстæгмæвæрд паддзах 
28 

уыд, уый дæр та æппæрст æрцыд, æмæ ныр Уæрæсейы хицауиуæг 
кæнынц, зæхкусæг æмæ заводты кусæг адæм кæй сæвзæрстой, ахæм 
лæгтæ, се ’ппæты хистæр та Ленин хуыйны. Фронтæй чи цыд, 
уыдонимæ ма-иу нæ хъæумæ æрбацыд æнæзонгæ лæгтæ. Уыдон- 
иу нæхионтимæ æрæмбырд сты Дзигготæм æмæ-иу бонизæрмæ сæ 
ныхасы дымæг не скъуыд. Хаттæй-хатт-иу Абдул æмæ Гæбийы дæр 
арвыстой сæ цурæй, цæмæй сæм ма хъусой. 
Æрбайхъуыст та дзыхъхъынног хабар: Уæрæсейы паддзахæн Турчы 
цы ’фсад уыдис, уьщон сыстадысты æмæ рафардæг сты — алчи йæ 
хæдзармæ. Фронт, дам, фехæлд. Ацы хабар Абдулæн паддзахы рап- 
пæрстæй дæр æхсызгондæр уыд. Иугæр Турчы зæххыл уырыссаг сал- 
дæттæ нал и, уæд та адæм цæрдзысты... Удæгас ма чи баззад, уыдон... 
Диссаджы хабæрттæ æгæр сарæх сты. Уæрæсейы стыр паддза- 
хад, дам, ныддихтæ ис, æмæ Фæскавказы дæр фæзынди æртæ 
паддзахады: Азербайджаны, Сомихы æмæ Гуырдзыстоны паддза- 
хæдтæ. Уæрæсе ныддихтæ ис. Турчы паддзахимæ ныгуылæныр- 
дыгæй хæцынц Бердзены (Гречъы) паддзах, цæгатырдыгæй та 
Сомихы ног паддзахад... Азербайджаны, Гуырдзыстоны æмæ Со- 
михы республикæтæ хæцынц сæ кæрæдзиимæ цавæрдæр зæххы 
гæппæлтыл... Уæрæсейы удуæлдай тох кæнынц большевиктæ æмæ 
кадеттæ. Дзæуджыхъæуы кусæг адæм æрæвæрдтой сæхицæй рав- 
заргæ хицауад, фæлæ, дам, кадеттæ фæтыхджындæр сты æмæ уæд 
цæгъдын байдыдтой, мæгуыр адæмы сæрыл чи дзырдта, уыдоны. 
Горæты æхсæнвæзты, дам, алы ран дæр — ауындзæн цæджындзтæ... 
Нæ хъæумæ та æрбацыди цалдæр æнæзонгæ лæджы. Кадет- 
тæй, дам, чи ралыгъд, ахæмтæ. Нæхи хæдзары дæр дзы дыууæ 
æрфысым кодта. Сæ иу — ирон, иннæ — гуырдзиаг. Дзигготæм чи 
æрцард, уыдонæй иу та разынд туркаг сомихаг. Нæ сыхæгтæм та 
уырыссаг уазæг уыди. 
Се ’рбацыдмæ нæ хъæуы цы уазджытæ уыд, уыдонимæ-иу алы 
бон дæр ацыдысты хъæды æрдузмæ æмæ ныхас кодтой суанг 
изæрмæ. Мах дæр-иу сæм бæргæ байхъуыстам къутæрты аууонæй, 
фæлæ фылдæр уырыссагау дзырдтой æмæ сын сæ ныхæстæй ницы 
æмбæрстам. Æрмæст нæ зæрдыл бадардтам, арæх-иу цы дзырдтæ 
кодтой, уыдон: «большевики», «Ленин», «меныневики», «белогвар- 
дейцы», «Деникин»... 
Уазджытæй алкæмæн дæр йæ «цума»-мæ æнæзивæг уыдыс- 
тæм, уæдæ куыд! Абдул дæр! Æрмæст иу хъуыддаг не ’мбæрстам. 
Туркаг сомихаг чи уыд, уымæ Абдул дзургæ дæр нæ кодта, æввахс 
дæр æм нæ цыд æмæ йæ коммæ дæр нæ каст. Фарстам ай, цæмæн 
æм мæсты дæ, æмæ нын, «уый джауыр у», зæгъгæ, æндæр ницы 
дзырдта. Æмæ уæд бафарстам Дзиггойы. Æвæццæгæн, уый ныхас 
кодта Абдулимæ, чи зоны, сомихагимæ дæр. Цалдæр боны фæстæ 
кæсæм, æмæ Абдул æмæ сомихаг бынтондæр схæлар сты. Сомихаг 
сыгъдæг дзырдта туркагау æмæ-иу Абдулимæ сæ ныхасæн кæрон 
нал ардтой. Уый дæр нæм диссаг фæкаст. 
29 

* * * 
Рацыд цалдæр къуырийы. Нæ уазджытæ арæхдæр æмбырдтæ 
кодтой æрдузы, цыдысты горæтырдæм куы сæ иу, куы та се ’ннæ. 
Иубон куы уыд, уæд нæ Абдул æрæмбырд кодта æмæ нæ бафарста: 
— Нæ уазджытæ æмæ Дзиггоитæ кæдæм фембырд кæнынц, 
уый зонут? 
— Зонæм! — дзуапп радтам не ’ппæт дæр. 
— Райсом, хур куыд нæма аныгуыла, афтæ æрæмбырд ут уыр- 
дæм! 
«Цæй тыххæй?», «Цы ми кæндзыстæм?», «Уым цæмæн?» — 
æмæ æндæр ахæм фæрстытæй йæ хъуырмæ скодтам Абдулы, фæлæ 
нын уымæй уæлдай ницуал загъта. Сомизæрмæ æнхъæлмæ кæс- 
гæйæ ныл æхсæв æмæ бон ныддаргъ сты. 
Æрæмбырд стæм афонæй раздæр. Хур ма уыдаид иу бæндæны 
бæрц, афтæ нæм нæзыты къохæй æрбазындысты Дзигго æмæ со- 
михаг уазæг. Цыма стыр лæгтæ уыдыстæм, афтæ нын салам рад- 
той æмæ нæууыл æрбадтысты. Мах дæр æрбадын кодтой. 
— Ныронг дæр аныхас кæнинаг уыдыстæм сымахимæ, — рай- 
дыдта Дзигго, — фæлæ нæ нæ равдæлд. Æниу зыдтам, цæуылты 
фæныхас кæнæм, уый базонын уæ тынг кæй фæндыд, уыдæттæ. 
Æмæ цы! Сьмах дæр ныр лæгтæ стут! 
Дзигго бирæ фæдзырдта. Мæ зæрдыл йæ ныхæстæ мæнæ ахæм 
хуызы баззадысты... паддзах нал ис. Рæстæгмæ хицауад кæй хуыд- 
той, уый дæр. Уæрæсейы хицауиуæг кæнынц кусæг æмæ зæхку- 
сæг адæмы ’взæрст лæгтæ. Фæлæ хъæздгуытæ æмæ паддзахы фар- 
схæцджытæ фæсарæйнаг паддзахæдты æххуысæй тох самад- 
той большевиччытимæ, цæмæй та æвæрд æрцæуа, паддзахы рæс- 
тæджы цы уавæр уыдис, уый. Уыдон ардауынц адæмы кæрæдзи- 
йыл, революцион тох сæ куыд ферох уа æмæ сæ пырх кæрæдзи- 
йыл куыд калой, афтæ. 
Сомихы буржуазон хицауад ардауы сомихæгты туркæгтыл, 
цæмæй сæ бæстæйы иунæг пысылмон дæр ма баззайа. Турчы æфсад 
Бердзенимæ хæстæй куы фервæзтысты, уæд фæзылдысты Соми- 
хырдæм æмæ цæгъдын райдыдтой, Турчы æмæ Хъарсы облæсты 
цы сомихæгтæ царди, уыдоны. Уæды онг дæр уыд ахæм быцæу- 
дзинæдтæ туркæгты æмæ сомихæгты ’хсæн, фæлæ ацы хатты хуы- 
зæн æрдхæрæны æбуалгъ митæ никуыма уыд. 
Гуырдзыстоны хицауиуæг кæнынц меньшевиктæ. Се ’фсад 
хæцынц Азербайджаны æмæ Сомихы æфсадимæ, Хуссар Ирысто- 
ны фæллойгæнджытимæ. Цæгат Ирыстоны та паддзахы фæсдзæ- 
уинтæ, кадеттæ кæй хонынц, уыдон ардауынц кæрæдзийыл Мæхъ- 
хъæл æмæ Иры, хъазахъхъ æмæ хæххон адæмы, пысылмæтты 
^ырыстæттыл. Уым дæр цæуы фыдбылызтæ, лæджы мæрдтæ. 
Уæрæсейы ныртæккæ цы бирæ партитæ ис, уыдонæй æрмæст 
коммунисттæ, кæнæ большевиктæ, раст фæндагыл лæуд сты ацы 
хъуыддаджы. Уыдон афтæ зæгъынц, æмæ фæллойгæнæг адæм 
30 

кæцыфæнды адæмыхаттæй уæнт, кæцыфæнды дин кæнæнт, кæ- 
цыфæнды паддзахадæй уæнт — уæддæр æфсымæртæ сты... 
Уыцы бон базыдтам: Дзигготæм æмæ нæ хъæумæ цы æнæ- 
зонгæ адæм æрæмбырд, уыдон сты большевикты партийы лæуд, 
Ленин сæ амонæг кæмæн у, уыдон. Раст уыцы бон, цыма нæ алчи- 
дæр дыгай-æртыгай азтæ фæхистæр, афтæ фæкастыстæм нæхимæ. 
Тынгдæр та Абдул. Æнæуи дæр махæй хистæр уыд, фæлæ уыцы 
бонæй фæстæмæ, цыма нæ раздзог сси, афтæ каст йæхимæ дæр 
æмæ махмæ дæр. 
* * * 
Дзыхъхъынног хабар та æрбайхъуыст горæтæй: дæле, Уæрæ- 
сейы ’рдыгæй ссæуынц Сырх Æфсад æмæ, Дзæуджыхъæуы цы 
урсгвардионтæ ныццæнд и, уыдон, дам, ризынц æмризæджы, хъæз- 
дгуытæ та Арвыкомыл Гуырдзыстонмæ лидзынц... 
Нæ уазджытæ сцырен сты. Сæ иутæ Дзиггоимæ Дзæу- 
джыхъæумæ цæуыныл ныллæууыдысты, иннæтæ та туркаг соми- 
хагимæ — Калакмæ. Уыцы фæнд Абдул куы фехъуыста, уæд нын- 
къард, сау мигътæй тардæр ныцци йæ цæсгом. Махæн нæ басусæг 
кодта йæ мæт. Сæхимæ йæ æрфæндыд. Æмæ цæуылнæ! Иугæр йæ 
райгуырæн бæстæйы ныртæккæ хæст нал ис, æддагон æфсад дæр, 
уæд цы диссаг у сæхимæ ныццæуын! Абдул йæхæдæг куыд ра- 
дзырдта, афтæмæй йын кæд бинонтæ нал ис, уæддæр ма иу хъæуы 
баззадысты йæ мадырвадæлтæ æмæ уал уыдонмæ æрфысым кæн- 
дзæн... Стæй æнæуи дæр йæ фыдыбæстæ, йе ’мæвзаг адæм. Йæ 
сагъæс зæгъынмæ йæ ныфс нæ бахаста, фæлæ йæ мах уайтагъд 
Дзиггомæ бахæццæ кодтам. Дзигго йæхæдæг дæр фиппайдта Аб- 
дулы зæрдæйы ахаст, фæлæ йын йæхимæ æнхъæлмæ каст. Туркаг 
сомихагимæ бирæ фæуынаффæ кодтой, стæй уæд фæсидтысты 
Абдулмæ. Куыд сбæлвырд, афтæмæй Туркмæ фæндаг нырма тынг 
тæссаг у. Сомихæгтæ ныртæккæ дæр ма лидзынц уырдыгæй... 
Уыдонæй исчи куы фембæла туркаг лæппуйыл, уæд цынæ фыдбы- 
лыз бакæндзæн йæ фырмæстæй. Стæй æнæуи дæр бæстæ сыгъд 
æмæ уырыд у, адæм — æххормаг... Фæлæ уал Абдул ацæуæд Дзæу- 
джыхъæумæ. Уым туркæгтæ бирæ цæры, æфсæддон уацары чи 
бахауд æмæ уым чи баззад, ахæмтæ дæр дзы дзæвгар ис. Уыдонæй 
дæр алчи йæ райгуырæн бæстæ — Туркмæ цæуинаг. 
Абдул æхсызгонæй сразы уыцы фæндыл, æрмæст æфсæрмы 
кодта Дзигго æмæ уый бинонтæй. Ома афтæ куы зæгъой: лæппуйы 
суазæг кодтам, схастам æй, æмæ ныр куы бахъомыл, уæд фæ- 
цæуы, кæдæм æй фæнды, уырдæм. 
Уазджытæ цы хæдзæртты уыдысты, (хæдæгай, ныр сæ мах 
«уазджытæ» нал хуыдтам, фæлæ «большевиктæ»), уыдон сын 
фæндаггæгтæ цæттæ кæнын райдыдтой, къахыдарæс дæр. Мах дæр 
бæргæ фæндыд, Абдулæн истытæ куы балæвар кодтаиккам, фæлæ 
цы? Алкæмæ дæр нæ ис йæ ахуыргæнæн чиныг, тетрад, кърандас, 
31 

æмæ уыдон Абдулмæ дæр сты. Хъултæ йын раттиккам æмæ... Горæ- 
ты йæ цæмæн хъæуынц? Стæй иугæр большевиктимæ цæуы, уæд ма 
уый хъулæй хъазыныл уыдзæн? Гъеуæддæр самæлттæ кодтам. Мæнмæ 
хурсудзæнæй зынаргъдæр дзаума нæ уыд, æмæ сфæнд кодтон уый 
раттын. Уый кæддæриддæр бахъæуы адæймаджы, спичкæ куынæ 
уа, уæд. Гæби йын балæвар кодта, йæ фыд ын фронтæй цы хæрын- 
къа æрхаста, уый. Бало — сырхахуырст кърандас, йæ иу кæрон фы- 
стхалæн резин кæмæн уыд, ахæм, Геса — нæхимæ къуымбилæй конд 
æрмкъухтæ æмæ Хадзы та — армытъæпæны йас айдæны саст. 
Бæлццæтты арасты размæ бон æрæмбырд стæм нæ лæвæрт- 
тимæ хъæуысæр Рекомы кувæндоны стыр нæзы бæласы бын. Рад- 
там нæ лæвæрттæ Абдулæн æуæндонæй, цыма цæмæйдæр æфсæр- 
мы кодтам. Бæлццонæн арфæтæ фæчындæуы, фæлæ нæ дзурынмæ 
иу дæр нæ сарæхст, ныхъхъус стæм. Æрмæст Абдул йæхæдæг «буз- 
ныг!» «бузныг!» дзырдта нæ алкæмæн дæр 
Æвæдза... тынг сахуыр стæм Абдулыл, тынг æй бауарзтам, 
æмæ цыма нæ хæлардзинад йемæ хæссы æмæ дзы ам ницуал баз- 
зайдзæн, афтæ нæм касти. Хъуамæ нæ иу уæддæр исты загътаид, 
кæннод афтæ æнæдзургæйæ куыд ахицæн уæм! 
Раст зæгъын хъæуы, мæхицæн афтæ фесгуыхын æнхъæл нæ 
уыдтæн, фæлæ ацы иу хатт фæцарæхстæн. Гъе æмæ загътон, зæ- 
гъын, цæй, æмæ ард бахæрæм: цæргæ-цæрæнбонты хæлар кæй 
уыдзыстæм нæ кæрæдзиимæ, стæй, алы адæмтæ дæр æфсымæрты 
цард куыд кæной, уый тыххæй. Ме ’мбæлттæ сразы сты, фæлæ ма 
иу хъуыддагыл гуырысхо кодтой. Алы адæмтæй куы уаиккам, уæд, 
хъæлæкк, хорз уаид, фæлæ нæ иу — туркаг, иннæтæ ирæттæ сты 
иууылдæр, æмæ уæд афтæмæй куыд? Гæби дæр ацы хатт не ’ппæ- 
тæй фæраздæр. Æмæ, зæгъы, цы! Цыма мах дæр алы адæмтæй 
стæм, ахæм хуызы куы бахæриккам ард, уæд цы кæны? 
Гъе æмæ уæд æвиппайды фестадыстæм алы адæмтæй: Абдул — 
туркаг, Гæби — ирон, Бало — сомихаг, Геса — гуырдзиаг, Хадзы — 
уырыссаг, æз та — мæхъхъæлон. 
Нæ хъæуы хор æмæ зæххæй хъазардæр ницы уыд æмæ уыдо- 
нæй ард бахордтам, алчидæр нæ алы адæмтæм æфсымæры цæстæй 
кæй кæсдзæн, ууыл. 
Абдул систа, Дзигго йын цы дзыппыдаргæ къаннæг фыссæн 
чиныг радта, уый. Раскъуыдта дзы иу сыф, æмæ йыл ныффыста: 
«Габи, я твой брат — Абдул Хашим». Æмæ йæ радта Гæбимæ. 
Уыйфæстæ ахæм сыфтæ радта махæй алкæмæн дæр. 
Фæстæмæ нæхимæ цæугæйæ, Абдулимæ хицæнæй куы азза- 
дыстæм, уæд æй афарстон, зæгъын, иухатт дын хъæугæрон иу 
æнæзонгæ барæг мах сусæгæй цытæ дзырдта, уый цы уыди? Уæдæй 
нырмæ ма йæ хъуыды кæныс, — зæгъгæ, мыл Абдул ныххудт. 
1^уыд мын радзырдта, афтæмæй дзы диссагæй ницы уыд. Нæ хъæ- 
уккæгтæй чидæр банымыгъта Дзиггойы хъæуыхицаумæ, паддзахы 
ныхмæ, дам, дзуры, зæгъгæ. Гъе æмæ уыцы барæг фæдзæхста, 
цæмæй Дзигго йæхи хъахъхъæна. Æндæр ницы. 
32 

Йæ райсомы нæ хъæубæстæ, стырæй-чысылæй, зæрондæй-но- 
гæй, усæй-лæгæй, суанг ма сывæллæттæ дæр рацыдысты уазджы- 
тимæ хъæугæронмæ. Алчидæр зыдта, болыыевикты фарс тохмæ 
кæй цæуынц, уый. Чидæр ма нуæзт дæр рахаста фæсхъæумæ. Уым 
зæронд лæгтæ цы зæрдиаг куывдтытæ фæкодтой мæгуыр адæмы 
сæрхъуызой болыневиктæн, уым устытæ цы хъæбулы арфæтæ фæ- 
кодтой бæлццæттæн, уыдон сæхæдæг дæр æмбисондæн баззадыс- 
ты нæ хъæуы. 
Дзиггойы ус Дулиан йæ кæнгæ фырт Абдулы афтæ сфæлыста, 
цыма йæ усгур æрвыста. Æвæццæгæн, æфсæрмы кодта адæмæй 
æмæ та-иу йæ сæрбæттæны кæронæй асæрфта йæ цæссыгтæ. Гъе 
фæлæ йæ Абдул куы ныхъхъæбыс кодта æмæ «хæрзбон, нана!» 
куы загъта æрхæндæгæй, уæд ус дæр нал баурæдта: йæхи æмæ 
хъæрæй ныккуыдта... 
Адард сты фæндаггонтæ, фæлæ ма адæм уæддæр лæууыдысты 
фæсхъæу æмæ сæм æнæдзургæйæ кастысты, цалынмæ къуылды- 
мæй фæаууон сты, уæдмæ. 
Къуырийы дæргъы нæм зарын дæр нал цыд æмæ хъазын дæр. 
Уæвгæ, къуыри цы у! Ныр базæрæдтæ стæм, фæлæ ма абон дæр 
нæ цæстыты раз цæрдудæй лæууы нæ саулагъз, уарзæгой æмæ 
хæларзæрдæ Абдул, æцæгæлон бæстæйы мад, фыд æмæ фыды- 
бæстæ чи ссардта, уыцы Абдул Хашим. 
ЦЫ У НИЦЫ? 
1. 
Мурат скъолайæ ’рбацыд æмæ... Гъеуый дын диссаг! Йæ фы- 
дымад Æдзи иннæ бонтау йæ къухтæ даргъ нæ айтыгъта, нæ йæ 
ныхъхъæбыс кодта, нæ йæ бафарста, цы бæрæггæнæнтæ райста, 
уымæй, хæринаг ын æрæвæрдта йæ разы фынгыл æнæдзургæйæ 
æмæ йæ зылдтытæ кæнынмæ фæцис. Цы хабар у? 
Кæс-ма, уæртæ барæвдз кодта йæ хыссæ, фæлмæн цыхт лыс- 
тæг кæнын райдыдта, æвæццæгæн, уæливыхтæн. 
— Мурат, марадз-ма, арт бакæ пецы! — уыцы цалдæр ныхасы 
скодта Æдзи æмæ та ныхъхъус. 
Мурат æрбахаста сугтæ æмæ сарт кодта. Къæрццытæгæнгæ су- 
дзынц стыр пиллонæй хус тæрс сугтæ, уæддæр Æдзи ницы дзуры. 
«Цымæ, исты бæрæгбон у? Цæй тыххæй кæны Æдзи уæли- 
выхтæ?» — хъуыды кæны Мурат йæ мидзæрды, фæлæ бафæрсын 
нæ хъæцы йæ цæсгом. 
— Æдзи, кæс-ма, кæрдзынфыцæн сырх-сырхид афæлдæхт! — 
дзуры Мурат, кæд æм йæ фыдымад исты сдзурид, уый æнхъæлæй. 
Зæронд ус бакаст кæрдзынфыцæнмæ. 
— Æгъгъæд дзы арт кæн! — загъта та уыцы цыбыр ныхæстæ 
æмæ та ныхъхъус. 
3 Дзесты Куыдзæг 
33 

«Æндæр хатт-иу арт куы скодтон, уæд-иу мæ раппæлыд, фæлæ 
ныр... Цымæ, цы кодта?» — хъуыды кæны Мурат æмæ та фæрсы: 
— Æдзи, цы ма бакусон? 
— Ницуал. 
Æмæ та: 
— Æдзи, абон исты бæрæгбон у? 
Зæронд ус, æвæццæгæн, ахъуыды кодта йæ мидзæрды: «Ацы 
хынцфарст къулбадæг мæ афтæмæй нæ ныууадздзæн...» Йе ’ргом 
разылдта Мураты ’рдæм, комкоммæ йын бакаст йæ цæстытæм æмæ 
дзуапп раттыны бæсты фæрсы йæхæдæг: 
— Мурат, дæ фыдыфыд цæуыл æнкъарду, уый нæ зоныс? 
Мурат æнхъæл нæ уыд ахæм фарстæн. Йæ фыдыфыд Сандыр 
Æдзийы лæг у. Кæд, мыййаг, истæуыл мæстджын у, уæддæр æй 
Æдзи йæхæдæг хъуамæ раздæр зонид. 
— Нæ зонын, Æдзи... Æмæ дæм ацы хатт иннæ бонтæй уæлдай 
цæмæн æнкъарддæр кæсы? 
— Зонын æй. Куы ницуал фæдзуры æмæ никæдæм куы нымдзаст 
вæййы, уæд æй уымæй базонын: цæуылдæр та стыр мæты бацыд. 
Мурат дзуапп нæ радта Æдзийы фарстæн — нæ йæ зыдта, цæ- 
уыл фæмæтджын Сандыр, уый. Нæ зыдта Мурат, Æдзи «никæ- 
дæм нымдзаст» цы хоны, уый дæр. Афæрсынмæ хъавыд Æдзийы, 
фæлæ йæ зæрдыл æрбалæууыд, знон цы федта, уый. Сандыр бад- 
тис кæрты, хъæды лыггагыл, йæ лæдзæг йæ дæларммæ быцæу 
сæвæрдта, афтæмæй, æмæ нымдзаст йæ къæхты бынмæ. Фæлæ 
дзы цæмæ каст? Цы дзы федта? Зæхх. Сыджыт. Æндæр дзы цы 
ис? Адæймаг истæмæ дзæгъæлгаст куы фæкæны, уæд, æвæццæ- 
гæн, уый фæхонынц «никæдæм кæсын», зæгъгæ, алыг кодта Му- 
рат æмæ фæзылд Æдзийы ’рдæм. 
— Ницы бæрæгбон у абон, — дзуапп лæвæрдта зæронд ус Му- 
раты фарстæн. — Мæнæ æртæ кæрдзыны ракæндзынæн, æмæ йын 
сæ йæ разы куы авæрон авджыдзагимæ, уæд та нæ сыхæгтæй ис- 
кæмæ æнæ бадзургæ нæ фæуыдзæн. Æмæ кæд фынджы уæлхъус 
зæгъид, цæуыл та ныхъхъуыды кодта, уый... 
— Æдзи, æмæ йæ уæд дæхæдæг цæуылнæ бафарстай? 
— Æмæ йæ нæ фарстон, æнхъæлыс? Ницы мын хъæр кæны. 
Иннæ хæттыты-иу æй мæхæдæг базыдтон, фæлæ ныр нал... 
— Æмæ рагæй афтæ æнкъард у? 
— Мæнæ йын хорзæхтæ куы радтой, уыцы бонæй фæстæмæ. 
— Алы бон дæр? 
— О. Кæрты фæрацу-бацу кæны, стæй æрлæууы йæ мидбына- 
ты æмæ та никæдæм нымдзаст вæййы. Æнхъæлдæн, ныртæккæ 
дæр та кæрты ис... Акæс-ма йæм! 
Мурат æнæкъæрццæй рацыд хæдзарæй æмæ къæлидорæй акаст 
кæртмæ. Сандыр æдзæмæй лæууы кæрты астæу æмæ сыхæгты 
хæдзæры сæрты кæсы кæдæмдæр. Уымæй дæр афтæ æдзынæг, 
æмæ ма Мурат тæрсгæ дæр фæкодта. 
— Дада, кæдæм кæсыс? — адзырдта зæронд лæгмæ. 
34 

Сандыр фестъæлфыд, цæхгæр фæзылд Мураты ’рдæм æмæ 
^ерæджиау загъта: 
— Æз? Никæдæм... 
Мураты куы ауыдта худæнбылæй, уæд цыма фефсæрмы, стæй 
йæм фæсидт йæ къухæй. 
— Зæронд мидæгæй ис? 
-О. 
— Цы ми кæны? 
— Уæливыхтæ кæны. 
— Цæттæ йын нæма сты? 
— Нæ, нырма ныр райдыдта кæнын. 
— Уæдæ ауай æмæ йын зæгъ: æз æмæ ды цæуæм колхозы прав- 
ленимæ æмæ иу-дыууæ сахатæй раздæр не ’рцæудзыстæм. Ауай 
æмæ-иу тагъд фездæх фæстæмæ. 
Мурат куы раздæхт хæдзарæй, уæд та йæм Сандыр дзуры: 
— Гъеныр мæ фæдыл цу, хъыпп-сыпп дæр ма скæн, афтæмæй. 
Мурат куыд æнхъæлдта, афтæ Сандыр кæртæй уынгмæ нæ 
рахызт, фæлæ араст мидæмæ, хæдзарырдæм, къухнæйы фæрсты 
йæ къахы фындзтыл сындæггай бацыд æппæты кæройнагдæр уатмæ. 
Дуар фæсте къæпсырæй сæхгæдта, æрбадт фыссæн стъолы фарсмæ 
æмæ Мураты дæр æрбадын кодта йæ цуры. 
Сандыр цалынмæ уыдæттæ кодта, уæдмæ Мурат цæуылты нæ 
ахъуыды кодта! Фыццаг уал æм афтæ фæкаст: кæд, миййаг, исчи 
загъта Сандырæн, дæ фырты фырт æвзæр ахуыр кæны, зæгъгæ? 
Фæлæ хъуамæ мачи уыдаид. Муратæн «цыппар» æмæ «фондзæй» 
къаддæр бæрæггæнæнтæ нæй йæ боныджы дæр æмæ йæ тетрæдты 
дæр. Уæд та кæд йæхиуыл исты маст сæмбæлд? Уанцон нæу! Къуы- 
рийы размæ йыл цы циндзинад сæмбæлд, ахæм никæдма федта. 
Уыцы хабар та афтæ уыд: фондз боны размæ Сандырмæ фæсид- 
тысты горæтмæ, йæхæдæг куыд радзырдта, афтæмæй тæккæ стыр- 
дæр театрмæ. Уым, адæмæй йæ тæккæ дзаг, афтæмæй, нæ респуб- 
ликæйы тæккæ стырдæр хицæуттæ йын йæ риуыл бакодтой Лени- 
ны орден æмæ Сызгъæрин Стъалы æмæ йæ схуыдтой Социалистон 
Фæллойы Герой. Уыйфæстæ бон колхозы правлени Сандыры сгу- 
ыхтдзинады кадæн скодта стыр хъæугуывд. Адæм стырæй-чысы- 
лæй арфæтæ кодтой Сандырæн, æппæлыдысты дзы, куывтой йæ 
цæрæнбонты тыххæй. Уыдон се ’ппæт дæр цины хъуыддæгтæ не 
сты? Уæдæ ма цæуыл фæмæтхуыз Сандыр, цæмæ гæсгæ фенкъард? 
Уæвгæйæ та чысыл мæт нæ бацыд Сандыры. Искæй афæрсын 
æмæ искæмæн йæ масты дзæкъул райхала, уый йæ цæсгом нæ 
бахъæцыд. «Зæрондырдæм сæрра, йæхиуыл фервæссыд» — зæгъ- 
дзысты адæм, æмæ мæ цæмæн хъæуы уыцы маст?» — хъуыды код- 
та Сандыр, æмæ уал йæ фæнд йæ зæрдæйы арф нывæрдта. Рæс- 
тæгмæ. Хуыздæр афонмæ. Йæ сæххæст та йæм афтæ зын каст, 
æмæ уый цур йын фосы дзуг хизын бирæ æнцондæр уыдаид. 
Сандыр иуцъусдуг фегуыппæг, скувыны размæ-иу куыд фе- 
гуыппæг, афтæ, стæй уæд дзуры Муратмæ: 
35 

— Лæппу, байхъус-ма! Лыстæггай мæм хъус, æмæ дæ цæмæй 
фæрсон, уымæн мын дзуапп дæтт, раздæр-иу ахъуыды кæн, афтæ- < 
мæй. Бамбæрстай? 
— Бамбæрстон, дада! — райгæйæ загъта Мурат. Æхсызгон ын 
уыд, йæ фыдыфыд — орденджын, Герой, йемæ æцæг ныхас кæй 
кæны, уый. ! 
— Фыццаг уал уый зæгъ: дæ ахуыр куыд цæуы? 
— Хорз, дада. 
— Багъæц-ма, «хорз», зæгъгæ, дæхимæ афтæ кæсы æви ма йæ 
æндæр исчитæ дæр зæгъынц? 
— Ахуыргæнджытæ иууылдæр, дада!.. Фæлæуу, кæд дæ нæ 
уырны, уæд дæм мæ табель дæр равдисдзынæн. 
Мурат фестад æмæ ауайынмæ хъавыд йæ табельмæ, фæлæ йæ 
Сандыр фæурæдта. 
— Фæлæуу! Кæдæм тагъд кæныс? Цы дзы фендзынæн дæ та- 
белы? — Æмæ ма æнкъард хъæлæсæй бафтыдта йæ ныхасыл: — 
Æнахуыргонд дæн, уый нæ зоныс? 
— Честное пионерское! Æцæг зæгъын, дада! Афтæ куынæ уаид, 
уæд мæ æхсæзæмтæм баргъæвтаиккой? 
— Хорз, хорз, уырны мæ уый, фæлæ-ма мын зæгъ: скъолайы 
уæ нымайынтæ дæр ахуыр кæнынц? Афтæ æфтауынтæ-æппарынтæ, 
дихкæнынтæ-йедтæ? 
— Куыннæ ма, стæй! Æнæ арифметикæ цæй ахуыр ис! 
— Багъæц-ма! Æвæццæгæн мæ нæ бамбæрстай... Зæгъæм, дзыр- 
дæн: иу колхозы уыд фараст мины цыппар сæдæ æмæ фынддæс 
æмæ æртиссæдз фысы. Иннæйы та авд мины æртæ сæдæ æмæ 
æвддæс æмæ цыппарыссæдз фысы. Стæй уæд уыцы дыууæ колхо- 
зы баиу сты æмæ ныр базонын хъæуы: сæ фосы дзуг цас у? И? 
— Дада! — фæхъæр кодта Мурат. — Ахæм хынцинæгтæ мах 
æртыккаг классы ахуыр кодтам, æмæ ныр та æхсæзæмты куы дæн... 
— Фæлæуу-ма, куы та атæвд дæ! Стæй хъæр дæр ма кæн! Цы 
диссаг дæм фæкаст? Ды нырма æнахъом дæ, фæлæ стыртæ дæр 
хатгай батыхсынц, ахæм хъуыддæгтæ хынцын сæ куы бахъæуы, 
уæд. Байхъус-ма мæм. Фарон нæ колхозы уыд дыууадæс мин ма- 
дæл фысы. Уыдонæй — авд мин фысы ныззадысты иугай уæрыч- 
чытæ, иннæтæ; та дыгæйттæ. Нæ фосы техник куыд банымадта, 
афтæмæй æппæт уæрыччытæй фæмард дыууæ проценты. 
Гъе æмæ фиййæуттæ нымайын байдыдтой: цал уæрыччы хъуа- 
мæ уыдаиккой, æгас чи баззад, уыдон? Фæлæ сæ ничи базыдта 
раст бахынцын... 
— Дада, æмæ уый хæрзæнцон хынцинаг куы у! — зæгъгæ, та 
фæгæпп ласта Мурат — Æз ныртæккæ... — Кърандасæй цыдæртæ 
афыста тетрады цъарыл, æмæ иу минутмæ дзуапп цæттæ уыд. 
Сандыр фырдисæй сагъдауæй баззад. 
— Багъæц-ма, æнхъæлдæн, æмæ проценттæ дæр куы зоныс, 
æмæ дæ æз уый æнхъæл куынæ уыдтæн... 
36 

Мурат æппынфæстаг бамбæрста йæ фыдыфыды сусæг мæт. 
Цæмæй зæронд лæгмæ хъыг ма фæкæса, кæнæ ма фефсæрмы уа, 
уый тыххæй хъавгæйæ æмæ цадæггай загъта Сандырæн, ома, уыцы 
хынцинæгтæ базонын кæмæндæриддæр æнцон хъуыддаг у. Дыууæ- 
æртæ мæймæ сæ чидæриддæр тынг дзæбæх базондзæн. Гъе афтæ- 
мæй лæппу загъта, Сандырæн йæхи цæсгом цы нæ хъæцыд, уый. 
Æмæ уæд Сандыр йæхæдæг æргомдæр дзурынмæ фæци. 
— Æмбарыс, лæппу! Орден мын цы бон радтой, уыцы бон мын 
мæ разы æрæвæрдтой иу гæххæтт æмæ, дам, дзы дæ къух æрæ- 
вæр. Радтой мæм ручкæ, ^æмæ райдыдтон мæ мыггаг фыссын. 
Фыссын æмæ фыссын, æмæ цалынмæ фыст фæдæн, уæдмæ иу 
гæбæр бирæгъ æнæхъæн дзуг ныццагътаид... Нæ фос ма сæдæ- 
гæйттæ æмæ иугай минтæ куы уыдысты, уæд ма фæрæзтон сæ 
хынцын нæхимæ нымадæй, мæ лæдзæгыл-иу уыгæрдтæ кодтон, 
афтæмæй. Фæлæ ныр дæсгай минтæ сты, æмæ ацу æмæ сæ ды 
банымай! Уыдонæй мадæл фыстæ цал ис, фыццаг зæддæгтæ, да- 
лыстæ, уæрыччытæ, фырытæ, цæутæ, сæгътæ — уыдон се ’ппæты 
куыд хъуамæ дара адæймаг йæ сæры? Фæлæ сæ гæххæттыл фыс- 
сын куы зона... 
2. 
Уымæн йæ дыккаг бон исчи куы бакастаид Сандыр æмæ Му- 
ратмæ, уæд сæ федтаид столы уæлхъус ахуыргæнгæ. 
— Дада, кæс-ма, æппындæр зын нæу уый, — дзырдта Мурат. — 
Æрмæст дæс цифрæйы кæсын æмæ фыссын куы базонай, уæд уыдо- 
нæй нымайæн ис минтæ нæ, фæлæ милуантæ амæ ноджыдæр фыл- 
дæр. 
Æмæ цæмæй Сандыры бауырна йæ ныхас, уый тыххæй Мурат 
райдыдта амонын цифрæтæ сæрæй бынмæ се ’ппæты дæр. Сан- 
дырмæ дæр, æцæг, куыд æнхъæл уыд, афтæ зын нæ фæкастысты. 
Цифрæтыл йæхирдыгонау бæрджытæ кодта, цæмæй йæ зæрдыл 
фидардæр æмæ тагъддæр лæууой, уый тыххæй. «1» æм фæкаст 
фыййауы фысахсæн лæдзæджы хуызæн. Æмæ лæдзæг иу вæййы, 
уæдæ куыд? «2» йæм фæкаст æфсæйнаг къæндзыджы æнгæс, 
фыййæуттæ фысы мард йæ дыууæ къахæй кæуыл ацауындзынц, 
ахæм. «3» йæм фæкаст, тъæпæн æй куы æрæвæрай, уæд фыры 
сыкъатæ æмæ сæры хуызæн — сæр æмæ дыууæ сыкъайы. Æмæ 
уыдон дæр æртæ сты, уæдæ куыд? «4» æм фæкаст хъенæвæрд 
бандоны хуызæн, æмæ бандонæн цыппар къахы вæййы, уæдæ куыд! 
Ахæм бæрджытæ кодта Сандыр иннæ цифрæтыл дæр, æмæ 
хъуыддаг иттæг хорз цыд, бæргæ, фæлæ æнæнхъæлæджы сæ дыу- 
уæйы цин дæр фæцис æгъатыр масты бын. 
Мурат ныффыста «9», бацамыдта йæ, стæй уыйфæстæ ныф- 
фыста айчы хуызæн цыдæр тымбылæг «0» æмæ загъта: 
— Мæнæ уый та нуль у. 
— Æмæ цал амоны уый та? — бафарста Сандыр. 
37 

— Æппындæр ницал. 
— Фæлæуу, фæлæуу! Æмæ уæд цæмæн хъæуы, кæд ницал 
амоны, уæд? 
— Цæуылнæ! Йæ разы йын «1» куы ныффыссай, уæд амоны 
дæс, кæд «2» ныффыссай, уæд та амоны ссæдз. 
— Багъæц-ма, багъæц! — йæ ныхас ын фескъуыдта Сандыр. — 
Дæ ныхасмæ цыдæр æрбалæууыд мæ зæрдыл. Куыд æй схуыдтай, 
мæнæ уыцы тымбылæджы? 
— Нуль. 
— Æмæ, зæгъыс, йæхæдæг иунæгæй ницалæм у? 
— Ницы. 
— Фæлæ йын йæ разы иу кæнæ фылдæр исты куы æрæвæрай, 
уæд цалдæр свæййы? 
— Бæгуыдæр. 
Мардæрцыдау фæцис Сандыр. Иудзæвгар рæстæг ницуал 
сдзырдта. Йе ’нхъæлцауы мæсыг ныххæррæтт кодта æмæ нык- 
калд. «Æй, мæгуырæг, цæмæ ’ртардтон мæ зæронд сæр! Дзидзи- 
дайы раз æрбадтæн ахуыр кæнынмæ...» — ныккæрзыдта Сандыр. 
Йæ зæрдыл æрбалæууыд, дыууиссæдз азы размæ йæ карæнтæ лик- 
безты куыд ахуыр кодтой кæсын æмæ фыссын, йæхæдæг та куыд 
нæ бакуымдта, æмæ ныр зæрондæй куыд сфæнд кодта ахуыр кæ- 
нын. 
Мурат Сандыры уыйбæрц бирæ рæстæг æнæдзургæйæ æмæ 
тарæрфыгæй куы федта, уæд ын фæтарст. 
— Дада, цы кодтай, цы? 
Сандыр æм сындæггай разылдта йæ сæр æмæ уайдзæфтæгæ- 
нæгау зæгъы: 
— Гъей, гормон, гъе! Худинаг дын нæу? Проценттæ хынцын 
дæр ма зоныс, фæлæ, нуль цы у, уый ма зон... 
Мурат фырæфсæрмæй асырх, кæуындзæг абадт йæ хъуыры, 
йæ цæстытæ доны разылдысты æмæ дзурын ницуал сфæрæзта. 
Сандыр та дзырдта: 
— Æз æнахуыргонд дæн, фæлæ, нуль цы у, уый зонын. Хъыг 
дæм ма фæкæсæд, фæлæ уый æз дæуæй хуыздæр зонын... 
Æмæ Сандыр радзырдта, нуль цы у, уый цыхуызы базыдта, 
уыцы хабар. Сандыр фарон дæр Хъызлары уыд сæ колхозы фо- 
симæ. Æвзæр зымæг уыд фароны зымæг, уазал æмæ митджын. 
Ноджы ма уый, æмæ уазал быдыртыл ихцъар сæвæрдта æмæ фос 
æххормагæй цагъды кæнын райдыдтой. Сандыры колхоз цы кол- 
хозимæ ерыс кодта, уыдонæн сæ дзуджы ’мбис фæцагъды сты стон- 
гæй. Республикæйы центрæй æрцыдысты цалдæр лæджы бæрæг 
кæнынмæ: цы аххосæй сыскъуыдысты ацы колхозы фос иннæ кол- 
хозты фосæй хъауджыдæр? Семæ бамбал кодтой Сандыры дæр. 
— Байхъус-ма мæм, лæппу! Рацæй-рабон, æмæ сæ фыдбылыз 
кæд æппæтæй дæр уыд сæ бригадиры аххос. Сæрды бонты æрвыст 
уыди Хъызлармæ, цæмæй зымæгмæ хос æрцæттæ кодтаид фаг. 
Фæлæ уый ницы бакодта уымæн, ахæм уазал скæнын æнхъæл нæ 
38 

уыд, æмæ уый аххосæй æрцыди стыр зиантæ. Къамисы сæрдар ын 
комкоммæ афтæ зæгъы: 
— Ды бригадир нæ, фæлæ нуль дæ, æндæр ницы! 
Æз нæ бамбæрстон, «нуль» цы ныхас у, уый æмæ бафарстон, 
нæ уазджытæй ахуыргонд чи уыд, ахæмы, зæгъын, нуль та цы у? 
Æмæ, дам, нуль ницы у, афтид бынат. Æмæ æцæг ахæм уыд уыцы 
бригадир. Ницæйаг. Уый уым куынæ уыдаид, уæд чи зоны, фый- 
йæуттæ сæхæдæг исты æрхъуыды кодтаиккой... Гъеныр ма мæм 
дзæбæхдæр байхъус. Ахъуыды-ма кæн: цæй фæдыл дын ракодтон 
уыцы хабар? Гъеныр уыцы бригадир йæхæдæг ницы у, нуль, æмæ 
йын йæ разæй иу кæнæ дыууæ искæй куы æрæвæриккам, уæд дæс 
фестид кæнæ сæдз? Нæ, мæ хæдзар, нæ! Куыд ницы уыд, афтæ 
ницыйæ баззайдзæн. Гъеныр бамбæрстай дæ рæдыд? Мæ зæрды 
афтæ уыд, зæгъын, куыд ничи мæ базона, афтæ ацахуыр кæндзы- 
стæм, фæлæ нæй! Ахуыргæнæгæн йæхицæн æнæзæгъгæ нал ис. 
Фæлæ ды мæсты ма кæ! Æз уал афæрсон мæнæ нæ сыхаг ахуыр- 
гæнæджы. 
3. 
Æвæццæгæн, Сандыр æцæг бацыд ахуыргæнæгмæ. Æмæ — 
ныхас дæр ыл нæй! — ахуыргæнæг ын куыд нæ бамбарын кодтаид, 
нуль цы у, уый, стæй Мурат дæр раст кæй амыдта, уыдæттæ. Æмæ 
ахъуыды кодта: 
«Цы нæ вæййы а зæххыл! Æниу, æвзæр тæппуд куыдзæн дæр 
йæ разæй дыууæ-æртæ куыдзы куы лæбурой, уæд уыдон фæстæ 
уый дæр йæхимæ цыдæр куыд нæ кæса?». Уыйау нуль дæр... 
Сандыр æмæ Мурат ахуыр кæнын райдыдтой. Колхоз Санды- 
рæн цы «даргъ отпуск» радта, уыцы рæстæджы хъуамæ сæххæст 
кæна, ахуырæн цы пълан скодта, уый æмæ фæззæджы, фос Хъыз- 
лармæ скъæрæны афонмæ ахицæн кæна йæ ахуыр. Муратæн ба- 
фæдзæхста, цæмæй макæмæн мацы ской кæна ахуыры тыххæй. 
Райдыдтой æнæсцухæй ахуыр кæнын алы бон дæр. Мурат йæ 
зæрдыл дардта Сандыры фæдзæхст, æмæ никæмæн ницы дзырд- 
та. Уый цæмæй зыдта, æндæр чидæр дæр кæй зыдта уыцы сусæг 
ахуыр. Иуахæмы бафарста йæ фыдымады: 
— Æдзи, дада ма ныр дæр фæкæсы никæдæм? 
— Нæ-æ, ныртæккæ тетрадмæ фæкæсы, — бахудт, афтæмæй 
дзуапп радта зæронд ус. 
— Ды дæр æй зоныс? — ныддис кодта Мурат. 
— Зонын! Фыццаг хатт цы бон æрбадтыстут, суанг уæдæй... 
— Æмæ дæм куыд кæсы? 
— Уый хуыздæр у никæдæм кæсынæй... 
— Нæ, нæ, Æдзи, уый æцæгæй ахуыр кæны. 
— Гъе æмæ кæнæд! Хаттæй-хатт зæронд цæу дæр йæхи кафы- 
ныл сифтындзы сæныччытимæ. 
— Честное пионерское, Æдзи, æцæгæй ахуыр кæны! 
39 

— Æмæ уый дæр цы диссаг у! Ибон дадаимæ дуканимæ куы 
ацыдыстут, уæд уын райстон уæ тетрад. Кæсын, æмæ иу сыфы 
астæуы онг цавæрдæр къæдзсæр хæххытæ. Стæ-ма, зæгъын, кæд- 
дæра æз дæр базонин ахæмтæ, æмæ тетрады фарс суанг йæ тæккæ 
бынмæ ныффыстон. Мæнæн сымахонтæй ноджы рæсугьддæр рау- 
адысты. Сымах та мæ зонгæ дæр нæ бакодтат... Фæлæ, хъусыс, 
дадайæн кой дæр ма скæн уый. Æз дæр дуканийы балхæдтон тет- 
рад æмæ ручкæ, æмæ дада ам куынæ вæййы, уæд-иу мæнæн дæр 
ацамон. Стæй, Хъызлармæ куы ацæуа, уæд та мын алы бон дæр 
амондзынæ. 
4. 
Аивгъуыдтой сæрды æртæ мæйы. Æрхæстæг лыстæг фос Хъыз- 
лармæ скъæрыны рæстæг. Сандыр дæр та цæттæ кодта йæхи уыцы 
дард балцмæ. Ахуыр кæй кодта, уый дæр нæ басусæг. Зыдтой йæ 
канд йæ ус нæ, фæлæ ма йæ сыхæгтæ дæр. Иубон балхæдта дука- 
нийы бæзджынгомау къаннæг æнæфыст книжкæ æмæ авторучкæ. 
Фæсидтис йæ усмæ, æмæ йæм иннæ бонты цы номæй фадзуры — 
«Мих», зæгъгæ, — уыцы номæй нæ, фæлæ йæм уæзданæй дзуры: 
— Усай! Дзæбæх-ма мæм æрбайхъус. Мæнæ ацы книжкæйы 
аккаг дзыпп бахуый мæ куырæты риуыл, книжкæйæн йæ был чы- 
сыл куыд зына, афтæ. И? Базондзынæ? 
— Мæ фыдбылызтæ дæ хай! Кæд дæ зонд нæ фæцыд! Куырæт 
хуыйын базыдтон, фæлæ, дам, дзыпп бахуыйын базондзынæ, — 
амæ ус ахæм цæстæй бакаст йæ лæгмæ, æмæ уый йæхи раст кæ- 
нынмæ фæци: 
— Фæлæуу-ма! Уый тыххæй дын нæ зæгъын. Ныронг дæ ахæм 
дзыпп бахуыйыны сæр никуы бахъуыд, æмæ дын уый тыххæй 
зæгъын... 
— О, о, æз дæр æй афтæ æмбарын. Ма тæрс! Афтæ йæ бахуый- 
дзынæн, æмæ книжкæйы сæр æддæмæ куыд зына æмæ адæм афтæ 
куыд дзурой: «Уæртæ цы ахуыргонд зæронд фыййау ис!..» Афтæ, 
нæ? — мæстæймарæгау фæрсы Æдзи. 
Сандыр фефсæрмы. Фæлæ ахуыр уыд йæ усы цыргъ ныхæстыл. 
— Уæ, дæ даргъ æвзагыл хæрæджы уæрдоны цалх атула, кæд 
та мын мæ ныхас чердæм аскъæрдтай! Уый охыл нæ, фæлæ книжкæ 
дзыппæй æнцондæр исæн куыд уа, уый тыххæй дын зæгъын, — 
загъта Сандыр хъæрæй, йæхимидæг та афтæ ахъуыды кодта: «Кæс- 
ма ацы зæронд кауы михмæ! Куыд та мын базыдта мæ хъуыды!»— 
æмæ та хъæрæй загъта: — Уæвгæ, ды адæймаг нæ дæ, фæлæ сыгъ- 
дæг рентген... 
— Уый та ма цы у? — фестъæлфыд зæронд ус. Йæхи барæвдз 
крдта аккаг дзуапп раттынмæ, кæд уыцы ныхас æвзæр исты, мый- 
йаг, у, уæд. 
— Уый ахæм машинæ у, æмæ адæймагæн йæ зæрдæйы дæр æмæ 
йæ ахсæны дæр цыдæриддæр ис, уыдон уыны, куы дзы акæсай, уæд. 
40 

— Тæхуды, иу ахæм машинæ... Фæлæ хъусыс, нæ лæг? Хъыз- 
лармæ куы ныццæуай, уæд-иу ардæм дæ писмотæ фысс комкоммæ 
мæхи номыл. Бамбæрстай? 
— Фæлæ сæ кæсынмæ уæддæр Муратмæ дæтдзынæ? 
— Цæмæн? Мæхæдæг сæ кæсдзынæн. 
-Ды? 
— О, о, æз! Мæнæ-ма ’ркæс! — æмæ Æдзи Сандыры фындзы 
бын фæцавта йæ тетрад. 
Сандыр цыма бандзыг, афтæ ныхъхъус, йæ цæстытæ тетрадыл 
нындæгъдысты. 
— Бамбæрстай? Цæуыл та ныхъхъуыды кодтай? — Æдзи йæ 
рæмбыныкъæдзæй басхуыста Сандыры. 
— Мæ зæрдыл æрбалæууыд, — райдыдта Сандыр, куы ’рчъи- 
цыдта, уæд, — мæ дзуджимæ цы здыхтсыкъа сæгъ уыд, уый. Æвæц- 
цæгæн, уымæй налатдæр æмæ хæлæгдæр змæлæг Хуыцау йæ быны 
не сфæлдыста, кæмфæнды дæр уæнт фос, кæдæмфæнды цæуæнт, 
уыцы сæгъ дзуджы тæккæ разæй куынæ цæуа, уымæн гæнæн нæй. 
Иунæг сæгъы дæр æмæ фысы дæр никæд ауагъта йæ разæй... 
— Тæхуды, уыцы сæгъæй фест! — загъта та Æдзи худæнбы- 
лæй, йæ лæг чердæм дзуры, уый куы бамбæрста, уæд. 
5. 
Уыцы фæззæгæй фæстæмæ Сандыры дзыппæй нал цух кæ- 
нынц фыссæн книжкæ æмæ авторучкæ. Стыр бæрæгбонты рæс- 
тæджы йæ цухъхъайы бæрцыты сæр бакæны йæ орден æмæ Соци- 
алистон Фæллойы Геройы Сызгъæрин Стъалы. Уыдонмæ кæсы- 
ныл куы фæуат, уæд, чи зоны, не ’рхъуыды кæнат, йæ куырæты 
риуы дзыппæй книжкæ куыд зыны, уый. «Нæ колхозы фос иууыл- 
дæр ам сты», — зæгъгæ, кæмæй фæзæгъы, уыцы книжкæ. Афтæ 
мачи фенхъæлæд, æмæ уыцы книжкæ Сандыр æппæлынæн, мый- 
йаг, дары. Нæ! Сандыр æцæгæй сахуыр кодта кæсын æмæ фыс- 
сын, уæлдайдæр та, æхсызгондæр æй цы хъуыд — арифметикæйы 
цыппар архайды,— æмæ ныр та хъавы процентты гæнах афæлда- 
хынмæ... 
Гъеуый уын Сандыры хъуыддæгтæ. Чи зоны, исчи бафæрса: 
Æдзи та цы бацис йæ тетрадимæ, зæгъгæ, æмæ уый тыххæй дæр 
зæгъдзыстæм дыууæ ныхасы. Рагæй фæстæмæ куыд даргъ æмæ 
къæрис адæймаг уыд Æдзи, афтæмæй баззад зæронды бонты дæр. 
Сандыр дæр æй «Мих» уый тыххæй схуыдта. Раджы куыд уыди, 
ныртæккæ дæр ма афтæ цыргъæвзаг æмæ хинæнгæс у. Ныр йæхæ- 
дæг фыссы писмотæ Сандырмæ алы къуыри дæр. Хъусын ын кæны 
хъæуы хабæрттæ се ’ппæт дæр, суанг, кæмæн цы райгуырд, уый 
дæр ма. Тыннывæндæгау кæнынц сæ писмотæ Хъызларæй Ирыс- 
тоны ’хсæн. Цины хос вæййынц уыцы писмотæ сæ дыууæйæн дæр. 
Æрмæст иу хатт Æдзи нал фæлæууыд æмæ Сандыры цæстмæ ба- 
дардта иу хъуыддаг. 
41 

Цæвиттон, Сандыр йæ писмоты æгæр арæх æвæры стъæлфытæ, 
уырыссагау «точкæтæ» кæй хонынц, уыдон. Кæм хъæуы æмæ кæм 
нæ хъæуы, уымыты дæр. Фысгæ-фыссын куы бафæллайы, уæд 
ныллæууы, кæмфæнды дæр уæд, æмæ та стъæлф æрæвæры, йæ 
ручкæйы фындз гæххæттыл баззайы, афтæмæй, цыма уый дæр йæ 
фæллад уадзы. Афтæмæй стъæлф нæ, фæлæ стыр къæм рауайы. 
Гъеуый фæдыл Æдзи йæ иу писмойы ныффыста Сандырмæ, дæ 
писмойыл, дам, цыма фос ривæд фæкодтой, афтæ сфаджысджын. 
Сандыр уыцы ныхасыл не смæсты. Цы дзуаппы писмо ныф- 
фыста, уым ацы хатт стъæлфытæ бирæ къаддæр уыдысты, стæй 
æнæуи дæр дзæвгар мæллæгдæртæ. Йæ усмæ фыста: «Уый та дын 
къаддæр стъæлфытæ, фæлæ ды дæхæдæг ахæм налат «Мих» дæ, 
æмæ нæ фыдгулы сæрыл æрцæуæд дæ уæз». 
Абон дæр ма фыссынц Сандыр æмæ Æдзи сæ кæрæдзимæ даргъ 
писмотæ. Æрмæст Æдзи адæмы раз æфсæрмы кæны йæ лæджы 
писмотæ кæсын. Уæвгæ, уый дæр ницы кæны. Райдайæны Сан- 
дыр йæхæдæг дæр афтæ æфсæрмы кодта. 
ЧИ НИКУЫМА УЫД, АХÆМ БÆРÆГБОН 
— Фæхудинаг кодтай дæхи дæр æмæ мах дæр, басæтт ыл! 
Уыцы бæлццон адæм фондз æмæ ссæдз сты, фараст адæмы хат- 
тæй. Сæ фылдæр, æвæццæгæн, фыццаг хатт æрбавæрдтой сæ къах 
ирон зæххыл... Æмæ сæ ныр алчидæр йæ адæмы ’хсæн нæ фыдгой 
куы ракæна, уæд нæ мæлæт хуыздæр нæу?! 
Нал æмæ нал æнцайы йæ уайдзæфтæй хъæусоветы сæрдар йæ 
хъæуккаг Таймуразæн. 
— Арæбын, Болат... Сымах ард баййафæд мæ хæдзары... Цы- 
дæриддæр мæ бон уыд æмæ мæ къух амыдта, уымæй «æгас цæут» 
загътон уыцы бæлццон адæмæн. Ноджы куы базыдтон, алы адæм- 
тæй сты, уæд сын ницы бахæлæг кодтон мæхæдæг дæр, нæ би- 
нонтæ дæр æлхынцъæрфыгæй сæм ничи ракаст... Æмæ нæ зонын, 
цæмæ гæсгæ хъæстагæй баззадтæн... Раст цыма хиуæттæ сты, афтæ 
сæ суазæг кодтам... 
— Гъе, гъе! Рæдийгæ дæр уымæй фæкодтай! Хиуæтты цæстæй 
сæм кæй акастæ, уымæй. 
— Арæбын, уæдæ ма... 
О, фæлæ ацы дыууæ лæджы ныхас ныртæккæ, мыййаг, нæ 
райдыдта. Абон райсомæй нырмæ сæргуыбыр æмæ къæмдзæсты- 
гæй лæууы, Таймураз кæй схуындæуыд, уый, хъæусоветы агъуы- 
сты раз адæмы ’хсæн æмæ ма йæхи бæргæ рæстытæ кæны, фæлæ... 
Уæвгæ, хъуыддаг сæрæй радзурын хъæуы, кæннод æддагон 
дæг ницы бамбардзæн нæ ныхасæй. 
Ацы хабар æрцыд а сæрды Цъæнутджын комы. Комы цæрæг 
адæмæн сæ иутæ ралыгъдысты быдырмæ Советон хицаудзинады 
фыццаг азты, иннæтæ та мæнæ фæстаг стыр хæсты фæстæ. Кæн- 
42 

дысджын, — кæддæр æвддæс хæдзары кæм цард, æфцæгмæ тæккæ 
æввахсдæр цы хъæу уыд, — уым ма цæры ныр Таймураз иунæг 
хæдзарæй. Иннæ хъæутæ фадатджындæр рæтты цардысты, æмæ 
ма уымыты фылдæр хæдзæрттæ баззад, кæм аст, кæм та дыууа- 
дæс, мæнæ хъæусовет цы хъæуы ис, — Сауадаг, уый хуызæн. 
Августы фæстаг бонтæй иуы, фæсаходæн хуылыдз цъæх мигъ 
дон-дон æрбахъуызыд мидæмæ, Сауадагæй æрбахызт Кæндысд- 
жынмæ, стæй сбырыд уæлæмæ æмæ уыгæрдæнтыл æрбадти. Тай- 
мураз бахъынцъым кодта. Æгас къуыри цы хос фæкарста, уый 
дæргъæй-дæргъмæ уылæнæй баззад, æмæ йыл къæвда куы ’рцæуа, 
уæд бамбийдзæн. Иу ранмæ уал уæддæр æмбырд куы ’рцæуид, 
уæд йе ’ппæт нæ ныххуылыдз уаид... 
Гъе æмæ уыцы куыст куыд кодта, афтæ æфцæджырдыгæй йæ 
хъустыл ауад адæймаджы цъæхахст. Бæстондæр йæ хъус куы адар- 
дта, уæд æм æрбайхъуыст къорд адæймæгты хъæлæба дæр. Зынгæ 
йæм ницы кодта. Мигъ афтæ бæзджын æрбадт, æмæ бæндæны 
бæрцæй æддæдæр адæймагмæ мæкъуыл дæр не ’рбазындаид. «Бæл- 
вырд чидæртæ фæдзæгъæл сты...» — ахъуыды кодта Таймураз, йæ 
сагой зæххы æрсагъта, бæндæн йæ астæуыл æрбабаста æмæ згъо- 
рынмæ фæцис. «Кæд, мыййаг, Хосæппарæн рындзмæ æрбарæды- 
дысты, уæд сæфдзысты, мæгуыр», катайгæнгæ тындзы æмæ хъæр 
кæны, цы йæ бон у, уымæй. 
Цæвиттон, хъæр кæцæй фæцыд, уый дæр кæддæр уыгæрдæн 
уыд. Ныр та ма кæй хъæуы ахæм зынвадат фæрæз! Фæлæ раджы 
заманы ам хос карстой. Æрæмбырд-иу æй кодтой иу ран, сбастой- 
иу æй хосбæндæнтæй, стæй-иу æй былæй раппæрстой, уымæн, æмæ 
бынæй ауындзæг къæдзæх уыд. 
— Уæ бынæтты æнцад лæуут! — ныхъхъæр кодта Таймураз. 
Æвæццæгæн йæ хъæр байхъуыст бæлццæттæм, дымгæ куынæ 
вæййы, уæд хæхты дардмæ хъуысы хъæр. 
Гъе æмæ ныр бахæццæ Таймураз, хъæр кæцæй цыд, уыцы 
уыгæрдæны бынмæ. «Мыййаг, мердæм, мæ хъæрмæ куы рауыр- 
дыг кæной, уæд ракæлдзысты къæдзæхæй» — ахъуыды кодта Тай- 
мураз æмæ сæм сдзырдта: 
— Цалынмæ уæм æз хæццæ кæнон, уæдмæ уæ бынæттæй ма 
фезмæлут! Фехъуыстат? 
— Фехъуыстам, фехъуыстам! — зæгъгæ, йæм æрыхъуыст фæн- 
даггонты дзуапп, æмæ къуылдымыл фæраст уæлæмæ. Ныр йæ мæт 
фæкъаддæр. Бирæ суайын æй нал бахъуыд, уайтагъд схæццæ бæлц- 
цæттæм. Сæййæфтæ сæ къордæй лæугæ. Баргъæвстысты, мæгуыр, 
фæлæ ныр фæхъæлдзæг сты, фæндагамонæг сæм куы бахæццæ, уæд. 
Фондз æмæ ссæдзы бæрц лæппутæ æмæ чызджытæ, Уæрæ- 
сейы физкультурæйы институты чи ахуыр кæны, ахæмтæ. Тайму- 
раз уырыссаг æвзаг дæр зыдта кæрæдзийы бамбарыны фаг, фæлæ 
бæлццæттимæ уыд дыууæ ирон лæппуйы æмæ йын уыдон радзырд- 
той сæ хабæрттæ. Адон сфæнд кодтой, «Кавказы Сæйраг рагъ» 
43 

кæй хонынц, махмæ та — «æфцæг», ууыл цæгатæй хуссармæ ахи- 
зын. Фистæгæй, стæй цалхвæндаг æмæ бæхвæндаг кæуылты ис, 
стæй, туристон маршруттæ кæуылты сты, уым нæ, фæлæ адæм цы 
æфцгуытыл нæ фæцæуынц, ууылты. 
Гъе æмæ æфцæгæй дзæбæх рахызтысты, фæлæ дæлæмæ куы 
рауырдыг кодтой æмæ тар бæзджын мигъы куы аныгъуылдысты, 
уæд сæ развæндаг нал уыдтой æмæ адзæгъæл сты. Тыххæй-фы- 
дæй ма баззадысты æвыдæй. Чызджытæй иу, чысыл ма бахъæуа, 
фæдæле уа рындзæй, фæлæ, йæ амондæн, къæйдурыл хъæбыс- 
хæст фæцис æмæ ууыл банцад. Фæстæмæ йæ сластой бæндæнтæй. 
Уыцы иу рæстæджы уыйбæрц уазджытæ никуыма уыди Тай- 
муразмæ æмæ, раст зæгъын хъæуы, фæтыхст йæхæдæг дæр æмæ 
йе ’фсин дæр. Æвæццæгæн æй уæды хуызæн никуы бахъуыд сы- 
хаджы æххуыс. Æппын мацы, фæлæ уыйбæрц адæмæн къустæ æмæ 
уидгуытæ дæр нæ хъæуы! 
Æппынфæстаг уал се ’нæнхъæлæджы уазджыты бабуц кодтой 
сæ худгæбыл цæстæнгасæй, рæвдаугæ ныхасæй, цыма сæм рагæй 
æнхъæлмæ кастысты. Ус афыхта цуайнаджы дзаг æхсыр æмæ, уæхи 
уал ахъарм кæнут, зæгъгæ, кæрдзын кæнынмæ фæцис. Уæдмæ сæ 
хистæр лæппу далыс æрбаласта хæдзармæ. Бæлццæттæй алкæмæ 
дæр уыди кружкæ æмæ уымæй нæ батыхсын кодтой фысымы. Ирон 
лæппутæ базыдтой, Таймураз кусарт кæнынмæ хъавы, уый, æмæ 
йæм ныххатыдысты, цæмæй ахæм хæрдзтæ ма кæна. Фæлæ сын 
уый загъта: 
— Хъусут-ма, мæ хадзæрттæ! Сымах дæр мæ уазджытæ стут, 
уæдæ цы! Фæлæ иннæтау уæхи ма «ныууазæг» кæнут! Уе ’мбæлттæ 
мæнæй хъастгæнгæ куы ацæуой, уæд, аипп ма уæд бафæрсын, 
уымæй сымахмæ ницы хауы? Уый бæсты мæм фæкæсут æмæ не 
’хсæвæр фæрæвдз кæнæм! 
Физонæг, къуыдырфых дзидза, бас æмæ хъæбæрхоры арахъ- 
хъæй хорз федтой фысымтæ сæ уазджыты. Маст ма кодтой æрмæст 
ууыл, æмæ сылгоймæгтæн ницы ссардтой нуазинаг, суарæй дард- 
дæр. Суар та Кæндысджыны ницæуыл нымад у, хъæуы тæккæ цур 
цæуы къæдзæхæй æмæ цæугæдоны баппары йæхи, æмæ ууыл 
фæвæййы йæ цард. Таймуразы æфсин ма хъьнцъым кодта, хуыс- 
сæнгарз сæм уыцы фараст чызджы фаг йеддæмæ кæй нæй, уый 
тыххæй, фæлæ йæ ирон лæппутæ басабыр кодтой. Загътой йын, 
лæппутæй алкæмæ дæр кæй ис «спальный мешок» æмæ дзы хуыс- 
сæнты сæр кæй ницæмæн хъæуы, уыдæттæ. Ус никуыма федта ахæм 
хуыссæнгарз, æмæ йын куы бамбарын кодтой хъуыддаг, уæд йæ 
уæрджытæ æрхоста: «М’ арт бауазал! Йæ уазджыты схуыссын код- 
та голджыты — уый мæ чи фехъуса, уый мыл зарæг не скæндзæн! 
, Лæппутæ ныххуыссыдысты дыууæ сгыр уаты, иуы та — чызджытæ. 
Йæ райсомы студенттæ сæумæцъæхæй цæуинаг уыдысты, фæлæ 
сæ Таймураз нæ рауагъта æнæ аходæнæй. Æфсин рацæттæ кодта 
хæринаг, æмæ ма дысоны минасыл бафтыдысты дзыкка æмæ уæли- 
44 

выхтæ. Уазджытæ тынг бахатыдысты Таймуразмæ, цæмæй йын 
аххуыс кæной мæкъуылтæ амайынæн, фæлæ сæ уый кой дæр не 
суагьта, мæ худинаг, дам, æгас комыл айхъуысдзæн. Стыр зæрди- 
аг арфæтæ фæкодтой уазджытæ, сæ ирвæзынгæнæг кæй схуыд- 
гой, уыцы фысымтæн æмæ иттæг бузныгæй араст сты сæ дарддæ- 
ры фæндагыл. Таймураз ацыд йæ хосгæрстмæ, фæлæ тагъд æрыз- 
дæхт фæстæмæ, уымæн æмæ амайынæн æгæр уымæл уыд уылæн. 
Дарддæры куысты тыххæй йæ баныхас кæнын хъуыд колхозы 
сæрдаримæ æмæ ацыд Сауадагмæ. Уым фембæлд хъæусоветы сæр- 
дарыл æмæ... марадз! Уайдзæфы бын æй фæкодта. Хъаст, дам, дæ 
кодтой. Цæй фæдыл? 
«Кæд мæ хъазгæ кæны, мыййаг»? — афтæ дæр ма ахъуыды 
кодта Таймураз, фæлæ уанцон нæу! Хъаз, цæмæй дæ фæнды, 
уымæй, уæддæр уазæджы бахыгъдæй хъазæн нæй. Уæвгæ, амæн 
ахæм митæ диссаг не сты. Иуæй-иу хатт ахæм «номыртæ» раппа- 
ры, æмæ районы кусджыты дæр дисы бафтауы. 
Гъе æмæ та ныр дæр æнæхудгæйæ дзуры Таймуразмæ: 
— Байхъус-ма, æз дын бамбарын кæнон, куыд фæрæдыдтæ, 
уый. Куыд мын радзырдтой, афтæмæй фараст адæмы хаттæй сты. 
Ды сæм ракастæ хионы цæстæй, цыма дæм алырдыгæй де ’фсы- 
мæртæ æрцыдысты. Уый дæр æвзæр нæу, фæлæ æгъгъæд дæр нæу. 
Хиуæттæ, фæлæ ма уымæй уæлдай уазджытæ дæр кæй сты, уый 
дæ ферох, бамбæрстай? 
— Уæд хæсгæмард фæуон, кæд мæ уый дæр ферох! — рагон 
карз сомытыл схæцыд Таймураз. — Мæ мæкъуылтæ амайынмæ 
дæр ма мын аххуыс кæнинаг уыдысты, фæлæ сæ нæ ауагътон, 
зæгъын, уазджыты чи кусын кæны... 
— Гъе, гъе, уыдон дæр дæ уымæй хъаст кодтой, кусынмæ, дам, 
нæ нæ ауагъта! — загъта ма Болат æмæ йæ худын нал баурæдта. — 
Æцæг, хъазын хъазын у, тынг дæ раппæлыдысты, фæлæ ма ныр 
дæр ам сты, уый зоныс? Уæртæ «нæзыты къох»-мæ ацыдысты. О, 
хæдæгай, ацы азы кæрон цы стыр бæрæгбон уыдзæн, уый зоныс, 
радио дæм куы ис? 
— Фæлæуу-ма, уый та чи нæ зоны, нæ Цæдисы фæндзай азы, 
фæлæ ма мæ уазджытæ ам цæмæн сты? Æз сæ урæдтон æмæ куынæ 
сразы сты? 
— Гъеуæдæ мах бауынаффæ кодтам уыцы бæрæгбон райсом 
ахицæн кæнын. Дæ уазджытимæ. Сразы нын сты. Зымæг нæм зын 
цæуæн у, стæй дæ уазджыты хуызæн алы нацитæй уыйбæрц адæм 
кæм ссардзыстæм? Ды дæ хардз ахицæн кодтай дысон. Райсом та 
иу кусæрттаг — колхозы сæрдарæй, иннæ — парторгæй, æртыккаг 
— мæнæй, алкæмæн дæр йæхи фосæй. Ды та уазджыты иунæг ма 
ныууадз. Семæ азил зæппæдзтыл, мæсгуытыл æмæ сын фæдзур, 
нæ хистæртæй цы фехъуыстай, уыцы таурæгътæ. Кæстæр лæппу- 
тæй искæйты арвит сыхаг хъæутæм, æмæ фехъусын кæнæнт, рай- 
сом æмбисбонмæ ам куыд уой, афтæ. 
45 

* * * 
Чысыл хæххон ирон хъæу Сауададжы никуыма уыд ахæм 
бæрæгбон. Цыма Советон Цæдисы ресубликæтæй алчидæр ардæм 
йæ сæрмагонд минæвар æрæрвыста. Студенттæ алы адæмы номæй 
сæхи æвзагыл æмæ уырыссагау куы райдыдтой арфæйы ныхæстæ 
— адæймаг ма хуыздæр цæмæ бакастаид æмæ цæмæ байхъуыстаид! 
Митинг куы фæцис, уæд куывды размæ уазджытæ æмæ фы- 
сымтæн сæ къам систа, хуызисæн кæмæ уыд, уыцы студент. Гъе 
æмæ ууыл æгæр бирæ рæстæг бахардз. Цæвиттон, Цъæнутджыны 
коймæгтæй алкæй дæр афтæ фæндыд, æмæ йæ хæдфарсмæ уазд- 
жытæй исчи куыд бадтаид!.. 
Йæ райсомы Цъæнутгом цъиуæй-бæдулæй, сæ къаннæг хицау- 
ад: хъæусоветы сæрдар, парторг, колхозы сæрдар, скъолайы аху- 
ыргæнджытæ, колхозонтæ; æмæ скъоладзаутæ афæндараст кодтой 
студентты. 
— Бæлццоны фæдыл адæм рацæугæ æз бирæ хæттыты федтон, 
фæлæ уыцы фæндаггон студентты фæдыл цас адæм рацыд, — сæ 
сывæллæттæ йæ хъæбысы чи рахаста, æз тынгдæр ахæмтæй зæгъ- 
ын, — уыйас никуыма федтон, — зæгъгæ, мын загъта, ацы хабар 
мын чи радзырдта, уый. 
Гъе ууыл фæцис Цъæнутджын комы «50 азы» бæрæгбон. 
Уæвгæ, кæм фæци, кæм? Хæлардзинадæн фæуæн ис! Постхæссæг 
афтæ зæгъы, уыцы бонæй фæстæмæ, дам, æрмæст Таймураз æмæ 
Болатмæ нæ бæстæйы алы къуымтæй цы писмотæ цæуы, уыдон 
хæссынæн сæрмагонд постхæссæг хъæуы... 
ХÆДИВДЖЫТÆ 
Нæ астазыккон скъолайы ахуыргæнджытæй бирæтæ дыгай- 
æртыгай азтæй фылдæр нæ баззайынц сæ куысты, уайтагъд та 
лидзынмæ фæвæййынц. «Цæмæн афтæ?» — зæгъгæ, исчи бафæрс- 
дзæн, фæлæ йын æз цахæм дзуапп хъуамæ раттон! Лидзæг чи 
фæввæййы, уыцы ахуыргæнджытæй алчидæр æндæр æмæ æндæр 
цыдæртæ фæдзуры. Сæ иу фæзæгъы, электрон рухс кæм нæ ис, 
уым мæ бон нæу цæрын. Иннæ хинайæн фæагуры, æртыккаг æнæ 
тилифон нæ фæразы æмæ афтæ иннæтæ дæр. 
Бæгуыдæр, хохы цъассы цæрæм, æмæ нæм нырма нæма ис 
электрон рухс дæр æмæ тилифон дæр, фæлæ, ау! Æнæ уыдон цæ- 
рæн нал ис? 
Фарон фæззæг та нæм æрбарвыстой ног ахуыргæнæг литера- 
турæ æмæ æвзаг зонынæн. Уæды онг нæм цы ахуыргæнджытæ 
уыд, уыдонæй хъауджыдæр æм ис иу миниуæг: тынг арæх нын 
фыссын кæны сочиненитæ. Кæй куыд фæнды, ахæм темæтыл. Алы 
адæймаг дæр, дам, хъуамæ зона, йæ сæры цы хъуыдытæ ис, уыдон 
зæгъын дæр æмæ гæххæттыл фыссын дæр. Уый куынæ уа, уæд, 
46 

дам, адæймаг адæймаг нæу, фæлæ æгомыг фос у. Кæй хъуамæ 
фæнда, æгомыг фос уа, уый! Æмæ æстæм къласы ахуыргæнинæгтæ 
чызгæй-лæппуйæ сæ тых сарæзтой сочиненитæ фыссынмæ. Чи 
фыста, цы аргъау фехъуыста, уый; чи — таурæгъ, чи та фæлвæрд- 
та йæхæдæг исты ахæм æрымысыныл. Æз бафарстон ахуыргæ- 
нæджы, зæгъын, цæй фæдыл ныффыссон мæ сочинени, куыд хуыз- 
дæр уыдзæн? Æмæ, дам, уæлдай нæу, цы дæ фæнды, уый. Стæй 
мæ бафарста: 
— Ацы сæрд каникулты рæстæджы кæм уыдтæ? 
— Ам, нæхимæ уыдтæн. 
— Æмæ дæ рæстæг куыд арвыстай? 
Уыцы фарстæн ын æз æвиппайды дзуапп раттын нæ бафæрæз- 
тон æмæ ныхъхъус дæн. Куыд арвыстон рæстæг? Алчидæр æй 
куыд арвыста, афтæ. Хохаг сывæллæттæй иу дæр æгуыст никæд 
вæййы сæрды дæргъы. Зымæг дæр. Уæлдайдæр та хуымгæнæнты, 
хосгæрдæнты æмæ хуымгæрдæнты рæстæджы. Фосмæ та алы бон 
дæр зилын хъæуы... 
Иугæр ахуыргæнæджы фарстæн дзуапп куынæ радтон, уæд та 
мæ бафарста: 
— Ау, сæрды дæргъы цы федтай æмæ цы фехъуыстай, уыдо- 
нæй дæ зæрдыл уæлдай ирддæрæй ницы баззад? 
Æмæ та уыцы фарстæн дæр йæ уæлвæд ницы дзуапп радтон. 
Æниу, мæ зæрдыл та куыд нæ бадардтон цалдæр цауы! Иубон, 
хуыскъаг хъом хизгæйæ, мæ зæрдыл æрбалæууыд, фарон зымæг 
кинойы цы ныв федтон, уый. Горæтæй нæм æрбаластой, цæугæ- 
кино кæй хонынц, уый. Иу цавæрдæр бæстæ, æппындæр зымæг 
кæм нæ вæййы, уым уыд уыцы хабар. Иу стыр бæрæгбоны, йæ 
ном Родео, фæсивæд æрæмбырд сты æмæ ерыс райдыдтой. Иф- 
тыгъд чи никуыма уыд, ахæм уæныгыл бæхбадт акæ, кæддæра цас 
рæстæг бафæразис йæ уæлæ æнæ рахаугæ. Минут дæр-иу ничи 
фæлæууыд уæныгыл бæхбадтæй, уайтагъд-иу æй раппæрста. Æз 
дæр сфæнд кодтон мæ хъару бавзарын. Мæ рæгъауы уыд иу тæл- 
тæг уæныг. Уый цы хъуамæ зыдтаид мæ фæндтæн, æмæ хызти 
кæрдæгыл. Иу бæрзондгомау дуры цурмæ куы бацыд хизгæ-хизгæ, 
уæд æм сындæггай бахъуызыдтæн, дуры сæр слæууыдтæн æмæ 
багæпп кодтон уæныджы рагъмæ. Мæ фыртагъдæй йæ астæумæ 
нæ, фæлæ йæ фæстаг къæхты сæр къæдзилмæ ’ввахс абадтæн. 
Уæныг фæбогъ ласта, чъыллипп, зæгъгæ, йæ фæстаг къæхтæ фех- 
ста хæрдмæ, æз йæ сæрты атахтæн, æмæ йæ тæккæ раз нæууыл 
мæ тъæпп фæцыд. Мæ амондæн, уæныг йæхæдæг дæр фæтарст 
æмæ мæ йæ сыкъатыл нæ фелвæста. Хорз ма уый уыд, æмæ мæ 
сывæллæттæй ничи федта, уыйеддæмæ мæ худинаг æгас хъæуыл 
айхъуыстаид. 
Никæмæн æй схъæр кодтон, мæ тæккæ хуыздæр æмгар Гецай- 
ген дæр. Æрмæст æй бафарстон: 
— Хъуыды-ма кæныс, Геца, кинойы Родео бæрæгбоны лæп- 
путæ уæнгуытыл бадынæй куыд хъазыдысты, уый? 
47 

— Цæуылнæ! 
— Ды афтæ бауæндис? 
— Нырма мæ сæрызонд нæма фæцыд, — дзуапп радта Геца, 
æмæ йын æз дæр ницуал схъæр кодтон. Уæззау зонды хицау у 
Геца, хиуылхæцгæ, мадзура лæппу. 
Иннæ хабар та афтæ уыд. Иубон мын хизынмæ аскъæрын код- 
той дуцгæ хъуццыты. Цæмæй сæрвæты æнкъард ма кæнон, уый 
тыххæй мæ чиныг ахастон мемæ. Кæсыныл куыд фæдæн, афтæ 
мæ мæ хъом айрох сты, æнæкарст хуыммæ бафсæрстой æмæ мерс 
кæнынц. Хъахъхъæнæг мæм æнæуынæрæй бахъуызыд æмæ мын 
мæ къæбутæн ахæм хафт нылласта, æмæ мæ цæстытæ цæхæртæ 
акалдтой. Уыцы ми педагогон цæстæнгасæй растыл нымад кæй 
нæу, уый йын ацу æмæ ды зæгъ! Фæгæпп ластон æмæ хъом раз- 
дæхтон хуымæй. 
Æртыккаг хабар уыйбæрц мæстаг нæ уыд. Мæ зæрдыл та 
уымæн лæууы, æмæ мæ удхæсæг у, сайгæ цы адæймаг кæны, уый. 
Фарон иу ног цæрæг фæзынд нæ хъæуы. Цыма горæтаг уыд. Нæ 
сыхаг хæдзары хæстæг. Цавæрдæр стæгнизæй, дам, тыхсы, æмæ 
йын цыма дохтыртæ бацамыдтой, хæхбæсты куыд ацæра, уый. 
Лæппулæг, иу-æртын азы кæуыл цæуы, ахæм. Цыма ахуыргонд у, 
уырыссагау дæр æдæрсгæ дзуры. Иу цалдæр мæйы ацард ам æгуы- 
стæй, стæй, дам, æз æнæкусгæйæ цæрын нæ зонын, æмæ йæ кол- 
хозы сæрдар хыгъдхæссæг æмæ хынцæг баурæдта. Цы нæ зоны, 
ахæм ын нæй. Дæсны — алцæмæ дæр. Уайтагъддæр бахæлар æгас 
хъæубæстæимæ. Рахон-бахон æй кæнынц. Иухатт Ныхасы цы адæм 
уыд, уыдон цæстыты тæккæ раз хуымæтæджы тасмачъи æгънæ- 
гæй арт ссудзын кодта... О, æмæ Темысо (афтæ хуынд йæ ном) 
цытæ зыдта, уыдоныл ма фæстæдæр аныхæстæ кæндзыстæм, фæлæ 
уал ныр зæгъон, æз æм цæмæ гæсгæ смæсты дæн, уый тыххæй. 
Цæвиттон, Темысо фокустæгæнæг дæр уыд. Се ’ппæты тыххæй 
дардыл уаид нæ ныхас, фæлæ сæ иуы хабар афтæ уыд. Цалдæр 
лæппуйæ бадтыстæм йемæ, æмæ нын афтæ, æз, дам, уын фокустæ 
равдисон. Фенын нын кодта йæ сахат. Стæй сахат æрбадæлдзæх 
йæ къухтæй æмæ йæ сласта не ’мбæлттæй иуы дзыппæй. Мæнмæ 
дзуры: 
— Ауай-ма, æмхæст сомырдæг радав уæхицæй! 
Æз мæ фыдымадæй райстон сомырдæг æмæ йæм æй радтон. 
Уый йæ равдыста не ’ппæтмæ дæр, стæй йæ не ’ппæты цæстыты 
раз нывæрдта мæ армыдзыхъхъы, ме ’нгуылдзтæ мын æрбатым- 
был кодта, фидар ыл хæц, зæгъгæ, стæй равдыста йæхи къух. Афтид 
уыд йæ къух. 
— Равдис-ма дæ къух! — дзуры мæнмæ. 
Æз райхæлдтон мæ армыдзыхъхъ, æмæ уый дæр — афтид. 
— Цы фæци дæ сомырдæг? 
— Нæ зонын. 
— Дæ армыдзыхъхъы дын æй нæ нывæрдтон? 
— О, нывæрдтай... 
48 

— Уæдæ цы ’рбацис? 
— Нæ зонын... 
Уый дæр æмæ мыл лæппутæ дæр ныххудтысты... Фæлæ мын 
уæддæр мæ сомырдæг фæстæмæ нал радта, æмæ йæм уый тыххæй 
фæхæрам дæн. 
О, уыцы æртæ цауы лæууынц мæ зæрдыл, фæлæ сæ куыд 
фыссон? Мæ сочинени мын ахуыргæнæг, мыййаг, къласы куы ба- 
кæса (хатгай афтæ фæкæны), уæд мыл худæгæй бакъæцæл уыдзы- 
сты чызгæй-лæппуйæ, мæстæй мæ мардзысты. Нæ, фæлтау æндæр 
исты æрхъуыды кæнын хъæуы. Ахуыргæнæджы загъдау, иу æмæ 
дыууæ цымыдисаг цауы ис нæ царды, лæг сæм йæ хъус куы дара, 
уæд! Цом, æмæ баныхас кæнон Гецаимæ. Уый æрхъуыды кæнынмæ 
мæнæй дæсныдæр у, стæй мын мæ хабæрттæ дæр иттаег хорз зоны. 
...Нал мæ бахъуыд Гецайы афæрсыны сæр. Раст сæрды æмби- 
сы æрцыд ахæм хабар, æмæ канд мæнæн нæ, фæлæ æгас хъæубæ- 
стæн дæр цымыдисаг уыд. Фæлæ уал нæ хъæуæн йæхи тыххæй 
зæгъын хъæуы иу цалдæр ныхасы, кæннод, цытæ фыссын, уыдон 
зын æмбарæн уыдзысты. Нæ хъæу хохы цъассы ис. Чысылгомау 
хæххон хъæу. Фæлæ, нæ комы цы лыстæг хъæутæ ис, уыдонæн 
сæ центр нæ астазыккон скъола у, нæ колхозы правлени æмæ нæ 
комы цы иунæг ферсыл ис, уыдон дæр нæ хъæуы сты. 
Нæ колхоз фосы куыст кæны, фылдæр фысвосы куыст. Ис 
нæм стурты фермæ дæр, фæлæ уый афтæ стыр нæу. Нæ лыстæг 
фос зымæгон вæййынц денджызы был, сæрды мæйты та ам, нæ- 
химæ, хохы сæрвæтты. 
Стыр цины бæрæгбон вæййы нæ хъæуы, фос уалдзæджы сæ 
зымæгон хизæнтæй куы ссæуынц, уæд. Фарон фæззæгæй нырмæ 
йæ бинонтæй иппæрд цы фыййæуттæ вæййынц, уыдон сæмбæлынц 
сæ хæдзæрттыл, сæ хæстæджытæ æмæ сæ зонгæтыл. Фæцин кæ- 
нæм мах дæр. Сывæллæттæй зæгъын. Ме ’мбалтæн ног куыст дæр 
фæзыны. Цалдæргай къуыритæ фос мах фæхизæм, хъæумæ æввахс 
цы сæрвæттæ сты, уым куы вæййынц, уæд. Чысыл фæстæдæр сæ 
уæлхох сæрвæттæм аскъæрынц, хъæуы цур ма ныууадзынц, æрмæст 
паддзахадмæ раттынæн кæй хæссынц, уыдон... 
Июлы хъарм бонтæй иуы фехъуыстам ног хабар: нæ колхозы 
уæзласæн машинæ æрбахæццæ горæтæй, æмæ цы бæлццæтты æрба- 
ласта, уыдонæй иу кæд у æнæзонгæ лæппу, æз æмæ Гецайы æмбай. 
Æрфысым кодта не ’рвадæлтæм, æвæццæгæн, сæ хæстæг у. Уай- 
тагъд сæм смидæг стæм. Æмæ уал дардæй бакастыстæм уазæгмæ. 
— Æввахсдæр æрбалæуут æмæ «æгас цу» зæгъут уазæгæн! — 
фæдзырдта нæм не ’рвадæлты зæронд лæг. 
Уазæгæн йæ къух райстам, фæлæ не ’хсæн исты ныхас нæ 
райтынг. 
— Мæ дзаумæттæ кæм аивон?— зæгъгæ, афарста уазæг лæппу 
зæронд лæджы, æмæ сæ дыууæ дæр бацыдысты мидæмæ, хæ- 
дзармæ. 
4 Дзесты Куыдзæг 
49 

Мах рацыдыстæм нæхимæ, фæлæ та нæм зæронд лæг рахъæр 
кодта: 
— Мæнæ-ма Бабоимæ ауайут æмæ йын бацамонут, йæхи кæм 
анайа, ахæм бынат! 
Бабо кæй схуыдта, уымæн йæ дæлармы йæ дзаумæттæ, афтæ- 
мæй нæм фæрсæджы каст æрбакодта. Æвæццæгæн, æфсæрмы кодта, 
зæронд лæг махæн «цума» кæй кодта, уый тыххæй. 
— Бахатыр кæнут, кæй уæ тыхсын кæнын, уый тыххæй, фæлæ 
мæхæдæг нæма зонын, кæм цы ис, уый æмæ... 
Йæ ныхас æххæст нал фæци. Махæн æхсызгон уыд, хатыр нæ 
кæй ракуырдта, уый. Афтæ æнхъæлдтам, иуæй-иу горæтæгтæ куыд 
фæкæнынц, афтæ сæрыстыр æмæ æнæрвæссон уыдзæн, фæлæ ахæм 
нæ разынд. Акодтам æй фæсхъæумæ. Фæндагыл ма нæ иу хатт 
ракуырдта хатыр æмæ нын радзырдта йæ хабæрттæ. Горæтæй ар- 
дæм уæзласæн машинæйы гом гуыффæйы æрбацыд æмæ тынг счъи- 
зи, рыг суанг йæ буармæ бахызт. Æмæ хи анайын горæты æнцон 
хъуыддаг у, сæхи фатеры ваннæ, цы сахат дæ бафæнда — най 
дæхи хъарм донæй, фæлæ ам... 
Мах æм хъуыстам, цыдыстæм йæ разæй донырдæм, фæлæ 
хъуыдытыл фестæм: кæдæм æй акæнæм? Лæппу, æвæццæгæн, афтæ 
æнхъæл уыди — сæрмагонд найæн нæм ис. Цæй найæн! Цæугæдон 
æррадон у. Цæугæ нæ, фæлæ дурты сæрты цыма гæлæмытæй хъа- 
зы. Ленк кæнæн дзы нæй. Стæй уазал. Нæ хъæуæй дыууæ-æртæ 
километры фалдæр цъитийы бынæй цæуы. Нæхæдæг дæр дзы стæм 
хатт фæнайæм нæхи. Æмæ уый дæр цæй над! Балæгæрд йæ астæ- 
умæ, стæй фæдзуццæг кæн, дæ сæрты куыд акæла. Цы над у уый? 
Уыдæттæ куы радзырдтам Бабойæн, уæд хорзау нал фæцис. 
Донмæ куы бахæццæ стæм, уæд дзы йæ къух атылдта, æмæ йæ 
сæр банкъуыста. 
— Ихдон... Цæсгом æрæхсын йеддæмæ дзы найæн нæй, — загъта 
æнкъардæй, стæй фæкомкоммæ, нæ фале цы æрх ис, уырдæм, æмæ 
нæ афарста: 
— Уæртæ уыцы æрхы нæ цæуы дон? 
— Хæрзчысыл дон дзы лæдæрсы. 
— Цомут-ма! — зæгъгæ, Бабо фæраст нæ разæй. Æрхмæ куы 
бахæццæ стæм, уæд асгæрста дон æмæ сцин кодта. 
— Мæнæ цы диссаджы душ ис! — фæкодта æмæ йæ дзаумæттæ 
кæрдæгыл æрæппæрста. 
Уыйфæстæ цытæ акодта, уыдон нæм диссаг фæкастысты. Йæ 
дзыппæй фелвæста иу стыр хæрынкъа, донгæрон цы стыр рæхс- 
нæг бæлæстæ зад, уыдонæй иуæн йæ цонг ралыг кодта, йæ цъар 
ын нукгондæй растыгъта æмæ дзы цыхцыр ацарæзта: йæ иу кæрон 
ын доныл æрæвæрдта, иннæйы бын та саджил хъилыл æрфидар 
кодта, æмæ æцæг найæн рауад: йæ быны балæуу æмæ дыл уæле 
кæлдзæн хъæрмуст дон. Афтæ дзæбæх нæм фæкаст, æмæ ма дзы 
мах дæр ныннадтам нæхи. 
50 

* * * 
Нæ ног æмбалимæ бынтон бахæлар стæм. Дзæбæх лæппу ра- 
зынд Бабо. Æппынæдзухдæр немæ куы уыдаид, афтæ нæ фæн- 
дыд. Фæлæ нын кæм уыд ахæм фадат! Лыстæг фос — зæддагæй- 
хуыскъагæй — уæлхох сæрвæттæм куы аскъæрдтой, уæд мах дæр 
февдæлондæр стæм. Хъæуы ма баззадысты, æрмæст дзидзайы пълан 
сæххæстæн æмæ кусæрттагæн кæй ныууагътой, уыдон. Хизгæ та 
сæ кодта ацæргæ лæг, хистæр фыййау Игго. 
Иу изæр Бабо, Геца æмæ æз ацыдыстæм нæ хъæуысæрмæ, 
«Фыййæутты къуылдым» кæй хонынц, уыцы рагъмæ. Сбадтыстæм, 
фыййæуттæ æхсыр кæм фæдуцынц, уыцы цырты цур æмæ фæлгæ- 
сæм фæйнæрдæм. Бабо рахаста, горæтæй цы кæсæнцæстытæ — би- 
нокль æрбахаста, уыдон, æмæ сæ ныр не ’ртæ дæр зæхмæ нал уа- 
дзæм. Æз æмæ Геца никуыма федтам ахæм хорз кæсæнцæстытæ. 
Дæс хатты чи егъаудæр кæны, ахæмтæ сты. Æз æмæ Геца кастыс- 
тæм хæхтæн сæ бæрзæндтæм, нæхæдæг кæм никуыма уыдыстæм, 
ахæм рæттæм. Бабо та касти, хъæуы алыварс цытæ уыд, уыдонмæ. 
Иуахæмы бинокль æриста йæ цæстытæй æмæ нæ фæрсы: 
— Уæртæ нæ бакомкоммæ, доны фаллаг фарс бæрз пыхсыты 
астæуæй цы сау дары, уый та цы у? 
— Арсы лæгæт! — æмхъæлæсæй загътам мах æмæ йын радзыр- 
дтам, афтæ цæмæ гæсгæ у йæ ном. Раджы кæддæр æм балыгъд 
цæф арс, æмæ, дам, цалынмæ сдзæбæх, уæдмæ æддæмæ нæ рабы- 
рыд, мидæмæ та йæм уæндгæ ничи бакодта. Уæвгæ, дам, лæгæтмæ 
уæды размæ дæр ничи уæндыд бабырын. Чидæртæ сæхи цæстæй 
федтой, лæгæтæй хатгай рухс куыд фæкæлы, уый. 
Æмæ, дам, уым хæйрæджытæ мидæгæй чындзæхсæв фæкæ- 
нынц, æмæ уый рухс у. 
Бабойы нæ уырныдтой нæ ныхæстæ. Уыдон, дам, аргъæуттæ 
сты, кæсут-ма, кæддæра йæм æз не сбырин... Махæн нæхи дæр 
иттæг тынг нæ уырныдтой адæмы ныхæстæ, фæлæ йæм уæддæр 
бацæуын нæ уæндыдыстæм, стæй канд мах нæ, фæлæ йæм стыр- 
тæй дæр ничи уæндыд. 
Бабо та систа йæ кæсæнцæстытæ æмæ фæлгæсы фæйнæрдæм. 
Иу ранмæ уæлдай бирæ фæкаст æмæ бинокль æриста, стæй та йæ 
йæ цæстытыл сæвæрдта æмæ кæсы уыцы иу ранмæ. 
— Уый та дын ног диссаг! — сдзырдта æмæ сæ ралæвæрдта 
мæнмæ. — Скæс-ма, уа-а-лæ фос цы зæронд лæг хизы, уымæ! 
Æз скастæн, хъæды сæр цы сæрвæт ис, уырдæм, фæлæ дзы 
диссагæй ницы уыдтон. Иннæ бонтау Игго хизы фос, æндæр дзы 
ницы ис. 
— Диссагæй дзы ницы ис, — загътон æз. 
— Ратт-ма уæдæ бинокль Гецамæ! 
Радтон æй, фæлæ дзы уый дæр мæнæй хъауджыдæр уадисса- 
гæй ницы федта. Фос алы хатт дæр афтæ фæхизынц. Ривæды 
фæстæ, изæрырдæм куы фæуазалдæр вæййы, уæд зыд æвнæлд 
51 

кæнынц кæрдæгмæ, æмгуылфæй нал, фæлæ фæхизынц пырхæй, 
арæхыс вæййынц дæрдтыл, кæрæдзи куыд нæ хъыгдарой, афтæ. 
— Æз дæр дзы цымыдисагæй ницы уынын! — загъта Геца. Бабо 
цыма фæмæсты, ахæм хуызы раскъæфта кæсæнцæстытæ Гецайæ 
æмæ та йæхæдæг скасти, кæдæм нын амыдта, уырдæм. Æмæ та 
мæнмæ: 
— Лыстæгдæр-ма акæс, фосмæ нæ, фæлæ зæронд лæгæн йæ- 
химæ! 
Æз та скастæн, æмæ дын мæнæ æцæг диссаг. Игго лæууы йæ 
фосы дæле æмæ сæ нымайы йæ амонæн æнгуылдзæй. Нымайы, 
нымайы, стæй та йæ фындзыкæлмæрзæн сисы æмæ йæ цæстытæ 
асæрфы. 
— Ныр дæр ма ницы федтай? — фæрсы мæ Бабо. — Иггойæн 
йæ цæстытæ фæриссынц? 
— Нæ... Никуыма фехъуыстон, йæ цæстытæ риссынц, уый. 
— Уæдæ цæуыл кæуы? 
— Нæ зонын. 
Бинокль айста Геца. 
— Кæсут-ма, æцæг сæрфы йæ цæссыгтæ цыма... 
— Кæд, мыййаг, йæ бинонтæй исчи фæзиан? 
— Æмæ ма уæд фос хизид? Стæй мах ницы фехъуыстаиккам?! 
Мæлæты стыр хъæу куынæ у нæ хъæу — æдæппæт дæс æмæ ссæдз 
хæдзары. 
— Уæдæ кæд зивæг нæ кæнут, уæд цом æмæ йын йæхи бафæр- 
сæм,— дзуры нæм Бабо.— Цы зæгъут? 
Мах ын дзуапп нæ радтам. Æнæдзургæйæ кæрæдзимæ бакас- 
тыстæм. Иттæг раст нæм нæ фæкаст Бабойы фæнд. 
— Æмæ йæм уырдæм цæмæ цæуæм? Изæры хъæумæ куы 
’рцæуа, уæд æй базондзыстæм. Æццæй, Аслан? — фæрсы мæ Геца. 
— Æмæ йæ кæд ныртæккæ мах æххуыс хъæуы, уæд та? — 
фæрсы та мæ Бабо. 
Уыцы фарстмæ æз дæр ахъуыды кодтон: чи зоны, æцæг афтæ 
уа. Æмæ уæд куыд? Нæ уазæг куы тыхсы Иггойыл, уæд, ыл мах 
нæхæдæг цæуылнæ тыхсæм? Махæн нæхи хъæуккаг куы у! Бабо, 
горæтаг лæппу, куынæ зивæг кæны, уæд мах цæмæн зивæг кæнæм 
Иггомæ ссæуымæ? 
Цыбырныхасæй, ауырдыг кодтам дæлæмæ коммæ, доны сæр- 
ты ахызтыстæм, стæй — уæлæмæ, æмæ схæццæ стæм Иггомæ. 
— Цы хур-цы къæвда уæ схаста? — бахудт нæм Игго, фæлæ 
æнкъард уыди йæ бакаст. Æз æмæ Геца нæ бауæндыдыстæм йæ 
бафæрсын, æмæ бакастыстæм Бабомæ. Уый бамбæрста хъуыддаг 
æмæ райдыдта йæхæдæг сабырæй, æфсæрмдзæстыгæй: 
— Бахатыр кæн, Игго! Кæстæртæ стæм, æмæ дæ тынг æфсæр- 
мы кæнæм æмæ... Цыма цæуылдæр хъынцъым кæныс... Чи зоны, 
м&х дæр дын исты феххуыс уаиккам... 
Игго исдуг фæджихау, æвæццæгæн, ахæм фарст æнхъæл нæ 
уыд, стæй фæрсы йæхæдæг: 
52 

— Æмæ, аипп ма уæд, æз хъынцъым кæнын цæуылдæр, уый та 
уын чи дзырдта? 
— Кастыстæм дæм кæсæнцæстытæй æмæ федтам, дæ цæссыг 
куыд сæрфтай, уый. 
Игго æнæдзургæйæ бавнæлдта бинокльмæ æмæ фæлгæсын 
райдыдта фæйнæрдæм. Стæй загъта: 
— Æрдхæрæны хорз дзаума. Зынаргъ хæзна. Гъемæ, хорз! 
Сымахæй раздæр мын ничи бафиппайдта мæ сагъæс, æмæ уын æй 
зæгъдзынæн, æрмæст дзырдæй... Хъусут-ма! Лæгты кармæ нæма 
бахæццæ стут, фæлæ сывæллæттæ дæр нал стут æмæ уæ фæрсгæ 
кæнын: алкæмæн дæр уæ йе ’взагыл йæ бар цæуы? 
Ничи нæ бамбæрста уыцы фарст, æмæ ныхъхъус стæм. 
— Уæ дзыхтыл хæцын фæразут? 
Ныр æй бамбæрстам, цы зæгъынмæ хъавыд, уый, æмæ загъ- 
там, дзæгъæлдзых нæ ничи у, стæй сомытæ кæнынмæ фестæм, 
кæд сусæгдзинад у, уæд æй куыд никæмæн схъæр кæндзыстæм, 
уый тыххæй. 
Игго нын радзырдта æцæг цымыдисаг хабар. Колхоз фосæй 
рахицæн кодта нæуæдз авд — фырытæ æмæ хуыскъаг фыстæ пад- 
дзахадмæ раттыны тыххæй. Хъуамæ хизой, ам хъæумæ ’ввахс ар- 
дыгæй фæззæгмæ, стæй, куы снард уой, уæд лæвæрд æрцæуой 
паддзахадмæ. Уыцы фос хизыны хæс Игго райста йæхимæ. Хизы 
сæ иу мæй æмæ æрдæджы бæрц, фæлæ ацы фæстаг дыууæ къуыри 
фосæй фæхъуыд дыууæ. Иуахæмы йæ стырдæр фырытæй иуыл 
йæ цæст куынæуал æрхæцыд, уæд банымадта йæ фос, æмæ рауа- 
дысты цух. Æртæ боны размæ дæр та афтæ иу цух уыдысты. Ныр 
та сæ абон банымадта, æмæ кæд разындысты дыууæ цух. Цы фес- 
ты? Кæм æрбадæлдзæх сты? Æхсæв хъæуы вæййынц æхгæд кæр- 
ты, боныгон — сæрвæты, фыййау сæ уæлхъус, афтæмæй. Искуы 
зæххы скъуыды аирвæзынц? Æмæ дзы ахæм бынæттæ дæр куы 
никуы ис! 
— Æрдæбон дæр та сæ банымадтон, æмæ — дыууæ хъуаг. Гъе 
æмæ фырмæстæй мæ цæссыг акалд. Сæ бафидыныл уыйбæрц нæ 
маст кæнын. Мæхи фыстæй сæ бафиддзынæн, æниу уый дæр мæ- 
стаг у, уæдæ цы! Фæлæ мæм худинаг кæсы: мæныйас дынджыр 
лæг сæдæ фысы хизы æмæ уыдон бахъахъхъæнын дæр нæ фæра- 
зы, зонгæ дæр нæ бакодта, йæ фосæй дыууæ фесæфт, уый. Никуыма 
мыл æрцыд ахæм бæллæх æмæ мæ зæры бонты фидиссаг фæдæн... 
Никæмæн ма загътон мæ сагъæс, зæгъын, уадз æмæ, хуыснæг чи 
у, уый ма ма базона, мæ фос кæй фæцух сты, уый æз дæр кæй 
раиртæстон, æмæ йæ кæд афтæмæй хуыздæр рабæрæг кæнин. Æмæ 
хъусут? Сымах дæр æй макæмæн зæгъут... 
Иггойы сагъæсæй мах дæр æрæнкъард стæм, афтæмæй рацы- 
дыстæм нæхимæ. 
— Æвæццæгæн сæм иу бирæгъ фæцайдагъ æмæ сæ уый фæ- 
хæссы,— цыма æз æмæ Гецайы фæрсгæ кæны, ахæм хуызы зæгъы 
Бабо. Фæлæ Геца хуыздæр зоны бирæгъты æууæлтæ æмæ дзуры: 
53 

— Бирæгъ афтæ нæ кæны. Фосмæ куы баирвæзы, уæд уал 
цыфæнды æххормагæй дæр цæгъдын райдайы фос. 
Бабо горæтаг цæрæг у æмæ, æвæццæгæн, нæ зоны, бирæгъ куыд 
фæкæны, уыдæттæ, фæлæ æз бамбæрстон, Геца цы зæгъынмæ хъа- 
выд, уый. Бирæгъæн цалынмæ йæ разæй лидзæг уа, уæдмæ æргæвд- 
дзæн фос. Нæ, бирæгъ сæ иутыл æмæ дыууæтыл нæ ныууагътаид. 
* * * 
Бабо æппындæр æппæлой нæу, афтæмæй алцыдæр зоны. Фа- 
рон дæр ма уыд нæ сыхæгтæм иу горæтаг лæппу, фæлæ уыимæ 
тынг хæлар нæ уыдыстæм. Цыма йæ цуры мах ницæйаг стæм, афтæ 
схъæл дардта йæхи, цыма ныл не ’рвæссыд. Бабо ахæм нæу. Алы 
куыст дæр хæссы йæ сæрмæ, стæй хæларзæрдæ у. Бавдæлд, æмæ, 
йæ дæргъ иу-æртæ метры бæрц кæмæн уыд, ахæм æндзалмы скъахта 
нукгонд æмæ, фыццаг хатт кæм ныннадта йæхи, уым æцæг цых- 
цыр-найæн сарæзта. Цыхцыры кæрон хуынчъытæгонд афтид кон- 
сервы къопп бафидар кодта, æмæ ныр дон дыууæ-метры бæрзæн- 
дæй калди цыхцырæй лæгъз къæйтæм. Цыхцыры алыварс ныс- 
сагъта михтæ æмæ сыл хæрисы къалиутæ бийæгау бафидар кодта, 
цæмæй найæг æддæмæ ма зына. Кæстæр сывæллæттæ бон-изæрмæ 
нал æфсæстысты уым сæхи найынæй. Уалынмæ йæ базыдтой 
стыртæ дæр, æмæ-иу изæры уыгæрдæнтæй хъæумæ куы цыдысты, 
уæд-иу фездæхтысты цыхцырмæ, сæхи анайынмæ. 
Адæм арфæтæ кодтой уыцы «абана» саразæгæн, фæлæ уæд- 
дæр Бабо йæхицæй нæ ныббузныг, Геца æмæ, дам, æй Асланимæ 
иумæ сарæзтам. Афтæмæй йын мах та цы баххуыс кодтам? Æрхы 
дон цæуы, гьеуый йын бацамыдтам. 
О, фæлæ Бабо йæхæдæг куыддæр æрæнкъард, фæмæтхуыз. 
Цыма йæ махимæ хъазын дæр тынг нал фæндыд, афтæ касти нæ 
дыууæмæ дæр. Иубон йæхæдæг иунæгæй ацыд, Игго йæ фос кæм 
хызта, уырдæм, бон-изæрмæ фæракæс-бакæс кодта алырдæм, цы- 
дæртæ бæрджытæ кодта гæххæттыл. Уыйфæстæ бон фæсидтис нæ 
дыууæмæ дæр æмæ радзырдта йæ сусæгдзинад. Бабо иста нæ хъæуы 
алфамбылайы пълан. Сымах, зæгъы, хорз зонут, уæ хъæуы алы- 
вæрс кæм цы ис, уыдæттæ, фæлæ, дам, сæ æз нæ зонын, æмæ 
уыдон ахуыр кодтон. 
— Æмæ дæ хъæугæ та цæмæн кæнынц? — къæзгæйæ йæ бафар- 
ста Геца. Кæд мадзура у Геца, уæддæр мæнæй уæндондæр у. 
— Ау, æмæ йæ уæхæдæг нæ зонут, пълан мæ цæмæн хъæуы, 
уый? — фæрсы нæ Бабо йæхæдæг. 
Нæ дыууæ дæр ныхъхъус стæм. Цæмæй йæ зонæм? Цы дзы 
кæны? Нæ хъæуы алыварс цытæ ис, уый мах цъындæй дæр зо- 
нэрм... Мах æм куы ницы сдзырдтам, уæд та нæ йæхæдæг фæрсы: 
• — Игго нын цы радзырдта, уый уæ ферох? 
Рох та нæ кæцæй фæцис! Фæлæ Иггойы радзырд цы бар дары 
уыцы пъланмæ? Æмæ та йын уыцы фарстæн дæр дзуапп куынæ 
радтам, уæд та йæхæдæг райдыдта: 
54 

— Мæныл хуыссæг дæр нал хæцы уæдæй нырмæ. Зæронд лæг 
нын радзырдта йæ сусæгдзинад æмæ йæ сагъæс. Мах æм байхъуы- 
стам, сывæллæттæ аргъаумæ куыд байхъусынц, афтæ æмæ æнæ- 
мæтæй сбадтыстæм. Афтæ, нæ? Æмæ уæм уый раст кæсы?.. 
Раст та нæм кæцæй кæсы! Фæлæ цы? Мах дæр Иггойау нын- 
къард уæм æмæ мæт кæнæм? Нæ! Бабо куыд зæгъы, афтæмæй, 
дам, æрмæст мæт кæнын — уый ницы пайда у. Мæ фыд, дам, арæх 
фæдзуры: «Хъуыддагыл бамæт кæнын хорз у, фæлæ йыл тъизын 
æмæ саумарой кæнын ницы æххуыс сты». 
— Кæд ногдзаутæ стæм, уæд хъуамæ æвæстиатæй сбæрæг кæ- 
нæм, Иггойы фыстæ цы фæвæййынц, уый. Цы зæгъут?— æрцæх- 
гæр кодта йæ фæнд Бабо. 
Цы хъуамæ зæгъæм? Æз Гецамæ бакастæн, Геца та — мæнмæ. 
Уый хъæлæкк хорз уаид, фæлæ куыд? 
Гъе æмæ уæд æртæйæ дæр уынаффæ райдыдтам. Нæ разы 
райтыгътам Бабойы конд картæ æмæ йæм кæсынтæ райдыдтам. 
Æниу æм кæсгæ дæр цæмæ кæнæм? Æз æмæ дзы Геца цы нæ 
зонæм, ахæмæй дзы цы ис? Хъæуы бынты цæуы, Стыр дон кæй 
хонæм, ахæм цæугæдон. Фæлæ цæй стыр у? Мах дзы куы бауа- 
йæм, уæд нын нæ астæутæй уæлдæр не скæлы. Донæн йæ рахиз 
фарс — Хуссары сæрвæттæ æмæ уыгæрдæнтæ. Гæмæх сты хус- 
сæрттæ, æрмæст иугай бæрз къутæртæ тардæр зынынц цъæх кæр- 
дæджы астæу. Сæрвæтты уæле фæныкхуыз къæдзæхтæ æрмæст 
сæрды мæйты сисынц сæ урс нымæтхудтæ. Хъæуæн йæ фале, Стыр 
доны фаллаг фарс дæр ахæм бæрзонд хæхтæ ис, фæлæ уыдон хус- 
сары хуызæн лæгуын не сты. Суанг доны былæй райдыдта хъæд 
æмæ схæццæ ис, къæдзæхтæм æй бирæ нал хъуыд, уыйонг. Æппæ- 
ты бынæй — цъалайы — хæрис æмæ фæрв, стæй тæрс æмæ тæгæр, 
уыдон уæле нæзы æмæ бæрз, стæй фугæ. 
Æз æмæ Геца уым алы къахдзæф дæр зонæм, цæмæн ма нæ 
хъæуы пъланмæ кæсын? Бабо бæстон бæрджытæ кæны йæ картæ 
æмæ та афæрсы: 
— Раст у картæ? 
Раст у æмæ раст сныв кодта хохы фæрстæ, кæм цы зайæгойтæ 
ис, уыдон, нæ хъæуы скъолайы сæ географийы ахуыргæнæг куыд 
сныв кодта, раст афтæ, фæлæ ма Геца уæддæр ссардта пъланы 
цыдæр цухдзинæдтæ. 
— Зæххы топографон пъланы хъуамæ нысангонд уой ранæн 
йæ зынгæдæр бынæттæ. Дæуæн та дзы нæй, хъæды астæуты цы 
къахвæндаг ис, уый дæр — æддæмæ нæ зыны — æмæ «Арсы лæ- 
гæт» кæй хонæм, уый дæр. 
Æз афтæ æнхъæлдтон, уыцы фиппаинагмæ Бабо фæмæсты 
уыдзæн, фæлæ уымæн та æхсызгон уыд Гецайы фиппаинаг, гъемæ 
уайтагъд бæрджытæ кæнынмæ фæцис, кæмыты йын амыдтам, уыцы 
рæтты. Къахвæндаг цæуы комæй, цæлхвæдæй уæлæмæ, æрхы 
фæстæты, стæй æрбазилы тæссартты лæгæтмæ. Куыд дзурынц, 
афтæмæй лæгæт арф у, фæлæ цæйбæрц, уымæн бæстон ничи ницы 
55 

зоны. Алыхуызон ныхас кæнынц. Йæ кæронмæ бабырын ничи 
уæнды. Чи афтæ дзуры, арс дзы бады, зæгъгæ, чи та, хæйрæджы- 
ты бадæн, дам, у. Æз æмæ йæм Геца дæр ссыдыстæм иу-цалдæр 
хатты, фæлæ мидæмæ бацæуын нæ бауæндыдыстæм. 
* * * 
Сагъæсы бацыдыстæм не ’ртæ дæр. «Цы фесты Иггойы дыууæ 
фысы?» — уыцы хъуыды нæ цух нал уадзы. Бабо лæгæты тыххæй 
нæ дыууæйы дæр хынцфарст куы райдыдта, уæд нæ зæрдæтæ ба- 
уазал сты. «Лæгæтмæ цæуын ма сфæнд кæна?» — ахъуыды кодтон 
мæхимидæг. Уæд бабын стæм нæ дыууæ дæр. Фæхудинаг уыдзы- 
стæм. Махæй ничи бауæнддзæн лæгæты хуылфмæ. Уæдæ Бабо- 
йæн дæр йæхи иунæгæй куыд хъуамæ бауадзæм мидæмæ? Уазæг 
у. Хъуамæ мах йæ разæй бацæуæм, фæлæ...Цæй, уæд та нæ, чи 
зоны, нæ бахъæуа лæгæтмæ бабырыны сæр... 
Æмæ райдыдтам хъуыдытæ кæнын: кæм фесæфтаиккой уыцы 
дыууæ фысы? Фос æхсæвиуат хъæуы фæкæнынц. Æхгæд кæрты 
вæййынц. Уырдыгæй сæ чи хъуамæ адавтаид? Игго сæ цуры фæ- 
хуыссы. Стæй куыйтæй дæр чи ’рбауæндыдаид? Никуыма ’рцыд 
ахæм давд ацы фæстаг азты нæ хъæуы мидæг. Æмæ уæвгæ дæр 
куыд? Нæ чысыл хъæуы ахæм давд зынæй басусæг уыдзæн. 
Æнæхъæн фысы мард бахæрын нæ, фæлæ, йæ пецыл фиуы мур чи 
баппары, уый дæр ма базонынц хъæубæстæ йæ хусысмагæй. Ис- 
кæдæм сæ атæра бамбæхсынмæ — уый гæнæн дæр нæй. Алы адæй- 
маджы къахдзæф дæр — бæрæг; куыд ничи дæ фена, ахæм уавæр 
зын бауырнæн у. Стæй æнæуи дæр... Чи хъуамæ æрхæсса нæ хъæу- 
бæстæй ахæм ми йæ сæрмæ? Нæ колхозонтæй алкæмæ дæр ис хи 
сæрмагонд фыстæ цалдæргай ссæдзтæ. Нæ, нæ хъæубæсты уæвæн 
нæй ахæм адæмагæн! Уæдæ ма æндæр кæм? Сæрвæты? Уанцон 
нæу! Фæлтæрд фыййауæй кæцы къæрных бауæнддзæн боныгон 
фыс радавын? Уæдæ ма цы? Фос цъитимæ ’ввахс куы фæхизынц, 
уæд æнтæф рæстæджы фæривæд кæнынц цъитийыл. Ахæм уавæ- 
ры, фыстæй исчи цъитийы скъуыды куы аирвæза, уымæй æдас нæу, 
фæлæ ам, хъæуы тæккæ сæр цæй цъити ис? Геца дæр ма йæ куы 
загъта: бирæгъы аххос æй фæкæнæм, уый дæр раст нæ уаид. Би- 
рæгъ иугæр дзугмæ куы баирвæзы, уæд сæ иутæ æмæ дыууæтыл 
нал ныууадзы, цæгъдгæ сæ кæны, цалынмæ йæ разы лидзæг фос 
уына, уæдмæ. Кæд сæм арс фæлæбурдта, хъæдбынты куы фæхи- 
зынц, уæд? Æмæ арс дæр ахæм æввахс хъæдтæм боныгон уæндгæ 
дæр нæ кæны, стæй дзугмæ куы фæлæбуры, уæд уайтагъд фос ныг- 
гуылф кæнынц, æмæ сæ фыййау æнæбазонгæ нæ фæвæййы. Нæ, 
ацы хъуыддаджы арс дæр æмæ бирæгъ дæр аххосджын не сты. Уыдон 
сæ фæд æмбæхсын нæ зонынц, æмæ сæ, холы кæм бахæрынц, уый 
бæрæг нæ вæййы, стджытæ æмæ ма дзы сæры къуыдыр уæддæр 
баззайы. Къæдзæхты æмæ тулæг дурты аххос дæр ницы у. Уымæн, 
æмæ фос комы рæбынæй дарддæр никæдæм хауынц, æмæ уымыты 
дæр фæцагуырдта Игго, фæлæ никуы ницы ссардта. 
56 

Уæдæ ма æндæр цы? Уыцы фыстæ давгæ ачынд. Æмæ давгæ 
та æрмæст адæймаг кæны. Фæлæ чи у? Стæй кæцæй? Фос хъæуы 
скъæты куы вæййынц, уæд, æви сæрвæты куы фæхизынц, уæд? 
— Уый, æвæдза, æнцон базонæн у! — фæцырд Геца. — Алы 
райсом дæр-иу банымайæм фос, сæрвæтмæ сæ куы уадзæм, уæд, 
стæй изæры, сæрвæтæй скъæтмæ куы цæуой, уæд. 
Раст фæнд у уый дæр. Зæгъæм, дзырдæн, райсомæй сæрвæтмæ 
кæй рауагъта, уыдон изæры цух куы разыной, уæд бæрæг уы- 
дзæн, фос сæрвæты кæй сæфынц, уый. Изæры кæй банымайæм, 
уыдон сæумæрайсом куы разыной цух, уæд та — давæг æхсæвы- 
гон архайы. 
Уыдæттæ иууылдæр раст фæуæнт, фæлæ уыцы фæндтæ Ба- 
бойы зæрдæмæ тынг нæ фæцыдысты. Цалынмæ, дам, мах раны- 
май-банымай кæнæм, уæдмæ та фосæй давд æрцæудзæн. Æмæ уыцы 
ныхас мæнмæ дæр раст кæсы, фæлæ уæдæ æндæр цы хуыздæр хос 
ис, кæм сæфынц фос, уый базонынæн? Æз æмæ Гецайы дæр фæн- 
ды, тагъддæр куы рабæрæг кæниккам хъуыддаг, фæлæ куыд? 
Уæддæр Бабо йæ фæнд атардта, æмæ ахæм фæндыл ныллæууы- 
дыстæм: ахсæв суанг изæрæй боныцъæхтæм радыгай хъахъхъæ- 
нæм фос, куыд ничи нæ базона, афтæ. Равзæрстам ахæм сусæгкæ- 
сæн бынат, фос цы кæрты конд уыдысты, уый тæккæ сæр балкъо- 
ныл. Изæрдалынгæй æхсæвæрафонтæм æз фæхъахъхъæдтон, уыр- 
дыгæй æмбисæхсæвмæ — Геца, уæдæй бонмæ та — Бабо, фæлæ 
ницы федтам, ницы базыдтам. Райсомæй Игго фосы дуар бакодта, 
иугай сæ уагъта æддæмæ æмæ сæ банымадта. Дысон цас уыдысты 
— уыйас та ныр дæр. Уæдæ бæрæг у: дысон фосмæ ничи фæны- 
хылдта. 
Игго аскъæрдта фос сæрвæтмæ. Мах дæр фæсхъæумæ ацыды- 
стæм йемæ. Уым ныл фембæлд Темысо, рацæйцыд донгуыронæй. 
Алы бон дæр сæумæцъæхæй доны былмæ фæцæуы, зарядкæ кæ- 
нынмæ, физкультурник у. 
— Дæ райсом хорз, Игго! — загъта æмæ тынг бацин кодта Иг- 
гойыл дæр æмæ махыл дæр. — Адон та дæ хæдивджытæ сты? — 
махмæ бацамонгæйæ, бафарста Иггойы. 
— Дæ райсом дæр хорз! — дзуапп радта Игго, цыма йын Темы- 
соимæ фембæлд ницыбæрæг æхсызгон уыд, ахæм хъæлæсæй, æмæ 
ма бафтыдта йæ ныхасмæ: — Кæй хæдивджытæ сты, уыдон фæн- 
диаг байрæзæнт, мæн нырма уыдон æххуыс нæма хъæуы... 
Игго иудзæвгар куы адард, уæд ма Темысо фæсте ахъæр кодта: 
— Абон æнтæф бон уыдзæн, æмæ-иу фæсаходæн фос раскъæр 
цæгаты хъæдмæ, кæннод тугрынæй фæрынчынтæ уыдзысты... 
Игго йæм ницы сдзырдта. Æрмæст æй мах куыд фе- 
хъуыстаиккам, афтæ бахъуыр-хъуыр кодта: 
— Мæгуыр мæрдтæ! Ай дæр та мын фос хизын амоны... 
Игго фосы фæдыл ахæрд кодта сæрвæты. Мах фæстæмæ хъæу- 
мæ куы раздæхтыстæм, уæд нæ Бабо фæрсы: 
— Игго цыма Темысойы тынг нæ уарзы, и? 
57 

Уыцы фарстæн йæ уæлвæд махæй ничи ницы дзуапп радта, 
фæлæ нæм уыйфæдыл бирæ ныхас рауад. Темысойы алчидæр уар- 
зы нæ хъæубæсты. Хъæлдзæг, æнæзивæг æмæ рæдау адæймаг. 
Алцæмæ дæр арæхсы. Чи зоны, Иггомæ та æгæр къуыдипп кæсы. 
Чи зоны, æмæ йæм хъыг фæкаст, фос хизын ын кæй амоны, уый. 
Ома, куыд мын амоны, мæ цæргæбонты фосы куыст куы кæнын, 
уæд? Темысо та, æвæццæгæн, æндæрхуызон хъуыдытæ кодта. Ома, 
иугæр æз кусын колхозы правленийы, уæд æз дæр хицау дæн, æмæ 
хъуамæ амонон, разамынд дæттон, мæнæй дæлдæр чи у, уыдонæн. 
— Сымахæн нæ зонын, фæлæ Темысо мæнæн мæ зæрдæмæ 
тынг нæ цæуы... Адæммæ куыд æвдисы йæхи, цыма ахæм лæг нæу, 
— загъта та Бабо, фæлæ æз æмæ Гецамæ раст нæ фæкаст уыцы 
хъуыды. Æмæ уæд бафæрсæм Бабойы, цæмæ гæсгæ нæ цæуы йæ 
зæрдæмæ Темысо. 
— Афтæ нæ зæгъут, хуыйæн машинæтæ цалцæг кæнынмæ дæр 
стыр дæсны у Темысо? 
— Бæгуыдæр, зæгъæм. Нæхи цæстæй федтам, куыд цалцæг 
кæны, уый. 
— Уæдæ йæ æз дæр федтон. Кæмæ цæрын, уыдоны чындзæн 
йæ машинæйы цæлхытæй иуæй-иутæ уæгъдызмæлд кодтой, æмæ 
æрбахуыдта Темысойы. Уый æрбацыд, райхæлдта машинæ, йæ вин- 
тытæ æмæ йын йæ зæгæлтæ цæхджын доны тылдта, афтæмæй сæ 
фæстæмæ баздыхта. Иу-дыууæ боны, дам, дзы ма бакус, стæй, 
дам, афтæ ныффидар уыдзысты, æмæ дæс азмæ дæр нал сызмæл- 
дзысты. Федтат? 
— Æмæ уым æвзæрæй цы ис? — бафарста Геца. 
— Дæумæ дæр дзы ницы кæсы æвзæрæй? — фæрсы Бабо мæн. 
— Цы дзы ис æвзæрæй? — æз дæр ын фæрсын йæхи. 
— Куыд кæсын, афтæмæй уæ дыууæ дæр ницы ’мбарут меха- 
никæйæн. 
— Фæлæуу-ма! Куыд не ’мбарæм? — рамæсты йæм дæн æз. 
— Афтæ! Цæхджын доны тылд винтытæ уайтагъд азгæ уыдзы- 
сты æмæ никуыуал ракомдзысты разилын, уый нæ зонут? 
— Æмæ макуыуал ракомæнт! 
— Куыд макуыуал? Æмæ машинæйы сæрдын дæр никуал ба- 
хъæудзæн?.. 
Цы у йæ дардыл ныхас! Бабо нын бамбарын кодта, Темысойы 
куыст цæствæлдахæн кæй у, уый, фæлæ йæм уæддæр мах рамæс- 
ты стæм. Уый, чи зоны, афтæ ’нхъæлы — горæтаг у æмæ алцыдæр 
зоны, мах та хохæгтæ стæм æмæ ницы ’мбарæм... 
— Цом, Геца, нæхимæ! — фæхæцыдтæн ме ’мбалы цонгыл æмæ 
ракъахдзæф кодтон хъæуырдæм. 
— Фæлæуу-ма! Куы фæтæргай дæ! Æмæ нæ хæс та? 
— Цæй хæс? 
— Знон цæуыл баныхас кодтам, уый. 
Æцæг! Темысо дымды фæуæд, фæлæ, знон цæуыл баныхас 
кодтам, нæ разы цы хæс æрæвæрдтам, уый та? 
58 

— Бахатыр кæнут уыцы ныхас! — худгæбылæй дзуры Бабо 
æмæ мын ме уæхск æрхоста. — Фæсаходæн цæуæм мæнæргъытæ 
хæрынмæ? 
Чысыл ма бахъæуа, фæзулдзых уæм. Æмæ уæд афтæмæй нæ 
иумæйаг фæндæн цæй сæххæст кæнæн уыд? 
Аходæны фæстæ та фембæлдыстæм æмæ абалц кодтам хъæдмæ, 
мæнæргъытæ хæрынмæ. Бабойæн йе ’ккой — иу къаннæг дзæкъул- 
гонд. Уыдис дзы тетрад, ручкæ, спичкæтæ, дзыппыдарæн фанар... 
— Фанарæй та ма цы кæныс? — бафарста йæ Геца. 
— Чи зоны, бахъæуа... Уæд та искуы æхсæвæддæ баззадыстæм, 
- худгæйæ загъта Бабо. 
Ахызтыстæм хидыл æмæ схæрд кодтам цъалайы. Дæле, донмæ 
’ввахс ницы халсар ис, хæмпæлгæрдæг æмæ дзы залмысыфтæй 
æндæр ницы зайы. Уæлдæр ссыдыстæм иудзæвгар æмæ иу ран, 
къуылдым кæм фæгæмæх, уым æрбадтыстæм нæ фæллад уадзынмæ. 
Нæ бакомкоммæ, доны фаллаг фарс, хуссары сæрвæттæ. Игго бады, 
йæ фосы сæрмæ цы цъупп ис, уым, æмæ фæлгæсы алырдæм. 
— Аслан! — дзуры мæм Бабо. — Сымах Гецаимæ мæнæй дæс- 
ныдæр стут ам, хохы хъуыддæгтæм æмæ мын зæгъут: гъеныр уæртæ 
уыцы сæрвæтæй радавæн ис фосæй боныгон? 
Æхсызгон мын уыд, кæй нæ раппæлыд,уый, æмæ загътон: 
— Цæй радавæн дзы ис, уыцы быгъдæг ран фыййаумæ алы 
фыс дæр куы зыны, уæд! Æццæй, Геца? 
— Уыцы ранæй цыфæнды къæрных дæр нæ радавдзæн фыс. 
Фиййау сæ тæккæ цур куынæ уа, уæддæр. Исчи йæ фендзæн. 
— Æмæ уый цæуыл дзурæг у, уый нæ зонут? — фæрсы та нæ Бабо. 
— Цæуыл дзурæг у? Куыд загътам, гъе ууыл. Адæмы цæстыты 
разæй давæн ис? Æндæр ма цы? 
— Уый ууыл дзурæг у, æмæ Иггойы фыстæ Хуссар сæрвæтты 
нæ фесæфынц, фæлæ, мæнæ мах кæм стæм, уыцы хъæдбынты куы 
вæййынц, уæд. Афтæ, нæ? 
Хæлиудзыхтæй баззадыстæм Бабойы хатдзæгмæ. Тынг раст 
зæгъы, фæлæ уыцы хъуыды мах раздæр цæуылнæ загътам? Æмæ, 
гъо, уый дæр цы уæлдай у! Фæлæ хъæдбыны дæр куыдæй? Игго 
афтæ куы загъта, хъæдбынты, дам, иу къутæры бын дæр æнæ бас- 
гаргæ нæ фæдæн? Гъе уæддæр, дам, никуыдæр цармы гæппæл 
ссардтон, никуыдæр стæджы мур æмæ арсы фæд. 
Нæ фæллад суагътам æмæ араст стæм уæлæмæ. Схæццæ стæм, 
мæнæргъы кæм зайы, уыцы бынатмæ. Арæх у уым мæнæргъы, иу 
сахаты бæрцмæ афсæстыстæм æмæ та кæсынтæ райдыдтам фæй- 
нæрдæм биноклæй. Уæртæ нæ бакомкоммæ Игго йæ фос раздæхта 
дæлæмæ. О, афон у ныр. Хур арвы астæумæ схæццæ. Ныр фос хизгæ 
нал фæкæнынц, фæлæ æнтæфы акъордгæйттæ вæййынц, сæ кæрæдзи 
бынты сæ сæртæ бамбæхсынц хурæй æмæ ривæд кæнынц. Игго дæр 
зоны уый æмæ уæртæ рауырдыг кодта йæ дзуг дæлæмæ коммæ. 
— Цы «Арсы лæгæты» кой кодтат, уый ма ардæм дард у? — 
фæрсы та нæ Бабо. 
59 

Мæ зæрдæ ныссæххæт кодта. «Уырдæм цæуын ма сфæнд 
кæна?» Æниу, лæгæт дард нал у. Иучысыл ма йæм фæрсмæ ба- 
уайын хъæуы, нæ бакомкоммæ ис. Æмæ цæмæй тарстæн, раст афтæ 
рауад. 
— Цом-ма, бакæсæм лæгæтмæ! — дзуры та Бабо. 
— Æз æм къах дæр нæ бавæрдзынæн! — зæгъы Геца. 
— Æз дæр уæдæ афтæ! — загътон æз дæр. 
— Гъомæ йæм ма бацæут, амонгæ мын æй уæддæр бакæнут! 
Цы ма йын хъуамæ загътаиккам! Ацыдыстæм лæгæтмæ. Йæ 
бынмæ куы бахæццæ стæм, уæд дзурын Бабомæ: 
— Уæлæ дын уый лæгæт! 
— Цæй лæгæт у уый, æддæмæ дзы хуынкъ дæр куынæ зыны, 
уæд? 
Зæгъын, мæ нывтыл арæзт нæу лæгæт, мæнмæ цы дзурыс? 
Æцæг, æддæмæ дзы ницы зыны. Стыр лæгтæй йæ хорз чи зоны, 
уыдон дæр æй афтæ хонынц. Йæ гом, дам, уæлæрдæм у. Лæджы 
’мбæрц фыццаг дæлæмæ ацæуы, стæй иу-фондз къахдзæфы фæр- 
сырдæм , стæй та æмраст. Уымæй дарддæр куыд у, уымæн ничи 
ницы зоны, иуæй-иутæ йæ æнæкæрон дæр хонынц. 
Бабо уæндонæй ссыд лæгæты дæллаг былмæ æмæ йæм бирæ 
фæкаст, стæй фæсидтис махмæ. Раст зæгъын хъæуы, нæ уæндыд- 
тæн ссæуын, фæлæ не ссæуын дæр нæ уæндыдтæн. Бабо дæр æмæ 
мæ Геца дæр «тæппуд» куы схоной, уымæй тарстæн. Æвæццæгæн, 
Геца дæр афтæ хъуыды кодта йæхи тыххæй, æмæ æвæндонæй 
æнæбары ссыдыстæм Бабойы цурмæ. 
— Уæ дыууæ дæр, уæлæ лæгæты сæр цы тъæпæн дур ис, уыр- 
дæм схизут! — дзуры нæм Бабо, цыма нæ раздзог у, уый хуызæн. 
— Цæмæн? — фæрсы Геца. 
— Кæд лæгæты хуылфы арс кæнæ æндæр исты сырд ис, уæд 
куы рагæпп кæна... 
Гъо, уый дæр æмбарæм. Арс дзы куы рагæпп кæна, уæд мах 
йæ тæккæ раз лæууæм, æмæ нæ ассæнддзæн артæйæ дæр... Фæлæ 
лæгæты сæрмæ æдас ран у. Гецаимæ схызтыстæм лæгæты сæрмæ. 
Бабо дæр чысыл иуварс алæууыд лæгæты хуыккомæй. 
— Гъеныр уæ тых-уæ бонæй хъæр кæнут! — дзуры та Бабо æмæ 
йæхæдæг дæр аралло райдыдта. Мах дæр хъæр кæнæм. Нæй! Ницы 
рагæпп кодта лæгæтæй. Бабо дуртæ зыввытт кæны лæгæты ху- 
ылфмæ, уæддæр ницы. Стæй уæд хус къæцæлтæ æмæ цъыхырытæ 
æрæмбырд кодта лæгæты къæсæрмæ, арт сыл бафтыдта. Арты 
пиллон суанг мах къæхты бынмæ хæццæ кодта, афтæ сцырын. 
Стæй йыл уæд Бабо хуылыдз æхсæлыйы къалиутæ ныккалдта, 
æмæ бæстæ сатæгсау фæздæгæй байдзаг, лæгæтмæ дæр бакалд. 
Гъе фæлæ уæддæр уырдыгæй ницы разынд. 
Фæздæг чысыл куы фæсабырдæр, уæд та нæм Бабо дзуры: 
— Гъеныр сымах уым слæуут, æз бабырон лæгæтмæ! 
— Кой дæр æй ма скæн! — хъæр æм кæнын æз. 
— Æрра сдæ? Кæдæм бырыс? — дзуры Геца. 
60 

Гецаимæ нæ дыууæ дæр кæрæдзийы дзыхæй скъæфæм дзырд, 
хъæр кæнæм, хатæм, ма бабыр лæгæтмæ, зæгъгæ. Бабо нæм иу 
уысм байхъуыста, стæй нæм худгæйæ дзуры: 
— Хъусут ма! Сымах, суанг чысылтæ ма уыдыстут, афтæ уæ 
фæтæрсын кодтой лæгæтæй, æмæ йæм нæ уæндут, фæлæ дзы æз 
га цæмæй хъуамæ тæрсон? Сырдæй дзы исты куы уыдаид, уæд 
афонмæ нæ хъæрмæ нæ рагæпп ластаид? Фæздæгæй нæ бафæрæз- 
таид мидæгæй. Хæйрæджытæ æмæ уæйгуытæ та мæн уырнгæ дæр 
нæ кæнынц... Уым уал лæуут, æз дæр тагъд фездæхдзынæн! 
Кæсæм, æмæ, йæ иу къухы лæдзæг, иннæйы фанар, афтæмæй 
фæбыры лæгæтмæ. Нæ дыууæ дæр нынкъард стæм. Цыма кæрæ- 
дзимæ бакæсын дæр æфсæрмы кодтам, афтæ ныккуыддæр стæм. 
Æмæ уæвгæйæ дæр куыд нæ! Уый дæр мах æмбай у, фæлæ уый 
уæнды, мах — нæ. Раст дын куы зæгъон, уæд... уæды хуызæн мæ- 
химæ æгад никуы ’ркастæн. Мах — ам цæрæг лæппутæ, уый æрба- 
цæуæггаг. Мах хъуамæ уымæн йæ разæй цæуиккам, уый та мах 
разæй цæуы! 
Нæ зонын, цас ма æрдиаг кодтаиккам нæхиуыл нæ мидзæрдæ- 
ты, фæлæ та Геца фæраздæр. 
— Æз цæуын йæ фæдыл! — загъта æмæ дæлæ фæцæуы. Æз 
дæр æрхылдтæн йæ фæдыл, æмæ мæ зæрдæйæн фенцондæр. 
Баййæфтам Бабойы. Йæ рахиз къухы — лæдзæг, йæ арц — 
размæ. Йæ галиу къухы фанарæй рухс кæны йæ развæндаг æмæ 
сгаргæ сындæггай быры размæ. Æвæццæгæн, фæстауæрц кæны 
йæ батарейы рухс æмæ йæ æппынæдзух судзгæ нæ уадзы, фæрухс 
кæны развæд, стæй та йæ ахуыссын кæны. Лæгæты иу фæзилæны 
та куы ахуыссын кодта фанар, уæд Геца фæцъæхахст ласта: 
«Æллæх!» — æмæ мыл фæстæмæ арбахауд. Æз дæр фæтарстæн, 
фæлæ ма уæддæр ауыдтон: дыууæ стыр æрттиваг цæсты æмæ цæ- 
хæркалгæ дзых хæлиуæй нæ тæккæ раз. Бабойæн йæ фанар æрха- 
уд йæ къухæй — уый дæр ма базыдтон, фæлæ стæй Гецаимæ лæгæ- 
тæй куыд рагæпп кодтам, уымæн ницыуал базыдтон. Нал æвзæр- 
стам дзедыр, пысыра, къутæр — згъордтам дæлæмæ. Нæ зæрдæ не 
’муд æрцыд, доны былмæ куы ныхæццæ стæм, æрмæст уæд. Цы 
уыд уый? Тæрсаг адæймагæн, дам, йæ цæстытыл ауайы, цы нæ ис, 
ахæм цыдæртæ дæр. Фæлæ æз цы федтон, Геца дæр раст ахæм 
дыууæ цæсты æмæ дзых федта. Цы уыдаид? Цæф арс? Æви хæй- 
рæг, кæнæ уæйыг? Цыдæр стыр фыдбылыз кæй у, ууыл гуырысхо 
кæнæн нал ис, фæлæ... Бабо та цы бацис? Гъеуый дын мардæрцыд! 
Нæ дыууæ дæр лидзынмæ фестæм, фæстæмæ дæр нал фæкастыс- 
тæм, афтæмæй... Цы фæцис нæ уазæг? Цæф арс, дам, тынг тызмæг 
у. Кæд æй афонмæ... 
— Згъоргæ хъæумæ! Фæдис! — нырдиаг кодтон æмæ фæцæй- 
тахтæн, фæлæ мын Геца мæ цонгыл фæхæцыд. 
— Фæлæуу-ма! Кæдæм фæтæхыс? Хъæу нæм дард у, фæлæ 
уайгæ уæм Иггомæ. Уый æввахсдæр у лæгæтмæ. 
Æвæдза, Геца мæнæй æрхъуыдыджындæр у. Æцæг зæгъы: 
61 

цалынмæ хъæумæ згъорæм, уæдмæ цы фæуыдзæн лæппу? Стæй 
нæ хъæубæстæй афтæ ничи бафæрсдзæн: дынджыр лæгтæ куы стут, 
уæд уе ’мбалы иунæгæй куыд ныууагътат? 
Цы нæ бон у, уымæй згъорæм уæлæмæ, Иггомæ. Фæлæ та 
хъуыдытыл фæдæн. Игго махæй стырдæр у, фæлæ уый дæр æнæ 
хæцæнгарз цы бакæндзæн, кæд лæгæты арс ис, уæд? 
Лæф-лæфгæнгæ тындзæм уæлæмæ, Геца — мæ разæй, æз — 
йæ фæстæ, афтæмæй. Æмæ та Геца иуахæмы фæтъæнг ласта: 
— Уа-а-л-æ Бабо! 
Скастæн, кæдæм амыдта, уыцырдæм æмæ æцæг: гæмæх къу- 
ылдымыл, иу цыргъ къуыбыры цъуппыл бады Бабо æмæ кæсæн- 
цæстытæй фæлгæсы фæйнæрдæм. Мæ цæстытыл дæр тынг нал 
æууæндыдтæн, фæлæ йæм мæ тых-мæ бонæй ныхъхъæр кодтон. 
Фехъуыста мæ. Тилы нæм йæ къух... Мæ карæн лæппуйыл дæр 
куыд не ’мбæлы йæ царды мидæг маст æмæ цин? Иу минут раздæр 
мыл Бабойы хабарæй мастдæр никуыма ницы ’рцыд. Уазæг лæп- 
пу. Бакодтам æй лæгæтмæ, стæй йæ уым фæуагътам фыдбылызы 
хъæбысы, нæхæдæг нæ сæртæ бафснайдтам. Фидиссаг фестæм æгас 
комбæстæн. Афтæ уыдаид... Фæлæ уæлæ къуыбыры сæр бады сæрæ- 
гасæй æмæ нæм йæ худ тилы... Цы хъуамæ уа адæймагæн уымæй 
æхсызгондæр? 
Иггомæ нал, фæлæ Бабомæ згъорæм. Цыдæр фæцис нæ фæл- 
лад, æмæ уайтагъд йæ цуры балæууыдыстæм. Мæн фæндыд, мæхи 
йыл куы ныццавтаин, фырцинæй йæ мæ хъæбысы куы фелвæстаин, 
фæлæ къæмдзæстыг кæй уыдтæн, уый тыххæй мæ цæсгом нæ бахæ- 
цыд. Чысыл æм дæрддзæф æрлæууыдтæн æмæ йæм кæсын: иу цъæр- 
рæмыхст дæр ыл нæ зыны. Иу æдылы фарст ма бафтыд мæ къухы: 
— Ницы дын уыд, Бабо? 
— Æмæ мын цы хъуамæ уыдаид? — худгæйæ фæрсы йæхæдæг. 
— Уым чи уыд, уый... 
— Æмæ чи уыд? 
— Йæ цæстытæ кæмæн æрттывтой, уый? 
— Уый уын изæры радзурдзынæн, фæлæ уал цомут нæхимæ. 
Кæннод та ахсæв хъахъхъæнын хъæуы æмæ уал нæ фæллад суадзæм. 
Рауырдыг кодтам дæлæмæ. Диссаг нæм фæкаст æрмæст, Бабо 
ныл худгæ нæ, фæлæ нын уайдзæф дæр кæй нæ бакодта, уый 
тыххæй. Ау! Тæппуд кæй разындыстæм, уый нын нæ цæстмæ куыд 
нæ бадардта? Иунæгæй йæ кæй фæуагътам, уый тыххæй дзы ха- 
тыр куы ракуырдтам, уæд нын афтæ зæгъы: 
— Уый сымах аххос нæу. Æз дæр фæтарстæн уыцы ’рттиваг 
дыууæ цæстæй æмæ цæхæркалгæ дзыхæй. Фæлæ мæм уæддæр 
сымахау хæйрæг кæнæ уæйыг нæ фæкаст. 
— Омæ уæддæр цы уыди, цы? 
— Изæры уын æй бæстон радзурдзынæн, ныр мæ мауал фæрсут! 
Нал æй бафарстам, фæлæ æнæрхъæцæй æнхъæлмæ кастыс- 
тæм изæрмæ, уыцы стыр сусæгдзинад базонынмæ. Нæ фæндаг 
ракодтам Иггойыл. Радзырдта нын: фос кæртæй куы уагъта, уæд 
62 

сæ банымадта, Хуссары сæрвæтæй сæ ардæм, хъæдбынтæм куы 
скъæрдта, уæддæр та сæ, хидыл цæугæйæ, банымадта, æмæ æм- 
хуызон сты. 
— Игго, кæд дын зын нæ уыдзæн, уæд та сæ изæры дæр баны- 
май, хъæумæ сæ куы скъæрай, уæд, хидыл, нæ? — бахатыд æм Бабо. 
— Нæ зонын... нæ зонын... Цы пайда у сæ ранымай-банымай 
дæр! Уæд та уал фехъуысын кæнин фермæйы хицауæн? 
— Нæ, нæ! Игго! Чысыл ма банхъæлмæ кæсæм! Ардыгæй рай- 
соммæ. Изæры та дæм æрбацæудзыстæм æмæ аныхæстæ кæндзы- 
стæм! — ноджыдæр та хаты Бибо. 
Æнæбары сразы Игго Бабойы фæндыл. Хæрзбон уал ын загъ- 
там æмæ рацыдыстæм. Хур арвæн йæ бæстастæумæ фæцæйхæццæ 
кодта. Ныгуылæнырдыгæй уæззау цъæх мигътæ комы дон-дон æрба- 
бырыдысты, æмæ мах цалынмæ хъæумæ хæццæ кодтам, уæдмæ 
дæлвæрстæ мигътæй байдзаг сты. Уый, дам, мигъ доны стулы йæхи, 
уæлæмæ ссæуы, йæ дон нал уромы, æмæ къæвда райдайы. Афтæ 
фехъуыстам стыртæй. Фæлæ ныртæккæ, тæккæ хосгæрдæны, къæвда 
ницæмæн хъæуы. Мигъ та кæддæриддæр æххуысгæнæг у къæрных- 
тæн æмæ сырдтæн. Мацы знаггад та æрцæуæд абон Иггойы фосыл... 
Комы, цæугæдоны былмæ куы æрхæццæ стæм, уæд нæхи ных- 
садтам æмæ хъуамæ араст уыдаиккам, фæлæ Геца дзуры: 
— Æххæст-ма цомут, æмæ нæхи ныннайæм, кæннод сасæста 
æмæ нын фæстæдæр найæн нал уыдзæн. 
Сразы стæм мах дæр æмæ араст стæм, Бабо цыхцыр кæм сарæз- 
та, уырдæм. Æнæнхъæлæджы дзы баййæфтам Темысойы. Бæгуы- 
дæр, уый горæтаг лæппу у, йæ хæдзары — ваннæ, алы бон дæр фæ- 
найы йæхи æмæ ам дæр афтæ кæны, алы бон дæр цæуы цыхцырмæ. 
— Æгас цæут, хæдивджытæ! Иггойæн та æххуыс кодтат? — 
дзуры нæм Темысо. 
— Нæ, мæнæ мæнæргъытæ хæрынмæ уыдыстæм, — дзуапп ын 
радта Бабо. 
— Æмæ бæрзонд ссыдыстут? — фæрсы та Темысо. 
— Нæ, мæнæ хъæдрæбынтæй уæлдæр не ссыдыстæм, æз тæрсгæ 
кæнын бæрзæндтæй, — фæраздæр та Бабо дзуапп раттынмæ. Æндæ- 
ра хъуамæ загътаин, «Арсы лæгæты» онг кæй схæццæ стæм. Бабо 
мæм йæ цæст фæныкъуылдта, æмæ ныхъхъус дæн, йæхæдæг та 
нымдзаст Темысойы кедтам, йæ цæст сæ нал исы. 
— Дæ зæрдæмæ фæцыдысты мæ кедтæ? — худæнбылæй фæр- 
сы Темысо. 
— Адонæй хуыздæр дзаума нæй нæ хæхты цæуынæн. Æппын- 
дæр быргæ нæ кæнынц хус кæрдæгыл дæр ма, цалынмæ сæ бынты 
нывæфтыд не ссæуы, уæдмæ, — æмæ Бабо бавнæлдта, кедтæй иу 
систа æмæ йын лыстæг кæсы йæ уафсмæ. 
— Æмæ уæд цæуылнæ рахастай кедтæ демæ горæтæй? 
— Ферох мæ сты, — загъта Бабо, стæй раздæхт махмæ: — Цæй- 
ма, мах дæр уæдæ найæм нæхи? 
63 

— Найæм! — загътам æмæ нæ дзаумæттæ ласынмæ фестæм. 
— Арæх у мæнæргъы? — афарста ма Темысо, йæ дзаумæттæ 
кæнгæйæ. 
—Уæле куыд у, уымæн ницы зонæм. Фæлæ хъæдбынты арæх 
у, — не ’ппæты бæсты та дзуапп радта Бабо. 
Темысо иу-цалдæр къахдзæфы куы акодта, уæд æрлæууыд, 
фæстæмæ разылд æмæ мæм дзуры мæ номæй: 
— Фæлæ, хъусыс, Аслан! Æгæр бæрзонд-иу ма цæут ацы хъæ- 
ды, кæннод Бабо ахуыр нæу къулты цæуын æмæ искæцæй ратул- 
дзæн, стæй сырдæй дæр æдас нæу ацы хъæды... Бамбæрстай? 
— Бамбæрстон! — ахъæр æм кодтон æз дæр, фæлæ мын хъыг 
уыди йæ фæдзæхст. Ау, æз æмæ Геца нæхæдæг нæ зонæм, Бабо- 
имæ кæдæм æмбæлы æмæ кæдæм не ’мбæлы, уырдæмты цæуын? 
Стæй Бабо йæхæдæг гыццыл гаги у? 
* * * 
Рацыдыстæм хъæумæ. Æз æмæ Гецайы тынг фæндыд, Бабо 
нын тагъддæр куы радзырдтаид, лæгæты цы диссаг федтам, уый 
хабар, фæлæ уый уæддæр нæ тагъд кодта. Куы йæм бахатыдыс- 
тæм, уæд загъта: 
— Загътон уын «изæры», æмæ уал фæлæуут изæрмæ. Æрмæст, 
хъусут? Лæгæты уыдыстæм, уый кой дæр макæмæн скæнут. Кæн- 
нод нæ хъуыддаг тынг æвзæр рауайдзæн... 
Раст куы зæгъон, уæд... Уыцы фæстаг ныхас куынæ загътаид, 
уæд æз æмæ Геца, чи зоны, нæ бафæрæзтаиккам уыцы æмбисонды 
сусæгдзинад басусæг кæнын. Мæхи тыххæй куы зæгъон, уæд... 
Уæды онг æз не ’нхъæлдтон, сусæгдзинад æмбæхсын кæнæ не схъæр 
кæнын адæймагæн афтæ зын у, уый. 
Фæлæ, æвæццæгæн,боны дæргъы афтæ бафæлмæцыдыстæм, 
æмæ фæссихор æз уайтагъд афынæй дæн, суанг, хурæй бирæ нал 
уыд, уæдмæ. Куыд мын дзырдтой, афтæмæй Бабо æмæ Геца дæр 
фæссихор фынæй кодтой. 
Æз бадзырдтон Гецамæ, æмæ уайтагъд Баботы дуармæ фев- 
зæрдыстæм. Æддæмæ нæм куы рацыд, уæд та йын ской кодтам 
лæгæты сусæгдзинады тыххæй, фæлæ та ныр дæр не сразы. Ца- 
лынмæ, дам, хур аныгуыла æмæ баталынг уа, уæдмæ уын æй нæ 
зæгъдзынæн, æмæ мæм ма хатут. Фæлæ, дам, цом Иггойы размæ, 
æмæ хидыл куы цæуой йæ фос, афтæ сæ банымайæм, кæддæра, 
абонрайсом цас уыдысты, афтæ ма сты æви къаддæр? Сразы стæм 
йемæ. Æгæр нын байрæджы. Нæ бацыдмæ фос рахызтысты хидæй 
æмæ сæ бирæ нал хъæуы хъæумæ. Игго сæ фæстæ цæуы æнкъард 
æмæ æлхынцъæрфыгæй. Уæддæр æз уæндондæр уыдтæн Иггомæ 
æмæ йын загътон, зæгъын, мах та ма фос банымайынмæ тындзыд- 
тай, хидыл куы цыдысты, уæд. Æмæ ма, дам, сæ цы нымайут! 
— Æз сæ мæхæдæг банымадтон, æмæ та иу фæцух сты... 
Стæй уæд мæстыйæ йæ цæст ахаста махыл æмæ афтæ зæгъы: 
64 

— Адде ут, къулбадджытæ! Уый сымах аххос уыд... «Макæмæн 
уал сæ схъæр кæн!» — зæгъгæ, сфæзмыдта, мах ын цы бафæдзæх- 
стам, уый æмæ та дзырдта: — Цы рауад ныр уæ фæндæй? Сыма- 
хæн дзурыны бæсты йæ хицауадæн куы фехъусын кодтаин, уæд 
афонмæ исты амал æрхъуыды кодтаиккой. Уæртæ Темысо кæй 
хонынц, уый, куыд дзурынц, афтæмæй дыууæ цæсты астæуæй 
фындз фелвасдзæн. Афонмæ не ссардтаид давæджы? 
Мардæрцыдау фестæм Иггойы ныхæстæм. Тынгдæр та Бабо. 
— Абон ма йæ макæмæн зæгъ, Игго,æмæ мах гъеныр дæр æмæ 
райсом дæр фæцагурдзыстæм хъæды æмæ ссардзыстæм кæнæ 
фысæн йæхи, кæннод йæ фæд... 
Игго æрлæууыд йæ мидбынаты æмæ нын, цыма иуæй амонгæ 
кæны, иннæмæй та — уайдзæф, афтæ райдыдта: 
— Хъусут ма, мæ хуры чысылтæ! Сымах нырма сывæллæттæ 
стут æмæ уæм хъазын цæуы, фæлæ мæнæн уый хъазын нæу. Уыцы 
фосы сæфт мæнæн фиддон у. Стæй хъуыддаг канд фидыныл нæу. 
Хъæуы тæккæ сæрмæ хиз дæ къаннæг фосы къорд, æмæ уыдон 
хъахъхъæнын дæр ма фæраз! Уый худинаг у, лæджы худ чи дары, 
уымæн... Æмæ мæм мауал дзурут, мæхи бар мæ уадзут... 
Фæстæмæ дæр нал фæкаст Игго, æмæ дæлæ фæцæуы сæргуы- 
бырæй æмæ мæстджынæй йæ фосы фæдыл. 
Сагъдауæй баззадыстæм не ’ртæ дæр æмæ кæрæдзимæ ракæс- 
бакæс кæнæм. 
— Æз ма иу хатт афæлварон! — Бабо атындзыдта Иггойы фæстæ, 
æмæ ма нæм цæугæ-цæуын æрбадзырдта: — Куы ’рталынг уа, уæд 
уæм æнхъæлмæ кæсдзынæн нæхимæ. 
Уыцы сахат дæр та тагъд æрцыд, æцæг, рæстæг æз æмæ Геца- 
йыл тынг ныддаргъ. Бабо нæ разæй араст, цы уаты хуыссыд, уыр- 
дæм, æмæ дуары раз æрлæууыд. 
— Хъæр-иу ма кæнут! Тæссагæй дзы ницы ис. Мидæмæ, уаз- 
джытæ! — дуар фегом кодта. 
Бакастыстæм уатмæ, æмæ та мæнæ ног диссаг: уаты рæбынæй 
æрттивынц дыууæ цæхæр цæсты æмæ æхсидавдзых, лæгæты кæй 
федтам, ахæм, æрмæст зынгæ къаддæртæ. 
— Цы хабар у, Бабо? 
— Мæнæ ацы хабар! — Бабо ссыгъдта йæ фанар æмæ нын амо- 
ны, талынджы рухс кæцæй калд, уырдæм. Сынтæгыл базы уæлæ 
æвæрд уыдысты æртæкъуымоны хуызы æртæ бутъройы. Ахуыс- 
сын кодта фанар, æмæ та разындысты уыцы «дыууæ цæсты æмæ 
дзых» 
Цы зонын ма нын æй хъуыд — уæд лæгæты цы федтам, уый. 
Æхсæвыгон рухсгæнæг бутъро. Арæх вæййы æхсæры къутæры 
бындзæфхадыл. Уыдæттæ та чи нæ зоны хохаг сывæллæттæй, фæлæ 
арф лæгæты та цы ми кодтой ахæм бутъротæ? 
Æмæ нын Бабо радзырдта... 
Абон лæгæты уый дæр фæтарст уыцы рухсытæй. Бирæгъы цæ- 
стытæ æхсæвыгон куыд ферттивынц, уый æнгæс æм фæкастысты... 
5 Дзесты Куыдзæг 
65 

— Афтæ ’нхъæлут, æз нæ фæтарстæн? Æрмæст хæйрæгæй 
нæ, фæлæ сырдæй. Æддæмæ рагæпп кæнын мын нал бантыст æмæ 
мæхи нылвæстон къæдзæхы фахсмæ, мæ лæдзæджы арц размæ 
сарæзтон æмæ æнхъæлмæ кæсын, ныхъхъус дæн, афтæмæй. Сы- 
быртт дæр нал хъуысы æмæ змæлд дæр. Кæсын, æмæ уыцы æртæ 
цæсты уæддæр æрттивынц, фыццаг хатт сæ куыд ауыдтон, уыцы 
иухуызонæй. Мæ къух сындæггай расæрфтон зæххыл æмæ ссардтон 
мæ фанар. Йæ æгънæгыл ын æрхæцыдтæн, срухс кодта æмæ федтон, 
мæнæ ныртæккæ сымах цы уынут, уый: æрттиваг бутъротæ. 
— Фæлæуу, фæлæуу! Æмæ уыдон цы ми кодтой лæгæты, чи 
сæ бахаста уырдæм? Стæй адæймаджы цæсгомы хуызæн: дыууæ 
цæсты, дзых... — фæрсы та Геца æмæ мæ йæ рæмбыныкъæдзæй 
æрбасхуыста. 
— Ууыл та хъуамæ мах ахъуыды кæнæм, фæлæ уал æххæст 
фæуон мæ ныхас. Сымах ам схъомыл стут æмæ зонут, бутъро та- 
лынджы куыд фæрухс кæны, уый, фæлæ йæ æз нæ зыдтон, æмæ 
иу-цалдæр хатты ахуыссын кодтон фанар æмæ та-иу æй ссыгъд- 
тон. Стæй загътон, зæгъын, исчи сыл фосфор ныккодта, рафтыд- 
тон дзы æртæ къæртты æмæ сæ рахастон. Ам, нæхимæ бафарстон, 
æмæ мын загътой, рухсгæнæг бутъротæ сты, уый. Лæгæты хуынкъ 
æмраст нæу. Сымах кæйонг бахæццæ стут, уый йæ фыццаг фæзи- 
лæн у. Уырдыгæй фалдæр ма дзы ис дыууæ фæзилæны... Æз уыр- 
дæм дæр бахæццæ дæн. Гъе, æмæ диссæгтæ! Зæххыл цъæх кæр- 
дæджы муртæ, фысы фæдтæ æмæ багатæ, бынтон чи ныххус æмæ 
иу-цалдæр боны кæуыл цæуы, ахæмтæ. Уыдонæй диссагдæр та — 
адæймаджы дзабыры фæдтæ. 
Бæстон нын фæдзырдта Бабо, лæгæты ма цытæ федта, уыдон. 
Æвæдза, хорз æмбал у Бабо. Иу уайдзæф дæр нын нæ бакодта, 
кæй ралыгъдыстæм, уый тыххæй, стæй йæхицæй дæр нæ раппæ- 
лыд. Лæгæты ма, дам, дарддæр абырæн уыд, фæлæ, дам, иунæгæй 
нæ бауæндыдтæн, мыййаг куы ныссæдзон, уый тæссæй... Æз мæ- 
хæдæг, стæй Геца дæр, нæ загътаид, «нæ бауæндыдтæн», зæгъгæ. 
Нæ ныхасы кæрон æрцыд ахæм хатдзæгмæ: Къæрных фысты 
давы, фос цæгатварс хъæдбынты куы фæхизынц, уæд. Фыс бам- 
бæхсы лæгæты арф, стæй йæ æхсæвыгон аскъæры кæнæ аласы... 
О, фæлæ чи уыдзæн? Цæмæй базоны давæг, фос хъæдбынты 
хиздзысты, уый? Чи йын бацамыдта лæгæт, нæхи коймæгтæй æндæр 
æй зонгæ дæр куы ничи кæны, уæд? 
— Уæдæ ’мæ ныртæккæ цом æмæ колхозы сæрдарæн радзу- 
рæм лæгæты хабар! — зæгъы Геца. 
— Æз та афтæ зæгъын: Иггоимæ ацæуæм ныртæккæ æмæ ба- 
бæрæг кæнæм, абоны давд фыс лæгæты ис æви нæ? — бахастон æз 
дæр мæ фæндон. 
Бабо не сразы нæ дыууæ фæндонæн иуыл дæр. Цы хъуамæ зæ- 
гъ&м сæрдарæн, нырма давæджы куынæ ссардтам, уæд? Фыс уым 
ис æви нæй, уый базонын дæр нын цы феххуыс уыдзæн? Давæг нал 
бауæнддзæн лæгæтмæ бацæуын æмæ æнæбæрæгæй баззайдзæн. 
66 

— Иу фæнд ма мæм ис, — дзуры та Геца, — колхозы сæрдар 
ацæргæ лæг у, фæлæ Темысойы немæ акæнæм æмæ лæгæты цур 
бамбæхсæм. Давæг фысмæ куы ’рбацæуа, уæд æй æрцахсæм æмæ... 
Уыцы фæнд мæнмæ дæр æвзæр нæ фæкаст, фæлæ бафарстон: 
— Æмæ нын акомдзæн Темысо? 
— Цæуылнæ? Бæрнон бынаты нæ кусы? 
Бабо та ныр дæр не саразы.Темысо, дам, хорз æххуысгæнæг 
уаид, фæлæ иугæр хъуыддаг нæхимæ райстам суанг райдайæнæй, 
уæд æй кæронмæ дæр хъуамæ мах ахæццæ кæнæм. 
— Дзæгъæлы фæндтæ кæнæм! Афонмæ Игго йæ хъаст бахаста 
колхозы сæрдармæ кæнæ фермæйы хицаумæ, æмæ уыдон æнæ мах 
дæр фæдис кæндзысты... — дзуры Геца. Бабо нæ басабыр кодта. 
Куыд радзырдта, афтæмæй Игго сразы, абон ма макæмæн мацы 
зæгъа, ууыл. Игго, дам, йæхæдæг дæр сфæнд кодта ахсæв бонмæ 
лæгæты цур æмбæхстæй фæбадын, фæлæ дзы уый сæр дæр ницæ- 
мæн хъæуы. Давæг йæ фысы цы фæкæна? Мæнæ йæ коммæ, фæн- 
дагмæ нæ ласдзæн? Стæй та кæдæм? Быдырырдæм. Уымæн, æмæ 
мидæгкомы цæрæг нал ис, æмæ фæндаг дыууæ-æртæ километрæй 
фылдæр нал у. 
Æмæ Бабо Иггоимæ афтæ бауынаффæ кодтой: дыууæйæ бам- 
бæхсæнт бынæй комы лæгæты æркомкоммæ фæндаджы тæккæ был. 
Куыддæриддæр давæг фыс фæндагмæ æркæна, афтæ йæ æрцахсæнт... 
— Æмæ давæг иунæг куынæ уа, стæй йæм хæцæнгарз куы уа, 
уæд та? — йæ ныхас баппæрста Геца. 
Æвæдза, уый дæр раст у. Ахъуыдыйаг у. Хъуыддаг ахæццæ 
кæнын хъæуы кæронмæ, куыд æмбæлы, афтæмæй, нæхи Хъæрæ- 
сейы загъдау, «Гæппæй дугъ нæй!» 
* * * 
Мæйрухс æхсæв. Куыд баныхас кодтам, афтæ Игго æмæ Бабо 
бабадтысты хъæуы фале фæндаггæрон доны был лæгæты æрком- 
коммæ. Æз æмæ Геца баззадыстæм хъæуы. Хъуамæ нæ цæст да- 
рæм, мидæгкоммæ æмæ, комæй цы машинæтæ цæуа, уыдонмæ, 
æмæ нæм дзы исты зæрдæхсайгæ куы фæкæса, уæд хъуамæ фæ- 
дис ныйилæлæй кæнæм. 
Æмбисæхсæвы онг иу машинæ дæр не ’рбазынд дæле быды- 
рырдыгæй. Фæсæмбисæхсæв, нæ хъæуысæрмæ цы къуылдым ис, 
ууыл ауыдтам фарæйы рухсытæ. Æрбацæуы машинæ. Æрбахæццæ. 
Нæ тæккæ рæзты асыффыт ласта мидæгкомырдæм. Махæй куы 
адард, хъæугæронмæ куы ахæццæ, уæд иу уысм фæлæууыд йæ 
мидбынаты, стæй араст мидæмæ. Мидæгкомы ма, нæ колхозы фо- 
сæй æддæмæ, сæ лыстæг фос хизынц быдыры колхозтæй дæр чи- 
дæртæ, фæлæ сæм ацафон машинæ никуы фæцæуы. 
— Аслан! — дзуры мæм Геца. — Ныр, зæгъæм, дзырдæн, мæнæ 
ацы машинæйы чи бадти, уыдон сты давджытæ. Æмæ та фæстæмæ 
цæугæйæ дæр нæ рæзты æнæрлæугæйæ куы адымой, уæд та? 
67 

— Уæд та, — зæгъын, — мах хæлиудзыхæй аззайдзыстæм, æмæ 
нæ лæуд дæр фæдзæгъæлы уыдзæн... 
Цы дардыл æй дзурын! Стыр лæджы агъды стæвдæн чи у, 
ахæм хъæд уынджы цæхгæрмæ иу сисæй иннæмæ сæвæрдтам, 
акъуырын ын куыд нæ уыдаид машинæйæ, афтæ. Дзæвгар рæстæг 
фенхъæлмæ кастыстæм. Мæн ма хуыссæг дæр æрцахста. Геца мемæ 
куынæ уыдаид, уæд, куы бафынæй уыдаин, уымæй æдас нæ уыд- 
тæн... Цас рæстæг рацыд — чи зоны, фæлæ уалынмæ нæ хъустыл 
ауад машинæйы хъæр... 
Бабо æмæ Игго та цы баисты, уый тыххæй нын фæстæдæр 
Бабо йæхæдæг радзырдта. 
Машинæйы æрбацыдæй иучысыл раздæр хъæугæронæй комыр- 
дæм мидæмæ æрбацыд иу чидæр æмæ фæндаггæрон дуры сæр сбад- 
ти. Машинæй рухсытæ йыл куы аныдзæвдысты, уæд сыстад æмæ 
йæ къух сдардта. Машинæ йæ цуры æрлæууыд. Кабинæйы дуар 
байгом, æмæ æнхъæлмæгæсæг бахызт уырдæм. Иучысыл рæстæг 
ма афæстиат сты, стæй машинæ иу километры æрдæджы бæрц 
фалдæр бауад æмæ æрлæууыд. Рахызтысты дзы дыууæйæ. Скъæ- 
рæг йæ машинæ фæстæмæ разылдта æмæ æрлæууыд фæндаггæ- 
рон. Иннæтæ, доны сæр хидгонд цы дыууæ æндзалмы æвæрд уыд, 
уыдоныл ахызтысты фаллаг фарсмæ æмæ ахæрд кодтой уæлæмæ 
хъæды. 
— Кæсыс, Игго? Уæртæ уыдон лæгæтмæ фæцæуынц, фысмæ, 
— бадзырдта Бабо Иггойы хъусы. 
— Уастырджи сæ бæрзæйсаст фæкæнæд! Гъеуый сын мæ арфæ, 
— бахъуыр-хъуыр кодта Игго. 
Шофыр æддæмæ рахызт, тамако сдымдта, стæй та бабырыд 
кабинæмæ, дуар йæхиуыл бахгæдта, цыма афынæй кæнынмæ ба- 
хъавыд. 
Сахат дæр æххæст нæма рацыд, афтæ Бабо ауыдта, цыма коммæ 
’рбацæйцыд дыууæ æндæрджы... Нæ, фæлæ цыма æртæ уыдысты. 
Уæлæмæ цæугæйæ кæрæдзи фæстæ цыдысты, сæ иу — разæй, иннæ 
— йæ хæдфæстæ, ныр та цыма ныхæсгæ бакодтой кæрæдзийыл, 
куы та-иу цыма æртæ баисты, афтæ каст Игго æмæ Бабомæ. Куы 
æрæввахсдæр сты, уæд сæ Игго дæр дзæбæх суыдта. Дыууæйæ 
хæцынц фыры фæйнæ сыкъайыл æмæ йæ ласынц дæлæмæ. 
Æрхæццæ сты коммæ. Сæ амæттаг голладжы нытътъыстой, 
дыууæрдыгæй йыл схæцыдысты æмæ æрбахызтысты доны сæрты. 
Машинæйы цурмæ куы бахæццæ сты, уæд райхъал кодтой шофы- 
ры. Сæ иу схызт гуыффæмæ, иннæ дыууæ схæцыдысты голлагыл 
æмæ йæ систой уæлæмæ, гуыффæмæ. Шофыр бахызт кабинæмæ. 
Игго нал фæлæууыд æмæ фæгæпп ласта йæ бынатæй. 
— Гъе куыдзы фырттæ!... 
Давджытæй гуыффæйы чи уыд, уый уайтагъд голладжы фарсмæ 
аньйгъуылд. Иннæ дæр багæпп ласта кабинæмæ, машинæ скуыста æмæ 
фенкъуыст, Иггойы лæдзæджы цæф ма сæмбæлд æрмæст йæ фарсыл. 
Афардæг машинæ. Æрмæст ма Бабойы къухы бафтыд йæ фа- 
68 

нарæй фæрухс кæнын æмæ машинæйы номыртæ фенын. Фæлæ 
уымæй дæр цы! Кæд ыл мæнг номыртæ конд уыди, уæд та? Махмæ 
:га машинæйы хъæр куы райхъуыст, уæд Гецаимæ уынгæн йæ 
фæйнæфарс амбæхстыстæм æмæ æнхъæлмæ кæсæм. Хъæууынджы 
фæзилæны машинæ нæ цурмæ куы ’рбахæццæ, уæд нæ дыууæ 
дæр фæкодтам æмдзыхæй: 
— Стой! 
Афтæ нæм каст, цыма, уырыссагау хъæргæнгæйæ, нæ домæн 
тынгдæр сахаддзæн. Машинæ ма иучысыл ауад, фæлæ шофыр 
цæхгæрмæ æвæрд хъæд куы федта, уæд дзыхълæуд фæкодта. Ка- 
бинæйы æмæ гуыффæйы чи бадти, уыдон рагæппытæ кодтой æмæ 
хъæдырдæм азгъордтой. Уалынмæ æрбахæццæ Бабо, чысыл фæс- 
тæдæр — Игго дæр. Шофыр баззад, машинæйы бадгæйæ. Хъæуæй 
дæр мах хъæрмæ чидæртæ фестадысты сæ хуыссæнтæй æмæ нæ 
цуры февзæрдысты. Фæдисы чи цыд, уыдон иууылдæр Иггойы 
фарстой, уыимæ ныхас кодтой. Раст зæгъын хъæуы, уый мæнæн 
хъыггомау уыд, фæлæ цы гæнæн ис! Уæвгæ дæр уый раз мах куыд 
фарстаиккой! 
— Давджытæ цы фесты, чи сæ федта? — хъæрæй афарста фермæйы 
хицау, æмæ йын дзуапп куы ничи лæвæрдта, уæд ын Геца загъта: 
— Уæртæ Таркъох-хъæдырдæм балыгъдысты! 
— Ауайут-ма, Темысомæ бадзурут, куыд æрæгмæ зыны! — дзу- 
ры æз æмæ Гецамæ. Бабо дæр немæ бамбал æмæ азгъордтам, Те- 
мысо кæм цард, уыцы хæдзармæ. 
— Дзæгъæлы йæм тагъд кæнæм, сæхимæ нæ уыдзæн Темысо, 
- зæгъы Бабо æмæ мын мæ цонгыл фæхæцыд. 
Зæгъын, уый та цæмæй зоныс, дысон ма изæрæй дæр сæхимæ 
куы уыд. 
— Фендзыстæм, — загъта Бабо, æмæ уалынмæ бахæццæ стæм 
Темысотæм. Ракаст нæм сæ зæронд ^æг. Уæвгæ та сæм æндæр 
нæлгоймаг дæр нæ уыд. Æмæ нын^афтæ, ницы, дам, ын зонын, 
горæтмæ цæуинаг, дам, уыди абонрайсом. 
— Фæлæуу-ма, æз æм бакæсон! — зæронд лæг баздæхт уатмæ 
æмæ уайтагъд фездæхт фæстæмæ. — Æвæццæгæн, ацыд. Йæ хуыс- 
сæн дæр æнæфснайдæй ныууагъта. 
Раздæхтыстæм фæстæмæ. Нæ бацыдмæ уынг байдзаг адæмæй. 
Сæ хъæлæба æмæ куыйты рæйын сæмхæццæ сты. 
Шофыры акодтой правленимæ. Уый ныффæрск æмæ уыцы иу 
ныхасыл ныллæууыд: «Мæн сæ иу горæты æххуырсгæ бакодта, 
иннæ та ам баиу йемæ. Никæй сæ зонын...» 
Сæрдар фæсидт кæстæр фыййæуттæй иумæ æмæ йын бафæ- 
дзæхста: саргъыбæхыл тæхгæуæд районмæ æмæ фехъусын кæнæд 
милицæмæ, ссарæд уым Темысойы æмæ иумæ фехъусын кæнæнт 
горæтмæ дæр. 
Бабо Темысойы кой куы фехъуыста, уæд нæм йæ цæст фæ- 
ныкъуылдта æмæ адæмæй иуварс алæууыд. Хицæнæй куы аззады- 
стæм, уæд нæ фæрсы: 
69 

— Давджытæ шофырæй фæстæмæ дыууæ уыдысты? 
-О. 
— Никæй дзы базыдтат? 
Нæ кæрæдзимæ бакастыстæм. Кæй дзы хъуамæ базыдтаиккам! 
— Знон бонæй хъæдмæ цæугæ никæй федтат? 
— Кæй федтам? Иумæ нæ уыдыстæм? — дзуапп ын радтон æз. 
— Куыд нæ ма? Темысойы дæр нæ федтам? — фæлæбурдта 
мæм Геца. 
— Æмæ Темысо цы? Уый нæхион у, Бабо та æддагонæй зæгъы... 
Æз фæмæсты дæн сæ дыууæмæ дæр, æдылы фæрстытæ мæ 
кæй кæнынц, уый тыххæй, фæлæ уалынмæ Бабо ногæй фæрсы: 
— Нæ хъæуы нæлгоймæгтæй ма кедтæ чи дары? 
Геца, æвæццæгæн, бамбæрста, Бабо чердæм дзуры, уый, æмæ 
ныхъхъус, йæ мидхъуыдыты аныгъуылд. Æз æххæст ницыма бам- 
бæрстон, фæлæ уæддæр мæ зæрдæ фехсайдта цæмæдæрты. Кедтæ 
Темысойы йеддæмæ ничи дары. Хъæдмæ бацæугæ дæр уый федтам. 
Ныртæккæ бирæ рахъуыды-бахъуыды кæнынæн рæстæг кæй 
нал ис, уый зыдтам не ’ппæт дæр, æмæ Бабо фæтагъд кодта. Загъ- 
та, давæг «нæхи» Темысо кæй у, уый, йæ дзабырты фæд ын лæгæ- 
ты куыд сныв кодта, нæ зæрдыл нын æрлæууын кодта Темысойы 
алы къахдзæф дæр. 
Æз æмæ Геца гуырыхсо нал кодтам Бабойы ныхæстыл, æрмæст 
нæхимæ тынг æгад æркастыстæм, уыцы хъуыды нæхи сæртæм кæй 
не ’рцыд, уый тыххæй. Бацыдыстæм правленимæ æмæ, сæрдары 
кусæнуаты къæсæрæй куы бахызтыстæм, уæд уым æрлæууыдыс- 
тæм дуаргæрон. 
— Æз та ма уæм æрвитинаг уыдтæн! — бацин ныл кодта сæр- 
дар. Сбадын нæ кодта. — Цæй, ныр дзурут! 
— Хицæнæй куы аныхас кодтаиккам... — къæзгæйæ дзуры Бабо 
æмæ махмæ æрбакаст, ома не ’ртæйы дæр афтæ фæнды. Сæрдар ба- 
худт, фæлæ рарвыста, махæй уæлдай ма кабинеты чи уыд, уыдоны. 
Не ’ртæйы бæсты дæр дзырдта Бабо. Уый сæрдарæн афтæ 
бæстон радзырдта, не ’ртæ цы бафиппайдтам,уыдæттæ, æмæ æппын- 
дæр гуырысхо кæнæн нал уыд йæ ныхæстыл. 
Гъе фæлæ уæддæр стыр диссаг фæкаст сæрдармæ Темысойы 
хабар. Нæ йæ уырныдта. Кæстæртæй кæмæдæр фæсидт æмæ ар- 
выста, Темысо кæмæ цард, уыдон зæронд лæг Хъæвдынмæ. Уый 
куы ’рбацыд, уæд æй фæрсы: 
— Бахатыр кæн, Хъæвдын, кæй дæ батыхсын кодтам, уый тых- 
хæй, фæлæ дын Къæбырты Бимболат куыд хæстæг у? 
Хъæвдын лыстæг бакаст сæрдармæ, стæй æрæджиау: 
— Аипп ма уæд, фæлæ дæ нæ бамбæрстон. 
— Мæнæ дæм цы горæтаг лæппу цæры, уый дын цы бавæййы? 
, — Мæ хистæр æфсымæры лæппуйы фырт у, æмæ цы? 
— Дæ хистæр æфсымæр горæты цæры? 
— Горæты царди, æгас нал у, мæгуыр... 
— Æмæ йæ мыггаг та куыд фыста? 
70 

— Куыд фыста? Куыд у, афтæ... Тасатæй! 
— Уæдæ йæ фырты лæппуйы мыггаг Къæбыртæй цæмæн у? 
— Бахатыр кæн, нæ та дæ бамбæрстон. 
— Де ’фсымæры лæппуйы фырт, дæ уазæг, йæ мыггаг Къæ- 
быртæй цæмæн фыссы? 
— Гъе æмæ дын уымæн та æз цы зонын, мæ хæдзар... Æз æна- 
хуыргонд адæймаг... 
Фæцыбыр кодта сæрдар йæ ныхас зæронд Хъæвдынимæ. Тæккæ 
уыцы сахат абадын кодта æртæ лæджы давджыты машинæйы, иу- 
цалдæрæй та йæхи газиччы, æмæ атындзыдтой районмæ. 
Уырдыгæй изæрмæ ног хабарæй ницыуал æрцыд. Изæры сæр- 
дар æмæ йе ’мбæлттæ районæй куы ’рбаздæхтысты, уæд ракодтой, 
адæм цæуыл фæдис кодтой, ахæм хабæрттæ. Куыд базыдтой, аф- 
тæмæй Темысойæн йе ’цæг ном хуыйны Керым, йæ мыггаг та — 
Тасатæй. Нырма афæдзы размæ суæгъд ис ахæстæй, фæлæ та цы- 
дæр ракодта, æмæ йæ милицæ ахсынмæ куыд агуырдтой, афтæ 
йæхи раппæрста ардæм, йæ хæстæджытæм. Лæппу йæ ном æмæ 
йæ мыггаг аивта, милицæ та йæ йе ’цæг номæй агуырдтой, æмæ йæ 
кæцæй ссардтаиккой! Æмæ, чи зоны, баззадаид æнæ ахстæй, фæлæ 
та ам дæр йæ къухтæ нæ фæлæууыдысты. 
Чидæртæ бауайдзæф кодтой Хъæвдынæн, ома, дæ уазæг фыд- 
гæнæг разынд. Зæронд лæг ныфсæрмы, сом-ард хордта, æз ын йæ 
хъуыддæгтæн ницы зыдтон, зæгъгæ, фæлæ, дам, мæ хæдзары цард, 
ме ’фсымæры байзæддаг у, æмæ кæд исты зиан ракодта адæмæн, 
уæд уый мæнæн фидгæ у, æмæ зæгъут, цы уæ дарын, уый... 
* * * 
Æртæ боны фæстæ æрбайхъуыст районæй: Темысо æмæ йе ’мба- 
лы æрцахстой. Æмæ уый, æвæдза, уæвгæ дæр афтæ хъуамæ уыда- 
ид. Ам, хохы, Уæрæсейы тыгъд быдырты хуызæн нæу. Хохæй 
горæтмæ цæуай æви горæтæй хохмæ, фæндаг уыцы иу рæтты цæуы, 
фезмæлын дзы ничердæм ис. 
Куыд дзырдтой, афтæмæй Темысо æмæ йе ’мбал уыцы бон 
баззадысты хъæды æмбæхстæй, фæлæ куы баталынг, уæд сæ фæн- 
даг адардтой комы дæлæмæ. Милицæ зыдтой хъуыддаг æмæ сæ 
размæ бабадтысты... 
Уыйфæстæ уыд иумæйаг æмбырд колхозонтæн. Ахæм 
æмбырдтæ сæм арæх вæййы, фæлæ дзы махмæ диссаг уый фæ- 
каст, æмæ нæ ныронг никæд хуыдтой се ’мбырдтæм, ацы хатт та 
нын бафæдзæхстой, æнæрбацæугæ ма фæут, зæгъгæ. 
Гъе æмæ бацыдыстæм. Сæрдар раныхас кодта уыцы давды 
тыххæй. Йæхи дæр æнæазым нæ хуыдта. Куыд, дам, ыл баууæн- 
дыдтæн, паспорт дæр дзы не ’рцагуырдтон, цыдæр æвдисæндар 
гæххæт, дам, мæм равдыста æмæ йæ ууыл ныуагътон. 
Диссаджы ныхас ракодта фысфосы фермæйы хицау зæронд 
Елдзарыхъо. Никæд ма йæ федтам афтæ мæстыйæ дзургæ. Адæм 
71 

æм хъуыстой хæлиудзыхтæй. Фосы мыггагæй, зæгъы, хуыйæ чъи- 
зидæр ничи у, фæлæ уый дæр йæ цæрæн хуыдоны доны цъыртт 
дæр нæ фæкæны. Йæхи Темысо чи схуыдта, уый та йæхи хæдза- 
рæй, йæ фысымы хæдзарæй ныллæууыд давыныл. Паддзахы за- 
маны æххормагæй мæлæг лæг, бакусыны фадат дæр кæмæн нæ 
уыд, уый-иу бонджыны исбонæй мамæлайы комдзаг куы радавта, 
уæд ын уый хатыр уыд дзыллæйы раз. Фæлæ ныры рæстæджы 
уыцы ми йæ сæрмæ чи хæссы, уыдон кæнæ æрратæ сты, кæнæ та 
цæгъдинаг сты. Хъæвдыны дæр, дам, цæй азымы дарæм? Рагæй 
нырмæ дæр, дам, Иры дзыллæйы ’хсæн ахæм æгъдау уыд: хæ- 
дзармæ-иу æнæзонгæ лæг куы æрбафтыд уазæджы охыл, уæд-иу 
æй ничи фарста, чи у, уымæй, цалынмæ-иу йæхæдæг йæхи баца- 
мыдта, уæдмæ. Ацы æвзæр та Хъæвдынæн йæхи туг уыди, æмæ 
йæ куыд не суазæг кодтаид? Фæлæ уый йе ’ууæнк бахордта, æмæ 
æлгъыст фод, дæлдзæх фод йæ кой дæр æмæ йæхæдæг дæр. 
Радзырдта нæ астазыккон скъолайы директор дæр. Æцæг уый 
ныхæстæ, цыма чиныгмæ кæсгæйæ дзуры, уый æнгæс уыдысты. 
Темысойæ афтæ, уый, дам, у ивгъуыд æлгъаг æхсæнады фæстаг 
минæвар, йæхи сæрмагонд уды сæраппонд йæ адæмыл чи нæ ауæр- 
ды, ахæм адæймаг. Фæлæ йæ ныхмæ æрлæууыдысты ног, советон 
дуджы минæвæрттæ... Æмæ ранымадта не ’ртæйы нæмттæ дæр. Æз 
ныфсæрмы дæн æмæ мæ сæр ныггуыбыр кодтон. Æппæлæд Ба- 
бойæ, æз æмæ Геца та цæмæй стæм æппæлинаг... 
Канд директор нæ, фæлæ ныхасгæнджытæй иу дæр мах кой 
æнæскæнгæ нæ фæцис. Иууылдæр махæй æппæлыдысты. Стæй 
сæрдар фехъусын кодта правленийы уынаффæ. Не ’ртæйæн дæр 
чингуытæ балхæнынæн хъуамæ раттой дыгай тумантæ, стæй ма 
фæйнæ уæрыччы... 
* * * 
Ахæм цаутæ мыл æрцыд ацы сæрды каникулты. Гъеныр кæд 
уыдон хурмæ рахæссинаг фæкæсой ахуыргæнæгмæ, уæд хорз, ай- 
сæд сæ, кæннод дæр цы мæ бон у! Æз ныффыстон æрмæст, цы 
федтон, цы фехъуыстон æмæ мæхиуыл цы ’рцыд, уыцы хабæрттæ. 
Кæд ма мæхи сæрмæ исты хъуыды æрцæуа, уæд та уый дæр ныф- 
фысдзынæн, афæлвардзынæн... Чи зоны, фæрæстмæ уа... 
ÆРДХÆРÆНЫ ЛÆВАР 
1. 
, Сæумæрайсом. Къаннæг хæххон хъæу амызмæлд сси æгасæй 
дæр. Ныхасы фæстæ фаджысы рагъæй хъуысы рæгъаугæсы хъæр: 
«Алчи йæ хъом рауадзæд!» Сæмхæццæ сты адæм æмæ фосы уынæр. 
Фыййæуттæ кæрæдзийы фæдыл ивылынц хъæуæй сæрвæттæм. 
72 

Дæсаздзыд, къæсхуыргомау, фæлæ нуарджын лæппу Гæбил — 
æххуырсты фыййау — фестад йæ хуыссæнæй, йе ’рчъитæ акодта 
æмæ смидæг йæ фысымты хæдзары. Йæ хызын алы хатт дæр ауыгъд 
вæййы, къонайы фæстæ сылгоймæгты бадæны ’рдыгæй цы цæ- 
джындз ис, ууыл. Райста йæ зæгæлæй, æрыфтыдта йæ йе ’фцæ- 
джы. Фæндыд æй, куы йæм ныккастаид, цы хæринаг ын нывæрд- 
той, уый куы базыдтаид, фæлæ фысымты зæронд усæй йæ цæсгом 
нæ бахъæцыд. Хызын асгæрста йæ рæмбынкъæдзæй, фæлæ ницы 
бæрæг базыдта. Каудуар бакодта æмæ фос раскъæрдта. Хъæугæ- 
рон кæройнаг хæдзарæй куы рахызт, уæд ныккаст йæ хызынмæ, 
æмæ хорзау нал фæци: уыди дзы æрмæст хъæбæрхоры кæрдзын 
æмæ æрдæг æнæ ахуыйæнæй. Æнкъард хъуыды февзæрд йæ сæры: 
«Ардыгæй æхсырдуцæн афонмæ нырма мæйæ фылдæр ис, æмæ 
мын уæдмæ айдагъ кæрдзын куы æвæрой, уæд куыд уыдзæн?» 
Фæлæ цы йæ бон у. Ацы хатт дæр та хорз «арфæтæ» фæкодта 
йæхинымæр йе ’лгъин фысымтæн. 
Фос ахæрд кодтой фæсхъæу, сæрвæтты. Сæ фæстæ сæргуы- 
быр æмæ æнкъардæй цыдис Гæбил. 
Бирæ нæ хæссы дæсаздзыд сабийы маст. Дзуг нæудзармæ 
схæццæ сты, æмæ зыдæй хизгæ апырх сты ногзад кæрдæгыл. Гæ- 
бил æрбадт сæ дæле, хызынæй систа æнæхъæн кæрдзын йæ галиу 
къухмæ, йæ уæлæ йын æрывæрдта хиталæг физонæджы бæсты, 
рахиз къухмæ систа чысыл дæргъæццон дур сыкъайы бæсты, æмæ 
зæронд лæгты куывдау райдыдта: 
— Уæ, Хуыцау, табу дæуæн, Хуыцау! Хуыцау, барст дын фæ- 
уæд мæнæ ацы хус къæбæр, æндæр дæм цæмæй скувон! О, фæлæ 
мын ацы кæрдзын æнахуыйæнæй чи нывæрдта, уыдонæн сæ цæх- 
джынтæ æмæ сæ цыхтытæ сæ бинонты хуыздæры хистæн бахъæ- 
уæнт... 
«Аммен, Хуыцау!» — фæцис куывд, дур аппæрста, кæрдзын 
фæстæмæ хызыны сæвæрдта — нырма раджы у аходæн хæрынæн 
— æмæ фæлгæсын райдыдта дæлæмæ, хъæумæ. 
Бæрзонд нæудзар къуылдымы рæбын фыдуаг цæугæ чысыл 
доны былыл ныттыгуыр сты нудæс хæдзары — Æхсæйнаг хъæу. 
Хъæуы астæу — кæлæддзаг гæнах æмæ æрдæгхæлд мæсыг. Иннæ 
хæдзæрттæ уыдоны алыварс æмгуыдынæй нырривæд сты дæлдæр- 
уæлдæртæй, æмæ, дардæй бакæсгæйæ, æппындæр бæрæг нæу — 
иу дзы кæм фæвæййы æмæ иннæ кæм райдайы. Тъæпæнсæр уæлхæ- 
дзæртты хуыггæмттæй сæнары фæздæджы лыстæг тæгтæ къæдз- 
мæдзытæй ивæзынц хæрдмæ, стæй ныгуылæнырдæм фездæхынц, 
хъæуы æдде баиу вæййынц æмæ иу къуымбилæй ленк кæнынц 
сæууон уæлдæфы. 
Хъæуы фале, доны фаллаг фарс, — ног агъуыст, Æхсæйнаг 
хъæу сæрыстыр кæмæй у, уый — ног скъола. Цалдæр азы фæтох 
кодтой ацы комы цæрæг адæм, цæмæй сын паддзахы хицауад бар 
ратта ам скъола байгом кæнынæн, æмæ уыцы хъуыддаг æндæраз 
сæ къухы бафтыд. 
73 

Сывæллæттæ æмбырд кæнынц скъоламæ. Цы тæхудиаг сты. 
Гæбилы æмбæйттæ ныр дыккаг аз цæуынц ахуыр кæнынмæ, фæлæ 
уый нырма скъолайы къæсæрæй кæсгæ дæр нæ бакодта. Дыууæ 
азы размæ афæлвæрдта скъоламæ бацæуыныл, фæлæ йæ йæ мад 
кой дæр не суагъта: Мах, дам, æрсытимæ кæрдо нæ цæгъдæм. 
Ацы æмбисонд арæх фæдзуры йæ мад, фæлæ Гæбилмæ æппындæр 
раст нæ кæсы. Фыццаджыдæр, уый тыххæй, æмæ скъоламæ цæ- 
уын æмæ кæрдо цæгъдын иу не сты, дыккаджы та уый, æмæ скъо- 
ламæ чи цæуы, уыдон цæмæй хуыздæр сты Гæбилæй. Хъæбысæй- 
хæсты йыл уыдонæй ничи тых кæны, уыдонæй бирæтæ хæрæгыл 
бадын дæр нæ уæнды, фæлæ Гæбил бæхыл бадгæйæ дæр нæ тæр- 
сы. Уæддæр Берозон алы хатт афтæ фæдзуры: «Ды сидзæр дæ 
æмæ дын уыдоны фæзмæн нæй». 
Гæбил цы уæлдай хъуамæ загътаид йæ мады ныхасыл, фæлæ 
уæддæр хъуыды кодта йæхинымæр: «Ныр, мæнæй фыддæр чи у, 
уыдон чиныджы кæсын куы базоной, æз та куы нæ, уæд мæлæт 
хуыздæр нæу?» Фыййау кæмæ уыд, уыдоны лæппумæ уыди хъæ- 
бæр гæххæттыл ныхæст æмæ хицæн лыггонд абетæ. Гæбил йæхæ- 
дæг куыд дзырдта, афтæмæй уыцы абетæ балхæдта «туджы ар- 
гъæй» — дæс æмæ дыууиссæдз хъулæй. Йе ’мбæлттæй скъоламæ 
чи цыд, уыдоны руаджы дамгъæтæ сахуыр кодта, фæлæ дарддæр 
та? Чиныг ын нæ уыди, æмæ кæсын кæм хъуамæ сахуыр уыдаид? 
Курæггаг чиныгæй дæр цæй чиныг ис? Уæдæ æлхæнгæ дæр цæ- 
мæй бакæна? Иугæр абетæ афтæ зынаргъ сты, уæд чиныг æппын- 
къаддæр дыууæ фондзыссæдз хъулæй асламдæр кæм ссардзæн? 
Стæй чи рауай кæндзæн чиныг? 
Зымæг ивгъуыдта Гæбилыл æнæ чиныгæй. Фæлæ уæддæр 
æнцад нæ бадтис. Кæд-иу ын чиныг кæсынмæ ничи радта, уæд- 
дæр-иу искæцы скъоладзауы цур хъуамæ сбадтаид æмæ кастаид 
уый чиныг йæхинымæр. 
Æрцыд уалдзæг. Гæбил йæ фыййауы хызын йе ’фцæджы æрыф- 
тыдта. Ныр ын искæй чиныгмæ кæсыны фадат дæр нал уыди. Фæлæ 
йыл иу сæрдыгон изæр сæмбæлд стыр циндзинад: æнæнхъæлæ- 
джы, бынтон лæвар йæ къухты бафтыд абеты чиныг. 
2. 
Фос хизгæйæ, Гæбил бафиппайдта: ахуыргæнæг алы изæр дæр 
рацæуы хъæуæй иудзæвгар æддæдæр, къуылдымыл бирæ фæба- 
ды, стæй фæстæмæ цæугæйæ фæндаггæрæтты цалдæр дидинæджы 
ратоны æмæ сæ йемæ ахæссы. Диссаг касти уый Гæбилмæ. Цæмæн 
хъæуы дидинæг? Фос æй нæ хæрынц, лыстæнæн нæ бæззы, нæ- 
дæр хосбæндæнæн... Гæбил зоны, алы сæрд дæр цавæрдæр базар- 
гæнджытæ æрбацæуынц сæ хъæумæ дидинæг æлхæнынмæ. Фел- 
хæнынц æрмæст иу хуызы дидинæг: лыстæг даргъ зæнгыл зайгæ 
бур фæркджын дидинæг. Кæмдæр, дам, дзы цыдæр хос аразынц. 
Фæлæ ахуыргæнæг та алыгъуызон дидинджытæ фæтоны. «Чи зоны, 
74 

уый дæр истæмæн хъæуы», — хъуыды кодта Гæбил, фæлæ иу хъуыд- 
даг йæ зæрдæмæ нæ фæцыд: иугæр рацыдтæ, уæд, æрмæст дæ 
армы дзыхъхъы цы бацæуа, æндæр ма ’ртон, уæд уый цы у? 
Иу дзæбæх хур бон ныхъхъуыды кодта Гæбил ахуыргæнæгæн 
хорздзинад фæуын. Хуссар рагъы сæрæй дæлæмæ райдыдта алы- 
гъуызон дидинджытæй алкæмæй дæр дыууæ-æртæ армы дзаджы 
тонын, æмæ цалынмæ рагъы æмбисмæ хæццæ кодта, уæдмæ дæр 
йæ дæлармы нал цыдысты. Æмæ изæры йæ уаргъимæ хъæууын- 
джы куы фæцæйцыд, уæд ыл худæгæй куыд нæ мардтаиккой лæп- 
путæ. Гæбил сæрыстырæй цыди сæ рæзты, йе ’ккой — йæ ронæй 
баст дидинджыты стыр куырис, афтæмæй, æмæ иттæг бузныг уыд 
йæхицæй, уымæн æмæ иннæ лæппутæй ахæм хорз хъуыды никæй 
сæрмæ æрцыд. 
Цалынмæ скъолайы размæ бахæццæ Гæбил, уæдмæ уæндонæй 
цыди, фæлæ ныр хъуыдытыл фæци: Куыд бадзура ахуыргæнæгмæ? 
«Кæд мыййаг мæсты у, уæд, дам, нæмгæ дæр кæны... Уæд та йæм 
куыдз куы уаид. Уæд мыл уый срæид æмæ мæм ракæсид...» Ахуыр- 
гæнæг цы уаты цард, уый рудзынджы размæ бацыд æмæ уым слæу- 
уыд æд æргъом. Кæсгæ зæхмæ кæны, фæлæ йæ цæсты зул ру- 
дзынгмæ дары. 
Ахуыргæнæг æнæзонгæ лæппуйы йæ рудзынджы раз куы ауыд- 
та, уæд рацыд æддæмæ æмæ дзуры: 
— Мæнмæ æрбацыдтæ, лæппу? 
— О, — загъта Гæбил, зæхмæ кæсгæйæ. 
— Æмæ цы зæгъдзынæ? 
— Мæнæ дын æрбахастон... — Гæбил ацамыдта йæ сæрæй йе 
’ргъоммæ. 
— Цы сты уыдон? 
— Дидинджытæ... 
— Мæнæн сæ æрбахастай? 
— О, — бакодта Гæбил æмæ куырис зæхмæ æрыппæрста. 
— Æмæ куыд гыццыл сты — йæ мидбылты бахудт ахуыргæнæг. 
— Бæндæн мæм нæ уыд... райсом дын фылдæр æрбахæсдзынæн... 
Ахуыргæнæг худæгæй бакъæцæл, фæлæ уæддæр Гæбил нæ 
бамбæрста, худт цæуыл уыди, уый æмæ фенкъард. 
— Æмæ дын чи загъта, дидинджытæ мæ хъæуы, уый? — фæр- 
сы та ахуыргæнæг. 
— Мæхæдæг дæ федтон, куы сæ тыдтай, уæд, æмæ дæ, зæ- 
гъын, алы бон цæуын ма хъæуа... 
Ахуыргæнæг йæ худын цæхгæр фæурæдта, дидинджьггы цур дзуц- 
цæг æрбадт, сæ баст сын райхæлдта. Диссаг æм фæкаст: дыккаг аз 
кусы ацы хъæуы, сæрвæттæм дæр арæх ауайы, фæлæ дзы уыйбæрц 
алыгъуызон æмæ рæсугъд дидинджытæ ис, уый æнхъæл нæ уыд. 
— Дæ ном та цы хуыйны? 
— Гæбил. 
— Кæй лæппу дæ? 
75 

— Берозоны. 
«Кæй лæппу дæ?»—ахæм фарстæн алчидæр йæ фыды ном 
фæзæгъы, фæлæ Гæбилæн йæ фыд раджы амард. Хъæубæстæ йæ 
иууылдæр «Берозоны фырт» хонынц æмæ куыдфæстæмæ йæхæ- 
дæг дæр афтæ хонын байдыдта йæхи. Ахуыргæнæг базыдта, Гæ- 
бил сидзæр кæй у æмæ йын фæтæригъæд кодта. 
— Дæ хуын бирæ уæд, Гæбил, фæлæ скъоламæ та цæуылнæ 
цæуыс? 
— Фыййау вæййын, нана мæ нæ уадзы, — æфсæрмдзæстæй 
загъта Гæбил, цыма стыр азымджын у, уыйау, стæй ма æрæджиау 
йæ ныхасыл бафтыдта, — кусæг нын нæй... 
— Хорз нæу уый, — æнкъардæй загъта ахуыргæнæг, — фæлæ 
Гæбил нæ бамбæрста, цы нæ у хорз: фыййау цæуын, скъоламæ нæ 
цæуын, æви сын кусæг кæй нæй, уый. Уæддæр æм тынгдæр афтæ 
фæкаст, цыма скъолайы тыххæй хъуамæ загътаид, æмæ уæд чы- 
сыл фæныфсджындæр. 
— Абетæ балхæдтон æмæ уыдон бæргæ базыдтон, фæлæ... 
— Балхæдтон, зæгъыс? — фæдис кодта ахуыргæнæг, уымæн 
æмæ ацы хъæуы ахуыргæнæн дзаумæттæ нæ уæй кодтой. 
— О, — загъта Гæбил. 
— Кæмæй? 
— Æхсарбегæй. 
— Цас сыл радтай? — фæхъæлдзæгдæр ахуыргæнæг. 
— Дæс æмæ дыууиссæдз хъулы! — загъта хъæрæй Гæбил æмæ 
фыццаг хатт уæндонæй бакаст ахуыргæнæджы цæсгоммæ. Уый 
æнхъæл уыд, ахуыргæнæг ныддис кæндзæн уыйбæрц стыр аргъыл, 
фæхæрам уыдзæн Æхсарбегмæ, фæлæ ахуыргæнæг æрмæст йæ 
мидбылты бахудт æмæ та фæрсы: 
— Чи дын бацамыдта абетæ? 
— Иннæ лæппутæм кастæн æмæ афтæмæй... 
— Æмæ уæд æххæст чиныг цæуылнæ балхæныс? 
— Хъултæ мæм фаг нæма ис... 
— Цас дæм æрæмбырд? 
— Æртиссæдзы. 
— Уый æгæр чысыл у, фондзыссæдзæй асламдæр дын чиныг 
ничи ратдзæн, — загъта ахуыргæнæг æмæ фæрсæгау бакаст Гæ- 
билмæ. Лæппу ницы сдзырдта. Уый куыд æнхъæл у, афтæ чиныг 
уыцы аргъыл дæр ничи ратдзæн. — Цæй, уæд та дын æз ауæй 
кæнон чиныг, — дзуры ахуыргæнæг,— иннæ дыууиссæдзы мын 
фæстæдæр ратдзынæ. Рацу мидæмæ. 
Гæбил йæ бынатæй фезмæлд, сагъдауæй аззад æмæ хъуыдыты 
аныгъуылд: «Кæд мæ нæмынмæ сайы мидæмæ. Кæд мæ фæлваргæ 
кæны — абетæ æцæг базыдтон æви гæды ныхæстæ кæнын. Кæд æм 
хъщг фæкаст, абетæ хъултæй кæй балхæдтон, уый». 
— Рацу, рацу, цæмæ лæууыс? — фæзылд æм ахуыргæнæг. 
— Хъултæ мæхимæ не сты æмæ... 
— Æууæндын дыл, уыйфæстæ мын сæ æрбахæсдзынæ,— хины- 
76 

мæр худгæйæ, ахуыргæнæг бараст йæ уатмæ. Гæбил дæр ацыд йæ 
фæстæ æнæбары, фæстæмæ фæкæс-фæкæсгæнгæ. Æххæст мидæмæ 
бацæуын нæ бауæндыд, фæлæ дуаргæрон ныллæууыд алидзын æввонг. 
Фæлæ дзæгъæлы уыдысты сабийы хъуыдытæ. Ахуыргæнæг уай- 
гагьд фæстæмæ фездæхт, йæ къухы дзыхъхъынног абеты чиныг. 
— Мæнæ дын чиныг, Гæбил, дæ хъултæ дæр дæхицæн уадз. 
Фæлæ ардыгæй фæззæгмæ рæвдз кæсын куы нæ базонай, цыдæ- 
риддæр дзы фыст ис, уыдон, уæд дын æй фæстæмæ байсдзынæн. 
Куы сæ базонай, уæд та дæ скъоламæ дæр райсдзынæн. 
Уалдзæджы дæргъы уыцы чиныг нæ фæцух Гæбилы хызы- 
нæй. Бон-изæрмæ йæ зæхмæ нæ уагъта æмæ æппынфæстаг афтæ 
рæвдз кæсын базыдта, æмæ бирæ хуыздæр арæхст, скъоламæ чи 
цыди, уыдонæй дæр. 
Йæ фысымтæн хъыг уыдис, сæ фыййау «йæ куыдзы бон кæй 
нæ зоны» æмæ чингуытимæ кæй архайы, уый. Сæ зæронд лæг иу 
хатт ныскъуыдтæ кæнынмæ дæр хъавыд Гæбилы чиныг, фæлæ йæ 
хистæр фырт нæ бауагъта: чиныгмæ кæсгæйæ, дам, хизæнуаты 
фынæй нæ кæндзæн. Æмæ, раст зæгъгæйæ, Гæбилы фынæй кæ- 
нынмæ не ’вдæлд, æдзухдæр йæ чиныгмæ касти. Иу бон ын æгæр 
фæци. Уæлдай фылдæр афæстиат кæсыныл, æмæ йæ фос кæйдæр 
уыгæрдæнтæм баирвæзтысты. Уый фæдыл изæры над баййæфта 
æмæ йæм уый ницы диссаг фæкаст, фæлæ, чысыл ма бахъæуа, йæ 
чиныг дæр ын ныппырх кæной. Гæбил цъиусуры цавд ныккодта 
йæхи йæ хызыныл зæронд лæджы къухтæм æмæ йæ аскъæфта. 
Уыцы бонæй фæстæмæ чиныг хъæумæ нал хаста, æмбæхст æй дар- 
дта сæрвæты, къæдзæхы æххæлы. 
Фыццаг мæй Гæбил афтæ æнхъæлдта — никæд бафсæддзæн 
чиныг кæсынæй. Фæлæ иугæр ацы чиныг йæ кæронмæ цалдæр 
касты куы фæци, цы уроктæ дзы уыдис, уыдон кæсын нæ, фæлæ 
ма сæ æнæкæсгæйæ дзурын дæр куы базыдта, уæд æм йæ зæрдæ 
уыйбæрц тынг нал ради. 
3. 
Аивгъуыдта уалдзæг, сæрд — хæхбæсты мæгуыр адæм «дыууæ 
хоры астæу» цы рæстæг хонынц, уый дæр æмæ ралæууыд дзадж- 
джын фæззæг. «Джаджджын» — зæгъгæ, чи зоны, бынтон раст нæ 
уа уæды рæстæджы хæххон фæззæгæй афтæ зæгъын, фæлæ цæу- 
ылнæ, уæддæр уал цалдæр мæйы æфсæст уыдзысты хъæбæрхорæй. 
Æхсæйнаг хъæу райдыдта хор æфснайын. 
Бады Гæбил хъæуысæр, «Æхсырдуцæн къуылдым» кæй хо- 
нынц, уым йæ фосы цур. Йæ хъæдын къус йæ тæккæ дзагæй ба- 
цымдта æхсыр хъæбæрхоры къæрдзынимæ, йæ æххуырсты бон- 
тæй дæр та иу аивгъуыдта æмæ хъæлдзæг у йæ зæрдæ. Фосæн 
бынатмæ скъæрыны афон нæма у æмæ уал фæлгæсы хъæумæ. Доны 
фаллаг фарс скъолайæ рараст ахуыргæнæг, хидыл æрбахызт æмæ 
æрбацыд хъæуы Ныхасмæ. «Ацы афон хъæуы æдде нæзыты къохмæ 
куы фæцæуы, уæд ныр афтид Ныхасмæ цæмæ æрбацыд?» — хъуыды 
77 

кæны Гæбил æмæ йæ каст уырдæм скодта. Ахуыргæнæг иу чысыл 
алæууыд, стæй йæ чъылдым Гæбилы ’рдæм, афтæ сисгæрон къæй- 
бандоныл æрбадт. Бирæ нæ фæци иунæгæй. Чысыл фæстæдæр 
Темсыраты зæронд лæг йæ лæдзæджы æнцæйтты æрбацыд æмæ 
æрбадт ахуыргæнæджы фарсмæ. Уалынмæ, Кæндысаты хистæр 
уыдоны куы федта, уæд рахылд йæ къæлæтджынæй æмæ сæм уый 
дæр æрбацыд. «Цы хуыздæр ма хъæуы дыууæ зæронды? Куыстмæ 
нал цæуынц æмæ ныр ныхасæй сæ мондæгтæ суаддзысты...» — хъуы- 
ды кæны Гæбил. 
Хуымдзаутæ хъæумæ цæуын байдыдтой. Къаннæг хъæубæсты 
стырæй-чысылæй, Гæбил кæй нæ зоны, ахæм нæй. Дæлæ рацæ- 
уынц Дзанæгаты бинонтæ: сæ хистæртæ — дыууæ, сæ фырттæ — 
цыппар æмæ фондз та сылгоймæгтæ. Ныхасмæ куы рахæццæ сты, 
уæд ныллæууыдысты ахуыргæнæг æмæ дыууæ зæронды цур, 
æрмæст ма сæ дыууæ чындзы баздæхтысты сæхимæ. «Кæд, Дза- 
нæгатæй салдат чи ис, уый чиныг æрырвыста, æмæ сын ахуыргæ- 
нæг уый кæсы...» — фенхъæлдта Гæбил,фæлæ уыцы хъуыды дæр 
бирæ нæ ахаста, чидæриддæр цыди хуымтæй, уыдонæй кæд иуæй- 
иу сылгоймæгтæ, æндæр иннæтæ тыгуыр кодтой ахуыргæнæджы 
алыварс. Ныхас байдзаг адæмæй. Хæдзæртты чи уыд, уыцы æфсин- 
тæй дæр бирæтæ цыдысты Ныхасмæ. Гæбилæн йæхийас лæппутæ 
стыр лæгты цурмæ нæ уæндыдысты, фæлæ Ныхасы цур Гæмсыр- 
ты уæлхæдзары уæлувады къæйтыл дæлгоммæ ныххуыссыдысты, 
хъусынц дæлæмæ, Ныхасмæ. 
Æмæ та стыр хъуыдыты бацыд Гæбил. Салдаты чиныг (уыцы 
рæстæджы афтæ хуыдтой фыстæг) нæу, уымæн æмæ æгас хъæу 
ууыл цæмæн æмбырд кæнынц? Уæдæ зианы хабар куы уаид, уæд- 
дæр адæм Ныхасы фæзы цы ныттыгуыр сты, мæрдджыны хæдзармæ 
цæуылнæ цæуынц? Кæд та, мыййаг, пъырыстыф исты мæстыйаг 
гæххæтт сырвыста хъалон фидыны тыххæй? Нæ, ахæм гæххæтт 
ахуыргæнæг никуы фæкæсы, уый хъæуыхицау писырæн фæкæ- 
сын кæны, стæй ахæм гæххæттытæ хъусынмæ хæдзарæн лæг æрым- 
бырд кæнынц, сылгоймæгтæ та йæм æппындæр нæ фæхъусынц. 
Цы уыдзæн уæдæ, цы хабар у? — утæппæт адæм цæмæ æры- 
хъуыстой, хуымдзаутæн сæ фæллад æмæ се ’ххормаг чи ферох 
кæнын кодта? Чи зоны, афон нæма уыд фос хъæумæ аскъæры- 
нæн, фæлæ Гæбил нал фæрæзта хъæцын уымæй фылдæр. Фос 
кæрты бакодта, каудуар сыл ахгæдта æмæ хæдзары смидæг. Йæ 
хызын цæджындзыл ацауыгъта æмæ йæхæдæг дæр згъорынмæ 
хъавыд Ныхасмæ, фæлæ йæм чындзытæй иу фæраздæр: 
— Гæбил, кæд дын тынг æххормаг нæу, уæд азгъор æмæ бай- 
хъус, ахуыргæнæг Ныхасы цыдæр диссаджы чиныг кæсы... 
Гæбил нал фенхъæлмæ каст чындзы ныхасы кæронмæ дæр æмæ 
уайтагъд Ныхасы бамидæг. Ахуыргæнæгæн æрмæст йæ ныхас хъу- 
ыс’ти æддæмæ, йæхæдæг æппындæр нæ зынди. Гæбил бабырыд 
адæмы æхсæнты æмæ йæхимæ дæр диссаг фæкаст — ничи йыл 
схъæр кодта, ничи йæ асхуыста, æвæццæгæн, никæй æвдæлд ахæм 
78 

митæм. Лæппу уæд ноджы фæныфсджындæр æмæ, лæугæ чи код- 
та, уыдон къæхты бынты бабырыд æмæ къаннæг зилаччы ахуыр- 
гæнæджы тæккæ раз зæххыл фæтъæпæн. 
Ахуыргæнæг касти чиныг, ирон чиныг, скъолайы сывæллæттæ 
кæмæй фæахуыр кæнынц, ахæм нæ, фæлæ æндæр. Гæбил йæ сæр 
зæххы æмвæз æргуыбыр кодта æмæ аивæй бакаст чиныджы æддаг 
цъармæ. Хъæбæр цъарыл æппæты уæлийæ фыст уыди «Къоста», 
уымæн йæ быны ставддæр дамгъæтæй — «Ирон фæндыр», стæй ма 
дзы ноджы дæлдæр лыстæгдæр цыдæр фыстытæ уыди, фæлæ Гæ- 
бил уыдон нал равзæрста... 
Гæбилы æрбацыдмæ ахуыргæнæг касти «Чи дæ?». Æмæ æгас 
хъæубæстæ стырæй-чысылæй, цыма сæ бынæтты цавддуртæ фес- 
тадысты, афтæ æдзæм лæугæйæ хъуыстой кадæджы ныхæстæм, 
æмæ æдде бакæсæг фенхъæлдтаид — адон хъусгæ нæ, фæлæ ны- 
хъуыргæ кæнынц уыцы ныхæстæ адджын комдзæгтау. 
«Фыййауæн — уæлæфтау, 
Хæлынхуд, хызыНу 
Йæ къæбæр — æнæвгъау,— 
Йæ куыст нæу уæд зын». 
Касти ахуыргæнæг, æмæ Гæбил иу мисхалы бæрц дæр дызæр- 
дыг нæ кодта, уыцы ныхæстæ Гæбилæн сæрмагонд йæхи тыххæй 
фыст кæй сты, ууыл. Æмæ канд Гæбил нæ, Ныхасы уæвджытæй 
йæ рæстæджы фыййау чи нæ цыди! 
«Нæ зымæг ингæн у,— 
Йæ зæитæ — нæ мæт...» 
Каст дарддæр ахуыргæнæг, æмæ дис кодта Æхсæйнаг хъæу; 
цавæр адæймаджы бон бацис уыцы ингæны дзыназæг адæмы са- 
гъæс æгас дунейы размæ рахæссын æмæ йыл чингуытæ фыссын? 
...Хур аныгуылд. Æризæр. Ахуыргæнæг дзæбæх нал æвзæрста 
чиныджы фыст, фæлæ уæддæр нæма ныууагъта йæ кæсын. Хъу- 
сæг адæмæй ферох, сæ фосмæ сæ зилын кæй хъæуы, уый дæр, 
ничи сæ ацыд ахуыргæнæджы цурæй. 
Бегаты Гæмсыр Æхсæйнаг хъæуы дæр æмæ æгас комбæсты 
дæр зондджын æмæ дзырддзæугæ лæгыл нымад уыди. Уый балæу- 
уыд ахуыргæнæджы размæ æмæ йæм дзуры: 
— Арфæгонд у, мæ хæдзар! Арфæ дын кæнын атæппæт адæмы 
номæй. Хетæджы фыртæн йæ кой ныры онг дæр цыди нæ хъус- 
тыл, йæ зарджытæй дæр нæм иуæй-иутæ, мæнæ дæ хуызæн ахуыр- 
гонд адæмы руаджы, хæццæ кодтой, сæ цæрæнбон бирæ уæд. Фæлæ 
нын ныртæккæ цы банымадтай, ахæм диссаг нырма никуы фехъуы- 
стам. Гъемæ, дæ рын бахæрон, райсом æнцойбон у, æмæ дæхицæн 
уыйбæрц зын скæн, æмæ нын уыцы чиныг суанг йæ сæрæй йæ 
бынмæ банымай... 
Æвæццæгæн, уыцы райсомæй æнкъарддæр æмæ æвæндондæ- 
рæй никуы ацыд Гæбил йæ фосы фæстæ. Æмæ уæвгæ дæр куыд 
79 

нæ: «Адæм æрымбырд уыдзысты, æмæ та сын ахуыргæнæг кæс- 
дзæн Къостайы чиныг... Нæ фæлæ, уæйыгмæ лæскъыл цы мæгуыр 
лæг куыста, уый цы дзæбæх фыст у!» — хъуыды кæны Гæбил æмæ 
фæлвары Къостайы ныхæстæ æрымысыныл, фæлæ дзы йæ зæр- 
дыл лæууы æрмæст дыууæ рæнхъы: 
«Хоры кьутуйау — йæ тæнтæ... 
Бинаг был — кæфой... > 
Гæбил хорз зоны бæрз уисæй быд хоры къуту: уæлейæ — на- 
рæгдзæф, къубалы хуызæн, куыд дæлæмæ — фæтæндæр, дыууæр- 
дыгæй дæр стуры фаджысæй сæрст. Кæнæ, хор дымгæмæ кæмæй 
фæсыгъдæг кæнынц, уыцы кæфой... 
Кæсы Гæбил Кæндысджын рагъы сæрæй æмæ уыны: адæм 
æмбырд кæнын байдыдтой скъолайы размæ. Цæуынц Æхсæйнаг 
хъæумæ фæрсхъæутæй дæр. Æвæццæгæн, уыдон дæр фехъуыстой 
чиныджы хабар æмæ ныр чыртæ-чыртæй тындзынц байхъусынмæ. 
Сыджытсæр уæлхæдзæртты сæр та фæздæг куы ауыдта, уæд йæ 
зæрдыл æрбалæууыд, знон цы фыстмæ байхъуыста: «Сæнар кæмæ 
нæй, уый ныссæйы...». Фæлæ ацу æмæ ды æрхъуыды кæн, дард- 
дæр куыд уыди, уый. 
Ахуыргæнæгмæ чи хъусы, уыдонмæ хæлæггæнгæ æнкъардæй 
аивгъуыдта бон Гæбилыл. Изæры йæ фос хъæумæ куы æрыскъæр- 
дта, уæд базыдта бирæ ног хабæрттæ. Адæм та ацы изæр дæр æрæм- 
бырд сты Ныхасмæ, æцæг ахуыргæнæг нал æрбацыд чиныг кæ- 
сынмæ. «Æвæццæгæн сын æй кæрæй-кæронмæ бакаст...» — ахъуы- 
ды кодта Гæбил æмæ фенкъард. Фæлæ адæмы ныхæстæм куы бай- 
хъуыста, уæд уыдоны ’рдæм фæци. Ныхасы уæвджытæ нырыонгау 
незаманы таурæгътæ нал кодтой, сæ дзырд уыди Къостайы чиныг. 
Гæбилæн йæ фыды ’фсымæры лæппу — мæгуыр, æвадат адæймаг, 
мадзура лæг — никуы æрыхъусын кодта адæмы йæхимæ. Гæбилмæ 
дæр ма диссаг фæкаст, уæндонæй йæ ныхас куы баппæрста, уæд: 
— Сымах фарны ардыстæн, мæнæ хорз адæм, знонæй ардæм 
мæхимæ цыдæр кæсын байдыдтон. Æз афтæ æнхъæл уыдтæн, æмæ 
мæ сагъæс мæ ницæйаг хæдзары къуымтæй дарддæр никæдæм хъуы- 
сы, фæлæ, кæсут-ма, Къоста мах тыххæй уæззау цым лæдзæгæй 
ныххоста паддзахы къæсæр... 
— Къоста ма дæу дæр куы сдзурын кодта, Цыппу, кæдæй- 
уæдæй, — йæ уæхск ын æрхоста, йæ фарсмæ чи лæууыд, уый. 
Ноджы ма иу хабар базыдта Гæбил: абон æгас ком куы æрæм- 
бырд сты, уæд бауынаффæ кодтой æртæ барæджы фæсхох Нармæ 
фервитын, цæмæй Хетæгкаты Къостайæн арфæ ракæной ацы комы 
цæрæг адæмы номæй. 
Æрталынг. Ныхас раафтид. Гæбил бацыд йæ фысымтæм, хъæ- 
бæрхоры кæрдзыны æрдæг æмæ мисыны къусæй бахсæвæр кодта 
æмæ рацыд уæлхæдзармæ йæ хуыссæнмæ. Бафæллад уый дæр. 
Цæсты уæлтъыфæлттæ æрхауынæввонг сты — хуыссæг æй æрцах- 
ста, фæлæ уæддæр Къостайы кой нæ хицæн кæны йæ сæрæй. Йе 
80 

’рвад цы ныхас ракодта, уый дзыхы дзырдтæй нæ, фæлæ нывгон- 
дæй æрбалæууыд йæ цæсты раз, мæнæ стыр фыййæуттæм цы стыр 
даргъ фысахсæн лæдзджытæ вæййы, ахæм уæззау цым лæдзæг йæ 
къухы, афтæмæй Къоста бамидæг паддзахы галуаны. Паддзахы 
дынджыр хъулон куыйтæ йæм ралæбурдтой... Цас уыдысты, цас! 
Æмæ уый дæр цы диссаг у? — чи куыд бонджындæр у, афтæ йæм 
куыйтæ дæр фылдæр вæййы. Фæлæ сæм Къоста куы февзыста, 
уæд таппызары хай фесты; стæй уæд Къоста бацыд æмæ паддзахы 
къæсæры тарваз ахæм цæлхъ нылласта, æмæ цары сæгтæ дæр æрыз- 
гъæлдысты... 
4. 
Рацыд æртæ къуырийы, Гæбил «Ирон фæндыр» фыццаг хатт 
куы федта, уæдæй нырмæ. Боныгон ын амал нæ уыд, фæлæ йын 
изæрыгæтты цалдæр хатты фæцис ахуыргæнæгмæ байхъусыны 
фадат. Къостайы фыстыты иуæй-иуты йæ зæрдыл бадардта, кæ- 
рæй-кæронмæ нæ, фæлæ æхсæнмæ-æхсæнты. Фæлæ уыцы бонтæй 
фæстæмæ къаннæг фыййауы сæрæй нал хицæн кодта уыцы иугæн- 
дзон хъуыды: «Уæддæр цы амалæй бафтдзæн къухы уыцы чи- 
ныг?» Сæххæст гæнæн цы бæллицæн нæ уа, уый, дам, хъуамæ 
адæймагæн йæ сæрмæ дæр ма ’рцæуа, — афтæ фæзæгъынц. Гæбил 
зыдта, уыцы чиныг æрмæст ахуыргæнæджы йеддæмæ никæмæ ис, 
алы бон дæр æм адæм æмбырдтæ кæнынц хъусынмæ. Кæцæй хъу- 
амæ бафта уæд фыййауы къухты? Фæлæ ацу, æмæ ды уынаф- 
фæтæ кæн зæрдæйæн! 
Æризæр. Гæбил хизы йæ дзуг хъæугæрон Сæрзилæджджын 
къæдзæхы сæрмæ. Ацы къæдзæхæн йæ уæллаг фæрсты ис галвæн- 
даг Цæгат Хъугоммæ. Ахуыргæнæг арæх рацæуы ацы фæндагыл, 
бирæ фæбады къæдзæхы уæлейæ къуылдымыл, чиныг дæр фæкæ- 
сы суанг талынггæрæттæм. 
Бады Гæбил æмæ та йæ зæрдыл æрбалæууыд «Ирон фæндыр». 
«Ехх, мæ дыууæ æрчъийы дæр мæ куы нæ уаиккой æмæ мæ уыцы 
чиныг куы уаид!» — хъæрæй сдзырдта Гæбил æмæ цæхгæр фæс- 
тæмæ фæзылд. Фефсæрмы. Ныр уыцы ныхас исчи куы фехъуыс- 
таид, уæд худинаг нæ уыд! Исчи дæр ма ахæм чиныг æмæ дыууæ 
зæронд æрчъийæн иу аргъ кæны?! 
Фæлæ, кæс-ма, уартæ ахуыргæнæг рацæуы галвæндагыл. Гæ- 
бил сыстад æмæ фæскъуылдыммæ бацыд, ахуыргæнæгмæ аууонæй 
куыд кастаид, афтæ. 
Ахуыргæнæг æрбахæццæ къæдзæхы сæрмæ æмæ æрбадт гал- 
вæндаджы былыл. «Ныр ахуыргæнæгæн зын ахсæн бæх куы уаид, 
ахсын ын куы нæ комид, æмæ йын æй æз куы ’рцахсин...» — хъуыды 
кæны Гæбил, фæлæ йæм уый дæр ницы бæрæг хæрзиуæг кæсы, 
чиныджимæ абаргæйæ. «Уæд та, зæгъæм, дон тынг куы раивылид, 
ахуыргæнæг дзы мæн тыххæй нæ, фæлæ æнæбары куы ныххауид 
æмæ йæ дон куы аласид, стæй æз йæ размæ куы фæуаин, мæ лæ- 
6 Дзесты Куыдзæг 
81 

дзæг æм куы фæдарин, ахуыргæнæг ууыл куы фæхæцид, æмæ йæ 
афтæмæй куы фервæзын кæнин...» — сæнттæ цæгъды Гæбил «Ирон 
фæндыр» райсыны мондагæй. 
Хæхбæстæн сæ дымгæ дæр сæхи хуызæн дæрзæг у: куы бын- 
тондæр ныссабыр вæййы, куы та уыцы иу футт ныккæны æмæ, 
бæрзонд лыстæг кæрдæгыл æхситгæнгæ, урс фæйлауæнтæй сфар- 
дæг вæййы сæрвæтты. 
Дымгæ ницы зыдта Гæбилы фæндтæн, фæлæ уæддæр йæ кæ- 
нон кодта. Иу ахæмы фелвæста ахуыргæнæджы шляпæ-худ æмæ 
йæ дæлвæндаг амидæг кодта. Фæлæбурдта ма йæм ахуыргæнæг, 
фæлæ ницы... Худ атылд æмæ цъæх ауындзæг къæдзæхы сæры иу 
пæлæхсар ныллæг бæласыл банцад. Цалдæр къахдзæфы ныккодта 
ахуыргæнæг худы фæстæ дæлвæндаг, фæлæ йæ сæр разылд æмæ 
фæстæмæ йæ цыппæртыл сбырыд. 
Гæбил фæсæррæтт кодта йæ бынатæй, цæстыфæныкъуылдмæ 
фæндагмæ æртахт, йæ нымæт æмæ йæ хызын феппæрста æмæ 
фæдæле. 
— Кæдæм!.. Фæлæуу!.. Раздæх!.. 
Ахæм цыбыр æмæ тызмæг дзырдтæй ма бауромынмæ хъавыд 
ахуыргæнæг фыййауы, фæлæ уæдмæ Гæбил нæудзарæй ныххызт 
æмæ æлыгбын зæххыл йæ фарсыл бырын байдыдта. 
— Ахаудзынæ, раздæх фæстæмæ! — иу хатт ма бафæлвæрдта 
ахуыргæнæг лæппуйы бауромын. Гæбилмæ уыцы ныхас хъуысгæ 
дæр нæ кодта, бырыд дæлæмæ æмæ ныххæццæ къæдзæхмæ. Ныр 
ахуыргæнæг хъæр нæ, фæлæ цыма йæ улæфт дæр йæ хъуыры 
фæбадт, бамыр, æмæ ма йæ дыууæ къухæй кæрдæгыл ныххæцыд. 
Нæзы бæлас, цыма къæдзæхæй йæхи аппарынвæнд кодта, афтæ 
комы сæрмæ агуыбыр. Йæ уидæгтæ къæдзæхы скъуыдты афардæг 
сты, сæ тæккæ ставддæр та къæдзæхы æмбуар ссыди уæлæмæ, 
схæццæ æлыгбын зæхмæ æмæ уым сыджыты аныгъуылд. Гæбил 
уырдæм куы ныххæццæ, уæд ыл дæлгоммæ ныххуыссыд, уидаг 
йæ дыууæ къахы æхсæн бакодта, афтæмæй ныббырыд бæласы бын- 
дзæфхадмæ. Ныр хъуамæ иннæрдæм разила, абыра бæласыл æмæ 
худ райса къалиуæй. Фæлæ куыд бантысдзæн уый ауындзæг къæ- 
дзæхы сæр æнæистæуыл фæхæцгæ, æнæ сæр разилгæ? Ахуыргæ- 
нæгæн нал бацис йæ бон кæсын æмæ йæ къухтæ бамбæрзта йæ 
цæстытыл. Куы ракаст, уæд йæ зæрдæ йе ’муд æрцыд: Гæбил ху- 
дыл хæцы йæ дæндæгтæй æмæ йæ цыппæртыл сбыры фæстæмæ 
бæласы уидагыл. 
Цикъæйæ фæлурсдæр ныцци ахуыргæнæг фыййауы ссыдмæ. 
— Исчи дæр ма афтæ кæны?— загъта лæппуйæн уайдзæфгæ- 
нæгау. 
Хуыздæр нæ уыд Гæбил йæхæдæг дæр. Ныр дæр ма рызтысты 
йæ зæнгтæ, фæлæ уæддæр загъта: 
1 — Мæнæн ахæм къæдзæхтыл бауайын — арсы хъуыны мæлдзыг! 
— Цæуыл дæхи мардтай, гормон, цы уыдаид худæн, куы аха- 
удтаид, уæд дæр?! 
82 

— Уыцы бæласæй куы ахаудтаид, уæд суанг донмæ ныххауд- 
таид...— раст кодта Гæбил йæхи. 
Æрбадын кодта ахуыргæнæг Гæбилы йæ фарсмæ æмæ фæл- 
мæн ныхæстæ райдыдта йемæ. 
Æхсызгон уыд Гæбилæн ахуыргæнæджы фарсмæ бадын, йемæ 
стыр лæгау ныхæстæ кæнын, фæлæ цы хуызы ской чындæуа «Ирон 
фæндыры» тыххæй? 
— Кæсын базыдтай, а уалдзæджы дын цы чиныг радтон, уым? 
— куы бафарста ахуыргæнæг, уæд фæцис амал Гæбилæн йæ бæл- 
лиц зæгъынæн æмæ фæтагъд кодта: 
— Уыцы чиныджы цыдæриддæр фыст ис, уыдон кæсын нæ, 
фæлæ ма сæ цъындæй дæр бæргæ банымайдзынæн, фæлæ... 
— Фæлæ ма цы, уæдæ? 
— Цы кæсон, уый мын нал ис... 
— Дыууæ боны фæстæ горæтмæ цæуын ахуыргæнæн чингуытæ 
æрбахæссынмæ æмæ та дын ног чиныг ратдзынæн, тæрсгæ ма кæн. 
Æхсызгон уыд Гæбилæн уыцы ныфс, фæлæ уæддæр ахъуыды 
кодта: «Ныр Къостайы чиныджы кой куы скæнон æмæ ахуыргæ- 
нæг куы смæсты уа... ахуыргæнæн чиныг дæр дын куы нæуал рат- 
та...» 
Йæ ныфс асаст Гæбилæн. Æмæ уæвгæ дæр куыннæ. Зоны Гæ- 
бил, æгас комбæстæ Къостайы чиныгмæ байхъусыны тыххæй аху- 
ыргæнæгмæ æрæмбырд вæййынц. Цæвиттон, ныр уыцы чиныг радта 
Гæбилæн, стæй йæм уæд адæм куы ’рцæуой, уæд сын цы бакæс- 
дзæн? Афтæ сын дзурдзæн: «Чиныг мæнмæ нал ис, Берозоны фыр- 
тæн æй радтон æмæ уымæ цæут?!» Уæд та мын æй иу-дыууæ бонмæ 
куы авæрид... Кæсынмæ,— хъуыды кæны Гæбил æмæ дардыл рай- 
дыдта: 
— Ахуыргæнæг, Къостайы чиныджы афтæ фыст кæм ис: 
«Атъсепп уа, цы фыййау хоны 
Амондджын йæхи\» 
Уый æнæкæсгæйæ дзурын цал бонмæ базонæн ис? 
Ахуыргæнæг бамбæрста, фыййауы ныхас цæй фæдыл у, уый, 
йæхи мидæг бахудт æмæ фæрсы: 
— Къостайы чиныг дæ хъæуы? 
Гæбил уыцы фарстæн йæ уæлвæд ницы дзуапп радта. 
Зæхмæ кæсгæйæ, æддæдæр абадт ахуыргæнæгæй, уымæн æмæ, 
куыд фехъуыста, афтæмæй ахуыргæнæг нæмгæ дæр ракæны, лæп- 
путæй æгæр къæбæда митæ чи кæны, ахæмты, æмæ уый зонгæйæ, 
адæймаг лидзынæввонг куы уа, уæд бирæ хуыздæр у. 
— Иу бон мæм куы фæуид, уæд дзы æнæкæсгæйæ дзурын са- 
хуыр кæнин иу-цалдæр,— загъта та Гæбил, ахуыргæнæгмæ йæ цæ- 
сты зулæй кæсгæйæ. 
Ахуыргæнæг та йæ мидбыл худгæ бакаст лæппумæ, стæй сын- 
дæггай сыстад. Гæбил фæтарст æмæ уый дæр фæгæпп ласта æмæ 
дæрддзæф алæууыд. 
83 

— Ды бавдæл, Гæбил, æмæ изæры дæ фос куы бафснайай, уæд 
мæм скъоламæ æрбацу, æмæ аныхæстæ кæнæм, и? 
— Хорз! — иттæг райгæйæ дзуапп радта Гæбил. Ахуыргæнæг 
ацыд. Гæбил исдугмæ йæ мидбынаты лæугæйæ баззад — нæ йæ 
уырныдта ахуыргæнæджы ныхас, стæй, уый куы фæаууон, уæд 
галвæндагыл йæ сæр фæдæлæмæ кодта, йæ къухтыл хъен алæу- 
уыд, атылд къориау, — фырцинæй цы акодтаид, уый нал зыдта... 
Ацы изæр дæр та Гæбил æххæст нал банхъæлмæ каст афонмæ, 
афтæ баскъæрдта йæ фос хъæумæ. Уыцы хивæнд мийы тыххæй 
нады кæй бахаудзæн, уый зыдта, фæлæ, цæмæ ’нхъæлмæ кæсы, 
уый йæ къухы куы бафта, уæд уый цур над цы давы! Йæ амондæн, 
фысымты лæгтæй йæ разы ничи фæци æмæ куыддæриддæр фос 
кæрты дуарæй фæмидæг сты, афтæ згъорынмæ фæцис скъоламæ. 
Ахуыргæнæг сбадын кодта Гæбилы стъолы фарсмæ, йæхæдæг 
дæр æрбадт йæ комкоммæ æмæ фæрсынтæ райдыдта фыййауы сæ 
хæдзары хъуыддæгтæй: фос æмæ сæм хуымгæнд цас ис, хос сын 
чи фæкæрды, суанг ма, суг куыд амал кæнынц æмæ йæ фыййауы 
æмгъуыд кæд фæуыдзæн, уыдæттæй. Ныббузныг Гæбил йæхицæй, 
уымæн æмæ фыццаг хатт æрбадт ныхасмæ стыр лæгимæ. Æппын- 
фæстаг ахуыргæнæг загъта, цæмæй Гæбил скъоламæ цæуын рай- 
дайа, фос куынæуал хиза, уæд. Кæд, мыййаг, иннæ сывæллæтты 
не ’ййафа, ахуыры азы райдианæй нырмæ чи ахуыр кæны, уыдо- 
ны, уæд ын ахуыргæнæг феххуыс кæндзæн. 
Уыцы ныхæсты фæстæ ахуыргæнæг бацыд, бирæ чингуытæ 
æвæрд кæм уыд, уыцы скъапмæ, æмæ уырдыгæй райста иу чиныг. 
Гæбил рæстмæ нæ ауыдта чиныджы цъар. Иу цæстыфæныкъуылдмæ 
ахъуыды кодта: «Кæд æндæр исты чиныг у?», фæлæ уалынмæ 
ахуыргæнæг æрбацыд йæ цурмæ æмæ йæм чиныг бадаргъ кодта: 
Уый та дын мæ лæвар! 
Ахуыргæнæг ма цыдæртæ дзырдта, фæлæ Гæбил, рагæй кæмæ 
бæллыд, уыцы чиныг йæхи къухты куы ауыдта, уæд æй æрбал- 
хъывта йæ риумæ, цыма йын фæстæмæ байсынæй тæрсы, уыйау 
æмæ йæ цæсты тыфалтæ тъæбæртт-тъæбæртгæнгæ кæсы ахуыргæ- 
нæгмæ, фæлæ ницыуал уыны, ницыуал æм хъуысы. 
— Æнхъæлдæн, мæ лæвар дæ зæрдæмæ нæ цæуы, — загъта 
ахуыргæнæг. Гæбил фестъæлфыд. Йæ цæсгом фæрайдзаст, йæ 
цæстытæ сæрттывтой, йæ дзых ныххудын æввонг гомæй аззад. 
— Иууылдæр мын æй радтай? — бафæрæзта ма зæгъын. 
— Иууылдæр, уæдæ йе ’рдæг! — бахудт ахуыргæнæг. — Фæлæ 
уайгæ уæхимæ æмæ дæ фæллад суадз. 
Стыр, цыдæр зæрдæбын арфæ зæгъынмæ хъавыд Гæбил, фæлæ 
фырцинæй йæ бон нæ бацис æмæ йæ къух ауыгъта, цæхгæр фæ- 
зылд фæстæмæ æмæ дуарæй феддæ ис. 
Скъолайæ сæ хæдзармæ цæугæйæ, Гæбилы бахизын хъуыдис 
суадоныл, цæугæдоны сæр нарæг хидыл, хæххон чысыл хъæуы 
æнæбæрæг уынгты кæйдæр кауы сæрты, хъыхъхъаг куыдз кæмæ 
84 

ис, уыдоны рæзты — ацы хатт Гæбил зонгæ дæр нал кодта, кæуыл- 
ты тахт, уый, сонт мидæг фæцис сæ хæдзары, йæ мады æфцæгыл 
атыхст æмæ ма сдзырдта: 
— Нана! Къоста!.. Къоста!.. 
Зæххы къорийыл фыццаг хатт адæймаг куы сæвзæрд, уæдæй 
ардæм цыдæриддæр лæвæрттæ фæчындæуыд, уыдон мур дæр ницы 
уыдысты, Гæбил цы лæвар райста, уый цур... 
ПЪЫРЫСТЫФ 
1. 
Æнцойбон уыд уыцы бон. Хизын мæ уæрыччыты дзуг Кобеты 
хуымты. Афтæ хонынц нæ хъæу, ныртæккæ мæ гокотæ кæм хи- 
зынц, уыцы æрдуз. Раджы кæддæр, дам, уыцы фæз хуымгæнд 
уыди — Кобеты мыггаджы хуымтæ. Цæугæдоны галиу фарс нæ- 
зыхъæд æмæ хуыры астæу æвæджиау нæудзар. Фосæн — хизæн, 
сывæллæттæн хъазæнвæз. Йæ бакомкоммæ, доны фаллаг фарс — 
нæ хъæуы хъугом, уыдон уæле та уыгæрдæнтæ. Суанг уалдзæгæй 
фæззæгмæ хъугом нæ цух кæны адæмæй. Чи йæ хуымты дуртæ 
фехсæды, чи хæмпæлгæрдæг, чи та йе ’мбонд фæцалцæг кæны. 
Хуымгæнæн, хосгæрдæн æмæ хуымгæрдæны та æппындæр нæ цух 
кæны адæмæй. Уæд мæнæн дæр хуыздæр вæййы. Изæр мыл цыма 
тагъддæр æрцæуы. Уæд тæрсгæ дæр нæ фæкæнын. Æниу, цæмæй 
тæрсын? Æмæ-гъа! Мæхæдæг дæр ын ницы бæрæг зонын. Бирæ- 
гъæй нæ тæрсын, арсæй дæр. Уыдон цыма боныгон нæ лæбурынц, 
афтæ фехъуыстон. Уæдæ ма цæмæй? Цæмæй, куы зæгъай, уæд — 
хæйрæгæй. Хæйрæджытæ, дам, ахæм хъæдбын æмæ дурджын фæс- 
къуымты фæбадынц. 
Фæзæй донырдæм цы был ис, уырдæм зыны фаллаг-фарсæй 
Тыбаууациллайы кувæндон. Ам куы фæбадын, уæд хæйрæджы- 
тæй нал фæтæрсын, цыма, дзуар кæдæм зыны, уырдæм нæ уæн- 
дынц, афтæ мæм кæсы. 
Гъе фæлæ абон æнцойбон у, æмæ хъугомы ничи ис. Бадын мæ 
уæрыччыты цур хъæды кæрон. Дзуар ардæм нæ зыны. Хъугомы 
дæр — ничи. Мæ зæрдæ ныддур, нынтъыснæг. Нæзыты къохы раз 
лæууы Дзеппаты бæх æмæ мердæм йæ сæр тилы дæлæмæ-уæлæмæ. 
Хизгæ цæуылнæ кæны? Кæд бæх нæу, фæлæ æнæзæгъинаг бæхы 
хуызы бацыд, уæд та? «Цæй, ма йæм кæсон, æмæ йæ куы нæуал 
уынон, уæд дзы нал тæрсдзынæн» — загътон мæхинымæр æмæ 
иннæрдæм азылдтæн. Мæхи ныхъхъæбæр кодтон, æмæ нал кæсын 
бæхмæ, фæлæ та нал фæлæууын æмæ йæм мæ цæстызулæй бакæ- 
сын. Цал æмæ цал хатты! «Ардыгæй йæм изæрмæ афтæ куы фæ- 
кæсон, уæд... фæлтау...» Мæхи фæхъæбæр кодтон, дзуæрттæй иу- 
цалдæр ранымадтон æмæ бацыдтæн бæхмæ. Æцæг, Дзеппаты бæх. 
85 

Кæс-ма, уæртæ йæ фæстаг къах дæр баст у, фылдæр хатт ын куыд 
вæййы, афтæ. Гъе æмæ цыфæнды дæр уæд, æрмæст мæ цæстыты 
раз мауал лæууæд... 
Аскъæрдтон æй фаллагфарсмæ, ахизын æй кодтон доны сæр- 
ты. Мæн ма тæрсын кæнæд, уыййеддæмæ искæй хуымтæ дæр хæ- 
рæд. Цас дзы бахæрдзæн! 
Хур арвæн йæ тæккæ астæумæ схæццæ. Æнтæф. Уæрыччытæ 
нæзы бæласы бынмæ бабырыдысты æмæ ривæд кæнынц... Цып- 
пар боны сæ фæдардтам хъæугæрон уæзæгыл. Семæ сын бафтыд- 
там иу зæронд фыс. Фыс уайтагъд хизынмæ фæци цъæх кæрдæ- 
гыл. Уæрыччытæ нæма зыдтой, кæрдæг цы у, уый, фæлæ фысмæ 
гæсгæ базыдтой хизын. Фæндзæм бон сæ раскъæрдтам мæнæ ар- 
дæм. Уыдис ма мын æххуысгæнджытæ дæр: мæ кæстæр æфсымæр 
æмæ йе «’рдхорд» æмгар. Уæрыччытæ хизын райдыдтой æрдузы, 
сæныччытæ та къутæртыл ныццавтой сæхи æмæ зыдхæрд кæнынц 
сыфтæртæ. 
Бирæ рæстæг нæ рацыд, афтæ кæсын, æмæ сæныччытæй цып- 
пар диссаджы митæ кæнынц: сæхимидæг цъилау зилынц, сæ ко- 
мыфынк кæлы, афтæмæй. «1Еллæх\ — зæгъын — хæйрæджытæ 
бабырыдысты сæныччыты хуылфы!» Куыддæриддæр уый фехъу- 
ыстой нæ кæстæр æххуысгæнджытæ, афтæ фæтъæбæртт ластой 
æмæ хъæуы бамидæг сты. 
Чысыл фæстæдæр семæ ’рбацыд мæ мад. Бакаст сæныччы- 
тæм, йæ мидбылты бахудт æмæ фæрсы мæн: 
— Цы кодтой дæ сæныччытæ? 
Зæгъын, нæ зонын, кæд сæ хуылфы хæйрæджытæ бабырыды- 
сты, æндæр сын æз ницы кодтон. Уый бахудт æмæ афтæ зæгъы: 
— Ма сын тæрс, залгъæды сыфтæр бахордтой æмæ уымæн зи- 
лынц сæ мидбынаты. 
Сæныччыты ахастой хъæумæ, уым сын сæ хъуыры цыхтахсæн 
ауагътой æмæ фервæзтысты. Уæдæй фæстæмæ тынг нал æууæн- 
дыдтæн, хæйрæг фосы хуызы кæй бацæуы, ууыл, фæлæ, æргом 
зæгъгæйæ, уæддæр ма иучысыл тæрсын. Сæныччыты хабар мæ 
зæрдыл куы ’рбалæууыд, уæд тынг нал тарстæн, фæлæ æндæр 
фыдбылыз ме ’ккой абадт: хуыссæг мæ æрцахста. Уæвгæ, уый 
диссаг нæу. Мæ цуры ничи ис, хъугомы дæр, кæимæ хъазон, цæмæ 
кæсон, ахæмæй ницы ис мæ разы. 
Уæрыччытæ ривæд кæнынц. Цалынмæ хур дзæвгар акъул уа, 
уæдмæ нæ сыстдзысты. Хорз уаид иучысыл афынæй кæнын, 
фæлæ... Иухатт, дам, Фардзинты фыййау бафынæй сæрвæты, 
хæлиудзыхæй. Афтæмæй калм йæ хъуыры ныллæст, æмæ лæппу 
æдзæммард фæцис. Цæйнæфæлтау мыл ахæм æмбисонд æрцæуа... 
Хъазын фæлварын, фæлæ мын нæ рæстмæ кæны, зарын дæр. Цæсты 
тъыфалтæ уæззауæй-уæззаудæр кæнынц. Уæдæ æдасæй бафынæ- 
йæн цы амал ыссардæуа? Мæ фарсмæ — иу тъæпæн нæзы бæлас. 
Тала ма куы уыд, уæд ын чидæр йæ сæр акъуырдта æмæ йæ къа- 
86 

лиутæ фæйнæрдæм дард фæцыдысты. Уæд та уыцы бæласыл? Калм 
дæр уырдæм цæмæ бырдзæн? 
Нæзыты къохæй æрбайхъуыст сывæллæтты хъæлæба. Акас- 
тæн. Дæлæ та æрбатындзынц мæ кæстæр æфсымæр æмæ йе ’рдхорд 
æмбал. Лæф-лæфгæнгæ мæм æрбахæццæ сты. Кæрæдзийы дзы- 
хæй скъæфынц ныхас, афтæмæй мын зæгъынмæ хъавынц цыдæр 
диссаджы хабар. 
— Иу æнахуыр уазæг æрбацыд нæ хъæумæ... 
— Ноджы ма йемæ бирæ æндæр уазджытæ... 
— Иууылдæр сæм бæхтæ ис... 
— Топпытæ дæр. 
— Ахæм худтæ сын ис, æмæ... 
Цас фæцархайдтой дыууæ лæппуйы дæр, уæддæр нæ бафæ- 
рæзтой, уыцы диссаджы худтæ цы хуызæн сты, уый радзурын. 
Мæ хуыссæг кæдæмдæр фæлыгъд. Лæппуты æрсабыр кодтон 
æмæ сæ бæстон фæфарстон. Куыд мын радзырдтой, афтæмæй «уаз- 
джытæ» сты иу-дыууиссæдзы бæрц. Се ’ппæтмæ дæр — топпытæ, 
кæмæдæрты — дамбацатæ дæр. Иу та дзы сæ хицау у, бонджын 
Хæмæтхъанмæ чи ’рцард, уый. Сывæллæттæ куыд фехъуыстой 
стыртæй, афтæмæй, цыма хъалон исынмæ æрбацыдысты. 
Хур йæхи æруагъта дæлæмæ хæхтæм. Афон у уæрыччытæн 
хъæумæ аскъæрынæн. 
2 
Уыцы изæр иннæ бонтау хæдзары къонайыл нæ абадтæн, ца- 
лынмæ мын Æдзи хæринаг лæвæрдтаид, уæдмæ. Мæ хызын фæс- 
къона цæджындзыл ацауыгътон æмæ федде дæн. Уазджыты хис- 
тæр кæм уыд, уырдæм нæ бауæндыдтæн, фæлæ, Хæмæтхъанты 
уаты комкоммæ цы уæлхæдзар ис, уырдыгæй бакастæн сæнæртты 
аууонæй. Уазæг рацу-бацу кодта балкъоны. Æппæты фыццаг мæ 
цæстытыл ауад йæ худ. Мæнгæй йыл нæ дис кодтой сывæллæттæ. 
Никуы ма федтон ахæм худ. Уазджытæ нæм арæх цыд. Кæмæн 
дзы уæлдзармхуд уыди, кæмæн та нымæтхуд. Ацы уазæджы худ 
та бынтон æндæргъуызон уыд. Æппæты бынæй — нарæг, тæлыйы 
хуызæн, стæй цæхгæр фæпæлæхсар хъуырдзæвæнау, йæ фæтæн 
3—4 æнгуылдзы бæрц, уымæй уæлæмæ та цæхгæр фæтъæпæн, къæр- 
тайы быны хуызæн. Худæн йæ ныхыл уыд дæргъæццон æрттиваг 
цыдæр. Йæ дарæс дæр афтæ цыдæргъуызон. Йæ риуыл æмæ ма йæ 
уæхсчытыл дæруыд цыдæр æрттивæгтæ, фæлæ мæм дардмæ рæстмæ 
нæ зындысты. Иæ дзабыртæ уыдысты нæхимæ месты хуызæн, фæлæ 
уыдон дæр æрттиваг, сæ уæфстæ та бæзджын, æвæццæгæн, къамбе- 
цы цармæй, — уый, дам, галы цармæй бæзджындæр вæййы. 
Хæдзармæ æрбаздæхтæн æмæ æрбадтæн къонайыл. Хæринагмæ 
æнхъæлмæкæсæджы бадт æнцон базонæн у. Æдзи мæм иу каст 
куы ’рбакæны, уæд дæр базоны, стонджы мын у, уый. Уайтагъд 
мын мæ разы авæрдта хъæбæрхоры кæрдзыны ’рдæг, цыхты къæртт 
æмæ сылыйы къус. 
87 

Цыхт кæрдзынæй фæраздæр, сылы дæр фæцæйфæуд кодта, 
афтæ æддейæ æрбайхъуыст топпы гæрах. Къус æмæ кæрдзыны къæ- 
бæр къонайыл фæуагътон æмæ разгъордтон дуармæ. Уазджытæй 
иу цыбырхæдонджын даргъ лæг лæууы нæ разы уынджы, йæ къу- 
хы топп фæздæг калы, афтæмæй. Йæ акомкоммæ фаджысы рагъыл 
ратул-батул кæны нæ къуырттон карк. Йæ цъиутæ топпы хъæрæй 
фæтарстысты æмæ фæпырх сты. Стæй сæ мадмæ сæхи бакалдтой, 
хъуамæ йæ базырты бын аныгъуылдаиккой, фæлæ уæдмæ карк нал 
сызмæлыд, йæ базыртæ тыгъдæй баззадысты. Цъиутæ йæ цуры ба- 
букъ сты, æмæ ахæм уынгæг хъæлæсæй суасыдысты, æмæ сæм 
Æдзийы зæрдæ нал фæлæууыд. Скуыдта, мæгуыр. «Уыдон куыд 
тæригъæддагæй баззадысты, афтæ дæ сывæллæттæ дæ мæрдæй æнæ- 
дарæгæй баззайæнт!» — загъта ма Æдзи карк марæджы ’рдæм æмæ, 
йæ хæлын раздарæнæй йæ цæссыгтæ сæрфгæ, хæдзармæ бацыд. 
Карк чи фехста, уый, цыма дзæбидыр амардта, цингæнгæ ра- 
хаста йæ «сырд». Æрбамбырд æм сты йе’мбæлттæ. Уыдон дарæс 
дæр мæм диссаг фæкаст. Цыбыр хæдæттыл фæтæн рæттæ афтæ 
дæлиау æрбырыдысты æмæ сæ сины къуыбыртæ куы æруагътаик- 
кой, уæд сæ къæхтæй фæдæле уыдаиккой. Хæдæттæ та уæлæмæ 
сбырыдысты, сæ раззæгтæ сойæ æрттивынц. 
Сæ дарæс нæ, фæлæ ма мæм сæ уæнгты конд дæр нæхимæ 
адæмы хуызæн нæ фæкаст. Сæ иутæ уыдысты дæргътæ, фæлæ цы 
хуызæн? Стыр къæхтыл къогъодзитæ æмæ хъулон цъындатæ. 
Зæнгтæ — фæстæмæ таст, æгъдтæ размæ ахæцыдысты, астæу æмæ 
гуыр — æрдынау къæдз, даргъ æмæ лыстæг къубал, æнæлвыд сæ- 
рыл бинаг нымæтæй конд худ, цыма къаннæг уæлæнгай хъæдын- 
къус дæлгоммæ æркодта йæ сæрыл. Цыбыр сæ чи уыд, уыдон дæр 
афтæ æвидыц, Хъамболаттæ сæ хъыбылæн бирæ сылы куы нык- 
кæнынц, уæд уый хуызæн тыппыртæ. 
Мæ хъустыл ауадысты мæ фыды ныхæстæ: «Уæ хуыцаумæ 
скæсут, æмæ мын мæ хоры къæрмæг ма ныххæлæттаг кæнут!..» 
Базгъордтон йе скъæтырдæм, æмæ дын мæнæ æбуалгъы дис- 
саг: уазджыты бæхты раз хор — уæгъдкалдæй зæххы. Æз никуыма 
федтон, хор бæхтæн афтæ ныккалгæ. Быдырбæсты чи цæры, уыдон 
сæ фосæн дæр хор кæй фæдæттынц, уый фехъуыстон, фæлæ нæхи 
хъæуы уый никуыма уыд. Мæгуыртæ нæ, фæлæ ма Хъамболаттæ 
дæр нæ кодтой хор сæ бæхтæн. Махмæ, хохы, фосæн нæ, фæлæ 
ма адæмæн дæр нæ фаг кодта хор. 
— Паддзахæй цы дарын, уый йын бафиддзынæн, мæ фæллой 
та мын цæмæ гæсгæ сафут? — дзуры мæ фыд бæхты хицæуттæм, 
фæлæ йæм уыдон хъусгæ дæр нæ кæнынц, худынц ыл. 
Хъæууынгæй æрбайхъуыст адæмы хъæлæба. Кæсын, æмæ уыцы 
дæргътæ æмæ цыбыртæ уазджытæ цыдæриддæр уыдысты, уымæй 
кæрчыты фæстæ бафтыдысты æмæ сæ марынц: чи хъамайæ, чи 
топпы фатæй, чи та лæдзæгæй. Адæмы хъæр, кæрчыты хъуыдатт 
æмæ куыйты рæйын сæмхæццæ сты. Устытæ ралæууыдысты уæл- 
хæдзæртты былтыл æмæ фæсусхъæлæсæй æлгъитынц фыдбылыз- 
88 

джын уазджыты. Уæндондæр сæ чи у, уыдон згъорынц уынгмæ 
æмæ сæ кæрчыты сурынц хæдзæрттæм. 
Иу даргъ лæг Сонаты карчы æрбасырдта нæ хæдзары рæзты. 
Карк кауыл куы сгæпп кодта, афтæ йæ лæдзæгæй бахста. Февгъу- 
ыдта йæ, лæдзæг Æдзийы фæсонтыл сæмбæлд. Мæ фыд йæхи нал 
баурæдта. Уыциу гæпп баласта даргъ лæгмæ, йæ топп ын ратыдта 
йе ’фцæгæй. Лæг йæхæдæг кауыл бафæлдæхт. Йе ’мбæлттæ, уый 
куы федтой, уæд цалдæрæй сæхи ныццавтой бабайыл, топп ын йæ 
къухтæй ратыдтой æмæ йæ нæмынц чи къухæй, чи та къахы фын- 
дзæй. Æз нырдиаг кодтон, æндæр цы нæ бон уыд? 
Сæ хъæлæбамæ ракаст балкъонæй сæ хицау, æрттиваг уæхс- 
чытæ кæмæн уыд, уый æмæ сыл схъæртæ кодта. Уæд фæуагътой 
мæ фыды æмæ фæпырх сты. 
3. 
Нæ хъæумæ æндæр ранæй чи цыд, уыдон æз «уазджытæ» хуыд- 
тон. Уæдæ æндæр куыд? Уæвгæ нæм уазджытæ та арæх цыди. Гъе 
фæлæ уыдон кæрчыты нæ цагътой, сæ бæхтæн сæ фысымты хор 
нæ калдтой. Мæ фыд-иу мæм фæсидтис, уазæджы бæх бафснай, 
зæгъгæ, æмæ зыдтон, цы хъæуы, уый. Дон ын бадар, хизæнуатмæ 
йæ алас, бæндæнæй йæ къæбæлыл бабæтт, æмæ хизæд. 
Кæд, мыййаг, уазæг тагъд кæна, уæд та бæхæн кæрдæг æркæрд. 
Адон та цы мæрддаг сты? Дзургæ дæр цахæмдæр æвзагыл 
кæнынц, æрмæст сæ иуæй-иутæ сдзурынц иронау дæр. Чи сты? 
Цæмæ æрбацыдысты? 
Уыдæттæн æз ницы æмбæрстон. Фæрсгæ дæр кæй бакæнон. 
Мæ мад фос дуцынмæ ацыд. Уæдæ ма Æдзийæ æндæр кæй ба- 
фæрсон? Раст зæгъын хъæуы, ацы хатт тынг нæ уæндын Æдзимæ, 
æфсæрмы дæр кæнын. Мæстджын у Æдзи. Къонайыл æрбадтæн 
æмæ арты сугтæ бадзæбæхтæ кодтон. Æниу хорз судзынц хус бæрз 
сугтæ. Хъæбæрхоры кæрдзынтæ æрдынрæнхъæй рарæхыс сты цæ- 
хæры алыфарс. Кæс-ма, уæртæ дзы иу æгæр æввахс сагъд фæцис 
цæхæрмæ æмæ йæ фарс фæсау. Иннæ кæрдзын бафæлдæхт цæ- 
хæрмæ æмæ судзы йæ был. Афтæ никуы ныууадзы Æдзи йæ кæр- 
дзынты. Фæлæ ацы хатт... Æз бавнæлдтон æмæ кæрдзын рафæл- 
дæхтон, æрсагътон æй æддæдæр, иннæ кæрдзын дæр разылдтон. 
— Уадз сæ, уадз, дæ нывонд фон, дæ къухтæ басуддзысты,— 
дзуры мæм Æдзи, кæрдзынтимæ архайгæ мæ куы федта, уæд. Цыма 
йæ зæрдæ фæфæлмæндæр, афтæ мæм фæкаст. Æмæ йæм дзурын: 
— Æдзи, дæлæ Хæмæтхъантæм цы уазджыты хистæр хонынц, 
уымæн йæ ном куыд хуыйны? 
— Цæй уазæг у, дæ сæрылхаст фон, йæ хæдзармæ æндæр уазæг 
макуы бакæсæд... Пъырыстыф æй хонынц, æз дæр ын цы зонын... 
— Æмæ нæм цæмæ æрбацыдысты? 
— Хъалон исынмæ та æрбацыдысты, æндæр нын куы нæ ’рба- 
хастой, сæ хæдзæрттыл мауал сæмбæлой... 
89 

Æз нæ зыдтон, хъалон цы у, уый дæр æмæ Æдзийы хынц- 
фарст фæкодтон. Æмæ бирæ цыдæртæ базыдтон уыцы изæр. Æз 
уæрыччытæ кæм фæхизын, уыцы сæрвæт, мæ фыд Мысыр æмæ 
мæ мад Дегъон хуым кæм фæкæрдынц æмæ мæкъуылтæ цы уыгæр- 
дæнты фæамайынц, уый рацæй-рабон, æмæ нæхи зæхх нæу, фæлæ 
æлдары. Æлдар йæхæдæг та цæры стыр горæт Калачы, нæ хъæу- 
æй йæм æгас къуыри цæуын хъæуы фистæгæй. Канд мах зæххытæ 
нæ, фæлæ æгас комы зæххытæ дæр уыцы æлдары сты. Алы сæрд 
кæнæ фæззæг æлдар æрбарвиты йæ фæсдзæуинты хъалон исынмæ. 
Алы хæдзарæй дæр исынц афтæ: дæс мæкъуылæй — иу мæкъуыл, 
дæс мæрты хорæй — иу мæрт, дæс фысæй — иу фыс, алцæмæй дæр 
дæсæм хай. Хосы мæкъуылты æмæ хоры бæсты фæисынц æхца. 
Æдзи мын бæргæ бæстон фæдзырдта уыцы хабæрттæ, фæлæ 
сæ æз уæддæр кæронмæ нæ бамбæрстон. Нæ хъæуы цардис æртæ 
æмæ ссæдз хæдзары. Сæ хуымтæ æмæ сæ уыгæрдæнтæ иууылдæр 
нæ хъугомы сты. Æндæр хъæуккагæн нæ хъугомы нæдæр хуым 
ис, нæдæр уыгæрдæн кæнæ сæрвæт. Уæдæ иу къуыри цæуын кæ- 
дæм хъæуы, Калак кæй хонынц, уым чи цæры, уымæн цæй зæх- 
хытæ хъуамæ уа нæ хъугомы? 
— Уæдæ нæм сæ хъалон исынмæ фарон кæнæ уымæй размæ 
цæуылнæ цыдысты? — бафарстон Æдзийы. Æмæ уый дæр базыд- 
тон. Ныры онг азты-иу нæ хъæу сæ хъалон æмæ æлдары дæсæм хай 
афойнадыл бафыстой, æмæ ма уæд цæмæ цыдаиккой сæ фæсдзæу- 
интæ? Фæлæ ацы фæстаг аз фыдаз уыди: стурвосыл хъомрын сыс- 
тад, лыстæг фосыл та фыдниз бахæцыд. Ноджы хурджын аз скодта 
æмæ хор æмæ хос дæр нæ фесгуыхтысты. Адæммæ нæ уыд, сæ 
хъалон цæмæй бафыстаиккой, уый. Хъæуыхицауæн гæртам радтой, 
цæмæй æлдармæ бахата æмæ сын сæ фиддонтæ фæкъаддæр кæна, 
фæлæ сæ уый дæр фæсайдта, ницы сын баххуыс кодта. 
4. 
Мæ фыды фыд дадаимæ сæрды мæйты уæлхæдзары хуыссы- 
дыстæм. Мæнмæ хорз кæсы уæлхæдзары хуыссын. Хус æлыг зæх- 
хыл лыстæг цъæнут-фæсал ныккал парахатæй. Цæмæй лыстæн 
фæйнæрдæм ма хæлиу кæна, уый тыххæй йæ алывæрсты — дуртæ 
æвæрд. Лыстæны уæлæ — бæзджын бинаг нымæт. Хъæццулæн дæр 
— ахæм нымæт. Дыууæйы абыр æмæ уазалæй дæр мауал тæрс 
æмæ къæвдайæ дæр. 
Диссаг у, уæлгоммæ хуысгæйæ, стъалытæм кæсын. Цыма афтæ 
кæсгæйæ бæрзонддæр вæййынц... Хъазынц æнæрынцойæ, худынц 
æмæ ныкъулынц сæ иугай цæстытæ. Æз нæ зыдтон, цалынмæ да- 
дайы бафарстон, уæдмæ: иуæй-иу стъалытæ дзагъырдзастæй цæ- 
мæн кæсынц, иннæтау сæ цæст цæуылнæ ныкъулынц? Дада нын 
куыд загъта, афтæмæй, уыдон се ’мбæлттæй фæдзæгъæл сты æмæ 
сæ дзагъырдзастæй агурынц. 
Æдзи та мын афтæ радзырдта: алы адæймагæн дæр, дам, хи- 
90 

цæн стъалы ис. Æз бирæ, бирæ фæкæсын арвмæ æмæ алы хатт 
дæр равзарын тæккæ стырдæр æмæ æрттивагдæр стъалы. Фæлæ 
та мын дыккаг хатмæ фесæфы, нал æй ыссарын. Уый та уымæн у, 
æмæ, дам, стъалытæ дæр хур æмæ мæйы хуызæн ныгуылгæ кæ- 
нынц... Уæдæ дадайæн цæуылнæ сæфынц? Уый стъалытæй бирæ- 
ты нæмттæ зоны: Авд хойы, Тæрæзтæ, Фисынмæдзæуджытæ, Бон- 
вæрнон æмæ ма ноджы æндæртæ, æз сæ нал хъуыды кæнын. Æхсæ- 
вæй боныцъæхтæм цас рæстæг баззад, уый дæр дада базоны, стъа- 
лытæм куы скæсы, уæд. Уыцы æхсæв дадамæ дзурын нæ цыд, 
æнкъард уыди æмæ æз дæр уайтагъд афынæй дæн. 
Цалынмæ хур уазал æртæх сисы, уæдмæ нæ раскъæрынц 
уæрыччыты хизынмæ. Чи зоны ма афынæй уыдаин, фæлæ мæ 
хъустыл ауад бирæ адæмы хъæлæба. Фестадтæн. Дзаума акæны- 
нæн бирæ рæстæг нæ хъæуы, фæсмын хæлаф æмæ хæдон æнцон 
архайд сты. 
Нæ хæдзары акомкоммæ — йæ тæккæ дзаг адæмæй. Йæ дæл- 
лаг æмæ йæ уæллаг бацæуæнты лæууынц пъырыстыфы фæсдзæ- 
уинтæ æд хæцæнгарз — чи бæхыл бадгæйæ, чи та фистæгæй. Цыма 
адæмы ахсгæ æркодтой. Пъырыстыф йæхæдæг лæууы адæмы ’хсæн 
æмæ цыдæртæ дзуры, йæ ехс тилы, афтæмæй. Бирæ куы фæдзу- 
ры, уæд та уый фæстæ иронау радзуры йе ’мбал. Æдзи мын куыд 
загъта, афтæмæй пъырыстыф знон æмгъуыд скодта нæ хъæуæн, 
цæмæй абон райсоммæ æрæмбырд кæной æхца æмæ сæ хъалон 
æмæ сæ дæсæмхай бафидой. Фæлæ цæй æхца хъуамæ ссардтаид 
хæххон мæгуыр лæг æхсæвæй бонмæ? 
Лæууынц адæм пъырыстыфы алыварс сæргуыбырæй, цыма 
зианы сынты алыфарс лæууынц, уыйау. Будтуты зæронд лæг ху- 
даистæй балæууыд пъырыстыфы размæ æмæ йæм дзуры: 
— Дæ хорзæхæй, хицау, мах дæ мад, дæ фыды уазæг, æхца 
нæм æрмæджы нæма ис, фæлæ нын фæззæгмæ багæдзæ кæн æмæ, 
цы ’мбæлы, уый бафиддзыстæм. 
Уый фæстæ иронау дзурæг цыдæртæ адзырдта пъырыстыфæн 
сæхирдыгонау. Уый йæ къæхтæ сцагъта, ехс фæхъил кодта зæ- 
ронд лæгмæ. 
«Цымæ, цы уыдзæн дарддæр?» — цымыдисæй æнхъæлмæ кас- 
тæн æз æмæ, уæрыччытæн скъæрынафон у хизынмæ, уый мæ бын- 
тондæр ферох. 
— Хæсгæмард фæуай, уæрыччыты ауадзын хъæуы, уый дæр 
нал æмбарыс! — ауад бабайы дзурын мæ рахиз хъусыл (галиухъус 
йæ къухы уыд). Мæ къæбутæн ма мын иу хафт фæласта æмæ мæ 
ратардта уæлхæдзарæй. Æндæр хатт, чи зоны, смæсты уыдаин, 
фæлæ уый ныртæккæ йæ хъуыдыйы кæрон дæр нæ уыд. Уайтагъд 
смидæг дæн кæрты æмæ рауагътон уæрыччыты. Мæ хызын рахæс- 
сын дæр мæ ферох. Иннæ бонты-иу мæ чысыл дзуг хъæдырдузмæ 
скъæрдтон, фæлæ сæ ныр хуссары сæрвæттæм сыздæхтон. 
Хизынц уæрыччытæ уæлхъæу уæзæгыл. Ардыгæй хъæу дзæ- 
91 

бæх зыны. Ныхас дæр. Хъæрæй ныхас дæр мæм хъуысы. Кæс-ма, 
дæлæ Беки пъырыстыфы размæ æрбалæууыд. Йæ худ фелвæста 
æмæ йæ пъырыстыфы къæхты бын ныццавта, йæ хæлын кæрцы 
риутæ райтыгъта æмæ дзуры: 
— Кæд ма уæм адæймаджы ныхас хъары, уæд мæм гомриу 
æмæ кæрцы къæриты йеддæмæ ницы ис, æмæ уын цæмæй бафи- 
дон уæ хъалон?! 
Пъырыстыф худ йæ къахы фындзæй акъуырдта æмæ Бекийыл 
ехсæй ралæууыд. Адæм сызмæлыдысты, æвæццæгæн, чи йæхи- 
цæн тæрсгæйæ, чи та, чи зоны, иргъæвынмæ, фæлæ сыл уалынмæ 
фæсдзæуинтæ сæхи æрбаппæрстой. Сæ иутæ уæлбæхæй, иннæтæ 
фистæгæй нæмынц ехсытæй адæмы. Ныхасæй та алидзæн нæй: 
иуырдыгæй хæдзары сискъул, иннæрдыгæй — гæнахы къул. 
Диссаг мæм фæкастысты нæ хъæуы адæм уыцы бон. Хуымæ- 
тæджы маст ныхасы, кæнæ æлгъысты фæдыл-иу сæм рауад стыр 
загъд, æфхæрд ничи никæмæн барста, фæлæ ныр ехсы цæфтæн 
дæр фæразынц, алчи дæр дзы йæхи сæр æмбæхсыныл сси, иу дзы 
не ’взиды цæвджытæм. 
Сылгоймæгтæй, æвæццæгæн, хæдзæртты ничиуал баззæд, уæл- 
хæдзæртты былтыл лæууынц, æмæ се ’рдиаг суанг мæнмæ хъуы- 
сы. Уыдонæй тынгдæр та кæуынц сывæллæттæ. 
Фæсдзæуинтæ æвиппайды фæпырх сты. Фистæг дзы чи уыд, 
уыдон дæр сæ бæхтыл абадтысты æмæ, фæсхъæу цы хъомы рæгъау 
хызти, ууыл æртымбыл сты. Базыдтон æй, хъом сæ хъалонтæм 
кæй скъæрдзысты, уый. Мæ уд мæ къæхты бынæй агæпп ласта: 
«Мæ уæрыччыты дæр мын скъæрдзысты». Мæ сæры февзæрд ног 
хъуыды: цалынмæ пъырыстыфы фæсдзæуинтæ хъомимæ архайой, 
уæдмæ мæ уæрыччытæ къуылдымæй куы бахизиккой, уæд сæ бæргæ 
бамбæхсин... 
Хъæумæ фæкæсынмæ дæр мæ нал æвдæлы, афтæ тындзын уæрыч- 
чытæ скъæрыныл. Тыххæй-амæлттæй сæ бахизын кодтон къуылды- 
мæй. Уым баййæфтон иннæ уæлыгæсты дæр. Уыдон нæ федтой, пъы- 
рыстыфтæ адæмы куыд надтой, уый æмæ æнæмæтæй хъазыдысты. 
Хабар сын куы ракодтон, уæд фæцæйзгъордтой къуылдымæй бакæ- 
сынмæ, фæлæ сæ æз нæ бауагътон. Зæгъын, куы уæ феной, уæд нын 
нæ уæрыччыты ссардзысты æмæ сæ сæхимæ атæрдзысты. 
Баныхас кодтам афтæ: сæхи уæрыччыты æмæ мæнонты дæр 
аскъæрæнт Лæгъзададжы пыхсмæ. Бæзджын цъыхыры у уый. 
Стурты рæгъау дæр дзы нæ разындзæн æддæмæ. Æз та хъуамæ 
бацæуон къуылдыммæ æмæ кæсон хъалонисджытæм. Кæд, мыйй- 
аг, махырдæм цæуой, уæд ме ’мбæлттæм æз мæ худ фæтилдзынæн 
æмæ арфдæр бамбæхсдзысты. Сразы сты, æрмæст мын къæбыла 
Мусцæйы мемæ акæнын кодтой, кæннод, дам, нæ цурæй куы рæйа, 
уæд нæ ссардзысты. Нæ сыхæгты къæбыла уыд уый, фæлæ махæй 
алкæуыл дæр ахуыр уыд. Ме ’мбалæй кæрдзыны къæбæр райстон 
æмæ ракодтон куыдзы. 
92 

Къуылдыммæ ’ввахс æрхуыссыдтæн æмæ мæ гуыбыныл бабы- 
рыдтæн. Бакастæн. Пъырыстыфтæй сæ иутæ рараст сты хъæуæй, 
иу-цалдæр стуры сæ разæй, афтæмæй. Иннæтæ ма хъæуы уынджы 
ратæх-батæх кæнынц сæ бæхтыл. Хъом чи скъæры, уыдон цæ- 
уынц хæрз сындæггай, æвæццæгæн, æнхъæлмæ кæсынц се ’мбæлт- 
тæм. Сæ фæндаг у, æз цы къæдзæхы сæрæй кæсын, уый тæккæ 
бынты. Фæзылдтæн ме ’мбæлттæм. Уæлыгæстæй æмæ уæрыччы- 
тæй ничиуал зыны, пыхсы бацыдысты. 
Мæ сæры та фæзынд дзыхъхъынног хъуыды... Цæмæй мæ ба- 
зондзысты? Мæхи сæм нæ равдисдзынæн... Фенхъæлдзысты: къæ- 
дзæхæй дур рахауд æмæ ратылд. Къæбыры аууæтты бабырыдтæн 
æмæ бакастæн хъæумæ. 
Пъырыстыфы фæсдзæуинтæй ма хъæуы чи баззад, уыдон дæр 
рацæуынц фосы фæстæ. Мæхи раластон фæстæмæ. Фæскъуыл- 
дым æмбырд кæнын тымбыл дуртæ æмæ сæ хæссын къæдзæхы 
сæрмæ, былгæронмæ. Фыдбылызы уазджытæй разæй чи цыд, уыдон 
баивгъуыдтой къæдзæхæй, фæлæ хъом чи скъæры, уыдон нæма 
æрбахæццæ сты. Гъе фæлæ дæлæ уыдон дæр мæ тæккæ бын. Уæл- 
гоммæ æрхуыссыдтæн æмæ дуртыл мæ къæхтæй ахæцыдтæн. Фез- 
мæлыдысты тымбыл дуртæ, семæ ма айстой æндæр дуртæ æмæ 
фæтæхынц дæлæмæ. Уыцы уадид, ме ’мбæлттæ кæм бамбæхстыс- 
ты, уырдæм куы азгъордтаин, уæд мæ, чи зоны, ничи базыдтаид. 
Фæлæ мæ зæрдæ нал фæлæууыд: мæ дуртæ исты бакодтой, æви 
нæ? Балæстæн былмæ. Ныккастæн дæлæмæ, фæндагмæ. Хъало- 
нисджытæй чи фæстæмæ лидзы, чи размæ, хъæр кæнынц кæрæ- 
дзимæ. Иу дзы æд бæх ахаудта дæлвæндагмæ. Бæх къуыбыры 
фæстæ банцад æмæ йæ гæндзæхтæ цæгъды, лæг йæ цыппæртыл 
оыры уæлæмæ, фæлæ йын ницы æнтысы. 
Мускæ мæ цуры къæбыры сæр алæууыд. Йе ’здыхт къæдзил 
йе рагъыл сæвæрдта æмæ рæйы дæлæмæ, фæндагмæ. Мæ уд та мæ 
къæхты бынæй асæррæтт ласта: базондзысты мæ куыдзы рæйдмæ. 
Фæгæпп ластон æмæ лидзынмæ фæдæн ме ’мбæлтты ’рдæм. Мæ 
фале къуылдымыл ауыдтон пъырыстыфы фæсдзæуинтæй дыууæйы. 
Сызгъорынц мердæм, цыдæр мæм хъæр кæнынц, афтæмæй. Сæ иу 
разæй, иннæ дзæвгар фæстæдæр. Æз дæр згъорын къуылдымыл 
уæлæмæ. Фыццаг азгъордæн бирæ араздæр дæн мæ сурджытæй, 
æмæ мæ зæрдæ барухс, фæлæ мæ цин бирæ нæ ахаста. Уайтагъд 
афæлладдæн. Мæ зæрдыл æрбалæууыд, абондæргъы æххормаг кæй 
дæн, уый. Мæ зæнгтæ куыддæр ныддонзоныг сты. Мæ цыппæртыл 
ма тындзын уæлæмæ, фæлæ мæм ме знаг æввахсæй-æввахсдæр кæны. 
Мускæ дæр лидзы мемæ. Хатгай фæстæмæ фæзилы, арæйы нæ су- 
рæгыл, æмæ та згъоры мæ фæстæ. Мæ быцъынæг тонын рагъы 
сæрмæ. Уымæн йæ цæгатварс тархъæд у суанг йæ сæрæй йæ бынмæ, 
стæй æмуырдыг, зынцæуæн. Уырдæм куы схæццæ уаин... 
Мæ сурæг йæ хъæрæй нал æнцайы. Ницы йын æмбарын йæ 
дзырдтæй. Нал фæразын лидзын дæр. Мæ къæхтæ цыма дæлийау 
баззадысты, мæ гуцъа та рагъмæ сивæзт, афтæ мæм кæсы. 
93 

Топпыхъæр ныццарыдта. «Мардзæн нæ!» — фæтарстæн æз. 
Мæлæты тас мын, æвæццæгæн, мæ тых фæфылдæр кодта — цал- 
дæр санчъехы мын æнцондæрæй бантыст, фæлæ та уайтагъд æрлæ- 
мæгъ дæн. Мæ къæхтæ нæ, фæлæ ма мæ къухтæ дæр бафæллады- 
сты... Рагъмæ дæр бæргæ бирæ нал ис... Къæбылайæн кæй рад- 
тон, уыцы къæбæр уæддæр куы бахордтаин... Æххормаг куы нæ 
уаин, уæд мын уыцы лæг мæ дымгæ дæр нæ сæййафид. 
Мæ тæккæ раз сыджыт спырх, æмæ та фæцыд топпы хъæр. 
Иу-дæс къахдзæфы ма куы сфæразин! Ныр мæ сурæгæн йæ улæфт 
дæр хъусын. Уый дæр нал фæразы, фæлæ мæм уæддæр хæстæгæй- 
хæстæгдæр кæны. Æммыст, æмæ ма иу-фондз къахдзæфы! Мæ цæсты 
зулæй ауыдтон: мæ сурæг мæм йæ къухтæ æрбадаргъ кодта. Ныр- 
тæккæ мын мæ къах ацахсдзæн æмæ... Мæ къухтæ раздæр схæццæ 
сты рагъы сæрмæ. Стгæ нал скодтон, фæлæ тулæгау бакодтон ра- 
гъыл къæдзæхы сæрмæ, асхъиудтон æмæ ницуал базыдтон. 
5. 
Цымæ фыны у æви хъалæй? Мæ хъустыл уайы дард кæцæйдæр 
куыдзы ниуын. Нæ зонын, цас ахаста уыцы рæстæг. Мæ цæстæй 
куы ракастæн, уæд федтон: мæнæй чысыл фалдæр къæбыры сæр 
йæ фæстæгтыл бады Мускæ, йæ бырынкъ уæлæмæ, афтæмæй æмæ 
ниуы. Рабадын мæ бон нæ бацис, фæлæ мæ мидбынаты базмæлыд- 
тæн. Мускæ мæм æрбагæпп кодта æмæ зæххыл нал хæцы: йæ къæ- 
дзил тилы, мæ былтæ мын сдæры, йæхи мыл расæрф-басæрф кæны. 
Чысыл фæстæдæр ме ’мбæлттæ дыууæйæ æрбахæццæ сты. Ра- 
бадын мæ кодтой. Ме ’рфыг æмæ мæ сæр иу-цалдæр раны — скъуыд- 
тæ. Буар дæр цæфтæ æмæ цъæррæмыхстытæ. Ныр базыдтон, цы 
’рцыди, уый. Рагъæй мæхи куы раппæрстон, уæд иудзæвгар æртылд- 
тæн лæбырды, стæй мæ бæлæстæ баурæдтой. Чи мæ сырдта, уыдон, 
æвæццæгæн, фенхъæлдтой: коммæ ныххаудтæн æмæ ныммардтæн. 
Ме ’мбæлттæ мæм пыхсæй кастысты, цалынмæ рагъы сæрмæ 
схæццæ дæн, уæдмæ. Фæлæ цалынмæ пъырыстыфтæ се ’ппæт дæр 
афардæг сты, уæдмæ нæ рауæндыдысты, стæй уæд рацыдысты 
агурæг. Ссардтой мæ Мускæйы ниудмæ. 
Мæ зæрдæ ме ’муд æрцыд. Тыххæй-фыдæй ме ’мбæлтты ’нцой 
бахæццæ дæн хъæумæ. 
Хъомдоны хуызæнæй баййæфтон нæ хæдзар. Ныры онг-иу 
искуы мæ къахы ных куы асаст, уæддæр-иу æдзи цъил фестад 
бæттæнтæ агурынмæ, мæ мад дæр афтæ. Ацы хатт мæ буар хъæд- 
гæмттæ иууылдæр, фæлæ мæ хъуыдыгæнæг нæй, мæхæдæг дæр 
ницы дзурын. Дада бады къæлæтджыныл арты комкоммæ. Йæ 
къæдзсæр лæдзæгыл йæ къухтæ æрæвæрдта, уыдоныл та йæ ных 
æмæ саумарой кæны. Æдзи сусæг хъарæг кæны къонайы фарсмæ. 
Нæ сыхæгты зæронд ус лæууы йæ цуры æмæ йын ныфсытæ æвæры: 
«Ма тæрс дæ фыртæн, ницы йын уыдзæн. Пъырыстыфы никуы 
94 

ничи фæнæмы?! Фарон Никъо хъæуыхицауы куы фæнадта, æмæ 
уый дæр куы рауагътой фæстæмæ...» 
Кæуы нана дæр, æнæуынæр куыд. Лæууы къонайы цæджындзы 
’нцой æмæ кæлмæрзæны кæронæй цъиры йæ цæстысыг. Кæуын æз 
дæр. Æрдæбон ардæм æрбацæйцæугæйæ мын мæ кæстæр æфсымæр 
«аппæлыд»: нæ тохъхъылы дæр нын аластой æмæ бабайæн дæр йæ 
къухтæ бабастой æмæ йæ акодтой. Нæ гал æмæ нын нæ хъуджы дæр 
атардтой. Нæ фосы зианæй мæм нæ фыры акæнды хуызæн маст ницы 
фæкаст. Йе сгуы æмæ йæ хъултæ хъуамæ мæн уыдаиккой... 
Ацы хатты хуызæн никуыма ахъуыды кодтон мæ цардыл. 
Мæныйас сабитæй алчи дæр стыр суынмæ фæбæллы. Æз дæр. Æмæ 
цы! Стыр лæджы кад æндæр у. Дзæгъæлы йæм ничи сдзурдзæн, 
ничи йæ фæнæмдзæн, сывæллонау. Уынаффæгæнæг — йæхæдæг. 
Фæлæ абон цы федтон, уымæй мæ зæрдæ бауазал. Æгас хъæубæ- 
сты лæгтыл зæрондæй, ногæй нарæг уынджы рагъыл фосау куы 
ралæууыдысты æлдары фæсдзæуинтæ, уæд мæм ницыуал фæкаст 
стыр лæгты цард дæр. 
Нæ, фæлæ ныр цы фæуыдзыстæм? Мæ фыды мын ахстæй 
акодтой. Рауадздзысты ма йæ? Айразмæ фехъуыстон — æлдары 
лæгты ныхмæ чи фæлæууы, уыдон, дам, дард бæстæм фервитынц, 
Сыбыр йæ ном кæмæн у, ахæм дард бæстæм. Уæд ма нын хос та 
чи кæрддзæн? Дада æгæр базæронд, хос нал фæкæрды. Æз та 
нырма... Æндæр лæг нæм нæй. Хъæдæй нын суг чи ласдзæн? 
Бæрæгбонты нын кусарт чи акæндзæн? Галтæ дæр нæм нал ис... 
Æз æххуырсты фыййау ныллæудзынæн нæхи хъæуы, фæлæ нын 
нæ хæдзары куыстытæ чи кæндзæн? 
Æдзи нал æнцайы йæ хъарджытæй: «Уæ, мæ бындур куыд 
ныззылд! Уæ, мæ артыл дон куыд ауагътон! Уæ, мæ рæхыс ме 
’фцæджы куыд рахастон!» Ниуы æмæ хойы йæ уæрджытæ. 
Фæллад мыл æртыхст. Фæлæ мæ сæрæй нал хицæн кæны уыцы 
сагъæс: нæ хæдзары лæг куы нæуал ис, уæд куыд цæрдзыстæм? 
Стыр лæг куы уаин, уый мæ ацы хаттæй тынгдæр никуы фæндыд. 
Нæ хъæумæ æрбацæуæны, комы нарæджы ис иу арф лæгæт, фæн- 
даджы тæккæ уæллаг фарс. Æз гъеуым æрбынат кæнин æмæ иунæг 
пъырыстыф дæр не ’рбауадзин нæ хъæумæ. Нæ сыхæгтæм цы бер- 
дан-топп ис, ахæм мæм куы уаид бирæ гилдзытимæ, уæд цы диссаг 
у! Комы æндæр рæтты нæй æрбацауæн. Стæй уæд, уартæ Хъуды 
абырджытæ куыд уыдысты, ахæм къорд сараз, æлдæрттæ æмæ 
пъырыстыфтæ æмризæджы куыд ризой, афтæ. Кæнæ, мæнæ арæх 
цы Антъоны зарæг фæкæнынц, уый. Уымæй тæрсгæйæ, дам, 
æлдæрттæ уæрмытæм бырыдысты... 
Мæ цæстытыл уайы нарæг ком... Арф лæгæт. Салдатæй чи 
’рцыд, уыцы Беса цы фондзæхстон топпы кой кодта, ахæм. Бирæ, 
бирæ гилдзытæ. Авдæхстон наган-дамбаца. Кард. Хъама... 
Мæ сæры ныццæнд сты маст райсыны хъуыдытæ. Топпы гæ- 
рæхтæ. Карды цъыччытæ... Мæ цæсты тъыфалтæ та æруæззау сты. 
Зилы мæ сæр... 
95 

СÆРГÆНДТÆ 
Афон 5 
Солойы фæдзæхст 12 
Уæрыкк æмæ цæргæс 17 
Уацайраг 19 
Цы у ницы? 33 
Чи никуыма уыд, ахæм бæрæгбон 42 
Хæдивджытæ 46 
Æрдхæрæны лæвар 72 
Пъырыстыф 85 
Литературно-художественное издание 
Для среднего школьного возраста 
Дзесов Кудзаг Габрелович 
РАССКАЗЫ ПАСТУШОНКА 
на осетинском языке 
Редактор С.З. Хугаев 
Художник А.Ю. Габуев 
Технический редактор А.В. Ядыкина 
Корректор Э.Дз. Баликоева 
Компьютерная верстка Д. О. Амбаловой 
Сдано в набор 05.04.18. Подписано к печати 06.07.18. 
Формат бумаги 60x901/16. Бум. офс. № 1. Гарн. шрифта «Кудряшов». 
Печать офсетная. Усл.-п.л. 6. Учетно-изд. л. 5,95. Тираж 500 экз. 
Заказ № 1632 . С 13. 
Комитет по делам печати и массовых коммуникаций 
Республики Северная Осетия—Алания. 
ГУП «Издательство «Ир>, 362040, г. Владикавказ, проспект Мира, 25. 
Отпечатано в ИП Истратов С.В. (типография «Лаки Пак>) 
344013, г. Ростов-на-Дону, ул. Мечникова, 112 


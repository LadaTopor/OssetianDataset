Отсканировано 
в августе 2013 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2013 азы августы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

Хазби 
Дзаболаты 
Произведения 
Владикавказ 
2011 

Дзаболаты Хазби 
Уацмыстæ 
ДЗÆУДЖЫХЪÆУ 
2011 

84(2Рос=Осет) 
Д-И 
Дзаболаты Хазби 
Д—11 Уацамонгæ: уацмыстæ: [текст]. — Дзæуджы- 
хъæу: Ир, 2011-351 ф. 
Дзаболов Х.Д. 
Волшебная чаша. 
ISBN 978-5-7534-1268-3 
В книгу классика осетинской литературы вошли его 
лучшие произведения. 
„ 4702500202-4 я и *ли1>мж*По»г\ 
ДМ131(03)-11 8~И 84(2Рос-Осет) 
© ГУП РСО-Алания «Издательство «Ир*, 2011 
© Дзаболов Х.Д., 2011 
© Ходов К.Х., составление, 2011 
13ВМ 978-5-7534-1268-3 © Григорян В.С., оформление, 2011 

РУХС ФÆНДТÆ ХÆССÆГ 
Зарæг нывæндгæйæ 
Зæрдæ цæмæн риссы? 
Хорз зарæг афтпæ арф 
Риумæ цæмæн хизы? 
Уыдон кæрæдзийы 
Хуылфы цæвæрдæ и. 
Зæрдæ ис зарæджы, 
Зарæг тпа — зæрдæйы. 
Æнæнхъæлæджы æмæ бынтпон æнафоны йæ 
цардæй ахицæн ирон поэт Дзаболаты Хазби. 
Фæцис поэты зæххон биографи æмæ райдыд- 
та йæ цард дзыллæйы зæрдæйы. 
Æз сей хорз зыдтон, уымæ гæсгæ мын Хаз- 
бийы сфæлдыстадыл дзурын иуæй зын у, иннæ- 
мсей — æхсызгон. Зын уымсен, æмæ кæддæрид- 
дæр æнцон нæ вæййы, зæрдæйæ дæм æввахс чи 
уа, ахæм адæймаджы хъуыддæгтыл адæмы раз 
дзурын; æхсызгон та уымæн, æмæ Хазбийы уац- 
мыстæ лæмбынæг кæсгæйæ мæнæн ногæй фадат 
фæцис поэтимæ æмсагъæсæн, йемæ зæрдæйæ- 
зæрдæмæ фæныхас кæнынæн, йæ поэзийы мид- 
хъару йын ноджы арфдæр банкъарынæн. 
Ацы фæтк ирдæй зыны поэты æппæтп сфæл- 
дыстадыл дæр æмæ йын дæтты диалектпикон хъо- 
мыс. 
Хазби хъыгзæрдæйæ фыста: «Иуæй-иутæ по- 
эзи раздæхтой хынджылæгмæ æмæ сæгад код- 

6 
Ходы Камал 
той поэты цытджын ном. Чиныгкæсæг нал 
æууæнды æмдзæвгæты рæстдзинадыл. Адæмы иу 
хай та сахуыр уæлæнгай фыстытыл æмæ нал 
æмбары æцæг арф хьуыды, рæстылдзурæг 
æмдзæвгæтæ — уый нæ, фæлæ ма сæ тæрсын 
дæр райдыдта. 
Нæ литературон фыдæлтæ ахæм хъуыд- 
дæгтæ сæ сæрмæ нæ хастой. Уыдон никуы код~ 
той цæстмæфыстытæ, цæстмæиыхæстæ, сæ 
дзырды уыд стыр уæз, стыр фарн, адæмы ’хсæн 
уыдысты нымаддæр лæгтæ. Цæмæн афтæ уыд? 
Уымæн æмæ поэт фыццагдæр хъуамæ уа лæг. 
Чъизизæрдæ, хахуыргæнæг, æдзæсгом, цæстмæ- 
миты фæрцы бынæттæм тырнæг адæймаг хорз 
поэт никуы суыдзæн. Фыссæг цæуыл фыссы, 
уыдон цæуынц йæ миддунейæ, æвзæрынц йæ зæр- 
дæйы тæгтæй. Фæлæ цъымарайæ сыгъдæг суа- 
дон нæ гуыры». («Поэзийы бон», Цæгат Ирыс- 
тоны чингуыты рауагъдад, 1966 аз, 78, 79 
фæрстæ). 
Суанг йæ фыццаг æмдзæвгæтæ фыссын куы 
райдыдта, уæдæй фæстæмæ Хазби зæрдиагæй 
æмæ сыгъдæгзæрдæйæ архайдта ацы карз до- 
мæнтæ æххæст кæныныл. 
Хазби хæрз æрыгонæй æнкъарын байдыдта 
дзырды «ад», дзырды фидыц. Поэт йæ биогра- 
фийы мысы: «Æмдзæвгæтæ фыссын райдыдтон 
иу-фынддæсаздзыдæй, фæлæ сæ мыхуыр кæнын 
мæ зæрды нæ уыд. Фыстон бирæ. Æфсады 
службæ кæнгæйæ ныффыстон бирæ.лирикон 

Рухс фсендтæ хæссæг 
7 
æмдзæвгæтæ æмæ æртæ стыр кадæджы. Кæй 
зæгъын æй хьæуы, нæ бæззыдысты æмæ сæ фæс- 
тæдæр басыгьтон. Ныртæккæ йыл фæсмон кæ- 
нын, фæлæ 1956 азæй размæ цыдæриддæр ныф- 
фыстон, уыдон сыгьд æрцыдысты...» 
1956 азæй фæстæмæ поэты æмдзæвгæтæ зы- 
нын байдыдтой Ирыстоны газетты æмæ жур- 
налты. Йæ уацмыстæ адæмы рæгьмæ хæссыныл 
æнæхьуаджы тагьд никуы коота. Уымæ гæсгæ 
йын йæ удæгасæй цы æртæ поэтикон æмбырд- 
гонды бантыст рауадзын, уыдонæн сæ иуæй сæ 
иннæйы (хсæн ис дзæвгар рæстæг: «Хæс» (1960), 
«Артдзæст» (1963), «Къахуынæр» (1967). 
Дзаболаты Хазби раджы базонгæ æцæг аива- 
ды культурæимæ. Сфæлдыстадон скьолайау ын 
уыдысты классикон литературæйы хьомысджын 
традицитæ. Уый ирдæй зыны суанг йæ фыццаг 
æмдзæвгæтыл дæр: сты æлвæст, техникон 
æгьдауæй — æмбæлгæ æмвæзадыл, агайынц 
зæрдæ, зыны сыл, лæппу æрдзæй кæй фæци цырд- 
дзаст æмæ къæрцхъус, кæй æмбары æцæг сфæл- 
дыстадон кусæджы бæрзонд нысаниуæг: 
Дæ хæс цытджын æмæ егъау у, 
Дæ фæндаг — даргь æмæ дсерзæг... 
Зæххыл дæм иу царды бар хауы, 
Æмæ у рухс фæндтæ хæссæг!.. 
Нæй фæивддзаг кæнæн Хазбийы сфæлдыста- 
ды æууæлтæн æндæр поэты æрмдзæфимæ. Йæ 
темæтæ, йе 6нкъарæнтæ, йæ поэтикæйы авна- 

8 
Ходы Камал 
лæнтæ (бæлвырд бæрцæй суанг йæ уацмысты 
спецификон дзырдуат дæр) тæдзынц йæхи цар- 
дæй, йæхи зæрдæйæ, йæхи биографийæ. Æмæ 
дыууæ хъысмæты та æмхалдих никуы вæййынц... 
Мæ фыст — мæ сонт улæфт, 
Мæ тугдадзинты схуыст, 
Мæ сагъæсты фæдис-хъæр... 
Поэзи хиирхæфсæн кæнæ мулкамалгæнæи 
мадзал кæй нæу, уæхскуæз фæллой дзы кæй 
хъæуы удуæлдайæ, уый никæд рох кодта Хаз- 
бийæ. Аивад фæлдисыны хъуыдоагмæ уæлæнгай 
цæстæй чи кæсы, ахæм адæймæгтæн поэт йæ 
дзырды фарны руаджы хæссы карз моралон тæр- 
хон. 
Адæймаг сфæлтæры зындзинæдты, йæ ном 
æнусон свæййы сыгъдæгзæрдæ фæллойы руаджы, 
иудадзыг бæрзонд нысанмæ тырныны фæрцы. 
Поэт æрымысы, кæддæр йæ фыдæй цы ныхæстæ 
фехъуыста, уыдон: æддаг бакаст ницы мары, лæг- 
дзинад хъуыддаджы рабæрæг вæййы, цæмæй дæ 
адæм уари рахоной, уый тыххæй хъуамæ арвмæ 
стæхай (æмдз. «Мæ фыд йæ ивгъуыд бонты цы- 
тæн»), 
Уыцы хъуыды ноджы бæлвырддæрæй, аивадон 
æгъдауæй ноджы æххæстдæрæй загъд æрцыди йе 
’мдзæвгæ «Фын»-ы. Лирикон хъайтар цæуы фæн- 
дагыл. Æваст йæ размæ февзæрдис егъау хох. 
Фæлæ нæ барызт бæлццоны уæнг æнæнхъæлæ- 
джы цæлхдур фенгæйæ, ныфсджынæй атындзыд- 

Рухс фæндтæ хæссæг 
та размæ, тухигæнгæ тырны аинæг къулыл хохы 
рындзмæ... 
Нырма у тигъ бæрзонд... 
Æваст мæ къах фæбыры... 
Фæхæцоен дур — тæссонд... 
Сæрсæфæн ком — мæ быны... 
Æрбайсæфт фын... Кæм дæн?.. 
Ысхызтæн, нæ, — нæ зонын, 
Фæлæ мæ фæндты мæн 
Цыдæр тых размæ хоны... 
«Ысхызтæн, нæ, — нæ зонын...» — ацы хъи- 
зæмайраг дызæрдыг фыдæй фыртмæ уыди æмæ 
у сфæлдыстадон куысты æмбæлццон. Уыцы гуы- 
рысхойæ хызт нæ уыди нæ поэт дæр. Æмæ йæ- 
хиуыл кæй никæд фервæссыди, «хорз» фыссын 
райдыдтон, зæгъгæ, ахæм сæфтдзаг хъуыды йæ 
фæсонæрхæджы дæр ксей никæд æрцыди, уый тых- 
хæй рæзыди азæй азмæ Дзаболаты Хазоийы дæс- 
ныйад, йæ поэтикон кулътурæ, уымæн кодта 
арфæй арфдæр йæ дупеæмбарынад. 
Йæ алыварс цы фæзындтытæ æмæ цаутæ 
уыдта, уыдонмæ Дзаболаты Хазби касти ныв- 
гæнæджы цæстæй, æвзæрста сæ æмæ сын аргъ 
кодта диалектикон хуызы. Зæрдæйы æмсе зонды 
хъаруйæ æххæст кæй уыди, уымæ гæсгæ æмбæрс- 
та, зæххыл нырма рæстдзинадимæ æмдзу ксей 
кæнынц сау тыхтæ, незамантæй фæстæмæ карз 
тохы ксей бацыдысты уарзт æмсе фыдæх, фи- 
дыд æмæ хæст... Уыцы знсет æмсе змæст ду- 

10 
Ходы Камал 
нейы адæймагæй рацæрынмæ чи хъавы, уæлдай- 
дæр 7па поэты ном чи хæссы, уый хъуамæ лæууа 
йæхи фидар принцитпыл. Æмæ уъщы принциптæ 
Хазбийæн бæлвырд уыдыс^пы: рæс^пыл дзурын, 
рухс фидæны сæраппонд удуæлдай 7пох кæнын, 
уыцы 7похы, фыдæл7пыккон мæсыгау, Иръюпоны 
хæх7пау, æнæфæцудгæ уæвын. 
Фæндыры 7пæг7пæй иунæгыл нæ цагъ^па Хаз- 
би. Аф^пæ чи кæны, уыдонæн сæ зарæг вæййы 
иугъæдон æмæ æдзæлгъæд. Уыцы азарæй хыз7п у 
Дзаболы-фыр7пы сфæлдъюпад. Параха^п у йæ по- 
этикон диапазон: æнкъард, 7прагикон мо7пив7пæ; 
царды нысаниуæгыл уæззау сагъæс^пæ, сфæлдыс- 
7падон кусæджы удхайраг дызæрдыг; хæрзаив ху- 
дæнбыл зарджъппæ уарзондзинадыл; хæларзæрдæ 
юморы бындурыл нывæс7п уацмъюпæ; карз са^пи- 
рикон æмдзæвгæ^пæ... Æмæ уыдонæй алкæцыйæн 
дæр Хазби агуырдта æмæ фылдæр ха7П7п ард^па 
æмбæлгæ арæз7падон æрмæг. Уымæн æвдисæн 
сты æмдзæвгæ^пæ «Хинæйдзаг нуазæг», «Сонет», 
«Сагъæс æнæзонгæ æмбæлæгыл», «Чи зоны», 
«Ацæргæ лæджы сагъæс», «Тæрсын æз иу хуызы 
мæлæ^пæй», «Хæрæг æмæ бирæгъ» æмæ бирæ 
æндæр7пæ. 
Хазбийы хуыздæр æмдзæвгæтæн сæ зæрды- 
уаг, æмæ ахас^п, сæ иумæйаг мидис кæддæрид- 
дæр æнгом баст вæййы уацмысы æддаг бакас- 
тыл, йæ азæлдыл, йæ формæйыл. Æмæ аф7пæ- 
мæй алы компоненттæ оасгуыхынц (æмгуыс^п 
кæнгæйæ) æцæг поэзи (æмдзæвгæ^пæ «Бадæг чыз- 

хæссæг 
11 
джы сагъæс», «Дидинæг», цикл «Нæртон уды- 
хъæд» æ. æнд.). Уыцы хъуыддагæн стыр ахъаз у, 
поэт дæсны æмæ рæстдзæф пайда кæй кæны 
æвзаджы авналæнтæй, уый дæр. Дзаболы-фыр- 
ты уацмысты органикон æгъдауæй сиу сты ирон 
æвзаджы ахадгæ-фолъклорон здæхтытæ æмæ 
нырыккон ирон литературон æвзаджы тæккæ 
хъомысджындæр мадзæлттæ. 
Дзаболаты Хазбийы поэзийы характерондæр 
миниуджытæй иу у йе ’мдзæвгæты нывты, хъуы- 
дыты, фæлгонцты æмæ æикъарæнты бæлвырд- 
дзинад. Суанг ма шахты куы куыста, уæды уац- 
мыстыл дæр зыны, нæ поэт кæй архайдта, цы 
предметыл кæнæ фæзындыл фыссы, уымæн йæ 
социалон-философон кæнæ аивадон-эстетикон 
æууæлтæ бамбарыныл, йæ апп ын феныныл, ома — 
цардмæ нывгæнæджы цæстæй кæсыныл. Чи фæ- 
гуырысхо уыдзæн, зæгъæм, мæнæ ахæм абарс- 
тыты æмæ фæлгонцты реалистондзинадыл: 
«Мад!.. йæ дæрдджын къабайы фæдджийæ уый 
мæнæн цыбыр хæлаф хуыдта», «фæлмæндзаст 
зæронд ус», «дæрзæгдаст зæронд лæг», «хыссæ, 
хаст фысау, арынджы рафæлдæхт», «фынгыл 
дзагæй бæркадхъуыр графин æфсæрмгæнгæ ра- 
хид», Терчы «æрсбæрзæй гуылфæнтæ», «мæсыг- 
тигъ хæххон хъæу» æ. а. д. 
Махæн æнæгуырысхойæ у нæ бон зæгъын: Дза- 
болаты Хазби суанг хæрзæрыгонæй фæхæст по- 
эзийы æфсургъы сызгъæрин барцыл, йæхи ныв- 
зылдта йе рагъмæ, ауагъта йæ сфæлдыстады 

12 
Ходы Камал 
æгæрон æмæ гуыргъахъхъ тъæпæнтыл æмæ куыд- 
дæр æфсургъ йæ тæккæ гæпп-дугъыл фæцалх и, 
афтæ барæг асхъиудта æбæрæг æмæ раууаты 
дунемæ... 
Йæ хуыздæр æмдзæвгæтæй иуы («Зæрдæ! Ды 
æвдисæн...») поэт фыста: 
Зæрдæ! Ды æвдисæн 
Дæ мæ цин, мæ зынæн. 
Æз цæгъдын дæ хъистыл, 
Æмæ кæд сæ зыланг 
Исксгйы рæвдауа, 
Уæд рæстмæ стæм, науæд 
Сты дзæгъæл нæ зæлтæ, 
Æмæ зон, мæ зæрдæ: 
Цас уой ’лвæстдæр хъистæ, 
Уыйбæрц тонынц тагъддæр. 
Фæлæ уыйбæрц искæй 
Агайы сæ цагъд дæр... 
Мæн нæ фæиды æгæр дæргъвæтин дзурын. 
Стæй уый сæр, æвæццæгæн, хъæугæ дæр нæ 
кæны. Афтæ мæм кæсы, цыма ирон чиныгкæсæг 
йæхæдæг аккаг аргъ скæндзæн Дзаболаты Хаз- 
бийы зæрдæбын ныхасæн. 
Ходы Камал 

0ф(Э^ 
ЧИНЫГ «ХÆС» 
♦ * * 
Мæнæн нæу иппæрд дзыллæтæй мæ амонд, 
Æмбæхстаг нæу мæ цин кæнæ мæ мæт. 
Куы хъæуа, уæд Фыдыбæсты сæраппонд 
Æз дæр æдæрсгæ райсдзынæн мæлæт. 
Фæлæ цы у æнæбæркад фæндаггаг? — 
Нæ кæнын æз мæ егъаудæр хæс рох: 
Мæ цард куыд уа, Фыдыбæстæ, дæу аккаг, 
Мæнæн уал абон ууыл у мæ тох. 

14 
Дзаболаты Хазби 
СДЦОЙНАГ РАЙСОМ 
Бон кæйдæр фæндтæм нæ хъусы, 
Загьта æхсæвæн «фæндараст!» 
Æмæ хохы тигъ ныррухс и, — 
Хуры ног тын æм æрбакаст. 
Фахсыл бурсæр дидинджытæн 
Дымгæ аба кæны сонтæй, 
Уæлæ Садоны цæрджытæн 
Бæлас акуывта бæрзондæй. 
Зарынц боны цинæй мæргьтæ, 
Зæрдæ райы ног æнтыстмæ! 
Кæс, æд карбидон цырæгътæ 
Уайынц шахтертæ сæ куыстмæ. 

* * * 
Дæ хæс цытджын æмæ егъау у, 
Дæ фæндаг — даргъ æмæ дæрзæг... 
Зæххыл дæм иу царды бар хауы, 
Æмæ у рухс фæндтæ хæссæг! 
Æцæг тох чи кодта лæппуйæ, 
Йæ фæстæ чи ныууагъта фæд: 
Кæд зондæй нæ, уæд та — хъаруйæ, 
Гъе, уый ном не ссардзæн мæлæт. 

Дзаболаты Хазби 
ÆРДЗÆМÆАДÆЙМАГ 
Хæхтæй æрбазынæг рухс хуры тын, 
Арвыл фæскъæвда сырх-хъулон æрдын, 
Уалдзыгон быдырты кæрдæджы цъæх, 
Цины цæссыгау æрттиваг æртæх, 
Райсомæй хъæдгæрон мæргъты пæр-пæр, 
Хохы фæсахсæвæр дæтты уынæр, 
Цъити-къæдзæхты рæгъамад æвзист — 
Уыдонæй аив, рæсугъддæр цы ис?! 
Фæлæ куынæ уаид адæймаг, уæд 
Цымæ кæй хъæуиккой уыдон æппæт?! 

ГЕОЛОГ 
Дзурынц мæм «Æгас цу!» зымтæ, 
Дæттимæ хъæрæй ныззарын. 
Тигътыл, арф кæмтты фысымтæ 
Æз кæддæриддæр ыссарын. 
Акувын мæ сæрæй бæрзæн, — 
Къæйыл авæрын мæ «хæдзар», 
Дæлæ коммæ хауы ’хсæрдзæн, — 
Уый дæр ме ’рдхорд у, мæ хæлар. 
Дымгæ мын фæкæны батæ, 
Уарзынц мæ бæрзонд къæдзæхтæ. 
Сгарын алы ран, — хæзнатæ 
Агурын сæ хуылфы хæхтæн. 
Цыма схъомыл дæн ам семæ, 
Цыма ’рвад дæн кæмттæн, фæхстæн — 
Арæх уыдонæн æз, Семау, 
Базонын сæ арф æмбæхсæн. 

18 
Дзаболаты Хазби 
ФÆНДАРАСТ 
Æхсæв та раивта боны, 
Арвыл та сленк кодта мæй. 
Поезд къуыр-къуыргæнгæ згъоры, 
Бæлццæттæ зарынц хъæрæй. 
Зæрдæ сæ барухс и, райы. 
Адæм сын арфæ кæнынц. 
Ацы хъайтартæм Алтайы 
Се ’мбæлттæ ’нхъæлмæ кæсынц. 
Гуыры фæллойады зарæг, 
Бузныг у ’мгарæй æмгар. 
Цас хæссынц семæ лæварæн 
Разæнгарддзинад, æхсар! 
Цинæй сæ зæрдæты арт и, 
Уæнгтæ нæ зонынц фæллад, — 
Сиды сæм, сиды нæ парти, 
Сиды Фыдыбæстæ — мад. 
Раздæр кæм уыди зæрæстон, 
Пыхсы кæм ныгъуылди лæг, — 
Уым ныр, уырнæд дæ, æмбæстон, 
Зайдзæн бæркадджын тыллæг. 
Райдзæни, райдзæн нæ бæстæ, 
Калдзæн æнусмæ цæхæр! 
Цæйут, фæндараст, цæргæстæ! 
Кад дын, нæ номдзыд фæлтæр! 

РÆМУДЗÆГ 
Бындзарæй айнæг хох ныррызт, 
Ныккодта шахт æмызмæлд, 
Динамит бакодта йæ куыст: 
Æрзæт къæртгай æрызгьæлд. 
Бæзæрхыг лæг нæ цурмæ схызт, 
Æрæвæрдта йæ хызын, 
Фæллойы арфæйаг æнтыст 
Зынди йæ хъæлдзæг хуызыл. 
— Дæсныйад мын ныууагъта хæст, — 
Уый загъта худгæ махæн, — 
Уым знаджы дзоттæ хæлдтон æз, 
Ныр та хæзнатæ къахын. 

Дзаболаты 
* * * 
Кæуыл æрцыди цинад, хъыг, 
Æппæтдæр чи бавзæрста царды, 
Уый уæгъды не ’руадздзæн цæссыг, 
Хъæрæй уый не скæудзæни мардыл. 
Мæсыг нæ амайдзæн дзыхæй, 
Нæ зæгъдзæн хъал лæгæй: «Тæхудйаг!», 
Ыстæй йæм ницæйы тыххæй 
Æваст нæ фæзындзæни худæг. 
Уый никуы бахæрдзæн мæнг ард, 
Уый дард зын фæндагыл нæ кæлдзæн. 
Куы уа йæхи зæрдæ æнкъард, 
Уæддæр кæндзæн æмбæлтты хъæлдзæг... 

ЗÆХХ 
Зæххы мит æрвылзымæг нымбæрзы, 
Фæлæ уый æвæлмæцгæ фæразы. 
Зæхх æгæнон уадты бын нæ хъæрзы, 
Зæхх, зыдгæнгæ, уарын-дæттæ нуазы. 
Арф йæхимæ хуры тынтæ исы, 
Æмæ, цыма йе стыр хæс фæхаты, — 
Сабыргай йæхимидæг æнхъизы, 
Стæй æлутон стыр лæвæрттæ ратты. 
... Царды фæндтæ базырджын кæм нæ сты, 
Æмæ æз мæхинымæр фæзæгьын: 
«Уа цæмæй æцæг хъæбул йæ бæстæн — 
У поэтæн ахуыргæнгæ зæххыл». 

Дзаболаты 
БАБЫЗ1 
Фарон сæрды шахтæмæ 
Кусынмæ куы цыдтæн, — 
Зæрдæ цинæй рад æмæ 
Хъуыдыты ныгъуылдтæн: 
«Ам хæзнатæ къахдзынæн!..» 
Уалынмæ мын загътой, 
Бабызыл, дам, ласдзынæ 
’Рзæт нырма уал шахтæй... 
Æз фæдæн уæд бустырдæм, 
Ме стыр цин фæмынæг... 
«Цæй, зæгъын, цы кусдзынæн? 
Ма кæнут хынджылæг!..» 
Шахтертæ мæ бамбæрстой 
Æмæ худынц, хъазынц: 
Махæн, дам, нæ бабызтæ 
Тонтæ дæр фæразынц! 
абыз » («Утка») — æрзæтласæн ныллæг вагон. 

Хæс 
23 
МÆГУЫР 
Куы цæрин æз æрмæст дзул æмæ цайæ, 
Уæддæр мæ сæры рухс хъуыдытæ гуырид... 
Йæ дзыпп тыппыр кæмæн нæ уа æхцайæ, 
Æз ахæмты нæ нымайын мæгуырыл. 
Мæгуыр у уый — йæ цæргæ-цæрæнбонты 
Йæ исбоныл кæмæн вæййы йæ катай, 
Хæрамдзинад кæмæн сæвзæрд йæ зонды, 
Æфсымæрыл дæр чи рацæудзæн сайдæй, 
Кæмæй у рох йæ уды.цур йæ бæстæ, 
Кæмæн у уазал, их-къæрттау, йæ зæрдæ, 
Æмæ, кæнæ тæссæй, кæнæ æрмæстдæр 
Æххуысæнхъæлæй чи дары «хæлæрттæ». 
... Куы цæрин æз айдагъ дзул æмæ цайæ, 
Уæддæр мæ сæры рухс хъуыдытæ гуырид... 
Йæ дзыпп тыппыр кæмæн нæ уа æхцайæ, 
Æз ахæмты нæ нымайын мæгуырыл. 

Дзаболаты 
УЫЛÆНПÆ 
Комы гуылфгæнгæ, сæр-сæргæнгæ тагъд, 
Уылæнтæ, абухгæ згъорут сымах. 
Цавæрдæр суцца тых уе змæлды ис, 
Къæйдуртæ фестынц уæ хъæбысы змис. 
Сбады уæ сæрмæ уæ пырхæнтæй мигъ, 
Зилæнты байгæрдут къæдзæхы тигъ. 
Арс дæр ма стæрсы уæ абухтæй, арс... 
Зæрдæ дæр уымæн у, зæрдæ, уæ фарс. 
Уый дæр^ сымахау, нæ зоны æнцой, 
Æмæ йын уымæн у адджын уæ кой. 

Хсес 
25 
ДÆТТЫБЫЦÆУ 
Арф Æрыдонмæ Мызуры 
Фабричы бынæй лæбуры 
Лакъон дон чысыл уылæнтæй. 
Фæлæ хъал, сыгъдæг Æрыдон 
Химæ уый нæ уадзы ’мгæрон, 
Дуртыл æй ныццæвы знæтæй. 
Згъоры, абухы: «Куыд уæнды 
Чъизи дон мæ ирд уылæнты 
Ныр йæхи найын æдасæй?!» 
Фæлæ лакъон дон нæ лæууы, 
Дзуры: «Мæн дæ цыт нæ хъæуы, 
Ма у хъал дæ ирд, дæ асæй, — 
Æз уæгъд уылæнтæ нæ хæссын, — 
Æз дæсгай тонтæ æрæхсын, 
Алы сахат дæр хæзнатæ. 
Уæд дæ цæсгом загъд куыд хъæцы? — 
Ды вæййыс куыстхуыз мæ фæрцы 
Æмæ хайджын дæ мæ кадæй». 

26 
Дзаболаты Хазби 
* * * 
Мæ фыд йæ ивгъуыд бонты цытæн 
Нæ дардта цухъхъа æмæ хъама, 
Сæрыстырæй йæ сау бæрцытæм 
Нæ амыдта егъауист къаммæ. 
Нæ уыд æвзистарæзт йæ рон дæр, — 
(Нæ тарст йæ æмзæрæдты фауæй), 
Уæддæр æй хъæу хуыдтой ирон лæг, 
Ирон — зæрдæ æмæ æгъдауæй. 
Æз ын йæ дзырд мæ зæрдыл дарын: 
«Уындæй нæй кад, мæ хур, нæ зæххыл. 
Цæмæй дæ хоной адæм уари, 
Хъæуы дæу уый тыххæй ыстæхын!» 

Хæс 
27 
ИЗÆРОНХЪУЫДЫ 
Уæдæ куыд бæллиццаг у хур! — 
Кæрон куыннæ кæны йæ балцæн! — 
Ныр кæд ныгуылæнмæ фæкъул, 
Уæддæр та зæххы æмбис тавдзæн. 

28 
Дзаболаты Хазби 
ФЫН 
Æз федтон дысон фын: 
Хох февзæрди мæ цуры, 
Тыхамæлттæй тырнын 
Йæ сæрмæ айнæг къулыл... 
Нырма у тигъ бæрзонд... 
Æваст мæ къах фæбыры... 
Фæхæцæн дур — тæссонд... 
Сæрсæфæн ком — мæ быны... 
Æрбайсæфт фын... Кæм дæн?.. 
Ысхызтæн, нæ, — нæ зонын, 
Фæлæ мæ фæндты мæн 
Цыдæр тых размæ хоны. 

Хæс 
29 
КУЫ ССУДЗА СТЪАЛЬР 
Кæсдзынæ ’нхъæлмæ, чызг, æмбарын, 
Фæлæ-иу шахты сæрмæ скæс — 
Æмæ куы судза уым ыстъалы, 
Зон, сæххæст кодтам уæд нæ хæс 
Æмæ дæ мидбылхудт лæварæн 
Мæнæн нæ фембæлæнмæ ’рхæсс. 
Дæумæ та ног, мæ зæрдæдарæн, 
Изæрмилты зындзынæн æз! 
1 Участоктæй пълан чи сæххæст кæны, уымæн фæсу- 
дзы йе стъалы. 

30 
Дзаболаты Хазби 
АРТЫРАЗ 
Æз кæсын æдзынæг арты 
Хурау араугæ цæхæртæм... 
Дзæгъæлы нæ хоньгац царды 
Хорз, сæрæн лæджы зынгзæрдæ. 
Зæрдæ у, зынгау, æцæгæй, 
Æмæ фаг куынæ фæсудзы, 
Риу уæд байдзаг вæййы сæгæй, 
Æмæ сæфы лæг фырбуцæй. 

Уæлæ йæ цъæх хъæбыс арвæн 
Хæхты хæдсæрмæ фæхъулон, 
Æмæ та ног боны фарнæн 
Райхъал йæ тарф фынæй Бурон. 
Хур æм йæ рухс тынтæ ’руагъта, 
Хур ын йæ фæллад хуыз ивы, 
Æмæ та хъæлдзæгæй шахтмæ 
Уайынц куыстуарзаг фæсивæд. 
Фидар цъæх кæттаг дарæсты 
Худгæ æрбацæуынц уæртæ, 
Номдзыд кæмæй у хæхбæстæ, 
Уыцы æндонриу шахтертæ. 
Ам ис фæлтæрдджын æмбæлттæ, — 
Чи федта тухи, фыдбонтæ, 
Ам ис бынтон æрыгæттæ — 
Хистæрты аккаг фæдонтæ... 
Уæртæ кæс цинкласæг Грисмæ, — 
Уый у йæ аразæг цардæн, 
Знæгтæй уый Харьковы иста, 
Бахсыст уæззау тохты арты. 
Уый ныхкъуырд зоны япойнаг, 
Хæсты кæронмæ хæцыди, 
Æмæ та сабыр фæллоймæ 
Фидар салдатæй æрцыди. 

32 
Дзаболаты Хазби 
Уæртæ забойщик Умар та 
Хæсты фыдгулты нæ цагьта — 
Фондз азы размæ йæ партæ 
Уарзон кæстæртæн ныууагьта... 
Ахæмтæ бирæ ис махмæ, — 
(Уыдонæй стæм мах сæрыстыр) — 
Амонды фидар гæнахмæ 
Чи цыд цъæх кæттаг фæлысты. 
Чи нæ æрцагуырдта царды 
Рагацау намыс, æнцойад, — 
Карз тох æцæг лæджы бартыл 
Чи кæны хиддзаст фæллойы. 

Хæс 
33 
БÆРЗ 
Цынæ ныззæронд кæнынц азтæ, 
Кæм ис æнæ ивгæ, кæм æрдзæн... 
Сæртæг хæххон дымгæ ныссаста 
Йæ рæсугъд урс къалиутæ бæрзæн. 
Фæлæ йæ уидæгтæ ныссагъта 
Уый тигъыл айнæджы хæдсæрмæ, 
Æмæ йыл ставд канатыл шахтмæ 
Фæласынц кусджытæ хъæдæрмæг. 
Кæсын æм æз ныр дæр бæрзондмæ 
Æмæ зæгъын мæхицæн бæрзæй: 
Цæр уыйау — раст дæ фæстаг бонтæм 
Пайда дæ адæмæн куыд хæссай! 
2 Дзаболаты Хазби 

34 
Дзаболаты Хазби 
* * * 
Зарæг нывæндгæйæ 
Зæрдæ цæмæн риссы? 
Хорз зарæг афтæ арф 
Риумæ цæмæн хизы? 
Уыдон кæрæдзийы 
Хуылфы цæвæрдæ и: 
Зæрдæ ис зарæджы, 
Зарæг та — зæрдæйы. 

КУЫ УАИД АЛЦЫДÆР ÆНЦОН... 
«Тæссаг у къæдзæхты бын кусын», — 
Фæдзурынц бирæтæ мæнæн. 
Æмæ сæм алкæддæр фæхъусын, 
Мæ мидбылхудгæйæ фæлмæн. 
«Фæнизджын, дам, уыдзынæ ’взонгæй, 
Дæ рæуджыты ныббаддзæн рьп>... 
Цыма мæ дариккой æввонгæй, 
Раст афтæ стынг вæййы сæ «хъыг». 
Æз та шахтер дæн æмæ ’мгæрттæй 
Мæ цардмæ ничи ’рхæсдзæн фау... 
Куы тæрсæм иууылдæр зьш рæттæй, 
Уæд махæн чи ратдзæн æгъдау?.. 
Уæд шахтты чи къахдзæн хæзнатæ, 
Алтайы чи фæлдахдзæн зæхх? 
Ыскæсæн æмæ дард Цæгаты 
Заводтæ чи араздзæн, — зæгъ?.. 
Зынтæ куынæ уаид, хæлæрттæ, 
Куы уаид алцыдæр æнцон, 
Уырнæд уæ, уæд, уырнæд, мæ зæрдæ 
Нæ зонид циндзинады бон! 

36 
Дзаболаты Хазби 
РÆСТДЗИНАД 
Ма мын ратт салам фæндагыл, 
Де ’мрæнхъ ма уадз мæн æрлæууын, — 
Царды иумæйаг хъуыддагыл 
Æз дæ æмкусæг куынæ уон. 
Бакæн-иу мыл ды æвдисæн, 
Фен дæ удхæссæг мæ хуызæй, — 
Размæ искæд бон куы хизон 
Æз фæлывд миты æххуысæй. 
Мæн егъау намыс нæ хъæуы, 
Зæрдæ рисдзæни йæ койæ, 
Риу æмпылдзæни, — куынæ уа 
Арæзт уый мæ хидвæллойæ. 
Уарзын цард æз дæр æххæстæй, 
Уарзын амонд æмæ цинад, 
Фæлæ царды ’ппæт фæрæзтæй 
Райсин æз фыццаг рæстдзинад! 

БАУУÆНДМЫЛ... 
Сæттын, мæ зæрдæмæ фæцыдтæ 
Фыццаг хатт дæр нæ кафæн фæзы, 
Ды уырдæм майы бон куы ’рцыдтæ 
Хæрзаивæй рæсугьд дарæсы. 
Фæлæ мыл баууæнд, чызгай, шахты 
Куы федтон дæу хæзнатæ ласгæ, 
Дæ ныхыл хиды ’ртах куы ’ртагьди, 
Уæд мæм уæлдай рæсугъддæр кастæ. 

38 
Дзаболаты Хазби 
МАД 
Уа цæрæнбонты фæсмойнаг, — 
Мад цы хъæбулы нæ хъæуы!.. 
Саулагъз ацæргæ сылгоймаг 
Вагзалы сындæг фæцæуы... 
Буцæй иунæг чызджы хаста, 
Уый тыххæй лæууыд йæ къахыл, 
Æмæ йын куы кодта ахуыр, 
Суад-иу ардæм уæд йæ размæ... 
Моймæ радта уый кæмæндæр, 
(Æмæ дард ысты ныр уыдон). 
Фæлæ вагзалыл йæ фæндаг 
Ракæны уæддæр æрвылбон. 
У йын ам цыдæр æхсызгон, 
Цард ын адджын нæу æнæ уый, — 
Кæд зæрдаивæй йæ чызгæн 
Ам йæ къахвæдыл ныллæууид... 

Хæс 3? 
ешт-аяввваяаяя^^ввявввявяаввшеашяявввввв^вяввавкв^яявгвввавввшаваяв-в-ввваш 
* * * 
Кæддæр-иу мын исты куы радта мæ фыд, 
Мæ мадмæ уæд цингæнгæ уадтæн. 
Зыдтон æй: кæд истæмæй уон æз рæвдыд, 
Уæд ме ’мцин кæндзæни мæ мад дæр... 
Фæлæ мыл куы æрцыд ыстыр хъыджы бон, — 
Куы баззадтæн сидзæр мæ мадæй, 
Мæхи уæд мæ фыдмæ нылвæстон æнгом, 
Уыд афтæмæй къаддæр мæ катай... 
Æмгæрттимæ дарддæр уæхски-уæхск цыдтæн. 
Мæхи-иу мæхинымæр фарстон: 
Мæ цин, йе мæ хъыджы бон искуы мæнæн 
Куы ничи æрлæууид мæ фарсмæ, 
Мæ цин уæд цы уаид? Кæд фæуид мæ хъыг, 
Кæдмæ згъорид рустыл мæ цæстыты сыг? 

40 
Дзаболаты Хазби 
СТЬАЛЫ 
Рæстæг афтæ у: уый халы, 
Ногæй аразы ’мæ ивы... 
Фæлæ мингай азты стъалы 
Арвыл судзы æмæ ’рттивы. 
Уæлæ мигъты ’хсæнты дардæй 
Зæхмæ уый цæхæр æрхæстæг... 
Ма тæрс, чи рахауди арвæй, 
Метеор уыд уый æрмæстдæр. 
... Уыцы стъалыйау уæд царды 
Ирд, æнæмæлгæ дæ хъуыды! 
Бонтимæ кæй ном фæтар и, 
Уый æцæг поэт нæ уыди. 

МАРТЬИ-БОН 
Хур сæумæ йæ тынтæ ’руагъта, 
Тади се ’нусон мит хæхтæн, 
Æрдз нæртон фæндырæй цагъта, 
Кодтой цины зарæг мæргътæ. 
Фæлæ арв æваст фæхъулон, 
Атар бæстæ мигъы цæндтæй. 
Дымгæ ’рвон денджызы уылæн 
оæхмæ рахаста пырхæнтæй. 
Стæй та раирд, уарындоныл 
Скалдта хуры тын цæхæртæ... 
Æз кæнын хъуыдытæ боныл, 
Æмæ банкъард и мæ зæрдæ, — 
Уый хъаймæт, мыййаг, нæ хонын, 
Æз нæ тæрсын уазал, митæй, — 
У тæссагдæр — мартъи-бонау 
Адæймаг куы уа фæлитой... 

42 
Дзаболаты Хазби 
УЫЙ ХУЫЗДÆР УЫД 
Мах нырыонг цардыстæм хæларæй, 
Циндзинад нæ зыдтай ды æнæ мæн, 
Ныр мæнмæ æрбакæсыс ды тарæй, 
Ныр дæуæн æз нал бæззын лымæнæн. 
Знон изæр та бафиппайдтон: хъазты 
Ды хæцыдтæ магуса къуыдиппыл, 
Уый дæумæ йæ худы бынæй касти 
Æмæ худти хъалхуызæй йæ мидбыл. 
«Ахуыргонд у»,— загътай дзы кæмæндæр, 
Æмæ худгæ ’руадыстут мæ рæзты... 
Æз, сæттын ыл, институт нæ фæдæн, 
Фæлæ царды никуы дæн къæмдзæстыг. 
Зон, зын фæндаг равзæрстон æз барæй, 
Абон къахын хохы бын хæзнатæ... 
О, зæгъин дын: «Ма мæм кæс, чызг, тарæй, — 
Ахуырæн дæр æз зæронд нæма дæн». 
Фæлæ, цæй... мæ рæстæг ма цы сафон? — 
Ды ныр дæр та фезгъорыс йæ фæдыл... 
Уый — дипломджын, зоны зарын, кафын... 
Æмæ цæр... Мæн де ’взæр цард нæ фæнды. 
Уый хуыздæр уыд... Мæн нæ хæры катай — 
Æз мæхи егъаудæр цардыл хъарын. 
Дæу «диплом» хъуыдис æмæ йæ ссардтай, 
Кæд æз дæр æцæг æмбал ыссарин. 

Хæс 
43 
ХЪ. МЫРТАЗÆН 
Лæууынц ма абонау мæ зæрдыл 
Бæллиццаг рухс бонтæ фæрнæй, 
Куыд-иу фæцæйызгъордтам сæрды 
Æрыскъæфдзуан бæгъæввæдтæй. 
Кæнæ-иу доны былтыл кафгæ 
Куыд арвыстам æнæхъæн бон, 
Кæнæ мæйрухс æхсæвты арвмæ 
Куыд хастам стъалытæн тæрхон. 
Сæрдыгон майы бур хъæндилтæй 
Куыд арæзтам тыртырæгтæ, 
Кæнæ зымæгон ногуард митæй 
Куыд амадтам лæджы нывтæ... 
... Фæтахти уаддымгæйау рæстæг, 
Мах йемæ дард рæтты хæсгæ. 
Фæлæ та райгуырæн хъæубæстæм 
Æрцыдтæн къорд азы фæстæ. 
Æмæ дзы рагæй кæд нæ уыдтæн, 
Уæддæр ма, тæккæ хъæугæрон, 
Ызгъоры раздæрау нæ уынгты, 
Йæ сусæг зарæггæнгæ, дон. 
Фыццагау акъаци бæлæсты 
Сыф-сыфмæ хъусыныл фæдæн, — 
Цыма нæ фæхицæны фæстæ 
Кæнынц сæ хабæрттæ мæнæн. 

44 
Дзаболаты Хазби 
ФÆСКУЫСТ 
Хохы фахсыл куысты фæстæ 
Бауагътон мæхи æз зазыл. 
Згъоры цъити-дон мæ рæзты, 
Дымгæ дидинджытæй хъазы... 
Зæлы шахты уынæр хъусты, 
Риссынц дудæгау мæ къухтæ, 
Фæлæ ахсын хуры рухс тын, 
Дуне мæм кæсы рæсугъддæр... 

Хæс 
45 
АМОНД 
Æз нæ зонын, цы фæхоны «амонд», 
Искуы исчи куы фæкæны арфæ. 
Фæлæ зонын, кæйдæр фарнæй абон 
Уый цæттæйæ кæй не ’рхаудзæн арвæй. 
Ныр, кæддæрау, чысыл саби нал дæн, 
Цардæй федтон цыдæртæ нæ зæххыл, 
Æмæ иуæй-иу буцæйхаст хъалтæн 
Æз «цæй амондджын фестут» — нæ зæгьин. 
Мæнмæ дуне фæкæсы уæрæхдæр, 
Сайд ми фесты мæнæн уæд цæстысындз — 
Куыст фæуæвгæйæ, хиды æртæхтæ, 
Хус фæд уадзгæ, мæ ныхыл куы сысынц. 
Æз æгад цард мæ сæрмæ нæ хæссын, 
Никуы никæуыл рацыдтæн хинæй, 
Æмæ амондджын уымæн фæкæсын 
Æз тыхст сахат дæр арæх мæхимæ. 

46 
Дзаболаты Хазби 
* * * 
Зонын, «уарзын», зæгьгæ, ’васт 
Бирæ сдзуры хус æвзагæй... 
Ехх, æвæдза, гье, мæ уарзт 
Равдисин æз та хъуыддагæй! — 
Ме ’ппæт хъару *мæ мæ зонд 
Раттин уый тыххæй æрмæстдæр — 
Искуы уа цæмæй мæ бон 
«Уарзын дæу!» зæгъын мæ бæстæн. 

БÆЛОН 
Æз царды амондыл 
Нæ фæцахуыр дæн тагъд, 
Цъæх бæлон рагбонты 
Мæ къæсæрмæ нæ тахт. 
Æз ын нæма зыдтон 
Йæ цæстыты тæмæн, 
Йæ фæлмæн базыртæй 
Нæ рæвдыдта уый мæн. 
Æз ын нæ раппæрстон 
Сырх мæнæуы нæмыг, 
Æз ын нæма ’мбæрстон 
Йæ цин æмæ йæ хъыг. 
Фæлæ куыд тагъд æмæ 
Куыд ивгæ уайы цард... 
Бæлон æртахт æмæ 
Мæ рудзынгыл æрбадт. 
Уый сайдтой бирæтæ, 
Лæвæрдтой йын мæнæу. 
Фæлæ хи чи радта 
Æнцонæй, ахæм нæу. 
Уый тахт сæ иувæрсты, 
Æргом уарзтæй сыгъди, 
Хæххон чысыл къæсмæ 
Уæладзгуытæй лыгъди. 
Æз дæр æй бауарзтон 
Мæхи удæй фылдæр, 
Æмæ йын рахастон 
Мæ зæрдæйы цæхæр. 

48 
Дзаболаты Хазби 
* * * 
Ехх, дæ рус мæ русыл андзæвд, 
Æмæ ссыгъди цинæй зæрдæ... 
О, куыд хорз ысты, куы, уалдзæг 
Сабыр, рухс хæххон изæртæ. 
Æз ныхъхъæбыс кæнин æрдзæн, 
Æз фæбатæ кæнин зæххæн, 
Абон хъæлдзæг дæн æз, хъæлдзæг, 
Арвмæ ’рфæнды мæн ыстæхын. 
Фæлæ ахæм цины рæстæг, 
Чызг, фæрсæй-фæрстæм куы бадæм, 
Уæд æрæмысын æз — хæсты 
Цас фыдбонтæ федтой адæм... 
Цалгай уарзæттæн кæддæрты 
Аскъуыдта ызнаг сæ цинад!.. 
Фæлæ карз фыдвæндты сæрты 
Алкæд ахизы рæстдзинад! 
... Худы рухс фидæн нæ балцæн 
Ирд, зæрæхсиды цæхæрты... 
О, куыд хорз ыстут, куы, уалдзæг 
Сабыр, рухс хæххон изæртæ! 

ФАХСЫЛ 
Рæудымгæ, сыфтæй хъазгæ, фахсыл 
Нæ цурмæ ’рбаулæфы рог, 
Куы дын дæ дзыккутæ æрфасы, 
Куы та сæ спыхцыл кæны ног. 
Куы дын ныбба кæны æвастæй, 
Дæ хъуырыл атухы йæхи, 
Куы та фæцæйлидзы мæ кастæй, — 
Цæмæй йын ма ’мбарон йæ «хин»... 
Æрзилы ног, цыма ныххуды: 
«Ды та кæдмæ ’мбæхсыс дæ уарзт?..» 
Æз хъарын дымгæмæ: «Тæхуды, 
Дæуау ныр чи вæййы ныфсхаст!..» 

50 
Дзаболаты Хазби 
ЗÆГЬ-МА... 
Рæудымгæ арвæй урс мигьты фæхаста, 
Æнцад хуыссыди мæйрухсмæ нæ хъæу... 
Ды загътай: «Уарзын æз æнахуыр уарзтæй, 
Æвæццæгæн, уый а зæххон уарзт нæу»... 
Зæгъ-ма уæдæ, Æрфæны фæд кæм фæци, 
Гъе уым, æви гъе ацы зæххы раст, — 
Фыццагдæр хатт кæм федтам мах кæрæдзи, 
Æмæ нæм царды рухс амонд кæм каст? 
Кæм баййæфтай фыццаг буц рæвдыд мадæй? 
Кæм федтай ды фыццаг хуры тæмæн? 
Хуыздæр цы ис зæххон уарзондзинадæй, 
Цы ис йæ бæстæй адджындæр лæгæн? 

ÆРЫСКЪÆФ 
Æнæзонгæ поэтмæ гæсгæ 
Æз æрыскъæф агуырдтон... уæд хъоло 
Сивæзта мæ хæдразмæ йæ сæр: 
«Гъа, лæппу, æз мæнæ дæн, æртон мæ!..» 
Æрыскъæф та бамбæхсти кæмдæр... 
Афтæ вæййы царды дæр, гъе, арæх, — 
Чи фæхъæуы, чи вæййы хæд-зонд, 
Уый йæхи кæйдæр цæстмæ нæ хъары, 
Къахыфындзтыл не слæууы бæрзонд. 
Иннæ та йæ быцъынæг фæтоны, 
Намыс, кадмæ агуры уæгъд фæд... 
Фæлæ ды куыд æртондзынæ хъоло, 
Кæд æрыскъæф агурыс, гъеуæд?.. 

Дзаболаты 
ÆЗ ХУРÆН БАМЫНÆГÆЙ ТАРСТÆН.. 
Къуыбылæйттæй лæгæрстой мигьтæ, 
Сæ фæстæ хурзæрин ныгьуылд... 
Ды кодтай уæд цæуылдæр джихтæ, 
Цыдæр æнкъарддзинад дæм уыд. 
Мæн сау катай йæ фат ныссагъта. 
Фырмæтæй разылди мæ сæр, 
Ды та ныххудтæ ’мæ мын загътай, 
Мæ къух рæвдаугæйæ: «Æвзæр!..» 
Рæудымгæ сау мигъты фæхаста, 
Зæринау арвгæрон фæбур... 
Æз хурæн бамынæгæй тарстæн, 
Фæлæ та скаст фæстæмæ хур! 

Хæс 
53 
ФÆЛТАУ 
Гамзатовмæ гсесгæ 
Ды ма чысыл уыдтæ... мæ зæрдыл 
Нырдæр ма, абонау, лæууы: 
Дæ мад æмæ-иу де ’фсымæртæм 
Мæ цурæй нал куымдтай цæуын. 
Мæ хъуырыл-иу æнгом ныттыхстæ, 
Мæнмæ-иу балвæстай дæ сæр. 
Æмæ мæ зæрдæмæ ныххызтæ, 
Кæд ма чысыл уыдтæ, уæддæр... 
... Чындздзон чызг ныр... Æппындæр азтæ 
Дæуæн нæ аивтой дæ хуыз... 
Æрмæст дæ нал хауы ныхас дæр, 
Мæ цуры ’фсæрмхуызæй лæууыс... 
Ныр уыцы ’ргом цинтæ цы фесты? 
Цы фæци, цы, чызгай, дæ уарзт?.. 
Фæлтау та ног чысыл куы фестис, 
Мæ хъуырыл ку’ атыхсис æваст!.. 

54 
Дзаболаты Хазби 
ЗÆРДÆ УАЛ САЙДÆН НÆ БЫХСЫ 
Уæд дæ русты туджы ’хсæрдзæн хъазыд, 
Калдтой хурау цæстытæ цæхæртæ, 
Уæд дæ уындæй ме ’взонг сæр куы разылд, 
Æмæ бахауд уацары мæ зæрдæ... 
Ехх, ды та нæ бамбæрстай мæ фæндтæ, 
Иу бон загътай: «Мауал рацу а зæр»... 
Ногæй та дзуапп авæрдтай кæмæндæр, 
Стæй дын уайтагъд уый дæр та æрбавзæр... 
Кодтай-иу зынæрвæссон ныхæстæ, 
Иуы ивтай иннæмæй æнцонæй... 
Фæлæ атахт, сонт дымгæйау, рæстæг, 
Абон — ног бон ахицæн ызнонæй. 
Æмæ ныр куы бахудынц дæ фæдыл, 
Уæд æз та мæхинымæр ыстыхсын. 
Хатгай дын фæцæйбарын дæ рæдыд, 
Фæлæ... зæрдæ уал сайдæн нæ быхсы. 

ЛЕКЦИЙЫФÆСТÆ 
Клубæй рацæугæйæ кæрты 
Иу лæг йе ’мбæлттæн æппæлыд: 
«Расыггæнджыты ныхмæ та 
Бакаст хорз лекци мæ хæлар!» 
«Ау, дæ зонгæ у нæ лектор?» — 
Дисхуызæй йæ фарстой уыдон. 
«Зонгæ та цы хонут? — ме ’рдхорд — 
Иумæ нуазæм мах æрвылбон!» 

Дзаболаты 
ФÆНДЫР 
Сæмбæлди фæндырдзæгъдæг хæхбæсты, 
Фысымтæн æй ацæгьдьга фæндыд. 
Æмæ цинтæ, сонт фæрстыты фæстæ 
Бацагуырдта уыдонæй фæндыр. 
Арæхстгай йын арæзта йæ хъистæ... 
Уалынмæ чысыл саби фæзынд, 
Уазæг æй, йæ мидбылхудгæ, систа, 
Райдыдта йæ алцæмæй фæрсын. 
Æмæ загъта: «Мæнæ и уæ фæндыр — 
Уый æмгæрон не ’руадздзæни маст, 
Хаттæй-хатт мах кафын дæр нæ фæнды, 
Фæлæ саби ацаразы хъазт». 

зокъо 
Ныккаст фæскъæвда зæхмæ хур, 
Рæвдыдта обауы цъæх боцъо. 
Æмæ нæ цæстыты хæд цур 
Ысуади зæххы бынæй зокъо. 
Уыд диссаг ме ’мбалæн йæ цин, 
Йæ къух-иу зокъойыл æрхаста, 
Уый йемæ хъазыныл фæци, 
Чысыл хъæмпыхалæй йæ барста... 
Фæлæ мæнæн — куы зæгъон раст — 
Нæ ради зокъойæ мæ зæрдæ, 
Зыдтон: уый февзæрди æваст 
Æмæ та бамбидзæн изæрмæ... 

Дзаболаты 
МИНИУÆГ 
Хицæн — йæ миниуæг алцæмæн: 
Цъитидон уазалæй чи фауы? 
Дидинæг — йе ’вдисæн уалдзæгæн, 
Зымæг та митæй фидауы. 
Не стъæлфы сахъ цæргæс йе знæгтæй, 
Фаджыс — йæ æмбæхсæн уаллонæн, 
Бирæгъ æмбисонд у йе знæтæй, 
Зонæм хæдмæлхорæй халоны. 
Фидауынц хæхтæ сæ бæрзондæй, 
Фенæн ис хи фæлгонц айдæнмæ... 
Кадджын — йæ æгъдау, йæ хæд-зондæй 
Æрдзы хуыздæр хъæбул — адæймаг. 

БУЛÆМАРГЬ 
Æмбисондмæ гæсгæ 
Фæдзурынц: иу хъæлдзæг сæрд, дам, 
Уыд райгонд булæмаргъ йæ куыстæй: 
Йæ аив зарæджы зæлтæм 
Лæмбынæг дун-дунетæ хъуыстой. 
Уый хардзау халонмæ фæкаст, 
Æрбадт бæрзонд нæзы бæласыл 
Æмæ, ныхъуыргæйæ йæ маст, 
Хæр-хæрæй булæмаргъмæ уасы: 
«Æрвылбон не ’нцайы дæ зард, 
Мæн та мæхинымæр дæ мæт и, — 
Цы зарыс? — рухс бонты дæ цард 
Мæнау куынæ уыдзæн дæргъвæтин...» 
Ыскаст æм булæмаргъ бынæй, 
Æнцадгай батылдта йæ базыр 
Æмæ йæ дзыхыдзаг хъæрæй 
Ныххудти халоны ныхасыл: 
«Бæргæ, куы мын уаид цæрæн 
Æнустæ рухс царды тæмæнты, 
Фæлæ мæ иунæг бон дæр мæн 
Цæрын хæдмæлхорæй нæ фæнды!» 

60 
Дзаболаты Хазби 
ДЗÆГЬÆЛДЗЫХ 
Уæлмес: Уæууа, наз дæн севдселон... 
Ус ракуырдта ме ’фсымæр... 
Косеры радтой Дзсеппойæн... 
Къуылдынты Дзæбе йæ усы фæнадта... 
Зæли Гугуйы сусæггаг фæдзырдта... 
Гуырдзыбети Бласка. «Æдули» 
Хуыссæн нал систа æххæст, 
Цъылын баззад рыджы, 
Афтæмæй та — уæлæ кæс — 
Февзæрд уый нæ уынджы. 
Уæртæ сыхæгты усæн 
Алæууыд йæ разы, 
Дзуры йын: «Цымæ Муссæ 
Верæйы куыд уарзы? 
Радта чызг æндæрæн дзырд, 
Уарзон ын уыд раздæр»... 
Аивта йæ ныхас цырд, 
Ноджыдæр фæкарздæр: 
«Хъусаг дам-думтæм нæ дæн, 
Фæлæ, дам, æцæгæй, 
Йе ’фсины тыххæй Лубæ 
Ахицæн йæ лæгæй». 

Хæс 
61 
Тигьыл иннæрдæм фæраст, 
Дондзаутыл æрбамбæлд 
Æмæ райдыдта æваст 
Хахуыр кæнын ам дæр. 
Загъта: «Дысон, дам, Даухан 
Йе ’фсины фæнадта, 
Гæбæтийæн, дам, Елхъан 
Ирæйы нæ радта... 
Мæхæмæтæн, дам, Фаруз 
Алыгъди йæ фæдыл...» 
Иу цыбырныхасæй, ус 
Аххæссыд æппæтыл... 
«Хъусаг дам-думтæм нæ дæн, 
Дам-думтæ нæ хъæуы» — 
Афтæ радзуры бæргæ, 
Фæлæ дзых кæм лæууы... 

62 Дзаболаты Хазби 
ÆНГУЗ 
Æнгуз мын радта ме ’мбал сæрды, 
Æмæ йын арфæтæ фæкодтон 
Зæрдæбынæй, зæгъын: «Дæ сæр дæр 
Уæд йе ’дзаг, ацы ’нгузау, зондæй!» 
Фæлæ йæ къухты ’хсæн æрсастон, 
Æмæ ныккæрзыдта мæ зæрдæ: 
Йæ афтид хъузджытæн сæ астæу 
Зынди æрмæст æмпылд хус цъæрттæ... 
Æмæ къæмдзæстыгæй ныхъхъус дæн, 
Æфсæрмæй бацыди мæн катай... 
Куыд мæ ферох — æппæт æнгузтæн 
Сæ хуылф кæй нæ вæййы дзаг аппæй!.. 

Хæс 
63 
ХЪÆД ÆМÆ ФÆРÆТ 
Секъамæ гæсгæ 
Мах хатгай бафхæрæм кæйдæр, 
«У не знаг» — искæмæй фæзæгъæм, 
Йæ фæзынд искæцы бæллæхæн 
Куы уа нæхи аххос, уæддæр. 
Уæд та, дам, иу заманы хъæд 
Загъд кодта сугсæттæн фæрæтмæ: 
«Нæ фæрсты баззади дæ фæд, 
Тæрыс нæ цардхъуагæй мæлæтмæ. 
Дæуæн нæй, дурзæрдæ, цæсгом, 
Цæссыг, тæригъæд дæм нæ хъары. 
Фæсадзыс урс бæрзы дæ ком, 
Фæлдахыс тала-хъæд бындзарыл!» 
Фæмæсты фæрæт дæр: «Æгъгъæд! 
Мæ лымæн, хъуыддаг хорз нæ зоныс, — 
Уыныс? — дæхицæй у мæ хъæд, 
Æнæ уый æз нæ дæн фыдхъомыс». 

Дзаболаты 
ТУЗАРÆМÆ ГÆЛÆБУ 
Фырнымд, фырбуц хастæй æдзух 
Уыди Тузар æмбæлттæй цух. 
Йæ хъазæн фæз, йæ дарддæр арæн 
Уыдис сæ чысыл кæрт Тузарæн. 
Æмæ ныр дæр æнкъардæй бадт 
Тузар сæ кæрзы бын æнцад. 
Цы ’рцыд Тузарыл, уый нæ зыдта, 
Рысти йæ сæр æмæ хъæрзыдта. 
Йæ мад дæр лæппуйæн фæтарст 
Æмæ йын дохтырмæ фæраст. 
Нана цы кæна, уый нæ зоны, 
Йæ къæхтæ йын æхсы тæвд доны... 
Уæдмæ дын иу рæсугъд гæлæбу 
Сæ кæрты ’рбатæхы, — нæ лæппу 
Цырд фестади æмæ йæ фæстæ 
Ызгъорынмæ фæци æдæрсгæ... 
Æвдадзы хос ын уый фæцис: 
Æрбайсæфт уайтагъддæр йæ низ. 

Хæс 
65 
ÆНÆРХЪУЫДЫ 
Индиаг аргъаумæ гæсгæ 
Арф мæскъ-донмæ саг ныххызти, 
Банызта, фæлæ йын нал уыд 
Схизæн, æмæ уыд тæссаг ран. 
Рувас февзæрди йæ тыхстмæ, — 
«Цæй, дæуыл рæстырдæм ауд, — 
Загъта бустæхуызæй сагæн, — 
Ахæм рогдзæф сæр кæуыл уа, 
Уый — нæ йыл хъæуы ныхас дæр — 
У фыдæбойнаг йæ къæхтæн, — 
Схиздзынæ æви нæ, уый уал 
Базонын хъуыди дæу раздæр, 
Стæй ныххызтаис уæд æрхмæ!» 
3 Дзаболаты Хазби 

66 
Дзаболаты Хазби 
ÆНÆКЪÆДЗИЛ РУВАС 
Æмбисонд 
Ирон ныхасы 
Фæдзурынц дисæн: 
«Фæлывд рувасæн 
Къæдзил — æвдисæн». 
Нæ сырдты къордæн 
Сæ егьау хъоргъы 
Фæсаууон хордта 
Цыдæр сæ холы. 
Æмæ тыхстысты, 
Цыдысты ’нкъардæй. 
Фæлмæцыдысты 
Æдзух сæ цардæй. 
Фæлæ сын, Семау, 
Уæд загъта бур арс — 
Кæй цæры семæ 
Тындкъæдзил рувас. 
«Хъæуы дæу марын! 
Ды дæ нæлгæндыс. 
Нæ хæлар цард нын 
Æдзух ызмæнтыс!..» 

Хæс 
67 
Фыдгæнæг иуварс 
Мæстæй нынниуы: 
«Нæ дæн æз рувас!.. 
Æвдисæн чи у?!» 
«Цы фæрсыс искæй, 
Зæгъ-ма, цы фæци 
Дæ мæнг æвдисæн, 
Дæ хъуывджын къæдзил? 
Кæй карк рахырхтай, 
Зæгъ-ма, кæм уыдтæ — 
Куы рарæмыгътой 
Дæуæн уый куыйтæ? 
Ды дæ ныр къуда, - 
Къæдзил дын нал и, 
Дæ мæнгард уд ма 
Æгæр дæр царди!» — 
Зæгъгæ, йын загътой 
Æмдзыхæй сырдтæ, 
Æмæ дзы ’рсагътой 
Сæ цыргъ ыссыртæ... 

68 
Дзаболаты Хазби 
НОМÆВÆРÆГ 
Аргьау 
Кæд, кæм уыди — нæу бæрæг, — 
Иу лæгæн фырт райгуырд, 
Æмæ рабалц кодта лæг 
Номæвæрæг агур. 
Уыд æнæкæрон йæ цин, 
Сæр бæрзæндты хаста... 
Мæнæ иу хъæдбын фæци 
Уастырджи йæ размæ. 
Загъта лæг: — Дæ фæндаг раст! 
— Хорзæй цæр мæ фæндйаг! 
Аипп ма фæуæд мæ фарст: 
Чердæм у дæ фæндаг? 
— Райгуырд иунæг фырт мæнæн, — 
Загъта лæг йæ фарстæн, — 
Æмæ номæвæрæгæн 
Агурын æз раст лæг. 
— Раст лæг? Гъей, уæдæ, Хуыцау 
Ауды дæ удыл, - 
Уастырджийæ растдæр, ау, 
Кæд æмæ кæм уыди? 

Хæс 
69 
Мауал саф дæ рæстæг, цом, — 
Кæд нæ дæ æрра лæг, 
У мæнæн æвæргæ ном, 
У дæ фырт мæ хъанаг! 
— Ау, куыд рахонон дæу раст, 
Кæд фыдгæнæг хъалтæ 
Ам, дæ куывддоны цур раст 
Сæргæвстой мæ галтæ?! 
Æмæ абон дæр цæрынц, 
Худынц мыл фæсаууон, 
Барухс сын кæныс ды рындз, 
Стауыс сæ Хуыцауæн... 
Нæ, дæу раст ысхонæн нæй, — 
Загъта лæг æмæ та 
Дарддæр адардта фæрнæй 
Иунæгæй йæ фæндаг. 
Бон... дыууæ... цыди уæддæр, 
Уыд йæ сагъæс йе ’мбал, 
Уалынмæ та йыл кæмдæр 
Фос-Фæлвæра фембæлд. 
— Байрай! — радта йын салам. 
Уый дæр: — Хорзæй бацæр! 
Хатыр бакæн, фæлæ, дам, 
Циу йæ сæр дæ балцæн? 

70 
Дзаболаты Хазби 
— Райгуырд иунæг фырт мæнæн, — 
Загьта лæг йæ фарстæн, — 
Æмæ номæвæрæгæн 
Агурын æз раст лæг. 
— Раст лæг? О, уæдæ дæ балц 
Ацы ран фæхицæн, 
Дарддæр агурын ныууадз, - 
Растдæр нæй мæхицæй. 
Кувынц дзыллæтæ мæнæн, 
Мæн фæмысынц хорзæй, — 
Æз сæ удылхæцæг дæн, 
Бафсадын сæ фосæй... 
Дзырд нæма фæци æххæст, 
Афтæ лæг фæцырд и: 
— Уаид тынг хорз, фæлæ æз 
Не ’ууæндын дæ дзырдтыл, — 
Феххуыс мæгуыртæн кæм хъуыд, 
Уым сын ды цы ’рхастай? — 
Иунæг далыс ма мæм уыд, 
Уый дæр зæй фæласта. 
Дæу дæр раст ысхонæн нæй, — 
Загьта лæг æмæ та 
Дарддæр адардта фæрнæй 
Иунæгæй йæ фæндаг. 

Хæс 
71 
Ацыд дзæгьæлы йæ бон, 
Нæй та раст лæг ам дæр... 
Стæй та иу хъæуы кæрон 
Удхæссæгыл амбæлд. 
— Цавæр бæстæй дæ цæуæг, — 
Бафарста, — кæм уыдтæ? 
Æмæ уымæн дæр та лæг 
Радзырдта йæ хъуыддаг... 
— Уæдæ дæу Хуыцау фæрнæй 
Раст фæдыл æрхаста: 
Ацы дунейыл мæнæй 
Не ссардзынæ растдæр. 
— Ау, куыдæй хъуамæ уай ды, — 
Лæг ын загъта, — раст та, 
Сидзæр сабиты фыды 
Кæд тæккæ знон айстай? 
Кæд сæ фарсмæ та цæрынц 
Хъæздгуытæ фæрныгæй, 
Æмæ худæгæй мæлынц 
Сабитæн сæ хъыгыл? 
— Æз Хуыцауы дæлбар дæн, — 
Нæу рæстмæ дæ хъуыды, — 
Уый кæмæй зæгъы мæнæн, 
Æз фæхæссын уыдон. 

72 
Дзаболаты Хазби 
— Нæ, дæуæн æфсон нæу уый, — 
Загъта лæг, — æлхæдæй 
Чи кусы мæнгардæн, уый 
У мæнгард йæхæдæг! 
— Хъус^ма, хорз лæг, зон дæ ран! 
Ды мæ фыдæх ма дом, 
Кæд дæ фырт ысуа мæ хъан, 
Конд у уæд уæ амонд. 
Науæд радзурдзынæн æз 
Ацы цау Хуыцауæн, 
Æмæ йсдзæн уый йæ хæс, — 
Уый нæ уарзы фауын! 
— Исын æз мæлæт рæстæй, 
Сис ныр дæр дæ хъама, 
Демæ æз уæддæр хæстæг 
Ма бакæнон хъуамæ! — 
Загъта лæг, — дæ хъаст хæсгæ... 
Араст и æдæрсгæ, 
Æмæ баззади кæсгæ 
Удхæссæг йæ фæстæ... 
Лæг та иунæгæй цæуы, 
Стæй кæсы *мæ уæртæ 
Иу ран фæндагыл лæууы 
Ифтыгъдæй бæхуæрдон. 

Хæс 
73 
Ноджы уæрдоны уæлхъус — 
Цавæрдæр бызгъуыртæ. 
Дзурынц иу лæг æмæ ус, — 
Стыхстысты цæуылдæр. 
Къаннæг сабитæ лæууынц 
Фæндаджы был дарддæр, 
Æмæ иууылдæр кæсынц 
Уæрдонмæ æнкъардæй. 
«Адон базонон хæстæг», — 
Лæг сæм бауад цырддæр, — 
— Уæнт уæ хъуыддæгтæ рæстмæ! — 
Загъта, — циу уæ дзырддаг? 
— Адон дурзæрдæ æлдар 
Расырдта нæ комæй, — 
Сидзæр сабитæ — цыппар, 
Стæй рынчын сылгоймаг. 
У сæ дарддæр фæндаг зын, — 
Загъта лæг, — уый зонын 
Æмæ сын уæрдон дæттын, 
Фæлæ йæ нæ комынц. 
— Цæй, куыд æй райсон æз дæр, — 
Загъта ус, — фæрсын дæ, 
Кæд дæхимæ дæр æндæр 
Ницы ис æппындæр? 

74 
Дзаболаты Хазби 
— Æз лæг дæн æмæ уæддæр 
Истытæ кæндзынæн, — 
Иунæг дæн æмæ мæ сæр 
Исчердæм хæсдзынæн. 
Бæлццон дæр сæм джихæй каст, 
Бирæ сæм фæхъуыста. 
Стæй уæд загъта: — Раст дæ, раст, 
Хорз лæг, у æххуысхъом!.. 
Æмæ сын йæ хабар уым 
Райдыдта уæд дзурын... 
— Мæнæ, — загъта, — ныр уынын 
Раст адæм мæ цуры, 
Æмæ бакæнут хатыр, — 
Бафтыдта йæ дзырдыл, — 
Фæлæ цомут, хорз лæг, ныр 
Сæвæр ном мæ фыртыл. 

р«з^ 
ЧИНЫГ «АРТДЗÆСТ» 
ФÆНДЛГЫЛ 
Адæмон æмбисондмæ гæсгæ, 
дзывылдары фыццагдæр кæцырдыгæй 
фенай, уыцырдыгæй — ома уыцы 
миниуæгæй — æххæст уыдзынсе. 
Æз, сыгъдæгæй, дзывылдарæн федтон 
Уалдзæджы фыццаджыдæр йæ базыр, — 
Ис æдзух фæндаггон хызын ме ’ккой, 
Фаг мæ сæр нæма схъарм и мæ базыл. 
Ома, æз бæсты фарны сæраппонд 
Стыр диссæгтæ скæнынхъом нæма дæн, 
Фæлæ дæн æппынæдзух фæндаггон, 
Нæй мæнæн зæрдæнцойæ æрбадæн, 
Цыма дæн раст царды фынгыл дзагдар, 
Æмæ рæгъ, бæркады рæгъ нæма ’рзылд... 
Æз, сыгъдæгæй, уалдзæджы фыццагдæр 
Дзывылдарæн ауыдтон йæ базыр... 

Дзаболаты 
УЫЙ КÆД ÆЗ НÆ УЫДТÆН... 
Гуыбырфындз лæппу, уæрджытæм хæлафы 
Æгæрон дуне басгарынмæ хъавыд, 
Уырныдта йæ, кæй уыдзæн дардыл хъуыстгонд, 
Йæ цардысгуыхтыл никуы уыд гуырысхо... 
Кæм и сæ гуырдз ныр базырджын хъуыдытæн?.. 
Гуыбырфындз лæппу... Уый кæд æз нæ уыдтæн... 

Артдзæст 
77 
* * * 
Лæг фæразы йæхи уды рисæн, 
Лæг фæразы хъыгæн æмæ низæн, 
Фæлæ, оххай, куыд зын у фæразын, 
Искуы исчи куы стыхса дæ разы, 
Ды зын сахат йæ уæлхъус куы лæууай, 
Æмæ баххуысхъом уымæн куынæ уай. 

78 
Дзаболаты Хазби 
МÆНЫЛ ЦÆУЫ ФЫНДЦÆС МИЛУАН АЗЫ 
Мæныл цæуы фынддæс милуан азы, 
Кæддæр, сырдау, мæ цыппæртыл лæсыдтæн, 
Хылдтæн кæддæр, сæтæлæгау, мæ фазыл, 
Нæ зыдтон дзурын, зондыуаг нæ зыдтон... 
Æз къахтон зæхх æрвдзæф бæласы схъисæй. 
Фæлæ куыстмæ куы батылдтон мæ дыстæ, 
Уæд бахъуыд мæн хæссын мæ уæхскыл искæй, 
Æмæ нæ зыдтон, адæймаг кæй ысдæн... 
Æфхæрдтой мæн... Æлхæдтой мæн ныхæстæй, 
Æз та сæркъул, æгомыгæй лæууыдтæн, 
Кæнæ цыдтæн, идадз-бæхау, сæ фæстæ, 
Æмæ нæ зыдтон, дзурынхъом кæй уыдтæн... 
Мæныл цæуы фынддæс милуан азы, 
Мæ номæй у фæлдисæг æрдз сæрыстыр. 
Уæддæр ма хатгай абырын мæ фазыл, 
Æрбайрох кæнын, адæймаг кæй ысдæн... 

Артдзæст 79 
ТÆССÆЙ 
Цас зæрдæтæ ныххус кодтай, цас, 
Ды дæ сусæг æртхъирæнтæй, тас!.. 
Тохы уыйбæрц нæ дæ ды тæссаг, — 
Уым æргом вæййы сусæг æвзаг, 
Уым цæстуынгæйæ лидзы тæппуд, 
Уым хъæбатыр лæг ратты йæ уд, 
Уым йæ æмбæрзæн сисы фыдлæг... 
Фæлæ хъусы, куы дзурыс сындæг... 
«Ма кæн, ма зæгъ дæ хъуыды æргом... 
Ма кæн, бамбæхс дæ хæлары ном... 
Ма кæн, радзур дæ хицауы фарс...» 
Уæд, æппындæр кæмæ нæ уыд тас, 
Тохы чи хаста артмæ йæ уд, 
Уый дæр разыны хатгай тæппуд, 
Æмæ растдæр цы вæййы зæххыл, 
Уымæй «раст у» нæ уæнды зæгъын... 

80 Дзаболаты Хазби 
МÆСКУЫЙАГ ХÆЛÆРТГÆМ 
Æз дæн цытджын горæты уазæг, 
Æрцыдтæн æз хæххон бæстæйæ, — 
Арахъхъ рæгъ-хистæрæй кæм нуазынц, 
Фæлæ кæм нуазынц дон кæстæрæй... 
Мæ бæстæ у æрмдзаг æрмæстдæр, 
Æрмдзаг — къæйриу хæхты хъæбысы, — 
Æгомыг цъититы тых фæзтæм 
Фынк-рагъ цыбæл дæттæй кæм бырсы, 
Кæм лæууын кæны зæрдыл азæлд 
Нæ хæхты ивгъуыды æмбæхст ныв, 
Цыртæн фыдæлты цард кæм баззад 
Къæдзæхдур ахстæттæй нæ фæхстыл, 
Кæм у нымаддæр кадæй уазæг, 
Кæм у фæразон лæг йæ рыстæн, 
Фæлæ кæм нæу зæрдæйæ уазал, — 
Уый у мæ райгуырæн Ирыстон! 

Артдзæст 
81 
МÆ МАДЫ ИНГÆНЫ УÆЛХЪУС 
Тæригъæд, чи амæлы, уый у, 
Æгасæн бирæ ис фæрæзтæ... 
Мæ мад! 
Мæн астаздзыд лæппуйæ 
Фæстаг бон хъæубæстыл фæдзæхстай... 
Сæрыстыр чи кæны йæхиуыл! 
Йæ цардæй чи зæгъид: «Æгъгъæд у!..» 
Фæлæ уыд иунæг мæт дæ риуы: 
«Цы уыдзæн сидзæрæй мæ хъæбул!..» 
Æз та æхсидгæ царды рæзтæн, 
Æмæ кæд номдзыд лæг нæ рауад 
Мæнæй, 
Уæддæр нæ фæдæн раууат, 
Æмæ дын бафидин дæ хæрзтæ. 
Фæлæ куыд?.. 
Халас зæхх æмбæрзы... 
Хур арвгæрон ныгуылы мигъы... 
Бæргæ дын балхæнин кæлмæрзæн, 
Фæлæ ды нал æмбарыс ихæн... 

Дзаболаты 
ЧЫЗДЖЫСАГЬÆС 
Урс дидинæджы сыфтæ-иу тыдтон, 
«Уарзы», «нæ уарзы» — мæхицæн дзырдтон. 
«Уарзы»-йы сыфтыл-иу ме ’нгуылдз фæхæст, 
Æмæ йыл хатгай æууæндыдтæн æз. 
... Хус сыфтæр уæлдæфы атæхы рог. 
Дидинæг уалдзæджы райгуыры ног. 
Рæстæг дæр азгьордта, аивта цард. 
Дард и ныр сау лæппу, дард дæн æз, дард. 
Чи ма æууæнды, чи, урс сыфыл дæр, — 
«Уарзы», «нæ уарзы» — нæ зонын ныр дæр. 

Артдзæст 
83 
НЫМАЙЫСАХАТ... 
«Цъыкк-цъыкк-цъыкк» — нымайы сахат, 
«Цъыкк-цъыкк-цъыкк» — цæуы цырен суд, — 
Кæд уæ зæгъинаг нæ загьтат... 
Кæд уæ кæнинаг нæ фестут... 
Рæстæг кæд уысмæй нæ барстат... 
Кæд нæ домдтат цардæй бирæ... 
«Цъыкк-цъыкк-цъыкк...» — ызгъорынц азтæ, 
«Цъыкк-цъыкк-цъыкк...» — кæнынц æртхъирæн. 
Зилы бонты суд нæ сæрмæ, 
Æмæ уый хивæнд æууæлтæн 
«Цъыкк-цъыкк^цъыкк» — дæтты дзуапп зæрдæ, 
«Цъыкк-цъыкк-цъыкк» — туг зилы уæнгты... 

84 
Дзаболаты Хазби 
НОГБОНТЫАРФÆ 
Ногбон райсом афтид армæй 
Нæй цæуæн фысымтæм, — 
Стæфстысты мæ цæнгты хъармæй 
Митæйкъахт лыстытæ... 
Уал æмæ уыл уал мин азы 
Хъæлдзæгæй фæцæуæнт! 
Уал æмæ уын уал ахъазы 
Ракæнæнт уæ цæуæт! 
Цардамæндтæ фидæн абон 
Уæнт уæ фарн-къæбицы!.. 
Фæлæ уæртæ Сауцæст амонд 
Баззайæд мæхицæн! 

Арпъдзæст 
85 
♦ * * 
У дæ фарн кæуылты, 
Ды йæ мад дæ цардæн, 
Зæхх! 
Фæлæ дæуыл дæр 
Сæвæрдтой ном адæм! 

86 
Дзаболаты Хазби 
МÆЧЫЗГМÆ 
Æз куы райгуырин ногæй фæстæмæ, 
Уæд мæ цардæн æндæр уаг хæссин, 
Æмæ бонты æнæхыгьд рæстæгмæ 
Æз бынтон æндæр цæстæй кæсин... 
Фæлæ ног мæнæн райгуырæн нал и, 
Бонтæн та мын æнæ сургæ нæй, — 
Царды арфбын, æнæкæрон малы 
Дард кæмдæр ис мæ кæсаг бынæй. 
Уый мæ фæндты сызгьæрин кæсаг у, 
Фæлæ уымæн æрæгмæ æрмæст 
Æз фæцыдтæн хæрдгæбыд хызагур, 
Къух бæлæгьыл æрæгмæ фæхæст. 
Æмæ нал и ныр суадзæн мæ хызæн, 
Иунæг уысмæн дæр фесафæн нæй... 
Уымæн баззайы кондæй мæ хуыссæн, 
Уымæн дард дæн, мæ хъæбул, дæуæй! 

Аутдзæст 
87 
ХÆХТÆ 
О, хæххон лæг, ды тохты æхсыст дæ, 
Фæлæ хатгай фæкæнын æз дистæ: 
Цымæ, цавæр тыхгæнæджы ныхмæ 
Самад ацы æнæкæлгæ систæ?! 

Дзаболаты 
МÆ ФЫДЫ ЦЫРТЫЛ 
Уыдтæ ды а зæххыл зæхкусæг, 
Æмæ, æрынцой дын кæм нæ уыд, 
Ныр уым æрхуыссыдтæ æнусмæ, — 
Дæ фæлладуадзæн уысм æрлæууыд... 
Мæрдты цæй рухс и, фæлæ рухсаг 
Дæ ном уæд дзыллæтæн уæлæуыл!... 

Артдзæст 
89 
* * * 
«Сæрд æрцыд, сæрд æрцыд», — зары цъиу, 
«Мит-мит-мит, мит-мит-мит», — стыхсти иннæ, 
Сиды уазал зымæгмæ сæ иу, 
Иннæ узæлы уалдзæджы цинæй. 
Бон та иу у, сæ бадæн у иу, 
Зарынц иу ран фæрсæй-фæрстæм мæргътæ, 
Фæлæ дидинæг мысы сæ иу, 
Иннæ мысы хъæпæн-риу æврæгътæ... 

90 
Дзаболаты Хазби 
ХÆСГ 
1. «Ды ныр лæг дæ...» 
Тæккæ знон дæр ма чи хъазыди хъулæй, 
Мæт фыны дæр кæмæ нæ цыд хæстæг, 
Гъе, уыцы цардмонц сабитæ сæркъулæй 
Ныр кастысты сæ фыдæлты фæстæ. 
Æцæг цыма сæхимидæг æмбæрстой 
Сæ фыдæлты фæстаг ныхæсты уæз, 
Йæ карз æртхъирæн хъазæгау фæдзæхстæн: 
«Ды ныр лæг дæ *мæ хæдзармæ фæкæс!..» 
2. Хæст хæрзрох нæ ныууагъта мæн дæр 
Мæн хæстхъомæй не ’рыййæфта хæст, 
Тохфæдыл нæ фæцыдтæн æдгæрзтæ, 
Фæлæ федтон хæсты хуызы æз, 
Сау низау, æнæхатыр фыдрæстæг. 
«Хæст...» Уæд хъусын бомбæты хъæрзын, 
Хъустæ ’хгæнынц танкæты гуыр-гуырæй, 
Цæстыл уайы бардæйы кæрдзын, 
Æмæ згæхæрд телтæй конд æрмгуырой... 
Хæст хæрзрох нæ ныууагъта мæн дæр, 
Хæст мæныл дæр йе знæт къух æрсæрфта, 
Зæрдыл дарын акъоппы мæйдар 
Æмæ тарст, æнæхуыссæг æхсæвтæ... 

Артдзæст 
91 
3. Гæркъæраг куы уасыд... 
Раздæр-иу нæм гæркъæраг куы уасыд, 
Ракаст-иу уæд тæрхæгæй мæ мад 
Æмæ «О, цæудзæни та нæм уазæг», 
Зæгъгæ, стыр цыдæр цинхуызæй бадт... 
Фæлæ — хæст!.. Ныр гæркъæраджы уастмæ 
Мады ’нгасы цавæрдæр мæт зынд: 
«Чи уыдзæн æнæнхъæлæджы уазæг? 
Цин æрхæсдзæн уый æви цæссыг?..» 
4. Фæсхæст 
Мах фæсхæст нæ дард зйанты хабæрттæ, 
Сайд æнхъæл, нæ мадæлтæн нæ загътам... 
Мах фæсхæст сармадзанты хæтæлтæ 
Над зæххы быруйы михтæн сагътам... 

92 
Дзаболаты Хазби 
ЗАРÆДЖЫ ТЫХХÆЙ 
Нæ зонын æз, куыдæй уыди йæ райдыд: 
Сыгьд риуы маст, æви уыд зæрдæ райгонд, — 
Фæлæ зæххыл фыццаг хорз лæг куы райгуырд, — 
Уьфны мæ, — уæд фыццаг зарæг дæр райгуырд... 

МÆ КУСÆГÆМБÆЛТГÆМ 
Ног та райхъал горæт, 
Уынг кæны æмызмæлд, 
Æмæ хъуыды згъоры 
Хæхты арф хъæбысмæ. 
Уайынц цæстыл мæнæ 
Абухгæ Æрыдон, 
Æмæ ныр æнæ мæн 
Шахты чи ис, уыдон. 
Дзурын сæм: «Мæн азым 
Ма кæнут, æмбæлттæ...» 
Худыны фæд хъазы 
Хидæйдзаг цæсгæмттыл... 
Дзурын сæм: «Сымахæй 
Æз чысыл фæцух дæн, 
Бафснайдтон мæ къахæн, 
Слæгъз ысты мæ къухтæ. 
Горæт ныр — мæ фысым, 
Згъоры дард Æрыдон... 
Фæлæ мысын, мысын 
Æз сымах æрвылбон... 
Æз куы дзурын цардыл, 
Амонды фæрæзтыл, 
Уæд сымах фыццагдæр 
Ауайут мæ цæстыл... 
Æмæ дæн сæрыстыр, 
Бур кæттаг хæдоны 
Уемæ æз кæй куыстон, 
Хиды ад кæй зонын». 

94 
Дзаболаты Хазби 
ЧЫЗГÆРВЫСГЫ 
Æз дæу зыдтон сывæллонæй, 
Ныр дæр мæ цæстыл ауайы: 
Уыдтæ сæудзаст цъæх бæлонау 
Дæ нывæфтыд цъæх къабайы... 
Ныр та?.. 
Лæууыс хæрдгæ роны 
Æмæ дæ риуыл урс хызы 
Дыууæ урс фаззон бæлоны 
Тæхынæввонг ныхъхъус сты... 

Артдзæст 
95 
МАДЫ НОМ ЦÆУЫННÆ ФЫССЫ ЛÆГ? 
Лæгыл цæрæнбон мады уд куы сысы, 
Йæ мад куы у йæ рахъомылгæнæг, 
Цымæ, уæдæ, йæ фыды ном куы фыссы, 
Уæд мады ном цæуыннæ фыссы лæг?.. 

96 
Дзаболаты Хазби 
ХÆХХОН ЛÆППУЙЫ ЗАРÆГ 
Æвзист фынк хæсгæ къæдзæхы фæхстыл 
Ызгьоры суадон цъитийы хъуырæй... 
Лæджы хорздзинад зæрдæйы ’мбæхст и, 
Уарзондзинад та зæрдæйæ гуыры... 
Йæ нарæг кæмтты къæй-бын Къасара 
Сæрæн бæлццæтты бæрзæндтæм хоны... 
Æцæг уарзонад чи нæ бавзара, 
Уый царды адæн ницы фæзоны... 
Æз урс мæнæргъы никуы бахордтон, 
Æмæ хъæлæрдзы мæ зæрдыл лæууыд... 
Æз сау цæстытыл зарджытæ кодтон, 
Афтæмæй та дын цъæх цæстытæ уыд... 

Лртдзæст 
97 
АРТДЗÆСТ 
Æвæрдта арв зæххон лæгæн быцæутæ, 
Цард цыд зæххыл куырмæг æмæ æмырæй, 
Æмæ тызмæг, æдзæстуарзон хуыцæуттæй 
Æрхаста зынг уæд адæмæн Амыран. 
Дæу, царды цин, æз ахæм уысмыл раттин, 
Цæмæй лæгæн уон баххуысхъом йæ тыхсты, 
Уый федта арв, уый хуыцæуттимæ бадти, 
Фæлæ нæ фæтарст тигъæлвæст рæхыстæй. 
Нæ, уый тыххæй нæ ныллæууыди давæг, 
Нæ уыд, фыццаг арт, уый тыххæй дæ бандзæрст, 
Цæмæй дæм лæг йæ æфсæст хъæбыс тава 
Æмæ йын уадза алайы тæф артдзæст. 
Нæ, уый фæндыд, куыд уына лæг йæ развæд, 
Куыд судза, куыд, цæхæр артау йæ зæрдæ, 
Куыннæ кома рæстыл тохы æртасын, 
Куыннæ хæсса лæгъстæйæ цард йæ сæрмæ. 
4 Дзаболаты Хазбн 

98 
Дзаболаты Хазби 
ЗОНДЫТЫХХÆЙ 
Ис алкæмæн дæр хи зонды хъыбыллæ, — 
Æнæзонд хоны зондджыны æдылы~ 

Артдзсест 
99 
ÆВЗОНГДЗИНАД 
— Фæлæуу, æвзонгдзинад, фæлæуу, 
Хъал кæ мæн уадгуырæн æхсæвты! 
Нырма ныр бамбæрстон, æз дæу 
Æгæр æнæвгъауæй кæй сæфтон!.. 
— Дæ бон у бауромын мæн, 
Уæрæхдæр байгом кæн дæ рудзынг! — 
Æмбал æз уым вæййын лæгæн, 
Йæ риуы тохы арт кæм судзы! 

100 
Дзаболаты Хазби 
* * * 
Ныхыл тадысты хиды æртæхтæ, 
Мæй пырхæндæг гуылфæнты ныгьуылд, 
Комы арфы уынæргьыдтой хæхтæ, 
Æмæ зарæг сæ уынæрмæ гуырд... 
Зарæг райгуырд рыгæйдзаг хæдоны, 
Мæйы рухсмæ цъæррæмыхст фыстæй, 
Зарæг райгуырд, мæ хæлар, дæ номыл, 
Мемæ чи здæхт уæнгæхсыст куыстæй... 

Артдзæст 
101 
ЛÆГХИУАРЗОНУ... 
Лæг хиуарзон у, кадмитæм цыбæл у, 
Нымайы хатгай сонт тæрхон фæкæлдыл, 
/имæ кæнын рæстзæрдæйæ цы ’мбæлы, 
Уый баивы рæстæгмæйы æппæлдыл... 
Фæлæ циу тас, циу аразгæ æфсæрмы? 
Нынныхъуыр маст, фæлтау ныффæраз хъуагæн!.. 
Кæд раст дæн æз, кæд у сыгъдæг мæ зæрдæ, 
Цæмæн тæрсон мæнг тæрхонæй уæд хъуамæ?! 

БÆРГÆ, ДÆХИМÆ ИСКÆЦÆЙÆРБАКÆС... 
Фæрсæй кæсæг хуыздæр уыны, фæзæгъынц, 
Бæргæ, дæхимæ искæцæй æрбакæс, 
Æмæ дæ рæдыд ма бауадз хæрзæлхынцъ, 
Кæйдæр рæстуайдзæф сусæг мастæн ма хæсс... 

МÆ ФЫДМÆ 
Æз зонын, цард дывæр кæй нæ у, 
Æмæ кæй ницы ис дæлæуыл, 
Фæлæ куы акæсын фæстæмæ — 
Мæ сонты уæгъды сæфт рæстæгмæ, 
Æмæ куы ауайыс мæ цæстыл 
Ды хидвæллад æмæ фæлмæстæй, 
Уæд судзын химидæг æфсæрмæй, 
Æмæ мæ зæрдæмæ ныхъхъусын, — 
Цыма дæ ингæны къæсæрæй 
Дæ уайдзæф ауайы мæ хъустыл... 

Дзаболаты 
ÆЦÆГУАРЗТ 
Муса Джалилæн 
Цымæ, цæуыл, цæуыл уыди дæ хъуыды, 
Тæссаг сахат дæ фыдгулты æхсæнмæ 
Куы фехъуыстай æвирхъау уац дæ бæстæй: 
Зæгьгæ, ды уым — дæ Райгуырæн рыст зæххыл - 
Кæмæй хордтай фæдисы бон хæстон ард, 
Кæй охыл уыд дæ мæлæтдзаг фæстаг тох — 
Уым дæ нымад ды адæмы ызнагыл?.. 
Фæлæ циу уарзт,. 
Ды уый тыххæй куы уарзай, 
Кæй уарзынц дæу!.. 
Нæ, 
Уарзтай ды дæхæдæг, 
Æцæг уарзтæй дæ Фыдыбæстæ уарзтай, 
Æмæ уый уыд дæ ахсджиагдæр лæгдзинад!.. 

Артпдзсест 
105 
ГАЗЕТКÆСГÆЙÆ 
Цыма цъæхнæууы сындз, 
Нæуæг цаутимæ ’мхицæй — 
«Уый æмæ уый, — фыссынц, — 
Кæны йæ къайæ хицæн». 
Æмæ хъуыды кæнын: 
«Уæдæ цæмæн æмбæхсæм, 
Мæ хæлæрттæ та ныр 
Кæй аразынц чындзæхсæв?.. 
Æрфæндыд мæ, цæмæй 
Æвзист фыстæй ныффыссой, 
Нæуæг къæйттæ фæрнæй 
Гуырæн бонау куыд мысой, 
Куыд хоной уый сæ ард, 
Куыд никæмæй уа сусæг: 
«Уый æмæ уый сæ цард 
Ысиу кодтой æнусмæ..> 

106 
Дзаболаты Хазби 
ТЕРЧЫ БЫЛ 
Хозиты Яковы номыл 
Згъорыс, Терк, дæ тагъд ызгъордæй, 
Хъуысы де ’нусон сæр-сæр. 
Зилы хурсыгъдбуар зæронд мæй 
Урсфынк уылæнты æхсæн... 
Уддзæф ракæны хæлар дымд 
Æмæ уазалдæф хæссы... 
О, фæлæ дæм æз хæрам дæн 
Æмæ тар цæстæй кæсын, — 
Дæу æвзрнг поэт куыд уарзта, 
Дæу!.. Дæуыл куы уыд йæ зард, 
Уæд æнахъомæй куыд айстай 
Уымæн, уазал Терк, йæ цард?! 
Æви цин æмæ фыруарзтæй 
Дæу æрфæндыди, цæмæй 
Суанг йæ æхсидгæдæр азтæй 
Цух уый ма кæна дæуæй?.. 
Æви дзаг риумæ йæ фырты 
Мад куыд балвасы æнгом, 
Афтæ ’нæрхъуыды рæвдыдæй 
Уый цæнуд кодта дæ дон?.. 
... Цыма истæуыл фæлгъауы, 
Хъавы сдзурынмæ цыдæр, — 
Теркæй урс цæссыгтæ хауы, 
Калынц мæйрухсмæ цæхæр... 

Артдзæст 
107 
ЗÆРВАТЫКК 
Зæрватыкк уæлкъæсæр рæсугъд ахстон нывæнды, 
Æлыг, хъæмпы хæлттæ æргъæу муртау æвзары... 
Рæхджы уый, чи зоны, цъаех денджызы уылæнты 
Тæхгæйæ Хуссармæ, йæ фæстаг бон ыссара. 
Фæлæ сæрибар маргъ, æвæццæгæн, æмбары: 
Куы сæфа уый, уæддæр кæй нæ ис сæфæн æрдзæн, 
Æмæ йæ фæстæ ам — йæ бæлвырд конд хæдзары — 
Йæ урсгуыбын лæппын зæрдæрухсæй кæй цæрдзæн... 

108 Дзаболаты Хазби 
* * * 
Зæрдæ! Ды æвдисæн 
Дæ мæ цин, мæ зынæн. 
Æз цæгъдын дæ хъистыл, 
Æмæ кæд сæ зыланг 
Искæйы рæвдауа, 
Уæд рæстмæ стæм, науæд 
Сты дзæгъæл нæ зæлтæ, 
Æмæ зон, мæ зæрдæ: 
Щс уой ’лвæстдæр хъистæ, 
Уыйбæрц тонынц тагъддæр, 
Фæлæ уыйбæрц искæй 
Агайы сæ цагъд дæр... 

Артдзæст 
109 
ÆЗ МÆ ФÆНДТЫ ТАХТÆН ÆМÆ ТАХТÆН 
Æз чысылæй чингуытыл фæцалх дæн, 
Æз чысылæй ахуырыл фæдæн, 
Æз мæ фæндты тахтæн æмæ тахтæн, 
Гъе æрмæст нæма зыдтон — кæдæм... 
Мад хуыдта мæн рагацау «инджинер», 
Мад йæ бæллиц ме скасты уыдта, 
Мад!.. 
Йæ дæрдджын къабайы фæдджийæ 
Уый мæнæн цыбыр хæлаф хуыдта... 
Чи сдæрзæг и халас бæхы рохтыл, 
Уыцы къухæй хойгæйæ мæ уæхск, 
Фыд дзырдта: «Ысуыдзынæ ды дохтыр...» 
Æмæ цин йæ ныхы ’нцъылдты ’мбæхст... 
Фæлæ ’ндæр, æндæр балцы нæ уынгты 
Мæн хуыдта мæ нудæсæм фæззæг... 
Æз æфсæддон хъахъхъæнæг лæууыдтæн, — 
Æз æвгæдтон хæхты бын æрзæт, — 
Æз мæцъисæй цъити-къултæ къахтон... 
Фæлæ риуы арф хъуыды хуыссыд, 
Æмæ-иу куы айзæлд комы тагъд дон, 
Мæй-иу тары комрæбын куы ссыгъд, 
Уæд мæ фæндты тахтæн æмæ тахтæн... 

110 
Дзаболаты Хазби 
МЫДЫБЫНДЗ 
Ды федтаис, куыд тæхы 
Уый быдырты уæрæхы, 
Æмæ зыдæй куыд кусы 
Сырх дидинæджы къусджы, 
Уыдтаис, бур мыдадзы 
Уый адджын мыд куыд уадзы... 
Фæлæ ды федтай, барæй 
Куы вæййы уый хъыгдарæг, 
Уæд йе знаджы уæлфады 
Куыд ныссадзы йæ фат уый, 
Æмæ фæсхæст йæ уæлæ 
Йæхæдæг дæр куыд мæлы?! 

Лртдзæст 
111 
ÆХХОРМАГ АЗ ÆМÆ САБИБОНТÆ 
Мысын нæ къулхæдзар донбыл, 
Мысын нæ даргъ бал бæлæстæ... 
Арæх мæ сабийы бонтæ 
Афтæмæй уайынц мæ цæстыл: 
Сысы изæр-фæлмы бонрухс... 
Стылди мæй арвы бæрзондмæ... 
Бады фæлмæндзаст зæронд ус, 
Бады дæрзæгдаст зæронд лæг, 
Æмæ куыннæ кæуа ’мбуйæ 
Уый тыххæй балы хуыскъ кæлдыл 
Фарæстæм мæйдзыд лæппуйæн 
Дарынц хæдæвзæрд хуыскъæлтæ. 
Райгуырд уый æххормаг азы 
Урсхил куыствæллад зæрæдтæн, 
Райгуырд — хъыллистгæнаг «хъазæн», 
Райгуырд — сæ цинæн, сæ мæтæн. 
Чи райгуырд, уый та æз уыдтæн, 
Æмæ фæстаг гуырд кæй фæдæн, 
Уый судзаггагæй ысхуыдтой 
Сых мæн «къæссайы цæгъдæнтæ». 
Алыгъд мæ хистæр фæсæхсæв, — 
Уый, мæгуыр, кодта æфсæрмы, — 
Усгуры мад ма кæй хæссы 
Ахæм хъуыддæгтæ йæ сæрмæ!.. 

112 
Дзаболаты Хазби 
Чи зоны, æмæ нæ хъуыдтæн, 
Чи зоны, уой мæ фæсмонгонд. 
Фæлæ фæцудын нæ куымдтон, 
Домдтон мæхионтæ, домдтон... 
Рæзтæн, фыдæнæнау, рæзтæн, 
Æмæ кæй уыди уæлдай зын, 
Уый тыххæй царды æмуæз тых 
Райстон æз æххормаг азæй... 

Артдзсест 
113 
♦ * * 
Сæууон æртах бæласы хихæй 
Æваст æрхауд æмæ æрбайсæфт... 
Мæ хуры хай, цы кæсыс джихæй? — 
Уым ног æртах æрттивдзæн райсом... 

114 Дзаболаты Хазби 
яааааавивааавааеааааааваававввавааввввзаввввввааввавввзаваааавввввавиавввавввввр**^^"^ 
БЛДÆГЧЫЗДЖЫ ЗАРÆГ 
Мæрдвæсмон фæкæной, адзалмæйы фæсмон, 
Хæстæрцыд кæй фæнды!.. 
Ыссæдз азы дæргъы æз нал аивæзтон, 
Мæ фæндыры тæнтæ... 
Ыссæдз азы рæгъы æз царды тæрхоныл 
Куы нæма æууæндын, — 
Ыссæдз азы дæргъы дæу мæрдтæй ысхонын 
Куы нæма фæуæндын... 
Кæд де ’нусмæ цæфтæ, дæ хъæдгом къабæзтæ 
Дæ хурæй æмбæхсыс, — 
Куынæуал базона йæ хæрзконд Алхæсты, 
Кæд уымæй фæтæрсыс... 
Æз уымæн фæкувын — цы ’мбæлæг æрæфта 
Мæ дунейы рухсыл... 
Дæ зæрдæйы змæлд ма, дæ иунæг улæфт ма 
Уæддæр куы фехъусин!.. 

Артдзæст 
115 
МÆ ЗÆРДЫЛ ДАРЫН... 
Рагæй нал дæн æз нæудзарм хъæуы цæрджытæй, 
Рагæй нал уыдтæн æртæхæвæрд цъæх хуымты, 
Фæлæ хъæугæрон сывылдзхъæдæй цæджындзыл 
Къахтæй баззади йæ боныхыгъд мæ гуырдæн... 
Рагæй, тынг рагæй мæ мидфынæйы хъармæй 
Мæн нæ хъал кæны сæныккиртæст сæгъы хъæр, 
Фæлæ мад-армау æхсызгонæй æнкъарын 
Æз мæ гом къæхтыл нæуæг фæлдæхт зæххы хъарм... 
Рагæй нал фестын æз уасджыты хъæрахстмæ, 
Рагæй не ’руадтæн æрыскъæфджын тæссæртты, 
Фæлæ булæмаргъ куыннæ рох кæны й’ ахстон, 
Афтæ дарын æз нæ къулхæдзар мæ зæрдыл... 

116 
Дзаболаты Хазби 
ДИДИНÆГ 
Хъалзæнгæй дурыны 
Дидинæг рæзт, 
Снывæзта хуры ныв 
Уымæн йæ цæст. 
Фæлæ йыл иу азмæ 
Сцæттæ мыггаг, 
Æмæ йæ хæдфарсмæ 
Сæвзæрд дыккаг. 
Уайтагьд æрлæмæгъзæнг, 
Уайтагьд æрцъынд, — 
Цыма йæ æмбæхсын 
Афон æрцыд, 
Хуры тынхауæнæй 
Акъул и, раст 
Цыма фæаууонæй 
Чысылæн тарст... 
Райгондæй дурыны 
Дидинæг рæзт, 
Снывæзта хуыры ныв 
Уымæн йæ цæст... 

Артдзæст 
117 
АВДÆНЫ ЗАРДЖЫТÆ 
1. Авдæны уæлхъус 
Арт-цæст саби райхъал, 
Ивазы йæ цæнгтæ... 
Райхал-ма йын, райхал 
Й* авдæны бæттæнтæ, 
Равдис-ма йын ирд арв, 
Арвыл дзаг зынг мæй дæр, — 
Хъуамæ уа сæрибар 
Удæй дæр, уæнгæй дæр. 
Хъуамæ йе ’взонг азты 
Ма сахуыр уа бастæй, 
Хъуамæ ’ппæт дæр дома 
Адæймаджы номæй... 
2. Хъæргæнаг амонд 
Æппæты кадджындæр бынаты, 
Цыбыр, цъæх-нывæфтыд хæдоны — 
Хъæргæнаг амонд бады уаты 
Æмæ кæстæриуджытæ домы... 
Йæ хъæрæй кæд фæриссынц сæртæ, 
Уæддæр куынæ райхъуысы къуымæй — 
Уæд риуы бандзыг вæййы зæрдæ, 
Фæбадынц бинонтæ æрхуымæй... 

118 
Дзаболаты Хазби 
3. Ноггуырды арфæ 
Ды райгуырдтæ дзæнхъа хæхты хъæбысы, 
Уæлмигъ фæрсыгъд æхсæрдзæнты дæлбазыр, 
Æмæ дын дардыл арфæтæ нæ мысын — 
Фыды зæрдæ йæ хъæбулæн цы уарзы, 
Уый бирæ у хьипьд ныхæстæй зæгъгæйæ, — 
Фæлæ уыдзæн мæ фæндиаг дæ фидæн, 
Куы уай сыгъдæг æхсæрдзæнтау — зæрдæйæ, 
/имæ нæ урс дзæнхъа-къул хæхтау — фидар! 

Артдзæст 
119 
ДЫУУÆЗАРÆДЖЫ 
Мæ хæлар мæхъхьæлон фыссæг 
Саид Чахкиевæн 
Кæддæр æгæнон 
Рæсугъд чызг зарыд: 
«Гъæйтт, сахъхъ мæхъхъæлон, 
Ирон дæ мары!..» 
Тызмæг фæдзæхстæй 
Зæлыди зарæг... 
Æнæ фыдгæрзтæй 
Нæ цъщи барæг... 
Нæ рыст фыдæлтæм 
Цы хæссæм азым! — 
Цард цыд фыдвæдыл, 
Цард уыд мæнгбазыр... 
Фæлæ фыдрæстæг 
Фæлыгъд мæйдарау, 
Æмæ хæхбæстæм 
Æрцыд хæларад... 
Æз федтон: худгæ 
Æфсæрмыдзастæй 
Ирон рæсугъд чызг 
Дæумæ куыд касти, 

120 
Дзаболаты Хазби 
Æнæ зæгъгæйæ — 
Чызджы æвзагæй 
Йæ мид-зæрдæйы 
Дæуæн куыд зарыд: 
«Кæд мын зæгъдзынæ, 
Кæсын æнхъæлмæ — 
Кæд фæкæндзынæ 
Мæн рухс Мæхъхъæлмæ?!» 

Артдзæст 
121 
ХÆХТÆМ 
Æз цырагъдар нæ лæууын уæ сæрмæ, 
Йе нæ фæкодтон кæмттæ уæрæхдæр, 
Фæлæ къулсæр куыннæ уон æфсæрмæй, 
Æмæ зæрдыл цæмæй лæууат, зæрдыл — 
Æз ирон хæзна къахтон уæ рæгътыл, 
Æз мæцъисæй уæ тигъ къултæ хостон... 
Хæхтæ, хæхтæ! Уæ æрымысынæн 
Æз хæсдзынæн уæ къæйдуртæй ностæ, 
Æз уæ уынæр мæ риуы хæсдзынæн... 

122 
Дзаболаты Хазби 
СБОНИ... 
Иу хатт ма йæ æмпъызт кæрцы 
Арвы ирд бæрзондæй 
Афæлгæсыд ног хъал æрдзыл 
Стъалыгæс — зæронд мæй. 
Стæй ыссыгъд Цæгат-фæрссагыл 
Бон, æмæ йæ рухсмæ 
Змæлы дуне ахст кæсагау 
Уæлдæфы цъæх къусы... 

Артдзæст 
123 
ФÆЗЗЫГОНÆХСÆВ 
«Хъыр-р-ри! Хъыр-р-ри!» — æхсæвы тары 
Фæтæхы хърихъуппыты бал... 
Лыстæг мит донæмхæццæ уары, 
Уæрдонвæды æвзæры мал... 

124 
Дзаболаты Хазби 
ФÆСКЬÆВДА 
Фенцад сах-къæвда. Хуры æмбæхст тын 
Мигъты асырдта арвы тыгъд къулæй, 
Æмæ цардцин æрдын-былæй фæзтæм 
Худы, ногнад сывæллонау, дуне... 

Артдзæст 
125 
ФÆЗЗЫГОН БЫДЫР 
Быдыр снæрст, цыма хурцæттæ бур нас, 
Тæскъ фескъæфы ныр раздæры рувæг, 
Змæлы хуым, цыма буркъæдзил рувас 
Хурмæ къахы мæлдзыджыты губакк... 

126 
Дзаболаты Хазби 
ХИНÆЙДЗАГ НУАЗÆГ 
Фæдзæхсынц иууылдæр: 
— Дæхи нын нозтæй хъахъхъæн! 
Æууæнк нæй иуыл дæр, — 
Йе — стыр пайда арахъхъы... 
Зæгъæм, æрфæндыд дæ, 
Цæмæй дæ хоной хорз лæг; 
Цæмæй кæдфæнды дæр 
Дæу сыхæн уа сæ хорзæх, 
Цæмæй нæ рахъæр уа 
Дæ сусæджы фыдраконд, 
Уæд скæн арахъхъ æмæ 
Сых радыгай æрбахон... 
Лæг дзы куы аназы, 
Уæд алцыдæр æмбары... 
Зæгъдзæн: «Ныр уал азы 
Фæцардыстæм хæларæй!.. 
Фыццаджы сахуыстæн 
Нымайдзæн дæу фысымыл, 
Гъестæй — «Хуыцауыстæн, — 
Зæгъдзæн, — ды дæ æфсымæр!..» 
Æмæ гъе ардыгæй 
Дзæбæхдæр кæс йæ фæстæ, 
Æмæ йын сабыргай 
Æрхабар кæн дæ хъæстаг... 

Артдзæст 
127 
Уый сых... Ныр сыхбæстæй 
Æрми ист у дæ пайда, 
Æмæ уæд... уыйфæстæ 
Уæлдæр æвналын райдай... 
Рæвдз лæуу, дæ гаджидау 
Уæгъд макуы суадз дæ къухæй, 
Фæлтау дзы алчидæр 
Фæйнæ-фæйнæ нынцъухæд, 
Фæлæ-иу аивæй 
Кæс хицаумæ уæлдайдæр... 
Æмæ уæд алы мæй 
Кæндзæн фылдæр дæ пайда... 
Æрмæст о, аба-бау, 
Дæхи зынгхуыстæй хъахъхъæн: 
Дæ къæбиц ма бауадз 
Фæцух кæнын арахъхъæй!.. 

УÆД ÆЙ КУЫННÆ ИСЫНЦ ЙÆ КУЫСТÆЙ?.. 
Чысылæй сыхæгты зæрæдтæм 
Æмбæхстæй кауы хуынкъæй хъуыстон, 
Хъаст кодтой: «Иста, дам, гæртæмттæ, 
Æмæ йæ расырдтой йæ куыстæй...» 
Фæстæдæр къусбаруат къæссаимæ 
Куывдгæнæг дзуаронтæ зылдысты, 
Дзырдтой мæ фыдимæ: «Мысайнаг 
Хуыцауæн схъабыл кæн дæ мыздæй...» 
Æз дæр мæ гудатæ фæуагътон, 
Мæ фыдмæ базгъордтон тыхстхуызæй: 
«Баба, куы у хуыцау гæртамхор, 
Уæд æй куыннæ исынц йæ куыстæй?..» 

Артдзæст 
чизоны... 
Æдзынæг кæсгæ дардыл 
Тæнæг фæлмы бынæй 
Ыстылд фæныкхуыз арвыл 
Мæскуыйы сæрмæ мæй. 
Фыццаг хатт, мыййаг, мæйыл 
Нæ æрхæцыд мæ цæст, — 
Уæдæ цы ’рцыд, цымæ йæм 
Цæмæн ныджджих дæн æз?.. 
Кæд афонмæ нæ Иры 
Хæххон дæтты уынæр 
Дæ уаты бадын бирæ 
Нæ бауагьта дæу дæр. 
Кæд та фæлыгьд дæ хуыссæг, 
Æрвон тыгъдмæ кæсыс, 
Æмæ ды дæр, мæ хуызæн, 
Кæд ныр дæхи фæрсыс, 
Кæд фенынмæ бæлгæйæ 
Ысцæйсудзы дæ риу; 
Кæд, чи зоны, ныр мæйыл 
Нæ цæстæнгас ысиу. 
5 Дзаболаты Хазби 

130 
Дзаболаты Хазби 
СУАДОН 
Сæууон æртæхау, — 
Æвзист тæппузтæй 
Æнхъæвзта суадон 
Хæххон æрдузы. 
Фæлмæст лæг ууыл 
Ыздæхт йæ куыстæй, 
Йæ дисы кой йын 
Дæрдты дæр хъуыстой, 
Фæлæ дзы чидæр 
Зæрдæхæрамæй 
Кæнæ фыдæнæн 
Цæппæрста лами. 
Æмæ кæд уайтагъд 
Æрбадт йæ лакъон, 
Кæд ног, фыццагау, 
Æнхъæвзта суадон. 
Кæд удыхосау 
Дымдта йæ уазал, 
Уæддæр сæгдонау 
Уый рохы баззад. 
Фæллад ыссивæг, 
Фæллад фæндаггон 
Фыдхъусæггагæй 
Хуыдтой уый «лакъон...» 

Артдзæст 
131 
ДАРДÆЙ 
Камари, цæнгдарæн дын 
Не ’вæрдтон æлхæдæй, - 
Ног чындзы лæварæн дын 
Æз уыдтæн мæхæдæг. 
Сыхæн мæм фырхæлæгæн 
Иунæг мæ уд разынд, 
Æмæ ныр мæхæдæг дæр 
Нал дæн, нал, дæ разы... 

132 
Дзаболаты Хазби 
* * * 
Тад миты хæрæзæй — 
Малусæджы разынд... 
Мигьæмбæрзт уæлвæзæй — 
Хуры сусæг дард зынг... 
Змис фæзы хуыскъ къæйыл — 
Уазал суадон сæрды... 
Уыдæттæ мысгæйæ 
Ды лæууыс мæ зæрдыл... 

)зæст 
133 
СЫРДЦОНЦЬИУ 
Æртæхæг мæргътæм худтæн æз, 
Дзывылдæрттимæ хъазыдтæн, 
Дæуæн та нæй рæсугъд хъæлæс 
Æмæ сызгъæрин базыртæ. 
Ды та нæ хастай Скæсæнмæ 
Цымыдис цаутæ Хуссарæй, 
Æмæ-иу хибар къæсæрыл 
Æнцад ныхъхъус дæ къулсæрæй... 
Фæлæ та куы бабур и, 
Куы бадт цъæх халас мах фæзтыл, 
Уæд уыдон хъарм цард агурæг 
Тæвддæр рæттæм фæтахтысты. 
Ды та нæ лыгъдтæ Хуссармæ, 
Нæ дæ фæсырдта сур зымæг, — 
Æмæ-иу кастæ къулсæрæй, 
Къæмдзæстыгæй мæ рудзынгмæ. 
Æмæ æрмæст уæд бамбæрстон — 
Æз дурзæрдæ кæй разындтæн, 
Æмæ фыццаг хатт равзæрстон 
Æрттиваг тæлм дæ базыртыл... 

Дзаболаты 
* * * 
Зæрдæ хатгай цæмæйдæр ныккæрзы, 
Риу нындзыг вæййы цавæрдæр тасы, 
Лæг цæмæдæр æнхъæлмæ фæкæсы, 
Лæг фæбæллы зæрдæвæрд ныхасмæ, 
Лæг йæ царды нæ вæййы къæмдзæстыг, 
Фæлæ фесты æвзæргæнæг, давæг... 
Афтæ тохы æнæнхъæл мæнг цæссыг 
Фæаууон кæны æргъæвд топпы хъавæн... 
О, мæ дуне; мæ дуне! Хæстæгдæр 
Ахæм сахат æрбалæуу мæ фарсмæ, 
Æмæ зон — æз æрмæстдæр рæстæгмæ, 
Æз æрмæстдæр рæстæгмæ фæтарстæн... 

Артдзæст 
АЦÆРГÆ ЛÆДЖЫ САГЪÆС 
Ма лидз, ма, мæ хур, мæ фæрсты, 
Æз дын ахсæн хыз нæ тауын, — 
Зонын, — базыруагъд цæргæсмæ 
Урс къуыпп-риу бæлон нæ хауы... 
Ма у, ма, мæ хур, къæмдзæстыг, 
Стæй æфсæрмыхуыз дæр ма у, — 
Демæ фембæлдæй æрмæстдæр 
Æз мæ рох сæнттæ рæвдауын... 

136 
Дзаболаты Хазби 
ХОРЫБОН 
Хистæр фæтæн хъæзынкъусæй 
Фысымы даст сæрыл уагъта 
Урсбын хæрзæнхъызт къуымæл, 
Хистæр йæ барджын хъæлæсæй 
Фарста: «Цы курут, лæппутæ?» 
Æмæ йын цингæнгæ — «Хор! Хор!» — 
Иумæ лæвæрдтам мах дзуапп... 
Æхсæвы уадысты цæстыл: 
Даргъхъæд, рæсæй цыргъ къæпитæ, 
Ног быд, дзæлв-уисæй чыргъæд, 
Саухал, æртæхдзаст быдыртæ, 
Бурсыг мæнæуы æфсиртæ, 
Ногдзыд къæбиладжын нартхор, 
Пух дзул... 
Мæ дæрзæгкъух фыд... 

Артдзæст 
137 
МÆХÆЛАРÆН 
Дæу уæларвы æмбæрц систой, 
Дæу æнæрхъуыдыйæ сдыдтой 
Рог, кæрæдзимæ гæсгæ. 
Æз æрлæууыдтæн сæ ныхмæ, 
Æз æрлæууыдтæн дæ ныхмæ, 
Æмæ загътон, раст циу, уый... 
Суæнт ныр иууылдæр дæ ныхмæ, 
Дæу æнæрхъуыдыйæ фауæнт, 
Хъус-хъусæй кæнæнт дæ кой. 
Æз æрлæудзынæн сæ ныхмæ, 
Æмæ раздæрау дæу тыххæй 
Æз зæгъдзынæн, раст циу, уый... 

ХÆРÆГÆМÆ БИРÆГЬ 
Фæсвæд ран баззад хæрæг 
Æмæ ныцъцъынд фыртæссæй, — 
Цæмæй йæ, сырд куыд хæры, 
Уый ма уына йæ цæстæй... 
Æмæ цъынд хæлцмæ бирæ 
Куыд фæкастаид бирæгъ? 
Фæлæ йын хус кæрдихæй 
Йæ фæстаг къах куы хордта, 
Уæд æм æнцад ныджджих и 
Æмæ хъуыдытæ кодта: 
«Ныр мæ йæ цыргъ цæфхадæй 
Куы рацавтаид, сæрхъæн, 
Уæд цин æнхъæл æгадæй 
Йæ къæхты бын нæ сæфтæн?!» 

139 
ХАЛОН 
Бафтыд халон дидинæг дыргъдонмæ, 
Азылд, смудгæ, бæлæстыл кæронмæ, 
Æмæ дзы хæдмæлы смаг куынæ цыд, 
Уæд сыгъдæг, рæууæлдæфæй ферхæцыд. 
Æмæ «Хъуахъ-хъ! — ныхъхъæр кодта 
фырмæстæй. — 
Сæфы дуне, байдзаг тæфæй бæстæ!.> 

Дзаболаты 
ДДÆМОНÆМБИСÆНДТÆЙ 
1. Хæрæг æмæ гал 
Гал схъæлбæрзæйæ къæдзæхмæ фæцæйхызт, 
Æмæ хъæр кодта тарст хæрæг фæдисы: 
— Кæсут-ма йæм, куыд æлгъыст у, куыд æлгьыст! 
Цæугæут, тагъддæр, раздахæд æй исчи!.. 
— Цы ’рцыди, цæй? — кæнынц ыл хъомвос бустæ. — 
Куы лæууыс лæгъзы хохы бын æдас ран, 
Уæд удаистæй цæуыл тилыс дæ хъустæ?! 
Дзуапп радта хæрæг уыдоны ныхасæн: 
— Уæдæ, уæдæ, цы уыл цæуы сымахыл! — 
Куы рахауа, уæд та 
Йæ хæсгæ у мæ рагъыл... 
2. Тæригъæдгæнаг фырт 
Иубон фырт йæ мадмæ касти: 
Уый сæрдыгон хурмæ кæрты 
Удхаргæнгæ суг куыд саста, 
Æмæ бархæндæг йæ зæрдæ. 
Бауад. «Уый цы кусыс?! — дзуры, — 
Де знаг афтæ хи æфхæрæд! 
Ауадз-ма... Æмæ дын дурыл 
Ацыргъ кæнон æз дæ фæрæт...» 

Артдзæст 
141 
УЫД ФЫДУЫНД ЛÆППУ НÆ ХЪÆУЫ 
Уыд фыдуынд лæппу нæ хъæуы, 
Уый йæ тарф фыны дæр 
Дард лыгъд чызджытæй, — 
кæй хъæуы! 
Чи ’рвæссы фыдуындыл!.. 
Уыд гуырвидауц чызг мæ сыхы, 
Æмæ-иу йæ рæзты 
Уынгты суайгæйæ, фæсырх и... 
Кæд, мыййаг, фырмæстæй?.. 
Чызгмæ минæвæрттæ ’рвыстой 
Усгурты хуыздæртæ, 
Фæлæ сусæг дзуаппæн хъуыстой: 
«У нывгонд мæ зæрдæ..> 
Æмæ иунæг дæр нæ зыдта, 
Уый нывгонд кæмæн уыд, 
Алы усгуры фæзынд дæр 
Уымæн хъыг цæмæн уыд... 
Уыд фыдуынд лæппу сæ сыхы, 
Æмæ-иу йæ кастæй 
Чызг, сæууон хурау, фæсырх и... 
Кæд, мыййаг, фыруарзтæй?.. 

142 
Дзаболаты Хазби 
НЫРМА НЫР БАМБÆРСТОН... 
Нæ уыд мæ фыдæн газетты йæ хуыз, 
Нæ фæци уымæн йе сгуыхтдзинад хъусæг, 
Фæлæ уыди йæ дæрзæг къухтыл фыст — 
Кæй уыд рæстуд, сыгъдæгзæрдæ зæхкусæг, 
Нæ уыд мæнæн уæладзгуыты мæ рæзт, 
Бынæн мын баззад райсомы цæнгбатылд... 
Æмæ нырма ныр бамбæрстон æрмæст, 
Кæй уъщ мæ фыд æвæлмæцгæ хъæбатыр... 

Артдзæст 
143 
ФÆСБАЛЦ 
Къуыммæ баппæрстон ме ’лхынцъбаст галстук, 
Дымгæ уадз æмæ гом риумæ згъорæд... 
О, мæ хæлæрттæ, мемæ та нал ыстут, — 
Æз ныууагътон фæтæнуынгджын горæт... 
Митсæр хох мæм йæ зазбæлас-цонгæй 
Сиды, цыма мæн мысыд æрвылбон, 
Комы арфæй йæ уарзон бæлццонæн 
Зары йе ’нæном зарæг Æрыдон... 

144 
Дзаболаты Хазби 
ФЫН 
Æз ма хæрзæнахъом уыдтæн, 
Уæд цардæй ахицæн мæ мад. 
Æмæ йæм фыны дæр куыдтон, 
Уæддæр мæ цæстытыл нæ уад. 
Цæссыг нæу тæдзынæджы дон, 
Фæлæ хъыджы бон нæу æххуыс, 
Æмæ ныййарæгæн бынтон 
Мæнæй рох байдыдта йæ хуыз. 
Æрмæст мыл иу æхсæв æрцыд 
Мæ фыны цавæрдæр бæллæх: 
Хъæдæй мьга амадæуыд цырт, 
Лæууыд кæуæг мæрддзыгой рæгъ, 
Æмæ хуыссыдтæн æз æнцад, 
Æгомыг мидрызтæй рызтæн, 
Мæ уæнгты нал æнхъæвзта цард, 
Æмæ йæ рагфæудыл тыхстæн... 
Фæлæ æваст æрбайхъуыст дис, 
Йæ куыдæй мæрддзыгой фæхъус, — 
Мæнырдæм сабыргай цыдис 
Бæрзондгомау фæлмæндзаст ус... 

Артдзæст 
145 
«Азырхан!» — сирвæзти мæ хъæр, 
Мæ мадмæ баппæрстон мæхи... 
Фæлæ уыд уыцы цин æгæр, 
Мæ хъæрмæ фехъал дæн... 
Кæм и?! 
Нæ, нæ... Æгъатыр у хъысмæт, 
Æмæ нæ райгас уыдзæн мард... 
Фæлæ йæ хъæбулы тыхстмæ 
Кæсын нæ бафæрæзта мад!.. 

146 
Дзаболаты Хазби 
ХУЫМÆТÆДЖЫÆЦÆХДЗИНАД 
Кæмæй ферох уа райгуырæн хæдзар, 
Уый не ’рымысдзæн райгуырæн хъæуы дæр, 
Æмæ йæ дард фæхаста, зæгъгæ, цард, 
Уæд не стыхсдзæн, Фыдыбæстæ, дæуыл дæр! 
Кæмæ нæ фæкаст мады ’хсыр хæрзад, 
Уый адæмæн нæ фæлæудзæни дзагдар, 
Кæмæн нæу адджын мадæлон æвзаг, 
Уый никуы уарздзæн искæйы æвзаг дæр. 

Артдзæст 
147 
БАЛЦЫЦÆУГÆЙÆ 
Æз куы цыдтæн райгуырæн хъæубæстæй, 
Уæд фæлмæн быдираг дымгæ сыстад, 
Æмæ уынджы акъаци бæлæстæн 
Сабыргай сæ цъæх къалиутæ уызта. 
Æмæ каст мæнмæ, цыма мæ фæстæ 
Сыхæгтæ сæ кæлмæрзæнтæ тилынц, 
Цыма раст фæндарасты ныхæстæ, 
Сыфтæрты фæлмæн сыр-сырау, зилынц. 

Дзаболаты 
УЫНДЖЫ 
— Нæй фыд-зонд, фыдæвзагдæр Дауханæй, 
Йе ’взæрдзыхæй сыхбæсты цард халы!.. 
— Ау, æмæ йæ тынг хорз ус куы хуыдтай!.. 
— Æз? Æмæ... уæд йемæ хыл нæ уыдтæн... 
— О... уæдæ нæма фæхыл дæ мемæ, 
Æмæ нæй мæнæй хуыздæр дунемæ!.. 

Лртдзæст 
149 
СЫМАХ ЦÆРДУД, ЦÆРÆЦЦАГ ЫСТУТ, 
ХÆХТÆ! 
Кæс сымахæн уе ’ууæлтæм дзæбæхдæр, 
Хъус, куыд зæлы сусæг уынæр комы, 
Уæд цæрдуд, цæрæццаг ыстут, хæхтæ! 
Дзæгъæлы уæ рахонынц æгомыг. 
Куы ныббады тар æврагь уæ сæрмæ, 
Цыма знæтæй уе знагмæ лæбурут, 
Куы чызгау фæсырх вæййут æфсæрмæй 
Æмæ рог уæ мидбылты фæхудут... 
Хаттæй-хатт мæм афтæ дæр фæкæсы, 
Цыма мæн ныййарæгау æмбарут, 
Куы мæ хъыгæй фезгъæлы уæ цæссыг, 
Куы мæ цинæй урс дидинæг калут... 

150 
Дзаболаты Хазби 
ФÆРÆСТМÆ 
... Хорз загъта мæ бæсты 
Абай — цытджын поэт кæддæр*. 
Хъ. Геор 
Геор, цы ма сафыс ныхæстæ, 
Цы ма тыхсын кæныс дæ сæр? 
Уæддæр куы фæфыста дæ бæсты 
Абай — цытджын поэт кæддæр... 

Артдзæст 
151 
ФÆДЗÆХСТ 
1. Иу поэтæн 
Дæ фыст нын хоныс музыкалон, 
Фæлæ дæ ма ферох уæд аргъау: 
Йæ зарæгæй æппæлыд халон, 
Æмæ йæ цыхт йæ дзыхæй ахауд. 
2. Бынатахсæгæн 
Нæ хъæуид демæ мæн быцæу, 
Нæ уаид ам бæргæ дæ куыст, 
Фæлæ æдылыдзинад нæу 
Лæгæн, мыййаг, йæ ныхыл фыст 

чгффз* 
ЧИНЫГ «КЪАХУЫНÆР» 
МÆМАДМÆ 
Мах фембæлдыстæм цардæфцæджы тигъыл, 
Фæлæ фæзынд нæ дыууæйы ’хсæн арæн: 
Дыргъ-дидинæг, дæу стыдта азты ихæн, 
Дæ хъарм ныууагътай ног дыргъы æвзарæн, 
Ды бацъынд дæ. Æрвон рухсы уындимæ 
Æз бавзæрстон зæххон хъыгты мæстагдæр: 
Сывæллоны фыццаг цъæхснаг куыдимæ 
Æрдз фехъуыста ныййарæджы фæстаг хъæр... 
Нæ зыдтон дæу. Фæлæ цы ссардтон номдзыд 
Сыгъдæгдзинадæй ацы зæххы сурыл, 
Æз сæмбырд кодтон уыдон иу фæлгонцы, 
Æмæ дзы снывæзтон мæхинымæр дæ сурæт, 
Куы райдайынц сылгоймагæй æппæлын, 
Уæд æм дæу æнхъæл фенынмæ фæбæллын. 

ынæр 
СОНЕТ АБЛДГÆ ЧЫЗГÆН 
Дæ дзыккутæн, рæхсад худы æндæхтау, 
Сæ урс хилтæ æфсæрмыхуызæй ма лас, — 
Дæ цæст-ма ахæсс рудзынгæй нæ хæхтыл: 
Сæ бæрзонддæртыл тынгдæр бады халас... 
Сырхфарс фæткъуы! Ды бæласыл æрзадтæ 
Бæрзонд ран, æмæ баззадтæ йæ цонгыл. 
Дæ фаззæттæ нæ уыдысты хæрзаддæр. 
Фæлæ уыд къухæн се ’ртонын æнцондæр. 
Дæу та фæндыд дæ фæлмæн уарзтæй уарзын, 
Дæу та фæндыд цъæх æвзартимæ хъазын, 
Фæлæ дæм царды не ’рцыди фæсмон, 
Нæ кодтай хъаст суанг де схæссæг бæласæн... 
Сæрыстыр у: рæстæфхæрдæн фæразын 
Æрмæстдæр у хъæздыг зæрдæйы бон! 

Дзаболаты Хазби 
СОНЕТ 
Фыдæлты хотых — топхосдон бæрцытæ 
Уæлæдарæс, уынды дзаума куыд сысты, 
Сывæллон хъама йе ’рттывдæй куыд мысы, 
Сонет, нæ дугмæ афтæмæй æрцыдтæ. 
Фæлæ рæвдз лæуу, — хъæуы нырма дæ хотых: 
Поэт фæдисæй де ’лвæст дзырдмæ сиды, — 
Кæд сызгæ арц, уæддæр æргъæвд зæххон тых 
Ракетæтæй æрвон тыгъдадты зилы. 
Тызмæг у цард... Кæдмæ хъæдхъуыр трибунтæй 
Кæнгæ дзырдты цæнгæт уынаффæ хъуыса, 
Зæхх йедзаг уа бынатагур тæппудтæй, 
Æнæхъуыды куырмыты бын æнкъуыса, 
Æмвæндаг уой рæстуд æмæ мæнгард, — 
Æхсиддзæн туг, æндзæвдзæн кардыл кард! 

Къахуынæр 
155 
СОНЕТ СЫЛГОЙМАГÆН 
Нæ уыд дæ равзæрд цингуывдаг хæхбæсты, 
Цæстуарзон сых, сæхи хъаргæйæ арвмæ. 
«Лæппу дын райгуырæд!» — дæ мадæн кодтой арфæ, 
Дæ фæзындæй фыд йе ’мгæрттæй æмбæхсти. 
Фæлæ дæуау ирон æфсарм кæуьы зынд! — 
Сылгоймаг-иу куы ’рцæйцыди сæ рæзты, 
Уæд-иу æруагътой туджджынтæ сæ гæрзтæ, 
Зæронд лæгтæ-иу сыстадысты уынджы. 
Ды мæн, хъæрзгæйæ, тухитæй ныййардтай, 
Ды схастай мæн, æгъуысгæ уарзт мын радтай, 
Мæ зæрдæйы мын ссудзын кодтай ныфс. 
Сылгоймаг, æз кæнын дæ размæ зоныг: 
Ды мæ хъаруйæ, зондæй дæр фæзмыс, 
Æз та дæуау фæлмæн уæвын нæ зонын. 

156 
Дзаболаты Хазби 
ХЪУЫДДАГÆМÆ НЫХАС 
«Мæ кæхцгæнæны дзаг фынгæй цы райстон? 
Цымæ цы дзаума равзæрстон куыстæн?» — 
Тыхстæн-иу æз, æмбарынхъом куы сдæн, 
Фæндыд мæ зонын — циу мæ хъысмæт райсом. 
Фæлæ нæ фæци дзуапраттæг мæ фарстæн, 
Уыд буц митыл мæ сабидуг æлгъин, 
Æмæ фыццаг хатт цонгтылдæй фæраст дæн, — 
Мæ царды фæтк хъуыд равзарын мæхи... 
Тагъд ныхыл хид... Сæр мидхъуыдытæй рыст... 
Æрцыд мæцъис, лæгъзгуыбын белæй фыст 
Мæ къухæрмттыл цæрæг уды хæсæвæрд. 
Æмæ ныр зонын, нал мын у дзырддаг: 
Фыццаг кæй уыд лæджы царды — хъуыддаг, 
Ныхас, ды та кæй фæзындтæ — фæстæдæр!.. 

Къахуынæр 
157 
СОНЕТ ХÆХТÆН 
Цæмæй ысурс ысты сонты кары хæхтæ, 
Сæ айнæг уæхсчытыл, идæдз саудар усау, 
Цæмæн æрбакæнынц изæрыгæтты сау? 
Цæуыл ныуулæфы дон арф комы, уынæргьгæ? 
Цæуыл фæджихау и хæлд, тугахуырст мæсыг, 
Æвзистдзыкку-пырхæй къæйбын мæсчъы рæбынмæ 
Сæнтурс æхсæрдзæнтæ цæмæн хауынц сæрбынмæ, 
Цæй хъыгæй фемæхсти цъæх цъитийы цæссыг? 
О Иры цирхъ-хæхтæ! Æрвон цъæхы ныхстæй 
Уæ дисы бацæуæг фæстагоны тыхстмæ 
Рыст мадзура фыдау, æгомыгæй кæсут? 
Æви йæ зæрдæйæн æгæр хъыджы тæссæй 
Æгуыппæг арф кæмтты уæ хъæбулы цæстæй 
Сымах нæ фыдæлты удуæлдай цард æмбæхсут? 

158 
Дзаболаты Хазби 
ФЫДÆЛ ТÆ ÆМÆ МАХ 
Нызтой арахъхъ ирон фынгыл сыкъайæ: 
Сыкъа куы суадзай, уæд кæны фæлдæхгæ, 
Уый уыд æвдисæн нуазæгæн, зыдта йæ — 
Лæууа лæг хъуамæ фидардæр йæ къæхтыл. 
Чындзыл-иу хыз нæ æрытыдтой хинæн — 
Фæсномыгæй йын уый руаджы фæдзæхстой: 
Чызгон æфсарм куыд баззайа йæхимæ, 
Æмæ фæсмой куыннæ суадза йæ цæсгом. 
Мæ фыд! Нæ хастай худинаг дæ сæрмæ. 
Ныййарæг мад! Фæдадтон æз дæ дзидзи — 
Цæмæй уон хайджын де ’рдхæрæн æфсæрмæй. 
Фæлæ у рæстæг ног, æмæ уæ фæстæ 
Куынæ бафтауон ног хæзна уæ хæрзтыл, 
Уыдзæн мæ уæд мæрдты уæ цæсгом чъизи. 

Къахуынæр 
159 
ХÆХТÆМ ÆРЫЗДÆХГÆЙÆ 
Фæстаг нысан, цæрæнбонты бæллиццау, 
Сæудзаст цъититæ сидтысты мæнмæ, 
Уад цæстытыл — цъæх суадоны былмæ 
Дзæнхъа къултыл цæукъа-сычъи куыд лидздзæн... 
Фæз-хъæуы гуырд — цъæхнæуу быдыртæй мæн 
Хæххон зæрдæ æвзист цъуппытæм ласта, 
Цыма уыдис уым дунейы сæмæн, 
Цæрæг зæххы тымбылæджы бæстастæу. 
О хæхбæстæ! Бæрзæндтæм сидæг уæнт 
Дæ урс тигътæ! Æз искæцæй куы здæхын, 
Уæд дзагриуæй мæхинымæр фæзæгъын: 
Тæхудиаг, нæ цардвæндаг, дæ фæстæ 
Кæй цæст федта йæ бæллицтæ æххæстæй, 
Кæмæй нæ фæлыгъд рагбонты æууæнк! 

160 
Дзаболаты Хазби 
ГИМН ХÆДЗАРЫÆФСИНТÆН 
Хъæуы уынджы æнæнхъæлгæ фембæлды 
«Цомут мидæмæ», — дзуры лæг йе ’мбæлттæм. 
Бафсæрмы сты, — бæрæг у сæ уæнг-зынæй, 
— Фæлæ — размæ, — лæг хоны æууæнкджынæй. 
Уый нæ уыди йæ хæдзары райсомæй 
Ацы талынг изæрмæ, 
Фæлæ тас нæу фæрссаг уайдзæф райсынæй: 
Уазæг буц уыдзæн — дары йæ зæрдæ. 
— О, æгас цæуат, замманай уазджытæ! — 
Æфсин цингæнгæ рауад сæ размæ, 
Æмæ кæрты цывзыкъоппа уасджытæ 
Хъусынц тарстæй йæ фæлмæн ныхасмæ... 
Æфсин батылдта тагъд-тагъд йæ дыстæ... 
Хыссæ, хаст фысау, арынджы рафæлдæхт, 
Норст бæгæны цæрæнбоны арфæтæн 
Зивæггæнгæ йæ хуыссæнæй сыстад, 
Фынгыл дзагæй бæркадхъуыр графин 
Æфсæрмгæнгæ рахид, 
Нуры хъазгæ-æртхъирæнау дуды, 
Нарст уæлибæх бæзджынбылæй худы, 
Тулдз тæбæгъы æнæхъæнфых уасджытæ 
Ракъуыпп кодтой сæ нард фæрстæ уазджытæм... 
Карз сидтытæ... 
Хæдзары æфсин та 
Мидбылхудгæ æрлæууыд фæссимдау... 
Уый æндæр бонтæ федта йæ царды... 
Нæй нæлгоймаг æрдæгконд хæдзары. 
Æфсин бады — æхсæв дæр нæ хуыссы, — 

Къахуынæр 
161 
Зилы цалхы къуыдырæй æрмгуырой, 
Дымгæ сойын цырагъмæ лæбуры, 
Хæлдфын сабитæ къуымы дзыгуырæй 
Скъæфынц цæстытæй къæлуайы бур рыг... 
Тар æндæргтæ-ма хъазынц æмбæхстытæй, 
Боны рухс таг нæма ’ртасыд рæгътыл, — 
Афтæ æфсин æруагъта йæ уæхсчытæй 
Суджы æргъом — æрдæгцъæл хъæллæгътæ... 
Фæлæ мæнæ хъæу райынц йæ цинæй, — 
Ссыди хæдзары дарæг! 
Æфсин раппæрста йе скъуыдтæ цинел, 
Æмæ базмæлыд дзагхъæбыс арынг... 
Номы сидтытæ... 
Айсут мæ сидт дæр, 
О нæ Иры хæдзары æфсинтæ! 
Ут æнæниз цæрæнбонты дзагкъухæй, 
Цины куывдты фæкæнут хъæуваг тухæн, 
Ма фæхъуызæнт уæ къæбицтæм зинтæ! 
6 Дзаболаты Хазби 

162 Дзаболаты Хазби 
СИДТ ХЪÆЛДЗÆГ ДЗЫРДМÆ 
Адæм фæхудын уарзынц, 
Риуы дзаг цин сын ратт, — 
Адæм фæссагьæс уадзынц 
Зæрдæты стыр фæллад! 
Фесæфт йæ цинбæллиц фырт — 
Нал хуыссы мад æхсæв... 
Хъæлдзæг, зæрдæйæ ист дзырд, 
Мады цæссыг æрсæрф! 
Ныхы тызмæг уырынгтыл 
Сайд чызджы риумæ ’рхиз 
Æмæ йæ бауырнын кæн — 
Царды æууæнк кæй ис! 
Кусæг сæрфы йæ худæй 
Цæстыты хид... фæзын, 
Æмæ йын хъæлдзæг худтæй 
Алидзын кæн йæ зын! 
Бадзур зæронды хъусы, 
Сагъæс куы кæна, уæд — 
Дуне кæй у æнусон, 
Цинæн кæй нæй мæлæт! 
Фесхой фыййауы уадындз, 
Уазал былтыл æрбад!.. 
Адæм фæссагъæс уадзынц 
Зæрдæты стыр фæллад! 

Къахуынæр 
163 
БЫДЫРОН ХЪУЫДЫТÆ 
Æз дæн, о саумæр зæхх, 
дæ хуымриуæй æрвыст, 
Дæу къахтон белгомæй, 
Дæу даргъ рувæнæй хостон. 
Ныр дæр æвдисæнæн мæ паспорты ис фыст 
«Колхозон». 
Æмæ дæ нæуу-тæрттыл æрæппæрстон мæхи, 
Дæ судзгæ зæрдæйы уæззау улæфтмæ хъусын. 
Æркъæдз мæ хæдсæрмæ Æрфæны фæды хид, 
Ныджджих æнусон арв — 
нæ мигъæмпъызт цъæх мусонг. 
Цæмæдæр дунетæ кæрæдзимæ тырнынц, 
Фæдисон стъалытæ цымыдис цаутæ скъæфынц... 
Фæлæ æз мысын дæу, 
Дæу — чи тауы пырындз 
Æмæ сырхсыг мæнæу Галактикæйы стъæлфыл! 
Æз дæн, зæхкусæг лæг — дæ къæсы гуырд хъæлæс, 
Æмæ 
Мæ улæфтау, мæ туджы змæлдау зонын: 
Тахт дуне дунемæ, 
Тох кодта Абон Сомыл, 
Зыст 
Паддзах паддзахмæ — 
Дæ уæнтыл цыд йæ уæз. 
Фæлæ дын зæхх цыма дæ хидвæллад цъырдта, 
Цыма дын суадæттæ æрæхсадтой дæ уæнгрыст, 
Ды уыйау не скодтай 
Дæ тухитæ дзырддаг, 
Сыгъдæгуд сабиау дæ сомбоныл æууæндыс! 

Дзаболаты 
ЦАРД ЗОНЫНЫ ТЫХХÆЙ 
Æз куысты судзгæ монцимæ райгуырдтæн, 
Бададтон æй мæ мады æхсыримæ. 
Æз мæхи зонын райдыдтон 
Хид хæдоны, 
Кæронсаст æхсырфимæ. 
Суанг мæ фыды дæргъæлвæс цыргъ цæвæгæй, 
Уидыг къахæнæй айнæгдур къахæнмæ — 
Фæд цæмæй нæй мæ къухтыл, æвæццæгæн, 
Кусæн дзаумæттæй нал баззад ахæм. 
Фæлæ царды ’фсон чи хаста царды хыз, 
Чи нæ федта дæрзæг къухты ардуан, 
Ахæм адæм мæм хатгай æрбаздæхынц: 
Раст, дам, не ’мбарыс цардуаг. 
Æмæ хъуыддæгтæн се ’ппæтыл чи ’ххæссы! — 
Мæн цæмæдæрты хъуамæ нæ равдæлди... 
Фæлæ царды уæз йе уæнтыл чи хæссы, 
Уыдоны цардуаг зонын суанг авдæнæй. 

Къахуынæр 
165 
ГУТОНÆМÆКАРД 
Æрымысыдтæн 
Стъалыты зынг-хуртуан, 
Тыгьд арвы бын цъæх фæсалæй хуыссæн, 
Сæнтсау хуымгæрон ауæдзæй ист гутон, 
Æлвæст кардау — тæмæнкалгæ æфсæн... 
Уый уыд фæсхæст. 
Хæмпæл ныккæнды фæрсты 
Зылд халасбæх, хуыррыттытæгæнгæ, 
Дзырдта мæ фыд цæйдæр тыххæй йæ хъæстаг: 
«Лæг кардхæстæн нæ райгуырди бæргæ!..» 
Рæудымгæ мигъты арвы риуæй марзта, 
Æрдæгсыгъд стъалы ратахти ныллæг, 
Æз тарбынмæ хъуыдытæгæнгæ кастæн: 
«Уæдæ цымæ цæй тыххæй райгуырд лæг?» 
Мæнмæ зынди, 
Цыма сырх мæнæу тауынц 
Ирон зиууæттæ æврæгъты æхсæн, 
Æмæ хуыссы тæмæнкалгæ фæсауæдз 
Æрдæгкъахыр мæй — хуымæй ист æфсæн... 

Дзаболаты 
зынг 
Цæхæр-нæмгуытæ схъиудтой дард, 
Хæдтæхæг судзгæ зылд... 
Фæлæ цæмæй ыскæной арт — 
Нæ уыд хæдзары зынг. 
Сылæг-мигъ фæздæгæй ныббур, 
Кæйдæр бынхæдзар сыгъд... 
Фæлæ кæрæдзимæ зынггур 
Хъуызгæ цыдысты сых. 
Мæйдар æхсæв хъæу бонау зынд, 
Сырх пиллон уагъта арв... 
Фæлæ фæсахсæвæр сæ зынг 
Фæнычы норстой арф, — 
Цæмæй куы хæссой райсом дард 
Ног нæмгуытæ цæхæр, 
Уæд къухтæ хъарм кæнынæн арт 
Уа ныккæнды уæддæр... 

Къахуынæр 
167 
АРГЪАУ 
Цæстыл уайы рог фын: 
Ме ’взонг бонты уалдзæг, — 
Хъисуадул зæронд фыд, 
Урс рихиты андзæвд. 
Бонвæллад уæрджытæм 
Мæйы айдæн рахауд. 
Æмæ, ехх, фæрнджындæр 
Дуне фестад аргъау!.. 
Халонбадæн къæйыл 
Аргъæутты бæстæйы, 
Талынгмæ бæлгæйæ, 
Рувас хурмæ срæйы. 
Донбеттырты комы 
Саудалынг мæйдары 
Уазал къада-доны 
Арс æнгуырæй дары. 
Худы фæрвы хихæй 
Æхсæрæг йæ мидбыл. 
Рагæпп кодта тигъæй 
Здыхстсыкъа дзæбидыр... 
Паддзахы рæсугъд чызг — 
Йе ’мхъæздгуыты фауæн — 
Радта уарзты хъусцæг 
Артзæрдæ фыййауæн. 
Раст лæг фос фæкодта, 
Хин лæг арты бахауд... 
Ехх, мæ сонты бонтæ — 
Хъулонбазыр аргъау!.. 

168 
Дзаболаты Хазби 
РАЙСОМ РАДЖЫ ГАККУКГÆНАГ УАСЫД 
Мæ зынгхуыст æфсымæр 
Тепсарыхьойы номыл 
«Гаккук-гаккук» — даргъ кæрдо бæласыл 
Райсом раджы гаккукгæнаг уасыд. 
«Гаккук-гаккук, 
Уæ чызджы мын раттут!» — 
Урсных саби кæйдæр фæзмгæ хъазыд... 
Урсных сабийы сау низ фæхаста, 
Атахт гаккуччы уастау йæ раст уд, 
Федта ’рмæстдæр æнæзонгæ уарзтæй — 
«Гаккук-гаккук, 
Уæ чызджы мын раттут!» 
Саудзыкку чызг сæ цъæх кæрты хъазы, 
Гаккукгæнаг сæ кæрдойæ уасы — 
« Гакку к-гакку к »... 
Ис ахæм æмбисонд: 
Чи нæ банызта уарзты æртæхтæй, 
Чи нæ федта йæ царды æмбисбон, 
Уый йæ нывгонд бæллицмæ æртæхы 
Æмæ мигъбазыр маргъы æнгæсы 
«Гаккук-гаккук», — фæкалы йæ цæссыг. 

Къахуынæр 
169 
» * * 
Ис зæрдæйæн дæр гомриу арвау стьалытæ, 
Æууæнчы, уарзты, циндзинады стъалытæ, 
Æмæ сæ рухс цы бонмæ судза алырдыгæй, 
Уæдмæ нæу тас йæ миддунейæн сталынгæй. 
Фæлæ лæгæн йæ хорз зонгæ, йæ хорз хæлар 
Куы райдайы фæливæн митæ алы хуызы, 
Уæд нал тавы уый æртыты бæстондæр арт — 
Æууæнчы стъалы ахуыссы. 
Æмæ цæф цъиуау зæрдæ баргъæвсы, 
Ныттымбыл вæййы дурау, 
цалынмæ 
Кæйдæр сыгъдæг ми ’рбахæссы 
Хъæрмуст тын риуы талынгмæ. 

170 
Дзаболаты Хазби 
ЦÆУЫН ÆЗ САУ ЗÆХХЫЛ... 
Цæуын æз сау зæххыл... 
Мæ цыд — уый у мæ цыд, 
Мæ æрдзæй ист уæнгты змæлд. 
Зæгъын мæ зæгъинаг... 
Мæ дзырд — уый у мæ дзырд, 
Мæ зæрдæйы тæггы зæл. 
Фыссын мæ хъуыдытæ... 
Мæ фыст — уый у мæ фыст, 
Гуырдзæй фæзмæн нæй искæй: 
Мæ фыст — мæ сонт улæфт, 
Мæ тугдадзинты схуыст, 
Мæ сагъæсты фæдис-хъæр. 
Цæуын æз сау зæххыл... 
Нæу сусæггаг мæ цыд, 
Мæ къахфындзтыл нæ хъуызын, — 
Нæ дзыллæйы рæстагдæр удты цыт, 
Нæ дуджы сагъæстæ, 
Куырыхон лæджы дзырд 
Мæ туджы змæлды хъуысынц. 

Къахуынæр 
171 
* # * 
Мæгуыргур никуы уыдис Иры. 
О, уый лæууы мæнæн мæ зæрдыл! 
/имæ уыдзæн хъызтытæ бирæ, 
Фæлæ хъæрмгур кæйдæр къæсæртыл 
Æз никуы ’рхаудзынæн. 
Æрхаудæй 
Фæлтау хуыздæр уыдзæн мæ мæлæт! 
Æмæ-иу уæд фыдæлты ’гъдауæй 
Мæныл куыройы фыд нывæрæнт. 

172 
Дзаболаты Хазби 
ÆЗ ХÆХТЫ РАЙГУЫРДТÆН 
Æз хæхты райгуырдтæн. 
Хæххон зынгдзаст цæргæсы 
Æууæнкджын сабыр тахт ис ме уæнгты мæнæн, 
Зæйон уынæргъдимæ мæ дадзинты æнхъæвзы 
Хæххон æхсæрдзæнты æнæсысгæ уылæн. 
Мæ сонт æрбафыхты, 
Мæ къæрцц-цæхгæр ныхасы 
Ис дурты схъиуды хъæр, нæ донхауæнты нæрд, 
Фæлæ мæ зæрдæйы, æнусон ирд налмасау, 
Ис айнæг цъититы сыгъдæгдзинад æвæрд. 
Æмæ хæххон кæсаг æрттивгæ тугдæппæлттæй 
Куыд тындзы их-къæйтыл цьæх суадæпы сæрмæ — 
Уæрæхуынг горæттæй, 
Æнæзмæлгæ пырх дæттæй 
Мæн ласы урс хæхтæм мæ хохбæстаг зæрдæ. 
Æз хæхты райгуырдтæн. 
Нæу ме сфæлдыст мæ бæстæ, 
Фæлæ æппынфæстаг дзуапп чи ратдзæн бæстон: 
Хъæуынц къæй-риу хæхты — æндонбазыр цæргæстæ, 
Æви хъуыд цæргæсты — къæй-риу хæхты бæрзонд?! 

ИРОНКАФТ 
Цыма марынмæ тæрхонгонд 
Цыд фæстаг балцы æрвыст, 
Уыйау сабыр айзæлд «хонгæ», 
Зарæг, хъарæг — зæлтау рызт. 
Фæлæ нæй рæстæг кæуынæн, 
Куыд хъыг сайæн у æрмæст, 
Цард, цæрын кæй фæнда, уымæн 
У фæстаг улæфтмæ хæст. 
Æмæ хъарæг-зард фæхъус и, 
Сцырын фæндыры зыр-зыр, 
Арвæй зæхмæ рауагъд къусы 
Кафæг, уарийау, ныззылд. 
Ссыгъди цæстыты зæрин арт, 
Цæнгтæ айтынг кодта: «Гъæйтт!» 
Цыма базырджын сæрибар 
Сыстад царддæттæг зæххæй. 
Ныфс, хъарухæссæг æххуысау 
Стынг и рог æмдзæгъд: «Æрц-ц! Æрц-ц!» 
Цыма тохы фæзæй хъуысы 
Ссад фæринк кæрдты къæрцц-къæрцц. 

Дзаболаты 
КÆМ МЫСЫНЦ ДÆУ... 
Цæйбæрц хъуыддæгтæ ферох вæййы царды!.. 
Лæг уаргъбастау йæ бæллицтæ фæхæссы, 
Æмæ, куыд фæзæгъынц: 
кæм аленк кæны царвы, 
Кæм сагъæсты, гуырысхоты ныргъæвсы. 
Йæ хъуыдытæ йын тохы уæз æрцахсы, 
Æмæ йæ дæлзонд баззайынц æмбæхстæй 
Ныййарæджы хуыз, 
Рагфынты цъæхдзаст чызг, 
Йæ балцвæндаджы райдайæн цъæх фæзтæ... 
Фæлæ йыл искуы уады хъæр куы сниуы, 
Йæ къах куы скъуыры фæндæгты быцæуыл, 
Куы ныхситт кæны уазал дымгæ риуы, 
Ехх, уæд лæджы куыд æрфæнды фæцæуын 
Йæ зонгæ фæз, 
йæ гуырæн къуым, 
йæ хъæумæ — 
Кæм мысынц дæу, 
Кæм дæм кæсынц æнхъæлмæ! 

Къахуынæр 175 
вонрухсыгамн 
Æхсæв, рагхæлд фынау, комивазгæйæ сæфы, 
Боны гомцæсгом рухс 
ивы сусæг æхсæвы... 
Байрай, чи у æргом! 
Бонæн йе ’ргом æнгасы 
Рухсы ризгæ тын хъазы. 
Дуне сулæфыд рог... 
Цыма цины цау федта — 
Хæхтыл калы тæмæн 
хур — зынгзæрдæ планетæ. 
Барджын, хибар æнгас, 
æмæ йе ’ппæт æууæлтыл 
У бæлвырдæй бæрæг — 
хур цæуылдæр æууæнды... 
Нæй æнæ ’ууæнкæй ныфс. 
Æз æууæнддзынæн хурыл. 
О, æнæхуысгæ рухс, 
æз дæ фæзындмæ кувын! 
Ноггуырд саби кæугæ 
рухсмæ дисæй фæлгæсы, 
Дуне, дуне, дæуæн 
уый дыууæ хуры ’рхæссы — 
Тынты-хауты æхсæн 
гом æрттивгæ цæстытæ! 
Згьоры хæдзæрттæм рухс 
Адæм сурынц сæ фынтæ. 
Æмæ базмæлыд цард, 
хуртæй сæрттывтой уынгтæ: 

176 
Дзаболаты Хазби 
Æрдз цы скодта хуыздæр, 
уый æмбæхстæй нæ дардта 
Æмæ алкæмæн дæр 
хи дыууæ хуры радта. 
Лæг цæмæй уа лæгæн 
рæвдз кæдфæнды æххуысмæ 
Æмæ ’ууæнчы зынгæн 
царды ма уа æрхуыссæн! 

Къахуынæр 
САГЬÆС ÆНÆЗОНГÆ ÆМБÆЛÆГЫЛ 
Æрвылрайсом, æнцойгæнæн лæдзджытыл 
Æрдæгбыцæугондæй, сæ кæрты дуармæ бадти 
Къæсхуыр, хъуыдыдзаст лæг. 
Мæ фæндаг уыд йæ рæзты, 
Æмæ йын иуцасдæр нæ лæвæрдтон салам дæр. 
Фæлæ куыдфæстæмæ фæцахуыр дæн чысылгай — 
Мæ сæрæй-иу ын акуывтон æгъдауæн, 
Æмæ-иу айрох и, æцæгæлон цæуджытау... 
Фæлæ зылд иу райсом цыдæр сагъæс мæ риуы, 
Куыст цыд æрвылбонау, фæлæ тыхстæн, æмæ мын 
Цыдæр нæ фаг кодта... 
Æппынфæстаг мæ зæрдыл 
Æрлæууыд: ацы бон йæ лæдзджытыл быцæуæй 
Къæсхуыр, хъуыдыдзаст лæг сæ дуармæ нæ бадти... 
Фæскуыст сæ рудзгуытыл сындæг мæ цæст 
æрхастон, 
Фæлæ нæ разынди. 
Дыккаг бон дæр уынджы 
Нæ бадт æд лæдзджытæ. 
Æртыккаг бон дæр афтæ... 
Æмæ цыдæр сагъæс ныффидар ис мæ риуы, 
Цыма зынаргъдæр уысм фæхицæн и мæ цардæй... 
Æз та йын афтæмæй нæ базыдтон йæ ном дæр... 

178 
Дзаболаты Хазби 
КЬАХУЫНÆР 
Цард цæуын у. Фæдисон у дуне. 
Ис фæндагыл æппæт дæр, 
Зилы цалх, 
Зæхх æд бæлццæттæ тулы, 
Хъуысы къахуынæр, 
Базырты пæр-пæр... 
Арв дæр байдзаг и фæдтæй, 
Поэты ныхасау: 
«Уым стъалытæ згъорынц 
Сызгъæрин цæфхæдтæй...» 
Дæрдсудзгæ æртытæ 
Цæрæг уды хонынц. 
Хъуыды бæллицтæм сиды, 
Хъуыды стахти ракетæты ’хситты. 
Лæг ныууызта гæппæввонг йæ авдæн 
Æмæ сфæнд кодта й’ артæнтæй афтын... 
Барызт уæлдæф. 
Сæуæхсиды худтыл 
Абадт атомы ’ртхутæг... 
Фæлæ салд митыл, 
Уæфсты хъыс-хъысы, 
Сонт æнусы зæрдæйы змæлд хъуысы, 
Мысынц къæхтæ хуымон зæххы хъарм фæд, 

Къахуынæр 
179 
Æмæ къахдзæфгай 
зæрдæты тæгтæ 
Дзурынц уарзтыл фæдисон фæндæгтæн, 
Сурынц дунейæ тар фæнд. 
Растдæр кадæг 
Фæндаггон æууæнкыл: 
Зæлы къахуынæр 
Сау зæххы уæнтыл! 

Дзаболаты 
ФÆНДАДЖЫТОХ 
Бæлццон гуырдтæн зæрдыллæууынæн 
Ныффидар иу æгъдау зæххыл: 
Лæсынæн чи райгуырди, уымæн 
Йæ бон нæ бауыдзæн тæхын. 
Æмæ тырнынц... 
Кæуыл нæй базыр, 
Уый базыл 
рабадти бæрзонд, 
Цыма цæугæ дунейыл азылд, 
Ныр та хæсдзæн фæлтæртæн зонд. 
Лæг домы фидар фæтк цæуынæн 
Æмæ йæхинымæр фæрсы: 
«Тæхынæн чи райгуырди, уымæн 
Йæ бон куыд бауыдзæн лæсын?» 

Къахуынæр 181 
ДЕНДЖЫЗЫ ХЪАЗТÆ 
Æз никуы федтон уыцы хъазты уасгæ, — 
Хызтысты цады был æрвылрайсом дæр парчы 
Æмæ-иу хаттæй-хатт, 
Цыдæр рох зæл мысæгау, 
Йæ къубал сивæзта сæ искæцы 
хъæрæввонг, 
Фæлæ йæ гом дзыхæй 
хауд цавæрдæр мынæг хъист. 
Æнхъæлдтон æз, зæгъгæ — 
тæхын сæ ферох раджы: 
Сæ егъау базыртæ 
Хæсты фæуды нысанæн, 
Фæлурс тьфысатау, хæссынц тыгъдæй сæ фæрстыл, 
Æмæ сæ цудгæйæ фæбыцæу кæнынц зæхмæ... 
Фæлæ фæцæйтыдта Терк иу райсом йæ былтæй, 
Æрсбæрзæй гуылфæнтæ цæхгæр систæм лæбурдтой 
Æмæ уынæргъыдтой... 
Дыууæрдæм сысты хъазтæ, 
Фæдисмæ хъусæгау бæрзонд сæ сæртæ систой... 
Цыма æрыскъуыд арвы цъæх йæ мæскъыл — 
Ньфрызти уæлдæфы хъæлæсыцдзаг цьæхснаг хъæр. 
Сæ иу йæхи нæ баурæдта, уасгæ 
Ныггæпп кодта мæстæлгъæд Терчы риумæ 
Æмæ хæрдырдæм, уылæнтæ лыггæнгæ, 

182 
Дзаболаты Хазби 
Цъæх фæндаг айгæрста... 
Æхситгæнгæ йæ фæстæ 
Æвзисттылд базыртæ сæууон уæлдæф ныууыгътой, 
Цъæхснаг фæдис-хъæрмæ 
æрдæгхъал горæт сыстад. 

Къахуынæр 
183 
ФÆСТАГТÆРХОН 
Мæ цард у барст æрдзон бæрцæй, 
Мæ цард мæ фæндтыл н’ аххæсдзæн, 
Тæрк-хъысмæт мын бæлццонрæвдзæй 
Йæ фæстаг тæрхон рахæсдзæн. 
Æвзонг поэт мæ цырты раз 
Фыццаг æмдзæвгæ бакæсдзæн, 
Зæронд фыссæг йæ цыргь ныхас 
Мæрдон дзырды нæ бамбæхсдзæн. 
Зæгъдзæн: «Йæ цард уый арвыста 
Поэтикон дæлджинæгыл...» 
Æмæ фæзындзæн сау фыстæй 
Мæ ном фæстаг хатт чиныгыл. 

184 
Дзаболаты Хазби 
ФÆНДАДЖЫУÆЗ 
Хæдтæхæджы тæхгæйæ хьуыдытæ 
Мæ фыццаг æдсаргъ бæх — 
Мæ тулдзхъæдын авдæн 
Нæ къæсæрæй æддæдæр 
Æд барæг нæ рафтыд. 
Мæ фыццаг æдсаргъ бæх йæ хъæдын цæфхæдтæй 
Нæ зæхбын хæдзары ныууагъта йæ фæдтæ. 
Хæрзбон уал! 
Фæйлаугæ йæ саунымæт базыр 
Мæ сонтад 
Цъæх бæхыл хæххон комæй разынд, 
Мæ сонтад — 
Фæндагмонц идонæфтыд барæг 
Ныууагъта фæсизæр йæ хохбæстаг арæн... 
Ныр ризы мæ быны æдзæфхад хæдтæхæг, 
Уынæргъгæйæ хизы къуымбилдзагъд æртæхы, 
Йæ бынмæ та поезд фæлмæн мигъы тары 
Æфсæйнаг къуьфцц-къуырццæй йæ развæд ысгары. 
Мах зæхмæ фæлгæсæм, 
Мах рагацау зонæм: 
Нæ хæдтæхæг стæхдзæн йæ фæндон 
бæрзондмæ, 
Æмæ уæд æрлæудзæн йæ иугæндзон гæрзыл, 
Æрулæфдзæн сабыр, 
Ныууадздзæн йæ хъæрзын. 
Æрмæст та йæ зæхмæ куы бахъæуа хизын, 

Къахуынæр 
Уæд катайау ногæй 
Йæ фæрстæй нырриздзæн, 
Цыма йæ нæ кæны йæ хъару уырнæгау, 
Хи уæлдæфыл хойдзæн, бæрзонддæр тырнæгау... 
О цардвæндаг! 
Ахæм кæд дæ ды мæнæн дæр, — 
Кæд искуы фæуыдзæн мæ сагъæс фæлмæндæр, 
Кæд искуы мæ фæндтæ, мæ бæллицты сæрмæ 
Æрсабыр уыдзæни хæлбурцъæй мæ зæрдæ... 
Фæхæццæ уыдзынæн мæ фæндты бæрзондмæ? 
Уыдзынæн сæрыстыр мæ цардæй? 
Нæ зонын. 
Фæлæ та бæлдзынæн 
Уæд рагбонтæм здæхгæ, — 
Мæн азты зæрдæнцой æрæлвæста зæхмæ. 

186 Дзаболаты Хазби 
АДÆМ КÆРÆДЗИ УАРЗЫНЦ... 
Адæм кæрæдзи уарзынц. 
Фæлæ сæ уарзт æмбæхсын 
Зæрдæты бын фæразынц... 
Цыма нæ хæссынц сæ сæрмæ 
Фæлмæн худт, фæлмæн дзырд, 
Йе дзы тæрсынц æфсæрмæй, 
Уыйау кæнынц æдзæм цыд. 
Фæндаг нæмы хъуыддагхуыз, 
Иугæндзон къаххъæр... 
Фæлæ... 
Уый циу? — 
Æрбайхъуыст 
Музыкæ, 
зæрдæтæ къахгæ: 
Чырыны, саст бæлæгъау, 
Схойы æнгом уæхскуылæн... 
Æмæ сæхи бæллæхау 
Адæм æркуывтой уымæн. 
Иугæндзон къаххъæр банцад, 
Нал комы уарзт æмбæхсын, 
Фегом сæ хъыджы дзаг цад — 
Сæрттывта рустыл цæссыг... 
Фæлæ фыдæлтæй баззад: 
Зианæн у цин æфсымæр... 
Мæрддзыгой тигъæй базылд, 
Аджихау уынг фæсуынæр, 

Къахуышер 
187 
Æмæ ныййазæлд фæндыр, 
Чындзхонтæ систой зарæг — 
Уарзты хъысмæт æвзарæг 
Цардмонц удты æмвæндыл, 
Цыма зæрватыкк-цъиутæ 
Айхъуыстой йе змæлд мадæн — 
Рудзгуытæй худынц адæм, 
Урс дидинджытæ — цинтæ 
Калынц æвзонг æмбæлттыл... 
Ахæм рæсугъд æмбæлдыл 
Цæуджытæ райынц цинæй, 
Амондхæссæг чындзимæ 
Худæн ныхæстæй хъазынц... 
Адæм кæрæдзи уарзынц, 
Фæлæ сæ уарзт æмбæхсын 
Зæрдæты бын фæразынц... 

188 
Дзаболаты Хазби 
ДУГЮН 
Ракетæты æнусы, 
Æз — хæхты гуырд — ныр дæр 
Мæ мидфынæймæ хъусын 
Æндон цæфхæдты хъæр. 
Дзæнхъа-урс сæфтæг дугъон! 
Лæдæрсид уæнтæй хид. 
Æз афтæмæй нынтъухин 
Дæ лæгъз рагъмæ мæхи. 
Дæ зæлдаг-дзала барцыл 
Мæ сæр кæнид хъæрмхуыст. 
Хъæуы мæ фæсарв балцы 
Мæн де ’нæхин æххуыс. 
Мæн раст дзырдыл хæстыты, 
Хъæдын цæсгæмтты раз, 
Хъæуы дæ цъæх цæстыты 
Æнæфæлывд æнгас. 
Æмæ зынгдзагъд æрдузы 
Æрхаудтæн, зæгъгæ, ныр, 
Фæнды мæ, о, уæд хъусын 
Дæ зæрдæбын мыр-мыр! 

Къахуынæр 
189 
ХÆХХОНКÆСАГ 
Æнусон цъитийы хъæбысæй 
Дон, 
арвæй рахаугæ рæхысау, 
Цъæх их-цæмтæ 
Æмæ фынк хæсгæ, 
Кæм хауы 
арф комы хъæлæсмæ, 
Æдзæм цæндтæй кæм бадынц мигътæ, 
Уым — 
Ихсыд айнæджы къæй тигътыл 
Æмæ тызмæг уылæнты здыхсты — 
Дæ фæрстæ тугхъулон куы сысты, 
Уæд цъити-бæрзæндтыл цы сгарыс? 
Дæ уд цыхцырджытæм цы хъарыс? 
Дæ зæрдæ ног рæттæм æхсайы? 
Æви дæ мигъты риумæ сайы 
Æнцонæй цард? 
Æви нæ зоныс: 
Кæй сæфы уылæнтæн сæ хъомыс — 
Кæм феуæгъди дон комæй фæзы, 
Æмæ 
æнцад мæлттæй кæм лæсы, 
Уым ставдбыл хуыдзых 
Æмæ тъепа 
Кæй кæнынц удæнцойæ 
лекка?.. 

Дзаболаты 
ЦАРДЫБЫЦÆУ 
Фæлмæн уддзæф цъæх зиллаггонд уылæнтæй 
Тылд сабыргай цæугæдоны уæлцъарыл, 
Кæсагахсæг ныллæг къардиуæй хъавгæ 
Ныппæрста малмæ уаллонконд къæдз æнгуыр. 
Сæртæг кæсаг цæттæ лæвар æнхъæлæй 
Ныккомдзаг кодта уаллоны фæлмæн буар, 
Фæлæ æндон-рис банкъаргæйæ дзыхы, 
Йæхи фыртæссæй аппæрста фæстæмæ... 
Нæ баурæдта æнгуыры лыстæг бос, 
Фæсонтыскъуыди цардисæн риуыгъдæй, 
Æмæ æд æнгуыр афардæг и кæсаг... 
Æрдæгфынæй мал сау зилдухтæ уадзы, 
Цыма цы ’рцыд, уый бамбарынмæ хъавы... 
«Уæууæй», — нæты кæсагахсæг, уынæргъы, 
Мæстæй фыцы лыстæг æнгуыры босмæ... 
Сæртæг кæсаг хъуынайы бын ныббырыд, 
Æмæ хъæрзы æндон æнгуыры рисæй. 
Уый нал баууæнддзæн уаллоны мæнг буарыл: 
О, уыцы уаллон, уый уыди фыдбылыз!.. 

Къахуынæр 
191 
РОМАНТИКОН ÆМДЗÆВГÆ 
Æз мæхи дæ хъарм æрттыл, 
Ир, цъындæй нæ мысьга. 
Мæн ныййардта арвæрттывд 
Цъитийы хъæбысы. 
Урс æврæгъты базы бын 
Хурмæ судзгæ ’ртахæй 
Донхауæны базырыл 
Дунемæ фæтахтæн. 
Æз фæдадтон уады риу, 
Мемæ сты æмкарæн 
Мастисæг уагъд фаты ниуд, 
Саст æрдыны хъарæг. 
Æмæ басыгъд тарсты зын, 
Тугдадзинты баззад: 
Ме сфæлдисæг — уарзты зынг, 
Дард сагъæсы азæлд. 

Дзаболаты 
ХЪÆРИУЫ ХОХЫ РÆБЫН 
Ме ’мбæлццон Хъодзаты Æхсарсен 
Зымты уаст — сусæг катайау, 
Хæхтæ — бæрзонд, сæрыстыр. 
Къултыл чырынтæ куатæйы 
Апырх хъæугай Ирыстон. 
Мигъ-цæргæс урссис базыртæй 
Схæцыд сындæг Хъæриуыл... 
Рæгътæ мæ бынмæ — каузылдæй, 
Иунæг бæллиц — мæ риуы: 
Бавæр, ныуулæф зарæджы 
Иры сæрвæлтау зæрдæ! 
Къуылдымтыл, комы нарæджы 
Судзгæ фæтæх зынг зæлтæй! 

Къахуынсер 
193 
СÆГУЫТ 
Сæумæрайсом. Карцагомы уæлхох чысыл 
æрдуз. Æнæнхъæлæджы мæ размæ фев- 
зæрд рæхснæгсыкъа цсеу-сæгуыт. Æз 
сенцад ныхъхъус дсен, куынсе фæтæрсид, 
зæгъгæ. Сæгуыт мæ ауыдта. Йæ къах 
зсеххыл серхоста, цалдсер санчъехы мсем 
сербакодта. Мæ цæстытæм мын æдзы- 
нæг ныккасти. Чысыл æддседсер азгъорд- 
та æмсе та серлсеууыди. Æз нсе фезмæ- 
лыдтæн. Уый мсем бирсе фæкаст, стсей 
гуырысхогæнгæ фсеаууон къудзиты 
фæстæ. 
Æртæхдзагъдæй дæ хуры тын ныййардта? 
Æрбатыхта дæ æрдузы тъæпæн? 
Æви æдзæттæ цуаноны мæтæн 
Дæу боныскастыл сырдты бардуаг радта? 
Хæрог фæрвы æрдæгæууылд æвзарыл 
Хæцгæйæ баззадтæ. 
Æз бандзыг дæн куыддæр. 
Сæууон æрдзы æммадæлон гуырдтæ — 
Кæрæдзийы зæрдæууæнкæй æвзарæм. 
Дæ цæстытæ — дыууæ райдзаст сæубоны 
Мæ цæстыты дыууæхстонмæ кæсынц. 
«Æууæндон æви нæ?» 
Æгуыппæгæй фæрсынц, 
Æмæ ныгьуылынц ме ’рфгуыты æндоны. 
7 Дзаболаты Хазби 

194 
Дзаболаты Хазби 
«Æууæндон æви нæ!.> 
Æз арф æууæнк æхсыстон... 
Фæлæ тæрсын... 
Нæ мæм фæци гæрзтæ, 
Æмæ хъуызынц кæрæдзийы фæстæ 
Мæ зæрдæйы 
фæсмон æмæ æхсызгон. 

Къахуынæр 
195 
ИС АХÆМ ЛÆГ ХÆХТЫ 
Мæсыгтигъ хæххон хъæу, 
Уыгæрдæн-фæз рæгътыл — 
Кæцыфæнды ран дæр ис ахæм лæг хæхты: 
Æрмæстдæр ын радзур — 
кæмæй дæ, 
кæцон дæ, 
Æмæ дын фырцинæй æрхæцдзæн дæ цонгыл: 
«Нæхи лæппу куы дæ! 
Цæуæм-ма нæхимæ!» — 
Дæ фыдимæ 
Кæнæ дæ фыды фыдимæ 
Уый царди хæларæй, 
Йе разынд дæ хæстæг. 
Æмæ дын нæ кæны æфсоны ныхæстæ, — 
Къæссы фарнæн баззад ирон хъæуы уазæг. 
Фыдæлтон сыкъайы дын рахæсдзæн нуазæн, 
Æрæвæрдзæн хойраг зырнæйзылд тæбæгъты... 
Ис ахæм æмбæлæг, 
Ис ахæм лæг хæхты: 
Фæдзурдзæн дын номгай æнæсгæрст къуыбыртæ, 
Æрисдзæн дын мæсгуыты тулдзын гуыдыртæ, 
Фæкæндзæн дын таурæгъ æнæном лæгæтыл, 
Æнаххос уды маст, 
Хъайтары мæлæтыл... 
Ис ахæм æмбæлæг... 
Цæудзынæн мæ къæхтыл 
Ныфсджынæй — 
цы бонмæ 
Уа ахæм лæг хæхты! 

Дзабол 
ЦЫХТАХСÆГ 
Урс сæрбæттæн æрбазылд 
Сау æрфыджы къæлæтыл, 
Хуры хæрдгæ тын хъазы 
Цæстыхауты кæрæттыл. 
Къусы былтæй æнхъæвзы 
Æнгуылдзты сæрты сылы. 
Урс къухты змæлд æмбæхсы 
Урс гуымбылы сыр-сыры. 
Чызджы цæсгомыл бандзыг 
Хъуыды — бæллиц нывæндæг, 
Цыма тæлфгæ уд уадзы 
Урс дзæнхъайы нывгæнæг. 

ътæ\ 
197 
ХЪУЫЛÆДЖЫ УЫНÆРМÆ ХЪУ СГÆЙÆ 
Цæй тыххæй у цæгъдгæ хъуылæджы таурæгъ? 
Фыццаг сагъæс, фыццаг амонд æвзарæг 
Хъуымбылдзыкку хъуылæгцæгъдæджы зарæг 
Кæй ном мысы зæрдæбын зæлтæй арæх? 
Цæуыл хъырны уынгæг хъæлæсæй бæрдын? 
Хæххон хъамбулзæнг хъомхизæджы уарзтыл? 
Æууæнкæй тынд цъæх дидинæджы мастыл? 
Цæуыл ризы æвзистдзæссыг уыгæрдæн? 

198 
Дзаболаты Хазби 
РАЙГУЫРÆН КЪÆСÆРЫЛ 
Ризы поезд... 
Цæй, тагъддæр, цæй, тагъддæр! 
Тагъддæр тары фæлмæны ныхс! 
Къулгæрæтты сæнтсау æфсæн цалхвæд 
Зæххæй агуры ныфс... 
О бæлццон сидт! 
Мæ къух дыл нæ систон, 
Уадз, бынуарз лæг мæ фыдкой кæна 
Æмæ дзуры фыдæлты æмбисонд: 
«Тулгæ дурыл нæ хæцы хъуына...» 
Фæлæ атахт сæртæг зынг мæ сæрты 
Æхсæвы буар цæрдхуынкъгæнгæ, дард, 
Æмæ ’рлæууыд мæ зæрдыл 
Зестын пецы тæрс-каухалæн арт... 
Мад — хъæбул цух... 
Æрдæгсыгъд æхсидав 
Кæд цæхæры ыслæууыд уырдыг, 
Æмæ дзурыс: «Цæудзæнис нæм чидæр... 
О мæ хуры фæрдыг!» 

Къахуынæр 
199 
* * * 
«Къæсæры Уастырджи! Дæ рынтæ!.. 
Лæджы куывд истæмæ кæд дарыс, 
Уæд ацы рæзгæ уд дæ бынты 
Фæуæд мæ хæдзарæй фæндараст! 
Цæмæй дзы йе ’мбæлттæ хъæубæстæм 
Хъæбулы арфæтимæ здæхой, 
Æмæ былысчъилæй мæ фæстæ 
«Сæгъæй сæныкк гуыры» нæ зæгъой!» 
Куывта сæрддон мæйрухс изæры 
Мæ фыд кæддæр мæ фæдыл афтæ. 
Æмæ нæ ныллæгцар къæсæрыл 
Къæмдзæстыгау ныр хизын хъавгæ... 
Кæсы мæм, ног цыма кæддæрау, 
Мæ фыд фæсахсæвæр нæ хуыссы, 
Æмæ, рæвдауæджы æфхæрдау, 
Мæнмæ йæ уæззау ныхас хъуысы: 
«Æгас куы нал вæййы ныййарæг, 
Уæд ын æрæмбарут йæ зынтæ, 
Уæд ма уæм рог фæсмон æрхъары... 
Фæлæ æгайтыма фæзындтæ!..» 

200 Дзаболаты Хазби 
ÆНÆХУЫССÆГÆХСÆВ 
Ихсыд дуртыл мынæг къуырцц-къуырцц хъуысы, 
Тары, хъусæгау, бандзыг и цар... 
Уый мæм хуыссæджы фæлмы æрхъуызы 
Кæд мæ рагбонты цард. 
Уæлæ уисын цъæх бæхыл æртæхы 
Хурсыгъд саби, йæ хæдон — бæгъгьæтт, 
Ногдзыд нæууыл æвзистдзагъд æртæхы 
Зайы гом къæхты фæд... 
Ссыгъд та зæрдæйы азтæй æмбæхст ныв: 
Сау цæстыты æнæмæт тæмæн. 
Æмæ ’рфæндыд, æрæджйау фæдзæхстау, 
Уымæ базгъорын мæн: 
«О, фæлæуу-ма, циу къухы мæнгæвзыст, — 
Уисын бæх дын дæргъбарц æфсургъ нæу, 
Ды, мæн куыд фæнды, афтæ нæ рæзыс, 
Хурсыгъд саби, фæлæуу!..» 

Кьахуынæр 
201 
ХЪÆУУОНРАЙСОМ 
Дзыгуырæй сыхæгты зæрæдтæ 
Дыкъухыг сагæйтты æнцой 
Кæнынц сæ рагбонты ныхæстæ 
Æмæ сæ кусинæгты кой. 
Сæ цардвæд тад æвзист æртæхæй 
Сæ фæйлыд зачъетыл æрбадт, 
Цъæхдзаст хъæууон райсом фæтæхы 
Сæ хъæууон сагъæстимæ дард... 
Цæуын... 
Сæ цин æмæ сæ тыхстæй 
Уыдтæн æз цасдæр рæстæг цух, 
Æмæ мын хъазæгау зæгъдзысты: 
«Кæс-ма, куыд фæлмæн у йæ къух...» 

202 
Дзаболаты Хазби 
АЛÆМÆТ-ДИССÆГЫЕ 
— Кæм и, кæ, горæтаг бæлццон? — 
Фæдзырдта сыхæгты зæронд лæг, — 
Фæкæс хæдзаргæнæгмæ, цом, 
Æгуыстæй аирвæзтæ знон дæр. 
«Зæронд цæмæн бæззы, зæронд...» — 
Йæхиимæ сындæггай дзуры, 
Æмæ йæ гутонцалх уæрдон 
Æруагъта хъистгæнгæ нæ цуры. 
— Æгас цу! — рауадтæн æм æз, 
Æмæ чысыл лæгуæрдон тулæм... 
— Цæуы мæ хæдзары къæс-къæс, 
Йæ фæйнæг бамбыдтæ и къулæн, 
Æмæ сæрды дæргъы тыхæй, 
Самандур ног къултæн фæкодтон, 
Фæлæ мæм ласыны тых нæй... 
Йæ бон ма цас вæййы зæрондæн!.. 
Æрбазынд мигъы бынæй хур, 
Æмæ æртавта зæхх уæлвонгæй... 
— Цæй, исты хабæрттæ мын дзур, 
Мæскуыйы та цы хъуысы ногæй? 
Ныр, дам, æцæг ыстахти лæг, 
Мæнæ, цы хуыйнынц?.. 

Къахуынæр 
203 
— Космонавттæ. 
— Æмæ, æцæг у уый, æцæг? 
— Æцæг у афтæ. 
— Ей-и, — ныуулæфыд сындæг, 
Æруагъта уæрдоны рæтæнагъд. — 
Зæххыл цы нæ фехъусдзæн лæг, 
Хуыцауæн басгæрстой йæ гæнах! 
«Алæмæт-диссæгтæ уыдзæн, — 
Дзырдта мын рагон хистæр раджы, — 
Лæг арвæй мигъты ’хсæн цæудзæн... 
Ей-и, цæй дардмæ уынаг разынд!..» 
Нæ уæрдон дурты ’хсæн ныхсти, 
Хъыс-хъысгæнгæ йæ тардтам хуыртыл, 
Æмæ-иу зæронд лæг — «Ей-и!» — 
Зæгъгæ, ныддис кодта цæуылдæр... 

204 
Дзаболаты Хазби 
МÆ РАГБОНТЫ ХÆЛАРМÆ 
Ам хырх-базыр цæргæс мигъы 
Зилы хъæуысæр ныр дæр, 
Ам кæддæрау хъуысы тигъæй 
Гомсæр сабиты цъæлхъæр. 
Рог сæхи цæргæстау фехсынц, 
Рыджы адугъ кæнынц цырд... 
Фæлæ раиртæстон — се ’хсæн 
Иу нæ фаг кæны бæлвырд, — 
Ам æз семæ зæхх нæ нæмын... 
Сывæллæттæй байдзаг фæз, 
Фæлæ фиппайын — æнæмæнг, 
Ам æнæмæнг хъуыдтæн æз... 
Мæйрухс хохрæбын æрхуыссы, 
Цыма рох артдзæст фæсарт, 
Донбыл цъæх обауæй хъуысы 
Фæсивæды зард. 
Æмæ кæд нæ дæн хъырнынæн, 
Гъе уæддæр æууæндын æз, 
Гъе уæддæр хъæуы — уырны мæ — 
Уым мæ дæрзæгбын хъæлæс... 
Фæлæ авæййын æдзæмау, 
Цыма сайдæмбылд фæдæн: 
Ам, цъæх æфсирæн кæрддзæмау, 
Ды нæ фаг кæныс мæнæн... 

Къахуынæр 
205 
НÆРТОН УДЫХЪÆД 
1. Уырызмæг 
Ирон æгъдау 
Рæвдздæр, рарæвдз кæн, Сатана! 
Æз цæуын фæстаг ыстæры. 
Ехх... мæ зæронды заман ма 
Бахъуыдтæн нæртон кæстæры!.. 
— Нарты разагъды Уырызмæг! 
Нарт дæу куы ’взарынц тæрхонæн, 
Уæд ныр цавæрдæр хъуымыздзых 
Дæу æмхæтæгæн куыд хоны?! 
— Ма тæрс фегадæй мæ сæрæн, 
Рæвдздæр, мауал кæс æрхуымæй, — 
Аргъ куынæ кæнай кæстæрæн, 
Уæд æгъдау домæн нæй уымæй! 

206 
Дзаболаты Хазби 
2. Ацæмæз 
— Нарт! Æгъгъæд нымайут джихæй, — 
Кæд æнæ уаргæ нæ уадзынц, 
Уæд мæ хистæрты бындихæй 
Мæн хъæуы æрмæстдæр уадындз! 
Гъей, нæртон къуыпных фæсивæд! 
Ахсут хъазты фæзæн Сау рындз, — 
Æз быныуæрстæй уæ симдæн 
Райстон бурæгъæдæй уадындз! 
Гъей, уæлхох цæрæг Агуындæ! 
Нарт кæд не ’рвæссой мæгуыртыл, 
Уæд æрхондзынæн нæ куывдмæ 
Æз сыгъдæгзæрдæ сæгуытты. 
Уалæ сау хохы бæрзонд рындз 
Махæн рог уддзæф æрвитдзæн, — 
Уыдон фаг аргъ кæнын зонынц 
Зæрдæйы бæллицтæн! 

Къахуынæр 
207 
3. Уацамонгæ 
Мæлгъæвзæгтæ, хъуыддагхуыз кадвæлгъаутæ, 
Хæлæф кæнут — дзырды бар уæм æрхаудта! 
Æмæ цы сты нæртон цытджын лæгты раз 
Сымах разæй 
Ацæмæз, 
йе Батырадз 
Уæ дзыхты руаджы 
Нарты стыр ныхасы? 
Фæлæ цы ’рцыд, — 
цы уæ ныууыгъта тасы? 
Уый тæрхоны 
Сатанайы урс цонгæй 
Æрхызти фынгмæ Нарты уацамонгæ. 
Нæ бацæудзæн уый къулбылæй уæ размæ, — 
Уый фезмæлдзæн æрмæст 
æцæг Ныхасмæ. 
Уый хъусы дардмæ, 
зонды хъæр, 
ныфсы хъæр, 
Æмæ йæ сисдзæн 
зондджындæр, 
ныфсджындæр! 

208 
Дзаболаты Хазби 
ХÆХБÆСТЫФАРН 
1. Сæууон азæлд 
Ныццавди цирхъ 
Æхсаргарды æндоныл — 
Ныййазæлыд сæууон булæмæргъ комы, 
Æмбæхсы тар йæ фæдджийы пырхæнтæ, 
Æмæ хуынæн нæуæг райгуыргæ бонæн 
Æрхæссынц хуры с* айнæг цæнгтыл хæхтæ. 
«Гъе-гъей, гъе-гъей-й!» — 
Хи хойы къæйтыл азæлд, 
Цыма тындзы фæдисхъæргæнгæ барæг. 
«Гъе-гъей-й!» — 
Уый у цъæхбазыр рухсы базард? 
Æви фынхæлд æхсæвы хъарæг? 
«Гъе-гъей!» — 
Хъæр фегуырд араугæ мæ цуры, 
Цыма цæф маргъ цæгъды йæ систæ фæхстыл. 
«Гъе-гъей, гъе-гъей!..» — 
Æгомыг царды фæстæ 
Кæд къæдзæхты æрфæндыди фæдзурын?! 

Къахуынæр 
209 
2. Дзуры æрдæгкалд мæсыг 
Нынкъуысæд зæхх — 
Æз калдсæрæй лæудзынæн 
Æвдисæндар ныгæд маст æмæ цинæн, 
Сымахæн æз рæстаг цæджындз уыдзынæн, 
Хæхбæсты фарн — 
Æфсарм æмæ лæгдзинад! 
Æз федтон тох. Æз тохæн конд æрцыдтæн. 
Мæ быны цард уыд тох æмæ фæдисон. 
Фæлæ нæ уыд лæджыхъæдæн æвдисæн 
Æрмæст æлвæст кард, топхосдон бæрцы тæвд... 
Уый раджы уыд, 
Фæлæ ныр дæр æндзæвы 
Мæ хæлд хъустыл — куыд æхситт кæны цæвæг 
Мæ бынмæ арф, нæузад æмдзæхгæр къулыл, — 
Уынын ныр дæр: æндон къæдзæхмæ бастæй 
Хæххон хосдзау фæсалгæрдæг ныккарста 
Æмæ йæ халгай къуымрæбынмæ тулы... 
Уынын ныр дæр: 
Мæ сæрмæ хурсыгъд рагъыл 
Хæххон лæппу хъæбæрхоры хуымгондæн 
Хъæдын мæцъисæй къæйдуртæ фæлдахы. 
Хæххон чызг ссæуы айнæгыл æд гогон... 
Уынын ныр дæр: 
Мæ кæрты, зилгæ хъазты 
Хæххон барæг йæ саулохыл æрхъазыд: 

Дзаболаты 
Тæхгæ-тæхын йæ бæхы бын фæныгъуылд, 
Æмæ, цыма чысыл цæстыфæныкъуылд, 
Йæ бынмæ фестад уæлдæфæй нывæрзæн: 
Йæ къухы февзæрд зæхмæ ’ппæрст кæлмæрзæн, 
Æмæ цæргæсау хъазты фæзыл азылд... 
О, мысын æз: 
Кæцæйдæр салд хæррæгъты 
Кæддæр æрбафтыд сурæггаг лæг хæхтæм. 
Æмæ йыл хъæу йæ хъæбулау æрынгом, 
Æхсæвы йын цæрæнбынат æрцахстой, 
Хæдзар ын сарæзтой. 
Фæкодтой йæ цæрынхъом, 
Хъæу-ирæдæй йын бинойнаг æрхастой... 
О хохаг лæг! 
Мæ уæхсчыты цыргъ къæйтæй 
Дæ къухты туг цæхджын-таппузтæй хъары, 
Дæ уаргъ нындзыг и сау хæхты æккæйттыл, 
Дæ тыхулæфт мæ дур-риуы æнкъарын. 
Фæлæ нæй иу тигъ, иу къуылдым ыссарæн, 
Кæм нæй йæ кой дæ удуæлдай æфсармæн. 

Къахуынæр 
3. Дзуры сæрсæфæн ком 
Уый федтон æз: 
Уынгæг фæдыл мæ сæрмæ 
Хæрхæмбæлд тугисæг йæ туджджынтимæ фесты. 
Йæ бæх фæзылдта туджджын лæг æфсæрмæй 
Æмæ йæхи мæ къæйрæбынмæ фехста. 
Цæргæсау коммæ ратахт бæх æд барæг... 
Æз адæргæй нынкъуысыдтæн: «Мæ бо-оны-ыл!..» 
Фæлæ дæ уарзон ахæм гуырд ныййарæд! — 
Æрвон барæгау багæпп кодта доны!.. 
Æруагьта саргьыл тугисæг йæ гæрзтæ. 
«Мæ туг дын — барст! — ныхъхъæр кодта йæ 
фæдыл, — 
Зылдтæн æз афæдз марынмæ дæ фæстæ, 
Фыццаг хатт сиу нæ къахвæндаг. Фæлæ дын 
Ныр дзырд дæттын: 
Кæм дæм разынди уыйас 
Ныфс æмæ ’фсарм, уым ис мæныл хæсы фарн, 
Æмæ цæуæм, æгас хæххон хъæуы раз 
Зæгъын дæуæн 
Æфсымæр!» 

212 
Дзаболаты Хазби 
4. Дзуры фыдæлты мæсыгыл уагъд къухвæд 
Цымытийы иу мæсыджы къулыл 
баззад егъау къухвæд — 
æвæццæгæн, мæсыгамайæджы 
къухæвæрд. 
Æз къухвæд дæн æрмæст. 
Фæлæ нæ дæн æнæуд. 
Мæ армы хæххытæ сты царды таурæгъ дзурæг. 
Мæн никуы бадаргъ чынд фæндаггон лæгмæ 
курæг, 
Мæныл æфсæнбыдæй хъадамантæ нæ лæууыд. 
Фæлгæсыс дисгæнгæ мæ дуры уагьд æнгуылдзыл... 
О, ацы къæйтæ сты уæнгдыхæй ист мæ армыл. 
Æз хъуамæ кодтаин ныв-галуантæ. 
Ныббар мын... 
Фæлæ хъуыдис мæн тох æлвæст кардæй дæ 
гуырдзыл. 

Къахуынæр 
213 
5. Цырт æмæ барæг 
Барæг: 
Дур æркалдзæн йæ цæссыг: 
Ам цы бæллæх æрцыд: 
Къæйыл бафæлдæхт мæсыг, 
Фæлæ не ’рхуыссыд цырт. 
Рацыд мин азы хъуамæ... 
Ам кæй балц-дугъ æруад... 
Мæнæ цыртыл къахт хъама 
Хъисгай бахсыдта уад. 
Ц ы р т: 
Гъей, уæлбæхæй æрхизæг! 
Мæрдты ма ’рымыс ам: 
Æз дæн царды æвдисæн 
Æмæ царды нысан. 
Æз дæн дурын нывæрзæн, 
Æмæ хъахъхъæнын ном. 
Чи уыд, нæу уый зын фæрсæн: 
Лæг! 
Сыгъдæгуд, æргом. 
Хин нæ хаста йæ сæрмæ, 
Къулбæрзæйæ нæ цыд. 
Дар, фæндаггон, дæ зæрдыл — 
Ам цы хъуыддаг æрцыд: 
«Лæг нæу фыд æмæ цармæй, — 
Ам ныхъхъæр кодта лæг, — 
Кæд нæ фæтарстæ цардæй, 
Уæд тæссаг нæу мæлæт!» 

214 
Дзаболаты Хазби 
6. Дзуры хæххон фæндаг 
— Æз дæн фæндаг. Фæнда дæ, йе нæ фæнда — 
Хæсс де рагьыл бæлццæтты уаргь. Æвдисæн 
У хабæрттæн цæрæнбонты. Æууæндаг, 
Рæстаг æмæ фæлывд лæгæн æмриссæн, 
Æмуырдгуытæм, æмхæрдтæм хонæг у, 
Æсæрст сæмæнтæй царды хъыгыл ку, 
Æмдзæгьд кæн циныл къæйтыл хост цæфхæдгæй... 
Фæндырдзагъды æвзарджыты дæсныдæр 
Куы бакæсид мæ риуыл фыст къæхтыхъæр, 
Уæд æй, йæ цæссыг асæрфгæйæ, схонид 
Бæлццон дунейы цардæгас симфони. 
Æз дæн фæндаг, хæххон фæндаг. Æд дуртæ 
Мæн сау къæдзæхтæй ахизын фæнды: 
Æвæд хъæдтæ, тыгъд быдырты уæнтыл, 
Зæххы къорийы денджызтæ *мæ фурдтыл 
Рæстаг дзыллæ кæрæдзимæ куыд хонон. 
Æрмæст кæронмæ 
фæндæгты тæрхоны 
Куыд уон нымад хæххоныл. 

ЧИНЫГ «УАЦАМОНГÆ» 
* * * 
Ис бирæ, 
тынг бирæ бынуагъд хæзнатæ цардамондæн, 
Цæмæй æнусæн ма рох кæна йе стыр фарн æнус. 
Фæлæ дзы равзæрстон æз 
иунæг хæзна — уацамонгæ, — 
Нæ фыдæлты рæстадæвзарæн уацамонгæ-къус. 
Зын у мæ хæс, 
Фæлæ сæркъулæй агуырд номы бæсты 
Сыгъдæгуд царды азарæй мæ номыл сбадæд сæг. 
Куыдфæнды уæд, фæлæ мæ зарæджы нывгонд 
ныхæстæ 
Уыдзысты уацамонгæ — раст тæрхон хæссæг. 
Æнхъиз, о ме ’рвон ронг! 
Æмæ цæстмæхъус кады аууон 
Мæнгдзурæг лæджы ’фсæст былтыл ды ма 
ныууадз дæ фæд. 
Фæхæсс дæ нæртон фарн, æлхæнгæ удтыл 
макуы баууæнд, 
Уæд ныфс — дæ аходæг, рæстдзинад уæд — 
дæ фæтк! 

216 Дзаболаты Хазби 
ава===в===вваааавв==ваавнвваааа=аввв=ааааа=ваввввввв=====в====аав^ 
ЗАРÆГ ФÆДИСОН ÆНУСЫЛ 
Зарынц бæлццæттæ фæндаджы даргъыл, 
Зарынц фæндæгтæ рæстæджы уаргъыл, 
Зæхх йæ хох-къухтæ ивазы арвмæ, 
Рахауд стъалы цъæх денджызы арфмæ. 
Ирд бæгъæввад æртæхтæ 
Зарынц урсриу æврæгътыл. 
Зарынц уадсаст бæлæстæ 
Систыгъд бархи цæргæстыл. 
Змæлы дуне фæндаггоны змæлдæй, 
Ризы дуне тырнæг зарды зæлтæй. 
Зарынц фæндæгтæ рæстæджы уаргъыл, 
Зарынц бæлццæттæ фæндаджы даргъыл. 
Мысы рох зынтæ амонд, 
Згъоры фидæнмæ абон. 
Дæттæ фурдтыл æмбæлынц, 
Алчи сгары йæ бæллиц... 
Алчи рæстæг йæхи барстæй бары: 
Чи йæ зæрдæ зæххы фарныл хъары, 
Чи зæххон уарзтæн скарста фыдвæндтæ 
Æмæ зæрдæтæм кардæй нывнæлдта. 
Чи кæйдæр мастыл риссы, 
Чи кæйдæр амонд исы... 
Цæгæй ратоны баст тых, 
Судзы, сгуыппæввонг карз тох, — 
Тох — хæрам æмæ уарзты æндзæвдæй. 
Зæхх рæмыгъдæввонг ризы æргъæвдæй, 
Зонд ын хъахъхъæнæг баззад. 
Къæрцхъусæй 
Хъусы дуне фæдисон æнусмæ. 

Уацамонгæ 
217 
РИТОРИКОН ÆМДЗÆВГÆ 
Ныхасуарз адæм хъусдзысты лæмбынæг, 
Дзырддзыд поэт намаз кæсæгау зардзæн, 
Йæ къухтылдæй, егъау залы рæбынмæ, 
Кæйдæр «рæсугъд цъæх чызджы» ном ыссардзæн. 
Æмæ йæ кадæн иумæйаг æмдзæгъды 
Ныгъуылгæйæ мæ цæстытæй æдзынæг, 
Æз бакæсдзынæн ног къухфыст æмдзæвгæ, 
Мæ судзаггаг нымд хъуыдытæ зæгъдзынæн. 
Зæгъдзынæн æз хуымæтæджы ныхæстæ — 
Æрвыл сахат нæ зæрдæтæй кæй хъусæм, 
Фæлæ кæй дарæм давæгау æмбæхстæй, 
Кæй фæкæнæм нæхи удтæй дæр сусæг... 
Нæ райхъуысдзæни къухæмдзæгъд мæ кадæн, 
Æнæ дзургæ, сых йе ’мзæрдæ сыхимæ, 
Цæудзысты сабыргай, æфсæрмыгæнгæ, адæм, 
Ыздæхдзæн алчи дæр хъуыдыгæнгæ сæхимæ... 

Дзаболаты 
БАЛЛЛДÆ 
Цыд салдат йæ райгуырæн хъæубæстæм, 
Цыд хæстон лæг тугкалæн фыдхæстæй, 
Хъæугæрон дыууæ фæндаджы астæу — 
Дурын — хъыг, зæрдылдарыны мастау — 
Цырт лæууыд... «Кæй цардхъуаг уд фæхаста, 
Сау мæлæт?.. Кæй рухс фæндтæ æрцахста, 
Цымæ, кæй, йæ цардвæндаджы балцы?..» 
Цыд салдат... Æгомыг цыртмæ бацыд, 
Фæлæ циу? — цæй тыххæй фæци сагьдау? — 
Æви фаг хъыгдзинæдтыл нæ сахуыр?.. 
Цыртæй йæм — цыма фæджих фæсулæфт — 
Зулмæ каст къæмдзæстыгæй йæ сурæт... 
Каст салдат... йæ цæстытæ æрсæрфта... 
Лыгъд, фынау, æнæууæнкаг æхсæвтар, 
Зылд сындæг хæххон цæргæс йæ сæрмæ... 
Ныр, æрмæст ныр æрлæууыд йæ зæрдыл — 
Уый кæддæр кæй æрныгæдта хъарм зæхх, 
Уый æцæг мæрдтыбæстæй кæй раздæхт... 

Уацамонгæ 
219 
РАЗНЫХАС «НÆРТОН ЦИЮЬ-МÆ 
Рох дæ байдыдта кæд де ’взаг 
Скъуыдцъар чингуыты æхсæн, 
Кæд дæ фæндты хуымгæнд не ’рзад, 
Æмæ бафæллад дæ сæр, 
Уæд фæзын дæ хъæумæ дардæй, 
Бабад зест пецы уæлхъус, 
Æмæ каухалæнтæй артмæ 
Рагон таурæгътæм фæхъус. 
Уыдон чингуыты фæфыстой, 
Фæлæ ма сфæлмæц уæддæр — 
Ам дæм æрдзы цур сæ хъысмæт 
Ныр фæкæсдзæни æндæр. 

220 
Дзаболаты Хазби 
НÆРТОНСИДТ 
Ныууагьтой фæзы фæсивæд сæ хъазын, 
Æмæ сæ урссæр хистæртæм ныхъхъуыстой: 
Фæдзырдтой Нарт сæ иумæйаг ныхасы, 
Æмæ Хуыцаумæ минæвар æрвыстой: 
«Хуыцау! Дæуæн мах худайстæй фæкуывтам, 
Нывонд дын кодтам не ’рвылбоны хидæй, 
Фæлæ нын ды нæ кодтай аргъ нæ куывдæн, 
Ды ма нæм суанг нæ равдыстай дæхи дæр. 
Фæнды нæ зонын: ды цы дæ, йе чи дæ, 
Зæххон цæрæг йæ хъуыдыты хæдбар у, 
Æмæ дæм ныр мæлæтдзаг тохмæ сидæм. 
Кæд уа стыр дæ, уæд равдис уым дæ хъару!» 
Æмæ сæм уый сæ тохмæ сидты уацæн 
Куы ’рæрвыста: «Куыд уыдзæни уæ кæрон, 
Куы хæцæм, уæд — фыдвæд ма уæ ныууадзон, 
Æви-иу уæ бынтон æвæд фæкæнон?» 
Уæд загътой Нарт: «Кæд сæфгæ кæнæм иугæр, 
Нæртон фæлтæр кæд нал цæудзæни стæры, 
Уæд нæ фыдтохæй ма рацæуæд иу дæр, 
Фыдвæдæй уæд бынтон æвæд хуыздæр у!» 

Уацамонгæ 
221 
УÆГЬДИБАР СОНЕТ 
Уæлхохрæбын цъæхнæууæвзæрд уæлвæзы 
Дæйы лæппын сычъи йæ къæрцхъус мады дзидзи, 
Тæмæнкалгæ, нæзыæрфыг цъæх цъити, 
Дзæбидыры цæстау, къæйбын коммæ фæлгæсы. 
Тызмæг хæхтæ, фæлладуадзæг бæлццонау, 
Сæ цыргъ уæхсчытæ сбыцæу кодтой арвмæ. 
Мæнмæ кæсы, цыма къæдзæхцæджындз æрдзон нау 
Фæтындзы сабыргай æмбæхст æнусты арфмæ. 
Фæлæ мæ хæдбынмæ цъæхуылæн малы ссары 
Сызгъæринбуар кæсаг — сырх мæнæргьымæ ’вналы... 
О Иры хæхты номхæссæн фæрныг æрдз! 
Æз дæу æрмæст чындздзон чызгимæ сбарин, 
Фæлæ ды ’нусон дæ, — нæ бакомдзæни халын 
Дæ сыгъдæгдзинад хъахъхъæнæг хæлынкæрц! 

222 
Дзаболаты Хазби 
ЦАРДЫРÆСТÆГ 
«Знон аивгъуыдта, сомбон та не *рцыд>. 
Франциско де Кеведо 
Знон уыд — абон, 
Райсом та — иннæбон, 
Ныртæккæ та — дыууæ цалхы лæгьз сæмæн. 
Æмæ дын кæд нывгонд æрцыди амонд, 
Уæд ахæм рад уыдзæн дæ бон æмæ æхсæвæн: 
Знон уыдзæн — абон, 
Райсом та — иннæбон, 
Ныртæккæ та — дыууæ цалхы лæгьз сæмæн. 
Фæлæ рæвдз лæуу! — мыййаг, æвæд гуыргьахъхъы 
Ныртæккæ — сæмæн — къудзийыл фæфидар, 
Лæдзæгтылдæй дæ бон нæу галтыл рахъæр, — 
Уæд айсæфт де знон, адзæгъæл дæ фидæн. 
Æмæ дыууæ цалхы, — дæ сомбон æмæ де знон — 
Кæнынц уæгъд мидцоппай, 
æрдæгыл банцад се згъорд... 

Уаидмошæ 223 
ТАУРÆГЬ 
Уый уыд, фæзæгъынц, æцæг, фæлæ уæвгæ, 
Таурæгътæй иу дæр æрæмысгæ нæу, 
Таурæгътæ ’ппæтдæр æцæг сты. 
Хъомгæс йæ хъомты рæгъауимæ 
Рацæйцыд уынгты, 
æмæ йæм 
Рахызти иу ус хуынимæ. 
Уæд ма-иу 
Хъæубæсты хъомгæсæн хастой хуынтæ. 
— Стыр бузныг! — 
Арфæ йын ракодта хъомгæс, — 
Æз æнæ уыцы хуын дæр фæкуыстаин, 
Фæлæ бузныг — уый дзурæг у де ’фсармыл, 
Чи цы кæны — кæны уый йæхицæн. 
Ма фесæфæнт дæ кад æмæ де ’гъдау! 
— Чи цы кæны — кæны уый йæхицæн. 
О нæ ирон фæлитой ныхæстæ! — 
Кодта сыхаг ус хин худт сæ кæрты. 
Цавæр маст ын ныццавта йæ зæрдæ, 
Уый йæхæдæг дæр не ’мбæрста. 
Ахæм адæм ис фенæн арæх, 
Марг сæ бауадзы искæмæй раппæлд. 
— Фендзыстæм уæдæ, — загъта, — кæддæра 
Чи цы кæны — кæуыл цæуы уый фыд! 
Æмæ бонрæфты дзаджджын хуынимæ, 
Цæрджытæ йæ куыннæ феной, афтæ 

224 
Дзаболаты Хазби 
Рараст хъомгæсмæ, ривæдгæнæнмæ... 
Хъомгæс ракодта арфæтæ усæн. 
«Схицæн кодтон ныртæккæ мæ сихор, — 
Бакувдзынæн дæ хуынæй фæстæдæр», — 
Ракуырдта дзы хатыр. Æмæ ус дæр 
Хъæугæрæтты йæ хæдзармæ сфардæг... 
Хъом сæ ривæд нæма фесты, афтæ 
Барæг февзæрд кæцæйдæр. 
— О байрай! 
— Уый нæхи куы дæ, арфæйаг бацæр! — 
Хъомгæс базыдта барæджы. 
— Рахиз, 
Нозт, хæрд — фысым, еблуагъæ. Дæ мад мын 
Диссаджы хуын æрхаста æмæ йæ 
Иумæ акувæм. Ауадз дæ фæллад! 
Барæг рахызт... 
Хуыцауæгас загътой, 
Афтæ хъомтæй иу хъæумæ фæцæйлыгъд, 
Æмæ хъомгæс фæгæпп кодта: 
— Ахæр, 
Æз фæзилон æнæрайы стуры. 
Йе ’рбаздæхтмæ, кæсы, æмæ, уазæг 
Ахауд нæууыл тымбылæй дæлгоммæ 
Æмæ бацъынд. 
— Цæй тагъд уыди, ахæр! 
Бахатыр кæн, ныууагътон дæ иунæг... 
Фæлæ не змæлы уазæг. 
Ныхъхъус и. 

Уацамонгæ 
225 
Уазал былтыл мæрдон удхар бандзыг... 
— Гъей, мæ хæдзар!.. — 
Ныхъхъæр кодта хъомгæс, 
Æмæ фезгъордта хъæумæ фæдисы. 
Хъæуæй адæмы разæй хъæргæнгæ: 
— Уæ мæ хæдзар куыд байхæлд!.. 
Мæ хъæбул! 
Барвыстон дæ мæхи къухæй мæрдтæм!.. — 
Згъордта хъомгæсы хуындзау. 
— Мæ хæдзар!.. О мæ хъæбул!.. — 
Йæ уæрджытæ хоста. 
8 Дзаболаты Хазби 

Дзаболаты 
МОЛАДЗАН-ХОХ 
Йæ сау къæдзæхфæдджи пæлæзы, 
Цыма йыл бахæцыд мæрдрох, 
Æхсæвтар хъахъхъæнæгау хох 
Æлхынцъæрфыгæй дард фæлгæсы. 
Йæ былтыл — иунæг дзырд: 
«Ныууадз уал...» 
Цин, монцæй — цæстытæ æмбæхст... 
Хуыцау! Кæд искуы уыд моладзан, 
Уæд уый у — ацы хох æрмæст! 

Уацамонгæ 
227 
ЗАРÆГ ХОРЗ ÆМÆ ФЫДРАКОНДЫЛ 
Зæххыл цыфæнды стыр фыдраконд дæр 
Рæстырдæм агуры æвдисæн. 
Иу райсы бардзырд, иннæ рагондæр 
Фыдæлтæй баззайгæ æмбисонд... 
туг бандзыг вæййы, — уазалæй, 
Цыфæнды къус сисæгау цадæй — 
«Хорз ма ракæн æмæ фыд ма ссарай!..» — 
Куы скæнынц фидар хатдзæг цардæй! 

228 
Дзаболаты Хазби 
ФÆСТАГСАХАТ 
Хуыссы æрдæгцъындæй... 
Йæ хъæдæй саст сыфау ма 
Фæстаг цардныв йæ цæсты къуырфы ризы... 
Цымæ цæуыл тыхсы, — 
Йæ сыхаг усы фауыл? 
Йæ бафхæрд лæджы рисыл? 
Тæккæ дысон дæр ма 
Кæйдæр дзæгъæл кæрчыты 
Сæстытæ базыртæй сæ кауы сæрты рахста, 
Тæккæ дысон дæр ма 
Йæ алыварс цæрджытæ 
Сæ фыны стъæлфтысты 
Йæ æлгъысты хъæрахстмæ. 
Ныр бандзыг хуыссæны... 
Зæрдæхæлар сыхбæстæ 
Æнæхин цæссыгтæ сæ дæлтъыфыл æмбæхсынц. 
Кæсы сæм дисхуызæй... 
Фæлæ фæстаг ныхæстæ 
Æдзæм былтыл ныхæсынц. 
Бæргæ, куы ма цæрид!.. 
Æрæджиау фæсмонæй 
Æрдæгсалд мидбылхудт йæ бур уадултыл бахус. 
Уарзт сысты гагуыты, æнæхотых хæстонау, 
Фæлæ йæ бон нæу баххуыс! 

Уацамонгсе 22? 
цьити 
Æнусты йæ риумæ 
Нæ ныххызти рухс таг, 
Йæ цъæх былтыл баззад 
Æрдæгдзырдæй — 
«Рухса-а-аг..» 
Фæлæ сыл хæрдгæ-хъарм 
Фæлмæн тынтæй кафы, 
Æрмæст ын сæ ихбаст 
Рæмудзын нæ комы. 
Æнæзагъд дзырды хъыг 
Ныууынæргъы комы! 
Уынгæг хъæрзтæй цъити 
Йæ тыппыртæ халы, 
Æхсæрдзæн-æвзистæй 
Йæ цæссыгтæ згъалы! 

230 Дзаболаты Хазби 
ИЗÆРУÆТÆРЫ 
Æмбæхсы хуры хæхты тар рагъ, 
Къæрцц-судзгæ арт кæны фæйлауæн, 
Фæлдахы дон æвзонг фыййауæн 
Йæ æнæдамгъæ чиныг — таурæгъ... 
Фæстаг тын комрæбын æрхуысдзæн, 
Æрбаддзæн рæгътыл сау сæрбæттæн. 
Уæддæр фыййауы зарæг хъуысдзæн 
Нæууæмбæрзт улæфгæ сæрвæтыл. 
Æмæ кæмæдæр сиддзæн уадындз, 
Зæл фæлмы базырыл фæтæхдзæн, 
Сæ фæллад хъæубæстæ кæм уадзынц, 
Уым уарзты ирд æртæх æрцæгъддзæн... 
Æмæ хъуымбылдзыкку чызг фендзæн 
Йæ фыны саубазыр тыгъд нымæт, 
Йæ цуры зилгæ суадон фестдзæн 
Фыййауы хурмæсыгъд ныхы мæт!.. 

* * * 
Æрдзæй стыр лæгтæн чи райгуырд, 
Уыдонæй бирæтæ не сыстыр. 
Цард сæ йæхи уынгтыл арвыста 
Æмæ сæ ауагъта ног джиппы. 
Чи дзы йæ курдйат нæ базыдта, 
Чи та зæрондмæ, 
Хъынцъымгæнгæ, 
Кодта йæ тыхстæй æндæр хъуыддаг. 
Цард рæстæгæй домы йæхионтæ: 
Курдйат куы хъæуа, уæд — радомдзæн, 
Курдйат нæ хъæуы, уæд — ахст кæсаг 
Сурыл куыд цæгъды йæ гæндзæхтæ, 
Афтæ дзыххæлиуæй баззайдзæн. 
Амонд, æвæццæгæн, уый хонынц — 
Æрдзæй æргом курдйат чи райсы 
Æмæ йæ царды фæзылдимæ 
Зонгæйæ афоныл чи сбæтты. 
Амондджын — афоныл чи райгуырд! 

232 
Дзаболаты Хазби 
ЗАРÆГ АМОНДЫ ТЫХХÆЙ 
Сты амондцжын къухтæ — сæ фæндзгай æнгуылдзтæ, 
Хæдæфсарм хъæбултау, сæ фæндйаг куы тасой. 
Зæрингуырд зиууæттау куы змæлой æрмгуысты, 
Фæндыры хъæлæстыл зæлагур куы хъазой. 
Сты амондцжын къæхтæ — куы сын хъæуа дзабыр — 
Сæхи аккаг дзабыр — æлхæнын фæлыстгай, 
Зæронд рæтæнæгъдтау, хъыс-хъысгæнгæ, сабыр 
Куынæ уа сæ размæлд, куы дудой фыдрыстæй. 
Ис цæстыты амонд — дыууæ чысыл арвау, 
Æгæрон цъæх дуне сæ хуылфы куы ’вдисой, 
Ис цæстыты амонд — лæджы уды аргъау, 
Æнæнцой бæллицтæ сæ уæлцъар куы ризой. 
Дæ амондæй хайджын — зæрдæбын ныхъхъæрæн 
Куынæ хъæуа де ’взаджы де ’нгуылдзты амынд, 
Куы хъусай цъæхснаг худт, сæрдыгон æрвнæрын... 
Дæ амондæй хайджын... 
О стырдæр у амонд!.. 

Уацамонгæ 
233 
* * * 
Ис м’ алфамблай цыдæр — цæуыл хæцы мæ цард, 
Рæсугъд удты цæггонд мæ алыварс æрбазылд, 
Æртыхст мыл рухс тынау — æндонуидаг бæласыл 
Куыд тыхсы цардхæссæг — уырынгæнцьылдгæ цьар. 
Æмæ тæссаг сахат мæхинымæр тыхсын: 
Ис м’ алыварс цыдæр — цæуыл хæцы мæ хъысмæт, 
Æмæ фæлтау фæрисс, дæхи удæн райс зын, 
Фæлæ уый ма бауадз фыдамонды хъæбысмæ! 
Ис м’ алфамблай цыдæр — цæуыл хæцы мæ цард, 
Мæнæн та иу фенд ныв мæ цæстыл уайы ахæм: 
Бæласы дыргьдоны куы сфæнд кæнынц фæлдахын, 
Уæд ын йæ алыварс æрыстигъынц йæ цъар 
Æмæ уæлхъæдæй бахус вæййы... 

234 
Дзаболаты Хазби 
РАЙГУЫРÆН КЪУЫМ 
Хъæуы кæрон, 
Æфсондзæй уæгъд галау, 
Уадзы комытæф-фæздæг æнæкъæм цъæх арвыл 
Мæ ныллæг гуырæн къуым — мæ рагбонты галуан, 
Мæ кæддæры хъарм фын. 
Фалдæр хуымы сæр ауæдзы сагъдæй 
Гутон ивазы хурмæ йæ къухтæ... 
Лидзынц бæлæстæ дымгæйы загъдæй, 
Гом хихтæй йын æвзидынц йæ хурхмæ... 
Æмæ уон æз кæмфæнды — мæ цæстыл 
Уайы уыцы фæлмæн ныв æдзухдæр: 
Здыхсы арвмæ мæ дард къæсæй фæздæг, 
Гутон ивазы хурмæ йæ къухтæ... 

Уаглдмотæ 
235 
* * * 
Уæхскуæз куыстыты арвыстон мæ рагбонтæ, 
Дæрддзæф рухсмæ æнхъæлмæгæсгæ фергъæвстæн. 
Поэзи сси йæ бардуаг мæ амондæн, 
Фæлæ мын рог цин бухъзæрдæ цард не ’рхаста. 
Мæ фыстытæн сæ ном æмæ сæ пайдайыл 
Мæн никуы равдæлд сагъæсмæ... 
Мæ ныхæстæ, 
Цъылийы донау1 Теркæн с’ ут йæ райдайæн, 
Æмæ уæ кадыл ма батыхсут уыйфæстæ! 
1 Цъыли — цæугæдон Тырсыгомы, Терчы ратæдзæн- 
тæй иу. (Ред. фипп.) 

236 
Дзаболаты Хазби 
ÆНÆНОМ ХÆСТОНТЫ ИНГÆНЫ УÆЛХЬУС 
Сымах цæрут хæстон обæуттæй æрдзы. 
Уæ ингæнтæй фыдгулы зæрдæ стьæлфы. 
Сымах ыстут æмыр. Æмæ уæ фæрцы 
Фыдæлты Зæхх йæ риуыдзаг улæфы! 

Уацамотæ 
237 
Æнæ Райгуырæн ницы ис, 
куыд ницы ис æнæ райгуыргæ, афтæ. 
Æнæ райгуыргæ ницы ис лæгæн. 
Ис дардмæ афтæн, 
Æндæр адæм, æндæр кæйдæр ныхасæн 
Ис хи адæмау, хи ныхасау уарзæн. 
Æппынфæстаг, мах иу зæххыл гуырдтæ стæм, 
У иу тымбылæг дунейыл — нæ бæстæ. 
Уæвæн уыдис — хæрвцъар кæлмыты астæу 
Æз арвыстаин джунглиты мæ азтæ, 
Кæнæ индейаг фат æмæ æрдынæй 
Нæ уадзин абон ме знæгты æрфынæй... 
Фæлæ хъысмæт æрхаста мæн нæ хæхтæм, — 
Уæззау тох æмæ тухиты фæныкыл 
Мæ фыдæлты туг хидимæ кæм ныккалд, — 
Мæ уды уидæгтæй æз уыдонмæ нындæгъдтæн. 
Æмæ кæм уон, цыфæнды уа мæ архайд — 
Æз барын цард фыды уæзæджы уаргъæй. 
Ис иу зæххы мур, иу бæсты хай — авдæн, 
Кæцæй ис ахауæн, æндæр бæстæтæм афтæн, 
Фæлæ æнæ кæмæй, зæронд Антейы хуызæн, — 
Лæгæн нæй цардыныфс, нæй фаг быцæу æххуысæн, 
Уд у æнæ кæмæй, æдзард дунейау, афтид... 
Æнæ Райгуырæн ницы ис, 
куыд ницы ис æнæ райгуыргæ, афтæ. 

238 
Дзаболаты Хазби 
УАРЗОНЫ ЗАРÆГ МÆЙРУХСÆХСÆВЫ 
Уæлæ ыстъалытæ арвыл ныппырх ысты, 
Чи зоны, фестъæлфай ахсæв сæ тæлфынмæ. — 
Уыдон ысты, мæ хур, ме ’нæзагъд ныхæсты, 
Ме ’нæфыст писмоты стъæлфытæ! 
Зæрдæ ыссыгъд æмæ йе ’рттиваг цæхæртæ 
Сонт уарзты стъæлфæнтæй арвмæ фæтахтысты. 
Уæлæ-ма скæс, мæ хур, Авд хойы къæсæрмæ 
Фарсты нысанау мæй-минæвар бахызти... 
О мæ хур, бамбар мын ме ’рвон æнæсдзырд уарзт, 
Ратт ын йе ’мбæлгæ дзуапп, йе та йæ хъус ньпскæ... 
Нал у сæ бон æмæ судзгæ зæрдæйы хъаст 
Дзурынц, нымудзæгау, æхсæвы рухсытæ. 
Уæлæ ыстъалытæ арвыл ныппырх ысты, 
Чи зоны, фестъæлфай ахсæв сæ тæлфынмæ. — 
Уыдон ысты, мæ хур, ме ’нæзагъд ныхæсты, 
Ме ’нæфыст писмоты стъæлфытæ! 

Уацамонгæ 
239 
САГЪÆС МÆ ДЗÆГЬÆЛ ÆФСЫМÆРЫЛ 
Ноджы ниудтой сабитæ, 
Туркæн сæ-иу лæвæрдтам. 
Чи ма хаста йæ саои? 
Ксей-иу уынджы æппæрстам, 
Чи-иу стонгæй марди... 
Мамсыраты Темырболат 
Баззад ме ’фсымæр дард ран. Дзæгъæлæй. 
Нæй йын къона, кæйдæр къуымы байрæзт; 
Ссау æндæрбæстаг хуры цæхæрæй, 
У кæйдæрау йæ уæлæ — йæ дарæс. 
Баззад ме ’фсымæр дард ран. Дзæгъæлæй. 
Йе ’взаг аивта, байрох йæ бæстæ... 
О, фæлæ йæм æбæрæг цъæлхъæрæй 
Фыны райхъуысы зонгæ ныхæстæ. 
Æмæ стыхсы... Цы уыди сæ нысан? 
Чи сæ загьта? Кæм ауад йæ хъустыл? 
Æви рагон, йæ фыдæлы мысан 
Дард фæдонмæ æрыздæхт æнустыл? 
Тар æхсæвы цæмæ сидти зарæг, 
Уыцы зонгæ-æцæгæлон зарæг? 
Уыд ныфсы хъæр: «Ис рох амонд ссарæн!» 
Æви ниудта йæ сомбоны сæрыл?.. 

240 
Дзаболаты Хазби 
Баззад ме ’фсымæр дард ран. Йæ сæфтыл 
Фаг нæ фæци тыхсæг. Æмæ ферох йæ бæстæ... 
О, фæлæ йæ æнæнцой æхсæвты 
Фын æрхæссы цыдæр рухс уæлвæзтæм... 
Æмæ сысты уæнгтæрыст, фæлладæй, 
Риуы ссудзы æрдæгхуыст æхсидав... 
Сты æцæгæлон й’ алыварс адæм... 
Зарæг цавæрдæр рох бæстæм сиды... 

Уацамонгæ 
241 
ТÆППУД ЛÆДЖЫ САГЪÆС РАГОН 
УÆЛМÆРДЫРАЗ 
Хатгай, — 
Æгæсты дзуапмæ куы не ’вдæлы, 
Кæнæ куы вæййы сæ ныхас канд дзулыл, — 
Уæд, æвæццæгæн, фембæлы 
Мæрдтимæ адзурын... 
Æмæ рухсаг! — 
Æндæр уын цы ракæнон, — 
Мæрдтæн сайæн нæй, æгæстау, аргьæуттæй... 
Къул цыртытæ мæ балцы фæндаггæрон 
Бандзыг ысты тæфæрфæсы ’нцад лæудæй... 
О сымах дæр, æвæццæгæн, мах хуызæн 
Раст зæгьынæй, мæнг зæгъынау, тарстыстут, 
Æмæ хъуамæ æнхъæлмæ нæ кастыстут — 
Искæд бон уæ кæй хъæудзæни ам хуыссын. 
Фæлæ ныр, — 
Уæрст куы фæци уæ цард-мæлæт, 
Тас куы нал ис — æфхæрды, 
Уæз — хорзæхы, 
Уæд уыл паддзах, пехуымпар дæр амбæлæд — 
У рæстаг дзырд æнцон зæгъæн. 
Æмæ ныр, ам бæлвырдæй куы базыдтат — 
Цинтæн, мулкæн кæй нæ ис мæрдтæм хæссæн, 
Стæй кæй нæ ис мæлæтæй æрæмбæхсæн, 
Кæй у цардæн та аргъгæнæг — байзæддаг; 

242 
Дзаболаты Хазби 
Ныр, — 
Куы зонут рæстыл тохы знаджы уаг: 
У йæ карздæр суд — амарью, 
Æмæ циу уый? — фыдниз дын уа, хъама-рын — 
Ам хуысдзынæ, æрæджы уа, раджы уа! 
О, куы зонут æппæт уыдон, уый фæстæ 
Ногæй ацы дунемæ куы ’рцæуиккат, 
Уæд ма уаид мæнг цымæ уæ ныхæсты? 
О, уæд цымæ куыд цæриккат?! 

Уацамонгæ 243 
ЗÆРДÆТЫÆМЦÆФ 
Людмилæйæн 
Куы цуда цард, лæг искæд бон куы стыхса, 
Куы хъæрза уд, куырой-фыдты æууылдау, 
Уæд рох фынау æфхæрд зæрдæ кæй мыса, 
Æмæ ныфсау кæмæн бæлла йæ уындмæ, 
Куы уа æнтыст — æнæнхъæл бонты халыл 
Куы фена лæг йæ бæллицтæ æххæстæй, 
Кæй агура уæд цингæнæг æмбалæн, 
Кæмæ хæсса йæ ахсджиаг æмбæхст фæнд, 
Кæй хуыз уайа фæстаг сахат йæ цæстыл, 
Æмæ йæ ирд, йæ мид-зæрдæ тæрхоны 
Кæмæн дзура къæмдзæстыгау йæ хъæстаг — 
Уый хонæм мах — 
Уый уарзондзинад хонæм!.. 

244 
Дзаболаты Хазби 
* ♦ * 
Фæлмæн, зæрдæбын дзырд, 
Рæвдауæг хъарм цæстæнгас, 
Æнувыд мидбылхудт, 
Ныфсæвæрæн æрбандзæвæд! — 
Мæгуыр — сымах тыхæй 
Цы сылгоймаг нæу хайджын! 
Мæгуыр — сымах рæвдыд 
Цы нæлгоймаг нæ зыдта! 

Уацамонгæ 
245 
* * * 
Æз нæ уарзын лæджыуат сынтæг, 
Иу лæджыуат... 
Мæн бахъæудзæн сæлын 
Афтæмæй дæр кæддæрбон сындæг 
Иу лæгæн конд мыггагмæ хуыссæны... 
Гъеныр та уал фæнды мæн — цæмæй 
Рог мæ фарсмæ кæйдæр улæфт хъуыса, 
Уарзон зæрдæйы сусæг цæфæй 
Сабыр æхсæвты лидза мæ хуыссæг!.. 
Уыйхыгъд искуы хъысмæты «æххуысæй» 
Æз кæндзынæн мыггагмæ фынæй... 

246 
Дзаболаты Хазби 
РОМАНС 
Мæнæн ды цардæмдых æнхъæлдтай, 
Æмæ дæ стыр ныфс уыд мæнæй. 
Æз та уынын мæ фæндтæ хæлдæй... 
Æз хæсджын дæн дæуæй. 
Мæ риуы буц рæвдыд æфснайдтон, 
Фæлæ фæндон хорз уæвæн нæй... 
Æз дæу фæлмæн уарзтæй фæсайдтон... 
Æз хæсджын дæн дæуæй! — 
Дæуæн æрхастон æз дыккаг мæт, 
Дæ цин дын адавтон, уæууæй, 
Дæуæй æз хæсджын дæн мыггагмæ, 
Æз хæсджын дæн дæуæй! 

Уацамонгæ 
247 
♦ * * 
Ис æвзаг — кæй æмбарынц æппæт дæр, 
Ис æргом зæрдæсхуысты æвзаг... 
Хъуыды бады æрфгуыты къæлæтыл — 
Цыма рындзыл рагæппæввонг — саг. 
Лæг нымдæй нæма сæтты йæ зыныл, 
Фæлæ ма цы пайда у ныхас, — 
Сагъæс ныхыл зул хаххæй нындзыг и, 
Баззад джихæй урс уадултыл тас. 
Æмæ райхæлд се ’нæхæлд баст фæндтæн... 
Сусæг мастæй макуы ут фæрсаг. — 
Ис æвзаг — кæй æмбарынц æппæт дæр, 
Ис æргом, зæрдæсхуысты æвзаг. 

248 
Дзаболаты Хазби 
ИУМÆЙАГЗИАН 
Фæйлыдта халон дзывылдары ахстон, 
Æххормаг бæлон иу къахыл лæууыд... 
Хæстоны усмæ сау гæххæтт æрхастой, 
Æмæ ныййазæлд хъæубæстыл йæ куыд. 
Ныхъхъарæг кодтой сыхæгтæ йæ фæстæ, 
Сæ судзгæ цæссыг нал кодта куынæг. 
Æмæ сæ уади алкæмæн йæ цæстыл 
Йæ нымд мойаг, йæ фырт, кæнæ йæ лæг... 

Уацамонгæ 
249 
АЛАСА 
Уый уыд рæсугъд. 
Йæ цъæх егъау цæстытæ 
Зæрдæбын тæмæн калдтой, 
Æууæнчы суадæттау. 
Йæ зæлдаг барц, хæххон чызджы дзыккуйау, 
Бæрзонд къубалыл дымгæмæ фæйлыдта, 
Йæ лæгъз тæрныхыл амонды нысанау, 
Дзыхъхъынног мæйау, урс зыгъар æрбадтй... 
Лæг загътаид: уый рухс хъысмæтæн равзæрд, 
Хæрдзæн сысджы, нæрдзæн йæ намыс дугъты! 
Фæлæ йæ хицау — бинондар куыстхæрд лæг — 
Уыдта æрмæстдæр байрагæн йæ уæнгдых, 
Æмæ йын, хъавгæ, стъалыты мæнг рухсмæ 
Хуыйæндагæй дæрзæг хамут рæхсадта... 
Æмæ дзы рауад аласа. Суг ласта. 
Йæ лæгъз рæсугъд рагъ æфтаугæйæ схаудта, 
Æлвæст ныхыл дыууæ суадоны астæу 
Ныджджих цæуылдæр хидхъулон æрдæг мæй... 

250 
Дзаболаты Хазби 
* * * 
Поэт Кочысаты Мухарбегæн йæ зынг 
ахуыссыд Фыдыбæстæйы Стырхæсты. 
Фронтмæ ахаста Къостайы «Ирон фæн- 
дыр» æмсе дзы йæ амæлæты онг нæ фсе- 
хицæн. 
Куы хæссай зæрдæйы æмбуар 
Дæ Иры сагъæстæй конд чиныг, 
Уæд нæй тæппуд уæвынæн бар, 
Уæд нæй мæлæтдзаг тохы чиуæн. 
Куы уа хæстон фæндæгты даргъ 
Поэты сонт хъæлæс æвзарæг, 
Уæд у зæрдæбын дзырд зынаргъ, 
Уæд судзы тугдадзинтæ зарæг! 
У адджын рухс хуры тæмæн, 
Фæлæ кæд къаддæр вæййы риссаг 
Дæ хъæдгом сгаргæйæ, фæлмæн 
«Ирон фæндырыл» къух куы риза! 
Мæлæт! Кæй дæм фæнды бæллын, 
Æдзард цæхæр туджы мæцгæйæ? 
Фæлæ æнцондæр у мæлын 
Дæ Иры сагъæстыл хæцгæйæ! 

Уацамонгæ 
251 
СÆУУОН КЪАХУЫНÆР 
Сæууон рухсы уылæн 
зæрдæхсæн æвдадзау æнхъæвзы. 
Райсом бурхил тынтæй 
цæуæджы фæстæ фæлгæсы... 
Гуырысхо, æфхæрд — 
лæг ныууагъта йæ хæццæ фынтимæ, 
æмæ рацæуы худгæ 
йæ сыгъдæг фæндтимæ. 
Уынджы ризгæ зæлд ын 
йæ ивгъуыд мæстытæ фæрсудзы. 
Цæстыты — уды кæсæны — 
уарзты æнæхуыст зынг судзы. 
Лæг æрцæуы æргом, 
ничи дзы зæгъдзæн — æрхъуызы, 
йæ къæхты уынæры 
йæ зæрдæйы музыкæ хъуысы! 
Нæй йын дунейыл знаг, 
нæй йæ риуы хæрамзыны тухи. 
Цинæй алкæйы дæр 
йæ уарзаг хъæбысы ныттухид! 
Лæг хъуыдытыл фæци, 
о, куы æндзæва искæуыл йе уæнг — 
Знæт, цъыфæвдылд дзырдæй 
ма фехалут сыгъдæг удæн йе ’ууæнк! 

Дзаболаты 
ГОРЫШЙЫ ФЫСТЫТÆ КÆСГÆЙÆ 
Тархъæнджынау ныууынæргъы денджыз, 
Æмæ схуыфы фынæй былтæм йе змис... 
Царды денджыз ныссæйæццаг, сызмæст, 
Срæсыд, сабузта уылæнты стыр маст. 
Æмæ сусæг хъæрзт, денджызы рисæй 
Стахти уадхæссæг тохы фæдисы: 
«Сыстут, уылæнтæ! Знæт тæлфтæй ницы 
Стыдта мигъты тар сидт, — Революци! 
Уадз, æмбæхсой нæрдгуцъа пингвинтæ! 
Революци у денджызы фидæн!» 
Æмæ змæлы сæрибар бæллицты, 
Зилы бæстæтыл сидт: «Революци! 
Революци — Зæрдæты, Зонды! 
Революци — Парнасы бæрзондыл!» 
Зилы. Денджыз йæ цæлхъытæм хъусы, 
Лидзы зæрдæтæй тас æмæ сусæг, 
Риуты гуыры æнæнцой бæллицтæ... 
Денджыз. 
Уадхæссæг. 
Сидт. 
Революци. 

Уацамонгæ 
253 
ФАШИСТГÆ ÆХСЫНЦ ПУШКИНЫ 
Ленинграды бынмæ номдзыд лицейы ба- 
цæуæны лæууы Пушкины æрхуы цырт. 
Блокадсейы рæстæджы уый фашисттсе 
сæвæрдтой мысанæн æмæ йæ æхстой 
автоматтæй. 
Фашисттæ нæ уарзынц поэтты. 
У сын уæнгæл сæ рæстад, сæ зарын... 
Уый фæлтæрд у, зынг нæмгуытæ федта, 
Уымæ бирæтæ хъавыд мысанæн... 
Цыма ногæй Дантес уыд йæ разы — 
Бронзæ Пушкин сæрыстырæй йе ’мбæрц 
Каст хъуыдыгæнгæ дардмæ, æгасау, 
Æмæ ’рхъула сты й* алыварс немыц... 
Унтер йе уæхскæй автомат систа, 
Атахт арты ’взаг ихсыд хæтæлæй... 
Хъавынц уарзттауæг риумæ фашисттæ, 
Æмæ худынц зæрдæбын кæлкæлæй. 
Хъавынц генимæ... 
Сау зонд хæсджытæй 
Нæй æрдомæн — æрхъуыды, æфсæрмы. 
Схъиуынц нæмгуытæ бронзæ уæхсчытæй, 
Ниуынц уæлдæфы, агурынц зæрдæ... 
Фæлæ Пушкин зынг нæмгуытæ федта, 
Туг лæдæрсти йæ риуыл, йæ фыстыл... 
Фашисттæ нæ уарзынц поэтты, — 
Сты поэттæ сæрибар, сæрыстыр! 

254 
Дзаболаты Хазби 
КУЫ СКÆНОН ИСКÆЙ УДÆН ЗЫН 
Тæрсын æз иу хуызы мæлæтæй, 
Æмæлгæ нæй, фæлæ тæрсын: 
Мæ сонт æрхауд, мæ царды фæудæй 
Куы скæнон искæй удæн зын. 
Мыййаг, мæ хорз хæлар чындзæхсæв 
Куы кæна, уыцы бон ыл раст 
Йæ цины бацæуджыты æхсæн 
Куы сæмбæла мæ сæфты маст. 
Циу тас — æмæлгæ дуне нæй. 
Фæлæ куы фæцух кæна искæд 
Нæ сыхы тарф хъæлдзæг фынæй 
Мæ удайст бинонты фæдисхъæр. 
О, цард æфстау уыди, æмгъуыдæй, 
Фæлæ куы ’рбайхæла æваст 
Хъыгзæрдæ мæрддзыгойы куыдæй 
Нæ кæрты сабитæн сæ хъазт... 
Тæрсын æз иу хуызы мæлæтæй, 
Æмæлгæ нæй, фæлæ тæрсын: 
Мæ сонт æрхауд, мæ царды фæудæй 
Куы скæнон искæй удæн зын! 

Уацамонгæ 
255 
АЗТÆ КУЫД ЦÆУЫНЦ, АФТÆ... 
Азтæ куыд цæуынц, афтæ 
Ме сæфт уынын уæлдай митæй, 
Ныхæсты, ноггуырд байрæгтау, 
Уарзын æнæ къæдзилбыдæй. 
Азтæ куыд цæуынц, афтæ 
Къаддæр тыхсын æддаг уындыл, 
Хъуыды, уæззау ныуулæфтау, 
Гуыры æмбырд æнкъарæнтæй. 
Азтæ куыд цæуынц, афтæ 
Тынгдæр фæлгæсын фæндæгтæм, 
Хохыл изæрон арты рухс 
Ахсы зыддæрæй цæстæнгас... 
Азтæ куыд цæуынц, афтæ 
Бабæллын: не ссау, афтæмæй 
Зæрдæ, фæрдыгау, рафтау 
Æмæ йæ равдис адæммæ! 

Дзаболаты 
АДÆМ ИРОН ФЫНГЫЛ КУЫ БАДЫНЦ 
Г-йæн 
Адæм ирон фьшгыл куы бадынц æмæ куы нуазынц, 
Уæд уыдон сегас расыггæнаг не сты, 
Фæлæ, æвæццæгæн, ирон хъæлдзæг дзырд уарзынц, 
Фæлæ, æвæццæгæн, сæ боны куыстаг фесты 
Æмæ сæ уæнгвæллад, сæ сагъæсвæллад уадзынц. 
Æнгом æмæ цæстуарзон хъарм ныхæстæй 
Сæ маст æмæ сæ тыхсты их æртайы, 
Сæ мидхъуыдытæ нал дарынц æмбæхстæй; 
Сæ хъынцъым нал вæййы æрвылбоны пайдайыл, 
Сæ хæстæгдзинад банкъарынц æххæстæй... 
Адæм ирон фынгыл куы бадынц æмæ куы нуазынц, 
Уæд уыдон сегас расыггæнаг не сты, 
Фæлæ, æвæццæгæн, сæ кæрæдзийы уарзынц, 
Фæлæ, æвæццæгæн, сæ ныхæстæ нæ фесты 
Æмæ сæ карз фынгыл ирон сидтытæ уадзынц. 

Уацамонгæ 
257 
СЫЛГОЙМАГ 
Æрбахызт хъазты фæзмæ худгæ 
Æмæ цырен хъæрахст фæдæлдзæх, 
Æваст æмдзæгъдгæнæг лæппутæ 
Къуыхцытæй райдыдтой мæнгæмдзæгъд... 
Тырныдтой рохбаст риутæ размæ, 
Дымстæй хъæрзыдта къаба рындзыл... 
Къуызæгау усджын лæгтæ фарстой: 
«Цымæ кæй чызг у уый... кæй чындз у?..» 
Йæ фæдыл аивæй кæсгæйæ, 
Фæлтæрдджын урсрихи зæрæдтæ, 
Сæ къухтæн феуæгъдæй тæрсгæйæ, 
Æнгом хæцыдысты сæ рæттыл!.. 
9 Дзаболаты Хазби 

258 
Дзаболаты Хазби 
О, ÆВÆЦЦÆГÆН, АЦЫ ЦЪÆХ ДУНЕ... 
Бæх — хуымгæнæг бæх — адаргъ и нæууыл, 
Бандзыг дæндæгтæй кæрдæджы халыл, 
Нал фæразы йæ цæфхæдтыл слæууын 
Æмæ, гагуытау, цæссыгтæ згъалы. 
Хойы зæхх, цыма базыдта морзе 
Æмæ сиды кæдæмдæр æххуысмæ. 
Нал фæхаста кæронмæ йæ хордзен 
Æмæ сиды кæмæдæр æххуысмæ... 
Бæх кæуы... Бæх цæугæ-цæуын ахауд... 
Æз куыстдомд хъæуы райгуырдтæн Иры, 
Бургæрз рохтыл фæхæцыдтæн бирæ, 
Фæлæ скæугæ бæх федтон фыццаг хатт!.. 
О, æвæццæгæн, ацы цъæх дуне 
Афтæ диссаг у, афтæ стыр барджын 
Æмæ гъа, зæгъгæ, цард ныл фæкъул и, 
Уæд æй райдайæм ноггуырдау уарзын! 
О, æвæццæгæн, царды стыр зынтæй 
Уымæй зындæр нæй, уымæй хъыгагдæр — 
Мигъфæлмы дæм дæ нысан фæзынди, 
Уæд æд бæллицтæ ахау фæндагыл! 

Уаидмонгæ 
259 
ФÆЗЗЫГОНХЪÆД 
Фæззыгон хъæд, сызгьæринсæр мæзджытау, 
Тæргай хурмæ тæмæнтæ калы фахсыл, 
Сæртæг дымгæ, æлгъин лæгау, фырзыдæй 
Тæхгæ сыфтæр — къæркъæраг сомтæ ахсы. 

260 
Дзаболаты Хазби 
♦ * * 
Гейнемæ гсесгæ 
Цымæ-иу дидинæг йæ адджын тæф æмбары? 
Цымæ кæны йæ аив хуызæн аргь? 
Фæзоны булæмæргь — йæ æмбисонды зарæг 
Ыстыр дисы кæй бафтын кæны мах? 

Уацамонгæ 
261 
* * ♦ 
Æз ацы фарн-бæсты мæ худистæй цæуын, 
О Нары фондз тигьы, 
уæ фондз бæрзондмæ кувын... 
Нæ зонын — циу мæ цин, мæ сагъæс у цæуыл, 
Фæлæ уæ иунæг хорз, о, иунæг амонд курын: 
Кæсут уæ къæсæртæм тызмæг фыды цæстæй, 
Æмæ уæ хъæбулты фарн ма бауадзут сафын! 

262 
Дзаболаты Хазби 
* * * 
Дымгæ футтæнгæ цæгатæй 
Йемæ гага мит хæссы... 
Хур ныгуылæны фæлладæй 
Ссардта уазæгуарз фысым... 
Зымæг бацыди йæ рады, 
Митæй амайы цæндтæ... 
Уый, æвæццæгæн, нæ хаты 
Хурджын уалдзæджы фæндтæ... 

Уацамонгæ 
263 
АМОНД НÆЙ СГАРÆН УЫРЗÆЙ 
Амонд нæй сгарæн уырзæй, 
Амонд нæй, къухрайстау, бамбарæн, 
Амонд хъуынтъæрфыгхуызæй 
Хатгай æрцæуы зын хабары... 
Амонд нæй сгарæн уырзæй, 
Нæй йын, хуынд уазæгау, базонæн, 
Фæлæ нæу амонд куырм зæй, 
Райгуыры немæ уый фаззонау... 
Зæрдæ кæм вæййы æрхуым, 
Зæрдæ уæлдай тынг кæм фæриссы, 
Бирæ хатт разыны уым 
Амонд нæ царды рæстæвдисæн... 

264 
Дзаболаты Хазби 
СЖЕЕЛÆГ 
Урс чысыл дурау сæтæлæг — 
У æгуыппæг ныр. 
Дурау нæй йæ хуылфы змæлæг, 
Дурау у æмыр. 
Фæлæ йын йæ тæнæг агьуд 
Иу чысыл фæсæтт, 
Æмæ дзы цыдæр урс рахылд 
Калгæйæ йæ сæт. 
У æлгъаг, фæлмæн, хæрз лæмæгъ, — 
Хилæггаг — æдзард... 
У тæнæг агъуд — йæ бæллæх, — 
Йе ’мбæхсæн хæдзар... 
...Раст сæтæлæгау нæ æхсæн 
Адæмтæй дæр ис, — 
Царды уынæрæй æмбæхсы 
Йе ’ппæт цин, йæ ис. 
Уый йæ чысыл къуымы ары; 
У йæ ныфс — йæ цар. 
Æмæ йæ куы бахъыгдарай, 
Уæд фæци æдзард. 

Уацамонгæ 
265 
СÆТÆПÆГ 
Иунæг сыбыртт кæнæ иу сым 
Ауайæд æрмæст йæ хъусыл, 
Уæд йæ хæмпус буар фыр тæссæй 
Уый йæ урс хъузджы нымбæхсы. 
Фæлæ ахæмæн цы тас у — 
Чи фæхондзæн уый æгас уд?.. 

266 
Дзаболаты Хазби 
* * * 
У ныр хъуыддагмæ гæсгæ кад, 
Лæг у йæ хицау амондæн, 
Фæлæ ма иу æцæгдзинад 
Цæры, фыднизау, абон дæр. 
Лæг зондæй аразы æппæт, 
Йæ рæсугъдæй та хъал вæййы... 
Къоста куы нæ уыдаид, уæд 
Ныр чи зыдтаид Аннæйы?.. 

Уацамонгæ 267 
САУБÆРЦЫТÆ 
Мæ фыды фыд хыгьта йæ дзырддаг 
Нæмыг, йе хъамайы фындзæй, 
Æмæ пылыстæг сау бæрцыты 
Уый хаста топпыхос рæвдзæй... 
Мæ фыд цард ног хуызы æмбæрста, 
Уыдис ын сау цухъхъа къуындæг, 
Æмæ нымд бæрцытæ æрмæстдæр 
Уый хаста хаттæй-хатт уындæн... 
Цыд цард... Æз дунемæ æрцыдтæн, 
Уыдис æндæр дуджы мæ рæзт, 
Æмæ нæ къулыл сау бæрцытæ 
Зæрдыллæууынæн дарын æз... 
Фæлæ мæ фырт уыдзæни цырддæр, 
Ныр дæр сæм скæсы, у цæттæ — 
Рæсугъд, пылыстæг сау бæрцытæй 
Уый скæндзæн уадындзы цæгтæ... 

268 Дзаболаты Хазби 
УЫГ 
Дысон хъæуы уыд йæ фысым, 
Тигьæй тигъмæ лыгъд йæ аууон, 
Кæркдæтты цур цыд йæ сыф-сыф, 
Баззад бумбулитæ кауыл... 
Ныр æрбон, æмæ ныхъхъус и 
Фæрвы бутъройы... 
Зæгъ-ма мын: 
Уый цæй тыххæй тæрсы рухсæй, 
Стæй цæй тыххæй уарзы талынг? 

Уацамонгæ 
269 
НЫГÆНЫНЦ ШОФЫРЫ 
Ныгæнынц шофыры... 
Тæхы зæрдæскъуыд уасын — 
Кæуынц чырындуар машинæтæ уынджы... 
Цъæх зазкъалиу — йæ ногбонты фыццаг цин 
Йæ фæстаг боныл сау хъыгæй æркъул и... 
Ныгæнынц шофыры... 

270 
Дзаболаты Хазби 
* * * 
Гуытъиаты Хъазыбегæн 
Лæгмæ куыд фæцæуы цæрын, 
Куыд рæсугьд æм фæкæсы дуне, 
Куы фенай хорз адæймаг. 
Тын 
Цыма ныххауы риумæ хурæй. 

* * * 
Чиныг фæлдахгæйæ иу ран дæ къухфыстæй 
Ссардтон дæ ном. 
Алы хъуыдытæ та сæрмæ фæзындысты, 
Нæй сын кæрон... 
Мысын та рагбонтæ... ауад та цæстытыл 
Уарзон цæсгом. 
Зæрдыл æрбалæууьпщ — донбыл нæ хъæзтытæ, 
Ме ’взонг фæндон... 
Азтæ ныл уадысты рухс царды фæндтимæ, 
Цас уыд мæ уарзт!.. 
О, фæлæ уарзонад хивæнд хъысмæтимæ 
Не ’рцыди баст... 

272 
Дзаболаты Хазби 
ИСКУЫ 
Ехх, искуы кæд бамбарай мæн, 
Фæсмон уæд дæ митыл кæндзынæ,— 
«Цæмæн ьга лæвæрдтон дæрзæг дзуапп, цæмæн, 
Цæмæн æй æфхæрдтон», — зæгьдзынæ. 

Уацамонгæ 
273 
* * * 
Гамзатовмæ гæсгæ 
Наизуст æз зоньга иууылдæр Къостайы, 
Фæлæ нæ ахсы иу хъуыддаг мæ сæр: 
Цымæ, уæдæ, куыд æгъдауæй зыдтаид 
Къоста мæ ныры уарзт кæддæр? 

274 Дзаболаты Хазби 
БАЛЛАДÆ ФБМБÆЛДЫЛ 
Мах никуы фембæлдыстæм уый размæ, фæлæ мæм 
Фæкаст, цыма зыдтам кæрæдзи рагæй. 
Æмæ йæм худгæ бацыдтæн, хæларау. 
— «Дæ бон хорз!» — зæгъгæ, бацин кодта уый дæр, 
Кæрæдзийы къухтæ зæрдиагæй нылхъывтам. 
— Кæм вæййыс ныр?.. 
— Цытæ кусыс?.. 
— Куыд цæрыс?.. 
Кæрæдзи бафарстам. Стæй аззадыстæм джихæй: 
Дыууæйæ дæр фæфиппайдтам — 
фыццаг хатт 
Кæй фембæлдыстæм царды мидæг абон. 
Фæлæ йыл басæттын нæ иуы дæр нæ фæндыд 
Æмæ, къæмдзæстыг «Цæй, уæдæ...» зæгъгæйæ, 
Фæйнæрдæм араст ыстæм. 
«Цæй, уыдзыстæм зонгæ...» — 
Нæхи растгæнæгау, хъуыдыгæнгæ цыдыстæм. 

Уацамонгæ 
275 
УЫНДЖЫ НЫВТÆЙ 
Дардмæ 
Уæуу! Ныццæлхъ ласта зæрдæ — 
Чидæр ахауди тигъыл; 
Адæм сдзыгуыр йæ сæрмæ, 
Иу æй йе тæрттæй уигъы... 
Хæстæгмæ 
Дард — зыгъуыммæ нывгæнæг, 
Цæст куыд сайаг у, уæвгæ: 
Чидæр ведрамæ ’вгæны 
Бур голлагæй картæфтæ! 

Дзаболаты Хазби 
СОНЕТ 
Хинæйдзаг æмбалæн 
Ды раст дзурæджы хинæйдзаг фæхоныс — 
Цæмæй дæ хин нымад æрцæуа растыл, 
Ды хоныс хорз — æвзæр мийæ цы зоныс, 
Цы нæу дæ бон — уый дæу æфтауы мастыл... 
Фæлæ дæ фæд ды арф æмбæхсын зоныс, 
Æмæ кæд цардхæлд бирæтæн æрхастай, 
Уæддæр сын се ’ууæнк афтæ тынг ысбастай — 
Æмæ зындæр, фылдæр кæны дæ хъомыс... 
Æмæ... нæ лæууы митын мæсыг бирæ... 
Фæлæ дæумæ нæ кæнын æз æртхъирæн, — 
Тæрсын — мæ хæзна акалдзынæн былæй. 
Лæууы цыргъзонд ирон фæдзæхст мæ зæрдыл: 
Нæ кæны давæг давынæй æфсæрмы, 
Æнæзонд хоны зондджыны æдылы... 

Уацамонгæ 
277 
* * * 
«Къæвда бон ма ныууадз дæ дзабыр, 
Дæ нымæт ма ферох кæн хур бон» — 
Фыдæлтæй баззад. Фæлæ цавæр 
Фæдзæхст у фаг фыдуаг хъæбулæн? — 
Нæ зыдтон æз нæдæр бæх-фæллад, 
Нæдæр мæйдар, нæдæр æмбисбон... 
Кæм хъуыд цырыхъхъ — уыдтæн бæгъæввад, 
Кæм хъуыд нымæт — уыдтæн уæнгфистæг... 

278 
Дзаболаты Хазби 
* * ♦ 
Дард балцы йæ лæппуты æрвыста 
Æмæ сын къæмдзæстыгау дзырдта: 
Баззадтæн хæрзиунæгæй уæ фæстæ, 
У* амондæн цæрдзынæн æз ныр та. 
Дард балцы йæ чызджыты æрвыста, 
Æмæ сын къæмдзæстыгау дзырдта: 
— Баззадтæн хæрзиунæгæй уæ фæстæ, 
У’ амондæй цæрдзынæн æз ныр та. 
Загътой йын йæ хъæбултæ: — Дæхицæн 
Мауал маст кæн, ма ныл-иу кæн мæт, — 
Ныр йæ цард у алкæмæн дæр хицæн, 
Хицæн у нæ алкæйы хъысмæт. 
Сгуыхдзыстæм, кæндзыстæм-иу къуыхцы дæр, 
Ма-иу ку... «Хæрзамонд!» — дзур уæддæр — 
Амонд уый у: къаддæр лæг куы цуда, 
Размæ йын куы æнтыса фылдæр! 

Уацамонгæ 
279 
ХÆФС 
Хъоппæг-тар фыдцæстæй 
Хæфс ныккасти хурмæ — 
Раст цыма фыр мæстæй 
Атонид уый мургай... 
Уымæн циу сырх тæвд зынг? — 
Уый фæнды — куыд уара, — 
Уымæн æмæ хæфсы 
Тьюг хъæуы цъымара... 

280 
Дзаболаты Хазби 
МÆЙРУХСÆХСÆВ 
Цыма Æрфæны фæдæй рахауд 
Хуыссæгхъуаг ирд арвы къæсæрмæ, — 
Нæуæг мæй, амонды цæфхадау, 
Æвзист æрттывд кæны мæ сæрмæ... 
ДЗУРЫ ХОХАГ ТЬÆПÆНСÆР ХÆДЗАР 
Уыдтæн æз хæхты ардхæрæн цæрдудæн,— 
Дæ фыдгулæн йæ къæсы фæтк фæцудæд!.. 
Кæддæр мæ хицау дзагдарæг кæстæрæн 
Лæууыди сыхы зæрæдтæн сæ разы. 
Йæ фарсмæ та цæхгæрамад къæсæрыл 
Йæ чысыл фырт уæрыччы хъултæй хъазыд. 
Фæкалди саби, лæгъз хъул æй фæсайдта, 
Æмæ — чысыл ма — сæрсæфæнмæ рахауд... 
Фæлæ фыд къухæй не суæгъд кодта цайдан, — 
Йæ фæдджийыл ын аивæй фæлæууыд, 
Æмæ куы фæци хистæрæн арахъхъ уагъд, 
Уæд æй æруагъта къулы фарсмæ нæууыл. 

Уацамонгæ 
281 
ИР 
Куыствæллад лæджы куыствæллад уæхскыл 
Иу хæссинаджы 
дыууæ æмбисау — 
Хæхты рæхысæн 
йæ фæйнæ фæхстыл 
Иры 
дыууæ Иры 
ныххæлиу ысты. 
Зæгъынц сæ: 
«Хуссар», 
« Цæгат-ирæттæ», 
Ныхгæдтой фæндаг хъæдæмбæрзт рæгътæ, 
Фæлæ сын дзурынц чырсбазыр дæттæ 
Сæ иу фыдæлты нæртон таурæгътæ... 
Ныддих и се ’взаг 
дыууæ нымд зæлыл. 
Хæд-зад бындзыджы 
дыууæ æвзарау. 
Æмæ сын райгуырд сæ тохы сæрыл 
Сæ иу хъыджы фырт — Къостайы зарæг. 

282 
Дзаболаты Хазби 
* * * 
Дон йе знæт гуылфæнты 
Кæдæм хоны фæндты, 
Цæуыл у йæ æнæном зарæг? 
Æви уый сæ фынæй 
Æрыхъал кæныныл 
Æгомыг къæйдуртыл æвзары? 
Дымгæзылд пырх зæлтæ 
Цæмæн цæвынц зæрдæ, 
Туг уæнгты цæмæн зилы тагъддæр?.. 
Уый кадыл нæ ризы, 
Йæ сагъæс нæу исыл, 
Уый цинтæ нæ домы йæ цагъдæн, 
Уый цъититы хъазтæй, 
Уый хуры æркастæй, 
Уый комы узæлдæй æвзæры, 
Уым царды уырнынад, 
Уым бархи тырнынад, 
Уым æрдзы сыгъдæгдзинад зæлы... 

Уацамонгæ 
283 
ПЫЛÆМÆБЫНДЗ 
Пылæй бындз аразы. 
Адæмон æмбисонд 
Бындз фехъуыста, зæгъгæ, зæххыл 
Дзырддзæугæ хъузæтты æххуысæй 
Бындзæй ис ацаразæн пыл. 
Æмæ фæлыгъд бынтон йæ хуыссæг, 
Цыд пылимæ куывдмæ уа, хъазтмæ, 
Фæцис ыл сырдтæй дæр хæцæг... 
Æмæ куыдфæстæмæ æркасти 
Йæхимæ ставдкъах пыл æцæг... 
Фæлæ та иу заман йæ фæдыл 
Æвæд ран хъæдбынты фæраст, 
Æмæ æрбайсæфти æваст 
Уый пылы арф ныхсгæ къахвæды. 

284 
Дзаболаты Хазби 
♦ * * 
(С. Л.) 
Хъысмæт кæнæ æрæмысгæ ныхас у, 
Кæнæ у скæнгæ амондау æцæг... 
Æмбæхст хъуыдыты цасфæнды дæр ма сур, 
Уæддæр сæ иу хатт базондзæни лæг... 
Æцæг уыд уый, æви мæм касти афтæ, 
(Фæлæ мæхицæн сайд æнхъæл нæ дæн), 
Цæрæнбонты мæн цавæрдæр хур тавта, 
Кæйдæр хуызимæ иу фæдыл цыдтæн. 
Æмæ æрзылди мах амондæн рæстæг. 
Мæ сонт хъуыдытыл нал кæнын æз дис, 
Цæрæнбонты цы хуыз зылди мæ фæстæ, 
Уый мæнæ ныр мæ царды ’мбал ыссис! 

Уацамонгæ 
285 
ÆНÆНОМ ХÆСТОНТЫ ИНГÆНЫ УÆЛХЪУС 
Сымах бырстат æргом. Æмæ уæ фæстæ 
Кæйдæр удтæ нæмыгæй хызт уыдысты. 
Сымах ныгæдта зæхх. Æмæ уæ бæсты 
Кæйдæр риутæ хæрзиуæгхæссæн сысты... 
Сымах хуыссут æнцад. Æмæ æндæртæн 
Сси, сауджынтау, сæ дæсныйад ныхасæй, 
Сымахæн нæй нæмттæ. Æмæ кæйдæрты 
Сæ нæмттæй уæлдай ницуал ис æгасæй. 
Сымах цæрут хæстон обæуттæй æрдзы. 
Уæ ингæнтæй фыдгулы зæрдæ стъæлфы. 
Сымах ыстут æмыр. Æмæ уæ фæрцы 
Фыдæлты зæхх йæ риуы дзаг улæфы! 

Дзаболаты Хазби 
* * * 
Дæн цæуыныл авд дæлдзæхмæ разы, 
Басгарыныл зæххы арф къæсæртæ... 
Гъе æрмæст туг ме уæнгты куыд хъаза, 
Рæвдз куыд куса, абонау, мæ зæрдæ. 
Фæлæ туг куынæуал зила уæнгты, 
Уæд мæн зæххы арф уæвын нæ фæнды; 
Уæд фæдзæхсью: «Ма скъахут фырхъыгæй 
Арф мæ ингæн, — уадз æмæ мыл уара, — 
Искæд рæстæг ме стджытæн сæ рыгыл 
Кæд æрзаид цардыхосæн тала...» 

Уацамонгæ 
287 
ЦАРДЫ КЪÆСÆРЫЛ 
Поэмæ 
1 
Уæлæ йæ цъæх хъæбыс арвæн 
Хæхты хæд сæрмæ фæхъулон, 
Æмæ та ног боны фарнæн 
Райхъал йæ тарф фынæй Бурон. 
Хур æм йæ рухс тын æруагъта, 
Хур ын йæ фæллад хуыз ивы, 
Æмæ та къордгæйттæй шахтмæ 
Ивылынц кусæг фæсивæд. 
Ирдгæ сæ сау худтыл хъазы, 
Зæлы Æрыдон, 
Сæрыстыр 
Дымгæ æрсæрфы йæ базыр 
Ихсыд цъæх кæттаг фæлыстыл, 
Мыргай сын скъæфы сæ ныхас. 
Доны сæр-сæримæ сиу и 
Фæндагмæ амонæджы фарст: 
«Уый та æд чумæдан чи у?..» 
2 
Афтæ-иу фондз азы размæ 
Рацæйцыд шахтмæ Умар дæр, 
Афтæ-иу уддзæфы базмæлд 
Агуырдта уый дæрзæг арм дæр, 

288 
Дзаболаты Хазби 
Афтæ йæм уылæнты базард 
Хаста цъæррæмыхст ныхæстæ... 
Чи зоны, уый тыххæй баззад 
Джихæй кæсгæйæ сæ фæстæ... 
Ивгъуыд мысинæгты хъармæй 
Зæрдыл цы нæ цау æрлæууы, 
Балцæй куы раздæхай дардæй 
Райгуырæн зæхмæ, дæ хъæумæ!.. 
Баздæхти донмæ, йæ рагон 
Ирхæфсæн уарзон бынатмæ, 
Æмæ йæ ихсыд, фæндаггон 
Бур чумæданыл æрбадти... 
Иугай ма хидыл йæ сæрты 
Уадысты кусджытæ тагъд-тагъд, 
Æмæ æрлæууыд йæ зæрдыл, 
Шахтмæ куыд ныххызт фыццаг хатт... 
3 
Рухс хур фæтар, цыма боныл 
Сонтæй æрытыд æмбæрзæн... 
Зæххы бын уарæгау донæй 
Уайтагъд æрхуылыдз йæ бæрзæй... 
Цавæрдæр нарæг рæтты йæ 
Акодта мастер йæ фæдыл... 
Зæрдæ ныууæззау, ыздыйау, 
Бафæллад талынг къæпхæнтыл... 

Уацамонгæ 
289 
Радтой йæм бырау уынынмæ, 
Æмæ йæ иннæтау тагъд-тагьд 
Авæрдта хохы гуыбынмæ, 
Фæлæ йын йе уæнгтæ сцагъта, 
Хохы нæ куымдта ныхсын дæр... 
Æрдз дæр нæ разынд хæрз рæдау, — 
Къæдзæх йæ сæрмæ фæхсытæй 
Афаст æртхъирæнгæнæгау... 
Æхсæвы дудыдтой къухтæ, 
Уæнгтæ фæхтнадау рыстысты, 
Хъусты уынæргъыд æдзухдæр 
Хивæнд бырауæн йæ дыз-дыз... 
Сыздыхст-иу иннæрдæм базыл 
Æмæ-иу аныгъуылд сæнтты... 
Гуырдысты иугай йæ разы 
Кусджыты хидвæд цæсгæмттæ... 
Рыг сыл ныббадти уæгъд нывтæй, 
Фæлæ, сæу-хурсыгъд тæппузтау, 
Цæстытæ, цæстытæ ’рттывтой, 
Худтыл конд лампæты рухсмæ... 
4 
Бахудти... Ауад йæ цæстыл 
Балцы фыццаг фæнды сахат... 
Зæрдæ ныццæвæг ныхæстæ, 
Удхайраг изæр фæстаг хатт... 
10 Дзаболаты Хазби 

290 
Дзаболаты Хазби 
5 
Æхсæв — æнæхонгæ барæг — 
Тауы йæ сау нымæт комыл, 
Доны æнæкæрон зарæг 
Дымгæ ныппырх кодта комыл. 
Арвыл цæлхыдзаг фæлурс мæй 
Агуры ногæй йæ фысым... 
Сæрттывта цырæгъты рухсæй 
Кусæг хъæу хæхты хъæбысы... 
Адæм сæ æхгæд хæдзæрттæй 
Ивылынц уынгмæ фæсизæр, 
Хатгай цъæхснаг худты зæлтæй 
Хохаг рæууæлдæф нырризы... 
Мæнæ сæ æмбæлтты къордæй 
Аззад æртæ чызджы барæй... 
— «Уæртæ гъе...» 
— «Уый кой мын кодтай?..» 
— «Кæцыйæ зæгъут?» 
— «Умарæй...» 
— «О, уый бæргæ у... уæдæ дзы 
Хорз лæппу та ма цы вæййы... 
Хæрзтæ дæр арынц кæрæдзи,— 
Уарзы, дам, уæртæ Лубæйы». 
— «Чи у Лубæ тæ?» 
— «Чи? Уæртæ 
Ахуыргæнæг куы у...» 

Уацамонгæ 
291 
— «Зонын... 
Зонын æй уый, фæлæ... 
Знон æм 
Курæг уыдысты æндæртæ...» 
Топпæхстау, фæстаг ныхæстæ 
Бахаста дымгæ Умармæ, 
Æмæ дыууæ уысмы фæстæ 
Февзæрд йæ бæллицы дуармæ... 
Фæлæ, рæстæй цыма кæстæр 
Банкъардта карз цæф йæ русыл, 
Уыйау, «æгас цу»-йы бæсты, 
Ауад кæйдæр дзырд йæ хъусыл: 
— «Лубæ, дæу мæт кæнæм мах дæр,— 
Уый инжинер у, Умар та 
Рафтыдта йе уæнгтæ шахты, 
Хорзæй йæм уый бæрц цы ссардтай?.. 
Бæйхъус, дæхи зæрдæ ма сай!.. 
Уæдæ сæ аивдæр чи у? 
Сланбег — бæрзбæласау — асæй, 
Дунеты аргъ у йæ иу уынд!..» 
6 
Хъуыста йæ чындзы ныхасмæ 
Исдуг Лубæ дæр, ыстæй йын 
Загъта: «Нæ кæсын æз асмæ, — 
Царды сæр уымæй нæ вæййы... 

292 
Дзаболаты Хазби 
«Уый инжинер у!» — дæ хæлæг 
Бафтауид раст лæгыл худæг... 
Ахуыр у скæнгæйæ, фæлæ 
Ивæн нæй зæрдæйæн, удæн... 
Чи хæссы хи уд йæ армы, 
Уыдон нæ фæцæуынц шахттæм... 
Мæнæ... нæ койаг Умар мын 
Иу бон цæйдæр тыххæй загъта: 
«Суайы фæлмæн зæххы зокъо 
Æмæ нымбийы изæрмæ. 
Тулдз хуыскъ та айнæджы сæрыл 
Рæзы бæрзондæй-бæрзонддæр...» 
Мах фыццаг фембæлды фæстæ 
Ууыл дызæрдыг нæ хъуыди, — 
Зонын æз — уыцы ныхæстæн 
Раст у æцæгдæр сæ хъуыды... 
Ардæм цæугæйæ фыццаг бон 
Иу гом автобусы сбадтæн, 
Йедзаг уыд, æмæ мын радта 
Иу лæппу разæй йæ бадæн. 
Исдуг нæ куымдтон, фæлæ мæ 
Не суагъта скæнын ныхас дæр... 
Иннæтæ кодтой хъæлæба. 
Уыдон, æвæццæгæн, раздæр 

Уацамоигæ 
293 
Никуы уыдысты хæхбæсты... 
Лæгъз быдыр баззад нæ фæстæ... 
Фæндаг зынд разæй æндахау. 
Хатгай йæ хæд сæрмæ донæн 
Каст — цыма машинæ ахауд 
Мæнæ ныридæгæн коммæ... 
Хъуыстысты чызджыты «ах»-тæ, 
Къухтæй сæ цæстытæ ’мбæрзтой, 
«Цавæр Цъæй нæ хъуыди? — загътой, — 
Дард хъæуы лидзын хæхбæстæй!..» 
Иу лæппу — Сланбегау асæй — 
Сыстади чызджыты цæстмæ, 
Акъул-иу донырдæм разæй. 
Иннæ дæр слæууыд йæ фæстæ, 
Схуыстой кæрæдзийы барæй, 
Ома: «Сымахау нæ тæрсæм...» 
Схъæр кодта шофыр, ыстæй сæм 
Бакаст мæ хæрзгæнæг тарæй. 
Уымæй нæ хаудта ныхас дæр, 
«Ма тæрсут», — загъта ’рмæст махæн, 
Фæлæ бæрæг уыд йæ кастыл — 
Комы кæй нæ уыд фыццаг хатт... 
Уалынмæ тæккæ былгæрон 
Лæппутæй бахауд иу рулыл... 

294 
Дзаболаты Хазби 
Машинæ сонтæй фæкъул и, 
Загътам, æрхæццæ нæ кæрон... 
Чызджытæй чидæр фыртæссæй 
Сонтау ныггæпп кодта донмæ... 
Машинæ фенцад ... 
— «Фæхæссы!..» 
— «Ласы йæ!..» 
— «Ахауд!..» 
— «Мæ боныл!..» 
Иууылдæр былы кæронæй 
Ниудтой йæ фæстæ æммуйæ... 
Уалынмæ ауыдтон доны 
Ме ’мбæлццон сабыр лæппуйы... 
Рахаста чызджы... мæгуыр, уый 
Кодта тыхулæфт æрмæстдæр, 
Лакъон дон калди йæ хъуырæй, 
Цасдæр нæ ракаст йæ цæстæй... 
Лæппуйыл фæндагыл раздæр 
Ничи æрхаста йæ цæст дæр, 
Фæлæ ныр диссагау касти 
Чызджытæм доны удæстæй. 
Аххосаг хъалгонд лæппутæ 
Тарст цъиутау сысты йæ цуры. 
Иуы дæр удаист минутты 
Семæ нæ фæндыди дзурын... 

Уацамотæ 
295 
Уый уыд Умар... Æз фыццаг хатт 
Федтон уый уыцы фæндагыл... 
Мæн уæд мæгуыр чызджы ахауд 
Бафтыдта раст зонды уагыл... 
7 
Фæлæ Лубæйы ныхæстæ 
Нал фехъуыстысты Умармæ, 
Ахуыры уайдзæфы фæстæ 
Раздæхт, кæйдæр куывдæй тардау... 
«Уый инжинер у...» йæ хъусты 
Арыдтой уыцы ныхæстæ... 
Æмæ йæ царды фæлурс тын 
Ауад гæбазгай йæ цæстыл... 
8 
Йе стахт фæлваргæйæ маргъы 
Бадын нæ фæфæнды къохтыл... 
Суæвын кæй нæ фæндыд махæй 
Номдзыд фыссæг кæнæ дохтыр? 
Дард Хуссар, йе та Цæгатмæ 
Хъуыдыты чи нæ тахт, чи нæ? 
Кæцы нæ касти йæ мадмæ 
Рагацау «зондджын инжинер»?.. 
Уарзта ныв кæнын Умар та... 
Уарзта: сæуæхсиды расырх 

296 
Дзаболаты Хазби 
Арвгæрон, ногбоны артау, 
Митсæр хох, 
Мæйы æнкъард сыгъд... 
«Ахуырмæ рæвдз у Умардзан, 
Уый нын Мæскуымæ цæудзæни, 
Амæндты хуыздæр ыссардзæн, 
Кадгæнæг Ирæн уыдзæни...» 
Афтæ-иу худгæ Азау дæр 
Йе ’взонг хъæбулимæ хъазыд... 
Амонд та разынд уæззаудæр... 
Амонд зындæр арæн разынд... 
Азгъордта, тарст бæхау, рæстæг... 
Мæнæ — хъыгрæхсæн æндæхтау — 
Раздæр йæ сау хабар хæстæн, 
Стæй та йæ уæззау гæрæхтæ... 
Ахицæн цардæй Азау дæр,— 
Бомбæйы згæ схъис ыл сæмбæлд... 
Саби — æнахъомæй саудар... 
Саби — йæ фыдæн куыстæмбал... 
Хæсты фæуд... Ахуыры азтæ... 
Мæнæ — фæстаг изæр хъæуы... 
Поезд... Æфсæддон æваст хъæр... 
— «Ахуыр...» 
Йæ зæрдыл æрлæууыд: 

Уацшотæ 
297 
Бонрæфты къанторы къулыл 
Уый нывгонд ног «Кæфхъуындарыл» 
Адæм нымбырд ысты, дзурынц... 
— «Диссаджы сæр ис Умарыл...» 
— «Сæр ма сæр у, фæлæ — къухтæ...» 
— «Къух дæр æнæ сæрæй ницы...» 
— «Бухмæ-ма бакæс — фæлухта 
Шахтерты фæллой, ныр лидзы...» 
— «Дардмæ нæ фæлидздзæн...» 
— «Бабын, 
Суд ын нæ бакомдзæн сайын...» 
— «Реш» та уæртджын хæфсыл бады, 
Раззæгты суры, кæс-ма йæм...» 
— «Науæд цы зæгъай Махарæй — 
Арахънызтæй та фæрынчын, 
Æмæ йæ дохтыр-хæларæй 
Цудгæ фæхæссы «больничный»... 
— «Ахæм курдиатимæ исчи 
Номдзыд нывгæнæг ысуаид, 
Фæлæ уый шахтыл ныйичъи 
Фидар... Цы хæйрæг æй сайы!?» 
9 
«Курдйат...» «Нывгæнæг...» йæ сæры 
Гуырдысты скъуыддзаг хъуыдытæ... 

298 
Дзаболаты Хазби 
Сусæг тигъ царды къæсæрыл! 
Ды, уæд йæ размæ ды уыдтæ... 
Фæндтæ нывæзтысты халгай... 
Уый уыд фæстаг изæр хохы... 
10 
Фестъæлфт Умар, — цыма хъалæй 
Федта зæрдæсудзæн рох фын... 
Систа лæмбынæг тыхт гæххæтт, 
Аджих йæ дыккаг æмбисмæ... 
Уый уыд Мæскуымæ фыццаг хатт 
Уымæ Лубæйы фыст писмо... 
...«Зæрдæ рысти... Фæлæ скъуыйæд... 
Цин æз дæу тыххæй фæкæнын... 
Ды ныр уыдзынæ мæскуыйаг... 
Ды ныр уыдзынæ нывгæнæг...» 
... «Исчи куы ’рцæйцæуы шахтæй 
Кусæн цъæх кæттаг фæлысты, 
Хатгай уæд аззайын сагъдæй, — 
Цыма ды здæхыс дæ куыстæй...» 
Писмойæн йе ’нæфыст фарсыл 
Хъавгæ Умары къух разылд... 
Писмойæн йе ’нæфыст фарсыл 
Кърандасы рог фæдæй разынд: 

Уацамонгæ 299 
Уарзон цæстыты фæлмæн сыгьд... 
Цардбæл фæтæн ных сæ сæрмæ... 
Сабыр, зæрдæбын хъæлæсæй 
Базарыд доны сæр-сæрмæ: 
«Æвзист-фынк хæсгæ къæдзæхы фæхстыл 
Ызгъоры суадон цъитийы хъуырæй... 
Лæджы хорздзинад зæрдæйы ’мбæхст и, 
Уарзондзинад та зæрдæйæ гуыры... 
Йæ нарæг кæмтты къæйбын Къасара 
Сæрæн бæлццæтты бæрзæндтæм хоны... 
Æцæг уарзонад чи нæ бавзара, 
Уый царды адæн ницы фæзоны... 
Æз урс мæнæргъы никуы бахордтон, 
Æмæ хъæлæрдзы мæ зæрдыл лæууыд, 
Æз сау цæстытыл зарджытæ кодтон, 
Афтæмæй та дын цъæх цæстытæ уыд...» 

300 
Дзаболаты Хазби 
ÆРТÆНЫХАСЫ 
Аргъау 
Иухуызон нæ вæййы аргъау — 
Иу ран лæг фæтæхы маргьау, 
Йе та ’хсарджынæй зæххыл 
Свæййы уæйгуытимæ хыл. 
Иннæ ран æмбæлы хурыл, 
Кæнæ хуры чызджы куры, 
Фæлæ мæйæн дæр йæ фырт 
Уæгьды уадзы, цы, йæ дзырд?.. 
Гъе, фæлæ нæ аргьауæн 
Зæххæй нал ис ахауæн, — 
Уый æцæгдæр у æмæ, 
Курын, байхъусут мæнмæ. 
1 
Чи зоны — цæй бæрц ыл рацыд?.. 
Фæлæ иу æрæгвæззæджы 
Дардмæ рафæнд кодтой балцы 
Дыууæ хъæздыг лæджы. 
Уæд сæ сыхаг дæр, — мæгуыр лæг 
Семæ сфæнд кодта. Мæгуырæг, 
Уыд æм мин сомы æрмæст, — 
Хидвæллойæ сыл фæхæст, 

Уацамонгæ 
301 
Æмæ загъта: «Кæд сахарæй 
Фос æрбаскъæрин асламæй...» 
Не ’рбадт æхсæвы æнцад, — 
Кодта хъæздгуытæн лæггад. 
Райсоммæ цы хъуыди балцы — 
Хосæй уа, хæрдæй уа, нозтæй — 
Уæрдæтты цæттæ уыд алцы, 
Бæхтæ цæфхæдтæй зæхх хостой. 
— «Цом!» — сыхаг сыхагмæ сдзырдта, 
Бæхтæрæг йæ ехс стылдта. 
Згъордтой хъалхаст бæхтæ цырд, 
Дард сахармæ уыд сæ цыд. 
2 
Чи йæ зоны — цас цыдысты, 
Цас уыд верстытæй сахармæ?... 
Фæлæ иу бон бахæццæ сты 
Иу æмбисонды базармæ. 
Ам хæринаг, дзаума, фосæй — 
Ис æппæт — цы хъæуы хорзæй, — 
Хъама, ’взист идон бæхæн, 
Тохъыл... алцыдæр — æлхæн! 
Хъæздыг лæгтæ аргъ лæвæрдтой 
Æмæ аккаг фос æлхæдтой. 
Мæгуыр лæг та зилы, зилы, 
(Йæ мин сомы йæ къухы тилы. 

302 
Дзаболаты Хазби 
Уалынмæ дын æм æваст 
Чидæр бавнæлдта, — фæтарст, 
Ракаст æм, — уыны йæ цуры — 
Иу лæг ын йæ хъусы дзуры: 
— «Кæд æлхæныс ды, мыййаг, — 
Хорз ныхæстæ ис уæййаг, 
Не сты, баууæнд мыл, зынаргъ, — 
У мин сомы æдæппæт с’ аргъ». 
Мæгуыр лæг фæтарст фæлхасæй; 
— «Æз цы скæндзынæн ныхасæй?!»— 
Загъта, ’мæ фæцæуы дарддæр... 
Фос — зынаргъ... Кæны æнкъарддæр... 
Йæ аккаг базайраг нæ ары, 
Йæ мин сомы йæ къухы дары. 
Уалынмæ та ног йæ цуры 
Уыцы лæг лæууы ’мæ дзуры: 
— «Кæд æлхæныс ды, мыййаг,— 
Хорз ныхæстæ ис уæййаг, 
Не сты, баууæнд мыл, зынаргъ, — 
У мин сомы æдæппæт с’ аргь». 
Мæгуыр лæг та бацыд дисы, 
Йæ мин сомы зынтæй æвдисы... 
Стæй æппынфæстаг зæгъы: 
— «Зонын æй — кæй сайыс ды; 

Уацамонгæ 
303 
Æз мæ рæдыдыл сæттын, — 
Лæвар дын мин сомы дæттын. 
Зæгь, дæ ныхæстæ цы сты? 
С аргь дын — гьа, фæуæд фысты». 
— «Хъус уæдæ. Фыццаг дæ курын, — 
Райдыдта уæйгæнæг дзурын, — 
Цæугæйæ дын æхсæв фæндагыл 
Фысымзæгъæг куы фæуа кадыл, — 
Сæххæст ын кæ уæд йæ дзырд, — 
Зон, нæ уыдзынæ рæдыд. 
— Дыккаг та, — дзырдта рæвдаугæ, — 
Куы фенай адæймаджы фаугæ, 
Хъус, фæдзæхсын дын уæд æз — 
Фауæгмæ-иу азым хæсс! 
— Æртыккаг, — дзырдта уый дарддæр,— 
Иухуызон нæ хæссы цард дæр,— 
Лæг мæсты кæнын дæр зоны, — 
Хъамайæ лæджы цард тоны, 
Макуы бакæн афтæ сонтæй, — 
Уæд фæхицæн дæ дæ зондæй. 
Рахиз къухæй кард куы ’лвасай, — 
Галиуæй йæ хъуамæ ’рцахсай! 
Гъе уыдон дын — мæ ныхæстæ... 
Дзæбæхæй фен дæ хъæубæстæ!» 
Мæгуыр лæг дæр уырдыгæй 
Рафардæг сæргуыбырæй... 

304 
Дзаболаты Хазби 
Кæсы ’мæ дын йе ’мбæлттæ 
Рацæуынц æд рæгъæуттæ, 
Араст та и уый дæр семæ, 
Нал уыд сагъæсæй йæ чемы... 
3 
Дард, хæстæг — цæй бæрц цыдысты, 
Уый зындгонд кæмæн у абон?.. 
Фæлæ мæнæ бахæццæ сты 
Иу зæронд хъæумæ фынафон. 
Рацыд иу лæг ам сæ размæ 
Æмæ сæ ’рурæдта ныхасмæ, 
— «Мидæмæ, — фысым уыдзыстæм, — 
Загъта, — суазæг уæ кæндзыстæм, 
Боны рухсыл та уæнгрогæй 
Дардзыстут уæ фæндаг ногæй». 
Буц уыд хъæздгуытæн сæ зæрдæ, 
Бакодтой æмтылд сæ сæртæ: 
— «Къонамæ хæссаг у къах, — 
Стыр бузныг, цæудзыстæм мах». 
Мæгуыр лæг нæ сайдта дзырд 
Æмæ фысыммæ фæцырд: 
— «Æз — разы, хорз лæг, дæуимæ; 
Не ’хсæв арвитдзыстæм иумæ»... 

4 
Цы фесты хъæздгуытæ, кæм сты — 
Ничи ’вдисы уый йæ фысты, 
Нæй нæ чингуыты сæ кой, 
Фæлæ аргъауы дзырдтой: 
Зæгъгæ, сын къæрных музугтæ 
Астыгътой сæ фосы дзугтæ 
Æмæ афтид уæрдæтты 
Схæццæ сты сæ хæдзæрттæм. 
5 
Мæгуыр лæг йæ фысымимæ 
Архайдтой сæ дзаг фынгимæ. 
Стæй фæкомкоммæ æваст — 
Фæсдуар арс — рæхыстæй баст... 
Уазæг фысымы æрфарста: 
— «Циу уæд фæсдуар уыцы арс та?» 
— «Уый, мæ хæлар, у мæ фырт, — 
Фысым загъта дзуаппы дзырд, — 
— Уый нын райгуырди хъæбулæн... 
Сбастам æй... нæй йын лæбурæн...» 
Мæгуыр лæг та бацыд дисы, 
Пака худ йæ сæрæй исы: 
— «Нæ дæн æппындæр æз дæ фарс, — 
Куыд райгуырд адæймагæн арс?!. 
О Хуыцау, табу, табу! 

306 
Дзаболаты Хазби 
Кæд гуыринаг уыд лæппу, 
Уæд ныртæккæ ам нæ цуры 
Махау не ’взагæй ысдзурæд!» 
Йæ дзыхæй дзырд куыддæр схауд, 
Афтæ арсы цъар æрхауд 
’Мæ йæ хуылфæй рахызт цырд 
Раст ыстдæсæмаздзыд гуырд, 
Хуртæ, стъалытæ дзы каст, 
Уыд бæзæрхыг, уыд цырддзаст.. 
Фысымтæ — лæгæй, æфсинæй 
Зæххыл нал хæцынц фыр цинæй. 
Мæгуыр лæгæн та рæгъæуттæ 
Райдыдтой кæнын лæвæрттæ. 
Æмæ уый дæр мулк, цытимæ 
Сфæнд кодта цæуын сæхимæ. 
6 
Згъордтой хъалхаст бæхтæ цырд, 
Дард хъæубæстæм уыд сæ цыд. 
Ластой семæ — хойраг, нозт, 
Барджытæ ыскъæрдтой фос. 
Цас рацыд — зындгонд нын нæу, 
Фæлæ мæнæ ’рбазынд хъæу, 
Мæнæ не сгуыхтæн йæ хæдзар, — 
Цинæй ма зæххыл куыд хæца!.. 

Уацамонгæ 
307 
Бауад мидæмæ... йæ ус та 
Кодта иу лæгæн хъæбыстæ... 
Рафыхт, фелвæста йæ хъама: 
— «’Наккаг! Кæс дæхимæ, гьа-ма!» — 
Стæй фæхъуыды кодта дзырд 
Æмæ галиу къух фæцырд... 
Нал амардта уым йæ усы, 
Абон дæр цæры *мæ кусы. 
Уыцы лæг та уыд йæ фырт 
’Мæ йæ нал базыдта фыд. 
♦ * * 
Ацы цау æрцыди раджы... 
Лæг æртæ ныхасы руаджы 
Не ’руагъта рæдыд кæддæр, 
Фæлæ, ’мбалтæ, царды уаджы 
Уыдон бахъæуынц ныр дæр. 

308 
Дзаболаты Хазби 
ДОСАБИ 
Аргъау 
Цард Досаби. Нал уыд саби, 
Фæлæ аккаг ми нæ зыдта, 
Æмæ даргъ сæрддон бон саппыл 
Мардта хурварсмæ бындзытæ... 
Æмæ хур куы ныттылд къулæй 
Иу бон, уæд бынтон фæныфсджын 
Æмæ саукæрон цыргъ дурæй 
Зулмæ æхсныфыл ныффыста: 
«Нал у саби ныр Досаби, 
Артмæ нал бады кæрдзынгæс, 
Тохы саубазыр æфсадæй 
Мары иу цæфæн æртындæс!..» 
Фыст хъуыд искæмæй æмбæхсын, 
Æви цы — бæлвырд нæ зыдта, 
Фæлæ, «лас æй,» — зæгъгæ, æхсныф 
Арф цæугæдонмæ нывзылдта... 
Дард ран паддзахы æфсæдтæ 
Æхсныф донгæрон æрцахстой 
Æмæ йæ, болат тыхсæттæн 
Кардау, паддзахмæ фæхастой. 

Уацамонгсе 
309 
Паддзах йе знæгты лæбурдæй 
Кодта къорд азы тæссаг рызт 
Æмæ схъæлдзæг, — цыма фурдæй 
Рахызт ирвæзæн фæстаг ныфс. 
Уайтагъд агурæг фервыста 
Уый йæ кадджындæр æфсады, 
Æмæ дыккаг бон пырхдысæй 
Уыд йæ галуаны Досаби. 
— «Мæнæ, — баппæрста йæ схуыстæй 
Хистæр паддзахы æфсæдтæй, — 
Мæнæ ис, фæлæ кæй фыста, 
Ууыл хивæндæй нæ сæтты». 
— «Æз, — дзырдта Досаби тагъд-тагьд, — 
Æз ныффыстон, фæлæ...» — «Зонын, — 
Айста йын йæ ныхас паддзах,— 
Дзурын нæу пайда хæстонæн. 
Æз мæхицæн ныфс æвæрын — 
Дæу мæныл æруагътой зæдтæ, — 
Райсом раст кæнын дæ бæрны 
Æз мæ равзаргæ æфсæдтæ. 
Æмæ кæд æцæг — куыд фыстай, 
Афтæ — разынай хъайтар лæг, 
Фенон ме знæгты зынгхуыстæй — 
Æмæ нал уа мæн хъыгдарæг, 

310 
Дзаболаты Хазби 
Уæд дæ ном уæлæуыл зайдзæн, 
Ме ’мсæр суыдзынæ, цæвиттон, 
Нæ, — уæд паддзахы фæсайдтай 
Æмæ уæд дæ сæр дæ фиддон!..» 
Бацыд катайы Досаби... 
Стæй уæд загьта: «Хæст нæу хъазын, — 
Тохмæ рацæуæг æфсадæн 
Æз уæлдай ныхас нæ уарзын, 
Æмæ де ’фсæдтæн ратт бардзырд: 
Ме змæлд, ме ’внæлдмæ куыд кæсой, 
Æмæ тохы кæнæ балцы 
Мæн æнæсдзырдæй куыд фæзмой. 
— «Хорз уæд, — загьта паддзах, — афтæ!» 
Æмæ дыккаг бон сæугъуыстæй 
Уыд Досабийы уынаффæ 
Тохифтонг æфсæдтæн хъуыстгонд. 
Стæй гæрзифтонгæй Досаби 
Урс бæхыл сæ разæй араст, 
Æмæ йæм æргъæу фæрссагæй 
Паддзах радзырдта: «Фæндараст!..» 
* * * 
Æфсæддонтæн уыд фæдисхуыз, — 
Тарстысты сæхицæн сайдæй, 
Фæлæ дыккаг бон сæ дисæн 
Фесгуыхт фæндагыл Досаби: 

Уацамонгæ 
311 
Иу ран хъамылы гæпп-дугъæй 
Бæх йæ зонгуытыл фæсаджил, 
Æмæ фарсырдæм йæ къухæй 
Бахауд тæрхъусыл Досаби, 
Фелвæста йæ йемæ зæххæй... 
Æмæ паддзахмæ ныхъхъуысти 
Цау: Досаби, дам, уæлбæхæй 
Ахсы удæгас тæрхъустæ!.. 
♦ * * 
Бон ма рацыдаид, афтæ 
Знаджы горæтмæ хæрзхæстæг 
Æфсад иу æрдузмæ бафтыд, 
Ирд цæугæдон уад сæ рæзты... 
Æмæ ’рымысыд Досаби — 
Уый æнæ мæт æмæ мастæй 
Донгæрон куыд бадти саппыл, 
Хурмæ бындзыты куыд ахста... 
Иу ран фæзилæнмæ бараст, 
Рахызт былгæрон йæ бæхæй, 
Æрхы раласта йæ дарæс 
Æмæ, раздæрау, бæгънæгæй 
Бындзытæм фæци кæсыныл... 
Æфсæдтæн дæр уыд дзырдарæзт 
Уый кæмдæриддæр фæзмыныл 
Æмæ фелвæстой сæ дарæс. 

312 
Дзаболаты Хазби 
Раст, гъе, уыцы уысм тæркхъусæй 
Фелвæста кæйдæр егар куыдз 
Цырд Досабийы тæрхъусы 
Æмæ горæтмæ ныййарц и... 
Уый куы ауыдта Досаби, 
Уæд фæуагъта уым йæ гæрзтæ 
Æмæ сау бæгънæгæй, сайдау, 
Бæхыл асхъиудта йæ фæстæ. 
Æфсæддонтæ дæр фырдисæй 
Бакалдысты рæвдз сæ бæхтыл 
Æмæ гомбуарæй фæдисы 
Фесты уайынмæ йæ фæдыл... 
Хус рыг комытæфы зади 
Æмæ мигъау бадт сæ фæстæ, 
Афтæмæй рæхджы Досаби 
Знаджы горæтмæ ныххæстæг... 
Æмæ байхъуысти фыдæвзаг: 
Зæгъгæ, цавæрдæр дæлимон 
Згъоры горæтмæ æд æфсад, 
Зæхх иæ фæстæ калы пиллон, 
Зæгъгæ, ’вæццæгæн, Хуыцауæй 
Фестæм истæмæй æлгъыстаг... 
Æмæ ’нæнхъæлæджы цауæй 
Адæм удайстæй лыгъдысты. 

Уацамонгæ 
313 
Æфсад фидæрттæ ныууагьтой 
Æмæ бафснайдтой сæ сæртæ... 
Марзта хæйрæджы æбуалгъ кой 
Уадау горæты къæсæртæ... 
Æмæ даргь уынгтæм куы бафтыд 
Йе ’фсæддонтимæ Досаби, 
Горæт уæд бынтон уыд афтид, 
Цыма халерæй фæсади... 
Æмæ паддзахыл æмбисбон 
Сæмбæлд цинады фæдисон: 
Зæгьгæ, — «Ацал-ауал азы 
Ахстау чи фæдардта тасы 
Дæу æмæ дæ сахъ æфсады, 
Хъалон чи фæласта махæй, — 
Уыцы стыр горæт Досаби 
Бацахста æнæ гæрахæй!..» 
Паддзах, фервæзæгау, сыстад 
Æмæ бардзырдты гæххæттыл 
Ставд йæхи къухæй ныффыста: 
Зæгъгæ: «Паддзах, æз мæхæдæг, 
Домын: абонæй фæстæмæ 
Уæд кæмдæриддæр Досаби 
Ме ’мсæр, ме ’мтугыл фыст æмæ 
Раздзау паддзахы æфсадæн!» 
Уый уыд аргъауы, мæ хæлар, 
Æмæ аив нæу дæ мæсты, — 

314 
Дзаболаты Хазби 
Кæд дæ зонгæйы æфхæрын, 
Йе дæхæдæг дæ къæмдзæстыг, 
Дæу нæ фæнды кæд æууæндын 
Мысгæ аргъауы ныхæстыл, — 
Искуы, чи зоны, дæуæн дæр 
Кæд «дæ сины саст фæрæстмæ...» 

^х^ 
ТÆЛМАЦТÆ 
РАГОН СКÆСÆЙНАГ ПОЭЗИЙÆ 
* * * 
Хъыгæй дæр сау фæздæг куы гуырид, 
Уæд лæг зæххыл лæджы нæ уынид... 
♦ * * 
Дунейы сæфт — уыг бады 
Уасæджы бынаты!.. 

316 
Дзаболаты Хазби 
ФÆНДАГГОНЫ ЗАРÆГ 
Гетейæ 
Сты хæххон бæрзæндтæ 
Тары бын фынæй, 
Сабыр лæгъз быдыртæ — 
Дзаг нæуæг фæлмæй. 
Рыг нæ кæны фæндаг, 
Не змæлы сыфтæр... 
Багьæц цъус. Дæ фæллад 
Суадздзынæ ды дæр. 
САБИАВДÆНЫ 
Шиллерæй 
Амондджын саби! 
Уый хъазы дзæбæх, 
Авдæн дæр уымæн — 
Парахат, уæрæх, 
Фæлæ ысуыдзæн 
Уый азтимæ лæг, 
Æмæ йæм дуне 
Фæкæсдзæн къуындæг. 

Тæлмацтæ 
317 
* * * 
Бархи тæлмац Г. Гейнейæ 
Сымах мæн арвæрттывд фæхонут, 
Фæзæгьут — æз нæ дæн æрвнæрд, 
Фæлæ фæрæдидзыстут, — зонут, — 
Мæнмæ ис ахæм тых лæвæрд. 
Уырнæд уæ, уыцы бон æрцæудзæн, 
Рæстæг æрлæудзæни бæлвырд, — 
Мæ хъæлæс арвнæрдау ныннæрдзæн, 
Æрвдзæфау агайдзæн мæ дзырд! 
ЛЕНКГÆНÆГ 
А. Мицкевичæй 
Куы фенай — саст бæлæгъ куыд хæссы 
Йæ разæй абухгæ уылæн, 
Æнкъардæй ма кал уæд дæ цæссыг, 
Дæ зæрдæ ма риссæд дæуæн. 
...Цы у, былгæронæй кæсгæйæ, 
Кæугæйæ карз цæфты нымад?.. 
Фæлтау тымыгъимæ хæцгæйæ 
Дæ фæстаг улæфт тохæн ратт. 

318 
Дзаболаты Хазби 
МИГЫÆ 
М. Лермонтовæй 
Мигьтæ, уæларвон æнусон фæндаггæттæ! 
Ирдгæ цыргь рæхыстæй арвы рæсугьд буарыл 
Згьорут сымах дæр раст ме ’мхуызон, тард лæгтау, 
Уарзон цæгат-бæстæй дард бæстæ — хуссармæ. 
Чи уæ тæры, цымæ: хъысмæты бафæндыд? 
Сусæг хæлæгдзинад, мастæйдзаг дзагъултæ? 
Æви зылын фестут исты фыдракæнды? 
Æви уæ сурынц уæ хæлæртты дам-думтæ? 
Нæ, уый æнæ пайда фæзтæй ысхъыг ыстут... 
Нæй уын бæллицтæ дæр, цух ыстут сагъæстæй, 
Уазал, сæрибарæй ног рæтты зилдзыстут, 
Нæй уын фыдыбæстæ, тас уын нæу ахæстæй. 

Тæлмацтæ 
319 
МÆГУЫРГУР 
М. Лермонтовæй 
Куывддон хæдзары дуаргæрон 
Лæууыд пырх дзаумæтты фæлыстæй 
Мæгуыргур, — чи сфыдхуыз бынтон 
Æххормаг, дойны ’мæ фыртыхстæй. 
Куырдта уый иу къæбæры мур, 
Зынди йæ цæсгомыл фыдтухи... 
Æмæ йын цавæрдæр лæг дур 
Цæвæрдта дзулы ’фсон йæ къухы. 
... Гъе афтæ кургæйæ дæ уарзт, 
Æз дæр мæ зонгуытыл лæууыдтæн, 
Гъе афтæ асайдтай ды раст 
Мæ царды адджындæр хъуыдытæ. 

320 Дзаболаты Хазби 
* * * 
А. Исаакянæй 
Цæттæ сты, дидинæгау, раст 
Дæ былтæ ба кæнынæн иууыл, 
Фæлæ дæ сау дзыккуты баст 
Ды ма æппар мæ рынчын риуыл. 
Уый афтид у æмæ дæрæн, 
Зон, уымæй раджы ферох уалдзæг... 
Чызгай, дæ рæсугъд былтæн мæн 
Цыдæр, о, ба кæнын нæ уадзы. 
* * * 
А. Исаакянæй 
Ныртæккæ та дард Гималайы хæхты 
Залты æгæнон уад сæхгæдта рындз, 
Денджызы сæрты циклонтæй тæхгæ 
Знæтæй æвирхъауы мигътæ фыцынц. 
Тымыгъ тымыгъыл æппары уылæн, 
Мингай нæрдтытæй æрвнæрдтæ нæрынц, 
Арвæрттывд тары ыскалы тæмæн, 
Фæлæ æнæ змæлгæ хæхтæ лæууынц. 
...Гъе уым, гъе, сæ нæргæ хъæддаг тохы ’хсæн 
Æнæрæнцой зæрдæ — дæ бынат дæуæн! 

Тæлмацтæ 
321 
ЦÆРГÆС 
А. Яшинæй 
Йæ тигьæй хохæн фондз санчъехмæ раст, 
Æрбахста чидæр цæргæсы æваст. 
Æмæ сындæггай суæгьд кодта йæ бадæн, 
Цыма йæ афтæ бакодта фæндгæ — 
Æнцад-æнцойæ мигъты сæрмæ сфардæг, 
Фыццагау дардыл зилдухтæгæнгæ. 
Кæд уыд лыстæг, уæрцц марынæн йæ нæмыг, 
Кæнæ та уыд цæргæсмарæн — ыставд, 
Фæлæ йæ къух фестъæлфт æмæ æнæмæнг 
Фæдзæгъæл и нæ цуанонæн йæ хъавд? 
Нæ, суцца нæмыг иуфæрсты нæ ацыд... 
Уыди егъау тых цæргæсмæ æрмæст. 
Æмæ уый тахт, уый тахт йæ фæстаг балцы, — 
Цæмæй йыл знагæн ма скæса йæ цæст. 
* * * 
Р. Гамзатовæй 
Æдыхстæй æрбацæуынц цæуджытæ уынгты, 
Нæ фиппайынц уыдон дæ рæсугъддзинад. 
Æвæдза, цæстджынтæй дæр цас и куырмытæ, — 
Тæхуды æмæ сын дæ цæстытæ ратт! 
11 Дзаболаты Хазбп 

322 
Дзаболаты Хазби 
* * * 
Бархи тæлмац Р. Гамзатовæй 
Ды амондджын уымæй фæхоныс дæхи — 
Кæй цæрыс æдыхстæй, кæй нæ калд дæ хид, 
Æнæ хорз хæлæрттæй дæхицæн — фæрныг, 
Нæ дын зоны ничи дæ цинад, дæ хъыг. 
Фæлæ дыл кæд рацыд сæдæ азы, кæд 
Дæ урс сæрыл баззади азтæн сæ фæд, 
Уæддæр дын зæгьын æз — куыд фæзæгьы лæг — 
Дæ райгуырд ныр дæр ма кæй нæ у бæрæг. 
* * * 
Р. Гамзатовæй 
Ызнон æз уынгты иунæгæй цыдтæн, 
Æмæ дзырдтон: «Фæлидзын хъæуы мæн, 
Æмæ куы лидзон иугæр, уæд бынтон, 
Цæмæй дæ ’ппындæр макуыуал уынон». 
Дзырдтон: «Нæ дæ, æцæгæй дæр, ды раст, 
Дæ ныхæстæй мæ риуы бацыд мæт». 
Æмæ фæлгъуыдтон: «Ссардзынæн æндæр, 
Гъе ахæм-ухæм... Ноджыдæр фыддæр»... 
Куы-иу мæ цыд фæсабыр, куы фæцырд... 
Æмæ мæ тъæпп уæ кулдуарыл фæцыд. 

Тæлмацтæ 
323 
ТУГÆМÆЦÆССЫГ 
Бархи тæлмац Р. Гамзатовæй 
Хъæдгомæй туг сырх тæдзæнæй лæдæрсы, 
Фæлæ цæссыг нæ хауы... ис æгьдау зæххыл: 
Лæгæн зынаргъдæр тугæй у йæ цæссыг, 
Æнæ уымæй нымад нæу лæг лæгыл. 
* * * 
И. Курлатæй 
Ноггуырд рæуæд авдæнæй 
Рагæпп кодта, афтæмæй 
Суадоны уæлхъус лæууы, 
Бацæуын нæ уæнды, 
Никæмæн уæнды зæгъын — 
Нуазын æй кæй фæнды. 
УЫЗЫН 
Б. Заходерæй 
— Уызын, ды сындзджын цæмæн дæ? 
— Нæй мæнæн уæвæн фæлмæндæр: 
Сты мæ алыфарс цæрджытæ — 
Бирæгътæ æмæ æрсытæ... 

324 
Дзаболаты Хазби 
♦ * * 
К. Отаровæй 
Мæн дард бæсты искуы куы бафарстæуаид: 
«Дæ фæстаг фæндон нын мæлæты раз зæгъ». 
Зæгъин уæд æрмæстдæр: «Нæ фæзты æруайын, 
Фæстаг хатт ма фенын мæ райгуырæн зæхх!» 
Æмæ йын йæ фæлгонц, мæ мады фæлгонцау, 
Мæ дыууæ цæстыдзагæй ахæссин æз. 
Мæ гуырæн хæлар зæхх! Дæ кæддæры хосдзау 
Дæуимæ мæрдты дæр фæраздзæн йæ уæз! 
♦ * * 
К. Отаровæй 
У, фынæй чызгау, мадзура ахсæв, 
Былтæ фезмæлынц, 
Стæй цæмæдæр ныхъхъусы. 
Зæхх хуыссы, 
Цыма фæлмæст кæсагахсæг, 
Æмæ бæлæстæ ризынц йæ русыл. 
Мигътæ арвцъæхы уадзынц сæ фæллад, 
Судзынц, хауæгау, стъалы-тъыфылтæ. 
Фæлæ фестъæлфы денджыз, 
Цыма схæссæг фæлмæн мад, — 
Уый, æвæццæгæн, федта фыдфынтæ. 

Тæлмацтæ 
325 
ПИСКАРЕВЫ УÆЛМÆРД 
С. Давыдовæй 
Зилы дымгæ бæгънæг хихты цырддæр, 
Саударæг хъæд — æрхæндæг, сæруагъд. 
Бандзыг ингæныл урс дзæнхъа. 
Цыртыл — 
Берггольцы рæнхъытæ къахт. 
Сыфтæр уынггæндты згъоры дард... 
Хъыг æрæнцад æгуыппæгæй дурыл, 
Сау æфсæйнаг æбуалгъ мастыл дзуры, 
Тилы йе ’нусон базыр арт... 
Ленинград! Æз дæ хъæбул дæн, де ’мрыст, 
Судзаг хæсты æз бавзæрстон де ’мниз, 
Ацы уæлмæрд мæ риуы ис арф. 
Ам æрфынæй мæ горæтæн йе ’мбис, 
Уый нæ хъусы — 
Куыд нæры арв. 
Уыдон хъыг нæ цард-цæрæнбонтæн 
Се стырдæр мæты таурæгъ ссис. 
О мæ горæт, æнæуынондæр 
Уыд æппæтæй дæуæн фашизм. 
Не ’фхæрд мадæлтæ, не ’нувыд хотæ 
Систы саудар цыртыты лæууæн. 
О мæ горæт, æнæуынондæр 
Нæй дунейыл фашизмæй дæуæн! 
Ленинград! Æз дæ хъæбул дæн, де ’мрыст, 
Судзаг хæсты æз бавзæрстон де ’мниз, 
Ацы уæлмæрд мæ риуы ис арф. 
Ам æрфынæй мæ горæтæн йе ’мбис, 
Уый нæ хъусы, куыд нæры арв. 

Дзаболаты 
МА СДЗУРУТ, ХÆХТÆ! 
3. Тхагазитовæй 
1 
Саби ахсы хуры сæууон арт — 
Уыдон кæсынц. 
Хъæу ныгæнынц зæронд лæджы мард — 
Уыдон кæсынц. 
Сайд ныхæстыл æрæууæндыд чызг — 
Уыдон кæсынц. 
Идæдз ус фезгъæлдта судзаг цæссыг — 
Уыдон кæсынц. 
Сæрд ызгъоры, цæхæркалгæ, дон — 
Уыдон кæсынц. 
Баргъæвст, уадзыгау, ихы бын дон — 
Уыдон кæсынц. 
Цин. Уæхски-уæхск дыууæйæ лæууынц — 
Уыдон кæсынц. 
Бинонтæ зианыл кæуынц — 
Уыдон кæсынц. 
2 
Стъалыуарын куы фемæхсы арвæй æваст, 
Уæд цæмæн лæуут хъусæй, хæхтæ? 
Исчи «сайдæй» куы аразы «раст», 
Уæд цæмæн лæуут хъусæй, хæхтæ? 
Уалдзæг схъарм кодта арф кæмтты их — 
Уæд цæмæн лæуут хъусæй, хæхтæ? 
Фæззæг. Сбæгънæг и бæласы хих — 
Уæд цæмæн лæуут хъусæй, хæхтæ? 
Саудзаст чызджы куы хъал кæны райсомы тын, 

Тæлмацтæ 327 
Уæд цæмæн лæуут хъусæй, хæхтæ? 
Уынг куы нæ зыны мигътæй сæумæ дæр æппын, 
Уæд цæмæн лæуут хъусæй, хæхтæ? 
3 
Царды уæлвæз фенын у уæ бар, 
Хæхтæ. 
Сымах уынут бæрзондæй кæмтты тар, 
Хæхтæ. 
Хорз у уый — æнæ уæлдай хъæрæй, 
Хæхтæ, 
Сымах фылдæр кæй æмбарут мæнæй, 
Хæхтæ. 
Æмæ ’ууæндын иугæр ууыл æз, 
Хæхтæ, 
Уæд ыстут мæнæн æнцойад, ныфс, 
Хæхтæ. 
4 
Кæд æцæгæй сæ хуылфы ис уд, 
Æмæ сдзурдзысты, 
Нал лæудзысты къуыттытæй, 
Уæд мæлын æз, хæрзбон мын зæгъут — 
Дзаг куы нæ уа сæ ныхас хъуыдьггæй, хъуыдытæй? 
5 
Цалынмæ уæвæн ис уымæн 
(Быхсдзыстæм нæ мæт дæр!), 
Ма сдзурут, хæхтæ! 
Ау, иу ахæм ма уа — 
Чи зона ’ппæт дæр... 
Ма сдзурут, хæхтæ! 

328 
Дзаболаты Хазби 
ФÆСТАГЗАРÆГ 
Муса Джалилæй 
Дардыл ныззылди зæхх, 
Дидинæг æмæ маргьстонау! 
Фæлæ цæрын æз ам — 
Талынг зынулæфт ахæстоны. 
Арвмæ фæтæхы цъиу 
Урсгуыбын мигьты астæу! 
Ахаудтæн къуымы æз та — 
Пъолыл мæ къухтæ бастæй. 
Дидинæг рæзы хæдбар, 
Дардыл йæ рæсугъд тæф акæлы. 
Ахстæй æмпылын æз та, 
Рæуджытæн улæфт нæ фаг кæны. 
Æз зонын, куыд адджын у цард, 
О, царды уæлахизæвзарæн! 
Ахстæй мæлын æз та, 
Мæнæ — 
Мæ фæстаг зарæг. 

Тæлмацтæ 
329 
САУ БÆХ УРС МИТЫЛ АХАУД... 
К. Кулиевæй 
Цард у фистæджы уаргъау, 
Къах та зоны кæлын... 
Сау бæх урс митыл ахауд, 
Сау бæх митыл мæлы. 
Уый зыи фæндæгтыл, дуртыл 
Скъæфта барджыты цырд. 
Тох, фæдис æмæ дугъты 
Разæй алкæддæр цыд. 
Кæмтты, донхæрд мæсчъыты 
Фидар хаста йæ уаргъ, 
Саулагъз, саудзаст чызджытæ 
Федта бирæ йæ саргъ. 
Уадау агайдта хæхтыл, 
Зæхх йæ цæфхæдтæй сыгъд, 
Даргъ, дзæнхъасæфтæг — къæхтæ, 
Хъустæ — ног сыфтау, цыргъ. 
Сау бæх митыл æрхауди, 
Хъæу, йæ хæхбæстæй дард, 
Бандзыг даргъ цæстыхаутыл 
Цæссыг, ныхыл æртагъд... 

330 
Дзаболаты Хазби 
Уый нæ кодта йæ тыхтæ 
Дугь, хъуыддагæн æвгъау, 
Гуыр-иу уадтæм ныттыгъта. 
Уыд æнæхин, бæхау. 
Мит нæ уадзы йæ сæлфьга, 
Руайы дидин, рæстуд, 
Сау бæх миты сæр сæфы, 
Уыд мæлынæн рæсугъд. 
Цард у фистæджы уаргъау, 
Къах та зоны кæлын... 
Сау бæх урс митыл ахауд, 
Сау бæх митыл мæлы. 

^хт^ 
УÆЛÆМХАСÆН 
ЭПИГРАММÆТÆ 
Мæрзойты Сергейæн 
«Бон цæуы æмæ фарн хæссы», 
зæгъгæ, уыцы чиныджы тыххæй райста 
Къостайы преми. 
Йсе иннæ чингуытæй иу хуынди 
«Мæ сæфт хуры хай», 
иннсе та — «Кæрæдзийæн исчи стæм?>. 
Мæ сæфт хуры хай афæрсы: 
«Ног преми та исдзыстæм?» 
— Бон цæуы æмæ фарн хæссы — 
Нæ кæрæдзийæн исчи стæм?! 
Бицъоты Гришæн 
Йæ фыццаг чиныг хуыйны 
«Цæргæс тæхгæйæ фидауы», 
дыккаг та — 
«Мæхи ном уын нæ зæгъын». 
Мæ хор уæларвыл не ’рзади, 
Фæлтау уал кусон а зæххыл... 
Мæ цæргæс рæстмæ не стахти 
Æмæ уын мæ ном нал зæгьын. 

332 Дзаболаты Хазби 
Цæрукъаты Валодяйæн 
Йæ чингуытæ хуыйнынц: 
«Диссаджы хабæрттæ», 
«Сындзыхъæуккаг Хъазихан», 
«Боныцъæхтыл зындзынæн». 
Æрæджы йын Мæскуыйы рацыд ноджы 
«Уасджыты хъæлæба». 
Сындзыхъæуæй рараст дæн, 
Бонмæ зæгъын, зындзынæн... 
Диссаг фыссæг уыдзынæн, 
Уый, чи зыдта раг-азты... 
Мæ уасджыты хъæлæба 
Ныр фæхæццæ Мæскуымæ... 
Бæргæ ’мбулынц, фæлæ ма 
ФеЕнал лирæйы сгуымæ! 
Малиты Васойæн 
Йæ чингуытæ хуыйнынц: 
«Фат æмæ *рдын», «Мæйрухс æхсæвтæр, 
«Æнусæй — æнусмæ». 
Ирон театры цыд йæ пъссæ 
«Калм æмæ хьисфæндыр». 
Мæйрухс æхсæвты хъисфæндыр æрфынæй, 
Мæ пьесæ не ссыгъд, фæлæ ссыгъд йæ рухсмæ 
Нæртон зарæг! 
Мæ «фат æмæ æрдынæй» 
Æз калмы ’взæгтæ стондзынæн æнусмæ!.. 

Уæлæмхасæн 
333 
НÆ ФЫДÆЛТЫ БЫНТÆÆМÆ 
ПОЭТИКОН КУЛЬТУРÆ 
Мæнмæ гæсгæ, нæ литературон фыдæлты æнæ- 
мæнг фæзмын цæмæй хъæуы, уыцы хъуыддæгтæй 
иу у лæгдзинад, дзыллæты цард æмæ хъысмæтмæ 
иудадзыг хъус дарын. 
Иуæй-иутæ поэзи раздæхтой хынджылæгмæ 
æмæ сæгад кодтой поэты цытджын ном. Чиныг- 
кæсæг нал æууæнды æмдзæвгæты рæстдзинадыл. 
Адæмы иу хай та сахуыр уæлæнгай фыстытыл æмæ 
нал æмбары æцæг арф хъуыды, рæстылдзурæг 
æмдзæвгæтæ, уый нæ, фæлæ ма сæ тæрсын дæр 
райдыдта. 
Нæ литературон фыдæлтæ ахæм хъуыддæгтæ 
сæ сæрмæ нæ хастой. Уыдон никуы кодтой цæст- 
мæфыстытæ, цæстмæныхæстæ, сæ дзырды уыд 
стыр уæз, стыр фарн, адæмы æхсæн уыдысты 
нымаддæр лæгтæ. Цæмæн афтæ уыд? Уымæн æмæ 
поэт фыццагдæр хъуамæ уа лæг. Чъизизæрдæ, 
хахуыргæнæг, æдзæсгом, цæстмæмиты фæрцы 
бынæттæм тырнæг адæймаг хорз поэт никуы суы- 
дзæн. Фыссæг цæуыл фыссы, уыдон цæуынц йæ 
миддунейæ, æвзæрынц йæ зæрдæйы тæгтæй. Фæлæ 
цъымарайæ сыгъдæг суадон нæ гуыры. 
Кæй зæгъын æй хъæуы, уыдæттæ æгъгъæд не 
сты поэт суæвынæн: хъæуы курдиат æмæ куль- 
турæ. Фæлæ курдиат у æрдзæй дæтгæ, кæмæ нæ 
уа, уый ныхасаг дæр нæу. Дзырд цæуы поэтикон 
культурæйыл. Нафи раст зæгъы, бирæ æнæвнæлд 

334 
Дзаболаты Хазби 
аивадон æвæрæнтæ ис нæ фыдæлты хæзнадоны. 
Мæнмæ гæсгæ, нырма чысыл пайдагонд цæуы ирон 
адæмы сфæлдыстадæй: райсæм дзы иуæй-иу сю- 
жеттæ, иуæй-иу мотивтæ, рохæй баззайынц обрæ- 
зон фæлгонц, зæллангон фæрæзтæ. Уыдон та сты 
тынг ахсджиаг. Райсæм иу рæнхъ «Бæтæйы фырт- 
ты зарæг»-æй: «Хъаныхъуаты хъуынджынхъус 
Тъæрæс»... 
Æртæ дзырдæй мырты æндзæвды фæрцы 
æвдыст æрцыд адæймагæн æрмæст йæ бакаст нæ, 
фæлæ ма йæ зондахаст. 
Хаттæй-хатт уæлæнгай æмбæрстгонд цæуынц 
нæ профессионалон поэзийы бынтæ дæр. Фæдзу- 
рынц сæ рог ритмикæйыл, æнцонæмбарындзина- 
дыл (мæнмæ гæсгæ, Къостайы сфæлдыстады дæр 
нырма бирæ ис, сахуыр кæнын, базонын 
æнхъæлмæ чи кæсы, ахæм къабæзтæ). Æнцонæй 
иртæст цæуынц цæстуынгæ барæнтæ æмæ æндæр 
поэтикон мадзæлттæ. Фæлæ фаг æргом здæхт нæ 
цæуы, зæгъæм, æмдзæвгæты мидулæфтмæ. Уый 
та у тынг ахсджиаг хъуыддаг. Райсæм ахæм рæн- 
хъытæ: «Амонд... Æрра дæн, цæй амондмæ дзу- 
рын! Ацы рæстæджы та амондджын чиу?» 
Уый у, цард æмæ уарзтыл бирæ чи фæсагъæс 
кодта, ахæм адæймаджы арф ныуулæфт. Цас æмæ 
цас парахатдзинад дзы ис?.. 
Нафи раст уайдзæф кæны, нæ литературæйы 
цы хъæздыгдзинæдтæ ис, уый чи нæ зоны, афтæ- 
мæй йæ фыдгой чи байдайы, уыдонæн. Уый афтæ 
æмбарын нæ хъæуы, æмæ дунеон литературæйæ 

Уæлæмхасæн 
335 
нæхи бахизæм, зæгъгæ. Нæ. Ныртæккæ ирон адæм 
иннæ адæмтæй æнахуыргонддæр не сты. Кæсынц 
æрмæст нæхи, уырыссаг, стæй нæ бæстæйы фыс- 
джыты нæ, фæлæ æнусты дæргьы зæххы къори- 
йыл цы стыр аивадон хæзнатæ арæзт æрцыд, 
уыдон дæр. Уымæ гæсгæ ныртæккæ ирон поэтæн 
нæй, дунеон литературæ нæ зоныны æмæ, рæстæг 
поэзийы размæ цы домæнтæ æвæры, уыдон не 
’ххæст кæныны бар. 
Хатгай хорз æмдзæвгæтæй фæзæгъынц, зынæм- 
барæн сты, зæгъгæ. Æз дæн хæдуæз, зæрдæйæ 
ист дзырды фарс. Фæлæ арф хъуыды уæлæнгай 
хъуыдыйæ зындæр бамбарæн у. Уый тыххæй тынг 
хорз загъта уырыссаг критик Ст. Рассадин: «Нас- 
тоящая поэзия, стремящаяся переделать читателя 
по своему образу и подобию, всегда тем самым 
даже борется с читателем, приближая его к свое- 
му идеалу и эта борьба тем упорнее, чем идеал 
совершеннёе». Мæн фæнды, уыцы хъуыддаг нæ 
рох куы нæ уаид, уый. 

336 
Дзаболаты Хазби 
Стихи Хазби Дзаболова 
в переводе Николая Рубцова 
ПОЖЕЛАНИЕ НОВОРОЖДЕННОМУ 
Ты рожден под крылом водопадной струи, 
Там, где властвуют скал перевалы, 
Будь же чист, как высокие воды твои, 
Будь же тверд, как родимые скалы! 
КОГДА КРИЧАЛА СОРОКА 
Закричит возле дома сорока — 
Мать, волнуясь, глядит из сеней: 
О! Наверное, гость издалека 
С доброй вестью торопится к ней! 
Но... войну накричала сорока! 
Сколько зим пронеслось, сколько лет 
После этого скорбного срока!.. 
Но сороке доверия нет. — 
Закричит возле дома сорока — 
И тотчас, будто что-то стряслось, 
Мать встревоженно смотрит с порога: 
Злой иль добрый появится гость? 

Уæлæмхасæн 
337 
НАМОГИЛЕОТЦА 
Ты был землепашцем на этой земле, 
Но отдыха время настало — 
Сложив свои руки, без мук на челе, 
Заснул ты устало, устало. 
Я знаю, что там темнота, забытье... 
Но здесь, где живут в непокое, 
Пусть светлым останется имя твое 
И долго звучит, как живое! 
огонь 
Было видно село издалека 
Даже темною ночью, как днем: 
Вся земля озарялась жестоко 
Ослепительным смертным огнем. 
Падал с воздуха огненной свечкой 
Самолет, и дымилась стерня... 
А чтоб только не выстудить печку, 
Часто не было в доме огня! 
Не смолкали горящие звукй... 
А соседки, сквозь пули, тайком, 
Чтоб над печкой погреть свои руки, 
Шли к другим за живым огоньком. 

338 
Дзаболаты Хазби 
ДАВНО Я НЕ ВСТАВАЛ ПО КРИКУ ПЕТУХОВ 
Село, где на чинаровом столбе 
Осталась моего рожденья дата, 
Зеленогрудое! Грущу я о тебе... 
Мои поля! Где мной трава не смята... 
Давно по свежевспаханной земле 
Я не бродил и не слыхал спросонок, 
Как блеют за стеною в теплой мгле 
Коза и разлученный с ней козленок. 
Давно я не вставал по крику петухов 
И солнце не встречал в лощинах вешних, 
Но домик наш — гнездо моих стихов — 
Не забываю, как скворец скворешник... 
* * * 
Меня война солдатом не застала. 
Чтоб взять винтовку, был годами мал. 
Но тоже рос голодный и усталый 
И тоже груз на плечи поднимал! 
Своим крылом безжалостное время 
Махало так, что мой мутился взгляд, 
Недетских слез и всех лишений бремя 
Я тоже нес, как будто был солдат!.. 

Уæлæмхасæн 339 
ОБЩЕЕГОРЕ 
В гнездах покинутых рылись вороны, 
И гибель носилась вокруг. 
В избе, где вручили листок похоронный, 
Рыданье послышалось вдруг! 
И все, кто услышал, тотчас зарыдали, 
Как листья осины одной, 
И всем представлялись холодные дали, 
Где муж или сын их родной... 
* * * 
Человек переносит любую беду, 
Он сгорает в болезненном жарком бреду, 
И заносит его обезумевший снег — 
Все равно переносит беду человек! 
Но как трудно, как трудно бывает тогда, 
Если рядом случится чужая беда! 
Если кто-то страдает у вас на виду, 
И, душой проникая в чужую беду, 
Вы не в силах пройти стороною и прочь, 
Но не в силах ничем человеку помочь! 

340 
Дзаболаты Хазби 
* * * 
Всегда заботой матери храним 
От колыбельных дней и до конца, 
Взрослеет сын, и борется и дышит! 
Так почему за именем своим 
Он пишет имя гордого отца, 
А имя доброй матери не пишет!.. 
В РОДНОМ СЕЛЕ 
Здесь, как прежде, кружатся орлы, 
Взмахи крылъев распластанных гулки, — 
И становятся люди светлы, 
Слыша детский галдеж в переулке... 
Но кого-то, мне кажется, нет, 
В босоногой резвящейся стае, 
Нет кого-то! И горестно мне, 
Будто это меня не хватает. 
Да! Хотя переполнился весь 
Переулок, и вовсе разбужен, 
Все мне кажется, будто бы здесь 
Нужен я! Обязательно нужен... 

Уæлæмхасæн 
341 
* * * 
Горбоносый, 
В коротких штанишках, 
Он стоял у родного крыльца. 
И мечтал, 
увлеченный мальчишка, 
Что изведает мир до конца! 
Он мечтал 
и нс ведал сомнений 
В том, что имя его прозвенит, 
Что везде, 
И у всех поколений, 
Будет подвиг его знаменит!.. 
Где же подвиг твой, 
гордый мальчишка? 
Где крылатая слава твоя?.. 
Горбоносый, 
В коротких штанишках, 
Это был... 
неужели не я? 

ЧИНЫДЖЫИС: 
Ходы Камал. Рухс фæндтæ хæссæг 5 
ЧИНЫГ «ХÆС» 
«Мæнæн нæу иппæрд дзыллæтæй мæ амонд...»13 
Садойнаг райсом 14 
«Дæ хæс цытджын æмæ егьау у...» 15 
Æрдз æмæ адæймаг 16 
Геолог 17 
Фæндараст 18 
Рæмудзæг 19 
«Кæуыл æрцыди цинад, хъыг...» 20 
Зæхх 21 
Бабыз 22 
Мæгуыр 23 
Уылæнтæ 24 
Дæтты быцæу 25 
«Мæ фыд йæ ивгьуыд бонты цытæн...» 26 
Изæрон хъуыды 27 
Фын 28 
Куы ссудза стъалы 29 
Арты раз 30 
«Уæлæ йæ цъæх хъæбыс арвæн...» 31 
Бæрз 33 
«Зарæг нывæндгæйæ...» 34 
Куы уаид алцыдæр æнцон 35 
Рæстдзинад 36 
Баууæнд мыл 37 
Мад 38 
«Кæддæр-иу мын исты куы радта мæ фыд...» . 39 
Стъалы 40 
Мартъи-бон 41 

343 
Уый хуыздæр уыд 42 
Хъ. Мыртазæн 43 
Фæскуыст 44 
Амонд 45 
«Зонын, «уарзын», зæгъгæ, *васт...» 46 
Бæлон 47 
«Ехх, дæ рус мæ русыл андзæвд...» 48 
Фахсыл 49 
Зæгъ-ма 50 
Æрыскъæф 51 
Æз хурæн бамынæгæй тарстæн 52 
Фæлтау 53 
Зæрдæ уал сайдæн нæ быхсы 54 
Лекцийы фæстæ 55 
Фæндыр 56 
Зокъо 57 
Миниуæг 58 
Булæмаргъ 59 
Дзæгъæлдзых 60 
Æнгуз 62 
Хъæд æмæ фæрæт 63 
Тузар æмæ гæлæбу 64 
Æнæрхъуыды 65 
Æнæкъæдзил рувас 66 
Номæвæрæг 68 
ЧИНЫГ «АРТДЗÆСТ» 
Фæндагыл 75 
Уый кæд æз нæ уыдтæн 76 
«Лæг фæразы йæхи уды рисæн...» 77 

344 
Мæныл цæуы фынддæс милуан азы 78 
Тæссæй 79 
Мæскуыйаг хæлæрттæм 80 
Мæ мады ингæны уæлхъус 81 
Чызджы сагьæс 82 
Нымайы сахат 83 
Ногбонты арфæ 84 
«У дæ фарн кæуылты...» 85 
Мæ чызгмæ 86 
Хæхтæ 87 
Мæ фыды цыртыл 88 
«Сæрд æрцыд, сæрд æрцыд», — зары цъиу...» 89 
Хæст . 90 
/. «Ды ныр лæг дæ...> — 
2. Хæст хæрзрох нæ ныууагъта мæн дæр. — 
3. Гæркьæраг куы уасыд 91 
4. Фæсхæст — 
Зарæджы тыххæй 92 
Мæ кусæг æмбæлттæм 93 
Чызгæрвысты 94 
Мады ном цæуыннæ фыссы лæг? 95 
Хæххон лæппуйы зарæг 96 
Артдзæст 97 
Зонды тыххæй 98 
Æвзонгдзинад 99 
«Ныхыл тадысты хиды æртæхтæ...» 100 
Лæг хиуарзон у 101 
Бæргæ, дæхимæ искæцæй æрбакæс 102 
Мæ фыдмæ 103 
Æцæг уарзт 104 
Газет кæсгæйæ 105 
Терчы был 106 

345 
Зæрватыкк 107 
«Зæрдæ! Ды æвдисæн...» 108 
Æз мæ фæндты тахтæн æмæ тахтæн 109 
Мыдыбындз 110 
Æххормаг аз æмæ сабибонтæ 111 
«Сæууон æртах бæласы хихæй...» 113 
Бадæгчызджы зарæг 114 
Мæ зæрдыл дарын 115 
Дидинæг 116 
Авдæны зарджытæ 117 
/. Авдæны уæлхъус — 
2. Хъæргæнаг амонд — 
3. Ноггуырды арфæ 118 
Дыууæ зарæджы 119 
Хæхтæм 121 
Сбон и 122 
Фæззыгон æхсæв 123 
Фæскъæвда 124 
Фæззыгон быдыр 125 
Хинæйдзаг нуазæг 126 
Уæд æй куыннæ исынц йæ куыстæй? 128 
Чи зоны 129 
Суадон 130 
Дардæй 131 
«Тад миты хæрæзæй...» 132 
Сырддонцъиу 133 
«Зæрдæ хатгай цæмæйдæр ныккæрзы...» 134 
Ацæргæ лæджы сагъæс 135 
Хорыбон 136 
Мæ хæларæн 137 
Хæрæг æмæ бирæгъ 138 

346 
Халон 139 
Адæмон æмбисæндтæй 140 
/. Хæрæг æмæ гал — 
2. Тæригъæдгæнаг фыргп — 
Уыд фыдуынд лæппу нæ хъæуы 141 
Нырма ныр бамбæрстон 142 
Фæсбалц 143 
Фын 144 
Хуымæтæджы æцæгдзинад 146 
Балцы цæугæйæ 147 
Уынджы 148 
Сымах цæрдуд, цæрæццаг ыстут, хæхтæ! 149 
Фæрæстмæ 150 
Фæдзæхст 151 
/. Иу поэтпæн — 
2. Бынатахсæгæн — 
ЧИНЫГ «КЪАХУЫНÆР» 
Мæ мадмæ 152 
Сонет абадгæ чызгæн 153 
Сонет 154 
Сонет сылгоймагæн 155 
Хъуыддаг æмæ ныхас 156 
Сонет хæхтæн 157 
Фыдæлтæ æмæ мах 158 
Хæхтæм æрыздæхгæйæ 159 
Гимн хæдзары æфсинтæн 160 
Сидт хъæлдзæг дзырдмæ 162 
Быдырон хъуыдытæ 163 
Цард зоныны тыххæй , 164 
Гутон æмæ кард 165 

347 
Зынг 166 
Аргъау 167 
Райсом раджы гаккукгæнаг уасыд 168 
«Ис зæрдæйæн дæр гомриу арвау стъалытæ...» .... 169 
Цæуын æз сау зæххыл 170 
«Мæгуыргур никуы уыдис Иры...» 171 
Æз хæхты райгуырдтæн 172 
Ирон кафт 173 
Кæм мысынц дæу 174 
Бонрухсы гимн 175 
Сагъæс æнæзонгæ æмбæлæгыл 177 
Къахуынæр 178 
Фæндаджы тох 180 
Денджызы хъазтæ 181 
Фæстаг тæрхон 183 
Фæндаджы уæз 184 
Адæм кæрæдзи уарзынц 186 
Дугъон 188 
Хæххон кæсаг 189 
Царды быцæу 190 
Романтикон æмдзæвгæ 191 
Хъæриуы хохы рæбын 192 
Сæгуыт 193 
Ис ахæм лæг хæхты 195 
Цыхтахсæг 196 
Хъуылæджы уынæрмæ хъусгæйæ 197 
Райгуырæн къæсæрыл 198 
«Къæсæры Уастырджи! Дæ рынтæ!..» 199 
Æнæхуыссæг æхсæв 200 
Хъæууон райсом 201 
Алæмæт-диссæгтæ 202 
Мæ рагбонты хæлармæ 204 

348 
Нæртон удыхъæд 205 
/. Уыршмæг — 
2. Ацæмæз 206 
3. Уацамонгæ 207 
Хæхбæсты фарн 208 
/. Сæууон азæлд — 
2. Дзуры æрдæгкалд мæсыг 209 
5. Дзуры сæрсæфæн ком 211 
4. Дзуры фыдæлты мæсыгыл уагъд къухвæд 212 
5. Цырт æмæ барæг 213 
6. Дзуры хæххон фæндаг 214 
ЧИНЫГ «УАЦАМОНГÆ» 
«Ис бирæ, тынг бирæ...» 215 
Зарæг фæдисон æнусыл 216 
Риторикон æмдзæвгæ 217 
Балладæ 218 
Разныхас «Нæртон цикл»-мæ 219 
Нæртон сидт 220 
Уæгьдибар сонет 221 
Царды рæстæг 222 
Таурæгъ 223 
Моладзан-хох 226 
Зарæг хорз æмæ фыдракондыл 227 
Фæстаг сахат 228 
Цъити 229 
Изæр уæтæры 230 
«Æрдзæй стыр лæгтæн чи райгуырд...» 231 
Зарæг амонды тыххæй 232 
«Ис м’ алфамблай цыдæр...» 233 
Райгуырæн къуым 234 

349 
«Уæхскуæз куыстыты арвыстон мæ рагбонтæ...». 235 
Æнæном хæстонты ингæны уæлхъус 236 
«Æнæ Райгуырæн ницы ис...» 237 
Уарзоны зарæг мæйрухс æхсæвы 238 
Сагьæс мæ дзæгъæл æфсымæрыл 239 
Тæппуд лæджы сагъæс рагон уæлмæрды раз..241 
Зæрдæты æмцæф 243 
«Фæлмæн, зæрдæбын дзырд...» 244 
«Æз нæ уарзын лæджыуат сынтæг...» 245 
Романс 246 
«Ис æвзаг — кæй æмбарынц æппæт дæр...» ...247 
Иумæйаг зиан 248 
Аласа 249 
«Куы хæссай зæрдæйы æмбуар...» 250 
Сæууон къахуынæр 251 
Горькийы фыстытæ кæсгæйæ 252 
Фашисттæ æхсынц Пушкины 253 
Куы скæнон искæй удæн зын 254 
Азтæ куыд цæуынц, афтæ 255 
Адæм ирон фынгыл куы бадынц 256 
Сылгоймаг 257 
О, æвæццæгæн, ацы цъæх дуне 258 
Фæззыгон хъæд 259 
«Цымæ-иу дидинæг йæ адджын тæф æмбары?..» 260 
«Æз ацы фарн-бæсты мæ худистæй цæуын...»261 
«Дымгæ футгæнгæ цæгатæй...» 262 
Амонд нæй сгарæн уырзæй 263 
Сæтæлæг 264 
Сæтæлæг 265 
«У ныр хъуыддагмæ гæсгæ кад...» 266 

350 
Сау бæрцытæ 267 
Уыг 268 
Ныгæнынц шофыры 269 
«Лæгмæ куыд фæцæуы цæрын...» 270 
«Чиныг фæлдахгæйæ иу ран дæ къухфыстæй...» 271 
Искуы 272 
Наизуст æз зонын иууылдæр Къостайы...» 273 
Балладæ фембæлдыл 274 
Уынджы нывтæй 275 
Сонет 276 
«Къæвда бон ма ныууадз дæ дзабыр...» 277 
«Дард балцы йæ лæппуты æрвыста...» 278 
Хæфс 279 
Мæйрухс æхсæв 280 
Дзуры хохаг тъæпæнсæр хæдзар — 
Ир 281 
«Дон йе знæт гуылфæнты...» 282 
Пыл æмæ бындз 283 
«Хъысмæт кæнæ æрæмысгæ ныхас у...» 284 
Æнæном хæстонты ингæны уæлхъус 285 
«Дæн цæуыныл авд дæлдзæхмæ разы...» 286 
Царды къæсæрыл. Поэмæ 287 
Æртæ ныхасы. Аргъау 300 
Досаби. Аргьау 308 
ТÆЛМАЦТÆ 
Рагон скæсæйнаг поэзийæ 315 
«Хъыгæй дæр сау фæздæг куы гуырид...» . - 
«Дунейы сæфт — уыг бады...» — 
Фæндаггоны зарæг. Гетейæ 316 
Саби авдæны. Шиллерæй — 
«Сымах мæн арвæрпывд фæхонут...». Г.Гейнейæ . 317 

351 
Ленкгæнæг. А. Мицкевичæй 317 
Мигьтæ. М. Лермонтовæй 318 
Мæгуыргур. М. Лермонтовæй 319 
«Цæттæ сты, дидинæгау...». А. Исаакянæй 320 
«Ныртæккæ та дард...». А. Исаакянæй — 
Цæргæс. А. Яшинæй 321 
«Æдыхстæй æрбацæуынц...». Р. Гамзатовæй .. — 
«Ды амондджын уымæй...». Р. Гамзатовæй..322 
«Ызнон æз уынгты...». Р. Гамзатовæй — 
Туг æмæ цæссыг. Р. Гамзатовæй 323 
«Ноггуырд рæуæд авдæнæй...». И. Курлатæй. — 
Уызын. Б. Заходерæй — 
«Мæн дард бæсты искуы...». К. Отаровæй 324 
«У, фынæй чызгау, мадзура...». К. Отаровæй — 
Пискаревы уæлмæрд. С. Давыдовæй 325 
Ма сдзурут, хæхтæ! 3. Тхагазитовæй 326 
Фæстаг зарæг. М. Джалилæй 328 
Сау бæх урс митыл ахауд... К. Кулиевæй 329 
УÆЛÆМХАСÆН 
Эпиграммæтæ 331 
Нæ фыдæлты бынтæ æмæ поэтикон культурæ. 333 
Стихи Хазби Дзаболова в переводе Николая 
Рубцова 336 

Литературно-художественное издание 
Дзаболов Хазби Дударикоевич 
Волшебная чаша 
Произведения 
по осетинском языке 
Редактор Т.А. Кокайты 
Художник B.C. Григорян 
Технический редактор А. В. Ядыкина 
Корректор Т. А. Казбекова 
Компьютерная верстка Дж.О. Амбаловой 
Сдано в набор 18.11.10. Подписано к печати 14.03.11. Формат 
бумаги 70x100'/^- Бум. офс. № 1. Гари, шрифта «Кудряшов». 
Печать офсетная. Усл.-п.л. 14,19. Учетно изд. л. 8,38. Тираж 
500 экз. Заказ Л"? 1488. С 4. 
Министерство культуры и массовых коммуникации РСО—Алания 
ГУП РСО—Алания «Издательство «Ир», 362040, г. Владикав- 
каз, проспект Мира, 25. 
Отпечатано с готовых диапозитивов в ОАО «Издательско-полн- 
графпческое предприятие им. В.А. Гасспева», 362011, г. Влади- 
кавказ, ул. Тельмана, 16. 


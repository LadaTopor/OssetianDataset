ХУЫГАТЫ 
СЕРГЕЙ 
ФæНДАДЖЫ 
МæТ 
æМДЗæВГæТæ 
ЧИНЫГУАДЗæН <ИР» 
ОРДЖОНИКИДЗЕ • 1976 

Х~*81 
Хуыгаты С. 
X—81 Фæндаджы мшт, æмда* Орд- 
жоникидэе, «Ир», 1976. 
109 ф. 
Хугаев С. 3. 
Перед дорогой. 
Ш31@3)~76 
© Издательство «Ир>, 1976 г. 
743-26 _ 45^?0 ЗС(Осет) 

¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦« 
# * * 
Иры дзыхъхъ куывддон фестæд,— 
Хонæг алы ран — хæрх. 
æз куырыхон лæг не сдæн, 
Зонын мæ дæргъ, мæ уæрх. 
Фæлæ цы федтон царды 
æмæ цы домдта мæн,— 
æз мæ сонт-бонтæй ардæм 
Уый зæгъинаг уыдтæн: 
Исчи дын дæ дуар хойы, 
Йе дæм байхъуысти хъæр,— 
Зон: æрцыди дæм хонæг, 
Агурынц дæ кæмдæр. 
æмæ дæ уатæй рабад, 
Бинонты дæр ныууадз, 
Кæннод фæдисы хабар, 
Кæнæ фыдохы уац 
Исчи куы ’рхæсса Ирмæ, 
Сæр куы бахъæуа, сæр,— 
Кæд сæ балцы лæгтимæ 
Равзариккой дæу дæр. 
3 

æмæ дæ дуар хойынц, 
Йе дæм байхъуысти хъæр,— 
Зон, кæмдæр дæ лæг хонынц, 
Агурынц дæ кæмдæр. 
Рабад, ныууадз дæ хъарм уат, 
Фезмæл лæгау цæрдæг. 
Лæг фæдисон уа хъуамæ 
Кæнæ та ма уа лæг! 
Цу — куывды уа, чындзхасты - 
Дзыллæйы уæлхъус æрлæуу, 
Кæннод йæ тыхст, йæ масты 
Байрох кæндзæни дæу. 
1974 аз, мартъи. 

¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦« 
Мæ РАЙГУЫРæН УæЗæГ 
1 
Сызгъæрин фест, мæ райгуырæн уæзæг! 
Куыд ас кæнын, дæу афтæ мысын тынгдæр. 
Нырма мæ фæллад авдæны уæзæй 
Дæ риу хæссыс тæлм-уис Надау уырынгтæй. 
Нырма зынынц мæ къахвæдтæ дæуыл. 
Фыццаг къахдзæф... Кæй уæраджы æнцæйтты?.. 
Нырма фæхъуысы сабийы кæуын 
Дæ къулвæрстæй, 
дæ уырбынтæй, 
дæ цæндтæй. 
Уым хъоппæджы хъуымбыл къоппа ысзынд, 
Уæд зон — æрцæудзæн митвæндæгтыл уалдзæг. 
Бæгъæввад чи у, уый хъæудзæн хæссын. 
Кæмæн и ’рчъитæ, уый йæхæдæг уайдзæи. 
Мæн дæр-иу куы уыди хæссæг, куы — нæ, 
Куынæ — уæд-иу бæгъæввадæй фæраст дæн. 
Куыннæ сыдаин миты сæр, куыннæ... 
Куыдтон, цыдтæн, цыдтæн æмæ фæрæзтон. 
Хæлæгæй-иу куыд мардтæн лæгтæм уæд,— 
Бæхыл-иу чи цыд дард фæндагыл балцы. 
Фæндаг уыди мæ нывыконды кæд, 
æмæ мыл кæд гыццылæй дæр йæ бар цыд?.. 
5 

2 
Мæ чысыл хъæу,— 
æхсæз хæдзары ’рмæст,— 
Ныддаджытæ, 
дæргъæццæттæ, 
цыбыртæ. 
Сæ къултæ —- хъæд, 
Сæ уæлæ хъуарисабртæ ’мбæрзт,— 
æмæ сæ базыртау æрбакодтой сæ бынты. 
Цы хорз-ну уыди! — уыдонмæ фæкæс 
æддиауæй -т- цæст сæ кæцæй нæ ахста! 
Цыма йæ цъус лæппынтимæ цæргæс 
æртахт æмæ æрбадти хохы фахсыл, 
Цыма фæцæудзæни сæ базырты тъæбæртт 
Ныртæккæ ’мæ та стæхдзысты цъæх арвмæ. 
æхсæз хæдзары — ’хсæз пецы æвæрд,— 
æгас комбæстæ батавтой сæ хъармæй. 
æхсæз арты — æхсæз дунейы фаг, 
æрвылрансом æхсæз зарæджы зарынц. 
Куы сæфы тары къахихсыд фæндаг, 
Уæд рудзгуытæ æхсæз цырагъы дарынц. 
Куы сисы дымгæ митадзагъд хæссын, 
Куы нал вæййы бæлццон зынæг нæ хъæумæ, 
Уæддæр кæсыиц, æхсæз пецы кæсынц 
æхсæз хл?дзары уазджытæм æнхъæлмæ. 
3 
Фыды уæзæг, 
Ды мын цм дуне радтай! 
Ыстыр дунс — тымыгъджын æмæ хурджын. 
6 

Гыццылæй-иу мын ме ’нгуылдзтыл нымадтай 
Дæ дзæбæхдæрты — чи фæхаста хордзсн, 
Кæй фервьютай дæ сæрвæлтау хæцынмæ 
Фæстаг балцы дæ дурастæрд къæсæрыл... 
æз дæр кæддæр æд хордзентæ фæцыдтæи 
Дæ къæсæрæй дæ разагъды кæстæртау. 
Уæдæй нырмæ, фæндагыл уон — хæдзары, 
Хæссын мæ риуы иу бæллиц æмбæхстæй: 
Тæхуды ’мæ дæуыл куы скæнин зарæг 
Нæхирдыгон, 
Хуымæтæджы ныхæстæй! 
1968 аз, август. 
7 

¦¦»¦»»¦»¦»¦»¦»»¦¦¦¦¦¦¦¦¦¦¦¦¦¦¦¦¦¦¦¦¦¦ 
æРГОМ НЫХАС 
Дæ иу фæзынд — æвзыгъд æмæ сæрæн. 
Дæ былалгъыл фæцæйхæссыс дæ бахудт. 
Мæиæн у ме знаг, чи зæгъы: «Цæрæм» 
æмæ та царды чи ныккæны гамхуд. 
Мæ бон у стонгæн, уазалæн быхсын. 
Мæхи мæхæдæг развæлгъау фæлтæрын: 
Кæд мын лæджы кары нæ уаид зын 
Зæххы цъарыл рæстаг удæй фæцæрын. 
Ды та дæ пецы никуы скодтай арт, 
Уæддæр æфсæстæй хъарм уаты ныххуыссыс. 
Цæмæн у иутæн туджы фиддон цард, 
Сæ иннæтæн — лæггадгæнæг æххуырст ус?! 
Дæу алчи хоны хорз лæппу, уæздан, 
æмæ дæ цин зæххыл нæ уадзы бадын. 
Цы зæгъон? 
Иу уысм хъуыддаджы уæз дыл 
Дзæбæх куы ’рцæуид — фениккой дæ адæм! 
Кæм равдыстай дæ лæгдзинад, цы ран? 
Дæлæмæ дæр — уæлæмæ дæр дæ бахудт. 
Мæнæн у ме сæфт, чи зæгъы: «Цæрон» 
æмæ та царды чи ныккæны гамхуд. 
1969 аз, июнъ. 
8 

•¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦< 
$ * ф 
Ехх, цы мæгуыр у, хуры тын 
Чи нæ банызта дурынæй! 
Ма ут иузæрдыг горæтыл, 
Хъæуы чызджытæ, курын уæ. 
Хуссар дидинæг рафтауы,— 
Къахвæд нал зайы æртæхыл. 
Уырдæм урсхъулон кофтæйы 
Ныр бæгъæввадæй чи ’ртæха? 
Нарæг къахвæндаг... Иу хатт ыл 
Кæд фæдзæгъæл дæ дисгæнгæ... 
Зайы донисæн рохуаты,— 
Рагон донисæн сисгæрон... 
Циу чындзы цæуын горæтмæ! — 
Ма суадз лæппуйы дзурын дæр. 
Кæннод, о мæ бон, хуры тын 
Нал баназдзынæ дурынæй. 
Хъæуы лæппутыл иудадзыг 
Сагъæс бафтыди — бастъæла! 
Чи сæ — ’ртхъирæнтæ, чи та дзы 
Хъæуы советмæ хъаст кæны, 
9 

Ома, куыстытæ бирæ сты, 
Ома, не ’ххæссæм куыстытыл. 
Фæлæ, оххай-гъе, бир* азты 
Сусæг уарзæтты мысдзысты. 
Ма ут иузæрдыг горæтыл, 
Хъæуы чызджытæ, курын уæ. 
Ехх, цы мæгуыр у, хуры тын 
Чи нæ банызта дурынæй!.. 
1969 аз, август. 

¦¦¦¦¦¦¦^¦¦¦¦¦¦.¦¦¦^¦¦¦¦¦»^»^»44^»4-»^^»4Ф4^>’^^^-^ *-’• л * 
ТИНæ 
Ехх, цы чызг уыди Тинæ, 
Ехх, цы чызг уыди Тинæ!.. 
Хъазт нæ фидыдта ’нæ Тинæ, 
Цыма хъæуы уынг хаст уыд. 
Лæппутæ-иу сæ мæтимæ 
Иугай здæхтысты хъазтæй. 
Уæдæ йе ’рфгуытæ ’рдыны таст, 
Уæдæ цæстытæ — фатау. 
Иунæг хатт-иу кæмæ фæкаст, 
Уый-иу нал сыстад уатæй. 
Рувын уый хуызæн чи зыдта! 
Намæ ссивынмæ арт уыд. 
Уымæй уыгæрдæн фидыдта,— 
Урсхъулон кофтæ дардта. 
Алы изæр дæр — хатджытæ... 
Ком нæ лæвæрдта Тииæ. 
Иу ыл зарыди зарджытæ, 
Дзургæ нал кодта иннæ. 
Хъæу нæ фидыдта ’нæ Тинæ, 
Уый кой дардмæ дæр хъуыст уыд. 
Лæппутæ-иу сæ мæтимæ 
Иугай здæхтысты куыстæй. 
Н 

Гъестæй горæтмæ афтыди,—• 
О, цы ’нæрайы балц уыд! — 
Уынг афтид къухау сафтид и, 
Уынгæй хъазты хъæр нал цыд. 
Хъæуы лæппутæ цал ысты, 
Уалæй кастысты ’нхъæлмæ: 
Мæнæ горæтаг арæзтæй 
Тинæ ’рыздæхдзæн хъæумæ. 
Хъæуы изæртæ — стъалысæфт. 
Тыргътæ ’нкъардæй зындысты, 
æмæ лæппутæ алы ’хсæв 
Иугай уынгты зылдысты. 
. Уæд ыссивæнтæ ’рхæццæ сты. 
Гъæтт, ыссивæнты фаг тых! 
Уыцы фатыхс дыууæ цæсты... 
Уыцы æрфгуытæ — фаттыгъд... 
Уыцы урсхъулон кофтæйыл 
Кодтой сусæг дæлгæмттæ 
Хъæуы лæппутæ, афтæмæй 
- Карстой къуылдымтæ — ’гæндæг. 
Сæрд фæци, фæззæг ацыди 
æмæ ’рхæццæ и зымæг. 
Фæлæ горæтæй ацырдæм 
Нæй, нæ уыди чызг зынæг. 
Хъæуы лæппутæ цал ысты, 
Уалæй суццатæ сысты. 
ч æмæ горæтмæ арæзтæй 
Исты ’фсæнтты цыдысты. 
1969 аз, сентябрь. 
12 

ффффффффффффффффффф ^¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦^ 
I 
æЗ ТЫХСЫН 
æз тыхсын... 
æмæ куыд нæ тыхсон, 
Мæ цин мæ фарсыл куыд бахæца? 
Искуы иу æлгъыст æмгæртты ’хсæн 
Хахуыр æвзаг куы бахæсса. 
Зæхх у арвмæ фехст фæдисон нау,— 
Дард, æнæсгæрст рæттæм афтыди. 
æз куы нал бæззон цæдисонæи, 
Уæд цы хур уындзынæн афтæмæй? 
Уæд мæ хъысмæты фыддæрадæн 
Зæххыл мин цины ныууадздзынæн... 
О Вьетнамы зæхх-æрттæдæларм, 
æз дæ рæстæй сæфтыл бафтдзыиæн! 
æз тыхсын... 
^смæ цы гæнæн и? 
Зæххыл чи райгуырд цардæнхъæл, 
Уый куы баззайы æгæуæгæй, 
Уæд у судзагдæр йæ марды хъæр. 
Уыцы худгæ зæд •— нарæгастæу 
Царды ацæудзæн æпдæримæ. 
æз æгæр ас дæн, 

æгæр ас дæн... 
Ныр куыд ысхъарон мæ тæригъæд?!. 
æз тыхсын. 
æмæ куыд иæ тыхсон,— 
Цард у алы ран арвистон. 
æз мæ царды ’мбис æндæрты ’хсæн 
Ницы-мацыйæ арвыстон. 
...Зæрдæ алцæмæ куы фехсайы, 
Уый нымайын æз амондыл. 
Иу зыр-зыр кæны йе’хцаиыл, 
Иннæ зарæг ныццамоны... 
1969 аз, ноябръ. 

¦¦¦¦¦¦¦¦¦¦¦*¦¦«¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦< 
ИЗæРТæ 
æрцæуынц изæртæ: 
сау æрфгуытау — сау. 
Фæстæты мын мæ цæстытыл ныххæцынц. 
æрцæуынц изæртæ дæлимоны ныфсау,-— 
Сæ кæддæры уæздандзинад цы фæци?! 
Кæддæр... 
Хуыдтой-иу доныбылмæ мæн. 
Къæлæсы мæй-иу цады донычызгау хъазыд. 
Ныр дæр ыскæсы мæй, 
фæлæ мæнæн 
Мæ мæйы хай æбæрæг цады баззад. 
æрцæуынц изæртæ, 
фæдисон лæгау — тыхст, 
æрцæуынц машинæты, 
тракторты, 
бæхуæрдæтты гуыффæты. 
Цыма дæн уацайраг, 
цыма мыл аскъуыддзаг и æхст, 
Раст афтæ ацæуын æнæбары сæ фæдыл. 
Кæс æмæ дуне —¦ мадард бæгънæг ныр. 
Цæуыс — цыма æндæр бæстæ, 
æндæр зæхх. 
15 

Цы уыди бонрæфты рæсугъд æмæ ыстыр, 
Уый нал зыиы, 
æрбайсæфтй, 
фæдæлдзæх, 
æмæ цы баззади фыдракондæй, цы и, 
Уый рабадти йæ мæрдхуыссæнæй, 
растад. 
Кæмдæр рæствæндаг иу къæрных фæци, 
Кæмдæр та зылын бафхæрдзæни расты. 
Кæмдæр дыууæйæн — æртыккаг æвзæр, 
æртыхсти йыл рæхыс-бастау сæ хахуыр. 
æрласта чызгмæ фæлитой æвзаг, 
Хæрз саби чызг — къуымы маргъау æрмахуыр. 
æрцæуынц изæртæ: иу — 
абон, иннæ — 
сом. 
æз куыд фæриссын, афтæ знаг фæриссæд! 
Уæддæр сæ ныхмæ нæу лæууын мæ бон, 
Сыбыртт кæнын сæм не сфæразын — 
диссаг! 
Фæцæуын уынгты. Хæдзæрттæм кæсын. 
Кæм судзы рухс, кæм та — 
бынтондæр талынг. 
Цæмæн у афтæ уый, цымæ, 
кæд сын 
æмхуызон рухс æрвитынц арвæй 
хур уа, 
мæй, 
стъалы?! 
« 
Кæйдæр тыгъд уаты хъазт-æмдзæгъд ыстынг. 
Бæрæг у уый — хуымæтæг лæг нæ кафдзæн. 
Йæ бон кæмæн нæу хуыссæнæй ыстын, 
Уый уыцы хъазтмæ, йс бецау, нæ бафтдзæн. 
1П 

æмæ фæцæуын, цыма дæн изæр 
Мæхæдæг ныр — 
мæцъæл изæр, 
тыхст изæр. 
Кæм искуы къулмæ бауадзын мæ сæр, 
Кæм та æнцæйтты трамваймæ ысхизыи. 
Кæм æрхизон — нæ фæзонын,— нæ уынг 
Цыдæргъуызон ныддаргъ вæййы, 
ныззылын. 
Кæмдæр йæ кæрон милицион лæууы, 
Мæн хъахъхъæны, фæлæ йæм æз нæ зынын. 
Фæцæуын сабыр, адæммæ кæсын — 
Кæмæн йæ цæсгом рухс, кæмæи та — 
талынг. 
Цæмæн у афтæ уый, цымæ, кæд сын 
æмхуызон рухс æрвитынц арвæй 
хур уа, 
мæй, 
стъалы?!. 
æмæ æрцæуынц изæртæ: иу — 
абон, иннæ — 
сом, 
æрхæссы с’ алчи утæхсæн мæ удæн, 
Уæддæр йæ рæуфынты кæмæн вæййы æнцон,— 
æнцон сын уæд! — 
Нæ сæм кæкын тæхуды. 
1969 аз, декабрь. 
2 Фæндаджы мæт 

•¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦4 
ЗæРДæЙЫ НЫХАС 
Мæнæн нæй царды зын æмæ æнцон, 
Уæззау куыст уа, æхсæвбадæн уа — судзын. 
Дæ зæрдæйау дæ фыды уæзæг зон, 
æмæ дын дуне хи хæдзар ысуыдзæн. 
Кæйдæр галуаны макуы ыскæн арт, 
Дæ чысыл къона уазал смаг куь* кæна, 
Кæннод дзырддагæй баззайдзæн дæ цард,— 
Дæ цард дыл иу фæллад изæр куы ’ркæла! 
æз дæн зæрдæ. 
Мæнæн æрæнцой нæй,— 
æрцыдтæн ифтыТъд царды ’фсондзыл галау. 
Куы уа фæдис, уæд ма бакæ фьдоæй, 
Куы цæуой зиуы — уым дæр иуварс ма лæуу. 
æрбады иухатт къæмисæнтыл чь!рс,— 
æз баризын æвзæр зымæджы тасæй. 
Миййаг — цы нæ вæййы? — фæсмонгонд сæнтты рыст 
Лæджы къуымæй фынсаст уыгау куы уаса... 
Куы хæссой искуы Иры зæххыл фарн, 
Куыд зардзысты? 
Цы зарæджы ныхæстæ? 
Цымæ цы дæтдзысты уæд ног чындзæн лæвар? 
Цымæ уæд та кæй кæндзысты чыидзхæссæг?.. 
18 

æз зонын: 
Царды ницы кæны сусæг. 
Мæ алы цæф иæ фæстагæттæм хъуысы. 
Миййаг нын фидæны цæхæркалгæ æнусæй 
Куы худа исчи не ’нæнцой æнусыл. 
Миййаг нæ исчи азымы куы дара, 
Нæ нæмттыл нын куы кæна исчи хъоды,— 
Йæ зард кæй хæлы се ’нæрцæф кæстæрæн, 
æмæ йæ куывд — сæ тавицы зæрондæн! 
æз дæн зæрдæ. 
Бæстыл цы ис — мæн у. 
Зæххы къори мæ цæфтæй кæны зилгæ. 
æнцойад нæй! 
Куы мын вæййы æнуд, 
Куы та фæкæнын рис-тымыгъты сигæ... 
1970 аз, январь. 

+¦¦¦¦¦¦¦¦¦¦¦¦¦¦¦¦¦¦¦¦¦¦¦¦ ¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦< 
ДУЛЯОЯ 
Дзаболаты Хазбийы номарæн 
Хуры тын асаст æхсаргардау, 
Зæхмæ дыууæ дихæй ’рхауд. 
Афонмæ амонд ыссарæгау 
Чидæр ыссардта цæфхад. 
Афонмæ горæты астæумæ 
Сабитæм тагъд кæны мад. 
...Къахвæд кæм ысхызти астымæй, 
Уыцы ран цуанон лæг бадт. 
Бадти. 
Иæ хæтæл йæ лæдзæгау 
Кæрдæгыл иуварс фæлдæхт. 
Къахвæд — къæвдабон, æвæццæгæн,— 
Синагау зæххыл нындæгъд. 
Мыдыбындз кæрдæгыл абады, 
Стæхы фæстæмæ зынæй. 
Ацы дзæбæх ранмæ сабаты 
Ногæй æнæ ’рцæугæ нæй. 
Бæлас — гуыбырзæнг — йæ хæдуæле 
Лæбырдæй коммæ кæсы. 
Абон нæ фехста йæ хæтæлæй, 
Абон ыл н’ амбæлди сырд. 
20 

æмæ æгайтма иæ анæрыд 
Хъæдбыны топпы гæрах. 
Зæрдæйæ зонды ’хсæн ц’ арæн н, 
Нс ’рхауд уым туджы æртах... 
Бады. 
Йæ лæдзæгау кæрдæгыл 
Иуварс йæ хæтæл æвæрд. 
Фæндаг фæхицæн дыууæ ’рдæгыл, 
Иу дзы бынтондæр æвæд. 
Иннæ фæкъæдз и, фæраст та и, 
Аныхсти къудзиты ’хсæн. 
Цуанон фæтарсти — фæкасти йæм — 
Фæндаг берданчы хуызæн. 
Цыма йæ иу æлгъыст аппæрста 
Цъæнутыл барæй кæддæр. 
Къах ыл æрæвæрдтай — а бæстæ 
Фестид æгасæй цæхæр. 
æмæ уæд нал уаид дидинæг, 
Арвы рухс хауид хъæлтæ... 
Уыцы бон н’ алкæмæн — фидинаг, 
Фæлæ фæстæдæр фæлтау.— 
Цалынмæ зарæг уа хуры бын, 
Уарзын уа чызджытæн зын, 
Цалынмæ хъусæг уа дзурæгмæ, 
Гъеуæдмæ хорз у цæрын... 
1970 аз, январь. 

¦¦¦¦¦¦¦ »¦¦¦¦$¦ »¦¦»¦¦¦¦¦¦¦¦¦¦¦¦»¦¦¦¦»¦¦¦¦»•»¦ 
* % % 
æз мæхи хæрз гыццылæй базыдтон — 
Хурсыгъд, 
бæгъæввадæй, 
фистсæрæй. 
Уынджы-иу «хæдзæрттæй» хъазыдтæн 
æмæ-иу хъуыстон Ныхасы хистæртæм. 
æз-иу куыдтон мæ мады фæдыл, 
куыдтон кæрдзыныл, 
Устытæ-иу мæ хъæрмæ ызгъордтой фæйнæрдыгæй. 
Фæлæ-иу уый куы базыдтой,— 
æз уæддæр кæудзынæн,— 
Уæд-иу мæ тæрсын кæнын райдыдтой абырæгæй. 
æз уарзтон хъазыи донгæрон «куырæйттæй», 
Цыдæр диссаг мæ ’мбæхстой куыройы фыдтæ, 
Ыстæй-иу хъæдырдæм нæ мила-куыдз куы рæйдта, 
Уæд-иу мæ фыны æнæдаст бæхджын федтон. 
æз лæппутимæ «рæттæй» нæ хъазыдтæн,— 
Цæй куыд цæвон искæй гом зæнгтæ ронæй? 
Исты ’фсæнтты-иу сабыр фæстæты азылдтæн 
æмæ-иу сæм кастæи уартæ кæронæй. 
æз-иу цыдтæн зæронд фæндæгтыл иунæгæй, 
Кæддæр сыл уæйыг цыд йæ хъуын-йæ хъис ызгъалгæ. 
22 

Цæмæн у афтæ марджыхъæстæ мидæгæй, 
Цæмæн у ’дде афтæ рæсугъд залгъæд?! 
æз цы фæтыдтон цъоза ’мæ дисийæ, 
Уыдон иу ран самай — зæххыл уæз кæниккой. 
Мæнæн мæ фæндаг не сбардзынæ дисныйæ, 
æмæ йыл бирæ уæз фæхастон ме ’ккой. 
1970 аз, февраль. , 

¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦*¦¦¦¦¦¦¦¦¦¦¦¦¦¦¦¦¦¦¦¦¦¦¦« 
* * # 
Фæцæуынц чызджытæ... 
æмбæхсынц цин сæ зæрдæты, 
сæ къабаты, 
æмбæхсынц цин сæ къахдзæфты. 
Ысдзурйн сæм, 
фæлæ тæрсын сæ уайдзæфтæй,— 
Дæ къæмисæнтыл урс фæлдзæгъдæн ку’ абада, 
Уæд дæм кæсдзысты чызджытæ, 
Куыд фæкæсынц зæронд гутонмæ музейы. 
æмæ фæцагайынц фыддæрадæн нæ рæзты, 
Цæмæй кæсгæйæ баззайæм сæ фæстæ. 
Сæ къахуынæр нæ ивылд сæнтты сысы, 
Цæмæй фæстæдæр дард фæдисау хъуыса... 
Фæлæуу, ме ’мгар, 
хМæнæй йæ ма кæ сусæг — 
æз дæм дæ уæззау къахдзæфтыл æрцыдтæн: 
Ды ралыгътæ дæ тарст, 
дæ фæллад усæй, 
Цæмæй йын ма уынай йæ цæсты быны ’нцъылдтæ. 
Цæмæй дын ма уына дæ зæрдæиы дывæнд. 
Нæ цæстæнгас кæрæдзийæ цы ’мбæхсæм?— 
Цы Скæны н’ алчи ’нæмбарæг йæхи... 
Фæцæуынц чызджытæ зынæрвæссон, 
æлвæстæй, 
Нæ уæнгтыл пъæззыйау æрæнцайы нæ хин, 
24 

æмæ дывæр кæны иæ катай: 
Мах афтæ раджы дунемæ цы радта? 
Цæмæн цæуæм кæйдæр хъæлдзæг изæртæм?.. 
Фæцæуыиц чызджытæ, 
Сæ рæхснæг зæнгтæй фаттау 
Къуырынц нæ зæрдæтæ. 
1970 аз, февраль. 
25 

’¦¦¦¦¦¦¦¦¦¦»¦ *¦¦*¦¦¦¦* »¦»¦¦¦¦¦¦¦¦¦¦¦¦¦¦¦¦¦¦¦¦¦¦¦¦»»»»+4 
ХЪæУУОН ФЫН 
Уый диссаг у! 
Хъæууон фын федтон дьгсон, 
æнæ кæрон — æнæ райдайæн фын. 
Цыма мæ фыдæн æз хæцын йæ дысыл 
æмæ йæм хатын: «Фен мæ картоф, фен...» 
Мæ картоф иу чыргъæдыдзаг нæ разы, 
æмæ мæ фыд ныуулæфыди арф: 
— Дæ тауинаг гъæуыцы дзæбæх разад 
^ Бæргæ, 
Фæлæ куынæ ныннæра арв... 
æргуыбыр кодта, афтæмæй сæм касти, 
Рынчын лæгау сæм ивæзта йæ цонг. 
Сæ уæлæ-иу йæ ризгæ къух æрхаста. 
— Уæдæ, цымæ, куыд нæ нæра ныронг? 
æндæр нырма мæрдон фынæй у быдыр, 
Цы дзы аппарай — доны къусы сæфт. 
...Стæй фестадыстæм конд хуымы, 
Мæ фыдыл — 
Йæ даргъ цинел, 
Кæй-иу дардта фæсхæст. 
æддиау дард кæцæйдæр хъуысти зарын, 
Мæгуыргурау хуыссыд нæ разы зæхх. 
æмæ дын уæд нæ хуымы хурсыгъд буарыл 
26 

æвиппайды ныссæх-сæх кодта зæгъ. 
«Зæгъы къæвда сæх-сæхгæнгæ кæд уарыд? — 
Хъуыды кæнын,— фæлмæн къæвда — хуыздæр.» 
Мæ фыд йæ къухтæ къæвда-донмæ дары, 
Тыхстæй мæм дзуры: «Бадар сæ ды дæр!» 
æмæ лæууæм тыгъд быдыры дыууæйæ, 
Нæ къухтæ дарæм — курæг цыма стæм. 
Арв фехста фат: цъæлтæ-мæлтæ — куыд вæййы, 
Иæ хæдуæлвæд ныннæрыди сæнт дæнг. 
æз фесхъиудтон, æрыхъал дæн йæ хъæрмæ. 
Уыдтон тыгъд быдыр, дон, йæ фале—хъæд. 
Куы ’рбадтæн куысты ме стъолыл, уæддæр ма 
Мæ цæстыл уади картофы чыргъæд. 
1970 аз, мартъи. 

•¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦и 
ЗæХХ 
Мæ цæстыл уайы хъаматы цæхæр,— 
Сæ кæрæдзийыл сæмбæлдысты знæгтæ. 
æрдæгыл аскъуыд уды фæстаг хъæр, 
æмæ сæ иу æрхауди лæгтæй. 
æрбадти иннæ ауæдзыл уæззау, 
Йæ цæстысыг хуыздзыд рустыл лæдæрсти. 
«Дæ тæригъæд дын бахæрæд хуыцау, 
æз дзы нæ тæрсын. 
æз дæм мæ къух æнаххосæй нæ систон,— 
Зæхх давын Иры никуы уыд æгъдау»,— 
Дзырдта æмæ йæ сау хъамайы фистон 
Иæ къухы ’лхъывта гутоны къæдзау. 
æз федтон, 
Хуым фæстинонау хуыссыд, 
Цыма йæ рæмбынкъæдзтыл ауагъта йæ уæз. 
Нæ картофдонмæ фæззæг хионау æрцыд, 
æмæ сырæзтæн æз. 
Мæ фыдыфыд гуыбырæй зæххыл бадт, 
Йæ уæззау æрмттæ сыджытыл æвæрдта, 
цыма мардыл. 
28 

«Хуыцау, ды амонд ратт. 
Мæнæн у афон ардæм. 
Кæннод куыстæн куы нал фæбæззы лæг, 
Уæд сыджыт у идæдз усау тæригъæд...» 
æвнæлдтой зиууæттау нæ бинонтæ цæрдæг, 
Зынди нæ къул хуымы дæргъæй-дæргъмæ кæритæ. 
æз фехъуыстон, 
æцæгæлон бæстæм 
æрхастæуыд сыджыт хæцъилы бастæй. 
æмæ йыл лигъдæттæ — чи хистæр, чи кæстæр— 
æрæмбырд сты, ’рæвæрдтой йæ с’ астæу. 
Сæ цæсгæмттыл æнæсхъæр сагъæс хатт. 
Ыстæй сæ хистæр—-царм æмæ ыстджытæ — 
Йæ зонгуытыл зæрдæдзæфау æрхауд 
æмæ ныффæлдæхт армыдзаг сыджытыл. 
Уæд иннæтæн дæр фергом и сæ хъыг, 
Цыма сæ астæу судзаггаджы мард и,— 
Куыдтой, 
Сыгъта кæйдæр зæхх нæрæмон цæссыг, 
æмæ фыдæлты зæхх сæ цæстыл уади... 
1970 аз, мартъи. 
29 

¦¦»»«¦¦¦¦¦¦¦¦¦<¦>»»<•¦<¦¦¦»* »¦¦¦»»»¦»¦¦»»¦¦¦¦»¦¦¦¦¦¦¦¦¦¦¦¦< 
ФæСТАГ ЗАРæГ 
Мæнæ фыссын иыр фæстаг зарæг ах- 
гæв, 
Уæлæ мæ сæрмæ лæгмары фæрæт. 
Муса Джалиль 
æдзард дунейы мидхъуырдухæн ахсын,—- 
Ам мардæн дæр нырма у тас мæлæтæй. 
Фæстаг гæрах куыддæр фæцæуа ахсæв,— 
Мæ уд зындонæй бафтдзæни дзæнæтмæ. 
Фæлæ цæрынмæ цас фæндтæ æвæрдтон! 
æфснайдтон сæ чындздзон чызджы фæлыстау,— 
Сæ тæригъæд нæ батайдзæни мæрдтæн, 
Фæйнæрдыгæй рæтъувæнтæ кæндзысты, 
Цы чындæуа? 
Хуыздæр амал — зын арæн. 
Ызнаджы раз мæ зонгуытыл нæ лæууын. 
Кæмдæр гуырдзау тæлфы мæ риуы зарæг. 
Уый хъуамæ райгуыра, 
Уый баззайа уæлæуыл. 
æмæ фыссын, 
Фæстаг æхсæв фыссын, 
Фæстаг зарæгыл бахæрон мæ хъиутæ. 
Цы зын у ахæм хъизæмар, цы зын, 
Уый удæгæстæй ничи зоны,— 
Иу дæр! 
30 

Сты мæрдтæ хицон, 
Удæгæстæ — знаг. 
Цыма сын нал и мард дæр æмæ дзуар дæр, 
Хæссынц дыууæрдæм удтæ æмæ ’взаг, 
Цы уа фыддæр æвзаг хæссынæй царды?! 
’ æмæ уæззау, æмгуыппæг уынæр ахсын, 
Тæрсын, 
Хæрдзысты адон бæстæ. * 
æз рафтдзынæн фыдгулы цæфæй ахсæв, 
Фæлæ мæ зарæг баззайа мæ фæстæ. 
Фæцæуид уый мæ райгуырæн уæзæгмæ, 
Ыслæууид хъæуы дзыллæты ’хсæн дурыл 
æмæ сын уым æнæтæлмац — хæстæгмæ 
Мæ дард балцы уæззау хабар фæдзурид. 
Кæннод мæ ном хæдзар-хæдзар куы хита, 
«Мæн у» зæгъæг ын дзыллæтæй куынæ уа, 
Мæ цардæмбал мæ мæлæнбон куы ’лгъита, 
Мæ гыццыл чызг мыл сусæгæй куы кæуа. 
Цы зæгъон? 
Зæххæй алчидæр хæс дары, 
Фæлæ йыл чи йæ фарн ныууадзы, чи — йæ 
æз амæлдзынæн — 
/Уадз! — 
Мæ фæстаг зарæг 
Мæ тугисæгау баззайæд мæ фæстæ. 
1970 аз, май. 

¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦ 
æХСæВЫ 
Арвæй стъалытæ хауди. 
Сæфынæн уыдысты ’вгъау. 
æз дæ даргъ цæстыхаутыл 
Кодтон стъалытæ хал. 
Ды лæууыдтæ цырагъау — 
Боны схъисы хуызæн. 
Ды — мæ рагбонты аргъау, 
Ды — мæ уалдзæг мæнæн. 
Хид ныффæлдæхт дæлгоммæ, 
Цыма баци фынæй. 
Мæй сцæйхызти гомæй 
Хъавгæ хиды бынæй. 
Чидæр сусæгæй касти,— 
Кæмдæр фæцыд æхситт. 
æмæ та малы астæу 
Амбæхста мæй йæхи. 
Арвыл бацъæх и стъалы 
Лæппын-стъалыты ’хсæн. 
Ды куы басудзай малы,— 
æз фæтарстæн дæуæн, 
32 

Февнæлдтон дын дæ цонгмæ, 
Райхъуыст доны чыр-чыр.~ 
æз цы мысыдтæн сонтæй, 
æз цы баййæфтон ныр!.. 
1970 а$, май. 
Фæндаджы м«т 

* # # 
и.с. 
Цыма уыдыстæм мах нæ дыууæ дæр зæрæдтæ,— 
Фæллад, ихсыд зæронд лæг æмæ ус. 
Уæддæр-иу аивæй кæрæдзи къахт зæрдæтæм 
. Фæцæйхастам изæрдалынгты рухс. 
Цыдæр-иу агуырдтам кæрæдзи цæстæнгасы, 
æмæ фæсмон кæнын цы зь|н уыди, цы зын! 
Цæмæн, цæмæн?.. 
Цы нæ бафтыдта тасыл 
Кæддæр, 
Куы гуыпп кодта нæ сонты-монцы зынг?! 
Фæлæ-иу дзургæ та бынтон æндæр цыдæртæ: 
— Зæронд цы сфæлдыста? 
Цы зæдыхай, цы дуаг? 
Цымæ цы уыдзысты ныры дуджы кæстæртæ, 
Куынæуал сæм уа амæй уæлдай уаг?.. 
Кæрæдзийæн æвæрдтам ныфс ныхæстæй, 
Нывонд царвау æнæвнæлд зад нæ мæт. 
...Уыд уалдзæг: 
.. Уадындз фестад бæстæ, 
æмæ уыдыстæм мах зæрæдтæ уæд... 
1970 аз, июнъ. 

¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦4 
* # * 
Бонтæ уайынц æгæр тагъд, æгæр,— 
Цымæ афонмæ уыдон кæм ысты? — 
æз æрæмысын рагон тæгæр, 
æмæ дард кæмдæр уалдзæг сысты. 
Хуссар басау, æддиаумæ зынд, 
Цыма къамбец ныххуыссыд митыл. 
Уырдæм сирвæзын — махæн нæ зын: , 
Фæндаг — раууат, хъæуы йыл хитын. 
Фæндаг — дзода, хуынчъытæ — фæндаг, 
Уартæ доныбыл аскъуыд æхтонгау. 
æз нæ сирвæзтæн уырдæм, миййаг, 
Уæд мæ зæрдæ кæндзæни тонгæ. 
Тæгæр зонгæ хъæдгæсы хуызæн,— 
Рацыд æрдузмæ, сабиты размæ... 
Сис дæ надзахи, бакъах бæласы зæнг 
æмæ райдай æвдадзы хос нуазын. 
Бакæс иуварсæй: басидти мад 
Йе стонг сабитæм, дзидзи сын дары... 
О тæгæры дон... Абон дæр й* ад 
Раст мæ туджимæ ме уæнгты хъары. 
35 

бонтæ æгæр тагьд, æгæр. 
уыдон кæм ысты?. 
æз æрæмысын рагон тæгæр, 
æмæ цæсты раз саби-дуг сысты. 
аз, июль. 

¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦» 
# ф $ 
Багаты Романæн 
Куыдз рæйы æнафоны æхситтыл, 
æмæ ’взæры зæрдæйы дывæнд: 
«Ехх, кæд та мæм ме ’взонгдзинад сиды, 
Сонты бонтæ раздæхтысты кæд?..» 
Куыст фæуагътон. Рахызтæн. Фæцæуын. 
Даргъ уынджы мыл иу æмбæлæг нæй. 
Уæлæ рагъæй стъалыты æнцæйтты 
Арвмæ схызти урсдадали мæй. 
æмæ хъæу дзæнæты хуссар фестад,-— 
Уынгтæ — дари, хæдзæрттæ — æхсои. 
Цымæ ам мæ къахвæдтæ цы фесты? 
Чи сыл цыд нæхиуæтты æфсон? 
æхсæв уæртæ каурæбынты ’мбæхсы, 
Дзуры сабыр хæмпæлтæн цыдæр... 
Мæнæ, гъе, нæ иухатты ба*лæстæ... 
æз сæ разы ’ркъул кодтон мæ сæр. 
Иу дзы чидæр акалдта фæрæтæй,— 
Цыма хæсты ахауди йæ зæнг. 
Иннæ, мæгуыр, батади йæ мæтæй 
Хастзæрдæ идæдз усы хуызæи. 
37 

Уарзтам мах сæ хъарм дæллагхъуыр бадын, 
Дардтой нын сæ тæртты ’вæрдæй мыд. 
Бæлæстæн сæ рæхснагдæр нæ мад уыд, 
Иннæ та — сæ мызыхъдæр — нæ фыд. 
æхсæвæн-иу зæххыл калд йæ сурхид,— 
Арвы бын-иу ногæй гуырди бон, 
æмæ-иу тæнтъихæг лæппу — бурхил — 
Таурæгътæм фæхоныны æфсон 
Махæн не ’нцой арвгæрæттæм хаста... 
Ме скæнæг! 
æрсабыр ын нæ уыд, 
Слæууыд-иу йæ зонгуытыл нæ астæу, 
Цæстытыл æнахуыр ныфс ивылд. 
Цыма раст йæ тæссонд уæнгты бакалд 
Боны рухс фыдæлтыккои æхсæв,— 
Стъалытæм-иу стæхын кодта н’ алкæй, 
Арв æмæ-иу зæххы арæн сæфт... 
Сабыр уынгты сонты бонтæй здæхтæн. 
Цæстыл даргъ къæсхуыртæ лæппу уад. 
æмæ хъарм, уæззау хиды æртæхтæ 
Ныхыл бадт... 
1970 аз, август. 

ЧР ч^ Ч№ 
Ды ’рцæйцыдтæ... 
Дæ рæуæг къахдзæф 
Амбæлди гом зæххыл мыдадзау. 
Дæ фæкаст мын мæ зæрдæ къахдзæн, 
æмæ мæ афтæмæй куыд уадзыс? 
æнæныфсхаст, чъызгæ цард, абон 
Фыдæлгъыстæн дæ кой уæд дæлдзæх!.. 
Гъей, кæд, миййаг, нæ дæ уæларвон, 
Уæд мын, 
Уæд мын дæ ном уæддæр зæгъ. 
Цæмæй йæ ’нæхуыссæг æхсæвты 
Мæ удыл дугъысыфау ’вæрон... 
Дæ разæй уынджы талынг сæфти 
æмæ дæ фæстæ зад дывæрæй... 
1970 аз, август. 
39 

+¦¦¦¦¦»¦¦¦¦»»¦¦¦¦¦¦¦¦»¦»¦¦¦»¦¦»¦¦¦¦¦¦¦¦¦¦¦¦¦¦¦« 
æЗ АХæМ ДæН 
æз ахæм дæн: 
Мæ рахиз цонг мьш ракур, 
æмæ-иу ныфс æвæрдзынæн дæуæй. 
Нæ уарзын дзурын иуæй-иутау: «Дзаг у.» 
Кæд нæй — æрмæстдæр: «Нæй!» 
Хуызмæ гæсгæ зæххыл кæй бон у уарзын? 
Лæгъстæтæ кæн, дæ хъуыры цъар иваз. 
Куы ’рбады искуы ахæм лæг мæ фарсмæ, 
Уæд райдайы дыз-дыз кæныи мæ фарс. 
Цæуын нæ зонын а зæххыл ысхъæлæй, 
æмæ куыд зонын, афтæ йыл цæуын. 
Мæнæн куыройы дæрзæг фыдты хъæрæй 
Мæ фæллад сæфы, суры уый мæ зын. 
Куы ’рцæуын искуы дзыллæты æмбырдмæ, 
Уæд хъусын бирæ, дзургæ та — чысыл. 
æз ахæм дæн: нæ фæразын, мæ дзырдмæ 
Куы кæна исчи ме ’фсæрмæй сым-сым. 
Мæ хæлæрттæн сæ къухтæ дæр иæ исыи, 
Нæ сыл кæнын узæлгæ цинтæ, нæ, 
Фæлæ мæнæн сæ зæрдæтæ — æвдисæн,— 
Фылдæр нæ уарзынц иуы дæр мæнæй. 

æз ахæм дæн: 
Ныхъхъæццынæн мæ рыстыл, 
Уæддæр хæсдзынæн ме ’мбæлццоны ’ргъом. 
Фæлæ уый базыдтон,—мæныл кæныс сæрыстыр, 
Уæд мæ цыфæнды дурзæрдæ фæхон,— 
Мæ тæригъæд ысхъардзынæн дæ удыл. 
1970 аз, август. 

¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦ 
& $ ф 
æз мæ цæссыг нæ уромын хатгай,— 
Уæнгты рацæуы цинхъыдзы-зæй. 
Иутæн ды æнæкæрон тых радтай, 
Сифтонг кодтай иннæты ныфсæй,— 
Хæхты фарн, мæ утæхсæн мын бамбар. 
Дард фæндæгтыл нæй цæуæн æдасæй, 
Дæлвазыр куынæ уæндай лæууын. 
æз Къостайы артæмдых ньгхасыл 
Сабийау хæкъуырццæгæй кæуын 
æмæ мысын мастæмхиц хæххоны. 
æз Чермены ’хсаргарды цæхæртыл 
Байсæрин хæрынкъайау мæхи. 
Уæртæ суайы галты разæй хæрды. 
Пиллон калы галты ныхтыл хид,— 
Багъæц, конд хуым иннæрдæм фæлдæхдзæн!.. 
Циу лæгæн йæ бир’ азты цæрæнбон, 
, Кæд нæ кæны иу æртваг йæ зынг!.. 
Ни уыд ’нусты дзыллæты сæрæндæр, 
Уыдоныл нæ фæкалын цæссыг,— 
æз мæхи æвæрæзыл фæтыхсын... 
1970 аз, сентябрь. 
42 

4М44+444*^*44+44*^Ы<^+*++*4+4+*++++*++**++*+***** 
# # & 
Хæрзаг фæзæгъыс: 
«Уый дæр та фæлыгъд, 
Цы ма зонын — кæмæ кæсы нæ дарын? 
Нæ цырагъ-иу æмбисæхсæвмæ сыгъд, 
Нымадтой нæ хæдзарыл. 
Кæстæрыл ма куыд бацин кæнон? — 
Нал. 
Дыууæ хæдоны никуы скодтон иумæ. 
Нæхи аххос... Цæмæн нæ хъуыди уал? 
æнæмастæй цæриккам ныр сæ иуимæ. 
Кæннод уыныс: кæрæдзимæ гæсгæ...— 
æмæ дæ ныхас фескъуыныс æрдæгыл,— 
Лæджы бындар бæргæ вæййы кæстæр,— 
Кæстæр лæппу зæнæгæй.» 
Фæлæ куы ’рыздæхыс изæрмилты куыстæй 
æмæ фæлладæй къæсæрыл куы ’рбадыс, 
Уæд афæрсыс: «Нæма сæ уыд фыстæг, 
Кæнæ сæ ничи ’руадис?» 
Дæхицæн иу ран нал ф’ арыс бынат, 
Ыстæй тыхстæй дæ бустæ ныхас хъуысы: 
— Цы фæдæ, усай, баппар мын мæ уат, 
æмæ ныххуыссон. 
Нæуæг заман... 
Цы ма зоны фын дæр? 
43 

æндæр дыл фыны рбабон вæййы де ’хсæв. 
Дæ цот — бригады æмбырдæй фылдæр, 
æрбадыс райгæ хурныгуылды се ’хсæи. 
Цæстуарзонæй уынаффæтæ кæныс: 
Нæ сираг бæхыл чи сбаддзæни дугъы, 
Ие чи алхæндзæн ыстыр бонмæ фыс,— 
Кæс-ма, нæ хæдзар уазæгæй фæцух и. 
Нæ иутæ хъуамæ ’рласой хъæдæй суг, 
Нæ иннæ скъæра лæздарæнмæ галтæ. 
Кæмæн та: «Уалæ Бæрзджынмæ ыссу 
æмæ æрхæсс дзæбæх хъабыгътæ артæн»... 
Кæронмæ никуы ахæццæ дæ фын. 
Уæдмæ ыскæсæн барджынæй ыссудзы. 
— Уæлæмæ, Зауырбег, ферох дæ ыстын,— 
Ныххойы исчи сыхы лæгтæй рудзынг. 
æмæ та ног фæраст вæййыс куыстмæ. 
Цыдæр ныфсæй дæ зæрдæ цардмæ райы: 
«Кæд с’ абон исчи ’рырвитид фыстæг, 
Кæнæ сæ исчи руаид.» 
1970 аз, сентябрь. 

ХЪИСФæНДЫР 
(Балладæ) 
Зарæг, зæрдæдзæф зарæг 
Уартæ хæхты кæмдæр 
Иу хъæдынкъул хæдзарæй 
Хъуысы алы изæр. 
Фæндырдзæгъдæг æрцæгъды,— 
Хъисфæндырау гуыбыр. 
Хъисфæндыры уынæргъын... 
Хус æнгуылдзты зыр-зыр... 
Адæм лæгæй, усæй 
Даргъ тæрхæгыл — рæгъæй. 
æмæ хъуысы, хъуысы 
Зарæг царды дæргъæн: 
«Фæтæны бын суадон, 
Сау суадон, мæ боныл. 
Знаджы нæмыг ысуади, 
Хæлæн нæмыг мæ уоныл. 
Цъоны сæрмæ Лæзгъæры 
Хъазы сæгуыт сагимæ. 
æз мæ туджы фæзгъæртыл 
Сæмбæлдтæн ызнагимæ. 
45 

Хæрдысæры скъоламæ 
æз фæцыдтæн уаргæйы. 
Ныр мæ мæгуыр къонайы 
Нал уыдзæни артгæнæг. 
Ме ’хгæд хъама — арвистон.— 
Цонг та йæ куыд фæрæзта? — 
æз мæрдтæм уæд барвыстон 
Галиу къухæй фарасты. 
Нæ, мæлын мæ нæ фæнды, 
Фæлæ ’рцæудзæн мæ «сабат». 
Ды, мæ зæрдæ — мæ фæндыр, 
Хæхтæм фæхæсс мæ хабар...» 
æмæ ныххаудтой иу ран 
Хъама, фæндыр, салдат. 
Иумæ сæ зынгæй Ирæн 
Кодтой æнусон арт. 
Хъама удæнцой баззад. 
Фæндыр хæхтæм фæцыд,— 
О бындайраг! 
Йæ размæ 
Судзгæ хæхтæ лæууыд. 
Туджы зæйтæ йæ ластой. 
Арвæй йыл бомбæ хауд. 
Уацар салдæтты астæу 
Зарыд: «Мæ хуры хай...» 
Знаг ысуаддзалх йæ фæстæ, 
Зæрдæйы зарæг ныхст. 
Цалдæр хатты тыхт-бастæй 
Уыд Германмæ æрвыст. 

Фæлæ-иу артæй растад, 
Фæлæ йæ тых нæ сæфт. 
Тæгтыл æдзæмæй хаста 
Уды фæстаг улæфт. 
æмæ кæугæ-дзыназгæ 
Цас бæстæтьчл фæзылд! 
Афтæмæй фараст азмæ 
Фæндыр хæхты фæзынд. 
Къухæй-къухмæ йæ истой, 
’Рæвæрдтой йыл сæ цæст. 
Гъестæй куывд æмæ хистæн 
Хастой хæрд æмæ нуæзт. 
Хъисфæндыры хæдзары 
Бадти дзыллæ рæгъæй. 
Уыцы бон райгуырд зарæг, 
Зарæг — царды дæргъæн. 
1970 аз, ноябрь. 

•¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦ 
ф * ф 
Ме ’мкарæнтау цæрынхъом нæ дæн, 
Раст мын чидæр ыскодта хин,— 
Алы зыд æмæ кæрæфы ’хсæн 
Нæ мæ хæдзар зонын, нæ — мæхи. 
Царды —’ нарæхст гуымыдза фысау! 
Куыст, 
Тыхбыны куыст зонын æрмæст. 
Урсæй «урс» дзурын, сауæй — «сау»,— 
Сауæй «сау» зæгъын у мæ хæс. 
Дзурынц: «Дуне хæлæф у, фæдис, 
Иу ’нæсæрæн фæкæны фыдвæтк.»... 
Нæ! 
Нугæр амондмæ зæххыл фæд ис, 
Бафтдзæнис ыл куырм бæлццон дæр уæд. 
1971 аз, апрелъ. 

¦¦¦¦¦¦¦¦¦¦¦¦¦¦¦¦¦¦¦¦¦«¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦»¦¦¦¦¦¦ 
$ & # 
æз дæр цæрын, 
Куыст-амæлттæ кæнын, 
æрхъæцмæ дæр нæ фæхъæцын ысбонмæ, 
æдзух кæмæн у, кæ, æнцон цæрын, 
Уый цард нæ зоны. 
Сывæллонæй фыдхъуын æмæ бæгънæг, 
Йæ рæзæн бонтæ чи ’рвыста ыстонгæй,— 
Уæд лæгтæ сысты ’нæбары хæстонтæ, 
æнæбары ысдæн æз лæг. 
Уыди мæ цæвæг хъамайы дæргъæн, 
Мæ бел — гьщцыл, салдат фæдары ахæм. 
æз федтон къуыппыл акъоппытæ къахгæ, 
æмæ мæ зæрдæ хæлд. 
Нæ мæ рох кæны не ссаддон къæрта,— 
æмæ дзы ссад -— гыццыл кæнæ —- æппын нæ. 
Фæлæ иу иста иннæмæй гæртам. 
æмæ йæ хордта сусæгæй, 
йæ бынæй! 
Кæмæн вæййы æдзух йæ хæдзар хъарм, 
Кæй цæст нæ уарзы раивын йæ уæлдæф,— 
Фæндаджы мæт 49 

æз зонын, ахæмæн фæкæны сурхид й’ арм, 
Йæ армытъæпæн — уазалæй уымæлдзæф! 
æз дæр цæрын, 
Тыхамæлттæ кæнын, 
Куы батæфсын, куы та фæстæмæ — уазал. 
æз зонын хорз, цæрын кæмæн нæу зын, 
Уый цард нæ уарзы. 
1975 аз, апрель. 
50 

¦ »»»»»»»»»»»*»»»»».»»»*И*+*»4 
$ # Ф 
Иу сагъæс мыл бафтыди, æнцад мæ 
Нал уадзы фæстаг рæстæджы, мары мæ... 
Гъæ тæхуды, уал азы йæ мадмæ 
Чи æрцæуы иунæг хатт лæваримæ. 
Бирæ нæ — хуымæтæджы кæлмæрзæн,— 
Ныр йæхиуон райст-бавæрдæн нал бæззы. 
Фыны дз’ арæх саразын нывæрзæй, 
Фыны й’ арæх æз мæ уæлæ бамбæрзын. 
æмæ кæд фæлæзæрди, уæддæр мæ 
Схъарм кæны, мæ рыст фæрстæ мын батавы... 
Стæй дзы бон куы рацæуы æддæмæ, 
Уæд, хæрзаг, нæ вæййы хъуаг мæ катайæ. 
Сахуыр и мæ фыдаххосæй сайын, 
æмæ, дам, фæдзуры сыхы устытæн: 
«Нæ, дзæбæх нын аххуыс кæны ’хцайæ, 
Афтæмæй нырма цы исы? 
Цъус цыдæр. 
Уым, мæ хур, æхцамæ кæсы алцы, 
Рохуат мачи ныууадзæд йæ кæстæры...» 
Феста дын æвдадзы хос, æвдадзы,— 
æз дæуæй цæрæнбонты цы хæс дарын! 

. - Гъæ тæхуды, иунæг хатт. йæ мадмæ 
Чи æрцæуы горæтæй лæваримæ. 
Бафтыди мыл а сагъæс, æнцад мæ 
Нал уадзы фæстаг рæстæджы, 
Мары мæ. 
1971 аз, мартъи. 

I 
ХЪæДЫН АВДæН 
Балладæ 
1 
Хæхтыл тахти удаист сынт... 
Хъæу-иу æхсæв ныррухс, 
Бон-иу адæргæй ныттар куыддæр. 
Чи ма нуæрста йæ пецы зынг? — 
Хъæу æгасæй уыди цæхæр. 
Зонд ысдызæрдыг. 
Цард фæлыгъд 
Хъæды тарфмæ, 
æдзæрæг бынæттæм. 
Зæронд лæгтæ фыхтой ызных, 
æмæ дардтой æхсон сæ тæртты. 
Уыд сæ артдзæсты арт æмæ фарн, 
Хæхты рухс фари — 
æндавагдæр артæй. 
Иу бон æхсæры бын — 
æвæджиау ран — 
Иу сонт идæдз лæппу ныййардта. 
цыма мард уæнгты уд 
Ныр, цæрæццаг уд, бацыди ногæй, 
Уыйау базмæлыд хъæд, 
Райхъуыст арф æмбæхст худт,— 
Найгæнæджы нывджын худт, 
63 

зонгæ. 
Фæлæ уайтагъд фæсынп и бæстæ, 
Ахауд алкæмæн къухæй йæ ми, 
Мæтæй цавддуртау фесты адæм: 
Хъæдмæ не схаста иу дæр авдæн, 
æмæ тар хъæды авдæн кæм и? 
Зæронд лæгтыл æрæнцади мæт, 
Тæгæры бын æрбадтысты — хабар. 
Стæй сæ хистæр сыстади уæд,— 
Удау адджын кæмæн уыд сæрибар,— 
Слæууыд, 
Боцъо æрдаудта уырзæй, 
Стæй йæ къухтæ æрсагъта йæ роны. 
«Нæй æдзæугæ, мæ хæдзæрттæ, 
нæй. 
Мачи сфæнд кæнæд мæн уромын, 
Мачи сфæнд кæнæд цæуын мæ фæдыл,— 
Стыр хуыцауæй курæгау уæ курын...» 
Лæгты хистæры ацыд нæ фæндыд, 
Фæлæ ницуал ысфæрæзтой дзурын. 
Араст зæронд. 
Йæ къахдзæф — бæрцыл, 
Раст бæгъæввадæй кæрддзыхыл — хъавгæ. 
- Ноггуырд афынæй кæйдæр хъарм кæрцы 
æмæ федта йæ фыны авдæн... 
2 
Фашист бадти. 
Мæсты уыди тынг: 
Мисхал ие ’нтысти размæ хæхты. 
Дард Берлинæй æртхъирæн кæнынц, 
Ноджы суазал и. 
Пецы бахорз и зынг — 
Тагъд ысамал хъуыд сугæн исты, 
æмæ басидти кæстæр фашистмæ. 
54 

«Арт!» — фæдардта йæм кардау йæ цонг. 
Уайтагъд джитæитыл бафтыди кæстæр: 
Ныр куыд бакæна хæдзар æртдзых, 
Тихалæгау куы басыгъди бæстæ!.. 
Уæ цыфыддæр, 
бынылзад хæдзар, 
Судзгæ ’хсæвты ысрухсдзаст дæ кæд, 
æмæ нал зоныс хион, æ&дагон?! 
Фашист сфæлдæхта цар. 
Суг куынæ ссардта, уæд 
Зæхмæ ’рыппæрста сау авдæн — 
рагон. 
Уынджы къæйтыл фæлдæхтæй лæууыд. 
Кæстæр рахаста мидæгæй кард. 
Азылд й’алыварс сабыргай хистæр, 
Цыма се ’хсæн уый авдæн нæ уыд, 
Фæлæ — хистаг!.. 
Арвау ферттывта цæстытæм кард, 
Тынг нырриуыгъта дард кæмдæр арвау. 
Кæмттыл ахаста й’ азæлд нæргæ... 
Стæй йæ фæстæ ноджы — гæрæхтæ... 
Сидти хотых: мæлгæ — уæд мæлгæ! 
Сидти хотых: цæргæ — уæд цæргæ! 
æмæ се ’муд æрцыдысты хæхтæ. 
Знæгтæ аппæрстой былæй сæхи, 
Зæххы ’мбæхстой сæ сæртæ уырытау. 
Дард кæмдæр сын ныййарæг зæхх и, 
Гъе, фæлæ сæ нæ мысыди тынг: 
Хоры нæмыгæн ын — топпы нæмыг, 
Йе ’лгъыст цоты сæфт æй уырныдта. 
Авдæн баззад, 
кæй ма уыд йæ мæт? 
Баззад зæххыл фæлдæхтæй 
афтæ, 
Раст æй баййæфта хæсты мæлæт, 
Раст фыдгулы цæфæй рафтыд. 

Дуие баци йæ хъысмæты ’вджид.4 
Стыдта зæххы цъар судзгæ куыристæй. 
Февзæрд уæзæгыл урсбоцъо лæг, 
æмæ авдæн йæ хъæбысмæ систа... 
3 
Мæрдтæй ’рыздæхт сæрæгасæй цард: 
Коммæ бацыд къæдз-мæдзы къахвæд. 
Судзы афонмæ тархъæды арт. 
Бадынц й’алыварс æдзæмæй адæм, 
Ниуы саби, 
агуры авдæн. 
1971 аз, май. 

¦¦¦¦¦»¦»¦»¦¦¦¦¦»¦»»¦¦¦¦¦¦¦¦¦¦¦¦¦»»¦»»¦¦¦¦¦»¦¦¦¦¦¦ 
$ ф & 
Цон æмæ та чызджытæм кæсон... 
Чызджытæ — мæ хурныгуылд мæнæн, 
Чызджытæ — мæ хурыскаст. 
Дунемæ æгæр тагьд цыд фæдæн. 
Цу, ныр цæр æвæрæзæй-æргъæвстæй. 
Лидзин... 
Цæй куыд фæлидзон, кæдæм? 
Цардæй нæй фæлидзæн. 
Цардæй ацæуæн и ’рмæстдæр. 
Чызджытæ дæр: абон афтæ нæ, 
Райсом афтæ — бамбарæд сæ хæйрæг! 
Иутæм къахфындзтыл лæууынц сæхæдæг, 
Иннæ та дæлгæмттæ дæр кæнæд! 
Цас фæсыгъди ’нæхъуаджы мæ риу... 
Баззади фыццаг лæвар æлхæдæй. 
Исты йын куы ской кодтон, уæд-иу 
Нырхæндæг. 
Стæй та-иу æппæлыди мæнæй 
Йе ’мбæлттæн уа, сыхæгты зæрæдтæн. 
Нæй нырма фæндагамонæг, нæй 
Чызджыты зæрдæтæм. 
5К 

...Фæсвæд искуы слæудзынæн дзæбæх, 
Уыдон та цæудзысты ’мæ цæудзысты. 
Хаттæй-хатт æрбарухс вæййы зæхх,— 
Бамбæлы йыл, чи бацъынд кæддæр, 
Уыцы стъалыйы зынгхуыст тын. 
1971 аз, мартъи. 

¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦« 
ХОСГæРДæН 
æрцыди хосгæрдæн... 
Ныр уыгæрдæны фест! 
Хæрзаг та алы къутæры хъæбысæй 
Цæгъдæнты къупп-къупп хъуысы... 
Мæ карæнтæ сæхи цæттæ кæнынц: 
Колхозон зиуы чи фæуыдзæн разæй, 
Кæмæн уыдзæни сæвджындæр йæ уис, 
Кæмæн дæтдзæни бадты хистæр нуазæн?.. 
Чындздзон чызджытæ нал арынц бынат, 
Сæ кæрæдзимæ кауты сæрты ^зурынц. 
Кæмæн сæ ’рхæсдзæн сусæны мæй амонд? 
Фæлæ ныр уыгæрдæн лæппухъуаг у, бæгуы — 
Кæрæдзи хынцмæ горæтмæ ивылынц. 
Цыма сын дзы цы баззад?.. 
Мæ фыд та афонмæ ныллæууыди хæлиу, 
Уæхскуæзæй та æртæхджын кæрдæг дасы. 
æмæ йæ мид-зæрды цыдæр катай зыны: 
Йæ цыппар фыртæй иу дæр нæй йæ фæдыл. 
Цы бантысдзæни иу цæвæгæн? 
Ницы. 
Куыд хорз уаид ныр уал хосдзауы, куы!.. 
Йæ уисы кæрон рацагуры дурын, 
59 

Хæрдмæ йæ оисы уадындзау бæрзонд 
æмæ дзы дон æнæферхæцгæ нуазы 
æмæ хæлæггæнгæ кæйдæр карстмæ кæсы: 
Уæле рагъæй радаргъ сты уистæ, 
Сæ кæрон уартæ хъæдыдзыхы ’мбæхст. 
1971 аз, август. 

¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦4 
ИЗæР ХЪæУЫ 
Басыгъд изæр гом рудзынгыл, 
Бамынæг. 
Уæрццы зарæг нал ыскъуийы 
Хъамылæй. 
Хосы тæф... æхсызгон бонтæ... 
Уыгæрдæн... 
Хæдзæрттæ кæсыиц фæлладæй 
Уынгтырдæм. 
Каугæрои, кæм фæлæбырди 
Пысыра, 
О мæ бон, хæрхæмбæлд фестæм 
Уыцы ран. 
Йе уæхскыл æрбацæйхаста 
Нурытæ. 
Никуы федтон хурныгуылды 
Хуры тын... 
Фефсæрмы ис. Зæхмæ ’риста 
Къалати. 
Андзыг ысты гæлæбутæ 
Халатыл... 
61 

Уддзæф сабыр даргъ дзыккутæй 
Хъазыди, 
Тигъæй трактор ’нæнхъæлæджы 
Разынди. 
Каугæрæтты ’рбацæуы, 
æрбахæстæг, 
Стæй ныззылди — уынг йæ сæрыл 
Ахаста. 
Чызг фæсырх и, ’рæвнæлдта 
Йæ нурытæм. 
Никуы федтон хурныгуылды 
Хуры тын. 
Трактор ацыд. Цæугæдоныл 
Бахылди. 
Уым та ног ныззылди æмæ — 
Махырдæм! 
Мæнæ диссаг! Лæгыл хуыссæг 
Бафтыди. 
Исты знаггад ракæндзæии 
Афтæмæй. 
Фелвæстон мæ худ мæ сæрæй: 
— Ацырдæм! 
Трактор дæр йæ фæздæг калгæ 
Рацырд и. 
Сонт урæд... Йæ уæз æй иуварс 
Ахаста... 
Тракторист мæм кабинкæйæ 
Ракасти. 
— Гъе лæппу, кæйдæр уынгмæ 
Дзæгъæл фæдæ?— 

Араст у уæ хæдзармæ 
Дæ фæд-дæ фæд. 
Намæ рацу, аласон дæ 
Сбад æмæ. 
Иууыл — ардæм! Нал фæразын 
Адæмæй. • 
Чызг йæ уæхскмæ фелвæста 
Йæ нурытæ. 
Никуы федтон хурныгуылды 
Хуры тын. 
1971 аз, август. 

¦¦¦¦¦¦¦¦¦¦^¦¦¦¦¦¦¦^¦^-¦¦^¦^¦¦¦¦¦^¦¦¦^¦¦¦¦•¦-¦¦¦¦¦¦¦¦¦¦¦^ 
ЗæРОНД ЗАРæГ 
Балладзе 
Дагъистаны куыд дзурынц, афтæ- 
мæй Шамилы хæст—газават—йæ 
тæккæ тынгыл куы уыд, уæд имам 
фехъусын кодта: „Цалынмæ знаг нæ 
бæстæй сырд æрцæуа, цалынмæ 
хæхты топпы хъæр хъуыса, уæдмæ 
хъуамæ мачиуал азара. Чи азара, 
уымæн, йæ зарæджы цал рæнхъы 
уа, уал цæфы лæдзæгæй". 
Хæхты бæстæ — удыбæстæ зарæгæн, 
Зарæгæн дзы фарнау нæй мæлæт. 
Уый ыстæхы маргъау комы нарæгæй, 
’Рбады маргъау айнæджы уæлæ. 
Циу фæллад? — 
Уый фæндæгтæ нæ хынцы, 
Бандзары тыхджын зæрдæтыл арт. 
...Каст Шамил йæ мюридимæ рындзæй,— 
Хохыл бакъул райгуырæн хъæу дард. 
Ахаудтой кæрæдзи уæлæ хæхтæ,— 
Топпы хъæр та фескъуындзæн сæ фын. 
Къахвæдтæ сыл — алырдæм дыдæгътæ, 
Фæлæ зарæг нал уæндыд тæлфын. 
&4 

Дзырд уыди имамæн. Загъта! 
«Заргае 
Федтон искæй — лæдзæгæй йын над, 
Цалынмæ хæцгæ кæнæм ызнагыл, 
Цалынмæ уа хæхты газават...» 
Къахвæндаг ма донбылмæ фæхæццæ. 
Мæнæ хъæу... 
Кæм ма и хъæу? — Хъæууат. 
Лæг фæцуды, гоппыл ма фæхæцы,— 
Бæхæй хаудзæн, 
æммыст тагъддæр уат! 
Фæлæ уый цы хабар у? 
Цы ’рцыди? — 
Уæртæ зары талынг тыргъы мад... 
Лæг æрхызти, бæхы ’нцой лæууыди, 
æмæ цæссыг ’нæдаст рустыл калд... 
Зарыд мад... 
Шамил куыдта æдзæмæй. 
Кодта йæ йæ хæкъуырццæг хуыдуг: 
Зæрдæйы цы уæззау маст ныццæм и, 
Уый суадзынæн туг калын хъуыд, туг. 
Зарæг уыд хъамбулуæраг цæргæсыл,— 
Карз тохы кæй базыртæ нмссаст: 
Зарыд мад йæ кæуындзаст хъæлæсæй, 
æмæ джихæй талынг арвмæ каст. 
Зарæг уыд зæронд заманæй рафтгæ, 
И’ алы улæфт уыд лæгæн фæдис. 
Ие ’рдæг дæр ын зард нæ фæци, афтæ 
Аскъуыд зарæг. 
Басабыр. 
Фæцис. 
5 Фæкдаджы мæт 

Ус хæрдмæ фæхауди: 
— Туг мыл уардзæн! 
Фырт æндæргау мады раз лæууыд. 
— Мад, зыдтай, æз радтон ахæм бардзырд? 
— О, фæлæ æндæр гæнæн нæ уыд. 
Зæрдæ хæлди судзгæ фыдтæй, 
Хæлди. 
Зарæг мын фæурæдта мæ рис,—¦ 
Дзургæ-дзурын ласта мад йæ хæдон. 
— Цæв, нырма мæм уый фаг хъару ис. 
Лæг фæтынг и, 
Цæстысыг фæцыдæр, 
Абадтысты æрфгуытæ бæрзонд. 
Иуварс фездæхт, мюрид æм фæцыди. 
— Фондз æмæ дыууиссæдз цæфы, 
Зон! 
Уал цæфæн нæ бафæраздзæн зæронд, 
Мады хæстæ фыртæн фидгæ сты. 
æмæ уым сæ къахихсыд къæсæрыл 
Адæлгом зæронд мады бæсты. 
Бафæллад цæвынæй мюрид — хаты, 
Фæлæ чи уæнды зæгъын; «æгъгъæд!» 
Адæммæ уыди Шамил æгъатыр, 
Уымæн æмæ хæхтыл уыд йæ мæт. 
Бадон ысты цонджы рыст хæцъæфтæ,— 
Мюрид къухтæй ацахста йæ сæр.— 
Уыд Шамил дыууадæс цæфы. 
Цæфтæй 
Туг фæкодта зæхбынмæ лæсæн. 
Мад лæууыд, фæйнæрдæм каст сæнтдзæфæй,— 
Нæ, миййаг та кæд уыны фыдфын. 

Фсстади йæ тæккæ раз сæрсæфæн, 
Зæхх фæкъул йæ тæккæ къæхты бын, 
Стæй æваст ныззилдух кодта бæстæ, 
Ус ма цæджындз ацахста куыддæр... 
Уыцы ’хсæв фыдæхсæв уыд, ’ 
Йæ фæстæ 
Иннæ ’хсæвтæ ноджыдæр фыддæр. 
...Зæрдыл алы хорз зарæг — зын дарæн,— 
Ног зарджытæ йемæ ’рхæссы дуг. 
Фæлæ йыл ныккалди иугæр туг, 
Уæд цæры тъымы-тъымамæ зарæг. 
1971 аз, сентябрь. 

•¦¦¦¦^¦¦¦¦¦¦¦¦¦* ¦¦¦¦¦¦,¦¦¦$¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦ 
ФæЗЗЫГОН НЫВ 
Сыфтæртæ гом зæххыл фæлдæхт, æндæгъд,— 
Зæронд ус сæ иу ранмæ ’ссивы, 
æндзары сыл. 
Бæлас кувæг лæгау — 
арвмæ ыздæхт,— 
^ Ницуал баззад йæ уæлæ йæ дарæсæй. 
Усы уадулыл цæссыг 
фæрдыгау нындзыг,— 
Фæздæг дзой-дзойгæнгæ слæууы 
æмæ йыл бахауы. 
«Зæгъ: кæддæр куы цыдтæ чындзы, 
Уæд рæстæг цахæм уыд?» 
Ус халамæрзæны ’нцой лæууы. 
Цæстыл уайы цъæхбазыр бæлæстæ. 
«Нæ, сыфтæрызгъæлæн афои нæ уыд, 
Уæд сыфгæр æфтыдта бæстæ». 
Уæртæ иу лæппу дзуццæг-гуыбыр, 
Фæздæгкалгæ къæцæлæй йæ бапъироз судзы. 
«Фест, тæхуды, дæ карæн ныр, 
Уæд сагау сытæ суадзин». 
Лæппу худы, йæ рихи — зылын, 
Цыма зынæрвæссон кæны цардыл. 
68 

Чызг æддæдæр тигьæй зыны 
æмæ судзы æнæрхъæц артæй. 
Бæласæн й’ аууон — артыл фæлдæхт,— 
Кæд ма фæстаг хатт бафсæдид, хъармæй. 
Цыма йыл гадзрахатæй рацыди зæхх, 
Цыма зæххæн йæ тæригъæд хъары. 
1971 аз, октябрь. 

¦¦¦+¦**+¦¦¦¦**+«+«>*«*¦¦*+++<*++++++«++>¦*++++++**+ 
# # *> 
Цы къæвда уыди уыцы райсом, цы!.. 
Цы хъарм æртах... 
Мæ зæрдæ дзы æрфæлмæн. 
Мæ цонгыл мын йæ урс къухæй хæцыд 
æмæ сыгъди æфсæрмæй. 
Нæ сæрмæ — зонт, хуымæтæджы цъæх зонт, 
Нæ тæккæ сæрмæ айтынг и цъæх арвау. 
Гыццыл дуне, хæрз гыццыл, фæлæ ’хцон, 
Лæджы удæн, фæллад удæн нымд аргъау. 
æдде та дуне — ’мтъеры æмæ стыр, 
Бæз-бæз кæнынц æнæхæдзæртта^*адæм. 
Цы къæвда ’рцыд, цы хъарм къæвда бæстыл! 
Сызгъæрин феста а къæвдайы бардуаг! 
Нæ зæрдæтæ кæрæдзимæ — хæстæг. 
.Тæхуды, кæд кæрæдзи цæфмæ хъуыстой! 
Цы хъæрмттæ скæны сусæны фæстæ! 
У зайæгхалæн хурхæтæн æгъуыстаг... 
1973 аз, июлъ. 

+¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦’ 
$ ф ф 
Гæрæм галау зыны тæлмытæ хуссарыл. 
Къæвдайы тæсæй уæнгты сау мигъ бады; 
Бæргæ, бæргæ, æнцойбонтæ куы ыссарин, 
Уæд-иу мæ ном нæ радавиккой адæм. 
Нæ-иу цæуиккат фæндагмæ уæхæдæг дæр, 
Нæ бæлликкат мæ фенынмæ хъуыртыгъдæй. 
Кæсынц сæгъдзæстæй сусæны бæгъгъæтт бонтæ, 
æмæ мæ хуыссæг Фæтæнмæ фæлыгъди. 
Куыд хорз зыдтон кæддæр мæкъуылтæ амайын— 
Тъыфылæй-иу мæм чызджытæ куы ’ппæрстой. 
Зындысты-иу дæлæмæ, хъæумæ амæй-ай 
Хæрзамаддæр; ысфидыдта-иу ба*стæ. 
Тæхуды, ныр дæ цæвæг баппар де уæхскыл, 
Уæлæмæ рагъыл къуылдым-къуылдым азил! 
Ивылд донау æгæндæг сæрд кæм фемæхсти, 
Уым цардыхос улæфин æмæ нуазин!.. 
Уæд уыл уæ райсом афтæ ’нкъардæй нал цæуид. 
Лæугæйæ-иу нæ баззаиккат тигъыл. 
Ды-иу сæумæ дзæбæх мæ цæвæг рацæгъдис, 
Ды та мæ фæдыл рахæссис мæ сихор. 
æз дæр мæхицæн удæнцой нæ аразын, 
æнæмæтæй нæ иыффæлдæхын арсау. 
71 

æцæ сымах цы ахæрын, цы амазыю, 
Мæ фареыл та куыд бахæцы, мæ фарсыл?.. 
...Гæрæм галау зыны тæлмытæ хуссарыл 
Къæвдабы тæсæй уæнгты сау мигъ бады... 
197$ аз, август. 
X 

¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦^¦¦Н 
& « ф 
æз лард даен у’ алкæмæй * *з уе *ппæ- 
тимæ дзурын. 
Пабло Неруда. 
Сыфтæр хауы удыскъуыд дзывылдарау, 
Зайы бæлас æдзæм-æндзыгæй. 
Фæлмаст сыфтæртæ рухс дзæнæты бадæнт. 
Кæцæйдæр тохы хъæр цæуы. 
æмæ кæйдæр къухы чысыл мæсгуытау 
Мыдадз цырæгътæ судзынц. 
Удæгæсты автомат нымайы. 
Скъуийы риуы нæмгуыты зынг-хал. 
Мæрдтыл бафтыд удæгæсты сагъæс. 
Мæрдтæ фесты, гъе уæууæй, æгæуæг. 
Мæ фæллад уд сын рухс нывæрзæн фсстæд! 
Рынчындон — хъæрзгæ æмæ æдзæрæг, 
Удхæссæг дзы цардвæндтæ кæны. 
Кæцæйдæр тохы хъæр цæуы. 
Бæргæ ныггуыпп кæнынц нæ зæрдæйы сыгъдæттæ,— 
Тæхуды, ныр гæрзтæ хæссын кæй бон у! 
Мæ цин фæхуыдуг и, 
Мæ бæллицц баззад сидзæрæй,— 
Лæгæн куыд баззайы йæ ныфс-бындар йæ фæстæ. 
73 

Мæ бæллицц: дзабыртæ — алы чилийаг лæппуйæн, 
æлхæнтæ, фидар дзабыртæ. 
Мæ бæллицц: гитарæ — алы чилийаг хæдзарæн, 
Хуымæтæджы гитарæ. 
Кæцæйдæр тохы хъæр цæуы. 
Нæ уарзтон æз — 
Лæгæй мæрдтæм лæдзæджы ’нцæйтты чи цыд. 
1973 аз, ноябрь. 
N 

+¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦»4 
# * * 
Уыцы ’хсæв, басудз дæхи зынгæй! 
Талынг æхсæв уыд, фыдæхсæв. 
Касти сæ нæуæг чындз рудзынгæй, 
Касти тыхст æмæ æдыхстæй. 
— Цæй уæдæ!.. 
Уый дын мыл сæргъæвта 
Рудзынгæй йе стыр цæстытæ. 
Рудзынджы гом-фæлдæхт сырх æвгтыл 
Хъазыд фæллад рухс мæстыйæ. 
Ныхæстæ хъуыры ныццæнд ысты, 
Иу дæр сæ сдзурын нæ комы. 
Цыма мыл бафтыди æндыснæг — 
Нал кæсынц уæрджытæ коммæ. 
— Амбæлут хорзыл, нæ уазджытæ! 
— Амбæлут! 
— Къухтæ нæ исæм! 
Уыцы ’хсæв сыхæгты уасджытæ 
Хастой нæ хъуыддæгтæ дисæн. 
Хуындзæуттæй алчи фæцæуыныл. 
Цыма мæ цурæй фæхъуьгзынц. 
Диссаг: кæсын сæм — нæ сæ уынын, 
Ахсы æндæр ныв мæ хъуыды: 
75 

Бæласы сыфтæр ныффалгæрон, 
Дымгæ — сæдæми йæ уæлæ. 
Бæласæй цъус фалдæр каугæрон 
Мадзура фесты дыууæйæ. 
— Цæй уæдæ,— 
Бавнæлдта æмбондмæ.— 
Мацыуал дыи зæгъон? 
— Мацы. 
Цу нæм фыццагау æрвылбон дæр, 
Фæлæ нæм уый тыххæй 
Ма цу... 
Чидæр мæм дзуры цыдæртæ ’мæ 
Талынджы ’вналы мæ цонгмæ. 
— Цæй~ма, цæмæ лæууыс? Уæртæ дæм 
Дзурынц. 
Дæумæ кæсынц, 
Цом-ма. 
Араст дæн. 
Уалынмæ раззæгтæ 
Зарæг дзыхæй-дзыхмæ айстой. 
Оххай, цæмæн цыдтæн уазæг та?! 
Уыцы ’хсæв, басудзай уастæн!.. 
1971 аз, октябрь. 

»»»»+».»»**>»»»»*»»»»»»»»»*»»*»4«.«»»»»»»»» ¦»»»¦¦¦»» »»¦ »4 
& # * 
Иутæ уалдзæджы дидинæг садзынц. 
Иутæн дидинæгмæ зилын — сæ гакк. 
Кæд зæххы хай ыссарин,— æз та дзы 
Байтаудзынæн кæроджы мыггаг. 
Иуæй-иутæ мыл худдзысты, зоныи, 
Фæлæ алкæмæн йæ бар — йæхи. 
Хаттæй-хатт мæ æрттиваг æхсонæй 
Тынгдæр бахъæуы дойнаг цъæх их. 
Кæрог заид — дыркъуымзæнг, сырх-сырхид, 
Стæй дзы ’ртонин мæ дæлармы дзаг,— 
Чи и уатон-æвæрæзæй сыхы, 
Уыдоиæн дзы фæхæссин фыццаг. 
Хорз у дидинæг. Хион у махæн,— 
Уый куыд балæууы уарзæтты ’хсæн! 
Дидинæгау ма алкæмæ ма худ. 
Алкæй басудз кæроджы хуызæн. 
1969 аз, июнь. 
77 

*Ф*«М ^^^^^.^^^^^^Ф44Л^,Ь^4^4^^^^^^, 
® & * 
...Фæлæ уæддæр дæумæ цæуын цы хорз у! — 
. Фæстинонæн фыццаг уалдзæджы хъарм. 
æз агурын фæндаджы фарны хорзæх. 
Мæнмæ йæ азар ма бадарæд бар. 
Мæнæн фæци зын фæндæгтæй мæ фæндаг; 
Нæ мæ уадзы зæххыл æнцад цæрын. 
Цыфæнды кусон, аразон цыфæнды, 
Уæддæр цæуын, уæддæр цæуын, цæуын. 
æрхæццæ вæййын — ахизын сæ сæрты, 
Лæгвæндагыл фыдæй-рынæй цы и. 
Мæ размæ фестыс — фæндаг уым фæци, 
æмæ та ногæй райдайын лæгæрдын. 
æлгъыстау мæ æрынцойы бон нал и... 
Уæддæр зынтæн ныффæраздзæн мæ уд. 
Фæцæудзынæн дæм алы изæр, алы, 
Фæлæ дзы кæд мæ фыццаг цыд нæ хъуыд. 
Гъеуыцы мæт мын ме ’хсæвхуыссæг байста. 
...Фæлæ уæддæр дæумæ цæуын цы хорз у!.. 
1973 аз, май. 
78 

¦¦¦¦¦¦¦¦¦¦¦^¦¦¦¦¦¦¦¦^¦¦¦.¦^¦^¦^^^^¦^¦¦¦¦^¦¦¦¦¦¦¦¦¦^ 
# # * 
Сыхæгты кæрт — адæмæй æмызмæлд. 
Симд зылди уæззау куыройы цалхау. 
æз дзырдтон мæхимидæг: «Дæ мыздæй 
Иу дзæбæх нысайнаг балхæ!» 
Хъазты кæрон иунæгæй лæууыдтæн, 
Посты лæппу... Цас истон æхца та! 
Стæй нырма æххæст усгур нæ уыдтæн, 
Фæлæ зæрдæ развæлгъау æхсаидта. 
Радгæс мын мæ цонг ивæзта хъазтмæ, 
«Зноны саби нал дæ» мæм хæцыди. 
Фæлæ йын æз не сразы дæн: тарстæн — 
Чызджытæй кæй ракæндзæн, кæцыйы? 
Къулрæбын лæууынц æнцад-æндзыгæй, 
Симджытæм мæлынц æмбæхст хæлæгæй. 
Уыдон рад кæд æрцæудзæн, кæд уыдзæн? 
Симд та сæм кæд æрхаудзæн нæуæгæй? 
«Асимин уæд та?» — мæхи-иу фарстон, 
Зæрдæ-иу ыстæлфыди мæ риуы. 
Радгæс мæм кæй рахондзæни,— тарстæн 
æмæ-иу ныххæцыдтæн мæхиуыл. 
79: 

Хорз у&ид, дзарб«х нысайнаг балхæн, 
Нстытæ æрæмбырд хъæуы мыздæй... 
Симд зылди уæззау куыройы цалхау. 
Кодта хъæууынг адæмæй æмызмæлд. 
1974 аз, декабрь. 
** 

*¦¦¦¦¦¦¦¦¦¦¦¦ ^¦¦¦¦^¦¦¦¦¦¦¦¦¦¦¦¦¦¦¦¦¦^ 
& % % 
Куы фæцæуын дæумæ, фæтæрсын уæд: 
Куы мыл амбæла исчи. 
Мæ хæссинаг куы базона, миййаг,— 
Мæ хæссинагыл мачи схæца хъуамæ, 
Цы уæз кæны, уый ма базона, ма, 
Мæ хæссинаг — мæ зæгъинаг. 
æмæ æрбадæм хъарм уаты дзæбæх, 
Ие уынгмæ иумæ рацæуæм дыууæйæ,— 
Фæдзурын бирæ æз дæуæн,— 
Сыгъдæгæй дæм фæхæццæ уаид кæд 
Мæ зæгъинаг. 
Уæ разæй мæм куы фæзилыс цæхгæр, 
Дæ урс къух мæм уæлиæутты фæтилыс, 
Стæй азгъорыс уæхимæ, 
æз та дæ фæстæ баззайын — æдзæм. 
Куы раздæхын, уæд бамбарын æрмæст, 
Мæ хæссинаг кæй фæуæззаудæр, уый. 
Мæ зæгъинаг фылдæр кæй фæци, уый. 
Фæтæрсын, исчи ку’ амбæла мæныл, 
Мæ хæссинаг куы базона, миййаг. 
Мæ зæгъинаг куы бамбара, миййаг. 
Фаендаджы мæт 

Нæ хæдзары куы æруадзын мæхи, 
Мæ зæгъинаг уæд сабухы — æрсдон. 
Йæ уылæнтыл мæ аскъæфы дæумæ. 
Сыгъдæгæй дæм фæхæццæ вæййы уæд 
Мæ хæссинаг — мæ зæгъинаг. 
1974 аз, декабръ. 

¦¦¦¦¦¦¦¦¦¦¦¦¦¦¦¦¦¦¦•¦¦¦¦¦¦¦¦¦ 
ФЫЦЦАГ УАЛДЗæГ 
Уыцы бон ныггуыр-гуыр кодта уалдзæг. 
Къæвда уарыд — бæлæстыл сæх-сæх. 
— Чи ’нхъæл уыд, къæртайы комæй калдзæн... 
Де ’мбал у, æмæ йын зæгъ. 
Бæлас — не ’хсæн, не уæхсчытæй зæнгыл 
Банцой кодтам, къæвдамæ кæсæм. 
— Уый куыд рæсугъд у æмæ куыд зæндджын... 
Бацу сæм сæ хæдзармæ, ды сæм... 
Ме’взаг бандзыг, дзурын мæ нæ уагъта, 
Улæфæнтæй сулæфæн нæ уыд. 
— Алчи хъæумæ афардæг и, мах та...— 
Бæласырдæм де ’ннæ уæхск фæзылд. 
Де уæхсчытæ барызтысты, уæнтыл 
Урс кофтæ, тæнæг кофтæ — æндæгъд. 
Уæхсчытыл — нарæг, тъæпæн бæттæнтæ. 
Фæсонтыл — къаннæг тымбыл æгънæг. 
Дуне байдзаг æртæхты гæр-гæрæй... 
Аивтон æз дæр дæуау мæ уæхск. 
Хауди æртæх сыфтæртæй дæ сæрыл, 
Уадултыл дæ цæстысыгау лæст. 
83 

— Рацæут, кæсдзынæн уæм æнхъæлмæ, 
Ракæн-иу æй, азилæм, зæгъ, цом. 
Поствæндаг кæм фæкъæдз вæййы хъæумæ, 
Уым лæудзынæн хурныгуылды сом. 
Чызг тыхсы; 
— Кæд банцайдзæни къæвда? 
Не ’мбæлттæ цы зæгъдзысты?.. 
у æвгæ.*’* 
Уый ысуазал, басыгътæн æз тæвды, 
Раласин мæ хæдон дæр бæргæ. 
Рацыд арв гуыр-гуыргæнгæ нæ сæрты, 
Хохы фæстæ басабыр кæмдæр. 
Къæвда банцад, 
Нал ызгъæлди æртæх, 
Нæй, нæ сыст дæ уадултыл уæддæр. 
...Кæд рæстмæ нæ бамбæрстам кæрæдзи, 
Бынат дын фæхæццæ, кæнæ бон? — 
Уымæй дæр~:мæм не ’рхастай бæрæг дзырд. 
Нс ’рцыдтæ дæхæдæг дæр, мæ бон. 
1974 аз, декабрь. 
84 

¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦< 
* & # 
æвæдза, ницы бантысти мæнæн,— 
Хæстæг æнхъæл æгæр дæрдтыл фæзылдтæн. 
æндæр зæгъин; хæтæнхуаг дæр уыдтæн, 
æмæ куыд зæгъон, кæд æмæ нæ уыдтæн? 
Цыдтæн. 
Хуыцаумæ лæвæрд фæуæд. 
Дыууæ изæры не ’рбадтæн фæд-фæдыл 
æвдæлонæй. 
Зæгъын дæр æй нæ уæндын, 
Фæлæ кæд амонд иуты баци, 
Кæд?.. 
Цы гæнæн и? 
Цы уыди, уый уыди; 
Цы уыдзæн, уый мын ме ’уæнджы мигь уадзы. 
Ныронг цы ’фцæгыл ахизын хъуыди, 
Нырма ис уыцы æфцæг дæр мæ разы. 
æлгъыст фæуæд мæ къуылымпыгæнæг! — 
Ныр-иу мыл бонæй уазал къæвда уардзæн, 
æхсæв сæлдзæн мæ уæлæфтау — тæнæг. 
æфцæг... 
Мæ цæст æм бакæсын нæ уарзы. 
йæ фæстæ цал æфцæджы, цал! 
85: 

Уæддæр мын нæи мæ фæд-мæ фæд ыздæхæн,- 
Йæ азарæй хæрзсыгъд куы бауон зæххæн, 
Уæддæр мын нæй ыздæхæн! 
Фæсмон кæнын хъуыддагаразæг нæу. 
Цы бон дыл уа, уæдæмæ уымæй архай. 
Фæсмон та, цæй, куыд нæ ’рцæуы лæгмæ, 
Фæлæ кæд уыд — дæхи фæсмонæй бахæр! 
Цæудзынæн — нæ, цыдæр ныфс ма мæ и. 
Ныфс уа — фæндаггаг, бирæ мæ нæ хъæуы. 
Бон — хъизæмар, æхсæв — æнцой кæм и. 
Кæсы мæм м’ амонд уым кæмдæр æнхъæлмæ. 
Цæудзынæн — ы, 
æндæр гæнæн мын нæй, 
Ныр боны хорзмæ ’нхъæлмæ кæсæн нал и. 
1974 аз, декабръ. 

>¦¦¦¦¦¦¦¦¦¦¦¦¦¦¦¦¦¦¦¦¦¦¦¦<>¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦< 
* * # 
Цы ныффæрæзтон адæмы фæзмынæн! 
æгæр фæлмæнвад разындтæн, æгæр. 
Мæхи мæхæдæг агуырдтон: «Фæзын мæм!» — 
Фæлæ та-иу нæ фæзындтæн уæддæр. 
Уæдæ ма уымæй диссагдæр цы уа! — 
Дæхицæй дæр æмбæхст фæдарай д’ азым. 
Мæ фыдгул ма кæйдæр фæдыл цæуа, 
Мæ фыдгул ма йæхи уындмæ дзыназа! 
Куыд нæ зыдтон,— нæй азымæй æмбæхсæн? — 
Лæджы зæрдæйы талынг къуымтæ хъуыд. 
Цыма æз раджы райдыдтон фыдæхсæв, 
æмæ кæд й’ аххос ме ’мбæхст азым уыд? 
Цы фыддæр уа! — Нæ бамбæрстон мæ хæс, 
Цæрæнбонтæ мæныл тæрхон кæндзысты. 
Фæлтау дæ уæнгтыл хъадамантæ хæсс 
Цæйнæфæлтау дæхи раз уай къæмдзæстыг! 
Фæлæ ма баззад иу хъуыддаг уæддæр,— 
Тыхсты сахат цæуыл фæлæууа зæрдæ. 
(Мæ ныхас кæд æргом рауад æгæр, 
Цы йын кæнон? — æмбæхстон æй æгæр дæр.) 

Куы-иу уыди фæцыд æмæ æрцыд, 
Сæрысуанг-иу йæ балцæй чи уыд разы, 
Хъæрæй дзурын кæмæдæриддæр цыд, 
Бæрзонд йæ къухты чи дардта йæ нуазæн, 
Кæй ныхас уыди хистауæн — былдауæн — 
Мæ сæфт сæ федтон — у йæ зæгъын зын — 
Фæлæ ма йын æнæзæгъгæ куыд и? 
Кæд ме скаст иууыл уыдонмæ уыди, 
Уæддæр сæ уым нæ базыдтон фæзмын. 
1976 аз, январъ. 

¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦ 
# % % 
Ис иу зарæг — рæсугъддæр зарæг нæй; 
«Ой, фæхæссæм æй, фæхæссæм!..» 
Цы уын зæгъон, нæ сыхæгты чызгæй 
Нæма федтон æххæстдæр. 
Ныккæсынц æм, куы рацæйцæуы, уæд 
Зæрондæй-ногæй иууыл. 
Ис хуры хъарм йæ зæрдæйы æвæрд, 
Ис арвы цъæх йæ риуы. 
Иæ иу фæкаст — æрцъыккысхон, æз ын 
Иæ фæкастæй фæтæрсын. 
Мæ зæрдæ йæм куы фегом уа — ызных, 
Ыстъæлфæнæй — æгæр сыгъд! 
æмæ нæ бинонты æхсæн 
Мæ рустæ сырх куы кæной. 
Хуыссæг мæм адæргæй æхсæв 
Куы нал цæуа æмгæрон... 
Уый зарæг у — æппæт зарджыты сæр: 
«Ой, фарны къах æрбавæр!..» 
Кæм ыстут, кæ, нæ лæппутæ, æгæр, 
æгæр уæ рафæрс-бафæрс. 

Кæд ын нырма дæр саби ’нхъæл ысты 
Нæ сæрæнтæ, нæ гуырдтæ. 
Сæ иу — цæрæнбонты хъæздыг, 
Сæ иннæтæ — мæгуыртæ. 
æви дæттынц сæ кæрæдзийæн бар,— 
Фыдæлтæй баззад афтæ: 
Нæ цыд æмгары хъыджы ’мгар — 
Иæ фыдæх ыл куы бафта! 
Куы стыхсæм иу изæр, миййаг,— 
Ныггуылф кодтой, æвæдза! — 
Кæм сын уыдзæн æрбадæн фаг? 
Фынгтæ сын фаг кæм уыдзæн? 
æз дæр ызмæлдзынæн, æз дæр 
Кæндзынæн арт, физонæг. 
Фæлæ, уынгæджы у мæ сæр, 
Уый ничи уыдзæн зонæг. 
Хуыздæр зарæг Иры зæххыл нæ уыд,— 
Мæ тæригъæд фæфидæд!.. 
Кæндзæн æмызмæлд иу изæр нæ уынг, 
Стæй зайдзæни афтидæй. 
1975 аз, февралъ. 

»¦¦»¦¦¦+¦¦»»¦¦»+¦»»¦¦¦ 
# % % 
Цы рæсугъд дæ! Тæхудиаг -— кæй дæ, 
Кæй батавтай фыццаг уалдзæджы хъармау. 
Цард афтæ у, ’мæ н’ алчидæр кæйдæр 
Ысхъарм кæна ’мæ барæвдауа хъуамæ. 
Цард афтæ у — рæсугъд кæм вæййы иу, 
Фыдуынддæр хъуамæ рауайа уым иннæ. 
Рæсугъд æмæ фыдуынды ’рдзон ысиу — 
Уый царды фæтк у, царды стырдæр дин у. 
Ды дæ, мæ бон, гуырвидауц, рæхснæг, 
Фыдцъылыс рауад иу исчи кæд уымæн. 
Дæуæн дæ рацыд табу ’мæ лæгъстæ, 
Фæлæ кæсгæ дæр ничи кæны уымæ. 
Рæсугъд кæй дæ, уый иумæйаг у махæн, 
æмæ дзы ды дæхи уæлдай хъал ма кæн. 
1975 аз, апрелъ. 
91 

»¦¦¦¦¦¦¦»*¦¦¦¦¦¦¦ 
% % ф 
æлгъыст фæуæд мæ къуылымпыгæнæг,— 
Кæд мын мæ разы уый тыгъта бæидæнтæ! 
Куыд цæуа талынджы æрмифицаугæ лæг, 
Мæ хъуыддаг афтæ рауади мæиæн дæр. 
Куыстæй ма уыйау ’нæхъола куыст уа! 
Цы фæрæзтои!.. 
Мæ зæрдæ дзы ысцъæх и. 
Тындзыдта алчи фæндагмæ, æз та 
Сæ иувæрсты мæ фæд-мæ фæд ыздæхтæн. 
Фæсмойнаг м’ алы акъахдзæф уыди, 
Уыди мæ алы раныхас æнæрай. 
Мæхи мæ хорзæй равдисын хъуыди, 
Уæд-иу æнæмæнг равдыстон æвзæрæй. 
Мæнæн дзырдтой: «Нæ дæ уарзы, сæрæй. 
Йæ рагмæ бабад, бафæрс æй дæхæдæг.» 
Мæ сонт митыл-иу худтысты хъæрæй, 
Цыма æз се ’хсæнмæ æрхаудтæн хъæдæй. 
Мæн ардыдтой; «Фыццаг уал радзур ды, 
Йæ хъуыддæгтæ йын хурмæ ракал. 
Дæ фæстæ — мах фæйнæ-фæйнæ дзырды 
йæ бон куыд базона — 
атакæ!» 

Дзырдтой-иу мын: «Нæ рауади дæ фыст, 
Уæд та ныууадзис — курдиат дæм нæ разынд. 
æнæуый кæд нывыл цæуы дæ куыст, 
Уæд уымæй дæр ыстыр хуыцауæй разы.» 
Дзырдтат-иу мын: «Лæмæгъзæрдæ дæ тынг. 
Дæ хæдзарæй кæндзысты джидзæг адæм. 
Хæсдзæни алчи д’ артдзæстæй дæ зынг 
æмæ ма дын æлгъитдзæпн дæ мады». 
Уыди æнæмæнг, азым мæм уыди,— 
Йæ рис мæ уæнтыл сау цæфтау æртæфсти. 
Цæуын хъуыди? — 
Уæд мæ цæуын хъуыди, 
æндæр мын гъеныр адæтгæ цытæ сты?! 
Цæмæн фæистон зæрдæмæ хæстæг,— 
Хъæуа-нæ хъæуа алы иыхас истон. 
Ныр кæс — гуырдзæй мæнæй чи у кæстæр, 
Гъеуыдон царды разындысты хистæр. 
æлгъыст фæуæд мæ къуылымпыгæнæг! * 
Мæнæн мæ размæ уый тыгъта бæндæнтæ. 
Куыд цæуа талынджы æрмифицаугæ лæг, 
Мæ хъуыддаг афтæ рауади мæнæн дæр. 
1975 аг, май. 

>¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦ФФФФФФ 
æППæТЫ ХУЫЗЦæР МЫСИНАГ 
Бонтæ хауынц иугай — фæд æмбæрздзæн. 
Уырдæм мæ ныронг цæуын бæргæ хъуыд. 
Уым тæссар ныццæуæн бæрзæй бæрзмæ — 
Кæрдæгыл чызджы ронау хæрдгæхуыд. 
Мæн цы мæт и? — 
Нал кæнын фынæй дæр. 
æхсæв афтын хурджын бæстæм — рагон. 
Уыцы ран цыдыстæм мах фæйнæрдæм 
Бæрзыты æрдæгыссæст фæндагыл. 
Уддзæф нæууыл расур-басур систа 
Дидинджыты; дидинджытæ лидзынц. 
Бæрзытæ — бæлон базыр, сæ систæй 
Ризгæ-’вналгæ хур-нæмгуытæ уидзынц. 
æз мæ цæвæг кæрдæгмæ æруагътон, 
Де уæхскæй æрæргъæвтай ды дурын. 
Кæд* нæ зыдтон уыцы хурбон дзурын 
æмæ Дын мæ ныхæстæ нæ загътон? 
Даргъ дзыкку-иу уæхсчы сæрты рахызт, 
Гуырыл иу тæлфгæ-узæлгæ атыхст. 
Дурын, сау тымбыл дурын — хъуыддагхуыз, 
Кæрдæджы йæ сау уæхсчытæм аныхст. 
94 

Сис æй ныр, бæрзонд æй сдар дæ дзыхыл, 
Иунæг хъуыртт ын бафæраз йæ донæй... 
Ды чысыл куы уыдаис къæйныхдæр, 
æз чысыл куы уыдаин уæндондæр, 
Уæд бæргæ, бæргæ нæ хъуыди дзурын,— 
Иу фæкаст, фæйнæ фæкасты ’рмæстдæр, 
Гъестæй дурын, суадонгуыбын дурын 
Арæзтаид хъуыддæгтæ нæ бæсты... 
Февнæлдтай, дæ уæхскмæ дурын систай. 
Бæрзы бынты къахвæндаг фæтасыд. 
Исты дæм бæргæ хъуыд дзурын, исты,— 
Цæй, цы кæнон — фаг ныфс мæм нæ разынд. 
Уыцы бон фæцыдыстæм фæйнæрдæм, 
Бæрзыты бын хаст уæзæгау сафтид. 
Ныр дæ мæтæй нал кæнын фынæй дæр. 
æмæ рагон хурджын бæстæм афтын. 
Уым æрвылбон балхæнын цæрæнуат, 
Й* астæу мусонг — галуан та кæй хъæуы? 
Мусонджы раз бандзарын цырен арт, 
Стæй фæкæсын де ’рцыдмæ æнхъæлмæ... 
1975 аз, июнь. 

БæРЗЫТæ 
Дард быдырты урс бæрзытæ цас зайы! 
Урс бæрзытæ æхсæвы сау асайынц. 
Урс бæрзытæ мадард бæгънæг — урс зæнгæй 
æрдузмæ æрбацæйцæуынц сусæгæй. 
Бæрзытæ — цыбырдзыкку, гуырвидауц. 
Стыр быдыртæ уыдонæй куы фидауынц. 
Фæлæ диссаг! 
Хæхты мидæг махмæ та 
Бæрзыты ’хсæн не ссардзынæ ахæмтæ. 
Бæрз æрзайдзæн къуыппытыл уа, адгуыты,— 
Нæй, уæлæмæ не схæцдзæн йæ фадгуытыл. 
Бæрз фæлтау фæкъæдз уыдзæн, фæтасдзæни,— 
Не ’мбарын, цы ’фсарм дзы и, цы тас дзы и. 
Урс цæнгтæй йæ хъамбул уæраг амбæрздзæн 
æмæ дисæй амæлдзынæ а бæрзыл. 
Дард быдыртæ урс бæрзытæй фидауынц. 
Хæхбæстæн дæр бæрзытæ — сæ фидауц. 
1975 аз, шонъ. 

>¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦ 
ЦЫППАР НЫВЫ 
Фыццаг ныв 
Хъæу — мæнæуы хъæмпау бур... 
Уынгты зады тæф уæлдæф хæссы, 
Уынгтæ кæрæй-кæронмæ афтид. 
Куыдз хуртуаны раз дæлгоммæ хуыссы, 
æмæ срæйы — ницæуыл, афтæ. 
Хуртуан — цылпæрдигъон гæппæл. 
Ус æмæ лæг йæ нывæрзæн бадынц. 
Дуры дæллагхъуыр кæны гæпп-гæпп 
Нæ удæгас, нæ мард бындз. 
Лæгæн йе ’ргом усмæ ыздæхт. 
Усмæ бакæсы худгæ, цъындæй. 
Лæг фæлтæрд къухтæй ыздухы уæрдæх, 
Ус бийы æмæ бийы цъында. 
Нал и къæбæлтæн æрсабыр, нал,— 
Тæбынæй сты сæ хъуырмæ. 
Нæ — ивазынц æнгуылдзæй хал, 
Цъиуцæстгай йæ ныхъуырынц. 
Цæхæрадон — æлвыд, дæвдæг. 
Арвмæ байтыгъта ’гасæй йæ тæрттæ. 
7 Фæндаджы мæт 
97 

Бæлас иунæгæй каумæ хæстæг 
Ыслæууыд æмæ кæны куыддæртæ. 
Лæг ысхæссы йе ’рфгуытæм й’ арм. 
Скæны аууон, къухаууон й’ армæй. 
Ус ызмæнты зад, зад ысхъарм 
æмæ тавы усы йæ хъармæй. 
Уынгты чидæр фæцæуы сындæг, 
Аджих вæййы йæ къухы йæ лæдзæг. 
Ус ныллæууыд уырдыг, сабыр сыстади лæг, 
Схæцыд сабыр — гуыбырæй ныкъкъæдз и. 
Слæууыд къулæнцой, къаннæг, гуыбыр,— 
Цыма зоны йæхæдæг йæ аххос. 
Къандзол ивдгъуыз, йæ дыстæ цыбыр, 
Цонджы хъултæ — хурсыгъд, къæвдахост. 
— Уазæг, багъæц,— цæхх æмæ къæбæр,— 
Цом нæм мидæмæ, хатыр бакæн, 
Хорз дæ ^фендзыстæм, хорхъуаг не стæм мæ ’ндæр. 
Ус йæ лæгмæ сусæгæй: «Ракæн æй, ракæн.» 
— Фарн уæм бацæуæд,—уазæг зæгъы. 
Сабыр баздæхт йæ разæй йæ лæдзæг. 
Фысым нал хæцы цинæй зæххыл. 
Усмæ бакæс — ус дæр ысхъæлдзæг. 
Дуар байгом, тæнæгфарс дуар. 
Фысым т разæй, йæ ахуыр къахист. 
Уазæг бараст и, уазæг нæ — дзуар, 
Стæй сæ фæстæ æфсин дæр бахызт. 
Уынджы зады тæф дымгæ хæссы, 
Уынг кæрæй-кæронмæ афтид. 
Куыдз хуртуаны раз дæлгоммæ хуыссы 
æмæ срæйы, æнæуый, афтæ. 
98 

Дыккаг ныв 
Хъæу — 
цæстытæ æрдзæ ’мæ сæдæ. 
Хур сыл иу цæстæй арт æфтауы. 
Судзынц, мит куы ’руарыд, уæдæй. 
Судзынц хæдзæрттыл, 
бæлæстыл, 
каутыл. 
Райсом. Уынджы фæзынди цæуæг,— 
Къухтæ дзыппыты — ’нцонæй лæгæрды. 
Уæртæ байгом и кæрты дуар уæд, 
Уынгмæ рахызти нæуæг чындз кæртæй. 
Лæппу барæй уромы йæхи, 
Чындзмæ иуварс кæсы æдзынæг. 
«Цæй, «дæ райсом хорз» ын зæгъин?.. 
Цæй, æндæр хатт ын зæгъдзынæн.» 
Чындз дæр — исчи ма уымæ кæсæд,— 
Халат гом уæнгтыл, 
гомзæнг, 
йæ уæлæ сæрбæттæн. 
Уымæ бакæсын — 
чындз нæ, фæлæ зæд,— 
Цæнгтæ сивæзта рудзынджы дуæрттæм. 
Лæппу ’нкъусы ’мæ ’нкъусы йæ сæр. 
Уынг рæтауынц йæ къахдзæфтæ ’вастæй. 
Чындз ивазы уæлæмæ — уæлдæрæй-уæлдæр, 
Здыхсы халаты йæ лыстæг астæу. 
Ракаст хæдзар йæ дыууæ цæстæй, 
Мæнæ-мæнæ базмæлдзæн сых. 
Чындз йæ мидбылты бахудти, стæй 
Афæлдæхтысты йæ уадултæ сырх. 

Фездæхт, хæдзармæ фæцæуы ныр. 
Мæнæ кæрты дуар йæ разы гомæй. 
Ризынц æнгуылдзтæ уадултыл. 
Уадултæ, хъуыр 
Судзынц, судзынц; 
цæуыл судзынц омæ?! 
Хорз у — ам æй нæ фæци уынæг. 
Мидæмæ дæр æфсæрмæй нæ уæнды. 
Кæртæй рахызт цыбыргомау ацæргæ лæг. 
Къухты — урс фиййаг, сау кæрц уæгъдæппæрст йæ 
уæнтыл. 
Иуварс каурæбынмæ калы мит, 
Урс ыссад-мит фæстæмæ згъоры. 
«Хорз æруарыд, ноджы куы рауарид,— 
Дзуры сабыргай,— уый хор у». 
æмæ уынджы фæцæуы фæд,— 
Нарæг нæ, фæлæ афтæ дзæбæх фæд. 
«Исчи искуыдæм куы цæуа, уæд 
Ма ныххуылыдз кæна йæ къæхтæ»,— 
Дзуры сабыр йæхицæн лæг, 
Комытæфмæ йе ’рмттæ тавы. 
Хур ыскасти — æвæллад, цæрдæг. 
Мигъы бындзыг нæ зыны арвыл. 
Судзынц цæстытæ. 
Цæстытæ ’рдзæ *мæ сæдæ,— 
Хур сыл иу цæстæй арт æфтауы. 
Судзынц, мит куы ’руарыд, уæдæй. 
Судзынц хæдзæрттыл, 
бæлæстыл, 
каутыл. 

æртыккаг пыв 
Арв æгасæй цъæх цæстау — цъæх, 
Зæхх æгасæй йæ быиы фæцъæх и. 
Уæлдæф райвылди, кæны сæх-сæх. 
Хъæу дæр ивылы уыцы сæх-сæхмæ. 
Хъæу. 
Хæдзæртты рухсдзаст ыссыд,— 
Уынгмæ рудзгуытæ тыгъдæй дарынц. 
Ныр цæрынæн цы рæстæг æрцыд, 
Ууыл лæгмæ цæуы ныззарын. 
Сабыр улæфы риуы дзаг зæхх, 
æмæ зæххæн цы ’нцон у, цы ’нцон! 
Чызг цæхæрадон æфснайы дзæбæх. 
Чызг, 
ирон чызг, 
хъæууон, 
чындздзон. 
Мæнæ кауырдæм ыссивгæ цæуы. 
Размæ февналы — й’ астæу фæтасы. 
Лæппу кауы ’дде уынджы лæууы, 
Систа сæрвасæн, йæ сæр фасы. 
Фасы сæр æмæ чызгмæ — йæ каст. 
Чызг ыссивы, йæ астæу фæтасы. 
Зæнгтæ фезмæлынц, 
гом зæнгтæ, 
раст,— 
Цæхæрадон кæнынц фæсасынк. 
Ацыд туджимæ уæнгты цыдæр. 
Ацыд уæнгты цыдæр æхсызгон. 
Лæппу баздæхт йæ сабыр цыдæй. 
Ныр фæцæуы, фæцæуы чызгмæ. 

Мæнæ уынджы ’мбуар кау ныттынг,— 
Михты ивазынц фæйнæрдæм уистæ. 
Лæппу акасти уынджы, афтид — уынг 
æмæ каумæ йæ къухтæ систа. 
— «Байрйай!» — дзуры хъæрæй куыддæр. 
— «Уæуу!» — фæзылди йæм чызг, фæсонт и, 
Акъул иуæрдæм уæхскыл йæ сæр, 
Хъазы дзыкку йæ нарæг фæсонтыл. 
— Уый дын «байрйай». Атахт мæ уд,— 
Чызг йæ кусæнгарз ’рывæрдта, худы. 
— Кæд æнæуый дзæбæх ыстут, 
Уæд тæхынæй цы уыдзæн удæн? 
Чызг фæцæуы лæппумæ ’мраст, 
Худт æмбæхсы йæ цæстæнгасы: 
Лæппу кауы ’дде, йæ сæр — хæрзфаст. 
Систа сæрвасæн, ноджы йæ фасы. 
Дзуры мидæмæ: 
— Ма кус æгæр, 
Ацафоны хур уадулты знаг у. 
— Уымæн ницы у, фæлæ дæ сæр 
Афтæ фасыс æмæ уæййаг у. 
— Нæ, мæхæдæг зæгъдзынæн мæ фæнд. 
Фæнд — хуымæтæг, нæ йыл хъæуы уа дис: 
Мæн куы фснис мæ сæр фасгæ, уæд 
Кæд ды дæр дæ сæрыл сæрвасæн æруадзис. 
Чызджы уадултыл судзгæ зынг — сырх, 
Стæй дзы лæппумæ фссхъиудта стъæлфæн. 
Лæппу схæцыди, каугæрон ссыгъд 
æмæ нал уыд йæ бон ыстæлфын. 
102 

Къухы сæрвасæи баззад — æдзæм, 
Чызг æм бавнæлдта сабыр, хъазы: 
— Цæй, кæд дыи æнцондæр уыдзæн, 
Уæд дæу тыххæй мæ сæр фасын. 
Сæрæи къæбæлтæ фелвæста цырд, 
Атъыста сæ рæгъ-рæгъы йæ былты. 
Дзыкку бауыгъта, дзыкку уæнтыл æрцыд, 
Уæнтыл акалди уылæн-хъуымбылтæй. 
Лæппу чызджы ызмæлдмæ кæсы, 
Дзурын нал зоны, нал у ныхасæн. 
Чызг та сæрвасæн дардыл хæссы, 
Дардыл парахат дзыккутæ фасы... 
Арв æгасæй цъæх цæстау — цъæх, 
Зæхх æгасæй дзæбæх фæцъæх и. 
Уæлдæф ивылы, кæны сæх-сæх. 
Хъæу дæр ивылы уыцы сæх-сæхмæ. 
Цыппæрæм ныв 
Фæндаг хуссарæй хъæумæ ныттынг, 
Лæгъз — хуымон галты адæгæй ластау. 
Фæндаг-фæндаг фæкалди рыг, 
Цыма дысон-бонмæ уæрдæтты рыг ластой. 
Рæстæг — комæй куырд. Рæстæг — хорз. 
Бонтæ ивылд донау — ивылд. 
Алчи хуссары дасы хос, 
Дасы хос æмæ ссивы. 
Куыст — æнæбын. æхсæвæй дæр сыст,— 
Хъæу ма денджызау цъæх уыдзæн. 
Чызг бæрз уисойæ даргъ уынг мæрзы. 
Чызг — æвзистбарц кæсаджы хуызæн. 

Рыгыл цаиданæи æркæны дои. 
Рыгыл донвæд къæдз-мæдзы зайы. 
«Хорз уыд уыгæрдæны ызнои»,— 
æмæ цæстыл уыгæрдæи уайы. 
Мæнæ бацайдагъ ерысы куыст: 
Дардыл айтынг и хъæлдзæг уыгæрдæн. 
Фахсæй хосдзæутты зарыи хъуыст. 
Фæзы трактортæ кодтой дыууæрдæм. 
Чызг æнæрлæугæ даргъ уынг мæрзы. 
Цин, æнахуыр цин риуы нæ цæуы. 
Уæртæ машинæ тигъыл æрзылд, 
Уынджы араст, сындæггай фæцæуы. 
Чызгмæ бахæццæ. ’Рлæууыд сындæг. 
Дуар байгом и. Хъуысы дзурын: 
— Ныр куыд куса сымахимæ лæг?! 
Фезмæл, мауал лæуу, абад мæ цуры. 
Намæ ’знон та куыд ацыди куыст? — 
æз нæ уыдтæн, фæсидти мæм райком. 
Сæрдар «газик»-æй зæхмæ æрхызт 
æмæ систа йæ дзыппæй тамако. 
Слæууыд марзтыл, тамако дымы. 
«Газик» кусы, йæ тæнтæ æппары. 
— Цæй, фæуадз уал дæ мæрзын, ды мын 
Радзур, куыст куыд ацыд. 
— æмбарын. 
Куыстæн афтæмæй радзурæн нæй, 
Кæд нæ уыдтæ хосдзауты астæу.— 
Чызджы ’рдынтыгъд æрфгуыты бынæй 
Сау дыууæ цæсты лæппумæ скасти. 

— Цæй, ныууадз уæдæ. Сбад æмæ цом,— 
Згъæлынц йе уæнгтæ, лæппу хаты. 
— æз — фæстæдæр. Мæ куыст уал фæуон. 
Стæй цæудзынæн. Мæнæн уал — хатыр. 
«Газик» уынджы цæхгæрмæ æрзылд, 
Стæй йæ фæд-йæ фæд атахти уасгæ. 
Чызг йæ уисойæ даргъ уынг мæрзы, 
Худы мидбылты «газик»-ы уастыл. 
Фæлæ бакалди къæр-къæр æваст 
Хъустыл, цыма тыччы-дуртæ — цинкыл. 
Цыма феуæгъд и, ратыдта цыма йæ баст,— 
Уынджы ратахт дыдзалх мотоцикл. 
Фескъуыд чызджы тæккæ раз йæ хъæр, 
Бандзыг, абадт йæ хъуыры йæ фæздæг. 
— Куыстмæ барæджы кодтай æгæр, 
Марадз, сдавон дæ, абад мæ фæстæ.— 
Дзуры бригадир. Ысмæсты тынг, 
Арф ныуулæфы, стæй та нынкъусы йæ сæр 
Уынгмæ акæсы. Уæртæ ног фæдтæ уынг, — 
Иугæр ног фæдтæ — ам уыди сæрдар. 
Ам лæууыдысты иумæ сæхицæн хæрзаг.— 
Лæппу чызджырдæм дзуры йæ мæстæй: 
— Ахæм кусгæбон уынгтæ мæрзай,— 
Афтæ знаг бакæндзæни ’рмæстдæр. 
— Сыхæй ничи рабадти нырма. 
Хорз бæргæ нæу æнафоны уазæг. 
— Кæд æгас сыхæй не стут къуырма, 
Уæд ма байхъус, куыд уасы уасæг. 
Цæй, æгъгъæд у. Ысбад æмæ цом. 
Хæц мæ роныл,— лæппу хаты. 

— Нæ, фæстæдæр. Мæ куыст уал фæуон, 
Стæй цæудзынæн. Мæнæн уал — хатыр. 
Уынджы акалди къæр-къæр æваст, 
Цыма мæнæ тыччы-дуртæ — цинкыл. 
Цыма феуæгъд и, атыдта цыма йæ баст,— 
Уынджы атахт дыдзалх мотоцикл. 
— Нæй, нæ мæ уадзынц абон нæ уынгтæ мæрзын.— 
Чызг ныджджих и, йе ’нгуылдзтæ ’руагъта йæ 
русыл. 
Тигъыл арæхстгай трактор æрзылд,— 
Сау цæлхытæ сæнтсырх «Беларус»-ыл. 
Бацыд, бацыди чызгмæ хæстæг. 
Дуар байгом и, тракторист дзуры: 
— Цæй, нæ мæ ’вдæлы, нæй мын æппындæр рæстæг. 
Марадз, сдавон дæ. Абад мæ цуры. 
Уынджы акæсы. Уынджы ызмæлæг нæй. 
Зæрдæ риуы йæ цæлхъытæй цуды. 
Чызг æрдыитыгъд æрфгуыты бынæй 
Сау дыууæ цæстæй лæппумæ худы. 
Схызт. æрбадти —- дыууæйæн къуындæг: 
Арты стъæлфæнтæ судзынц йæ рустыл. 
Трактор азылд, уынджы фæцæуы сындæг,— 
Сау цæлхытæ сæнтсырх «Беларус»-ыл. 
Хъæуæй хуссармæ фæндаг ныттынг 
Лæгъз хуымон галты адæгæй ластау. 
Фæндаг-фæндаг фæкалди рыг, 
Цыма дысон-бонмæ уæрдæтты рыг ластой. 
1975 аз, июнь-август. 

¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦¦< 
# & & 
Ма кæ, ма мын тæрс мæгуырæй, 
Нæу мын, нæ, тæссаг. 
æз æрцахсдзынæн æнгуырæй 
Денджызы кæсаг. 
æз æрцахсдзынæн йæ барцæй 
Хæхты ’фсургъ æмæ 
Хъазгæ ’рцæудзынæн мæ балцæй 
Ме ’фсургъыл хъæмæ. 
æз фæдардзынæн мæ армæй 
Хъæды сырдтæн цæхх. 
Фестдзæн цъæх мæ уды хъармæй 
Тъæнджы мæй дæр зæхх. 
Зарæгагур дын цæудзынæн 
æз хъæуи-хъæу уæд, 
Арвæй стъалытæ хæсдзынæн, 
Гъе, ’рмæст дæ хъæуæд. 
Ма кæ, ма мын тæрс мæгуырæй — 
Дзыллæты æхсæн 
æз ыссардзынæн æрмгуырой — 
Цардамонд ыссæн. 
1975 аз, апрелъ. 
107 

>¦¦¦¦¦¦¦¦¦¦¦¦¦¦¦¦ ¦¦¦¦¦¦¦¦¦*¦¦¦¦¦¦¦ ¦¦¦¦¦¦¦¦¦ ¦¦¦¦¦¦¦¦¦¦¦ 
^г V " 
æз-иу дзырдтон дæуæн: поэт уыдзынæн 
æмæ дæуыл мæ зарджытæ фысдзынæн. 
æз æмæ ды — цæмæн уыд афтæ, цæ?— 
æрыскъæфдзуаны, хъазгæ — иууыл иумæ. 
Миййаг кæд зæрдæ афтæмæй фæцæф, 
Цæфæй кæд уымæн баззади мæ риуы?!. 
Цыдыстæм-иу тæссар хъæдбынты уæд 
Нæ бæгъæввад, нæ рæуæг къæхтæй тагъд-тагъд. 
æмæ-иу нын зæронд фиййауау хъæд 
Йæхиарæзт уæззау фæндырæй цагъта. 
Дæ дзедыртынд рæхснæг зæнгтæ уыдтон, 
Дæ къуырд дзыкку, йæ кæроныл сырх тæбын, 
æмæ фæци дæ къæхты бын æхсон, 
Уæд дын уыд тас ныттæппæй! 
Нæй агургæ ’мæ ссаргæ амонд нæй, 
Фыдæвзаг — уастæн бастъæла — бындар у. 
«Цъæхæй рæгъæд у»,— уый дзырдтой мæнæй. 
Дæуæй — нырма, дам, зæххæй къуыпп нæ дары. 
Мæнæн хæлæг цæмæн кодтой дæ уынд?— 
Нæ нывыконды, ’вæццæгæн, нæ уыд... 

Дæуыл мæ фыццаг зарæг дæр, 
æмæ мæ фæстаг зарæг дæр — 
1974 оз, мартъи. 

СæРГæНДТæ 
«Иры дзыхъхъ куывддон фестæд,..» ... 3 
Мæ райгуырæи уæзæг 5 
æргом ныхас 8 
«Бхх, цы .мæгуыр у, хуры тын...» ... 9 
Тинæ 11 
æз тьтхсын 13 
Изæртæ .. . . 15 
Зæрдæйы ныхас 1$ 
Цуанон 20 
«æз мæхи-хæрз гыццылæй базыдтои...» . . 22 
«Фæцæуынц чызджытæ...» 24 
Хъæууан фын 26 
Зæхх 28 
Фæстаг зарæг 30 
æхсæвы 32 
«Цыма уыдыстæм мах нæ дыууæ дæр зæрæдтæ...» 34 
«Боитæ уайыиц æгæр тагъд, æгæр...» . . ?5 
«>Куыдз рæйы æнафоны æхситтьгл...» 37 
«Ды ’рцæйцыдтæ...» 39 
æз а«хæм дæн 40 
«æэ мæ цæссыг нæ уромын хатгай...» . . 42 
«Хæрзаг фæзæгъыс...» . . . .’ 43 
Хъисфæндыр 45 
«Ме ’мкарæнтау цæрынхъом нæ дæн...» . . 48 
«æз дæр цæрын...» «49 
110 

«Иу сагъæс мыл бафтыди...» .... 51 
Хъæдын авдæн I 53 
«Цон æмæ та чызджытæм кæсон...» ... 57 
Хосгæрдæн .- .59 
Изæр хъæуы 61 
Зæронд зарæг ....... 64 
Фæззыгон ныв 68 
«Цы къæвда уыди уыцы райсом, цы...» . . 70 
«Гæрæм галау зьшы тæлмытæ хуссарыл...» . . 71 
«Сыфтæр хауы удыскъуыд дзывылдарау...» . 73 
«Уыцы ’хсæв, басудз дæхи зынгæй!...» . . 75 
«Иутæ уалдзæджы дидинæг садзьшц...» . . 77 
«...Фæлæ уæддæр дæумæ цæуын цы хорз у!..» 78 
«Сыхæгты кæрт — адæмæй æмъьзмæлд...» : 79 
«Куы фæцæуын дæумæ, фæтæрсын уæд...» . 81 
Фыццаг уалдзæг . ..... 83 
«æвæдза, ницы бантысти мæнæн...» ... 85 
«Цы еыффæрæзтон адæмы фæэм,ынæн!..» . . 87 
«Ис иу зарæг — рæсугъддæр зарæг лæй...» . 89 
«Цы рæсугъд дæ!..» ....;. 91 
«æлгъыст фæуæд мæ къуылымпыгæнæг!..» . 92 
æппæты хуыздæр мысинаг .... 94 
Бæрзыггæ «96 
Цылп-ар нывы } 97 
«Ма кæ, ма мын тæрс мæгуырæй...» . . . Ю7 
«æз-иу дзырдтои...» « Ю8 

СЕРГЕЙ ЗАУРБЕКОВИЧ ХУГАЕВ 
ПЕРЕД ДОРОГОЙ 
Стихи на осетинском языке 
Редактор В. Г. М а л и е в 
Художник А. Р. Арчегов 
Художественный редактор У. К. К а н у к о в 
Технический редактор А. В. Ядыкина 
Корректоры К.М. Кодзаева, М. Г. Гадзалова 
Наборщик Л. Витохина 
Печатник 3/ Г. К а*р г и е в а. 
Сдано в набор 22-111-1976 г. Подписано к печати 
2-УЫ976 г. Формат бумаги 70х901/за. Печ. л.3,5 
+0,06 (вкл.). Усл.-п. л. 4,09 + 0,07 (вкл.). Учетно- 
изд. листов 3,26 + 0,025 (вкл.). Тираж 1000 экз. 
Заказ № 3249. Изд. № 26. Цена 34 коп. Бум. 
тип. № 1. ЕИ 01341. 
Издательство ,Ир" Управления по делам издательств, по- 
лиграфии и книжной торговли Совета Мипистров СО АССР, 
г. Орджоникидзе, ул. Димитрова, 2. Книжная типография 
Управления по дслам^издательств, полиграфии и книжкой тор- 
говлн Совета Министров СО АССР, г. Орджоиикидзе, ул. 
Тельмана, 16. 


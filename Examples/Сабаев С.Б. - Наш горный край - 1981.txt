САБАЙТИ СУЛЕЙМАН 
НÆ ХУÆНХБÆСТÆ 
Киунугæуадзæн «Ир» * Орджоникидзе * 1981 

840сет 
С(Осет) 
С85 
Сабайти С. 
С85 Нæ хуæнхбæстæ: Æмдз.—Орд- 
жоникидзе: Ир, 1981.— 68 ф. 
Саблсв С. Б. 
Иаш горпым крам. 
10 коп. 
70403-63 840сет 
М131(03)—81 С(Осет) 
(С) Издательство «Ир», 19§1 

* * * 
Нæ хуæнхбæстæ алкæмæн дæр 
Арф æ зæрди уотæ уæд: 
Æнæ уой нæййес цæрæн дæр. 
Уой æнон нæнйес мæлæт. 
* * * 
Айнæг бунмæ цъæх æрдозæй 
Ниццæлхъ ласуй дзубулдар. 
Йе æ цардæй уотæ боз æй, 
Цæветтонгæ, хуæнхти ’лдар. 
Раст цума æз дæр уоййау дæн, 
Хуæнхти уогæй фенгъæлуп. 
Ку си уайнæ æз фиййау дæр, 
Уомæ арæх фæббæллун. 
Фал фæззиниун еу-ефстагмæ... 
Маргъи хузæн æртæхун, 
’Ма мæ байвæд мæ кустагмæ 
Зæрдæхсайгæй æздæхун. 
3 

Ку адтайнæ дзубулдарæй, 
Ку фестинæ цæргæс дæр, 
Сæрдигон хуæнхти хебарæн 
Бафсæдинæ уæд æз дæр. 
СÆУМИГОН ХУÆИХТИ 
Бопивайæн. Мсгъи тæлмæ... 
Фал бæлвурдæй æстæфун: 
Мæргъти ’заруни удзæлмæ 
Фезгули æй æрдзи фун. 
Хори тунæ зир-зиртæнгæ 
Раба кодта Уазайæн. 
Фал райсавдæй. Æнæмæнгæ, 
Нæ бабухстæй уазалæн. 
Ехх, мæн ба ку уайдæ барæ 
Хори тунау сæумигон, 
Уæд Уазай цъонкбæл дзæвгарæ 
Фæккафинæ æхсицгон. 
* * * 
Хуæихти,: сæрмæ йехин цæндтæй 
Уорс цъетёй дон лæдæрсуй, 
Нарæг коми хуртæ ’нсæндгæй, 
Бостæхузæй æмпурсуй. 
4 

Сувæллонау ку нимбохуй, 
Ку нихходуй къæл-къæлæй... 
Еудадзугдæр цæбæл тохуй, 
Цæбæл заруй мæтъæлæй? 
Бафтудта мæн устур деси: 
Куд дзедзедай сувæллон, 
Райгурæ,н хуæнхти гъæбесæй 
Рахецæн ун нæй æ бон. 
ЦЪÆЙЙИ ДОН 
Цъæх-цъæхид уайуй фимкæ калгæ, 
И фарни коми Цъæмйи дон, 
Фæттундзуй ргазмæ заргæ, кафгæ, 
Кæнуй æвæллад фудæбон. 
Цæхъал ниттегъун айнæг дори, 
Æваст ферттевуй айдæнау, 
Æхемæ ’лвасуй зæрин хори 
Æма рæвдауй мæн мадау. 
Рæууоддзæф гъазуй раст мæ тогн, 
Радауй бауæр, цит, фæлмæн. 
Уæрау искафуй тог ме ’уонги, 
Зæрдæн æ уиндæ — æхцæуæн. 
Нæййес æмбал æ сатæг адæн, 
Ниуазгæ, мардзæ, дæ фæндон. 
Кæд ес дуйнебæл изæдбадæн, 
Уæд æй æз зонун — Цъæййи дон? 
5 

МÆ СÆНТТÆ 
Нæ бæгъæмбад къæхти къелтæй, 
Кæми уагътан тоги фæдтæ, 
Нур бафсæдæ еци тегътæй, 
Фæмма-зелæ и донгæнттæ. 
Фурфæлладæй æрбансæндæ 
Цæлгæнæнмæ æнæ зин, 
Къæпуй месини нинсæндæ 
Нартнхуари гъар кæрдзин. 
Уæлæмхасæн ма пурсатæ 
Æрæууæрдæ дзæхæран, 
Нинниуазæ и фурсатæг 
Сауæдонæй зæрдирай. 
Уойфæсте Уазамæ скæсæ, 
Ра-йин ковæ дæ сæрæй, 
Хуæнхти уагмæ фæффæлгæсæ 
Фиди фарни къæсæрæй... 
Ниммæ-уагътæ, цæй, мæ сæнттæ, 
Ма мин к кæнтæ зæрди нез. 
Уой фæлтау мин æнæ ’фсæнттæ 
Царди ’рцотæ æдзæстхез! 
МАКÆД БАУУÆНДÆ ДУ УОБÆЛ 
Ка нæ уарзуй æ хуæнхбæстæ 
Æд къулдунтæ ’ма цъæх фæзтæ, 
6 

Æд къæдзæхтæ, цæугæдæнттæ, 
Сугъдæг арви цъæх бæрзæндтæ, 
Макæд баууæндæ ду уобæл: 
Нæ байрайдзæй дæ рохс бонбæл, 
Йе цæсгонæй р’æвдзæ нæй, 
Ниддæ-уæйæ кæндзæнæй... 
Ка нæ уарзуй æ хестæртæ 
Æд ирæзгæ сахъ кæстæртæ, 
Æд фæткитæ, хуарз æгъдæуттæ, 
Æд исони фарни фæндтæ, 
Макæд баууæндæ ду уобæл: 
Ходдзæнæй дин дæ фудкойбæл. 
Йе зундæн дæр рæвдзæ нæй, 
Дæ зæранмæ бæлдзæнæй... 
Ка сидæудтæй мади ’взагбæл, 
Ка нимайуй уой йе знагбæл,— 
Сувæллонæй кæбæл дзурдта, 
Мади дзедзе кæбæл курдта, 
Макæд баууæндæ ду уобæл, 
Уой нимайæ дæ фудголбæл: 
Ие зæрдæй дæр рæвдзæ нæй, 
Хелагау дæ цæвдзæнæй... 
УОЙСАТ 
Мæлæт ихæс федæгау æй, 
Уомæй берæ нæ тæрсун, 

Фал мин йе уæд куд æгъдау æй — 
Æнæ хуæнхтæ нæ бухсун! 
Балций уогæй дæр нæ хуæнхтæ 
Æз мæ фуни фæууинун. 
Айнæгутæ, метин рæгътæ... 
Мæ хъури сæ никкæнун. 
Мæ уойсат мин бакæнетæ: 
Ку батар уа мæнбæл хор, 
Циртдзæвæн мин искæнетæ 
Нæхе хуæнхтæй уотид дор. 
* * * 
Зудтон фæсфæд зæронд цадуат, 
Ниццæй гъуна æма заууат, 
Лæудтæй æнцад æнæсунæй, 
Цума никкодта мæрдфунæй. 
Уинун нур Каспи, æй игъал, 
Æдзох бурдæнти. æд цæхъал, 
Саразуй тох æма лæбурд, 
Уомæй ферттевуй йе бæлвурд. 
Кæнуй медтохи нæуæгдæр. 
Райгъал æй нифс мæн зæрди дæр, 
Нæбал а^й зонун, ци фæууон, 
Уойдзаг бурдæнтæн ци кæнон? 
О, Каспий уагмæ куд бæллун! 
Хатгай мæхецæн исзæгъун: 

«Йе ’нæринцайгæ тохи уаг 
Мæнæн дæр царди ’й фæнзуйнаг, 
Цæмæй дзилли ’хсæн ма ниууон 
Фæсфæд цъимарай гъуна дон!» 
ЗÆРДÆ 
Зæрдæ, 
зæрдæ, 
о, ду уастæн 
Ци дессаг дæ, 
куд цæвис? 
Лрмидзагæй цæй хеваст дæ, 
Кумæ турнис, 
ци кæнис? 
Емиллегау ци нигъгъазис? 
Еци догæ дин фæцæй. 
Гъа, 
фæсахсæн ду нæ уарзис, 
Фал де ’донæ ци фæцæй? 
Еликгонтæ ма ивазæ, 
Ма æнтъохæ æнзти саргъ. 
Рæуæг миутæ цæй ниууадзæ, 
Ес дæубæл нур устур уаргъ. 
Зунд — бæхбадæгмæ игъосæ, 
Раттæ уомæн дæ дæгъæл. 
Дзилли фарнæн мин бакосæ, 
9 

Еунæг тæлфт дæр — 
нæ 
дзæгьæл! 
БÆЛЛЛШ 
Ка»дзос фæлмач! а^ртæх зæихæп 
æхе куд радтуй æпæвгъау, 
тæходуй, ескæд адæмæн 
мæ цард4 ку р’аттинæ уоййау! 
Уоййау ку сбæззииæ æз дæр, 
уоййау ку суайнæ пайдагъон, 
цæмæй фæсевæдæн хуæздæр 
а\мæ рæсугъддæр уа сс сон. 
Цæмæй фæссвæд ирæза 
рæсог æртæхтау зæрдхæлар, 
сæ еу иннемæи исбæзза, 
сæ еу иннемæн уа хъазар. 
Уæд уайнæ цардæй арфæгонд, 
дзиллæ ку зæгъидæ мæнæй: 
«Хæлардзинади сæранпонд 
æ цард равар’дтл йе фæрнæй». 
* * * 
Догъи уайæгау æй цард, 
Хед сæрфгæй си лæгæрдун. 
10 

Багъæуй мæ хаттæй-хатт 
Хъæсти цъарæбæл бурун. 
Фал фæккеугæй дæр æнхæст 
Размæ ка хæссуй æ реу, 
Уони фæнзун æз æрмæст, 
Ун фæндуй мæ уонæй еу! 
ФÆЗЗИГОН ÆНКЪАРÆНТÆ 
Гъудн кæнун, рагуалдзигон, 
Бæгънæг хехгун бæлæстæ... 
Куд сæрттивта уæд æхсицгон 
Цъæх талатæй нæ бæстæ. 
Æрбалæудтæй нур ба фæззæг, 
Сифтæртæ æгъзæлунцæ. 
«Куд тагъд цæуй, куд тагъд, рæстæг»,— 
Гъе, уомæй фæззæгъунцæ. 
Цæуй, цæуй мæн рæстæг дæр; 
Мæхе си нæ рæвдаун. 
Фæндуй мæ цардæй, æрмæстдæр, 
Сифтæртау нæ рахаун. 
ДЗЕНЕТ 
Джорданойау ку содзон артбæл, 
Уæддæр не ’ййевун æз мæ нет. 
Нæ бæллуп æз дæлæбæл цардмæ, 
Нæ гъæуй мæн æнцад дзенет. 
11 

Мæн гъæуй царл, цæрун мæ фæндуй, 
Гъæуамæ æз ниууадзон фæд 
Нæ доги царди арф гулфæнти, 
Дзенет ба саугинти фæууæд! 
МЕ ’НГÆРТТÆН 
Фæууй, æнгæрттæ, уотæ дæр: 
Катай кæнæн хатгай дзæгъæлти, 
Сæр’и исуорс нæмæ куддæр 
Кæсуй æнафон, æнæнгъæлти. 
Талакъе метæй æмбæрзтау 
Зиннунцæ хелтæ нæ дзиккотæй, 
Фæндуй нæ фестун уой фæлтау 
Иуонæхсарæ саг лæппотæй. 
Фал цард цæуй, Теркау — æ уад, 
Æрæгиау зонæн мах уой адæ. 
Фæууй лæгæн си еунæг хатт, 
Æрмæстдæр еунæг æвзонгадæ, 
Нæ еци догæ рарвистан 
Къæбæргъæуагæ, гурумухътæй, 
Цъаммар- фашизм æй нимпурста 
Цъумур цæфхатгин сау цулухътæй. 
Хъумуздзухтæй нæхе гъардтан 
Уæззаудæр кусти, гъезæмарæй, 
12 

Нæ цæстисугтæ нихъуар’дтан 
Нæ сахъ тугъдоити сау хабарæй. 
Нæ разиндтан уæддæр фæлвад, 
Иссердтан царди мах нæ уасæ. 
Аййев нур дæр нæ бæхбæл бадт, 
Йес ма бæрцити топлихуасæ. 
Æрмæст... фæууй ма уотæ дæр: 
Катай кæнæн хатгай дзæгъæлти, 
Сæри исуорс нæмæ куддæр 
Кæсуй æнафон, æнæнгъæлти... 
ДÆЛЛÆЙ УÆД ДОН ÆДЗОХ РÆСОГÆЙ>.. 
Цума кæнуй хеваст тухтонæ 
Устур поэти æмдзæвгау, 
Уорс хонхи реуæй сауæдонæ 
Тундзуй йеудадзуг раст уоййау. 
Хатгай цæхъал æхе исесуй 
Тæхунæрвонгæй базур’ау, 
Рæсугъд æстъæлфæнтæ февдесуй 
Æвзестæ уорс цæппозурау. 
Миййаг ку сарæзуй цæлхдормæ, 
Уæд цурд низзелуй медбунат, 
Хъумтæ саразгæй йин æ цормæ 
Æ сæрти ракæнуй донуат. 
13 

Уоййау зæрдæн æнцондзийнадæ 
Дæттуй иæхе фæсепæд дæр, 
Уоййау косага» ма тундзагæ, 
Сугъдæг фæууй йе алкæддæр. 
Фæсевæдæн цæстуарзон уогæй, 
Гъæуамæ мах фæндаг дæттæн. 
Дæллæй. уæд дон æдзох рæсогæй, 
Уæллæй лæкъун ку нæ кæнæн! 
ÆРМÆСТДÆР РАЗМÆ! 
Нæййсс! Уæхæн абохгæ доги 
Мах хъаурæ нæй æнцад лæуун. 
Нæ нифс, нæ зунд æмæ нæ тоги 
Æр’мæстдæр размæ æй цæун. 
Æрмæстдæр размæ, рохс исонмæ 
Сугъдæг фæллойни мах турнæн, 
Хæсгæй уæлахез бонæй-бонмæ, 
Нисан бæлпурддæрæй уииæн. 
Æма циЯфæнди зиндæр зинтæй 
Нæхе раздахæн нин нæйнес, 
Бурсуй æдæрсгæ минтæ-минтæн 
Хъазауатон фæскомцæдес. 
Цæуй нæ разæй, над амонун 
Нæ номдзуд парти нин æдзох. 
Æнтæстгинæй амондмæ хонуй 
Фæсевæдоп æдбурсгæ тох. 
14 

Æрмæст ахур æм,а фæллоГши 
Лразæи мах ис сопи цард. 
1'^уп«|рс, с.’увлрг ка д.труи уомн: 
«Кумæ туриис, цæрæ æнцад!..» 
Æрмæстдæр размæ, къахæмистæн, 
Нæййес медбæстæ нин лæууæн. 
Гъæуамæ мах дæр коммунисттæй 
Нæ рохс исонмæ æрцæуæн! 
* * * 
Цæуй уæдæй дзæвгарæ æнзтæ, 
Уæддæр нæма ’й мæнæй иронх: 
Сувæллæнттæй салдæтти гъазтан 
Цъæх зæлдæбæл и гъæугæрон. 
Æнцæ ме ’нгæрттæ нур’ æфсади, 
Исдæн æз дæр æцæг салдат. 
Кæддæри «тохæг» цæрдæг сабий, 
Райстон мæ къохмæ автомат. 
Салдати уаргъ, салдати кадæ 
Хæссун æнайнеп, сæрбæрзонд, 
Цæмæй дуйнети сабурадæ 
Ма уа æппундæр лæкъунгонд. 
Цæмæй нæ уарзон Фидибæстæ 
Гъигдард æзнагæй ма ’рцæуа, 
Æд сугъдæг арв æма цъæх фæзгæ 
Фсдар æностæмæ лæууа. 
15 

Æма æууæндæ лу, ме ’нгарæ, 
Нскæд сæйнеидзæнæп мæ пет. 
Дæттуй мин нифс æма æхсарæ 
Мæ зæр’ди цормæ партбилет! 
ÆХСÆВИГОН АРÆНБÆЛ 
Мæйæ афони не скастæй, 
Бæстæ нимбарзта мæйдар. 
Хонхи дудагъи ниххастæй, 
Кенæ’й бахуардта «мæйхуар». 
Æрдзæ банцадæй йе змалдæй, 
Цардæн æнцайæн нæййес. 
Зарун мæ гъосбæл сæмбалдæй, 
Фал си ка зонуй æфсес?.. 
Уаннæ æ цормæ и зарæн, 
Фал мин нæййес нур рæстæг: 
Хезун æзнагæй нæ арæн, 
Сабийти адгин хуссæг! 
САЛДАТИ БÆЛАСÆ 
Арæнбæл фæззиндтæй уорсрехæ халасæ, 
Банеуй гъист дунгæ нидæн. 
Æнкъард цæстисугтæ æгъзалуй бæлагæ, 
Нимбарзта æ сифтæй ингæн. 
16 

Хуссуй си ингæни æносмæ æвзонгæй 
Нæ Райгурæн бæс’ти салдат, 
Куд сабий авдæни æнкъарæн нæ зоигæй, 
Куд уадзуй гъæддзау æ фæллад... 
Адтæй уæд æхсæвæ мæйдар, дан, дзурдтонцæ, 
Арæнбæл ку лæудтæй салдат. 
Фондземæй æзнæгтæ уæд уобæл бурстонцæ, 
Фондзей дæр баййафта æ фат. 
Фæццæф æй салдат дæр, не ссергæй æ уасæ, 
Иссердта сау айнæг ингæн. 
Сирæзтæй æ сæрмæ цъæх толдзæ бæласæ, 
Æносмæ гъæуайгæс циртæн. 
Цума фæлмæн мадау æдзох зæрдæресгæй, 
Салдати уæлсæргъæ лæууй. 
Нæ Рангурæн бæстæн æрдхуæрæн дзурд есгæй 
Нæ соми уой цори фæууй. 
ГЪУДИТÆ 
Гъудитæ, гъудитæ, ци ’рцонтæ, 
Цæбæл æй уæ мæтæ, æрхун? 
Дæлзæнхæ цæй тагъддæр фæууотæ, 
Салдати бауагътæ хуссун. 
Уой фæрци кæнуй æ фоллойнæ, 
Нæ дзиллæ абони æнцад, 
Сумах ба нæ уагътæ æнцойнæ 
Исуадзун салдати фæллад. 
Нæ хужнхйæста» 
17 

Нæ дæн уи, гъудитæ, арази, 
Зонетæ рæстæгмæ бухсун. 
Ниууагътæ рæстæгмæ Кавкази, 
Салдати бауагътæ хуссун. 
ÆВЗОНГ ФÆЛТÆР 
Фæсарæнтæй хатгай сæлхæр 
Æвзсдæнтæ кæнунцæ, 
Нæ полки ба æвзонг фæлтæр 
Фиддæлти тох фæнзунцæ. 
Зуймон цъсмос къæйнаг кæнуй 
Фæндæгтæ ’ма и дæнттæ, 
Салдæттæн ба сæ хед кæлуй, 
Унгæг син — гъар хæда>нттæ. 
Фæливд æзнаг, .миййаг, уæддæр 
Ку ’рбампурса нæ арæн, 
Ке сар’æхсдзæй æвзонг фæлтæр, 
Нæ зæрдæ уобæл дарæн. 
ФИДИ ХÆЛАР 
Еухатт чфенгастæй нæ болкъон 
Æвзонг саулагъз салдатмæ: 
— Мийиаг ду уодзæпæ ирои? 
Æмæигæс дæ Болатмæ. 
I? 

Зиндæр гъуддагмæ сахъ игурд 
Уидæ æдзох æвзурсти, 
Л:рмл'ст æрхаудтæй басш фурт 
Ьсрлинмæ лæгæмпурсти... 
Лæппо фæссах æй еу рæстæг, 
Тугъди рæстæг имисгæй, 
Комбатмæ бацудæй хæстæг 
Цума’й зудта хузистæй. 
— Æмбал Петров!.. 
Финста Болат: 
«Æдзохдæр тохæн еумæ...» — 
Æ сæр æр’уагъта уæд салдат 
Фиди хæлари реумæ. 
Комбат салдати рæвдудта 
Уарзон фидау, еу загъдæй, 
Зæрдæвæрæнтæ ин дзурдта, 
Æ цæсти суг ба ’ртагъдæй... 
ЛЕСКЕЙНАГ ЗИИГХУСТ ФÆСЕВÆДИ ЗАР 
Тугъди сау хабар Лескени коммæ 
Æнæнгъæл æмæ æваст фегъустæй, гъей... 
Уазай къæдзæх сæр æхсæвæ-бонмæ, 
Æхсæвæ-бонмæ гъæрзгæ фенкъустæй, 
Ох, мæ бон, гъæрзгæ фенкъустæй, гъей... 
19 

Нæ хъал фæсевæд тугьдмæ цудæнцæ 
Нæртон игурдтау заргæ ’ма гъазгæй, гъей... 
Фæлма’п маддæлтæ æризадæнцæ, 
Æризадæпцæ кæугæ-дзиназгæй, 
Ох, мæ бон, кæугæ-дзиназгæй, гъен... 
Цæрунгъæуагæй уосгор лæппотæ 
Еске зæнхæбæл ку бастъалдæнцæ, гъей... 
Киндздзои кизгуттæ сæ сау дзиккотæ 
Уорс дадалитæй уæд баййивтонцæ, 
Ох, мæ бон, уæд баййивгонцæ, гъей... 
Сæ тæрегъæдæй лæгмар мæнгардбæл 
Содзгæ Берлини тог донау уардта, гъей... 
Уæ ном уин ерæн, уодфæндон цардбæл 
Бæгъатæр тохи æхе ка гъардга, 
Ох, мæ бон, æхе ка гъардта, гьсй... 
Нæ рист зæрдити цæретæ ’взонгæй, 
Уæ кади ном æн дзиллæн æносаг, гъей... 
Нæ цæстисугтæн нигъгьос нæ зонгæй, 
Ллкæддæр* зæгъæн сумахæн рохслг!.. 
Ох, мæ бон, сумахæн рохсаг, гьеГ|... 
* * * 
Рагуалдзæги къахфæндагбæл 
Еу деденæг ирæзтæй, 
Уой дессаги рæсугъд уагбæл 
Рафецауæг æнвæрстæй. 
10 

Æ фæууиндæй райсæфндæ 
Косæг лæгæн æ ф,æллад, 
Еувæрсти ибæл раздæхидæ: 
Ма ’рцæуа йе гъигæдард. 
Рагфæззæги ку ’ригъзалдæй 
Уой дзæгæрæг æ гъæдæй, 
Гъеуæд ма сн æризадæй 
Хускъæ синдзæ бæгънæгæй. 
Ке рæтъузта æвеппайди, 
Кедæр къахи ниннæхстæй... 
Уæй, куд фæцан синдзи сайди,— 
Хæр’дмæ хауæн фурмæстæй. 
Уогæ, хуарз ма, ес гæнæнтæ: 
Æркъуæрдзиан æй цæвæгæй. 
Фал ма не ’хсæн ес уæхæнттæ, 
Уонæн ба уæд ци кæнгæй?.. 
НОМЕРÆНТÆ 
Æдули сæрæн 
Фнддæлти ’мбесонд 
Куд æнæмæнгæ ’й: 
Æдули сæрæн 
Цъух æ нæмæг æй, 

Мæпгæттæ дзорæгæн 
Къотæри сæр-сæр 
Æрцудæй гъоси. 
— Фæууидтон,— загъта,— 
Сæдæ тæрхъоси. 
Æнæгъдлу лæгæн 
Æнæгъдау лæг, дан, 
Цæмæй бæрæг æй? 
— Къæрт дæр нæ гæлдзуй 
Нæ цъæх хæрæгæй. 
Зийнадæгæнагæн 
Лдæнти æхсæн 
Уомæй баскъухтæй: 
Фунукмæ рæхцгæй 
Æ фий басугъдæй. 
* * * 
Сæрди рæстæги 
Сатæг ке уарзта, 
Æ гъог зумæги 
Уобæл фæууаста. 
Зæронд уосгорæн 
Зæруæмæ дæр нин 
Уосгор фæххаттæй, 
22 

Кедæр фагуси 
Нур арф ниххадтæр. 
Расуггæнагæн 
Арахъхъ ниуазгæй 
Лæгау фæдздзоруй, 
Фæсниуæзтæ ба 
Куйпау лæборуй. 
Фæливд æнгæрæн 
Сабий æнгари 
Рахудтан цæргæс, 
Нур нин æ кари 
Разиндтæй хæргæфс. 
Æууæндагæ лæгæн 
Мæнгард лимæнæй 
Уой бахезетæ, 
Æртом æзнаг ба 
Уомæн уадзетæ. 
ФУДÆНГЪÆЛТÆН ФÆСИОМУГÆЙ 
* * * 
Куй мæйæбæл фæррæйдтæй 
Изæрдарæй сæуми уæнгæ, 
23 

Уотæ ’нгъалдта æ зæрдтæй: 
Тарстæй мæйæ, æнæмæнгæ... 
* * * 
Фурхъуæдаттæй карк мæлуй 
Айки сæргъи, æй æвгъау. 
Сугъзæрийнæ’й æнгъæлуй: 
Фегъуста кæддæр аргъау... 
* * * 
Уæс æфсоймæ нимбухта 
Гал рахуннун æнгъæлдзау. 
Уой хецау ку севтигъта, 
Ном разиндтæй уæд уæззау... 
* * * 
Хъаз иссæй бунтои гъæддаг 
Цард хуæздæр* æнгъæлти, 
Фал робаси амæдтаг 
Бацæй тар хæмпæлти... 
КÆД... 
Кæд де ’мгарæн æ зин бони 
Зинти ’мбес ду нæ райстай, 
Фæлмæн къохæй сувæллони 
Цæстисугтæ н$ ’рсæрфтай... 
24 

Кæд сæйгæмæ тухст сахатти 
Доии къос нæ багъардтан, 
Дæ сиихонæн хс ’рбахатти 
Æфстайуаг нæ равардтай... 
Кæд рæдунгæ æвзонг уодæн 
Раст фæндаг нæ саразтан, 
Еске цийни кувди уогæй 
Дæхе цийнау нæ уарзтай... 
Уæд ци домис махти догæй, 
Ци’й, зæронд, дæуæн гъулæг? 
Ци байтауай дзилли ’взонгæй, 
Йе зæрондæй — дæ тиллæг!.. 
* * * 
Æ цæстисугтæй æхсæвæ-бонмæ 
Зæнхи æскъудтæ цъæх арв фемпьузта, 
Раст уоййау, цума ниййерæг мадæ 
Æ еунæг фурти тугъдмæ æрвиста. 
Зæнхæ райгас æй уæхæн уозæлдæй, 
Цæхæртæ калгæй, арвмæ нийдзулдæй. 
Деденæг æма цъæх тала, зæлдæй 
Цопæлттæй уомæн æ реу нийвулдæй. 
Алæмæт-дессаг, æгас дунетæ 
Арв æма зæнхи куд нæ фæнзунцæ?.. 
Уарзти ’хсæн цæргæй æдта еуетæ 
Нннети масти цæмæн гæлдзунцæ!.. 
25 

АСФАЛЬТ ÆМА ТАЛА 
Кæддæр асфальт æхс сдудта: 
«Æз дæн федар, æз дæи хъæбæр...» 
Æвзонг тала уæд уой студта, 
Тавта и хормæ æ цъæх сæр. 
Иссæй тала бæласæ нур, 
Нæ . гъос кæнуй асфальт уæддæр. 
Фæлмаст хъурæй зæгъуй, мæгур: 
«Æз дæн федар, æз дæн хъæбæр...» 
Нæ дæи ур’унг, нæдæр къæйних, 
Уæддæр æргомæй уой зæгъун: 
«Уæхæн федар, хъæбæр «тæрних» 
Хатгай ма не ’хсæн фæууинун». 
СУГЪДÆГ УАРЗТИ САУÆДОНÆЙ 
Ци фæдздзоруй сауæдонæ, 
Цæбæл заруй æвæллад? 
Ехх, тæходуй, уой базонæ, 
Нæй мæ зæрдæ нур æнцад. 
Кæд, миййаг, ин хебæраги 
Ести загъта мæ уарзон? 
Йе фæххæссуй сæумæраги 
Цъæх гогойни сатæг дон. 
Ехх, тæходуй, ку зудтайнæ, 
Ку зудтайнæ дæнтти ’взаг, 
2в 

Сауæдонæ мин загътайдæ 
Мæ муддзæсти зæрди уаг. 
Сосæг зарæ сосæг уарзтбæл 
Кæнуйнау æй йе, ай-гъай. 
Ка радта мин дзуапп мæ фарстбæл? 
Ка р’айса мин мæ катай? 
Уой зонетæ, æвæндонæй 
Искатай ун æрхунæй. 
Сугъдæг уарзти сауæдонæй 
Зæрди медæг исхъум æй. 
ФÆЦЦÆУЕТÆ МИЙНÆВАР 
Уæй, гормон, лæппо ци ’нкъард æй, 
Цидæр маст æй æвдурзуй. 
Бæхæргъау æй нæ фæттардæй, 
Уæд æ зæрдæ ци сцæфсуй? 
Нæй кизгай дæр зæрдæнцойнæ, 
Сау катайтæй æргъæвсуй. 
Æ мед рони дуар фсгонæй 
Кедæр къарæ римæхсуй. 
Боц хестæртæ, никкæнетæ 
Уæ фæллæнттæ син хæлар. 
Æиæдзебæл фæццæуетæ 
Сахъ уосгорæн мийнæвар! 
27 

* * * 
Уалдзигон ку скодта дарæс 
Алли къотæр, къулдун дæр, 
Уарзт æнæнгъæл гъеуæд арæхст 
Æрбахуаста зæрди дуар. 
Зæрдæ уомæн йе ’рбахуасти 
Æригъал æй, «æнкъусуй, 
Сау цæститæн сæ фенгасти 
Æнæсцохæй имисуй. 
Исæр’ра æй, йс дин лазæ, 
Тарст æскъейау истæлфуй. 
Иссеретæ ести хуасæ: 
Лæг ^æттæбæл исæфуй! 
ТАМАРÆ 
Ка уарзта дæс анзи Тамари, 
Исбайлæгъ æй еци Буриац, 
Нилхæдта æвзестæ камари, 
Киндздзæгтæн — æвзаргæ хъумац. 
Дзæгъæли не скодта æ балци. 
Сакармæ кимдздзæгтæ агор. 
Саразта æхе дæр, æдта ци, 
Куд фæууй нæхемæ уосгор. 
Æй кондгин, æмбаргæ, кустуарзон, 
Иссæй фал æнгæрттæн дзурддаг; 
28 

Æнæнгъæл нийхалдта æ уарзои 
Æмбони дæс анзей гъуддаг. 
Ниффардæг æй уартæ æпдæрмæ, 
Равардта ин зæрди дæгъæл. 
Куд хаста фæссайуи æ сæрмæ, 
Ниууадзун Бурнацн дзæгъæл? 
Тамарæ, Тамарæ, Тамарæ, 
Фæууа дин дæ зæрдæ тæрхон, 
Кæд кæндзæй Бурнац гъезæмарæ, 
Кæд кæндзæй æ уарзтбæл æрхун... 
Æндæри балвасдзæй камари, 
Иссердзæнæй киндзæ æ уат, 
Фал зæрдæй ка скъахдзæй Тамарн? 
Нæййес си дууемæн бунат! 
Æ БАКАСТ ÆЙ САХ ИЗÆД 
Тасæ-уасæ, къилленцгæнгæ 
Ку рацæуй Хадийзæт, 
Уæд зæгъдзæнæ, æнæмæнгæ, 
Мæнæ дессаг, сах нзæд. 
Нарæг астæу, даргъ æлвæстæ, 
Хъал нæзийау — æ бакаст. 
Сау æрфгутæ ’ма сæгъдзæстæ, 
Зæрдæ цæвуй сæ фенгаст. 
29 

И уосгорти мийнæвæрттæ 
Искодтонцæ’й сæ дзурдлаг, 
Фал нæ дæттуй йе æ :)æрд;г, 
Агоруй, дан, горæттаг. 
Горæттаг дæр æд фатерæ, 
Устур кусти куд коса. 
Раст, еузагъдæй, æхца берæ, 
Минтамиинтæй куд еса. 
Хадийзæти уарзти адæ, 
Æнæ гор’æт нæ гъæуй. 
Сæйрагдæр æй царди радæ, 
Уæд æ лæг ба кай фæндуй!.. 
Ехх, уосгортæ, ци фæцайтæ, 
Рамулдта уæ цъæх бульвар. 
Кизги сайди мин фæууайтæ, 
Ци ’рвететæ мийнæвар?! 
Æндæр рауæн, гъæуккаг лæгмæ, 
Нæ фæццæудзæй Хадийзæт,— 
Мæ загъд ма уæд уин гъулæгмæ... 
Æ бакаст æй сах изæд! 
V * * * 
Цоппай кæнгæй цъæх зæлдæбæл 
Æвзестæхуз мæйрохсти, 
Кирсбад кæнис мæ зæрдæбæл, 
Цæуй дæ дзурд мæ гъости. 
30 

Куд адт!æн царди’ зæрдирай 
Мæ сопт бауарзти гъарæЛ. 
Æнэчп ьæ.п нур мс стъалуй хай 
Мæнбæл цæмæи батар æй?.. 
Нæ уарзис мæн, кизган, уæддæр 
Дæларми дор н,æ дарун. 
Ду дæ кизгуттæн сæ хуæздæр, 
Мæхе уомæй рæвдаун... 
ГЪИНЦЪУН 
Тæходуйтæ ма 
зæрдæй зæрдæмæ 
никкæсун фæткæ 
нур ку фæцайдæ, 
сауæрфуг кизгай 
æ рæсугъд сорæт 
мæ гъинцъун зæрди 
уæд фæууидтайдæ. 
Уарзти пеллонæй, 
миййаг, æскъæрнæг 
уой зæрдæмæ дæр 
уæд бахаудтайдæ, 
æма тегъхадтæй 
мæнбæл абони, 
цæнбæл абони 
нæ рацудайдæ. 

Куд æй искъахон 
иур зæрди къумтæй, 
куд -тп искæрдои 
зæрди уедачтæй, 
куд æй рартасон 
мæ тоги хурфæй, 
куд æй с^æссорон 
мæ сæри зуидæй?.. 
Хатгай’- мæ уарзгæй 
бæргæ æрфæндуй 
æ цæсти размæ 
мæ зæрдæ сласун, 
кæд разæгъидæ 
æ фæлмæн хъурæй 
зæрддагои æй мин: 
«Æз дæр дæ уарзун». 
* * * 
Куд дессаг æй уарзти ’нкъарæн, 
Р;æстдзийнадæ си нæййес: 
Æн ёуетæн цийнæ ’взарæн, 
Æй иннетæн зæрди нез. 
V 
* * * 
Арф нъай куд уа, уопйау æй уарзт, 
Еудадзуг даргæй йе кæдзос. 
32 

Лæкъун ку уа, уæд æй фудмаст, 
Фæууй рæсогæй з,æрди рохс. 
Ниуазгæ, фал... кæнæ ’й гъæуай. 
Æрмæст ефстагмæ фæззиннуй. 
Листухъ ци цъаййи никкæнай, 
Уомæй ниуазун фæззнн уй. 
МÆ ЗÆРДДÆГТÆН 
Зæрди тæгтæй мæ зæрддæгтæн 
Зæрди уайтæ æрфинстон, 
Раст цума син баслæхьæгтæн 
Цъæх сундакъæ æлвистон. 
Ка зæихкосæг — готондар æй, 
Ка студент æй, ка — курдон... 
Фæццæрæнтæ уодфедарæй, 
Дуйне уогæй сæ фæнаон. 
А сундакъи ба æлхийпæ 
Йе æскъуд, миййаг, кæд ес,— 
Хатир корун, «æнæхийнæ, 
Хуæздæр мæмæ неци ес. 
ЗÆНХКОСÆГ 
Цийфæнди мах нæхс ку гъархи, 
Кæнæн æдзох гъæубæл æр*ун, 
Уæддæр’ зæпхкосæгау не ’пзарæн 
Æрдзæн æ йадæ ’ма мурхуи. 
;с .\)æихбæстæ 

Урзæй басгаруй йе, мæ хортæ, 
Зæнхæн æ хъаурæ ма æ уаг, 
Фæззонуй мадæ ма гъеотæ 
Æдзоргæ. сабийи æвзаг. 
Будур куд фестуй аййев гауз, 
Иуæнгти гъард сæумон уæлдæф, 
Къомбохи райхæлдæн æ таус, 
Нæуæг хумгонди тулфи тæф... 
Æнцæ ^зæнхкосæгæн æ сæнттæ 
Æ уалдзигон фæллойни зар, 
Гъæздуг тиллæгæрзад нисæнттæ 
Æнæкæрон тухгин хъазар! 
КУРДОН 
Зумæг фæууй æ тæккæ карзи, 
Уорс мет хъæпæнмæ æскъæфуй, 
Гъæуккаг курдон ба уæд курдбад’и 
Колхозæн уалдзæг фæккæнуй. 
«Кустмæ бавналæн» ку фæззæгъæн, 
Кæрдæг нæма сдаруй æ сæр, 
Гъеуæд курдон ба хъал фæззæгæн 
Дзæбокæй хуайуй æ къæсæр. 
СТУДЕНТ 
Йс ка’й иума, кæмæ ’й сæ каст 
Къæрæзгитæй кизгуттæн, 
34 

Кæбæл æй уони десæ фарст, 
Уосгорти зæрдихудтæн? 
— Æй йе нæхе курдони фурт, 
Каникулти æруадæй. 
Иссæй дзæбæх сæрæнигурд, 
Зунд есуй ахурадæй. 
Нур æй студент, ^фал агроном 
Исуодзæнæй иин рæхги. 
Игъусдзæнæй æ кади ном 
Вудуртæ ’ма нæ хуæнхти. 
Уæхæн лæхъуæн ай-гъай, ай-гъай, 
Зæрдесгæй нæ кизгуттæн. 
Сæ хуæздæр уодзæнæй æ хай, 
Уосгорти зæрдихудтæн! 
МÆСКУЙ ФИЦЦАГ ХАТТ 
Мæ сонти бонтæ Мæскубæл 
Амонд æнгъæлдзау æз ниббастон, 
Нæ донгæрæнтти змесæбæл 
Фæндæпæ уомæ, цид, аразтон. 
Идард Кавкази уой гъæлæс 
Фегъосгæй зæрдæ фæттæлфидæ, 
Æ алли дзурд, æнгъалдтон æз, 
Иуазæггади мæн хонидæ. 
Æма фнццаг хагт нур цæун 
Æ цъæх бульвартæ, даргъ гъæунпи, 
35 

Уорс къохмæрзæнæй расæрфун 
Хатгай мæ цийни цæстисугти. 
Зæрдæн æй уотæ æхсицгон, 
Цума уинун мæ зонгæ адæн, " 
Цума рæвдауй уалдзнгон 
Æ гъар гъæбеси мæн мæ мадæ. 
УАЛДЗИГОН НИВТÆЙ 
Хуæрз нæуæг киндзау фæсбилæи 
Уар’зон уалдзæг фæззиндтæй, 
Хори тунтæн конд цъилинæй 
Хумтæ даугæ æрзилдæй. 
Æрдзæ райгъал æй хуссæгæй, 
Хор ин дарæстæ кæиуй. 
Мет ба кæмтти æнтъуснæгæй 
Гъæйттæй йе сæвдбæл кæуй. 
Уо;2 зæрдхъурмæ цæстисугтæй 
Дæнтта^ бацæнцæ ивулд. 
Сувæллæпттæ фадуг тулдæй 
Тургъи гъазунцæ идзулд. 
Ес ма арвбæл мегъи рæгътæ, 
Фал сæ хъаурæ æй цубур. 
Хуррутгæигæ æфсæн бæхтæ 
Фæлдахунцæ хъал будур. 
36 

КОЛХОЗОН СТАИИ 
/!:." уачдч!И)|1 рæсугьд нзæ(>, 
Пæбал ииинупцæ п.æдти сæргæ, 
Цæуй нæ хуæихтæй дæндти гъæр, 
Сæр-сæр кæнунцæ нартихуæрттæ. 
Не стани ’фсийнæ зелуй артмæ, 
Фицуй нин адгин æхсæвæр. 
И радиой ип*æлдзæг зардмæ 
Фæрсаг кæнуй фæсева\ц дæр. 
Цнйнæ си ес, цума киндзхоитæ 
Киндзæ ’рхастонцæ аци ’зæр, 
Æма æд гъæу, æд хуарз синхонтæ 
Æрæмбурд æнцæ еугурдæр. 
Нæ зонгæй зарун, низзæгъдзæнæ 
Сæ идзулунмæ уæрæйда, 
Дæ кавдн хай си искæндзæнæ, 
Фæчда дæ кафун, иæ фæнда. 
Кæиуй зæлланг будур нæ зарæй, 
Фæллад феропх æй ни куддæр. 
Тæходуй, атæ зæрдхæларæй 
Нæ цард ку уанд!æ алкæддæр! 
САУ ДЕНГИЗ 
Æрцудтæн Ирæй æз Абхазмæ 
Сау деигизи унндмæ бæлгæй. 
37 

Уинун æй мæнæ нур мæ размæ 
Хъалацау æ билтртй кæлгæй. 
Цæхыипæ ниббата» кæнупцæ, 
Куд х*æртæ, еу мади цæуæт. 
Идардмæ цума æздæхунцæ, 
Ледзунцæ сæ байвæд рæуæг. 
Низзилдæй Сау денгиз егъаубæл, 
Мæн зæрди цæуй йе уæддæр. 
Ке схаста сабийæй æ реубæл, 
Уойиау æй бауарзтон æз дæр. 
Цæмæн исхудтонцæ, ка’й зонуй, 
Сау номæй цъæх денгиз кæддæр?.. 
Сау миутæ кæнун йе н|æ зонуй, 
Æзнаг йе ку н ’адтæй уæддæр. 
Æй кадгин, æй номдзуд, æнгæртгæ, 
Нæ хонун æз уой фиддæлтау. 
Фæсденгиз ка даруй сау зæрдæ, 
Хонетæ сау уони фæлтау! 
ФЕСИММИТÆ 
(Сувæллæнттæн) 
* * *, 
Уасæнгæ рæйуй, 
Куй кæнуй æ уаст. 

Гъеуотæ фæууй, 
Ма кæнæ хин каст. 
* * * 
Нигъгъириуй уæд цъеу, 
Тикис истæхуп, 
Дæумæ ба, биццеу, 
Уæд йе куд кæсуй? 
* * * 
Мæ сæрбæл — дзабур, 
Къæхтæбæл — ходæ... 
Фæл^æууæ сабур, 
Ма мæбæл ходæ! 
* * * 
Æдта нур’ ке зæрдæ нæ рессуй, 
Нæуæг тугъд ке фæндуй нурма? 
Седзæрг’æс æ коййæй ниррезуй, 
Кæнуй си æ зæрдæ хъурмæ. 
Тугъдæй нё сæздахтæй æ уарзон, 
Бæрæг нæй нур дæр æ ингæн. 
Куд атдæй æвзонгæй фæразон 
Тухкустæн, æстонгæн,. зинтæн! 
Æ йеци уæззау фудæбæнттæ 
Лæуунцæ зæрдæбæл æнгон... 

Исхаста тухтæй сувæл^æиттæ, 
Сæ цард æй иур мади фæндон. 
Фал лр.тл ф.тсдсигизæй уарта’, 
Фегьосуй тугъдссдæи ц^æхахст, 
Нийдайуй катайæй сау тар’гæ, 
Фæдздзоруй мæнæн уæд æ маст. 
Фæззæгъун уæд уомæн æррæсгæ: 
Дæ цард æй дæуæн хуæрзфæстаг, 
Нæ хуæнхти йæгъатæр цæргæстæн 
Сау хойти цъæхахст нæн тæссаг! 
НÆ КÆСГОН ÆМА ÆССОН ЛИМÆНТÆН 
Æй еу нæ зæнхæ ма нæ хонх, 
Æй еу нæ цийнæ дæр æд лйагъæ. 
Нæ Иристонмæ уин æдзох 
Зæгъæн нæхе æцæг еблиагъуæ. 
Фиддæлти догæй зæрдхæлар 
Цæрæи куд хуарз, зинаргъ синхонтæ. 
Фæууæц сумахмæ мийнæвар, 
Цæунцæ махмæ уæ киндзхонтæ. 
Куд исирæзуй уалдзигон 
Нæуæг кæрдæг фæсалæ ’мхасæй, 
Нæ хуæрифур’гтæй уотæ ’нгон 
Хæстæгдзийнадæ мах æнхасæн. 
Не сон дзæбæхæй æрцæуæд, 
Дала фæндурти ’й фæццæгъдæнтæ, 
) 

Кæстæр фæссвæд, нæ цæуæт 
Рæсугъддæр махæй, фæццæрæнтæ. 
ДЗУРДÆН... 
(Триолет) 
Дзурдæн æ карзмæ ма бæллетæ, 
Фатау æздахæн ин нæййес, 
Фæууй хатгай, æ зиан æгæр.., 
Дзурдæн æ карзмæ ма бæллетæ, 
Цума гранати сау æрхъез, 
Кæрдуй цийфæнди зæр’дæ дæр... 
Дзурдæн æ карзмæ ма бæллетæ, 
Фатау æздахæн ин иæййес! 
Дзурдæн æ растмæ, цит, гъавегæ, 
Æй йе нæ зунд æма нæ ес, 
Кæнуй нæ царди разæнгард... 
Дзурдæн æ растмæ, цит, гъаветæ, 
Кæрдуй мæнгæдтæ æдзæстхез, 
Цума нæ дзилли æхсаргард... 
Дзурдæн æ растмæ, цит, гъавегæ, 
Æй йе нæ зунд æма нæ ес! 
* * * 
Мæйæ стулдæй фæскъулдунæй, 
Йе фиййауи хизинæй?., 
41 

Нартихуари сугъд гудун æй, 
Уой тумбули хузæн æй... 
Фал хатгай мæнмæ фæккæсуй 
Артæй ист сурх æфсæйнаг. 
Цæфхæгтагæн кæд фæббæззуй, 
Йе готонæн æфсæнаг?.. 
ÆРИМИСУН 
Æримисун: сувæллонæй 
И цъæх рæзæ куд хуардтан, 
Бæгъæнвадæй, рагъигонæй 
Æхсæрдзауæн куд хадтан. 
Зуймон бони ниххауианæ 
Ехарæнги фæггургæй, 
Кæрæдзей дæр ниххуайанæ 
Синхæй-синхмæ лæбурдæй. 
Боз дæн уæддæр еци цардæй, 
Нур дæр ма мин æй зинаргъ. 
Æвæццæгæн, уæд не ’нцадæй 
Мæ бæрзæйбæл æнзти уаргъ. 
БАСИЛДЗАУ СУВÆЛЛÆНТТÆН 
Арв фсстадæй скъуд сарсийнæ, 
Æд цъата лæуаруй мет. 
Æнæмæнгæ, нур не ’фсийпæ 
Тъинккæ1Й калуй æ сор хед. 
42 

Уотæ берæ æрлæурста, 
Раст нæййес ин никкæнæн. 
Цонæгътæп а»й æрæмпурстан, 
Тæмбæлтæ си искæнæн. 
Кæд дедатæ х’уæздæр æнцæ 
Нæуæг анзи лæвæрттæн?.. 
Басилдзаутæ цæудзæнæнцæ, 
Къинсæ скæнтæ губæрттæн. 
Гъа, кæд йе нæ уа сæ фагæ, 
Гъар гинкъостæ дæр син уæд. 
Кæд си уа еске кафагæ, 
Уæд ин сом мæнæй фæууæд. 
НÆ БÆЛÆСТÆ 
Мæимæ кæсунцæ нæ бæлæстæ 
Лæгти хузæнттæ цæмæндæр. 
Ирæзгæй еумæ, цит, æнвæрстæ, 
Æй еу фæлмæн, иннæ — хъæбæр. 
Æгасæй согтæн нæ бæззунцæ: 
Фæууй еуети сур’х цæхæр, 
Гъæмпау иннетæ исцæфсунцæ, 
Нæййес си тафс, фунук — æгæр. 
Мæнмæ кæсунцæ нæ бæлæстæ 
Нæхе æнгæстæ цæмæндæр. 
Æй еу къæдзæ. иннæ — æррæстæ, 
Фæууй си арæх æмбуд дæр. 
43 

ÆГЪДАУ ÆМА ÆФСАРÆ 
(Поэмæ) 
I 
Хор фæсхомхмæ æрингъулдæй 
Сурх ниххуаргæй аркгæрон, 
Фонс дæр хезнæй æривулдæн, 
Рахæлеу æй гъæугæрон. 
Бон равардта йе стур’ бартæ 
Сатæг изæрмæ бæлвурд. 
Цъаййи цормæ бабæй уартæ 
Нæ дондзаутæн ес æмбурд. 
Йе Азау æви Мулдæр æй 
Синхи уоститæн дзурддаг? 
Æвеппайди рахабар æй: 
Арфæйаг æй сæ гъуддаг. 
Фал уæддæр уойбæрцæ цъаййæй 
Куд нæ цæунцæ, усай! 
Ка си дзоруй фур соцъайæй, 
Ка ба дзоруй гъос-гъосай. 
Еу си дзоруй: — Æригъосæ 
Нæуæр хабар дин зæгъон, 
Цæветтонгæ ма, æдосæ 
Синхи ’рфестæг æй бæлццон. 
44 

Синхи, уартæ, гъе, Азаумæ, 
Уобæл æнцæ игъæлдзæг. 
Исрæуæг æй уæхæн цаумæ 
Нур Мулдар дæр æд лæдзæг. 
Йе куддæр минкъий ферхуæстæй, 
Иннæ райсуй ин æ дзурд: 
— Стур амонд сæмæ фæррæстмæ ’й, 
Институт фæцæй сæ фурт... 
— О Мулдар, мæгур, уал анзи 
Уомæй адтæй сæрбæрзонд. 
Куд нæ уонцæ си арази, 
Иссæй, дан, син ахургоид. 
— Ци ацъагъуæбæл ниххуæстæй, 
Ци’й æ кустæн нур æ ном? 
— Лæгдзийнадæй, дан,æнхæст æй, 
Уодзæнæй нин агроном. 
— О, зудтон æз дæр æй уогæ, 
Фал, зæгъун, миййаг, æндæр... 
— Æй хиццаг кæстæрти догæ, 
Æнцæ махæй сæрæндæр. 
— Доцций истæн, кæд ду раст дæ, 
Уæд фæууинон æз фудфун... 
— Уæй, гæлæхха, цæй хеваст дæ, 
Ба-мæ уадзæ дзурд зæгъун. 
Ка ма дæттуй дзурди барæ, 
Гъæр исиста Акула. 
45 

РасиуадæП загъд æвзарæ, 
Æнæмбартæ дзахъула. 
— Ни-ссæ уагътæ, бафецауæн,— 
Синхи медæг ихæс æй 
Арфæ ракæнун Азауæн, 
Аслæнбег дæр гæлдзгæ нæ’й. 
II 
0, æзгули ес Мулдармæ, 
Цийнæ тæккæ тумугъи’й. 
Фарнæ ’рфестæг æй æ дуармæ — 
Æ фурт уартæ æ тургъи’н. 
Кувд кæнунцæ, æдæуагæ, 
Нæй минкъийтæбæл æсхуст. 
Зиннуй артбæл и сау агæ, 
Фидæйдзагæй устур ухст. 
Ка кæнуй Мулдарæн арфæ, 
Уо, зæгъуй ин, уо бæрсткувд, 
Цийнæй раййевæ гузавæ, 
Уо амондæй хуарз р’æвдуд. 
Ка иуазгути курæттæ 
Рагъæнтæбæл ауиндзуй, 
Ка ба раздæр и зæрæндтæ 
Сау бæгæнийæй хинцуй, 
46 

Гуппæй кафунцæ кæстæртæ, 
Кедæр зарун азæлуй. 
Кафун разагъта мæ зæрдæ, 
Фал мæ карæ нæ зæгъуй. 
Рабадунцæ уæд хунд адæн 
Стъоли фарсмæ рæнгъигæй. 
Берексттæй уони кадæм 
йес сæ размæ кæлдтитæй. 
Сæрæй бадуй æнæдауæ 
Къуари хсстæр æд синон, 
Рацæйуадзуй гагидауæ 
Аслæнбеги цæрæнбон. 
Дæргънивæнлæй рауадзунцæ 
Гагидаубæл гагидау. 
Хестæргай, цит, ниуазунцæ, 
Æй Дигори уотæ ’гъдау. 
Фал ниуæзтгун дзурд къахагæ’й, 
Хебæл хуæцгæ ку нæ уа, 
Рæстмæдзурд дæр уæд æ фагæ 
Цæмæй загъди бацæуа. 
И фæсевæд райдæдтонцæ 
Аслæмбегбæл айуан дзурд. 
Куд ниууадздзæнæй. дзурдтонцæ, 
Æ уарзони лæги фурт. 
Хестæр сæмæ æриздагъдæм, 
Бакæнгæй син зуст уайдзæф. 

Нæ банцадæнцæ сæ загъдæй, 
Сæ бадт адтæй æнæрцæф. 
Лслæнбег уæд æд нпуазæн 
Хатир коруй хестæртæй: 
’Дæн уæ цори æз иуазæг, 
Дæн уæ рази кæстæртæй. 
Фал фæсевæд фау хæссунцæ, 
Æз син 4гсдæн æввслон. 
Куд ниууадздзæнæ, зæгъунцæ, 
И кур’дуати дæ уарзон. 
Æскъæфун кизги кæнунцæ, 
Кæнис, дан, нæ федиссаг. 
Дигорон нæ дæ, зæгъунцæ, 
Тогæй, дан, дæ уруссаг... 
Зæрдæ къахун зин гъуддаг нæй, 
Уомæй зиндæр — æлхæнун. 
Ци ’рдигон дæн, йе дзурддаг нæй, 
Уой æргомæй æз зæгъун. 
«Æй Азау мæ фæлмæн мадæ, 
Мс схæссæг фидæ — Мулдар. 
Уони, фарнæ, устур кадæ 
Зæрди дарун алкæддæр. 
Тог ци хоиунцæ кæстæртæ, 
Уомæ дæсни æз нæ дæн. 
Ес æгъдау æма æфсæрмæ, 
Уой нимайун — мæ бæллæн. 
43 

Сувæллонæй нури уæнгæ 
Æз сумахбæл цп уидтон, 
Уой æдзохач’ь æпæмæнгæ, 
Царди медæгæ фæнзтон. 
Кæд Сæнатæн федуд уогæп 
Сиахсæн нур нæбал бæззун, 
Дигорон нæ дæн кæд тогæй, 
Уони сæрмæ уæд хæссун. 
Æскъæфунтæй ба нæ гъазун, 
Фонс, миййаг, мин кизгæ нæй. 
Берæгъау лæбурд саразун 
Лæгдзийнадæ некæд æй. 
Фал кизгай еске азарæй 
Кæд æййафуй нур æфхуæрд, 
Кæд есунцæ ’й тухæвзарæй, 
Уæд син ратдзæнæн нихкъуæрд». 
Уой зæгъгæй Аслан нинцадæй, 
Зæрдæ цийнæ нæ загъта. 
Кесе къимбусау нийвадæй, 
Адæн бадгæ ниууагъта. 
Бадти адæм никъкъех æнцæ, 
Иссæй хестæрмæ сæ каст. 
Аслæнбегæн не ’нгъалдтонцæ 
Уотæ разиннун хеваст. 
•I Мсе хуæцхбæоæ 
49 

III 
Хсстæр уа’Л гъудин нигъулпсн 
Æ уорс рехæ р’æвдудта. 
Дони тулд каркау нимпулгæй, 
Нидæн дзорæ райдæдта: 
«Æй Мулдар мæнæн ме ’рпадæ, 
Ан муггагæй арми дзаг, 
Фал уæддæр нæ устур кадæ 
Дзилли астæу æй хиццаг. 
Еци кадæ ци дзурддаг æй? 
Уотæ ’нцонтæй не ’рцудæй. 
Фондз хæдзарæй нæ муггагæй 
Аст уосгори фæгъгъудæй. 
Цæстисугтæ ни нигъзалдæй 
Не стур зннти махæй дæр. 
Тугьди медæгæ нистъалдæй 
Аслæнбеги фидæ дæр. 
Еци нивæ ма æр’кастæй: 
Ес Мулдарæн фуртифурт. 
А кæстæртæн зæрдирастæй 
Уой хабар кæнун бæлвурд. 
Цæветтонгæ, тугъди размæ 
Лениигради йе куста. 
Тугъдмæ цæугæй пæ Кавказмæ 
Йе ’взонг уоси сæрвиста. 
50 

Валя хундтæм; уой зæрдесгæи 
Нæ зудтон æз силгоймаг. 
Æ уæзданбæл кæнгæй дсстæ, 
Уидæ арæх пæ коййаг. 
Аргъ кодта пин нæ фæткитæн, 
Цитæ кæнгæй хестæртæп, 
Æнхус кæигæй зæнæггинтæн, 
Зунд амонгæп кæстæртæн. 
Уруссагæй мах æвзагбæл 
Йе куд дзæбæх фæццæфстæй! 
Æ цæстуар’зон зæрдиуагбæл 
Алкедæр ни æнвæрстæй. 
Феронх уианæ нæ зин бæнттæ, 
Барæвдаугæй нæ йе ’нгаст, 
Фсстионцæ ин зæрæндтæ, 
Ковионцæ ин æд уарзт. 
Никки нин фæцæй зинаргъдæр, 
Сабин уомæн сæнтæсгæй. 
Райсæфидæ тугъди уаргъ дæр 
Аслæнбеги æнгæстæй. 
Еци дууæ сау зинг цæсти 
Ие ’взонг фидæй рахаста. 
Раст цума си нæ хуæнхбæсти 
Цауæйнон • лæг аразтан. 
Сувæллопæй фиди ’нгæстæ 
Уотæ хъæбæр кс дардта, 

Фиди ном ин уомæ гæсгæ 
Зæрдиуагæй равардтан. 
Фалæ цийнæ ’ма бæллах даер’ 
Æрцæунцæ радугай. 
Хай си райсæн гъеуæд мах дæр, 
Цалх дæр зелуй дæндаггай. 
Тугъди догæ — зин æвзарæн, 
Цийнæ берæ нæ хæссуй. 
Хаттæй-х’атт си еу хæдзарæн 
Къуар бæллахи æрхæссуй. 
Дуйней фарнæ уæ бахезæд 
Уæхæн догæй, мæ цæуæт. 
А хæдзари æдзæстхезæй 
Фарни койтæ киндæуæд. 
Тугъди арти Вали мадæ 
Ленингради басугъдæй, 
Æ уарзон лæг, царди радæ 
Уомæ хæсдзæф фæгъгъудæй. 
Устур зинтæн, æдæуагæй, 
Хъаурæ гъудæй, фал кæцæй? 
Минкъий Валя цардгъæуагæй 
Незти < амæддаг фæцæй. 
Уæд Аслан дæр æризадæй 
Дзедзедайæй, седзæрæй. 
52 

Цæстисугти цæхгун адæй, 
Уæдæй иурмæ хамгип æй. 
Боз Азау æма Мулдарæй: 
Се схаст сабий фæббæзтæй. 
Нур æгъдау æма æфсарæй, 
Лæгигъæдтæй æнхæст æй. 
Хуарз фæсевæд, ма кæнетæ 
Æнанхосæн уой фудгин, 
Æскъæфунмæ ма бæллетæ, 
Уæ унаффæ нæй зундгин. 
Йе байзадæй рагон догæй, 
Базæронд æй еци ’гъдау. 
Фидбилизæн æрмæст уогæй, 
Ниггæлстан æй æнæвгъау. 
Фал Сæнатæ æнæнгъæлти 
Кæд цæунцæ фæливдæй, 
Тагъд ма кæнтæ уæд дзæгъæлти, 
Базонетæ, ке фуд æй. 
Нæ киндзагæн ес æрвадæ, 
Ниуазагæ, губундзæл. 
Йе хæссуй æ сæрмæ ’гадæ, 
Уой бæллах æй, йе уодзæй. 
Нæ тукангæс нур йе ’мбал æй, 
Уой зæран дæр æгæр æй, 

Давæггагæй нс-фурхъал æй, 
Æлхæнум æн кьæбæрæй. 
Гъануй нур дæр æнæфса*рмæй 
Кизги фонсау æлхæнун, 
Фал Тамарæ æнæсæр нæй, 
Æз æн уотæ æнгъæлун. 
Уе ’нхус багъудæй гъеуой дæр, 
Ес закъон æппунфæстаг. 
Æскъæфунтæн ба сæ кой дæр 
Адæнти ’хсæн — æлгъистаг. 
Уой феронх ун адæймагæн 
Куд кæсуй сумахмæ раст?.. 
Царди медæг ходуйнаг æй 
Ун тæлтæг æма хеваст». 
Къолбæрзæйтæй игъустопцæ 
И кæстæр’тæ уæд сæццæй. 
Гагидауæ рауагътопцæ, 
Кувд кæронмæ фæххæццæ ’й. 
IV 
Еци бонæ изæрдари 
Дзамболат æма Махар —. 
Дууæ ’рдхуарди, дууæ ’нгари 
Фегъустонцæ зин хабар. 
Лслæнбег син уæгъдебарæй 
Нæ ииууадздзæй æ кизгаи, 
54 

Уой мæстæй æма азарæй 
Ннуазтонцæ кезугай. 
Зуст дзубанди райеудагъ æй, 
Æнцæ рагæй ниуæзтгун. 
Дзæмболат уæд æрдудагъ æй 
Сæтæ калгæй, æй мæстгун: 
— Бафтудтай мæн, сиахс, зиндони, 
Раскъæфун кизги гъудæй!.. 
— Нур ци дзорис? Ахæстони 
Фæббадтайнæ уой фудæй. 
— Лхæстонæй ду куд тæрсис, 
Уа тæссаг нæн æппундæр. 
Кæд, Махар, иур дæр мæн фæрс^с, 
Ма мин кæнæ уæд сун дæр. 
Ме ’рузт хуæрæн цалдæр анзи 
Дзорун лигъстæй дæу туххæй, 
Фал не ’гъосуй! Дæн арази 
Йе скъæфунбæл лæгдухæй. 
Рацæрдзиайтæ бал асхъодп, 
Зонун хонхи еу лæгæт. 
Ка кæнуй ма рагон хъоди 
Æз нæ зонун уæхæн лæг. 
Махæрдæги куй рæйæгдæр 
Нæ фæууодзæп дæ фæдбæл. 

Фезмæлæ, гормои, рæуæгдæр, 
Кæд иимад дæ ду лæгбæл!.. 
— Ех, Дзабо, хæлар, мæ уарзон, 
Куд не ’нкъарис де стур зиан: 
Æз мæ кусти ку ниууадзон, 
Уæд ниуазгæ ци кæндзиан? 
А туканæй ку рацох уон, 
Уæд не.. сæвд æй, зонæ уой. 
Минтæй ма си ку ранцъохон, 
Уæд кæнæнтæ мæ фудкой. 
Сæле-уæле галауантæ 
Раскъæрдзæнæн мæ фæндон. 
Адæн æнцæ сау хайуантæ, 
Фур соцъатæ, ци ’й сæ бон! 
Фал Тамарæ æнæнгъæлти 
Куд иссæй мæнæн мæстаг?.. 
Кæндзæнæй мин хуæрздзæгъæлти 
Аслæнбеги амæддаг... 
Хуарз, æма син сæ лъисмотæ 
Нури уæнгæ фæддавтай. 
Байархайæ нур дæр уотæ, 
Мабал4 кæнæ сау катай. 
Æскъæфуни кой ниууадзæ, 
Нæ дзубанди ниллух æй: 
56 

Сæ фембæлдæ ма бауадзæ 
Мæлгъæ ’взагæй, лигъз цъухæй. 
Рацæудзиан сæбæл мах сайдæй, 
Бауорамæ бал дæ маст, 
Фуркатайæй кæд фæууайдæ 
Аслæнбег дæр бæрзæйсаст... 
Цæф арсау Дзабо нигъгъос æй, 
Æй Махар ин харакет. 
Уой фæлхасæй тункъурросæй 
Хуарз фæлгъауй берекет... 
V 
Рацудайдæ æхсæвæй дæр, 
Бонивайæн нæй изол. 
Цæсти ’нгулдзæ фæццæвгæй дæр 
Нæ фæууиндзæнæ фудгол. 
Еци талингæ мæйдари 
Гъæу нинцадæй,— къуругъос! 
Æрмæст ма сн еу хæдзари 
Зиннуй уотид мæнгæ рохс. 
Рохси цормæ æ хуссæнбæл 
Бадуй кизгæ æд азар’. 
Куд бухсуй йе æ хуссæгбæл?.. 
Игъусуй сй мæтъæл зар. 
Æ фæндури даргъ нийвазуй, 
Æд фæрссаг ин искæуй. 
57 

Цæф сирдау цума дзииазуй, 
Зæрди тæгтæ æскъунуй: 
«Ци фæцæй, цума, мæ уарзон? 
Нæ фалдзости нæ зиннуй. 
Ме ’нсувæр мин мæ дзиназун, 
Мæ катайтæ нæ уинуй. 
Дууæ зæрдей тухгин уарзтæй 
Нинкъусунцæ хуæнхтæ дæр. 
Мæ уарзонбæл еске гъастæй 
Нихмæ лæууй ме ’нсувæр. 
Ох, базонæд мин мæ зæрдæ, 
Неке гъæуй мæн æндæр. 
Куд не ’рветуй æ киндзхонтæ 
Нæ лæхъуæнти сæрæндæр’?.. 
Уалæ стъалу уæд ме ’вдссæн, 
Цъух кæнун дæр лæгъуз ке’й. 
Не ’ндæуогъти цæмæдесæн 
Куд ниггæлдзæн кæрæдзей? 
Ци фæцæй, цума, мæ уарзон? 
Н.т фалдзоси нæ зиннуй. 
Ме ’нс^увæр мин мæ дзиназун, 
Мæ катайтæ нæ уинун...» 
Еци нидæн мæтъæл зарæ 
Лслæнбегæн æй гъулæг. 
58 

Нур игъосуй еу дзæвгарæ 
Фæсдзæгатæй лæмс’унæг. 
Дзæхæрардæмæ — къæразгæ, 
Уой комкоммæ — бадæпгонд, 
Ами бадидæ æд уарзоп 
Берæ ’хсæвти сæрдигои. 
Дууæ ’взонги æвæлмоиæй 
Некæд адтæнцæ мæтъæл. 
Нур тъæп хауй фурфæсмонæн: 
Æ гурусхæ æй дзæгъæл. 
Хар’дз имæ куддæр æркастæй: 
Зонгæй кизги зæрди хатт, 
Æнæууæнкæ уп уæд раст нæ’й, 
Лæг рæдуйуп хаттæй-хатт. 
О, куд фæддæн, зæгъгæ, сайди,— 
Рохсæрдæмæ фæццæуй, 
Æ бахуастæй æвеппайди 
Кизги зæрдæ фæттæлфуй. 
Раст цума хизта æ фуни 
Лслæнбеги, гъеуоййау, 
Базудта æй: æнафонн 
Йе ке хуайуй хецонау. 
Цурдгомау имæ рауадæй, 
Фал фæссах æй æ уиндæй. 
59 

Цæф ибæл цума æруадæй, 
Ие уорамгæ’й фæккипдæй. 
Нидæнгомау, зир-зиргæнгæ 
Бафæразта уæхæн фарст: 
— Кæми адтæ нури уæнгæ, 
Куд феронх æн ди нæ уарзт?.. 
Аслæнбег дæр ци загътайдæ?.. 
Мæигæ ’фхуæр’дæн ниббухстæй. 
Зæнхи скъуди ниххаудтайдæ, 
Фурæфсæрмæй ниттухстæй... 
— Ку финстон,— зæгъуй,— æз дæумæ: 
Нæ фембæлдæ æй хæстæг, 
Фал æруайунмæ нæ гъæумæ 
Нæ фæцæй мæнæн рæстæг... 
Зæрдæ ’хсайуй еу хабармæ, 
Ме ’ргон фарст мин хатир уæд: 
Лæгмæ цæуис, дан, Махармæ, 
Гъе, Тамарæ, раст æй уæд?.. 
Искудтæй кизгай фурмæстæй: 
— Æк Махар мæнæн илгъаг. 
Мæ тæрегъæд ’ма мæ. рæстæй 
Макæд фæууæд рæстфæндаг. 
Анз Цæуй, кæдæй ар’хайуй, 
Зелуй сонтæй мæ фæдбæл, 
ео 

Ме ’нсувæр Дзабои ардауй 
Мæнгæ даутæй йе дæубæл. 
Дзамболат дæр ий æрсастæй, 
Нæй Махарæй йе лæгдæр. 
Æвæццæгæн, æрифсастæй 
Цъæх арахъæй æ гæлдæр. 
Фесæфонцæ уотæ, уастæн, 
Цард фенад æй сæ уиндæй. 
Дæумæ ма æнгъæл ку кастæн, 
Ба-мæ хезæ сæ зинтæй... 
Дзурд цума хъури фæххастæй. 
Уотæ рацæй зæрдунгæг. 
Усми фæсте ба никкастæй 
Аслæнбегмæ лæмбунæг. 
— Ма си тæрсæ, æдæуагæ, 
Æй дзæгъæлти дæ катай. 
Уадзæ уони мæн бæрагæ, 
Бафхуæрæд дæ, лæгдæр’ ка’й! 
Тæккæ сæумæ хецон адæ 
Æз сæрветдзæн лæгдæртæй. 
Нæ фæккæндзæн дæу æгадæ, 
Киндзæхсæвæр нин цæттæ ’й... 
Ниттугъта æхе Тамарæ 
Аслæнбегбæл уæд æд уарзт. 

Раст ехау а* дзурлти гъарæй 
Æрбатадæй йе стур маст. 
Кезугаййæй фæдздзурдтонцæ 
Зæрдиуайтæ æнæ цей. 
Хебæраги рæвдудтонцæ 
Фæлмæн батæй кæрæдзей. 
Ехх, бауарзæ уони уарзтæй, 
Фал æрдавгæ нæй фæндои... 
Цибæлæй сæмæ æркастæй 
И фæсмегъæй Бонвæрнон. 
Даргъ бæлæстæ син лæудтæнцæ 
Хъалауртау къолсæрæн. 
Думги цагъдмæ син кафтонцæ 
Сæ сифтæртæ сæр-сæрæй. 
Кедæр уасæнгæ фур уастæй 
Æ бицъинæг æскъунуй. 
Куй хæстæги рæхисбастæй 
Ниудæмхæццæ исрæйуй. 
Бон куддæр минкъий фсгъал æй, 
Мегъи скъудтæй рохс кæлуй. 
Аслæн(3ег уæд зæрдигъалæй 
Хуæрзæхсæвтæ разæгъуй. 
Бацудæй кизгай æ уатмæ, 
Æ уарзон дæр фæццæуй, 
62 

Фал æй кадæр æ фæндагмæ 
Рагæпласгæй ниццæвуй. 
Лæг, фæккеугæй, рауæлгоммæ’й, 
Цæф æруадæй сæрбæл раст. 
Уой гъæрзунмæ дуар фсгон æй 
'Ма си райгъустæй цъæхахст. 
Аслæнбегмæ ку фенгаст æй 
Йе Тамарæ а^нæнгъæл, 
Уæд катай æма фуртарстæй 
Гъæр исиста и гъæубæл. 
Рафæдес æнцæ синхонтæ, 
Гъæу иссæй хæлхъой, æзмæлд. 
Цæветтонгæ син киндзгъонтæ 
Базудтонцæ нур сæ бæлд. 
Фалæ киндзæ не скъæфунцæ, 
Аслæнбег дæр гъазтн нæй: 
Сæйгæдонæмæ ’й хæссунцæ 
Тогæмхæццæ бæститæй... 
VI 
Рацæйепгъудæй дзæвгарæ, 
Анзмæ хæстæг цæудзæнæм. 
Аслæнбег, мæ хуарз æнгарæ, 
Сæйгæдони «тр’рæвдз æй. 
Киндзæхсæвæр искодтонцæ, 
Хунди адтæн уæд æз дæр. 
63 

Дууæ ’взонги федудтонцæ, 
Нæ фæууиндзæнæ хуæздæр. 
Æй Тамарæ дæргъæлвæстæ, 
Нарæг астæу, сауæрфуг. 
Киндзи дарæсти æррæстæ 
Цæхæр калуй, куд фæрдуг. 
Асланбег дæр нæй, мæ хортæ, 
Фудцъулузтæ, цъæмæлтæй. 
Нарти *узæн — фæтæн уонтæ, 
Саги хузæн — иуæнгтæй. 
«Неци йин æй, сахъ игурд æй»,— 
Фæззæгъунцæ си нур дæр’... 
Сæ цийнагбæл гъæуæмбурдæй 
Идзулдæнцæ еугурдæр. 
Æрмæстдæр си дууæ ’рдхуарди, 
Уоми н’ адтæй и гъæуæй. 
Æнцæ, дан, тухгин идарди, 
Ахæстони,— йе, уæууæй... 
Баниуазгæй еу ниуазæн, 
Зунд сæ сæртæй фæццудæк. 
Расуг уогæй сæ фудлазæ 
Аслæнбегбæл æрцудæй. 
Уонæй еу æй киндзи ’рвадæ, 
Иннæ сиахси æмигир. 
64 

Фæккодтонцæ, куд æрратæ, 
Се ’взонгадæй сæудегер. 
Ну^ финсунцæ Магаданæй, 
Ес нæ зæрди, дан, фæсмон. 
Аци бæсти уазал, дан, æй, 
Нæй нæ равгæ нæ фæндон. 
Хатир корунцæ гъæубæстæй, 
Багъудæй сæ дзилли ’нхус. 
Арахъ, дан, нин нæ фæббæзтæй, 
Басугъта нæ уой анхос... 
Фал æ кадæ мæнгæ ’фсонтæй 
Ка бахуардта рагацау, 
Дзилли ’ууæнкæмæ æнцонтæй 
Йе мабал уæд æнгъæлдзау. 
Ес æгъдау æма æфсарæ, 
Ес нæ дзиллæн фæткæ дæр. 
Уой нимайунмæ æхсарæ 
Уа гъæуамæ лæгмæ дæр. 
5 Нæ хуæнхбæстæ 
65 

СÆРГÆНДТÆ 
«Нæ хуæнхбæстæ...» 
«Айнæг буммæ цъæх æрдозæй...» 
Сæумигон хуæихти . 
«Хуæнхти сæрмæ йехин цæпдтæй...» 
Цъæййи дои . . . . • . 
Мæ сæиттæ . 
Макæд баууæндæ ду уобæл... " . 
Уойсат 
«Зудтон фæсфæд зæронд цадуат...» 
Зæрдæ 
Бæллæн... 
«Догъи уайæгау æп цлрд...» . 
Фæззигон æнкъира.чпæ 
Дзенет , 
Ме ’нгæрт I æи . 
Дæллæн ул :'• ;;.;ц æдлох рæсыа-м.. 
Æрмæстдæр разл^л! . . . 
«Цæуй уæдæй дзæвгарæ æнзтл\..» 
Æхсæвигои Ярæнбæл 
Салдати бæласæ . . . 
63 

Гъудитæ 
Æвзонг фæлтæр . 
Фнди хæлар . . , . 
Лескеннаг знигхуст фæсепæди .*ар 
«Рагуалдзæгн къахфæндагбæл...» 
Номерæнтæ 
Фудæнгъæлтæн фæсномугæй . 
Кæд... 
«Æ цæстисугтæй æхсæвæй-бонмæ...» 
Асфальт æма тала 
Сугъдæг уарзти сауæдоиæй 
Фæццæуетæ мнпнæвар... 
«Уалдзигон ку скодта дарæс...» 
Тамарæ... 
Æ бакаст æй сах и:*æд 
«Цоппан кæигæй цъæх зæлдæбæл...» 
Гъинцъуи... 
«Куд дессаг æй уарзти ’нкъарæн...» 
«Арф цъай куд уа...» 
Мæ зæрддæгтæн . . 
Зæихкосæг.. . 
Курдои 
Студент. . . . . . . 
Мæскуй фнццаг хатт 
Уалдзпгои нпвтæн. 
Колхозон станн 
Сау денгиз 
Фоснммнта» . . . 
«/Ндта пур ке зяердæ па» рессуп.. » 
Н;е кæсгон æма æссон лнмæитæн 

Дзурдæп. . ■ 
«Мæпæ стулдæп фæскъулдупæй... 
Æримпсуп. 
Басилдзау сувæллæнттæн. 
Нæ бæлæстæ . 
Æгъдау æма æфсарæ (Поэмæ) 
•11 
— 
42 
— 
43 
44 
Сулейман Базеевич Сабаев 
НАШ ГОРНЫЙ КРАЙ 
Стихи и поэмы на осетинском языке 
Редактор В. Г. М а л н е в 
Художннк А. X. К а д н е н 
Художсственныи рсдактор X. Т. С а б а н о в 
Техпический редактор А. В. Я Д ы к н н а 
Корректоры М. Г. Гадзалова, 
А. Г. Ц а р а к т п 
ИБ № 644 
Сдаио в набор 06.06. 81. Псдиисано к нечати 04.08.81, ЕИ01359, 
Формат бумаги 60х90'/3?. Бум. тип. № 1. Гари, шрнфта лнтсра- 
турная. Псчать высокая Усл. п, л, 2,125. Учетно-нзд, листов2,21, 
Тнраж 1000 экз. Заказ № 10848. Цеиа $$ коп, 
Нздательство «Мр» Управлсння по дслам нздатсльств, полнгра- 
фнн и киижнои торговлн Совета Миннстров СО ЛССР, 362040, 
г. Орджопикидзс. ул. Днмнтрова. 2. 
Киижнаи ТП1И>|рафни Унранлснни но д<ллам пздатсльстн. нолнгра- 
фнн н кннжнон торпшлн Совста Мппистрон СО ЛССР, ЗГи.'011, 
I. Орджоппкидзс, ул. Тсльмана, 16. 


Цæгат Ирыстоны чингуыты 
рауагъдад 
1965 

ЧЕДЖЕМТЫ ÆХСАР ^ 
-ф: 
ЧтЭДртЬОЫ 
дхсу^рд^« 

Ахсар Чеджемов 
Звездный водопад 
Стихи на осетинском языке 
Северо-Осетинское книжное издательство 
Орджоникндзе * 1965 

ФÆНДАДЖЫ САГЪÆС 
«Стъалыты æхсæрдзæн» — мæ зарджыты кæркуасæн. 
Заманхъул—мæ райгуырæн хъæубæстæ. Хуымгæнæ- 
джы ныллæг хæдзар—мæ хъарм ахстон. Æз уым мæ ма- 
ды фæлмæн къухтыл тæхынмондаг цæргæсы лæппынау 
мæ чысыл базыртæй хъазыдтæн. Æз фæндаг базыдтон 
хæдзарæй кæртмæ, кæртæй — уынгмæ, уынгæй — Ха- 
пæйы дзедырджын фæхстæм, Гуыдæйы æрыскъæфджын 
уыгæрдæнмæ, донысæр æхсæрджын къохмæ. Стæй мæ 
хуымонтæ семæ акодтой. Æз афтæ раджы быдыры фыц- 
цаг хатт уыдтæн. Стъалытæ «Бобыроны» алыварс 
зæрватыччытау пæррæстытæ систой. Нарæг над фæндаг 
райхъал æмæ цæлхыты уынæримæ иу кодта цъиуты цъы- 
/бар-цъыбур. Æз бричкæйы гуыффæйы, гутоны фарсмæ, 
нынныгъуылдтæн æмæ, хуыссæгхъæлдзæг быдыртыл фæл- 
гæсгæйæ, хъуыстон мæ фыдмæ. Уый æнкъард хъæлæсæй 
зарыд Кодзырты цæрынхъуаг Дзæрæхмæты зарæг. Æз 
æм хъырнын нæ уæндыдтæн, стæй зонгæ дæр нæ кодтон, 
фæлæ мæ зæрдæйы гуырыдысты цавæрдæр тыхджын 
5 

æнкъарæнтæ. Чи зоны, уыдон мæ зарæджы фыццаг фæ- 
дисæттæ уыдысты, чи зоны, мæ дард бæллицты поэзийы 
къæлæтхъуыр барджытæ... 
Фæлæ ныр та мæ хъынцъымы сæр циу? Мæ фыццаг 
зарæг лæппын цæргæсау куы адзæгъæл уа, куынæ уа 
адæмы зæрдæйы цæхæрæй хайджын. 
«Лæппуйы цард уалдзæг у» фæзæгъынц. Фæлæ уал- 
дзæг къæвдаджын куы фæуа, уæд та йын цы гæнæн ис? 
Хъуыдытæ... бæллицтæ... сагъæстæ... 
Цард лæгæй æцæг лæджы хъæд домы. Æцæг лæджы 
хъæд та, нæ ирон хæхты намыс уæлдæр сисыныл чи тох 
кæны, уымæ ис æрмæстдæр. Не ’взаг, нæ аивад, нæ ли- 
тературæ сты-не ’ндон базыртæ, фыдæйфыртмæ нæ кад 
æмæ- намысы цæвиттонтæ, рæстæджы уадтымыгъы ных- 
мæ—тызмæгхуыз мæсгуытæ. Нæ фæсивæд! Дунейы фарн 
уæ æнæбазыр ма скæнæд! Хосы мæкъуыл халгай у, æф- 
сад — салдатгай. Ирыстон! Æз дæр дæ салдæттæй иу 
дæн — стыр фæндагыл чысыл бæлццон. 
Нæ дзырддзæугæ хистæрты уæзбын ныхас мын — 
зонды гуырæн, нæ лæппуты рæвдз февнæлды æз уынын 
æхсар æмæ намысы цæхæртæ, нæ хæрзконд чызджыты 
уæздан цæстæнгасы — æрвхуыз уалдзæг. О, цас поэзи ис 
уе ’ппæты дæр, цас! 
Чеджемты Æхсар. 

БÆЛЦЦОН 
Мæ балцвæндаг — мæ хъуыдыты нывæзт, 
Сæуæхсид æй йæ сырх базырты тухы. 
Мæ сау нымæт — мæ уæхсчытыл æппæрст, 
Мæ бæх — цæттæ æхтонгæлвæстæй дугъы. 
Уынын цъæх фæлмы фидæн бонты рындз, 
Æмæ куы срухс, куы фенкъард вæййы зæрдæ. 
Уæ хъыг, уæ цин мын ног тыхтæ дæттынц, 
Мæ чысыл адæм, не ’нхъæлцау нæстæртæ!. 
Мæ зарæджы —уæ цардбæллицты уæз, 
О, дард фæндаг, мæ амонды сæр разын! 
Æз — хохбæсты æлвæстбазыр цæргæс, 
Тæхыны размæ цъититы ’хсыр нуазын. 
1963 аз. 
в 
7 

ÆХСАР 
Æхсар... у хæхтæн се ’муæз дзырд нæ Иры, 
Уый домы царды стыр хъару лæгæй. 
Æхсар цы зæхх, цы хохбæсты нæ зилы, 
Уым цин, цыт æмæ амонд арæн нæй. 
Мæ фыдæн срухс и ноггуырдæй йæ зæрдæ, 
Фырбуцæй рад хуымгæнæджы хæдзар. 
Æмæ хæхбæсты хорз нæмтты хуыздæртæй 
Чысыл лæппуйыл сæвæрдтой «Æхсар». 
Уый райрæзти, цъæх рæгъты уындæй ради, 
Æмæ йæм сидти хосгæрсты фæтæн. 
Цыма бабайæн хуры ног тын рарди,— 
Æз уыцы ныллæг, саулагъз гуырд уыдтæн. 
Фæлæ мæ уæд цæуыл домдта мæ сагъæс?— 
Мæ тох, мæ куыст — мæ дзыллæйы цытæн. 
Æхсар... О, уыцы стыр номы уæззау хæс 
Бæрзонддæр рæзын нал бауагъта мæн. 
1963 аз. 
8 

НЫФС 
Йæ рог бæллицтæй сонт зæрдæ фæцух та, 
Уый хæтæнты фæндаггонау хæты. 
Мæ ныййарæджы хъарм къухтæй хуыд цухъхъа 
Цыдæр сусæг тых ме ’уæнгтæн дæтты. 
Гъей, гъей, уæдæ, сæрибары фæндæгтæ, 
Сымах фаг мæм кæд разынид æхсар! 
Зæгъут-ма ’рмæст: лæппуйы сыгъдæг фæндтæ 
Цæмæн æмбæрзы сау базыртæй тар? 
Ныр дæр та, кæс, ныддæлгоми мæ фæндыл, 
Фæлæ мын нæу йæ сæрты стæхын зын. , 
Æз æм кæсын сæрыстырæй æмæ йыл 
Мæхинымæры худæгæй мæлын. 
О, дымгæйыл кæд сæвæрдæуыд сахсæн? — 
Хызæй кæд уыди уадтымыгъ æрцахсæн? 
1964 аз. 
9 

* * 
Лæджы сæрмæ мылазон мигъ куы зила, 
Уæддæр та хур сæууон æртæхæй худдзæн. 
Лæг у æнусты уадæй гуырд æхсидав, 
Куы ’рхауа, уæд уый доны дæр ма судздзæц. 
1964 аз. 
1 

* 
Авг ферттывта... 
Æмæ та хъуысы цъиувæдис сæударæй: 
«Уый райгуырди тæхгæ æнусты зынг!» 
О, диссæгтæ! 
Къæвдайы ’ртах нæма æрхаудта арвæй, 
Хæфсыты уаст та афтæмæй ыстынг. 
Циу уæгъды цин! 
Куыд уайдзæни æкæсæфтæг саг дугъы? 
Йе денджызы циу доны чызджы кафт? 
Кæд не ’фты хорз амонд 
Рæстзæрдæ фæллойæ дæ къухы, 
Уæд хинвæндæгтыл дондзау бæхæй рафт! 
Цæстмæхъус дзырдтæй 
Бирæтæ хæмпæлгæрдæгау рæзынц,— 
Мæллæг дзылы кæд басгуыхти цæргæс! 
Чъынды ’фсинтæ 
II 

Цъæмæлтæ хуртуанмæ кæм хæссынц, 
Уым цард нæ уыныи мисхал бæрц дæр æэ. 
Уыдзæни кæд лæджы хъуыддæгтæн арæн, 
Уæд ис фæлывдæй цардамонд ыссарæн. 
1964 аз. 
V 
1* 

* 
* * 
Кæд лæгау лæг искæд хæхты ’взаг* зыдта, 
Кæд лæгау лæг искуы хæхтимæ дзырдта, 
Уæд æз дæр йæ фырт дæн — хуры ирд цæссыг. 
Зæрдæйы ’мбис цин у, зæрдæйы ’мбис — хъыг. 
Гъей, фыдæлты хорз зæхх, хурæфсæст — дæ тау, 
Дунетæн фæзминаг — де ’нусон æгьдау! 
Хуымгæнды хъæбысы райгуырд хоры ’взар, 
Дард бонты æнхъæлцау, дард бонты æхсар.~ 
1962 аз. 
§ 
13 

МÆ ЗАРÆГМÆ 
Риуæй дæ сыгъдæг фæндтимæ суагьтон, 
Тæх цæргæсау, уадæфсургъау фезмæл. 
Базырхъуаг дæ кæд, миййаг, ныууагътон, 
Сау хæхтыл уæд маройгæнгæ фехæл. 
Чи дын хъуамæ ракæндзæни арфæ, 
Кæд д» зынгæй не ’срухс кæнай тар бон? 
Æз дæумæ куыд зынæй ссардтон хъарм фæд, 
Афтæ зынæй ссар дæхæдæг д* амонд? 
1968 аз. 
1 
14 

ÆФСУРГЪТЫ БÆСТÆЙЫ 
Хох кæм дары стыр сау нымæт тарæй, 
Стъалытæ цы уæлвæзты цæрынц, 
Уым къæлæтхъуыр æфсургътæ фырхъалæй 
Халгæрдæг сæ къæхты бын нæмынц. ’ 
Се ’хсæнæй æлвæст дугъон ныууасы, 
Хæхты фарн æй сныв кодта мæнæн, 
Арвы къуырф йæ цæстыты æртасыд, 
Урс барцыл — æхсæрдзæнты тæмæн. 
Ехх, ныр дæр та уыцы мынæг дард ран 
Бæхты хъазтæй диссагдæр цы уа! 
Фехстæввонгмæ срæвдз кодтон мæ архъан, 
Гъё фæлæ зын зæгъæн у нырма, 
Кæцыйыл фæхæст уыдзысты къухтæ,— 
Талынджы æмхуызон ысты ’фсургътæ. 
1964 аз. 
15 

* * 
Æхсæвы уазал цæссыгтæй 
Стахти сырх базыртыл рагбон, 
Æмæ сæуæхсиды зынгтæй 
Систа йæ арммæ фæндаггон. 
Зæрдæ та басгуыхт тых арæг, 
Зæрдæ цы домы, цы куры? 
Ацы цæхæр зынгтæй зарæг 
Гъей-джиди, чи скæны хурыл! 
Хохаг ныфсджын у йæ балцы, 
Хохаг фæндагыл кæд цуды! 
Уахъæз мæ иу уæхскыл хъазы, 
Хуры тын иннæмæй худы. 
1963 аз. 
« 

ÆФСЫМÆР 
Таймуразæн 
Ирон хъазты 
Æмгæрттимæ хæснагыл кафын уарзтай, 
Дæ сомы-иу 
Кæддæриддæр фыдæлты зæххæй уыд. 
Фæлæ кæм дæ? 
Нæ хæхтæй дæ цы уаддымгæ фæхаста? — 
Ау, дзылы дæр ма 
Й’ ахстонмæ куы фæхъары йæ уд! 
Нæ, æфсымæр! 
Æвæццæгæн, кæддæры ’фсымæр нал дæ, 
Æмæ дæ скодта 
Стыр зæрдæ дæ фыды зæххыл цард. 
Æндæр дæ рох 
Куыд ысты хъæу, нæ хохбæстæ, нæ адæм, 
Ехх, æфсымæр!.. 
Ызгæ кæны æнæ кæрддзæмæй кард. 
1963 аз. 
2 Стъалыты æхсæрдзæн 

* * 
О, мæ мад, æз алкæмдæр уæнгрогæй 
Де ’сныхас, дæ хъæлдзæг хуыз фæмысын. 
Абон та дæм ’рцыдтæн æмæ ногæй 
Аныгъуылдтæ стыр цинты хъæбысы. 
’Рызгъæлд цыма азты чырс дзыккуйæ, 
Схудын кодтай. кады фынг дæ исæй. 
Сау бæгæны де ’студент лæппуйæн 
Рахастай нæ фæрнæйдзаг къæбицæй. 
Цинæй доны зылд цæстытæй худын, 
Фæлæ зæрдæ ’лхысчъытæй цы здухы? — 
Дæу мæ уарзтæй сбуц кæнын рæсугьдæй 
О, мæ мад, куынæ бафта мæ къухы! 
Уæд мæ цард — æлгъитинаг, кæуинаг, 
Уæд мæ цард фæуыдзæни фыдфынæй. 
Ехх, тæхуды, зæрдæйы фæндиаг 
Чи бафсæды мадимæ цæрынæй! 
1962 аз. 
18 

* 
* * 
Халгæрдæгыл халгæрдæг æрфынæй, 
Уыгæрдæны къахвæндаг нымбæхст. 
Ризы дардмæ тар æндæргтыл цæст, 
’Ртæх æрхауд джыджынайы цъæх былтæй. 
Зæрдæ ’взонгæй ацы рæгътыл сахуыр, 
Дидинæгау райхæлы изæр, 
Стъалыты мынæг рухсмæ ныр дæр 
Заргæ ’рбадти хъарм хуымгæнды, хаххыл. 
Æхсæвæн цы дзурдзæни, цы зæгъдзæн, 
Чи зоны, фæлæ куы ’рчъица бон, 
Сыстдзæн уæд сæуæхсидау бæлццон, 
Хуры тынтыл хæхты сæрмæ стæхдзæн. 
Зæрдæ, зæрдæ, уадтымыгъ мын фестыс, 
Де ’стыр ныфс мын ног тыхтæ дæтты. 
Æз мæхæдæг — арвы ’рттиваг денджыз, 
Урсбазыр тæхæг стъалы — ды. 
1963 аз. 
19 

ОРХАН ВЕЛИЙÆН’ 
Æхцæмы ламаз айрох и Каныккæй,2 
Йæ дæрзæг къухты хъисфæндыр дзыназы. 
Цъæх фурды ’миас зæххон маст æмæ хъыгтæй 
Æнæлаз фæндыр дойны сагау нуазы. 
«Ныссæрф, мæ хур ныссæрф, Орхан, дæ цæссыг»,— 
Фыд ауды йæ хъоппæгцæст хъæбулыл,— 
«Зæхх царды цин æрмæст сырдтæн кæм хæссы, 
Уым хъуамæ лæг цыргъ арц сæтта йæ удыл». 
Уæддæр та ног фæлмæст зæлтæ сæ зынæй 
Чысыл лæппуйы хъарм рустæ æрыхсынц. 
Ныддæлгом дымгæ кæрдæгыл æрхуымæй, 
Фæлмæн къутæрты стъалытæ æмбæхсынц. 
Уæззау хъысмæт кæм саккаг кæны цард, 
Уым райгуыры зынджы стъæлфæнæй арт. 
1964 аз. 
1) Орхан Нели — туркаг зындгонд поэт. 
2) Каныкк — йæ фыд, композитор. 

* * 
Мæ хæхтæ, 
Чысыл зæххы хæхтæ! 
Цымæ, ныр цы ’мбæхст и 
Уæ æнцойдзинады? 
Уæ кæмтты, 
Æртæхдзæст уæлвæзты тыгъдады? 
Кæм худынц, 
Кæм хъазынц сывæллæттау цъуитæ, 
Мæ цæстыты ’нгас та 
Ныр дæр уым ныссуйтæ. 
Мæ хъуыды сыл рахауд 
Фæдисоны уартау, 
Мæ хъуыды сыл судзы 
Сæуæхсиды артау. 
0, хæхтæ, 
Чысыл зæххы хæхтæ, 
Мæ къухты хъарм уарзынц 
Уæ дзæнхъа къæйдуртæ. 
Æз у’ армыдзаг адæмы 
21 

Хивæнд дæипу дæи. 
Фæфидар и ме ’стæг 
Уæ цънтиты ’хсырæй, 
Æэ базыдтон зарыи 
Уæ дæтты сыр-сырæй. 
1962 ю. 
* 
22 

* 
Зæххы фарн — æппæт дэыллæты фарн, 
Зарæджы рæсугъд зæлтау ныфсæнцой, 
Фæндæгтæ — уæззау хъуыдыты хъарм 
Зæххыл цас хъыг, цас цинтæ ныффыстой! 
Дун-дунейыл уарзт æмæ фыдæх 
Хурмæ бæллæг денджызтау фæйлауынц. 
Дзыллæты фарн, исты ма мын зæгъ, 
Цæссыгтæ сæм стъалытау цы хауынц? 
Дзуаппæн мын лæджы зонды цырæгътæ 
Ссыгътой тары ме ’нусон къæдзæхтæ. 
1964 аз. 
1 
23 

* 
* * 
Æрцыдтæн та уæм, Арыхъхъы бæрзæндтæ, 
Æртæхдзагъд рындзæй быдыртыл фæлгæсын. 
Æз ацы ран мæ сусæг цин, мæ фæндтæ 
Сывæллонау нæ фæразын æмбæхсын. 
Сырх зæлдаг нывæзт — Хапæйы къуылдымтæ, 
Сæ хъæбысы — мæ рæзгæ бонты ахстон. 
У ацы зæхх оæ райдайæн мæ зынтæн, 
Æз царды рохтæ ацы ран æрцахстон. 
Мæ хъуыдытæ зæрватыччы лæппынтау, 
О, ацы рагъæй стахтысты фыццагдæр. 
Сæ сæрмæ ныр æнафоны æртытау 
Цæмæн лæууынц мæ цæстытæ цырагъдар? 
Мæ фыны дæр уæ фæндæгтæ цы мысын? 
Мæ къæхтæ сыл куыннæ зонынц фæллайын! 
Ам алы къутæр, алы дур — мæ фысым, 
Æз ам сахуыр дæн худын æмæ райын. 
24 

Ныр дæр уæ буц’дæн> Арыхъхъы бæрэæндтæ, 
Мæхи уæ сæууон æртæхы ныхсадтон. 
Цъæх уæлвæзты сæуæхсиды сырх фæдтыл 
Æз дæр мæ чысыл къахвæдтæ ныууагътон. 
1963 аз. 
5Р 
Я 

* 
Мæ мады къухтæ — 
Хуры тынтæй быд 
Дыууæ фæлмæн ахстоны. 
Æз сæ уæлæ 
Цæргæсы лæппынау 
Фæхъомыл дæн. 
Æз-иу сыл 
Стъалытимæ хъазгæйæ, 
Тахтæн кæдæмдæр. 
Цыма-иу 
Мæ чысыл базыртæй 
Æврæгъты урс зæлдаг æлвыстон, 
Нæ хæхты цъуппытæм бæлгæйæ, 
Цыма-иу ныхъхъуыстон 
Сæ тугдадзинты змæлдмæ. 
Мæ мидбылты худт 
Ныр дæр сæ уæлæ 
Æртæхдзаст дидинæгау хъазы. 
Цыма кæддæры, 

Рагбонты цъæх фæлмы 
Мæ сабидуг 
Æрвхуыз уалдзæгау райгас... 
О, куыд хорз у, 
Кæй сæ нæ дæн 
Æз ме ’фсармы цур азымджын) 
Мæ мады къухтæ — 
Дыууæ хъарм ахстоны, 
Мæ мады къухтæ — 
Дыууæ ныфсы цырагъы — 
Рухс кæнынц мæ фæндаг. 
1961 аз. 
# 
& 

* * 
Хуыссæгхъæлдзæг сырх дидинджыты хъуырыл, 
Дæ цæстытау сæууон æртæхтæ судзынц. 
Уый æхсæвæн цæхæрцæст лæппу гуыры 
Æмæ фырцинæй уыгæрдæнтæ худынц. 
1963 аз. 
» 

* * 
Бæрз, цы ’рцыд? Цы ныджджих дæ æнкъардæй? 
Ехх, уæд та, дæ сусæг бæллиц зон, 
Лæнчы ’рхуысс дæ хихты бын фæлладæй, 
Лæнчы нуаз дæ фæлмæн сыфтæй дон! 
Æрдз дæ цуры дидинджытæй ирд у, 
Яе ’стыр фарн дын не ’вгъау кæны зæхх. . 
Æз дæу дæн, бæрз — ног хъуыдыты зилдух... 
Нæугæрдæгыл райсомы æртæх... 
1961 аз. 
* 
2§ 

* * 
Æрвдидинæг зынгцæст райсом кæм хæлы, 
Уым дойны сагау дард быдырты зилын. 
Мæ .развæндагмæ ’ртасыди æхсæлы, 
Фæуагьта дымгæ хус хъамыл æууилын». 
Сыгъдæг æртæхты хуры дзыкку змæлы, 
Уый ме ’стыр цин фæлмæн къалиутæй хъары. 
Æрвдидинæг зынгцæст райсом кæм хæлы, 
Уым мыдыбындзæй нал рох кæны зарын. 
1964 аз. 
80 

* * 
Мах цасдæр рæстæг нал федтам кæрæдзи, 
Уыд рындзыл бæрз æнæ хурæй æнкъард, 
Йæ цъæх хъæбысы сусæг сагъæс цард, 
Рæудымгæйæ дæр фаг рæвдыд нæ фæци. 
Дæ цурмда ныр рæсугъд фæндтимæ ’рцыдтæн, 
Нæртон хъару мын де ’нгасæй дæттыс 
Нæ зæххыл æз дæу уарзынæн фæзындтæн, 
Ды та, цыма, мæ амондæн цæрыс. 
1962 аэ. 

* * 
* * 
Дæу цардхорзæхтыл сахуыр кодта зæхх, 
Цъæх арвы тæрттæ гом ысты дæ разы. 
Дæ цæстыхаутыл райсомы æртæх 
Сæуæхсиды сырх дзыккутимæ.хъазы. 
Дæу цардхорзæхтыл сахуыр кодта зæхх. 
Дæу уарзы суадон, дидинæг, къæдзæх, 
Дæ хъыг, дæ цин сын макуы бакæн сусæг 
Æмæ дæм хæхты не ’рцæудзæн фыдæх, 
Дæ сæрмæ худдзæн арвы ’рттиваг хъусцæг. 
Дæу цардхорзæхтыд сахуыр кодта аæхх. 
1963 аз. 
0 
32 

Мæй рудзынгыл йæ фæлмæн хæрдпæ згьалы, 
Мæй рудзынгæн æхсæввидыц дæтты. 
Фæлæ, цымæ, цæмæн ныджджих ыстъалы? 
Фæлæ, цымæ, цæмæн зилы дæрдты? 
Мæй, чи зоны, дæ рудзынгыл дæр хъазы, 
Æмæ йæм ды фæлмæстхуызæй кæсыс... 
Мæн хуыссæнмæ цыдæр хъуыды нæ уадзы, 
Миййаг, кæд уымæй амондджын дæн азз. 
1962 аз. 
3 Стъалыты æюврдзжн 
«* 

* * 
Ды цæуыс сæрыстырæй... 
Дæ уæхсчытыл æрвон цырæгътæ судзынц, 
Дæ бахудты — ирон чызджы æфсарм. 
Ды цæуыс сæрыстырæй... 
Дæ къахвæдтæ мæм дидинджытау худынц, 
Дæ къахвæдты — æрвхуыз уалдзæджы хъарм. 
Ды цæуыс сæрыстырæй... 
Мæнæй та ныр мæ дард фæндтæ цы домынц? 
Сыгъдæг бæллицтæй сагъæстæм цы ’фтынц? 
Мæ цæстытæ дæ фæдыл 
Дыууæ чысыл сывæллонау ызгъорынц, 
Дыууæ лæппын зæрватыккау тæхынц. 
1964 аэ.’ 
9 
84 

* 
* * 
Цымæ, фын у? 
Фæлæ кæцæй у фын! 
Сæ уды рыст мын дард фæндæгтæ дзурынц. 
Æмæ æхсæвы сау базырты бын. 
Мæ хъуыдытæ сыгъдæг цырæгътæй судзынц. 
Иæхимæ сайы ирд нæугæрдæг мæн, 
Æртæхтыл хъазынц арвы пырх зынджытæ. 
Цъæхсæр бæрзыты хъарм сыфтæрты ’хсæн 
Хуыссынц бæгънæгæй мæйы буц чызджытæ, 
Æз сæм кæсын, цымыдисæй кæсын, 
Рыст фæндæгтæй цыдæр сусæг ныфс курын. 
Цымæ, фын у? 
Фæлæ кæцæй у фын! — 
Уый æз ныр дæр мæ рог бæллицтыл худын. 
1964 аз. 

* * 
Къахвæндагыл азгъордтай мæ разæй, 
Къухæй ма мæм амыдтай цыдæр. 
Æрдз ныррухс дæ уарзæгой æнгасæй, 
Мæргъты стахт — дæ къабайы пæр-пæр. 
Асырдтон дæ зад мæнæуы ’хсæнты, 
Гъæйтт-мардзæ, лæппуйы фезмæлд хъуыд! 
Хуымгæрон дæ баййæфтон тыххæйты 
Спыхцыл и дæ сау дзыккуты быд. 
Хъазгæмхасæн февнæлдтон дæ къухтæм, 
Хызт мæ риумæ судзгæ уарзты хуын. 
Ды фырцинæй худтæ æмæ худтæ, 
Фæлæ... уый уыд фын. 
1960 аз. 

ФÆНДЫРДЗАГЪД 
Æз хъусын фæндырдзагъд... 
Æнæхин цæссыгтау — йæ зæлтæ. 
Æз хъусын фæндырдзагъд... 
Æнæнцой зæрдæйы уылæнтæ. 
Æз хъусын фæндырдзагъд... 
Æрхæндæг — дæ цæстыты ’нгасау. 
Æз хъусын фæндырдзагьд... 
Хæрзаив — дæ уæздан ныхасау. . 
Æз хъусын фæндырдзагъд... 
Кæй буц ном ысдзуры, тæхуды! 
Æз хъусын... æмæ йæм 
Мæ зæрдæ кæуы æмæ худы. 
1958 аа. 
»7 

* • - 
* * 
Куыд диссаг у лæджы зæрдæ æвзоцгæй! 
Цъæх уалдзæг ыл цъæх базыртæ ныссадэы! 
Иæ бæллицты æврæгъты сыг фæнуазы 
Æмæ фæкæсы дунемæ уæлвонгæй, . 
Мæйрухсимæ фæрныг къæсæрмæ ’ртæхы 
Чызджыты фидауц, аргъæутты рæсугъдмæ 
Æмæ фæсвæд ныххуылыдз вæййы, худгæ, 
Æнæхин уды цæстыхауты ’ртæхы. 
Ыссыгъди дард кæркуасæнты фæдисон. 
Ныр мæм фæлмæнсыф уыгæрдæны фурды 
Чызгайы зæрдæ алы ’ртахæй худы 
Æмæ мæ зарæг уый цæрайæн систон. 
Рæсугъд фæндты, рæсугъд бæллицты ахстон 
Дæуæн, мæ хур, цъæх уалдзæгау æрхастон. 
1962 аз. 
88 

* * 
Æз дæ фенынмæ 
бæллын ма абон дæр, 
Дæ коймæ та, 
оххай-гъе, мæ зæрдæ ныггалиутæ. 
Æз мæйрухс æхсæв 
уе ’нгузы аууон дæн. 
Сты зæрдæйы тугдадзинтау 
уе ’нгузы къалиутæ. 
Ды кæртмæ куы ’ртæхыс, 
урсхъуыр бæлонау, 
Уæд аууоны дæр 
мæйы рухс стъæлфæнтæ ысхъазынц. 
Фæлмæхгæд 
арвгæрæттæй гуырд цъæх бонау, 
Бæллицæмхиц къалиутæ 
дæ хъæбысмæ æртасынц. 
Æртасынц ризгæ... 
Ныфсæнцой амондмæ, 
89 

Æнæхнн сабнйау 
схудынц æртæхдэæст къалиутæ. 
Æз дæ феиынмæ 
бæллын ма абон дæр, 
О, мæ хур, 
абон дæр, абон дæр. 
1962 83. 

* * 
Бæрзонд уæлвæзы иу дидинæг зади, 
О, цас лæвæрдта удæнцой лæгæн! 
Æгас быдыр йæ хъæлдзæгхуызæй ради, 
Куы-иу калдта сæууон хурмæ тæмæн. 
Иæ фенд мæнæн ыстыр циндзинад хаста, 
Мæ зæрдæ йын рæудымгæйæ дæр тарст. 
Иæхимæ мæн йæ уарзондзинад ласта 
Æмæ мæм алкæд хорз дидинæг каст. * 
Нæхимæ йæ цы райдзаст бон æрхастон, 
Фыдæнхъæл дæр гье уыцы бон фæдæн. 
Иæ хуыз ма йын фыццагау бирæ уарзтон, 
Уæдæ ма уæд цæй сагъæс домдта мæн? 
Цыма мын хъоло бахасти мæ фындзмæ, 
Раст афтæ зын мын уый тæфаг уыди. 
Æз дидинæгæн кастæн-иу йæ хуызмæ, 
Фæлæ йæм раздæр басмудын хъуыди. 
1960 аз. 
41 

* 
* * 
Хус быдыры, бæласы дæлбазыр 
Кæд йæ дойны не ’мбæрстай рыст удæн? 
Ды уыдтæ нæртон ронгау мæ разы,— 
Æз къæсхуыртæ, нозтуарзаг лæппу дæн. 
Мигъ куы ’мбæхст, йæ сау фæдджитæ тухгæ, 
Уæд мæ монцæн раргомæй фæтарстæн. 
Хъавгæ ды куы бавнæлдтай мæ къухмæ. 
Уæд æз та дæ сау цæстытæм кастæн. 
Мигъдзæссыгтæ зæххы дойны суагътой, 
Дидинджытæй сæрттывта цъæх астым. 
Ме уæхскыл дæ дзыккутæ æрхаудтой, 
Æз уæддæр дæ сау цæстытæм кастæн. 
Арвыл симдтой «Авд цъæх хойы», хъазгæ, 
Мæй сæм худт цæнд æврæгъты рæбынæй. 
Æз уæддæр дæ сау цæстытæм кастæн, 
Ехх, фæлæ сæм не ’фсæстæн кæсынæй! 
1961 аз. 
42 

О, агуырд у ныр уыцы амонд, агуырд, 
Æвзонг лæппу кæмæ бæллыд, кæй уарзы! 
Цыма цъæх уалдзæг де ’рфгуыты ’хсæн райгуырд 
^Æмæ ныр дæр сæууон хуримæ хъазы. 
О, уагæр дæм цы сусæг тых и? Зæрдæ 
Цæмæн судзы дæ мидбылты фæхудтæй? 
Æви дæ райдзаст Иры зæххыл хæхтæ 
Сæрзилынæн ысфæлдыстой рæсугъдæй? 
Цæмæй хæссай дæ аивдзинад цардмæ, 
Куыд уой рæвдауаг, цингæнаг дæ къухтæ. 
Мæ хъуыдыты фæллад цæргæсау дардмæ 
Тæхын, тæхын дæу агурæг æдзухдæр. •• 
Æз — дондзаст æврагъ, хæхты сæрмæ райын, 
Ды — уардибæлас, уалдзæгау рæсугъд дæ. 
Дæ хъæбысмæ æз хъарм æртæхтæй хауын 
Æмæ мæлын дæ фæлмæн сыфтыл, худгæ. 
1963 аз. 
43 

* * 
э. х. 
Цыма дæ хæхтæ раргъæвтой цъæх арвæй, 
Сырх сæуæхсид дæ хъæбысмæ æрхауд. 
Цыма, чызгай, дæ сау дзыккуты хъармæй 
Мæнæн æнусмæ радтай цард. 
О,. дас тых ис ирон чизджы æнгасы! 
Дæ дидинджытау — цардхъæлдзæг дæ хуыз. 
Лæууын рæсугъд бæллицтимæ дæ разы 
Тæхынмондаг цæргæсау æз. 
Мæ хъуыдыты дызæрдыгдзинад зилы, 
Уæддæр æнæ дæу не ’ссардзынæн ныфс— 
Сыгъдæг суадонæй баззадтæ мæ риуы, 
Сыгъдæг зæрдæйы зарæгау цæрыс. 
1963 аз: 
1 

* * 
Тæрфытæ — миладзæст, ирдвæрдыг — тау, 
Кæрдæгæн кæрдæг — нывæрзæн. 
Рындзыл цъæх бæрз дæр æфсармджын чындзау 
Тарæй йæ цæсгом æмбæрзы. 
Атагъа — уддзæфы сатæг хæтæн, 
Хъæз дзы йæ цъæх цæнгтæ систа. 
Иугай цъынд арвæй сæг дондзæстытæм 
Хауынц ыстъалытæ ’взистау. 
Уарзоны циндзинад, уарзоны хъыг 
Сонтæмхиц зæрдæйы скъахтой. 
Æмæ мын æхсæвы сусæг цæссыг 
Хъæзтæ мæ рустыл фæтагътой. 
’Ртæхдзагъд кæрдæджы цъæх дзыккуты ’хсæн, 
Рог дымгæ худгæ ыстæлфы. 
Зæрдæ дæр уарзтæй æнцойы ныфсæн, 
Худгæ, ныддæлгом и тæрфы. 
1962 аз. 
45 

* 
Сыгкъæвдайы æнæнцой сæх-сæх хъуысы, 
Ыстъæлфы сонтæй арвырттывды зынг. 
Цымæ, æнкъардæй ацы ’хсæв кæй мысы 
Мæ хохбæсты æнæхин сауцæст чызг? 
Кæд пакъуы баз уый барæвдыдта мадау, 
Æрхауд йæ риуыл сау дзыккуты быд. 
Рæсугъд фынты кæд денджызы урс хъазау 
Йæ сыгъдæг зæрдæ амондгур фæцыд. 
Кæнæ æртахдзагъд рудзынгæй мæ хуызæн 
Кæд тæдзынджытæм джихауæй кæсы, 
Æмæ йæ хъазгæ судзгæ уарзты ’нхъæвзæн 
Кæуылдæрты йæ уæлныхты хæссы. 
Кæнæ фæскуыст кæд афонмæ фыруарзтæй 
йæ рустыл уадзы хъарм цæссыг йæ фæд, 
Æмæ мæ лæвар дидинджыты бастыл 
Ныддæлгоми сывæллонау фæсвæд, — 
4в 

Уæд, цæй, лæппуйы дардмæ ’хсайаг зæрдæ 
Цы ныфсæй хъуамæ ма зæгъа фæндон? 
Æвæдза, ныр куыд рог ыстут, мæ сæнттæ, 
Фæлæ куыннæ у атæхын уæ бон! 
1961 а». 
а 

* 
* * 
Ды —хæхты ’хсинæг, 
Дæ сау цæстыты арфы, 
Тæхгæ амонд 
Тæхгæ уалдзæгау разыны. 
Æмæ дæ 
Цъæхсæр бæлæстæ 
Сæ сусæг зарджытæй рæвдауынц. 
Дæ дыууæ къухы — 
’ Къæлæтхъуыр хъазы 
Урс дыууæ базыры, 
Бæрзытæй сыл хъарм тынтæ 
Æрвдидинджытау хауынц. 
Рæудымгæмæ чысыл уылæнтæй 
Дæ размæ згъорынц 
Цингæнгæ уымæлдзыкку къуылдымтæ. 
Фæлæ цъæх уылæн, 
Бæллицæмхиц цъæх уылæн, 
* Цымæ, дæуæй 
Сæумæрайсом цы домы? — 

Фæллад суадон 
Дæ фæлурс рæсугъд къæхтæм 
Ивазы фæлмæст лæгау йæ былтæ. 
Дæу та 
Лыстæгхъуыр къахвæндаг фырцинæй 
Æрыскъæфджын 
Бæрзонд уæлвæзтæм хоны. 
О, хæхты чызг! 
Сывæллонау дæ фæдыл 
Цæмæн кæуынц 
Мæ хъисфæндыры тæгтæ? 
Æви хæхбæстаг 
Уарзаг удæй ды 
Бæллицæмхиц 
Ыстырдæр тых фæлгъауыс? — 
Мæ цæстыты 
Нылхынцъытæ сты 
Хохбæсты фæндæгтæ 
Æмæ ды се ’хсæн 
Æнæрынцойæ 
Хуры тынау хъазыс. 
1962 аз. 
4 Стъалыты «хсæрдзæн 
49 

* 
Æнцой æхсæв... 
Мæйы къæлæт æрфыг — 
Стъалыты цæхæры. 
Сыфтæрты уымæл рустæ — худæндзаст. 
Ныртæккæ дæр ма 
Уарын не ’нцад, 
Къæвдайы зарын хъуыст, 
Къæвдайы худын хъуыст. 
Рог сыфтæрты ’мдзæгъдмæ 
Ирд асфалтыл кафыдысты ’ртаехтæ. 
Ныр æхсæв 
Къæвдайы цæссыг 
Кæрдæджы цъæх дзыккутв 
Нымбæхста. 
Уынгты сарæх сты къæйттæ. 
Амондджын къæйттæ. 
Рæсугъд бæллицтимæ. 
Мæнæ бæласы дæлбазыр — 

Чызг æмæ лæппу. 
Се ’нгуылдзтæ 
Кæрæдзиуыл æнгом быд. 
Сæ дзыхтæй 
Дзырд нæ хауы,— 
Хуыздæр æмбарынц 
Кæрæдзийы цæстытæй. 
Уæдæ ма амонд та цы вæййы? 
Уæззау æртæх 
Æрзæбул къалиуы дæллагхъуыр. 
Мæнæ-мæнæ æрхаудзæн 
Дидинæджы сырх былтæм. 
Уарзæтты 
Æнгуылдзты быд фенгомдæр. 
Мæнæ-мæнæ 
Фæиу уыдзæн дыууæ зæрдæйы сусæг... 
Мæйы 
Бур лыстæг дзыккутæ 
Сæ уæхсчытыл ызмæлынц. 
Бæстæ ныссабыр, ныссыпп. 
Æрмæст ма 
Фæндаджы сæрмæ дард 
Светофор фæцъынд-фæрухс кæны. 
Æз дæр нæхимæ 
Фембæлдæй ыздæхын. 
*1 

Дяссаджы рæсугъд æхсæв! 
Æз ахæм æхсæвтæ 
Уарзын. 
1969 83. 
& 

* * 
Ме ’мдзæвгæтæ — 
цæссыгæхсад дидинджытæ, 
Æз сæ мæ зæрдæйы 
уыгæрдæны æртыдтон, 
Сызгъæрин сæумæрайсом 
арвгæрон куы райгуырд, 
Мах хуримæ кæрæдзи 
хорз æмбарæм — 
Йæ хæрдгæ тынтæй 
бабастон мæ лæвар, — 
Цъæхдзыкку, 
зынгдзæст дидинджытæ, 
Мæ уды хъарм сын 
дæумæ бæлгæйæ раттон, 
Мæ цæстытæ сын 
«Æрфæны фæдау» 
Срухс кодтой сæ фæндаг. 
Ныр сæ цъæх базыртыл 
тæхынц дæумæ 

Цин æмæ амондагур. 
О, хæхты чыэг, 
Дæ эæрдæйы дуæрттæ сын 
æхгæд ма разынæнт,— 
Дойныйæ мæлæг сабитау 
Дæкъæхты бын сисдзысты 
Сæ уд æдзардæй. 
Ме ’мдзæвгæтæ,— 
цæссыгæхсад дидинджытæ 
Дæумæ тæхынц, 
. дæумæ тындзынц рæсугьдæй, 
Æз сæ мæ зæрдæйы 
уыгæрдæны æртыдтон. 
1962 аз. 
64 

ÆХСÆВОН ФАНТАЗИ 
Сног и Мæй... 
Арвы денджызы 
Сызгъæрин кæсаг райгуырд. 
Иæ лыстæг 
Урс къухтæ 
Зæхмæ сывæллонау ивазы. 
Цъæх бæрзы 
Фæлмæн сыфтæртæ 
Уарзоны риутау ысгары, 
Æмæ æфсармдзæстхуызæй худы. 
Æз иунæгæй 
Кæрдæгыл уæлгоммæ хуыссын. 
Мæ цæстытæ 
Дыууæ хызау 
Арвы ’хсыр уылæнтæм фехстон. 
Стъалытæ 
Мæйы алыварс 
Чысыл цъиутау 
Пæррæстытæ кæнынц. 

Æхсæвы цæссыг 
Фæтымбыл ис мæ русыл, 
Æхсæвы цæссыг 
Цъæх кæрдæгыл нындзыг. 
О, сонт бæллиц, 
Куыд тыхджын дæ! — 
Мæ цæнгтæ 
Фæндыры хъистау — æлвæст. 
Мæ фæндтæ 
Фæндыры зæлтау — рæсугъд. 
Арвы къуырф 
Æрæлвæстон мæ былтæм. 
Стъалытæн 
. < Батæ кæнын. 
Ног Мæйæн 
Батæ кæнын. 
1963 аз. 
.» 

* 
* * 
Мæ къаннæг, 
Мæ райгуырæн зæхх! 
Сæумæрайсом 
Дæ сæрвæтты цъæх тау 
Сыгæмбæрзтæй 
Лæууы æдзæм фурдау мæ разы. 
Æз æм кæсын 
Æмæ, мæ быдыр, 
Дæ хъарм хуымгæнды сау 
Мæ цæстыты 
Цъæххъуыр бонимæ хъазы. 
Мæ хус былтыл 
Мыдау ныхасы уыгæрдæнты ад. 
Æхсæвы тар 
Сызгъæрин хур йæ цæстыхаутыл систа. 
Дыгоппон цъиу 
Сæгауæдзы æлвæст тагæй ыстахт, 
Зыр-зыр кæнынц 
Йæ хъæлæсы ирон фæндыры хъистæ. 

Рæсугъд зæлтæм 
Æрыхъал фахсыл къахвæндæгты ’лхынцъ. 
Æмæ тæлфы 
Сæ уымæл хъæбысы мæ зæрдæ. 
Дидинджытæ 
Кæрæдзийы ирд къухтыл хæцынц 
Æмæ кафынц 
Æхсæры сыфтæры роггæнæг æмдзæгъдмæ. 
Мæ къуыбыртæ, 
Уæ сæрты, 
Цыбыр базыр чысыл цъиуау тæхын 
Æмæ уæ 
Стыр хæзнайау æз 
Мæ фыдæлты 
Æвзаджы хорзæх курын. 
1962 аз. 
& 

Мах арвы бын чысыл адæм ыстæм. 
Нæ хуымгæнд дæр, нæ цæрæн дæр чысыл у 
Фæлæ нын цæхæр зæрдæтæ ис. 
Фыдæй фыртмæ нæ кæнæм мах 
Нæ цæхх, кæрдзын нав кæрæдзийæ сусæг. 
Æфсин — хыссæкъух, фынг — æртæкъахыг, 
Царды сойæ суадздзысты дæ фæллад. 
Мах арвы бын чысыл адæм ыстæм, 
Фæлæ чындзхæссæг барджытау — æвзæрст. 
Цытыл мæлæг, лæгдзинадмæ бæллæг. 
Нæ хъыг, нæ цин дæр иумæйаг у махæн. 
Мах арвы бын чысыл адæм ыстæм, 
Фæлæ нын фæрныг сыхæгтæ ис: 
Уæздан кæсæгæй мах æхсæн фæндæгтыл 
Фыдæй фыртмæ кæрдæджы хал нæ хæцы. 
Цæхæрцæст мæхъхъæлы лæппутæ 
Ирон хъазты сæ тæлтæг бæхтыл схъазынц. 
Ирон хъазтмæ ирондзинад æрхæссынц. 
Стыр Уырысы бурдзалыг чызджытæ 

Се/рвхуыз цæстыты ыссудзынц 
Нæ лæппутæн сыгъдæг уарзты цырæгьтæ. 
Æмæ куыннæ уой уæд 
Сæрыстыр се ’взыгъд цотæй хæхтæ! 
Мах арвы бын чысыл адæм ыстæм, 
Куы ныхъхъæр кæнай къæдзæхы сæрæй, 
Æгас дзыллæмæ фехъуысдзæни уæд, 
Фæлæ нын ныфсы мæсгуытæ ис, 
Фæлæ нæм æфсымæрдзинад ис! 
1963 аэ 

БОНТÆ 
Бонтæ — разагъды дугъæттæ, 
Фæндаг сæ авд хохы сæрты 
Авд хуры бæстæмæ хоны. 
Уайынц... Сæ улæфтæй 
Хуссæрттыл уыгæрдæн ризы. 
Уайынц... Сæ комы тæф 
Стымбылтæ арвы быдырты. 
Уайынц... 
Хистæры арф хъуыды 
Амондау раттынц ’ 
Кадгæнæг сахъгуырд кæстæрмæ. 
Уайынц... Гуырæй-гуырмæ 
Цин æмæ мастыл æмбæлынц, 
Хуры фыццаг тынтæ 
Хæхтыл куыд сæмбæлынц, афтæ, 
Цинтæ тырысайæн сисынц, 
Маст та сæ къæхты бын 
Фесты æртхутæг 
Болатдзагьд цæфхæдты цæхæрæй. 
6* 

Бонтæ, уæ хъарм улæфт, 
Бонтæ, уæ карз дымгæ — 
Дзыллæты рухс уалдзæг, 
Дзыллæты сагъæстæ. 
Бонтæ, уæ къахвæд, уæ æрмдзæф 
Цы ран нæй, зæгъут-ма? 
Кæй уæхсчытыл не ’нцайы 
Уе ’мбисонд уæз? 
Джихæй та баззадтæн 
Мады дæрзæг къухтæм, 
Халас дзыккутæм 
Æмæ та уынын 
Бонты æгъатыр фæд æз. 
Цæргæсы уæззау тахт, 
Зæронд лæджы зивæг, 
Тулдзы нæрст къомбох 
Дзурынц мæнæн 
Дард бонты таурæгътæ 
Рæстæджы ’взагæй. 
Уый авд хуры бæстæмæ 
Авд хохы сæрты 
Уайынц мæ рухс сæнтты 
Разагъды дугъæттæ — 
Фидæны сгуыхинаг 
Царды фæдонтæ. 
Йа-уæдæ уайгæ-ут, 

Ма зояут удеодой 
1 
т 

ÆРЫГОН ХУЫМГÆНÆГ 
Арвгæрон 
æхсæв йæ сау базыртæ бамбæхста. 
Хуры чызг 
сырх кæлмæрзæны бынæй худы, 
Къæдзæхтæ 
йæ хæрдгæ цæстыхаутæй бамбæрзта, 
Хуссæрттыл 
ноггуырд боны цъæх цæссыг судзы. 
Хуымонтæ 
быдырмæ сæ тауинаг рахастой, 
Ауæдзтæм * 
хауынц хоры нæмгуытæ худгæ. 
О, мæ зæхх, 
сæ зарæг дæ кадыл ныццæлхъ ластой 
Номгæнæг 
ирон бæсты ’нхъæлцау лæппутæ. 
Къухты хъарм 
фæлмæн хуымгæнд къæвдайау ныхъуыры. 

Царды цин 
æз ацы быдыры ыссардтон. 
Зын рæстæг 
фæцахуыр дæн йæ урс æхсыры хъуырттыл 
Æмæ йын 
мæ уд хоры нæмыгау радтон. 
Де ’стыр фарн 
фæцалх кодта зарын дæ хъæбулы, 
О, мæ зæхх, 
дæ хæрзтæ зæрдæтæн цин хæссынц. 
Ныр дæр та 
мæ цуры уарзон чызджы дзыккутау 
Ауæдзтæ 
хъæлдзæгæй ивæзынц, ивæзынц. 
Цины рад,— 
ныр махæн у быдыр рæвдауинаг. 
Гъей-джиди, 
чи ’ркæрды йæ фарны хуым ал-аз! 
Армыдзаг 
систон мæ хъисхызынæй тауинаг 
Æмæ кæнын 
мæ чысыл бæлццæтты фæндараст. 
1962 «з. 
5 Стъалыты æхсæрдзæн 

* * 
Кæддæр цы уыд фырнымд лæппуйы ныфс? — 
Кæддæр хуырзæххыл гомкъахæй ызгъордтон. 
Ныр рухс хуры сырх цæстыхаутæй æз 
Мæ дугьонæн рæсугъд æхтæнгтæ скодтон. 
Нæ фæндагсар — сыгъдæг хъуыдыты ронг, 
Гъей, фезмæл, фезмæл, ме ’рдхæрæны дугъон! 
Æмæ тызмæгхуыз сау мигъты æрдонг 
Дæ цæфхæдты тæхгæ цæхæртæй судзон. 
Кæмæ ’рцыд цард æнæ зынтæй, кæмæ! 
Æхсæв нæ хъуамæ азымы æфтаудзæн. 
Фæдæ нын тары фæндаджы сæрмæ 
Сызгъæрин цырагъ Мæйы буц чызг дардзæн. 
Тæхгæ, тæхгæ æнæсгæрст рындзтæм, зарæг! 
Ды дугъон дæ, æз та, мæ хур, дæ барæг. 
1964 аз. ’ 
68 

ЧИНЫДЖЫ ИС: 
Фæндаджы сагъæс 
Бæлццон . « 7 
Æхсар г 8 
Ныфс 9 
„Лæджы сæрмæ иылазон иигъ куы зила...а 10 
„Авг ферттывта..." 11 
„Кæд лæгау лæг искæд..." 13 
Мæ зарæгиæ 14 
Æфсургъты бæстæйы 15 
„Æхсæвы уазал цæссыгтæй..." 15 
Æфсымæр 17 
„О, иæ мад...и 18 
„Халгæрдæгыл халгæрдæг æрфынæй..." 19 
Орхан Велийæн 20 
„Мæ хæхтæ...и 21 
„Зæххы фарн...« 23 
„Æрцыдтæн та уæм~.« 24 
Мæ мады къухтæ...* 26 
„Хуыссæгхъæлдзæг..." 28 
„Бæрз, цы’рцыд?..* 29 
„Æрвдидинæг зынгцæст райсом..." 30 
,Мах цасдæр рæстæг...* 31 
Дæу цардхорзæхтыл...* .. 32 
„Мæй рудзынгыл..,’ 33 
„Ды цæуыс сæрыстырæй...- 34 
„Цымæ, фын у?.." 35 
„Къахвæндагыл азгъордтай..." 36 
Фæндырдзагъд 37 
„Куыд диссаг у лæджы зæрдæ!.." 38 
67 

„Æз дæ фенынмæ бæллын ма..." 
«БæрзондТуæлвæзы иу^дидинæг зади..." . . . . 
„Хус«’быдыры, бæласы дæлбазыр..." 
.О, агуырд у ныр уыцы амонд!.." 
,Цыма дæ хæхтæ..." 
„Тæрфытæ—миладзаст..." 
„Сыгкъæвдайы æнæнцой сæх-сæх..- 
,Ды-хæхты «хсинæг..." 
„Æнæнцой æхсæв..." 
,Ме’мдзæвгæтæ..." 
Æхсæвон фантази 
,Мæ къаннæг, мæ райгуырæн зæхх!.." 
•Мах арвы бын чысыл адæм ыстæм..." 
Бонтæ 
Æрыгон хуымгæнæг 
„Кæддæр цы уыд фырнымд лæппуйы ныфс?.." 
Чеджемов Ахсар Закаряетч 
Звездный водопад 
Редактор Муртазов Б. А. Художиик Кануков У. К. 
Художественнцй редактор Сабанов X. Т. 
Технический редактор Дзгоев А. А. Корректоры Савкуева М. Б., 
Каймукова Т. А. 
Сдано в набор 24-Х-1964 г. Подписано к печати 3-1У-1965 г. 
Формат бумаги 84x1081^. Печат. листов 1,742. Учетно-изд. лист. 1,408. 
Заказ № 1239. Изд. № 115. Тираж 1000. ЕИ 00702. Цена 7 коп. 
Северо-Осетинское книжпое издательство, г. Орджоникидзе, 
ул. Днмитрова, 2. 
Республиканская киижная типография, г. Орджоникидзе, 
ул. Тельмана, 16 
3» 
41 
42 
43 
44 
45 
46 
60 
53 
55 
57 
5» 
61 
64 
66 


Чжмы$шл9$ям *Ир* 
ОРДЖОНИКИДЗЕ 
1971 

Радзырдтæ 

ПЕРЕД СВАДЬБОЙ 
Раоокмы иа ооотииокоя 
Кюшшо* мм*теиьст»о ¦Ио* 

РАГОН 
СЫХÆГТÆ 
Дæгка автобусæй æрхызт, иуварс ацыд, йæ рон æр- 
балхъывта, йæ хæдоныл бынмæ æрхæцыд, хæлафмæ æр- 
каст: цырыхъыты сæрмæ рыгæйдзаг. Йæ æфсин Лизæ 
ма йын кулдуары цур дæр фæдзæхста, дæхи-иу ма счъи- 
зи кæн, иуæй-иутæ куырмытæй уæлдай не сты, сæхи хаф- 
гæ фæцæуынц æмæ-иу дæхимæ кæс, науæд æнæфснайдæй 
куыд бацæудзынæ Олегмæ. 
Дæгкатæ дысоны онг æнафонмæ фæстаг рæстæг ни- 
кæдуал фæбадтысты, Хъæубæсты цин кæнæ зиан куы 
5 

вæййы, уæд суанг дыккаг кæркуасæнтæм дæр баззайынц, 
Ирмæ бирæ хорз æгъдæуттæ ис æмæ сæ æххæст кæнык 
хъæуы. Мæрдджыны цур балæуу æмæ йын йæ хъыгæй 
айс, фæрогдæр ын æй кæн. Уастырджийыстæн, нæ адæ- 
мæн уыцы фæтк рохгæнгæ нæу. Сыхæгты циныл бацик 
кæн. Дыууæ зæронды ба>ргæ фæфæнды ацъынд кæнын,— 
цастæ ма сæ бон у? Æрыгæттæ куы уыдысты, уæд-иу ды- 
гай-æртыгай суткæтæ сæ цæстытæ кæрæдзиуыл куы не 
рывæрдтаиккой, уæддæр сæ хуыссæг не ’рцахстаид. 
Дæгка дысон суанг фæсæмбисæхсæвмæ фæцæттæ код- 
тæ йæхи. Фæцæттæ кодта, зæгъгæ, йæ цырыхъытæ 
цалдæр хатты ныссæрфта—айдæнау сæрттывтой, стæй са- 
райы пецы фарсмæ даргъ ныллæг бандоныл сбадт, ба- 
рæй пецы зын судзæн сугтæ сæвæрдта æмæ куыд су- 
дзынц, уымæ каст; горæтмæ куыд ссæудзæн, ууыл-иу 
хъуыдыты аныгъуылд. Лизæимæ цыдæртæ дзырдтой. 
Æфсин ма йыл худгæ дæр фæкодта, дæуæн сæрдæй, зы- 
мæгæй пецы цурæй ацагуæн куыд нæй, уый диссаг у, 
зæгъгæ. Бæргæ, фæлæ тамакодым^джы хуызæн зынгыл 
сахуыр æмæ цы кæна! Арты æвзæгтæ йæ сæхимæ бала- 
сынц, сойы хуызæн хъарм йæ уæнгты ахъары. Лизæ йын 
йæ хæдон æмæ йæ хæлаф, цыма йæ усгур æрвыста, афтæ 
ныссыгъдæг кодта, иту сыл сæвæрдта. Дæгка фыццаг йæ 
нымæтхуд ныккæнынмæ хъавыд, фæлæ æфсин йæ быны 
бабадт, бухархуд кадджындæр у, зæгъгæ. Сразы лæг, 
æмæ ныр йæ сæр «сфыхти». Цы тæвд у, уагæры ма сихо- 
ры афон куыд уыдзæн! Сæ цуры къанауы дон куынæ 
байсысид: сарайы зæхх байсæрдынмæ хъавынц æмæ сын 
Стырдонæй хæрæгыл лас^^æ куы не ’рцæуид. 
Дæгка йæ бухархуд систа, хурсыгъд æнцъылдтæ ных 
æмæ гæмæх лæгъз сæр ног æхсад цъæхчырынтæ къух- 
мæрзæнæй цалдæр хатты, цыма сын сæ цъар иста, афтæ 
асæрфта. Сæр сулæфыд, фæрог. Зæронд лæг йæ худ æр- 
кодта æмæ адæмыл йæ цæстæнгас ахаста. Автобусы йæ 
в 

искæйы афæрсый хъуыдис, уым уæддæр хи хъæуккæг- 
тææмæ Олегкæм бады, уырдæм ын фæндаг ацамыдта- 
иккой. Кæй афарстæуа? Адæм иронæй, уырыссагæй иу- 
уылдæр æмхуызон систы, раиртасæн сын нал ис, уырыс- 
сагау та зонгæ нæ кæны. Уæртæ уый, æнхъæлдæн, ирон 
у. Дæгка саухил æрыгоны цур æрлæууыд: 
— Лæппу, ирон нæ дæ? 
— Да# да, ирон дæн. 
Зæронд лæджы цæсгом фæрухс, сыхæгты устытæ æмæ 
лæгтæ дзæгъæл дзæнгæда байдайынц, горæты, дам, иро- 
пау ничиуал дзуры, хистæр, кæстæр нал зонынц, æгъдау 
сæм нал ис. Уæдæмæ цы дзурой, уый сын нæ вæййы, æн- .4 
дæр ацы лæппуйæ чи цы зæгъдзæн, æнæзонгæ хъæууон 
.чæронд лæджы ма Дада дæр схуыдта. Хъæуы ма дæм 
уый карæн лæппутæй исчи афтæ сдзурæд! 
— Дада дын дæ рынтæ ахæра, нæ хицауад кæм ба- 
дынц, уый мын куы ацамонис... 
— Табуафси, мæнæ пятый номер трамвайы сядешь, 
так æмæ авд остановкæйы фæстæ рахиздзынæ. 
Дæгка, «сядешь» цы амоны, уый не ’мбæрста æмæ 
фæджихау, кæд, миййаг, ирон ныхас у æмæ йæ нæ зонын, 
уæд худинаг æмæ амæлæт. Дæ рынтæ дын ахæрон, уыцы 
ныхас куыд æмбарын хъæуы, зæгъгæ, лæппуйы афарста. 
Уый æнæрвæссон худт бакодта, зæронд лæгмæ бакаст, 
стæй йæ бафарста: 
— Уырыссагау нæ зоныс? 
— Нæ зонын, дæ фæхъау фæуон. 
— Д-да...— цыма дзы стыр мæт бацыдис, уыйау йæ 
сæр банкъуыста лæппу.—Уыцы ныхас афтæ æмбарыи 
хъæуы: сбаддзынæ, о, сбаддзынæ. 
Дæгка дисы бацыд, ай йæхи ироя куы хоны, уæд уы- 
рыссаг æмхæццæ цæмæн дзуры? Афæрсынмæ йæ хъавыд* 
кæд, миййаг, æцæг ирон нæ дæ, зæгъгæ, фæлæ сæ цурмæ 
уасæджы къоппайы хуызæн сырхбыл æрыгон чызг тасгæ- 
7 

уасгæ æрбауад, лæппуйы хъусы дыдæртæ адзырдта æмæ 
ацыдысты. Лæппу чызджы уæхскыл йæ къух сæвæрдта. 
Гъер цымæ гъе уый цы у? Уыдон цалынмæ адæмы æхсæн 
æрбайсæфтысты, уæдмæ Дæгка сæ фæстæ каст. Уый та 
куыд, худинаг ын нæу йæ æвзаг нæ зоны æмæ йæхи ирон 
хоны! Ау, нæ фыдæлты æвзаг нал бæззы дзурынмæ? Ку- 
вынæй уæддæр нæ бахъæуы, æви æнæхуыцау у. Мыййаг 
Олег дæр иронау хорз куынæуал зона, чысыл рæстæг нæ 
цæры горæты. Фынддæс, нæ! Æхсæрдæс азы! Уый чысыл 
нæу. Иуæй-иу адæймæгтæ, дам, азмæ дæр фендæрхуызон 
вæййынц. Æмæ Олегимæ кæрæдзийы куынæуал бамба- 
рой. Рагæй йæ нал федта. Фарон хъæубæстæн хоры 
куывд куы уыди, уæд æм хонæг арвыстой æмæ сынты ба- 
зыры хуызæн машинæйы, («олгæ» цыдæр æй хонынц) йе 
’мбæлттимæ æрцыд. Машинæ тæргæ дæр йæхæдæг код- 
та. Ие ’рцыдмæ æнхъæлмæ кастысты. Дæгкайы цæстытæ 
ныуурс сты; сыхæгтæ уыдысты æмæ сыхагæн та сыхаджы 
уынд æхсызгон вæййы. Уыйразмæ та йæ дзæвгар рæстæг 
нал федта: иу-фондз азы бæрц. Олегæн йæ фыды ’фсы- 
мæр Бекмырза куы амард (рухсаг уæд, дзæнæты бадæд, 
хорз лæг уыди, æгьдауджын, Дæгка трамвайы бадæнæй 
йæхиуыл схæцыд, стæй æрбадт, фæстæмæ йæхи ауагъта), 
уæд автобусы дзаг адæмимæ мардмæ æрцыд, уадындзæй 
цæгьдджытæ дæр æркодта. Ахæм кад искуы-иуæн вæййы 
æмæ дзы хъæубæстæ стыр бузныг фесты. Дæгка йæм ба- 
цæуынмæ хъавыд; æгайтма нæ рох кæны нæ фыдæлты 
хорз æгъдæуттæ, йæ зæрдыл сæ дары, мысы хионты, фæ- 
лæ зианы рæстæг рæсугъд нæ уыдаид, æмæ йын æндæр 
хатт раарфæ кæндзынæн, зæгъгæ, йæхиуыл- фæхæцыд. 
Уадындзты зæлтæм адæймаджы зæрдæ тъæппытæ хау- 
ди, ноджы тынгдæр æй кæуын кодтой. Куыд дæсны цагъ- 
той! Дæгка куы амæла, уæд уый дæр йæ æнусон бынат- 
мæ уадындзты цагъдимæ куы арвитиккой, фæлæ чи бах- 
хуырсдзæн? Кæд йæ чызг æмæ йæ сиахс?! Æмæ сиахс 
8 

дæр цыдæр æдзæллаг у, æртæ сывæллоны йын (хистæр, 
уастырджийы ардыстæн, йæхи ас у, кæд нæ аива, уæд 
лæггаджы каст бæргæ кæны, фæлæ хæрæджы къæлæу 
дæр гыццылæй рæсугьд вæййы) æмæ уыдоны размæ мар- 
дау фыррасыгæй хæссинаг фæвæййы. Уый дын, цæуыл- 
нæ, уадындзтæй цæгъдджыты баххуырсдзæн, дæ мард 
дын скадджын кæндзæн! 
Мæнæ дын Олег лæппу! Горæты стыр хицау у, уæд- 
дæр не суæлæхох хионтыл, рæстæг ссардта, йемæ йæхи 
хуызæн æвзæрст адæм æркодта. Æнкъардæй лæууыдыс- 
ты, сæхимидæг сусæгхъæлæсæй цыдæртæ дзырдтой, Олег 
марды разæй никæдæм цыд, хатгай-иу скаст, адæмыл йæ 
цæстæнгас ахаста æмæ та-иу йæ сæр æруап>та. Ие 
’мбæлттæ, мард куы баныгæдтой, уæд фæйнæ сыкъайæ 
«рухсаг» загътой æмæ ацыдысты, йæхæдæг та фæсахсæ- 
вæртæм баззад. Фароны онг нал фæзынд. Æвæццæгæн ын 
рæстæг нæй, æндæр æй куыд нæ фæнддзæн йæ хъæубæс- 
ты, йæ сыхбæсты, хионты фенын? Лæг адæмы сæргъы 
куы лæууа, уæд зын у, хæрынмæ дæр æй нæ февд^лы. 
Дæгка йæ йæхицæй хорз зоны. Раздæр хуыты фермæйы 
æхсæвгæсæй куыста, фæлæ дзы сфæлмæцыд æнæ адæмæй 
æмæ æртæ азы размæ сæ сыхы зæрæдтæй звено сарæзта. 
Аст лæджы йедтæмæ не сты, фæлæ уыдонæн дæр уынаф- 
фæ кæнын, уастырджийы ардыстæн, стыр хъуыддаг у! Хи 
бинонтæн уынаффæ кæнын адæймаджы бон куынæуал у. 
Мæнæ йæ сыхаг Бестауы хуыцау нозтыл скодта, бозитæ 
суагъта æмæ йæ бинонтæ ныдздзæгъæлтæ сты, йæ дыууæ 
лæппуйæиудæр æгъдауыл хъуыддагнæбакодта: хисдæр 
хохы кæидæримæ бацард, кæсдæр иу чызгимæ Бухарамæ 
афардæг. Сæ иунæг чызг сыхаг хъæуккагимæ кæдæм- 
дæр алыгъд. 
Зын у уынаффæ кæнын æмæ Олег звенойы, кашæ кол- 
хозы сæргъы куынæ лæууы, мыййаг: горæты стыр хицау 
у, фæлæ уæддæр дæ хъæубæстæм макуы æруай, уый хорз 
9 

нæу. «Олгæ» дæр, дам, йæхи у, зæгъгæ, куы зæгъынц. 
Хуыцауардыстæн, Дæгка мæлæтæй æппындæр нæ тæрсы, 
фæлæ иу æмæ цыппарыссæдз азы цы адæмы æхсæн фæ- 
цардис, уыдонæй йæ фæхицæн нæ фæнды, дæ зонгæ фæн- 
дæгтыл мауал ацу, зæгъгæ, цас ма у йæ бон, фæстагаз- 
ты йæ зæхх йæхимæ æлвасын райдыдта, йæ къæхтæ дзы 
фæзынисæн сты. Дæ хæрæджы хизынмæ мауал атæр, 
«Хазбийы зарæг» мауал ныййæлæлæй кæн, Лизæйы уæ- 
либæхтæй мауал ахæр (йæ цæрæнбон бирæ æрбауа, ахæм 
æфсинæн!). Уыдон мæрдты дæр йемæ уыдзысты, зæгъгæ, 
уæд ацы сахат дæр сразы уаид Барастыры дуар бахойы- 
ныл, фæлæ кæцæй? Адæймаг ныкъкъодах, ныссыджыт 
вæййы. 
Тæхуды, адæм мингай азтæ куы цæриккой! Дæгкайæн 
хъæуы йе ’мгар лæгтæй цалдæр йедтæмæ нал ис, иннæтæ 
се ’цæг бынатмæ ацыдысты, æмæ куы ахъуыды кæны, уы- 
мæн дæр ацы цардæй æнусмæ хицæн кæнгæ æрцæудзæн, 
уæд йæ зæрдæ иынкъард вæййы. Тæхуды, адæм мингай 
азтæ куы цæриккой! Дæгкайы фарон колхоз йæхи хар- 
дзæй курортмæ арвыста дыууæ къуырийы æмгъуыдмæ, 
æмæ дзы æххæст нæ бафæрæзта. Ома, æвзæр дзы цар- 
дис? Нæ! Уæдæмæ хъæубæстæ йæ зæрдыл лæууыдысты, 
Лизæйы мысыд. Æнæ хи зæхх, æнæ хи адæм æмæ хæстæ- 
джытæ адæймагæн йæ цард циу? Мур дæр ницы! Уастыр- 
джийыстæн, Олег куыд никæд æруад, уый диссаг у, æвæц- 
цæгæн, горæт йæ райгуырæн бынат ссис, йæ адæм ын йæ 
хъæуггæгты раивтой, æвæццæгæн, йæ зæрдæ сивта. Нæ, 
уый ахæм лæппу нæу! Уæдæмæ йын фадат нæй. Мæнæ 
звеиоводы куыстæй фезмæлæн куынæ ис. Дæгка абон йæ- 
хи тыххæй ратыдта. Олег фарон хоры куывдмæ кæй æр- 
цыд, рæстæг кæй ссардта, уый хъæубæстæн æхсызгон 
уыди. Дæгка йæ мидбылты худт, хъуамæ йæм бацыдаид, 
йæ хъæбысы йæ ныккодтаид, йæ синтæ йын раджы сы- 
вæллонæй куыд хоста, афтæ æрхостаид йæ куыстдзагъд, 
10 

хурсыгьд бурбын хъæбæрцъар къухтæй, фæлæ йæ райо- 
ны æмæ колхозы хицауад сæхи акодтой. Уый худти, сæ 
къухтæ сын иста, цыдæртæ дзырдтой, стæй машинæйы 
сбадтысты æмæ ацыдысты. Дæгка йæ бынаты лæугæйæ 
баззад. Цæуылнæ йæ рауагътой адæммæ? Уадз, бакæса, 
феной йæ. Йæ зæрдæ æлхæныны тыххæй йын цытæ кæ- 
иынц? Акса сæм! Фæстæдæр абадтаиккой иумæ. Куыд 
сын бакуымдта уый дæр, ау, куыд нæ ахъуыды кодта? 
Дæгка мæстæй фыхти æмæ йыл арахъ дæр нæ зынд. Ли- 
зæйæм сусæгæй йæ хъус дардта; æгæр куы аназы, уæд 
æвзæр фæхуыссы, гобаныл фæрахау-бахау кæны, фæ- 
хъæрзы. Мидфынæйæ цыдæртæ фæдзуры. Дæгка фæс- 
тагмæ «Иссæйы зарæп» ныццæлхъ ласта, кæстæртæ, нæ 
адæмы хорз хъæбулты уæ зæрдыл дарут, макуы сæ фе- 
фох кæнут, зæгъгæ. Бахъырныдтой йын кæстæртæ, йæ 
хъæлæс никæцæйуал хъуысти. Зарæг ауылæн кодта. 
Дæгкайæн фырцинæй йæ цæссыгтæ æрæзгъæлдысты; уый- 
бæрц адæм ын никæд ма хъырныдтой. Адæм! Адæм! Сы- 
махæй хуыздæр ницы ис. Фæлæ сæ искæд бон фæхицæн 
уыдзæн, ууыл куы ахъуыды кодта, уæд фенкъард, цæмæй 
йæ адæм ма бамбарой, уый тыххæй сæхимæ ратын- 
дзыдта. 
Дæгка ма горæты цалдæр хатты уыди. Иухатт кол- 
хоз цыдæртæ æрласынмæ ссыдысты, иннæ хатт нартхоры 
кусджытæн æмбырд уыдис æмæ уый дæр ахуыдтой. Хорз 
хъуыддæгтыл ныхас кодтой, фæлæ дзы иуæй-иутæ уы- 
рыссагау дзырдтой æмæ сын ницы бамбæрста, сæ раны- 
хæстæ сын иронау куы ивтаиккой, уæд бæргæ хорз уыда- 
ид. Дæгка ма ноджыдæр ну хатт уыди горæты, бæлвырд 
цæйдæр тыххæй ссыдысты. Адæймаг куы базæронд уа, 
уæд ма цæййаг у, цæййаг! Мæрдырох ыл бахæцы, æндæр 
ма хицауады хæдзар амæй размæ дæр федта. Цы дзæбæх 
хæдзар у! Хæрзаг бирæ йыл схардз кодтой æхца. Кæцы 
дуарыл бацæуын хъæуы, мæлæты бирæ сты, стæй куыд 
11 

йичй цæуы мидæмæ. Æгæр рагацау схæццæ. Æфсин хæй- 
рæгæй уæлдай нæу,—дзургæ йын кодта, уым æрæджиау 
райдайынц кусын, афтæ раджы ма цу, зæгъгæ. Цæмæй 
йæ базыдта, цæ? Раст цыма семæ кусгæйæ базæронд- 
Æвæццæгæн, искæмæй йæ хъустыл æрцыд. Дæгка йæ 
коммæ нæ бакасти, Оледжы куынæуал сæййафон, искæ- 
дæм куы ацæуа, зæгьгæ. Зæронд лæг иу дуарыл бахæ- 
цыд — æхгæд, дыккаг — байгом. Бахызт. Æрлæууыд. Иæ 
алы фарсмæ акаст. Галуаны хуызæн, сыгъдæг. Афтид сæ 
дидинджытæ дæр бирæйы аргъ сты, æнæхъæн бæлæстæ! 
Бацæуæнты цы дзæбæх гауызтæ ис! Гъер цымæ уыдон 
ам цæмæн хъæуынц, къæхты бын æвгъау не сты? Адæ- 
мæн сæ къултыл дæр куы нæ ис. Зæронд лæг бандæтты 
цурмæ бацыд æмæ йæхи æруагъта, йæ худ йæ фарсмæ 
æрæвæрдта æмæ ныуулæфыд, бафæллад. Ахæм ма дзы 
тæвд бон уа! Дзаумæттæ ауындзæны иу сылгоймаг цы- 
дæртæ архайы. Дæгка фестад æмæ йæ афарста: 
— Хорз ус, Беройты Афæхъойы фырт Олег кæм бады, 
уый нæ зоныс? 
— Олег Афакоевичæй зæгъыс? Дыккæгæм уæладзы- 
джы асинты цур рахизырдыгæй цыппæрæм уаты. Бан- 
хъæлмæ уал æм кæс, нырма раджы у. Мæнæ дæ рæзты 
цæудзæн æмæ йæ фендзынæ. 
— Хорз, хорз,— йæ бадæны сбадт Дæгка æмæ дуар- 
мæйæ цæстæнгас сарæзта. Иуæй-иутæ цæуын байдыдтой. 
Олег дæр ныр тагъд зындзæн. Хæрæг, цы хуызæн уæнг- 
джынтæ, бæрзонд æмæ хæрзконд ссис! Къæдзæхы хуызæн 
у. Фыццаг та зæххыл тыххæй цыдис, рынчын гогызы лæп- 
пынау дзой-дзой кодта. Цы æвзæр рæстæджытæ уыди, цы! 
«Нывыл нæ цæрæм» мачи зæгъæд, ис нæм алцы дæр. Чи 
зоны, куыд æмбæлы, афтæ дзы пайда кæнын нæ зонæм, 
æмæ уый нæхи аххос у. Хæсты фæстæ уыди, æнхъæлдæн, 
адæм, уæлдай дæр фæкæсæг кæмæ нæ уыди, уыдон æх- 
хормагæй рæсыдысты, сæфтмæ цыдысты. Оледжы мад 
12 

Фаризæт, рухсаг уæд, фæрынчын, фæцудыдтой хæринаг 
хъуагæй, ныррæсыдысты дыууæйæ дæр. Уыцы рæстæг 
Дæгка бригадирæй куыста. Тæригъæдæй сыл мардис, фæ- 
лæсынцæмæй феххуыс кодтаид, йæхæдæг дæрхуыздæр 
уавæры нæ уыди. Фаризæт æмæ Оледжы куыройгæсæн 
æххуысгæнæгæй сæвæр, уæд æвзæр нæ уаид. Нучы ихтæ 
сæтдзысты, куырой сыгъдæг дардзысты, фыдты фалгæ- 
рæттæ дæр-иу рамæрздзысты æмæ кæд фервæзиккой. 
Колхозы правлени дæр сразы. Мад æмæ фырты цинæн 
кæрон нал уыд. Дæгка сæ ныфс бауагъта. Ахæм уавæры 
бæргæ иæ уыдаиккой, фæлæ сæ фыды сафæг кæд æгас у, 
уæд мæрдтыл мауал сæмбæлæд, йæ хуыссæны тухæн кæ- 
нæд. Кæд нал и, уæд авд дæлзæхх ныххауæд, урскъахбæ- 
хæй йын фæхæтæд. Замманай лæг уыди, хъæуы аргъ, ног 
цардыл архайæг æмæ йæ кулакты рæстæг чидæр амард- 
та,æвæццæгæн, цæрæнбонты адæмы туг чи фæцъырдта, 
уыдонæн чидæр. Фаризæт æмæ Олег аирвæзтысты. Лæп- 
пуйы æнкъард цæстытæй рухс цыд, худтысты. Иæ къухтæ 
ауыгъдау нал хаста, фæхъæддых. Раздæр йе скъола ныу- 
уагъта, фæлæ та цæуын байдыдта. Дæгкайы цур-иу ныкъ- 
къæмдзæстыг. Зæронд лæг-иу ын йæ синтæ æрхоста, хорз 
ахуыр /кæн, зæгъгæ. Чингуытæн-иу ын æхца радта. Иæ 
чызджы бæрц æй уарзта, изæры-иу иумæ кæрдæгмæ ацы- 
дысты, йæ бæх-иу ын найынмæ акодта. Олег бæхыл ба- 
дынæй фылдæр ницы уарзта, Дæгка йæ нал уыны, уый-иу 
куы базыдта, уæд-иу бæх дугъæй ауагъта, йæ къæхты 
тъыбар-тъыбур-иу æнæхъæн сыхыл хъуыст. Иухатт хау- 
гæ дæр акодта. Хуыцауæн табу, аирвæзт. Бæх йæ къах 
скъуырдта æмæ дыууæйæ дæр сæрбихъуырæйттæй ахау- 
дысты. Фаризæт ма йæм хæрам дæр фæци, дæ бæх æм цæ- 
мæн даггтыс, мæ иунæгæй мæ æнæхай цæмæн кæныс, 
зæгъгæ. Дæгка йæ иухатт нæмгæ дæр ракодта. Цæвит- 
тон, Олег сæ цуры уырдыджы цæмæй хуыздæр бырыдаид, 
уый тыххæй дон ауагъта, ссæуæн дзы нал уыд, хъомтæ-иу 
13 

ныххиутæ сты. Дæгка дæр дзы ахауд. Олег сæ кулдуары 
цур бамбæхст, худæгæй бакъæцæл. Дæгка йæ, цыма нæ 
уыны, афтæ йæхи скодта, стæй æваст фæстæмæ фæзылд, 
къулбадæг, зæгъгæ, æмæ йæ басырдта, хæдзары къæсæ- 
ры цур æй баййæфта æмæ ма дæ кæд хъæуы: йæ уадул- 
тæн ын цалдæр дзæбæх цъыччы!.. Уый мидæмæ кæугæ 
базгъордта. Ныр æм куы бацæуа, уæд ын ацы хабар æнæ- 
мæнг радзурдзæн, кæддæра цы зæгъид. Æрæмысдзæн йæ 
сабийы бонтæ, худдзæн, «Дæгка, афтæ мын хъуыди, уæдæ 
мæ цы гуыбынниз хордта»,—зæгъдзæн Олег æмæ дзурын 
райдайдзысты. Дæгка йын сæ хъæубæсты хабæрттæ фæ- 
кæндзæн. Айфыццаг йе звенойы зæронд лæгтæ хос кæрд- 
гæйæ, чи нæ фылдæр бафæраздзæн, зæгъгæ, ерысы куыд 
бацыдысты, уыцы хабар ын радзурдзæн. Хъуамæ зæ- 
гъа:—«Æмæ уæхи цæуыл мардтат?»— «Æмæ гъа, зæ- 
рондмæ, дам, йæ сывæллоны зонд æрцæуы, кæрæдзийы 
хъару æвзæрстам»,—дзуапп ратдзæн худгæйæ зæронд 
лæг. 
Дæгка йæхи фæстæмæ ауагъта æмæ кæсы, йæ фарсмæ 
ма цалдæр адæймаджы сбадт. Чи зоны, уыдонæй дæр ис- 
чи Олегмæ æрбацыд. Дзæбæх кæсын хъæуы, науæд куы 
аирвæза. Кæрæдзийы куы ауыной, уæд кæрæдзийы ныхъ- 
хъæбыс кæндзысты. Адæм сæм æркæсдзысты. Æ, хæрæг, 
хæрæг, зæгъгæ йын Дæгка йæ хъус æриваздзæн, гыццы- 
лæй дæр ын афтæ кодта, æрмæст ын сæ уæд хæрдмæ ивæз- 
та. Чи сæм кæса, уыдон хъуыды кæндзысты: æвæццæгæн, 
стыр хæстæджытæ сты æмæ кæрæдзийы рагæй нал фед- 
той, кæнæ фыд æмæ фырт бирæ рæстæджы фæстæ сæм- 
бæлдысты. Бæргæ, куы йын уаид фырт, фæлæ сын хуы- 
цау чызг йедтæмæ ницы радта. Стæй хорз сыхæгтæ хæс- 
тæджытæй цæмæй æвзæрдæр сты? Уастырджийыстæн, 
ницæмæй. 
Дуарæй æрбахызт цалдæр лæппу-лæджы. Цæуылдæр 
зæрдиаг ныхас кæнынц. Дæгка фестад æмæ сæм кæсы, йæ 
14 

зæрдæ æхсызгон хъыдзы скодта. Олег дæр семæ ис, йæ 
уæлæ сау хæлаф æмæ пиджак, æрттиваг цыргъ сау туфли- 
тæ, митыкъæртты хуызæн урс хæдон, йæ хъуырыл йæд, 
цыдæр хуынди, цыдæр, пионертæ дæр æй фæдарынц... 
гал-штук, о, галстук. Ацы тæвды йæ цымæ цæмæн хъæ- 
уы? Гъæй, джиди, иуырдæм куы фæзилид, уæд æй ауы- 
нид, фæлæ фыддæрагæи кæнæгау йæ къæхты бынмæ кæс- 
гæ цæуы, йе ’мбалмæ хъусы. Чысыл фæстæдæр куы азза- 
ид. Фæуромид æй, фæлæ йе ’мбæлттæй худинаг у. Дæгка 
сæ фæстæ фæцæуы. Æниу цы уæлдай у, йæ кусæнуаты 
ма ноджы бæлвырддæр аныхас кæндзысты, Дæгка сæ 
фæстæ фæраст. 
— Хорз лæг, дæ худ ам уадз,— пысырайау ыл сæм- 
бæлд дзаумæттæисæг сылгоймаджы цъæхснаг хъæлæс. 
Раздæр ыл цымæ дзых нæ уыди? Оледжы куынæуал сæй- 
йафа, уæд æй кæм агурдзæн? Дæгка цæрдæг фæзылд, йæ 
худ сылгоймаджы къухты фæсагъта, кæд аргъуанмæ не 
’рбацыдтæн, зæгъгæ, æмæ Оледжы фæстæ атындзыдта. 
Уый кусæнуатмæ бахызт, фæсте ма йæ дуарæй ауыдта. 
Иæ фæдыл бацæуынмæ хъавыд, фæлæ йыл иу сылгоймаг 
фæхæцыд, не ’мбæлы, дæ рад куы æрцæуа, уæд бацæудзы- 
нæ, зæгъгæ. Дæгка йæ алыварсмæ акаст æмæ бахудт: 
«Олегмæ рады куыд лæууынц? Уый лæг у, лæг! Æнæ- 
хъæн хъæуæн дæр кад кæны, раджы-иу ахæмтæй комы 
аргъ лæг, зæгъгæ, дзырдтой». Дæгкайæн йæ сыхаг у, уый 
куы зониккой, уæд æй, æвæццæгæн, раздæр дæр бауа- 
дзиккой, йæхицæй ныббуц уаид, афтæмæй сын сæрыстьь 
рæй Оледжы хабæрттæ ракæнид. Æвæдза, тыхст уавæр- 
ты уæвгæйæ, стыр лæг ссис! Æниу йæ сыхаг у, уый куы- 
нæ зоной, уæд хуыздæр; адæмæн æвзæр дзыхтæ ис æмæ 
зæгъдзысты: «Кæсут, сæ хъæуы хæрджыты исын дзæбæх 
куынæ бауагъта». Цæвиттон, колхозæн ног хицау сæвæрд- 
той. Раздæры сæрдар бæргæ хæд-зонд адæймагуыди, фæ- 
лæ ног сæрдар цыдæр æнамонд адæймаг у. Хæрджыты 
15 

хицæутты йæ ныхтæ ныссагъта, колхозы фæллой сыл да- 
вут æмæ сæ фесафут, зæгъгæ. Иарæби, Дæгка йæхи зо- 
нынхъом куы фæцис, уæдæй фæстæмæ иу нартхоры тæскъ 
дæр никæд ма адавта. Цæмæн æй хъæуы колхозы фæллой 
йæ дæлдæр-уæлдæр сывæллæттæн? Кæд кæрдæджы тъы- 
фыл йæ быны авæры æмæ уымæй колхозæн цы уыдзæи? 
Æхсæвыгæтты мæнæйæ сыхаг машинæйæ йæхæдзармæ 
æмпъухы æмæ сæрдар уый нæ уыны, фæлæ хæрджыты хи- 
цæутты ссардта. Ныр Дæгкайæн цалдæр хатты загъта, 
ацы къуыри, дам, дæ хæрæг куынæ фесафай, уæд дын æй 
байсдзыстæм æмæ йæ фыййæуттæм ратдзыстæм, зæгъгæ. 
Оу, мæнæ диссаг! Ныхас ма æмбар! Дæгка йæ хæрæгыл 
сахуыр, сахуыр ыл хæрæг йæхæдæгдæр, къæбылайау йæ 
фæстæ рацæуы. Куы йæ ауæй кæной, уæд сидзæры хуызæ- 
нæй баззайдзысты, стæй ма суг цæмæй ласдзæн?Бригади- 
рæн лæгъстæ кæнынæй цалынмæ де’взаг баихсийа, уæдмæ 
дын суг не ’рласын кæндзæн. Дæгкайæн та æнæ артæй йæ 
бон æппындæр нæу, стæй сæрды тæвд рæстæджы къана- 
уы дон бахуыскъ вæййы, æмæ хæрæгыл Стырдонæй лас- 
гæ рауайы. Лизæйæн уал æмæ уал азы дæргъы бедратæ 
хæссынæй йæ рагъ схауд. Сæрдар дзæгъæл дзырды бæс- 
ты дон куы æрбауадзын кæнид, уæд хуыздæр уаид. Уый 
та хæрджытыл зилы, æвзæр. Зæронд лæгтæ йын æмхуы- 
зонæй бæргæ дзурынц, фæлæ мара-зæгъай, кæд къæрт- 
тæй цъула æппары. Оцани бæхау ныллæуыд æмæ йæм 
Оледжы æрдзурын кæндзæн. Бамбарын ын кæнæд. Оле- 
гæн зын уыдзæн йæ хабар, фæлæ æндæр цы хуыздæр гæ- 
нæн ис! Адæмы хъæр не ’мбары æмæ йыл хъаст кæны. 
Олег æй хъуамæ исын дæр скæна. Йæ хъæуккаг зæронд 
лæгты æфхæрын нæ бауадздзæн уыцы хъуымыздзых лæп- 
пуйæн. Кæцæй йæ æркодтой, кæ? Олег ын зæгъдзæн, фæ- 
лæууæд! Хъуамæ йæм ацы минутдæр ныдздзура. Изæры 
Дæгка барæй йæ рæзты сæрбæрзондæй, чи нæ фæуæла- 
хиз, зæгъгæ, ацæудзæн. Хъуамæ йын зæгъгæ дæр кæна: 
16 

«Цæй, нæ хæрджытæ нын нал исыс?» Уадз æмæ мæстæй 
атъæпп ласа. Æвзæр! 
Дæгка бандоныл йæхи æруагъта æмæ æнхъæлмæ кæ- 
сы. Иу ус цалдæр минуты размæ Олегмæ бацыд, фæлæ 
дзы цыма æнæхъæн аз бады, зæронд лæгмæ афтæ кæсы. 
Цæуыл бирæ дзурыс? Дæ зæгъинаг зæгъ, дæ хъуыддаг 
бамбарын кæн æмæ дæ хæдзармæ афардæг у. Ацы усты- 
ты ныхасæй ничи бафсаддзæн. Олегæн йæ сызгъæрин рæс- 
тæг кæй сафынц, ууыл сæ хъуыды дæр ничи кæны. Хъуа- 
мæ йын сæ сыхæгты кой кæны, уый та хæдæфсарм лæппу 
æмæ йæм хъусы. Йæ фыд æмæ йæ мад дæр хæдæфсарм 
адæймæгтæ уыдысты. Дæгка ам ис, уый куы зонид, уæд 
æм афонмæ рауаид. Уæдæ дын уый йæ зæронд сыхаджы 
уыйбæрц æнхъæлмæ кæсын уадзы! Ныттыхсид ыл, иу са- 
хаты бæрц æй йæ хъæбысæй нал суадзид. Олег æй сæхи- 
мæ хондзæн. Иæ хæдзар ын фен, уæд бæргæ хорз уаид, 
кæддæра куыд цæрынц. Хъæздыг цæрдзысты, ай-гъай! 
Иæ æфсины дæр ын базонид. Горæтаг хæринæгтæй исты- 
тæ ахæр, уæд æвзæр нæ уаид, кæддæра цы ад кæнынц. 
Уæвгæ йæхи Лизæйы хуызæн хæрзад хæринаг, дыккаг 
хатт чи райгуыра, уый дæр не скæндзæн. Уастырджийы 
ардыстæн, йæ уæлибæхтæй йын нал фефсæды, цыхт сæ 
фенхъæвзы, царвы февдылынц. Хъуамæ йын уырыссаг 
арахъ нуазын кæна, уæдæ йæм ирон арахъ кæцæй æр- 
цæудзæн æмæ дзы хуыпп дæр не скæндзæн. Фарон уы- 
дис, æнхъæлдæн, йæ зонгæ хъæдгæс дуканийы иу авг ал- 
хæдта æмæ дзы Дæгкайæн дæр агуывзæйы дзаг баназын 
кодта. Арахъ комыкъултæ æмæ хъуыртæ хафгæ ацыд, ах- 
сæн ссыгъд. Раст цыма графины дзаг банызта, афтæ йæ 
сæры бацыд. Уый арахъ иæу, фæлæ маргу, марг. Куыд æй 
нуазынц, уый стыр диссаг нæу! Æвæццæгæн ыл са- 
хуыр сты. Бауай сæм, уæд бæргæ хорз уаид, фæлæ рæс- 
тæг нæй, райсом сæ сара сæрддзысты æмæ йæ рагацау 
ныццæуын хъæуы, дои æрбаласдзысты æмæ райсоммæ 
2.„Ч1Я"ЛЗ«хсæвы размæ 
17 

змæст куыд сынхъиза, афтæ скæндзысты. Чызг дæр æр- 
цæуинаг уыди фæкæсынмæ. 
Сылгоймаг Оледжы уата»й рахызт æмæ Дæгкайы рад 
æрхæццæ. Зæронд лæг фестад, йæ лæдзæг бандоны æн- 
цой æрæвæрдта, йæхимæ æркаст, хæдоныл бынмæ æрхæ- 
цыд æмæ фæцæуы. Дуарæй куыддæр бакæса, афтæ Олег 
фестдзæн, йæ размæ рауайдзæн, фыццаг ыи йæ къух райс- 
дзæн, ныттыхсдзæн ыл, мæнæ ма кæй уынын, мæнæ ма мæ 
зæронд сыхаг, зæгъгæ, стæй йæ йæ фарсмæфæлмæнкъæ- 
лæтджын бандоныл сбадын кæндзæн æмæ йæ бафæрс- 
дзæн, цы хур, цы къæвда да* æрбахаста, куыд фæрæдыд- 
тæ, зæгъгæ. Рахабар ын кæн._^зæн. Уымæн йæ цæсгом фæ- 
тар уыдзæн æмæ адзурдзæн районмæ, кæнæ сæрдарæн 
æмраст йæхимæ. 
Дæгка дуарыл бахæцыд. Дуар байгом, фæлмæн гауы- 
зыл йæ къах æрæнцад. Олег йæ къух стъолмæ сарæзта 
æмæ йыл йæ сæр æруагъта, иннæ къухы телефоны хæ- 
тæл — урс-урсид, цæмæй коид у, хуыцау йæ зонæг, дæрд- 
дзæфгомау æй дары æмæ йæм хъусы, рудзынджы уæрæх 
цæстмæ кæсы. Дæгкайы нæ уыны. Дзырд куы фæуа, уæд 
ракæсдзæн, телефоны хæтæл æрæппардзæн æмæ... 
Олег дзырд фæци, телефоны хæтæл æрæвæрдта æмæ, 
цыма йæ бæрзæйы æндыснæг ныббадт, афтæ йæ сæр са- 
быргай разылдта, йæ цæстæнгас Дæгкайыл æрæнцад, фæ- 
джихау, йæ мидбылты бахудт, .фæлæ уый тагъд фæтар 
æмæ цæсгом æнæ сыфтæр бæласау гомæй аззад, йæ сæр 
банкъуыста. Дæгка йæм хæсгæгдæр бацыдис. Ау, иал æй 
зоны? Дæгка зæронд куы у æмæ ма йæ уый дæр куы 
хъуыды кæны. Æвæццæгæн дзы ферох. Ай-гъай, бон æм 
цал æмæ цал адæймаджы бацæуы, кæцæй йæм нæ фæдзу- 
рынц, цæуылты нæ фæхъуыды кæны æмæ дзы ферох. Уый 
аххосджын нæу, мæнæ йæ ныртæккæ æрæмысдзæн æмæ... 
— Дæгка? 
— О, æз Дæгка дæн, дæ рагон сыхаг,— фæцырд зæ- 
18 

ронд лæг, йæ къух æм бадардта. Ныр æй базыдта æмæ 
йыл ныттыхсдзæн. 
Олег йæ бынатæй нæ сыстад, афтæмæй йын йæ къух 
райста æмæ загъта: 
— Сбад,— бандонмæ ацамыдта. Дæгка сбадт. Цымæ 
йыл цæуылнæ бации кодта? Хицауæн та циу, куыд сæ 
фæнды, афтæ цæрынц, ничи сæ ницæуыл тыхсын кæны, 
ничи сæ хъыгдары, зæгъгæ, фæзæгъæм, фæлæ афтæ нæу, 
алы хицауæн дæр уæлдæр хицау ис æмæ сæ бафхæрынц. 
Оледжы дæр, æвæццæгæн, бафхæрдтой, адæмы тыххæй 
сыл исты маст сæмбæлы, æмæ, æвæццæгæн, уымæн афтæ 
тарæрфыгæй кæсы, уымæн æнкъард у, уымæн нæ ции кæ- 
ны йæ рагон зæронд сыхагыл; йе кæд рынчын у, кæд ыл 
исты зиан æрцыдис, æмæ йæ уæд хъæубæстæн нæ фехъу- 
сын кодтаид? 
— Дзæбæх-æнæниз?— афарста йæ Дæгка. 
— Бузныг, ницы нын у,— зæронд лæгмæ бакаст, стæй 
йæ былтæ асæрфта æмæ ма йæ ныхасмæ бафтыдта:—Цы 
курдиат дæм ис? 
Дæгка йæ цыды сæр бамбарын кодта. 
Телефоны хъæр ссыди. Олег æй систа, кæимæдæр ны- 
хас кæны, йæ цæсгом фæхъæлдзæг. Уый та цы диссаг у, 
ныртæккæ дæр ма æнкъардæй куы касти, уæд куыд аив- 
та æваст? Дæгкайы бон афтæ ницы хуызы бауаид? 
Олег телефонæй дзырд фæци, хæтæл æрæвæрдта, йæ 
цуры гæххæттыл цыдæр афыста æмæ загъта: 
— Дæгка, дæ хъастмæ дын æркæсдзынæн,— йæ бадæ- 
нæн сыстад.— Фæндараст фæу. 
Дæгка фæстæмæ йæ къах айста, дуарыл ахæцыд æмæ’ 
Олегмæ кæсы. Кæд, мыййаг, уый нæу. Ау, æндæр ыл куыд 
нæ бацин кодта, рагон сыхæгтæ куы сты?.. Кæд йæ хуызы 
æндæр исчи бацыд?.. 

Гадæкко æрæнкъард. Хæдзарæй кæртмæ йæхи райста. 
Сæрдыгон цæрæны йæ бинонтæй исчи æрхæндæгæй куы 
фена, уæд та тыхсдзысты: «Бæппу, цы кæныс? Бæппу, ис- 
ты дæ риссы?» Бæлццæтты зæрдæ йæм æхсайдзæн, афтæ- 
мæй ацæудзысты сæ даргъ фæидагыл. Ницы хъыгдарæг 
æй ис, æнæуи æрæнкъард. 
Гадæкко æнгуз бæласы бын даргъ бандоныл йæхи æр- 
уагъта. Иæ нымæтхуд йæ уæрагыл æрæвæрдта. 
— Оф-ой!—хъæрзæгау ныуулæфыд зæронд лæг. Ды- 
сон дæр афтæ бадт. Æрмæст уæд иунæг нæ уыд. Иæ би- 
нонтæ: йе ’фсин Бидион, лæппу — хистæр Мырза æмæ 
кæстæр Амырхан — иууылдæр бадтысты иумæ; чи куыд 
карджын, афтæ уæлдæр. Цыма ныхас бакодтой, йе нæр- 
тон куывды бадтысты. Уым сыл æмбисæхсæв куыд ра- 
20 

лæууыд, уымæн ницы базыдтой. Сывæллæттыл дæр ма 
афтæ тагъд атæхы рæстæг, хъазгæйæ. 
Гадæкко раджы хуыссын ахуыр у. Сыхы зæронд лæг- 
тимæ Ныхасы, кæнæ æндæр искæм æгæр куы афæстиат 
пæййы, уæддæр, афонмæ мæм мæ хуыссæн æнхъæлмæ 
кæсы, зæгъгæ, хъæмæ йæхи райсы. Дысон сæ уасæг нæ 
ныууасыд, зæгъгæ, уæд сыл æнгузы бын бадгæйæ Бонвæр- 
нон скастаид. Гадæкко иннæ хæттыты уыцы афонмæ 
хуыссынæй сфæлмæцы, йæ цæстытæ боны цъæхтæм æн- 
хъæлмæ кæсынæй ныуурс вæййынц. Иæ хуыссæны фæ- 
рафт-бафт кæны. Дысон йæ хуыссæг йæхæдæг кæмдæр 
бафынæй, зæронд лæгмæ нал æрбахæццæ. Гадæккойы 
йæ хæдзармæ йæ къах нал хаста. Лæппутæм кæд хуыс- 
сын цæуы æмæ кæд мæнæй æфсæрмы кæнынц, зæгъгæ сæ 
иу рæстæджы афæрсынмæ хъавыд, баулæфын афон уын 
нæма у, зæгъгæ. Фæлæ ахъуыды кодта: йæ бинонтæ иумæ 
рагæй нал сæмбæлдысты, æрæджы афтæ иу бандоныл 
нал бадтысты æмæ уадз, абадой, кæрæдзийы феной. 
Амырхан, йæ къай æмæ сæ лæппу Къола та райсом ацæу- 
дзысты æмæ ма Гадæкко æмæ Бидион сæ бинонты кæд 
фендзысты æмбырдæй? Азтæ ницы лæууынц, суанг ма 
Амырханы сау къæбæлдзыг сæрыхъуынтæ дæр фæурс 
сты, разæй йæ сæр фæгæмæх- Уæд ма Гадæкко æмæ 
Бидионæй цы загъдæуа? Базæронд сты. Цы минут фæ- 
цъынд уыдзысты, уый бæрæг нæу. Æмæ Гадæкко ни- 
цыуал загъта. Бæлццæттæ хуыссæг хъуагæй фæндагыл 
куыд цæудзысты, поезды гуыбар-гуыбурмæ куыд бафы- 
нæй уыдзысты, ууыл йæхимидæг тыхсти. Ницы сын уы- 
дзæн, адæм куы быхсынц. Къола кæй схуыссыд, уый хорз 
уыди; фæндагыл фынæй хъуаг нæ уыдзæн. Цыкурайы 
фæрдыджы хуызæн сывæллон у. Хуыцауыстæн, йæ лæппу- 
йæн ахæм фырт ис, Гадæкко уый куы зыдтаид, уæд æм 
йæхæдæг арвы кæронмæ дæр фæцыдаид. Гормон фæуи- 
нæгæ, йæкъам дæр ынникæд сæрвыстой. Æртæ азы дæр 
21 

ыл нæма ц&уы, афтæмæй дæ гуыбыны цал тъанджы ис, 
уый дын зæгъдзæн. Æндæрæбон æй Гадæкко цæхæрадон- 
мæ ахуыдта æмæ йын фæткъуы æртыдта. Лæппу йæ нæ ба- 
куымдта, уый гыццыл у, мæн дынджыр хъæуы, зæгъгæ. 
— Дæхæдæг дæр гыццыл дæ. 
— Гыццылæн дæр вæййы дынджыр фæткъуы,— загъ- 
та бæгуы лæгау лæппу. 
Нæ, ныры рæстæджы сывæллон нал ис, гуыбынæй æм- 
баргæйæ рацæуынц. 
Лæппу йæ фыдимæ бахуыссы. Æнæ уый, марадз-зæ- 
гъай, кæд сынтæгмæ хæстæг комы. Дысон хуыссын афон 
сæ цурмæ бацыд. Гадæкко æмæ Бидион сæ лæппутимæ 
куыд дзæбæх бадынц, æвæццæгæн, уый æмбæрста; æнцад 
слæууыд æмæ сæм цымыдисæй йæ чысыл сау цæстытæй 
каст, сæ ныхасмæ ас лæгау хъуыста. 
— Бæппуйы лæппу, рауай ма мæ хъæбысмæ,— фæ- 
дзырдта йæм Гадæкко. Зæронд лæг хъуамæ сывæллоны, 
цыма саргъыбæхыл бады, афтæ йæ уæрагыл сæвæрдтаид 
æмæ йæ къах базмæлын кодтаид, нуа-нуа, зæгъгæ. 
Лæппу йæ бынатæй нæ фезмæлыд æмæ Гадæккойы 
къухтæ иу уысм уæлдæфы аззадысты, стæй, цыма сæ ис- 
чи фæрæтæй æркъуырдта, афтæ йæ хъæбæр уæрджытыл 
æрхаудысты. Сывæллон цæмæндæр йæ риуы дзаг куыст- 
фæллад хъæддзауы хуызæн ныуулæфыд, йæ гагуытæ 
Амырханыл æрæнцадысты. Уый йæм йæхи фæтар кодта, 
Бæппумæ цæуылнæ цæуыс, зæгъгæ. Лæппу æнцад лæу- 
уыд. Æфсин фестад. 
— Къола нанайы уарзы. 
Хъуамæ Бидион сывæллоныл йæ цæнгтæ æртыхтаид, 
йæ хъæбысмæ йæ систаид. 
Лæппу йæ был акъуырдта, иуварс азылд. Амырханы 
цур æрлæууыд æма( загъта: 
— Папæ, цом багуысси кæнæм. 
— Цу нанамæ,— æфсинырдæм ыл ахæцыд Амырхан. 
22 

Сывæллон оцани бæхау йæ къæхтæ ныссагъта, йæ бына- 
тæй фæчит нæ бакуымдта. Цæргæсы дзæмбытау йæ фы- 
ды хæдоныл ныххæцыд. Мæгуыр, йæ цæстытæ доны ра- 
зылдысты æмæ æрттиваг сау фæрдгуытау зындысты. 
Амырхан фæтыхст, йæ цæсгом асырх, лæппуйыл схойæ- 
гау иуварс ахæцыд. 
— Цу, дæхæдæг схуысс. 
Къола скуыдта. Хæдоныл фидардæр ныххæцыд, фыд- 
мæ йæхи нылвæста. 
— Цæмæн æй схойыс? 
Амырхан сагъæсы бацыд. Æрæджиау йæ сæр банкъуы- 
ста æмæ йæ къæхты бынмæ кæсгæйæ сабыргай афтæ: 
— Æвзæр сахуыр æмæ нæ тухæнæй мары- 
—Тæригъæд у, схуыссын æй кæн,— загъта æфсин. 
Амырхан сыстад. Лæппуйæ йæхи атонынмæ хъавыд, фæ- 
лæ йыл уый баныхæст. Амырхан хъуыр-хъуыргæнгæ 
ацыд, сывæллоны хæр-хæргæнæгау йæ фæстæ аласта. 
Лæппу йæм йæ хъæбысмæ сисын æнхъæл йæ къухтæ си- 
вæзта. Гадæккойæ куы адард сты, уæд Амырхан, цыма 
йæ дзыпмæ æвналы, афтæ йæ къух дæлæмæ æруагъта 
æмæ йæ лæппуйы уæхскыл æрæвæрдта. Хæдзармæ схи- 
зæн асинты цур æй йæ хъæбысмæ систа. Зæронд лæг сæ 
дзæбæх нал уыдта, аууæттау æм зындысты, фæлæ ма 
уæддæр лæппуйы къухтæ Амырханы бæрзæйыл куыд æр- 
тыхстысты, фыды уæхскыл йæ сæр куыд æрæнцад, уый 
раиртæста. 
Хорз цот ис Гадæккойæн. Хæдæфсарм, уæздан. Кæй- 
дæртау фыдæлты кадджын æгъдæуттыл сæ къух нæ сис- 
той. Ныры фæлтæр фехæлдысты. О хуыцау ныххатыр 
сын кæн! Фыдæлты æгъдæуттæ нал бæззынц, зæгъгæ, æмæ 
сын хисдæр хисдæр нал у, кæсдæр кæсдæр, æмæ æфсарм 
*»ал зонынц. Адæймагмæ та æгъдау куынæуал уа, æф- 
сарм куынæуал зона, уæд ма уый цæй адæймаг у? 
Гадæккойæн йæ чындзытæ дæр хæдæфсарм, æгъдау- 
23 

джын сылгоймæгтæ разындысты. Сæ ныййарджыты цæ- 
рæнбон бирæ уæд. Кæсдæр стыр ахуыргонд у — дохтыр. 
Гадæкко, йæ лæппу цардæмбалæн дохтыр чызг равзæрс- 
та, уый куы базыдта, уæд ын иуæй æхсызгон уыди (кæй 
нæ фæнды, æмæ йæ хæдзарæй ахуыргонд чындз рахиза), 
иннæмæй хъыг. Мыййаг, уæртæ йе ’рвад Дафайы лæппу 
Будтийы къайы хуызæн куы разына, уæд йæ зæрдæ мæс- 
тæй цыппар цыппæрæм хайы ахаудзæн, хуыцау ын цы цæ- 
рæнбон радта, уымæй мæрдтæм фæраздæр уыдзæн. Да- 
файы чындз дæр ахуыргонд у, чингуыты хицау. Иæ был- 
тæ сырх-сырхид сахоры, цыма сыл туг ныхъхъæбæр. Га- 
дæкко йæ куы фены, уæд йæ уæнгты уазал риз ацæуы, 
ныккæрзы. Чындз йæ цыргъ цæсгом цыдæр урс рыгæй 
самæнты. Гадæкко цалдæр хатты йе ’рвадæн бауайдзæф 
кæнынмæ хъавыд, Дафа хуыцауы тыххæй дæ чындз куы- 
ройгæсæй кусы, зæгъгæ, фæлæ-иу йæхиуыл фæхæцыд. 
Цы йæ хъуыддаг ис? Ие ’рвады хæдзармæ æнæгъдау 
чындз бакуывта. Ног чындзæй дæр сæрбæттæн нæ нык- 
кодта, цыма йæ дæргъæй-дæргъмæ хъуымбыл сау дзык- 
куты æвдисы. Æмæ ма йын истæмæн куы бæззиккой. Фæз- 
зыгон нартхоры зæлдаджы хуызæн ыл цыдæр бурхилтæ 
æрзæбул, йæ къæбутмæ дæр не ’ххæссынц. Афонмæ йын 
бæргæ даргъ рацыдаиккой, фæлæ, дам, рæстæгæй-рæс- 
тæгмæ районы хилдасджытæм ныууайы æмæ йын сæ 
адзæнгæл кæнынц. Æниу, дам, цы? Иурæстæджы Гадæк- 
ко йæ пенсийы тыххæй районмæ фæцыд æмæ йе ’рвады 
чындз хилдасджыты хæдзарæй пепе карчы хуызæн куыд 
раппæррæст ласта, уый йæхи дыууæ цæстæй федта. 
Æрыгон сылгоймæгтæм сæ зæнгтæ гомæй хæссын цæмæн 
дзæбæх кæсы, ууыл Гадæкко арæх фæхъуыды кæны æмæ 
хуыцауы бынйæсæр ницы аксы. Иарæби, хъуымац ас- 
лам, æлхæнæг дæр æй нæй. I ормон фæуинаг, чысыл дзы 
фылдæр райс æмæ дæ зæнгтæ бамбæрз. Сæ зæнгты хæ- 
цъæфтæ тилгæ куы фæцæйцæуынц! 
34 

Айфыццаг хъæуы фаллаг фарс Гадæккойы хæлар Мæ- 
хæмæты лæппу фæзиан. Гадæкко нæфæразгæ уыд, æф- 
син дæр æй нæ уагъта, дæхæдæг цæттæ мард куы дæ, уæд 
иуран цæуылнæ ныллæууыс, зæгьгæ. Гадæкко йæхи фæн- 
дыл ацыд, хъуамæ зианыл йæ цæссыджы хай æрæппара. 
Гадæкко кæрты йæ лæдзæджы æнцой зæронд лæгти- 
мæ лæууыд. Иурæстæджы йæм сыхаг лæг йæхи æрбаи- 
вæзта, йæ былтæ йын йæ хъустыл авæрдта æмæ загъта: 
— Сылгоймæгтæ тагъд бынтон бæгънæгæй цæуын 
райдайдзыстыч 
Гадæкко йæ алыварсмæ акаст, йæхи хæрдмæ сивæз- 
та. Йæ цæстытæ ницæуыл æрхæцыдысты. Сыхаг лæг ын 
мардырдæм ацамыдта. Гадæккойы цæстытæ дзагъуырæй 
аззадысты, йæ цæсгом арт суагъта. Кæд нын нæ хуыз нæ 
исынц, зæгъгæ, сонтау æваст иннæрдæм фæзылд æмæ 
адæмы æхсæнты, къуырдтытæ кæнгæ, лидзæгау иуварс 
ацыд. Йæ дæндæгтæ фырмæстæй кæрæдзимæ нылхъывта, 
сæ къæс-къæс ссыд, срызтысты. Лæппумæ йе ’мкусджытæ 
мардмæ æрцыдысты. Чызджытыл дыууæ, æртæ уыдисны- 
йы дæргъæн ибкæтæ æмæ-иу мардыл куы ныддæлгоммæ 
сты (мæрдты йын цырагъдарæй фæлæууой), уæд-иу сæ 
ибкæтæ суанг синты онг сбырыдысты, фæсте-иу сæ æм- 
бæрзт ницыуал баззад. Гадæккойы зæронд лæгтæ нæ ба- 
уагътой, æндæр чызджытæм, йæ гæмæх сæр тымбыл къу- 
хæй хойгæ, бацыдаид, худинаг, сымах стут, æгъдау, æф- 
сарм чи нал зоны, уыдон, зæгъгæ. 
Гадæккойы чи уарзы, уыдон хæдзæрттæм дæр уый 
чындзыты хуызæн æгъдауджын сылгоймæгтæ бакувæд. 
Искæйы тугæй дæ хæдзармæ хорз адæймаг йæ къах куы 
бавæра, уæд дæхи амондджыныл нымай. Гадæкко йæ 
чындзыты дзыккутæ нæма федта, сæ хъæлæс сын нæма 
фехъуыста. Æфсин ын цалдæр хатты бакой кодта, уæртæ 
лæг, чындзыты дæхимæ сдзурын кæн, ныры рæстæджы 
уайсадын худинаг у, зæгъгæ. Гадæкко не сразы. Цæмæн 
25 

оæсдзурьш кæна йæхимæ,цы уыдзæн? Æгъдау кæм ш 
уа, уым æфсарм дæр нæй. Дафа йæ чындзы сдзурын код- 
та æмæ дзы цы федта хорзæй? Иæ чындз, цыма йæ мады 
мад у, афтæ йæ уæле сбады æмæ уынаффæтыл схæцы. Иæ 
сывæллон зæрæдты æвджид бакæны, йæхæдæг клубты 
æмæ фермæты фæзилы. Тагъд Дафайæн йæ сывæллоны 
псултæ æхсын кæндзæн. Будтийы дæларм ныххæцы æмæ 
хъуджы къæдзилы хуызæн йæ лыстæг астæу тасгæ-уасгæ 
фæцæйцæуы. 
О © 
Кулдуары хъæр фæцыд. Гадæккойы хъуыдытæ ныс- 
суйтæ сты, йæ сæрыл схæцыд. Иæ кæстæр чындз дуарæй 
æрбазынд; чысыл раздæр йæ мады ’рвадæлтæм ауад, ацæ- 
уыны агъоммæ ма сæ фенон, зæгъгæ. Чындз йæ цæстæн- 
гас зæронд лæгæй æмбæхсгæйæ, сабыр цыбыр къахдзæф- 
тæй хæдзармæ бацыд. Уæздан чындзытæ ис Гадæккойæн. 
Дысон лæг æмæ ус мæнæ ам сæ лæппутимæ куы бадтыс- 
ты, уæд кæстæр чындз сæ размæ бацыд, æфсинмæ æргуы- 
быр, былты змæлдæй йын йæ хъусы цыдæртæ адзырдта 
æмæ фæстæмæ аздæхт. Æнгуз бæласы бын сын цæстыфæ- 
ныкъуылдмæ сæ цуры фынг ацарæзта: хъайла, джитъри- 
тæ æмæ памидортæ аив карст, пумпуси дзул горæтаглыг- 
тæ—тæнæг кæрстытæ, арахъы графин. Цалынмæ хæрд- 
фесты, уæдмæ цырагъау сæ цуры лæууыд, стæй фынг ба- 
фснайдта æмæ хистæр чындзимæ æнгузы аууонмæ бацы- 
дысты. Сæ сусæг сыбар-сыбур хъуыст. Иуафон сæм æф- 
син Гадæккойы конд ныллæг бандон аивæй бахаста. Нæ 
йæ бакуымдтой, кæстæр чындз æй иуварс æрæвæрдта. 
Чындзытæ дын Гадæккойы цур бадынц! Иæ цуры нæ, фæ- 
лæ йын йæ ныхас куы хъусой, уæддæр не сбаддзысты, цæ- 
джындзтау лæудзысты. Дысон-иу Гадæкко йæ чындзы- 
тæм куы бакаст, уæд-иу сæ сусæг сыбар-сыбур, цыма-иу 
26 

æдзæм фесты, афтæ фескъуыд. Бæласы хъæдæй-иу сæхи 
атыдтой æмæ-иу æмраст алæууыдысты. Æфсин-иу лæджы 
йæ рæнбыныкъæдзæй басхуыста, ма сæ æфсæрмы кæн, 
зæгъгæ. Йарæби, Гадæкко дæр сæм барæй нæ кæсы. Уæ- 
дæ йæ цæстытæ бахгæна (æнæуи дæр сæ мæлæты дзæбæх 
куынæ уыны), йæ сæр мачердæм уал фæзила? Удæгасма 
у. Иубон дæр, цыма йæ лæппу æмæ йæ чындзмæбарæй 
бакаст, афтæ рауад. Æфсин ма йæм мæстыдæр сси, ца- 
вæр цымыдис дæ, зæгъгæ. 
Цæвиттон, Гадæкко тыргъы фæцæйцыд. Кæстæр лæп- 
пуйы уаты гом дуарæй мардыл уадындзæй цæгъдджыты 
цагъды хуызæн æрхæндæг цагъд кæуынау хъуысти. Æн- 
къард зæлтæ адæймаджы зæрдæмæ хызтысты. Гадæкко 
уаты дуары цур йæ лæдзæгыл æрæнцой кодта æмæ цагъд- 
мæ ныхъхъуыста. Уатмæ бакаст, радиойæ цæгъдынц, æви 
пластинкæ зилы? Чындз æмæ лæппуйы ауыдта. Чын- 
дзы сæр Амырханы уæхскыл æрынцад, йæ хæмпус сау 
дзыккутæ уырынгтæ-уырынгтæй лæппуйы фæсонтыл æр- 
калдысты. Чындз, цыма йæ къух цæмæйдæр бафæллад, 
афтæ Амырханы бæрзæйыл æруагъта, æрдыдагъ. Лæппу- 
йы æнгуылдзтæ чындзы дзыккуты аныгъуылдыстьь Зына 
нæзына змæлынц, æвæццæгæн, уырыссаг уæздан кафт 
кæнынц. Ау, æмæ ахæм цагъдмæ кафæн ис, Гадæкко йæм 
йæ цæссыгтæ лæгдыхæй куы уромы? Зæронд лæг æдзæ 
мæй аззад. Фыртимæ фемдзаст сты. Лæппу тарст дзæби- 
дырау уаты къуыммæйæхи аппæрста. Гадæкко, цымайæ 
фæсте исчи фесхуыста, афтæ размæ хауæгау йæ гуыр 
ахаста. Кæртмæ куы рахызт, уæд фæстæмæ ракаст,—уа- 
ты дуар гом нал уыд. Лæппу æмæ чындз изæрмæ æддæ- 
мæ нал фæзындысты; сæ цæсгом нал хъæцыд хисдæрты 
цур æрлæууын. Суанг ма дыккаг бон дæр Гадæккойæсæ- 
хи æмбæхстой, фæлтау йæ зæронд цæстытæ куы бакуырм 
уыдаиккой. 
Няе, хуыцауыстæн, Гадæккойы чындзытæ æмæ лæппу- 
27 

ты хуызæн æгъдауджын ныры фæлтæрæй бирæ не ссар- 
дзынæ. Уæдæ а уалдзæг сæ цæхæрадоны уæле таджы был 
цы фæсивæд федта, уыдон дæр чызджытæ æмæ лæппутæ 
уыдысты? Гадæкко, мæнæ ма йын цæрынмæ цы нымад 
бонтæ баззад, уыцы рæстæг йе ’рвады чындзæй æнæгъ- 
даудæр адæймагыл сæмбæлдзæн, уый æнхъæл нæ уыд. 
Уыцы чызджытæ æмæ лæппутæм кæсгæйæ йæ зæрдæйы 
тугтæ ныккалдысты. Туристтæ цыдæр сæ хуыдтой. Чыз- 
джытæ дæр даргъ æлвæст хæлæфты, сæ фæстæгтæ уыцы 
æмхуызонæй зындысты. Цыма лæппутимæ ерысы бацы- 
дысты, уыйаутамакопъæрт кодтой. Сæтамакойы фæздæг 
цъæх бæндæнтæй кæлмыты хуызæн хæрдмæ бырыд. Цал- 
дæр чызгæй æрмæст иуыл уыди даргъ дзыккутæ. Иннæ- 
тыл цыбыр къуырд, пехцел, æнæфаст, сæ цæстытæ сын 
нымбæрзтой,ахæм дзыккутæ. Иу чызгыл, цыма ахæсто- 
нæй æрæджы раирвæзт, ахæм хæрз цыбыр хæрдмæ фаст, 
схъæл дзыккутæ. Цыма уызыны царм æркодта йæ сæрыл, 
дардмæ афтæ зынд. Гадæкко йæ фыццаг лæппу фен- 
хъæлдта. Ноджы йæ астæуыл фæтæн гæрз рон (раджы ма 
лæгтæ дардтой ахæм рæттæ). Æмæ йæ марадз æмæ ба- 
зон. Хуыцауыстæн, чызг-иу пурти хæрдмæ куы ныццавта, 
уæд-иу Гадæкко йæ цæстытыл ныххæцыд, ацы лæппу мæ- 
нæ цæй хъаруджын у, зæгъгæ. Пурти-иу зыв-зывгæнгæ ар- 
вы цъæхы сфардæг, кæнæ-иу æй искæмæ сарæзта æмæма- 
иу æй тыххæй баурæдтой. Æвæццæгæн æм смæсты сты 
æмæ йыл иурæстæджы лæппутæй иу пурти йæтых-йæ бо- 
нæй бакъуырдта. Уый стайау йæхи хæрдмæ фехста, пур- 
тимæ йæ къухтæ фæцарæзта, фæлæ йæ фæстæмæ акъуы- 
рын йæ хъару нал бацис æмæ пуртиимæ зæхмæ тымбылæй 
æрхауд. Сылгоймаджы хъæлæсæй ныцъцъæгъаст кодта 
æмæ йыл Гадæкко фæдызæрдыг: цы у? Чызг æви лæппу? 
Кæд мæ мæ хæйрæджытæ сайынц, зæгъгæ, йæхиуыл нал 
æууæндыд. Адæймагмæ лæмбынæг ныккаст. Чызг! Хуыца- 
уыстæн, чызг у! Иæ риутæ чысыл къуыбыр дарынц, Æ, 
29 

дæ ныййарджытæ дæ афтидæй баззайой, гъе, кæд дьг 
чызг нæ дæ! Чызгыл, карчы цъиутæ холлагыл куыд æрбам- 
бырд уой, афтæ йе ’мбæлттæ æрбамбырд сты. Уый ара- 
тул-батул кодта, стæй гуыбыр-гуыбыр сæ дзаумæтты цур- 
мæ бацыд. Йе ’мбæлттæ та пуртийæ хъазын райдыдтой. 
Чызг мæрдджынау æнцад сбадт, гæр æмæ куыд! Ницы 
йын у, йæхæдæг у аххосджын. Хуыцау сылгоймаджы уы- 
мæн сфæлдыста, цæмæй сылгоймаг уа. Сылгоймаг зæд у, 
зæд! Ныры чызджытæ та сæхицæй фæстæмæкъахджынтæ 
аразынц. 
Даргъ дзыккутæ цы чызгыл уыд, уый дæр сæ хосы мæ- 
къуылау хæрдмæ самадта. Æфсин кæддæр дзырдта (кæ- 
цæй йæ хъустыл æрцыди, хуыцау йæ зонæг), чызджытæн, 
дам, сæ дзыккутæ хæрдмæ амадкуы вæййынц, уæд, дам, 
сын дзы мидæгæй консервы къоппытæ æвæрд вæййы. Уæ- 
дæ уыцы чызг йæ сæрыл цалдæр консервы къоппы хаста? 
Нал сæ фæрæзта æмæ-иу, æвæццæгæн, уæдæ хаттæй-хатт 
йæ сæр дæр кувæгау уымæн акъул. 
Гадæкко цъæх нæууыл сбадт, йæ къæхтæ размæ ауагъ- 
та, туристтæм каст æмæ сылгоймаг цæмæй сылгоймаг у, 
ууыл хъуыды кодта. Æрмæст йе ’рдзон скондæй? Хуыца- 
уыстæн нæ! Уæдæмæ йе сныхасæй, йæ ацыдæй, йе ’гъда- 
уæй, йæ дарæсæй, йе ’фсармæй, йæ фезмæлдæй æмæ ма 
бирæ æндæр цæмæйдæрты. Иугæр сылгоймаг нæлгойма- 
джы дарæсы куы цæуа, тамако куы дыма, нæлгоймаджы 
æмнозт арахъ куы ныуаза, уæд ма уый сылгоймаг у?Уæд 
ма йæм æфсарм уыдзæн? 
Туристтæ иуафон хæрыиыл сбадтысты. Чызгæй, лæп-’ 
пуйæ цыдæр нозтой, æртæ авджы равдæлон кодтой. Га- 
дæккомæ уырыссаг арахъы æвгты хуызæн фæкастысты. 
Æмæ чызджыты та цы хуыцау ралгъыста? Уыцы карз нозт 
сыи сæ ахсæиты сыхырнатæ нæ фестын кæндзæн? Гадæк- 
койы бын цъæх нæуу сыгъд; кæд ацæудзысты туристтæ? 
Ау, чызджытæ дæр уырыссаг арахъ иозтой? Кæд æнæ 
29 

нуазгæ нал и, уæд сæн ахуыпп кæн, фæлæ сыл цы тыхбе- 
гара уыди? 
Æппынфæстаг туристтæ сыстадысты. Сæ уæззау хæс- 
синæгты бын ныххиутæ сты, афтæмæй кæрæдзийы фæстæ, 
бабызты хуызæн узгæ-узгæ, хъæдырдæм ныххал сты. 
Гадæкко йæ алыварсмæ акаст, хъуызæгау гуыбыр-гуы- 
быр, йæ лæдзæджы æнцæйтты чызджытæ æмæ лæппутæ 
кæм уыдысты, уырдæм бацыд. Исчи йæ куы фена, уæд 
зæгьдзæни: Гадæкко туристты фæлхæрдтыл зилы. Нæ, 
хуыцауыстæн. Гадæкко ахæм ашзæрдзинад, адæм æххор- 
магæй куы рæсыдысты, уæддæр йæ сæрмæ не эрхаста. 
Гадæкко лæугæйæ баззад, йæ цъынддзæстытæ уæрæх 
байгом сты. Хуыцауыстæн, уырыссаг арахъ нозтой! Уыцы 
чызджыты чи ракура, уыдон дæр зæгъдзысты: чындзытæ 
æрхастам. Чындзытæ нæ, фæлæ къупритæ, боцкъатæ. Цал 
адæймаджы уыдысты, и? Дæс-иуæндæс? Æмæ уалæй уы- 
цы карз нозтæй æртæ авджы бынæй рухс суадз! Æ, уæ 
бон ныккалат, гъе! 
Зæронд лæг ма йæлæдзæджы фындзæй æвгтæиу ран- 
мæ батылдта, æркаст сæм. Замманай æвгтæ, æвгъау сты 
сафынмæ. Гадæккоæвгтæмæргуыбыр,иумæдзы бавнæлд- 
та. Цалдæр уысмы къæлæтау къæдзæй аззад, стæй йæ 
къух авгæй атыдта, сраст æмæ йæ риуы дзаг ныуулæфыд. 
Цы сæ кæны, æддæгуæлæ хæдзæрттæ дзы сараздзæн? Ис- 
чи банхъæлдзæн: абондæргъы Гадæкко æртæ авджы тых- 
хæй гаггукгæнаджы хуызæн таджы был фæбадт. Хуыца- 
уыстæн, нæ! Зæронд лæг æвгты йæ лæдзæджы фындзæй 
фесхуыста æмæ тагмæ ныттылдысты, сæ гуыбар-гуыбур 
ссыд, ныцъцъæл сты. Гадæкко искæйы фæллоймæ никæд 
бахæлæг кодта, йæ сурхид кæуыл нæ акæла, уыцы исбон 
æй нæ хъæуы. Æрмæст иухатт Германы фыццаг хæсты 
рæстæджы йæ къухтæ нал фæлæууыдысты. 
Æризæр. Нæмгуыты æхситт басабыр. Гадæкко сæ 
хуыссæн бынатмæ фæцæйцыд. Иу немыцаг афицеры цон- 
30 

джы хъулæй цæхæрау дыдæр ферттывта, йæ тынтæ &рт- 
хуыз фæттау фæйнæрдæм хаудысты. Гадæкко фæстæмæ 
фæзылд, афицеры фæлурс цонгыл схæцыд. Сызгъæрин са- 
хат! Фефтыдта йæ æмæ йæ фæндагыл дарддæр ацыд. Са- 
хаты дзинг-дзинг цъиуы уасынау йæ дзыппæй хъуыст, цы- 
ма удæгас уыди, афтæ йæ къуырцц-къуырцц зæнджы буа- 
рыл æмбæлд. Гадæкко æхсæвы сахат йæ цонгыл бабаста. 
Æрхуыссыд. Сахаты хъæр тынгæй-тынгдæр хъуыст æмæ 
йæ хуыссæг фæлыгъд. Куыд фæстæмæ йæ хъустæ сахаты 
къуырцц-къуырцц йедтæмæ ницыуал ахстой, сæ зылан- 
гæй хъустæ рæдывтой. Цалдæр хатты йæ сынтæджы ра- 
бадт æмæ-иу сахаты хъæр фæсабыр, стæй та-иу ноджы 
тынгдæр ссыд. Сахаты бос ын йæ цонг, цыма йæ исчи ныл- 
хъывта, афтæ нылвæста. Иурæстæджы, Гадæкко афынæй 
уон, зæгъгæ, йæ цæстытæ æрæхгæнынмæ куыд хъавыд, 
афтæ немыцаг афицеры тугдзыд цонг æрбазынд, пъолыл 
æрбабырыд. Гадæккойы хуыссæнмæ схылд æмæ сахаты 
бын йæ их æнгуылдз ацавта. Гадæкко фестъæлфыд, йæ 
хуыссæиы абадт. Афицеры цонг апæррæст кодта. Рудзын- 
гæй додойгæнæгау йæ тымбыл къух батылдта. Гадæкко- 
йы зæрдæ бамыр, нал улæфыд. Æрхуыссыд та. Рæстæг 
æмбисæхсæвæй ахыстаид, афтæ та йын йæ цонгмæ чидæр 
бавнæлдта æмæ фехъал. Мидæггаг дзаумæттыйæ цуры 
чидæр æргуыбыр (Гадæккомæ немыцаг афицеры хуызæн 
фæкаст). Гадæкко м№дæггаг дзаумаджыны йæ тых-йæ бо- 
нæй ариуыгъта. Уый фæстæмæ ахауд, йæ фазыл абырыд, 
фæлæ дзы сыбыртт дæр нæ сыхъуыст. Гадæкко æддæмæ 
ратахт, æмæ сахат, ныр ыл мардæй, æгасæй кæрæдзийы 
бахæрут, зæгъгæ, ныззыгъгъуытт ласта. Сахат цæхæры 
къæрттау атахт, арвæй æрхауæг стъалыйау æхсæвы хъæ- 
бысы æрбайсæфт. Ие ’рбацыдмæ мидæггаг дзаума- 
джын æрбайсæфт. Уæд, авддæлдзæх ныххау, зæгъгæ, Га- 
дæкко схуыссыд. Райсомæй кæйдæр насхæрæн дæндаг ту- 
джы æртæхтимæ йæ цуры пъолыл ныххæцыд. Гадæкко йæ 
31 

Сйста, хæрдмæ йæ сдардта, йæ дæндаг мæ цурычиферйх 
кодта, зæгъгæ. Дзуапп ничи радта, салдæттæ йæ алыварс 
æрбамбырд сты, Æрмæст Вася — бурхил, мæллæг, цыргъ- 
фындз лæппу йæ бынатæй нæ фезмæлыд. Гадæкко йæм 
дæндаг æхсæгау баппæрста, алы æхсæв сæ афтæ куы ка- 
лай, уæд цыбыр рæстæгмæ афтид мылыты æвджид баз- 
зайдзынæ, зæгъгæ. Уастырджийыстæн, ахæм мæсты йæм 
кодта æмæ йæ бауагътой, зæгъгæ,— топп ыл ныццавта- 
ид. Иухатт ын бæргæ хорз фадат фæци. Хæст фæсабыр 
æмæ та Вася мæрдтыл зылд, сæ дзаумæттæ сын стыгъта. 
(Æ, дæ бындур ныззила, уый сæхимæ цæйбæрц дзаума ар- 
выста, гъе!) Иу бæзæрхыг салдаты цур йæ зонгуытыл 
лæууыд, схæцыд ыл, йæ ронæй йæ хæрдмæ сивæзта. Га- 
дæкко йæ хъримагмæ бавнæлдта. Салдат базмæлыд. 
«Æвæццæгæн ын Вася сыстынмæ æххуыс кæны»,— Га- 
дæкко йæ хъримаг æруагъта. Вася салдаты рон феуæгъд 
кодта, йæ дзаумæттыл ын хæрдмæ схæцыд. Салдат йæ 
къух дард фæхаста, фæлæ Вася тæрхъусау иуварс асæр- 
рæтт ласта æмæ йыл нæ бауад. Хæстон, нæхи уырыссаг 
хæстон зæххыл афæлдæхт, зæххыл ныддæлгом, адаргъ. 
Вася гæппытæгæнгæ азгьордта. Гадæкко йæ хъримагмæ 
фæлæбурдта, Васямæ ныхъхъавыд. Гъа, мæнгвæдæг æр- 
балхъива, йæ хъримаджы фæздæг скæла, афтæ Вася æр- 
хауд, зæххыл акъуыбылец кодта. 
О © 
— Уæртæ лæг, уæ уæртæ лæг!— фыны дзурæгау Га- 
дæккомæ хъуысы Бидионы хъæлæс.—Къуырма бадæ, 
дæумæ хъæр кæнынæй ныффæсус дæн. Æфсин зæронд 
лæджы цур æрлæууыд. Гадæкко йæм скаст æмæ загъта: 
— Афтæ, гъе. Гадæкко æвзæрдзинад йæ сæрмæ никæд 
æрхаста. 
— Дæ хæйрæджытимæ дзурыс? 
32 

— Мæхицæн ныхæСтæ кæньш. 
— Уыцы чъиритæ акув. 
Гадæкко йæ лæдзæджы æнцой сыстад. Бидион бакаст, 
æнхъæлдæн, ныххæррæгъ стæм, зæгъгæ. Зæронд лæг йе 
’фсины уымæл цæстытæм фæкомкоммæ æмæ йæ цæсгом 
фæтар. Ныр та Бидион иу-дыууæ къуырийы мæрдджынау 
сæргуыбырæй цæудзæн, дзырд дзы нал хаудзæн. Абон- 
дæргъы дæр ыл сым-сым бахæцыд. 
— Цы футт-футт кæиыс?—тарæрфыгæй бафарста Га- 
дæкко.— Бæлццæтты ма ’нкъард кæн. 
Бидион иицы рдзырдта, лæджы фæстæ сарамæ бахызт 
æмæ фынгыл æртæ уæлибæхы æмæ карчы мард æрæвæрд- 
та. Агуывзæты арахъ рауагъта, стæй йæ къухтæ кæрæдзи- 
йы уæлæ сæвæрдта æмæ цыма исты куры, афтæ сæ 
сдардта. 
Гадæкко æппæт дуне сфæлдисæг—стыр хуыцаумæ 
скуывта. Бæстыл цыдæриддæр цæуы, уыдон уый арæзт 
сты æмæ йын табу уæд. Зæронд лæг кувæггаг Къоламæ 
авæрдта. Лæппу ацахуыста, арахъæй ферхæцыд. 
— Дæхи хай, дæхи хай,— йæ синтæ йын фæлмæн æр- 
хоста Бидион. Амырхан лæппумæ нымдзаст, æвæццæгæн, 
цæуылдæр ахъуыды кодта, зына нæ зына йæ сæр банкъуы- 
ста. Чындз лæпнуйы хуыфынмæ уатæй рауад, йæ къухыл 
ын ахæцыд. Æнæ дзургачйæ йæм бадодой кодта. Цæмæн 
æй æфхæры: уый аххосджын нæу. Уайдзæф мæиæ Гадæк- 
койæн æмбæлы. Къола агуывзæ нæ куымдта, фæлæ йæм 
æй тыххæй радта. Буцдæры тыххæй, стæй кувæггаг кæс- 
дæрмæ æмбæлы,æндæр æй лæппутæй искæмæ авæрдта- 
ид. Къола дзы афтæ ферхæцдзæн, уый цæмæй зыдта? Мæ- 
гуыр, ныр дæр ма уатæй йæ хуыфын цæуы. Фæлтау уыцы 
хуыпп марг куы фестадаид æмæ йæ йæхæдæг куы аныз- 
таид. 
Уæлибæхты адджын тæф фындзыл æмбæлы, сæ цыхт 
сойы æнхъæвзы. 
3 Чындзæхсæры размæ 
33 

Гадæкко уастырджимæ скуывта. Мæнæ йæ хæдзарæй 
æртæ бæлццоны цæуы æмæ сæ йæ рахиз базыры бын ба- 
кæнæд, сæ бынатмæ зæрдæрухсæй иыххæццæ уæнт. 
Фыд уæлибæхты кæрстытæ Амырханмæ хæстæгдæр 
æрæвæрдта. Йарæби, дзæбæх дзы куы ахæрид. Цалынмæ 
фæстæмæ ссæуа, уæдмæ ма кæд фæуыдзæн ахæм тæнæг- 
цъар дзаджджын уæлибæхты хъæстæ? 
— Цалынмæ ма хъарм сты, уæдмæ рæвдздæр æвна- 
лут. Махмæйы хуызæн хæрзад хæринаг никæм кæныиц,— 
загъта Амырхан. Уæли^æхы карст систа æмæ ма йæ ны- 
хасмæ бафтыдта:—Хорз хæринаг баззайыны бæсты æв- 
зæры гуыбын атонæд. 
Уыцы ныхасмæ æфсины сым-сым ссыд. Гадæкко йæм 
%йæ цæстьпæ сзылдта æмæ фæсабыр. 
Амырхан йæ сахатмæ æркаст. Автобусмæ сын ма бай- 
рæджы уæд. 
Гадæкко бæлццæтты фæстæ кулдуармæ рацыд. Чындз 
Къолайы хъусы цыдæртæ адзырдта æмæ лæппу йæ чы- 
сыл цæнгтæ цæргæсы базырты хуызæн ныппака кодта, 
афтæмæй Гадæккомæ æрбазгъордта. 
— Бæппуйы лæппу, кæд та ма дæ фендзынæн?— зæ- 
ронд лæг сывæллоны йæхъæбысмæ систа, фæлæ йæуай- 
тагъд фæстæмæ æруагъта; йæ цæнгтæ сывæллоны нæ уро- 
мынц. Лæппу бæлццæтты разæй гæппытæгæнгæ азгъорд- 
та. Чындз æфсиныл ныххæцыд, дарддæр мауал цу, 
зæгъгæ. Хистæр лæппу æмæ йæ къай фæндаггæтты 
хæссинæгтыл схæцыдысты. Амырхан йæ фыдмæ бакаст 
æмæ акъахдзæф кодта. 
— Фæндагсар Уастырджи уæ фæндараст фæкæнæд,— 
йæ худ систа Гадæкко. 
Бидион, тигъы онг семæ ауайон, зæгъгæ, фæцæуы. Зæ- 
роид лæг иунæгæй баззад: йæ бинонты фæстæ ныджджих. 
Хорз бинонтæ йын ис, йæ мард æгад нæ уыдзæн- Мард 
мæрддзыгойæ фидауы, бирæ адæм æм æрцæудзæн. 
34 

Æфсин фæндаджы астæу æрлæууыд. Бæлццæттæ дард- 
æй-дарддæр кæнынц,цæст сæ нал ахсы. Зæронд лæг йæ 
къæхты бынæй ныуулæфыд. Уазал риз йæ уæнгты ацыд; 
цыма йæ бинонтыл иумæ нал фембæлдзæн, цæмæндæр æм 
афтæ кæсы. Гадæккойы зыр-зыргæнаг къухтæй йæ нымæт- 
худ рыг-зæхмæ æрхауд, хъæрзгæйæ йæ систа. Иарæби, 
Бидион тагъддæр куы æрбацæуид. Гадæкко иунæгæй æн- 
къард кæны. Сыхæгты ус Афассæ æфсины размæ кæцæй- 
дæр фæци æмæ фæндаджы астæу ныхæстыл схæцыдысты. 
Уыйас цы дзурынц? 
Гадæкко кулдуары цур бандоныл сбадт æмæ фæндаг- 
мæ кæсы. Ныр, дам, йæ бæлццæттæ фæстæмæ куы раздæ- 
хиккой, нæхицæй никæдæмуал цæуæм, зæгъгæ. Гæнæн 
сын нæй, æндæр, къахдзæф дæр бæргæ никуыдæм акæ* 
никкой. Лæппу æрæнкъард. Ныр цалдæр азы æддейы ис, 
уæддæр бинонтыл, хæдзарыл йæ зæрдæ нæ ивы. Адæй- 
маг кæркдоны куы райгуыра, уæддæр ын адджын у. 
Амырхаи куы ссыд, уæд дын дыккаг бон кæрты астæу- 
мæ рацыд, сæ хæдзармæ кæсы, йæ цæстытæ дзы нал 
иста. Хæдзарæлхæнæг ма фæкæсы афтæ лæмбынæг. 
Гадæкко дисы бафтыд. «Иарæби, лæппу хæдзармæ 
яфтæ лæмбынæг цæмæн кæсы?» — йæхи нал баурæдта 
æмæ йæ бафарста. 
— Цыма нæ хæдзар ныллæгдæр фæци, афтæ мæм 
кæсы. 
— Уый та куыд?— бахудынмæ хъавыд Гадæкко, фæ- 
лæ æцæгдæр цы бæрæг ис? Чи зоны, сæ хæдзар бынмæ 
фефсæрста æмæ йæ бинонтæй ничи-ма фæхъуыды кодта. 
Лæппу ахуыргонд у, ичженер æмæ йæ уый цæст ацахста. 
Зæронд лæджы мидбылты худт æрбайсæфт. Цалдæр 
хатты хæдзарыл йæ цæстæнгас ахаста, стæй йæ алыварс 
æрзылд æмæ загъта: 
— Нæ, нæ фæныллæгдæр, фыццаг куыд уыди, афтæ у. 
Лæппу ницы сдзырдта. Гадæкко, хæдзарыл зилгæйæ, 
35 

лæппу-иу чысылæй цæджымдзыл йæхи куыд барста,уын 
фæхъуыды кодта. Цæджындзы цурмæ бацыд æмæ бахудт, 
уыгæрдтыл йæ лæдзæг æруагъта: 
— Хъуыды ма кæныс?.. 
Лæппу сагъæсы ацыд, стæй куыд нæ хъуыды кæныи, 
зæгъгæ, йæ цæсгом ныррухс, уыгæрдтыл йæ уырзтæ фæл- 
мæн хаста. 
— Арæх мæ фыны нæ хæдзар феиын. 
— Райгуырæн хæдзар лæгæт куы уа, уæддæр ад- 
джын у. 
Нæ, лæппуйы æппындæр ацæуын нæ фæндыд, фæлæ 
куысты лæуд стыæмæсын гæнæн нæй. Амырхан заводы 
стыр хицау у, йæ къухы мин адæймагæй фылдæр кусы. 
Гадæкко сын цы зоны, мыййаг, уыцы заводы хыгъдхæс- 
сæгæй нæ базæронд, фæлæ Къолайæ фехъуыста. Æниу 
сын уый дæр цы зоны? Уæвгæ æмбаргæ лæппу у. 
Дыууæ усы æппынфæстаг сæ зæгъинæгтæ фесты. Æф- 
син Гадæккойы фарсмæ йæхи æруагъта. 
— Дарддæр сæ цæуылнæ ахæццæ кодтай?—æфсины 
зæрдæ фæфидар кæиыны тыххæй хъазæн хуызы загъта 
зæроид лæг. Бидион ницы дзуры, æрхуымæй бады. Гадæк- 
ко рамæсты; уый йæм æнхъæлмæ каст, зæрдæтæ мыи 
авæрдзæн, зæгъгæ, уый та йæхæдæг... 
— Дæ дзыхы дон ис? Афассæимæ дзургæйæ де ’фсæр- 
ты къæрцц-къæрцц мæнмæ куы хъуыст. 
Бидионы æнкъард цæстытæ Гадæккойыл æрæнцадыс- 
ты. Лæг æфсины тæригъæддаг цæстæнгас нæ баурæдта 
æмæ йæ сæр æруагъта, фæтыхст. Цæмæн æфхæры йе ’фси- 
ны, йæ мастыл ма йын маст цæмæн æфтауы? 
— Нал сæ хъæуæм, нал,— хъарæггæнæгау загъта Би- 
дион æмæ йæ цæстытæ доны разылдысты. 
Гадæкко æфсинмæ дзагъырцæстæй бакаст: кæмæй зæ- 
гъы? Лæппу æмæ чындзæй? Хуыцауыстæн, уыдон дурты 
бын куы бакæнай, уæддæр бинонтыл сæ зæрдæтæ иикæд 
36 

сивдзысты. Сæхимæ арæх не ’фтынц, уымæн æмæ куысты 
лæуд сты. Куыстæй та афтæ рауай-бауай гæнæн нæй. Кол- 
хозы нæ кусынц, мыййаг. Æфсин рæдийы. Ахæм лæппу 
æмæ чындз никæмæн ис. Иу бæрæгбон дæр сæ æнæ исты 
сæрвитгæ нæ ныууагътой. Иыр дæр семæ цæйбæрц дзау- 
масластой! Бинонтæй алкæмæн дæр къахæй сæрмæ—йæ 
фæлыст. Гадæккойæн та ма ноджы миты къæртты хуызæн 
урс-урсид мидæггаг хæдон æмæ хæлаф. Ис ма йын мидæг- 
гаг дзаума æртæйы фæлыст,фæлæ дзы адонæн æмбал нæй. 
Сæ хъуымац фæлмæн, уырзты æхсæн зыр-зыр кæны. Хуы- 
цауыстæн, ахæм хæлаф æмæ хæдон хъæуы зæронд лæг- 
тæй йæ цæсты кæронæй дæр ничи-ма федта. Бафснайын 
сæ хъæуы, мæлæт адæймаджы нæ фæрсы. Лæг цы минут 
фæцъынд уыдзæн, уый бæрæг нæу æмæ бахъуаджы са- 
хатмæ цæттæ уыдзысты. Гадæккойыл лæгтæ йæ мæрдон 
дарæс куы кæиой, уæд хъус-хъусæй кæрæдзийы фæрсдзы- 
сты, кæм ын уыдис ахæм хæлаф æмæ хæдон, зæгъгæ. Æмæ 
цæмæй базондзысты, уыдон Гадæккойæн йæ лæппу æмæ 
йæ чындз схастой, уый? Чи сыи æй зæгьдзæн? Сыхæгты 
лæгтæй искæмæн хæлаф æмæ хæдоны хабар ракæнын 
хъæуы. Ныхас та дугъон бæхæй уæлдай нæу: лæгтæ йæ 
кæрæдзийæн адзурдзысты. 
— Сыгъдæгæй дын Афассæ цыдæртæ радзырдта? 
— Уæ чындз, дам... 
— Искæйы æвзаг дур халы,— æфсины ныхас фес- 
къуыдта зæронд лæг. 
— Байхъус уал мæм, стæй дзурдзынæ, кæд мæ дзы- 
хæй сызгъæринтæ схаудзæн, уæд та? Айфыццаг, дам, нæ 
лæппуйæн дзырдта, мах дæр, дам, нæхимæ зæрдæмæдзæу- 
гæ куыстытæ куы ссарæм, уæд отпусчы фæстæ бынтондæр 
ссæудзыстæм. 
— Æмæ уæд лæппу йæ фæнд махæй раздæр кæмæн 
загътаид? Сæ зæрды исты куы уыдаид, уæд дæс боны 
ам фесты æмæ куыстагур искæдæм ацыдаиккой. 
37 

Лæипу æмæ чыидз къахдзæф дæр никæдæм акодтой. 
Амырхан дыууæ æви æртæ хатты таджы былгæрæтты йæ 
зæрдæйы дзæбæхæн дидинджытæ тонгæ хъæдмæ ацыд 
æмæ дын уый дарддæр кæм уыд, уый! Лæппу ма йæ цард- 
æмбалимæ хъæдмæ тезгъойы ацæуынмæ хъавыд. (Га- 
дæккойæн йæ æфсин радзырдта), фæлæ æрыгон къайæи 
хъæды разил-базил кæнын аив кæй нæ у уый, æвæц- 
цæгæн, бамбæрстой æмæ нал ацыдысты. Уæдæмæ 
Афассæ цы дзура, уый йын нæй æмæ мæнг ныхæстæ 
кæны. 
— Нæ зонын, нæ зонын,— йæ сæр банкъуыста æфсин. 
Ды йæ нæ зоныс, фæлæ йæ Гадæкко зоны. Уастырджийыс- 
тæн, лæппу йæ фыдæй ницы басусæг кæндзæн. Скъола- 
дзау ма куы уыди, уæд æй иу хуыцаубон Гадæкко йемæ 
фермæмæ акодта. Сæ фосæй цалдæр фысы фæрынчын 
æмæ лæппуйы уым ныууагътой, дæ цæст сæм дар, хæри- 
наг сын сæвæрдзынæ, сихорыл-иу сын дон ратт, зæгъгæ. 
Гадæкко йæхæдæг иннæ фыййæуттимæ фос аскъæрдта. 
Лæппу рох кæнаг у æмæ изæрæй Амырханы афарста: 
— Ницы хъуаг сты? 
— Дон дæр сын радтай? 
— Радтон? 
Гадæкко сæхимæ рацыд талынджы; цалынмæ фосмæ 
зылдысты, уæдмæ рæстæг агæпп кодта. Бæх зæронд лæ- 
гау хуыздæр фæндаг агуырдта, арæхсгæ цыд. Лæппу бадт 
Гадæккойы фæсарц. Иурæстæджы къæмдзæстыгæй 
загъта: 
— Бæппу...— Лæппу ныхъхъус. 
— Цы?— Гадæкко идоныл æрбахæцыд. Хайуан æр- 
лæууыд. 
— Абон мæ сихорыл рынчын фыстæн дон раттын фе- 
рох, 
— Æгомыг фос тæригъæд сты æиæ донæй, фæстæмæ 
здæхын хъæуы. 
38 

— Фæлæ сын изæры радтон. 
— Нæ сайыс? 
— Нæ. Изæры дæр дын загътаии, фæлæ, сын зæгъын, 
дæхæдæг куы хæссай, æххормагæй дын тæригъæд кодтон. 
Гадæкко бæхы рохтæ суагъта. Йæ лæппуйæн цы загъ- 
таид, уый йæ сæр нæ ахста. Лæппуйы ныхæстæ йæ æна- 
хуыр хъуыдытыл бафтыдтой: цæвиттон, иуæн хорздзинад 
ракæиыны охыл æндæр искæй сайын æмбæлы? Хуыцауы- 
стæи, Гадæкко йæ абои дæр не ’мбары. 
Гадæкко дзæвгар рæстæг ницы дзырдта. Цы зæгьа йæ 
фыртæн? Лæппу йæ рæдыдыл кæй басасти, уый хорз уы- 
ди. Сæхимæ куы фæцæйхæццæ кодтой, уæд æм Гадæкко 
разылд æмæ загъта: 
— Лæппу, дунейыл æргом ныхасæй хуыздæр ницы ис. 
Амырхан уыцы цау йæхæдæг дæр арæх æрæмысы. Мæ- 
гуыр, æфсæрмæй ныссырх вæййы. Айфыццаг дæр та йæ 
зæрдыл æрлæууыд, Бæппу, куыд, дам, мын загътай уæд, 
уый ма хъуыды кæныс? 
— Æмæ-гъа, адæймаг бирæ цыдæртæ фæзæгъы: кæм 
хъуыды кæнгæйæ, кæм та æнæрхъуыдыйæ æмæ сеппæт 
зæрдыл кæм лæууынц? 
— Дуиейыл, дам, æргом ныхасæй хуыздæр ницы ис. Цæ- 
мæн дæ фæрсын? Афтæ, дам, ма иу англисаг стыр фыссæг 
загъта. 
— Иæ цæрæнбон бирæ уæд, æгайтма мæн хуызæн 
хъуыды кæны. Афтæ цас фылдæр адæм хъуыды кæной, 
уыййас хуыздæр: куырмытау нæ уыдзысты. 
— О, уый, дам, афтæ у. Уыцы аиглисаг фыссæг дæр, 
дам, (цыдæр æнахуыр ном ын ис) стыр зондджын лæг 
уыдис, адæмы хъысмæтыл йæ зæрдæ рыст æмæ, дам, уы- 
мæн афтæ загъта. 
— Æмæ ныр цы фæци? 
— Цалдæр æнусы размæ, дам, амард. 
— Уый æцæг лæг уыди, æндæр цалдæр сæдæ азы йæ 
39 

Ном нæ цæрид. Рухсаг уæд, дзæнæты бадæд. Хорз лæг йæ 
хъуыдытæ мæрдтæм нæ хæссы: чи баззад, уыдонæн сæ 
ныууадзы. Хицауады ахæм зондджын адæймæгты куы 
æвæриккой, уæд æвæджиауы хорз уаид. 
Афтæ, гъе! Гадæкко йæ лæппуйы хорз зоны. Сывæл- 
лонæй дзы куы никæд ницы бамбæхста, йæ алы ми æмæ 
ныхас дæр цъæх фæзыл хъазæгау æргом, уæд ма дзы ныр 
исты сусæг кæны?.. 
— Æфсин, алкæйы ныхæстæм ма хъус. 
— Ныууагътой нæ, ныууагътой. Æндæр уæдæ уыдон 
цы куыстытæ кæнынц, ахæм куыстытæ Ирыстоны нæй? 
— Æвæццæгæн, нæй,— фидарæй загъта Гадæкко. Уæ- 
дæ сæ цыдæр æнæзонгæ адæмы æхсæн сæ былы цъæрттæ 
хæрынц цæрынмæ? Сæхимæ куы ссæуынц, уæд ног рай- 
гуырынц. Лæппу астæуæй уæлæмæ йæхи сбæгънæг кæны 
æмæ цæхæрадонæй мидæмæ нал фæцæуы; дыргътыл фæ- 
зилы; сæнæфсиры бынмæ ламаздыхъ ахæссы æмæ сау- 
бон изæрмæ уым баззайы; фæхуыссы, чиныджы фæкæсы. 
Иу бон та афтид трусичы хуыссыд. Гадæккойы ауыдта 
æмæ йæ дзаумæттæм фæдисмæ цæуæг салдатау фæлæ- 
бурдта, уайтагъд йæ уæлæ февзæрдысты. Гадæкко йын 
бауайдзæф кæнынмæ хъавыд, бæгънæгæй дæ исчи куы 
фена, уæд аив нæу, зæгъгæ, фæлæ йæхиуыл фæхæцыд. 
Раст зæгъын хъæуы, æнуд бон уыд. Гадæккойы хид дæр 
цъыкк-цъыкк кодта, йæ дзаумæттæ йыл сапонæй ахуырс- 
тау ныххæцыдысты, фæлæ фæрæзта. Уæдæ уый дæр йæ 
джебенатæ куы раппæрстаид æмæ мæнæ доны был æры- 
гон лæппутæ хурмæ сæ буар куыд фæдарынц, афтæ йæ 
æмпылдтæ сау буар хуры тынтæм куы сыгътаид, уæд рæ- 
сугъд уыдаид? Хуыцауыстæн, нæ! 
— Ау, горæты мах лæппу æмæ чындзы аккаг куыст 
нæ разындзæн, æви зæххыл чи не ’рцыд, ахæм куыст кæ- 
нынц? Горæты, дам, заводтæн нымæц дæр куы нæй, сæ 
тохынатæ, дам, арвыл куы æмбæлынц. Æппынфæстаг, мæ- 
40 

нæ нæхи хъæумæ рацæуæд. Дыргълæмарæн завод ара- 
зынц æмæ йын хицау уыдзæн. 
— Æфсин, худæгæй марыс. Заводтæ мин хуызтæ сты, 
алы куыстытæ дзы кæнынц. Лæппу цы куыстыл хæст у, 
ам, æвæццæгæн, ахæм нæй. Бамбæрстай? Æндæр æхца 
алы ран дæр иухуызон у. Уым сæ зæрдæйы дзæбæхæн нæ 
цæрынц; ам сæ зонгæ адæм, сæ къабæзтæ, сæ зæхх. Æп- 
пынфæстаг æз æмæ ды, бамбæрстай мæ? 
— Бамбæрстон. 
— Уæдæ хорз,— сæрыстырæй загъта Гадæкко. Табу 
хуыцауæн, ныр æфсины зæрдæ лæппу æмæ чындзыл нал 
худдзæн. Фæлæ йæ хъæлæс æнкъард, кæуæгау цæмæн у? 
Ау, йæ фырт æмæ йæ чындз кæмдæр сæхи фæндæй кæй 
нæ цæрынц, уый йæ нæ уырны. Не ’ууæнды Гадæккойыл? 
Цæмæн ын ис ахæм æнкъард хъæлæс? Бидионы цæстытæ 
доны æрттивынц, ставд урс æртæхтæ сæ æрызгъæлд. Га- 
дæкко, цыма йæ сæр нал фæразы, афтæ бынмæ æруагъта 
æмæ зæхмæ ныккаст, йæ улæфт ныссабыр. Иæхи дæр са- 
йы æмæ Бидионы дæр, ныууагътой сæ фырт æмæ чындз, 
ацыдысты. Фæлæ цæмæн?.. Уыдон ахуыргонд сты, хъуыд- 
дæгтæ хуыздæр зонынц æмæ... Нæ! Ахъуыды, асагъæс 
хъæуы. Дзырд топпы нæмыгæй уæлдай нæу — сирвæст, 
уæд ын раздахæи нал ис. 

Хур хæдзары сæрмæ æрцауындзæг, йæ тынтæ судзгæ 
æхсидæвтæй хауынц. Хадзысмелы къæхтыбын агуыридур- 
тæ фыцынц. Иæ уæззау улæфт, цыма йæ фæндаг æхгæд 
уыди æмæ фегом, афтæ стыдта. Сæрдæн бел хæдзары 
тигъыл дурты æхсæн стъарапилыл æрæвæрдта. Рахиз 
къухы амонæн æнгуылдз æнцъылдтæ, хурсыгъд ныхыл 
абырыд; рыг æмæ ть^ъсæрдæн змæстæй згæдоны хуы 
зæн хиды æртæхтæ æнгуылдзы кæронæй агуыридурмæ 
æрызгъæлдысты. Лæг, хиды æртæхтæ дурыл куыд ата- 
дысты, уый нал федта; æргуыбыр, галиу цæст, цыма дзы 
исты бахауд, афтæ фæцъынд, тигъы кæронмæ акаст æмæ 
загъга: 
42 

— Топпы фаты хуызæн у,— Хадзысмел агуыридур 
хæдзары тигъыл æрæвæрдта, сæрдæи бел йæ къухы цыргъ 
кардау хурмæ ферттывта, дуры фæрсты асыффытт ласта. 
Стъарапилыл цалдæр агуыридуры кæрæдзиуыл æвæрд. 
Тигъсæрдæг нæ разылд, афтæмæй дзы иу райста. Иæ 
цæст ыл ахаста: хорз у! Æниу ма йæм цæмæ кæсы, зы- 
наргъ рæстæг дзæгъæлы цæмæи сафы? Йæхæдæг сæ куы 
равзæрста. Æллæх, æллæх, цы тæвд у! Зиои сатæгдæр 
уыди. Хадзысмел дысон бафынæй кæныны агъоммæ хæ- 
дзарæй рацыд. Кæрты астæу, арв æм, хæхтæ дзы кæм 
суадысты, уырдыгæй зæххы иннæ кæроныл кæмæрæн- 
пад, уый куыд зындаид, афтæ æрлæууыд. Изæрон са- 
тæг уæлдæф ногдыгъд æхсырау йæ хъуыры ацыд. Иæ 
къухтæ дуры хуызæи хъæбæр, фæллад синты сæр æрхуыс- 
сыдысты. Лæг арвы æнæбын цъæх ахуырст къусмæкаст. 
Хадзысмел йæ сæр банкъуыста: райсом тынг æнтæф уы- 
дзæн, адæймаг агуыридуртыл сфыцдзæи, ницы бантыс- 
дзæн кусын. Дымгæ уæддæр куы кæнид. Æниу цы бæрæг 
и! Чи зоны, райсоммæ рæстæг аива. Уарын дæр нæ хъæ- 
уы, хуыцау ма зæгъæд. Фæлтау хур зæххыл дæр атулæд. 
Лыстæг сæлфынæг ницы хъыгдары, змæстыл цемент фыл- 
дæр акæндзысты æмæ тынг хорз уыдзæи. 
Хадзысмел хæдзармæ бацыд. Иæ кусæндзаумæттæ, 
дурсæттæн къæдз дзæбуг æмæ сæрдæн чысыл бел сынтæг- 
мæ хæстæгдæр æрæвæрдта. Гом рудзынгæй ма æнæ къæм 
арвыл йæ цæстæнгас ахаста; кæртæй цалынмæ мидæмæ 
здæхт, уæдмæ дзы цыма цыдæр ивддзинад æрцыд, цæмæн- 
дæр æм афтæ фæкаст. Стъолæй сахат райста æмæ дзæн- 
гæрæг куыд ныццæгъда, афтæ йæ сарæзта. Сахаты уазал 
æрттиваг цæсгом æм дзæбæх куыд зына, афтæ йæ æрæ- 
вæрдта æмæ æрхуыссыд. Иæ сæр пакъуы базы здыйы 
къæрттау аныгъуылд, фæллад уæнгтæ ногæхсад хуыссæ- 
ныл адæргъ сты. Цæстыты рухс ахуыссыд. Чысыл фæстæ- 
дæр æфсин, тæнæг хæдоны йæ разы куыд æрлæууыд, æмæ 
43 

йын йæ æрдæггом цæстытæм мидбылхудгæ куыд каст, цы- 
рагь куыд ахуыссын кодта æмæ йæ фарсмæ куыд æрæн- 
цад, уымæн дæр, цалынмæ райсомæй сыстад æмæ йын ус 
уыцы хабæрттæ радзырдта, уæдмæ ницы базыдта.Æф- 
син хуыссыд фæллад адæймагау, сахаты дзæнгæрæг фæ- 
дисмæ сидæгау зæлланг кодта, фæлæ, мара-зæгъай,кæд 
райхъал. Æмæ йын уæд Хадзысмел сахат йæ хъусы цур 
авæрдта, мæсты дæр ма йæм ссис: цавæр фынæй у? 
Хъуамæ йын алывыдтæ акалдтаид, фæлæ йыл æфсин ба- 
узæлыд; йæ буар æмæ былты хъармæй лæджы маст атад. 
Хадзысмел зæрдæрухсæй кусынмæ ацыд. 
О © 
— Студент, цы ми кæныс? Ме змæст фæци!— рай- 
хъуыст Хадзысмелы хъæлæс, йæ цæстытæ сæрдæн белæй 
фескъуыдысты, хæдзары сæрæй сæхи аппæрстой æмæ 
рудзгуыты бын æрыгон, астæуы онг бæгънæг лæппуйыл 
æрæнцадысты. Хадзысмелы бедрайы ма змæст ис, фæлæ 
уадз æмæ схæсса, алы уысм дæр сызгъæринау зынаргъ у. 
— Фæхæссын!— дзуапп радта студеит. Дзæбæх, æиæ- 
зивæг лæппу у, æнæуæлдай дзырд. Иæ ном бæлвырд цы- 
дæр хуындис; Хадзысмелимæ куы базонгæ сты, уæд ын 
æй загъта, фæлæ дзы ферох. Æнйу æй цæмæн хъæуы? Иу- 
мæ, мыййаг, цæрæнбонтæм нæ кусдзысты, иу къусæй нæ 
хæрдзысты. 
Студент сыздæхы, змæст æмæ йæ уæзæй асины къæс- 
къæс цæуы. 
— Ма ахау. 
— Ма тæрс. 
Асин къулмæ æрбахæстæгдæр хъæуы. Лæппуйæн бед- 
ра зындæр хæссæн уыдзæн, фæлæ æдасдæр. Исты йыл 
куы æрцæуа, уæд йæ пайдайæ йæ зиан фæфылдæр уы- 
дзæн. Хадзысмелы æфсон æй фæкæндзысты, йæ сæр æл- 
44 

гьыстаг фæуыдзæн; йæ Цæст æм иæ фæдардта, нæ йын 
ацамыдта... 
Студенты буар сойы æвдылдау æрттивы, хиды æртæх- 
тæ йæ хæлафы комдæлмæ лæсынц. Иæ сæрыхъуынтæ ног 
æхсады хуызæн, фæйнæрдæм æркалдысты, иыхыл баны- 
хæстысты. Бедрайыл цы къухæй хæцы, уый нуæрттæ ги- 
тарæйы телтау аивæзтысты. Кæсаджы зæхмæ куы сæппа- 
рай æмæ йын улæфт куынæуал фаг кæна, уыйау йæ тых- 
улæфт хъуысы. Мур дæр ын ницы у. Хадзысмел фынддæс- 
аздзыдæй фæстæмæ куы хафы йæ игæртæ дуртыл, йæ 
уырзтæ иыскъуыдтæ сты, ницыуал æмбарынц, уæддæр ма 
абон дæр цæры, сагсырды хуызæн у. Мæнæ ныр дæр дур- 
ты сæр уæхстау фыцы, йæ сæр риссы, ных фæйнæрдæм 
тоны, буар судзы, уæддæр фæразы: хæдзары тигътæн 
абон, дуне иннæрдæм куы рафæлдæха, хур Хадзысмелæн 
йæ синтыл куы атула, уæддæр æнæбайсæрдгæ нæй. 
Хадзысмелы дурсæттæн дзæбуджы хуызæн ныкъ- 
къæдз студент, афтæмæй æрæфтыл ссæуы, йæ гуыбын ас- 
тæуыстæгыл баныхæст. Йæ улæфт тынгдæр хъуысы, йæ 
къухы тугдадзинтæ, цыма атонынмæ хъавынц, афтæ 
ныннæрстысты- 
— Дæ къæхтæ арæхсгæ ис, дуртæ сызмæлдзысты 
æмæ та нын — дыккаг куыст. 
Студент ницы загъта, уæззау бедра æрæфыл æрæнцад. 
Лæппу сулæфыд, йæ къухтæ æруагъта. Хадзысмел æм 
скаст: 
— Бафæлладтæ? 
— Иæ. 
— Уæдæ мæм бедра хæстæгдæр æрæвæр,—дард æм нæу, 
æххæссы йæм, фæлæ йæм цæмæн хъуамæ иваза йæхи? 
Ныр ма куысты æмбис разæй ис æмæ бафæллайдзæн. 
Æхца доиы къусы сæфт фæкæндзысты. Дысон хæдзары 
хицауимæ фондз сомыл сахатæй фылдæр фæдзырдтой. 
Кусынæй дзурын æнцондæр у, и? Хадзысмел зыдта: хæ- 
45 

дзары тигътæн æнæсæрдгæ мæйæмæсæ уымæйхуыздæр 
та, Мæскуыйæ куы æрхона, уæддæр ничи байсæрддзæи 
æмæ йын уæд æнæ бафидгæ цы хос ис! Æмæ Хадзысмел 
дзырдта: карз тох рамбылдта, йæ кард кæрддзæмы уæла- 
хизæй нытътъыста. Табуафси, кæд æй нæ фæнды — не 
’рбацæудзæн. Цалдæр хæдзары йæм æнхъæлмæ кæсынц. 
Ныр та цы, куыст —къубалмæ. Æрмæст фæраз. Гъей, 
джиди, сæрды-иу лæгмæ цалдæр адæймаджы хъару куы 
уаид? Мæхæмæт æмæ ма Данел дæр сæрдынц, фæлæ 
Хадзысмелы раз уыдон цы сты, кæй хъæуынц, чи сæм 
бадзурдзæн? Сæхи дæр æмæ адæмы дæр тухийæ марынц, 
сæ сæрст тигътæ зылынтæ-мылыитæ рауайынц. Æппын: 
фæстаг уæд та тигъы иу кæронæй иннæдоæ бæттæн ауадз. 
Æдылытæ, уæвгæ уый æрхъуыды кæиынæн дæр сæртæ 
хъæуы. Цыма баст цæстытæй фæкусынц; къуымых фæ- 
рæтæй амады хуызæн сæ сæрст — æвидауц, чъизи, 
змæстæй дуртæ схъулæттæ кæнынц. Хаджысмел сын сæ 
куыст куы феиы, уæд йæ пыррыкк уромын нал фаёфæра- 
зы. Хæдзары хицауæн тæригъæд фæкæны. Хадзысмел йæ 
галиу къухæй дæр уыдонæй хуыздæр байсæрддзæн. 
Тигътæ раст хахх кæныныл уагъдау æмраст, сыгъдæг, иу 
æртах дæр змæстæй иннæ дуртыл не’руадздзæн, дурты 
фæрстæм змæст кардæй лыгау лæгъз. Иæ куыст хъуамæ 
рæсугъд уа, аив, бындурон, фау æм мачи æрхæсса, хæ- 
лæг æм кæной. 
Тигъсæрдæг фæстæмæ разылд, стъарапилы уæлæ — 
агуыридуртæ, хъуамæ дзы æрбайса. Иу уысм йæ къух 
уæлдæфы, цыма сæлгæ акодта, афтæ æнæ змæлгæйæ аз- 
зад. Цæмæн исы йæхæдæг дуртæ? Аустæн, базæронд, фæ- 
лæ уæддæр йæ сæры зонд нæма бацыд. Студент йæхæдæг 
æнцадæнцойæ йæ цуры лæууы æмæ йæм кæсы, уый та 
йæхи тухæнæй мары. Акæс ма? Афтæ гæнæи нæй. Æхца 
йын фиды, æхца, æмæ хъуамæ иу минут дæр æнцад ма 
лæууа, зилдух кæна! 
46 

— Дуртæ мæм æрбадæтт. 
Студент фезмæлыд. Хаджысмелы цур дур æрцауын- 
дзæг. 
— Гъе, уый хъуыддаг у, гъе! Изæры авд сахатмæ 
хъуамæ тигътæ ацъыкк ласæм, и? 
— Ууыл ныхас дæр нæй. 
Хадзысмел бахудт: адæймаг ныфсхаст куы уа, уæд 
хорз у, никуы фесæфдзæн. 
— Бедра та мæм æрбахæстæгдæр кæн, студент.— 
Хадзысмелы сæрдæн бел дуры фæрсты ацъыввытт ласта, 
тетрады сыфау змæст алæгъз. Табуафси, гæххæтты бæс- 
ты йыл фысс. Хадзысмел тигъыл йæ цæстæнгас ахаста 
æмæ йæ мидбылты бахудт. Студенты къухæй æнæ кæс- 
гæйæ агуыридур райста. Аустæн, Мæхæмæт æмæ Данел 
ног куы райгуырой, цалдæргай азтæ сæ куы фæахуыр 
кæной, уæддæр афтæ рæсугъд нæ байсæрддзысты. Ныр 
цалдæр азы кусынц, уæддæр нæ ахуыр кæнынц. Æгуы- 
дзæг адæм. Æнтысгæ дæр сын ницы кæны. Кусгæйæ 
дзæгъæл дзæнгæда фæцæгъдынц æмæ, ай-гъай! Æфсæст 
родты хуызæн сæ сым-сым фæцæуы. Кусгæ, уæд — кусгæ! 
Аустæн, Хадзысмел уыдоны хуызæн ницæййаг куыст кæ- 
иы, зæгъгæ, уæд иу сæрдмæ къупец суаид. Фæлæ нæ! 
Хадзысмел ахæм лæг нæу, æваст æй бирæ æхцатæ нæ 
хъæуы, дарддæрыл хъуыды кæны. Хадзысмелмæ адæм 
рады лæууынц, йæ маркæ æндæр у. Иæ сæрст тигътыл 
дыууæ — æртæ азы дæргъы алы бон дæр их куы фæуара, 
уæддæр дзы карды бырынчъы йас нæ рахаудзæн. Ай- 
фыццаг Мæхæмæт æмæ Данелимæ уынджы фембæлды- 
сты. Годотæ, сæ «æмбисонды хæрзхъæд» æмæ «æмбисои- 
ды рæсугъд» куысты фæстæ анызтой (уыдонæн арахъ чи 
радта, уый дæр сæхи хуызæн!) æмæ чъылиипытæ кæнгæ 
цыдысты. Хадзысмелы куы ауыдтой, уæд æрлæууыдысты 
æмæ йæм хъазгæмхасæнты алы æлхыскъ ныхæстæ æп- 
пæрстой, барæй сыл хъалхай сылгоймæгты хуызæи сæр- 
47 

тæг чыр-чыр бахæцыд. Хадзысмел иу сусæгдзинад йæхи- 
цæн раджы райгом кодта; адæймаджы æцæг зæрдæйы 
уаг дæ базонын фæнды, уæд ын фыццаджы фыццагдæр 
йæ цæстытæм бакæс, уыдои дын сæ хицауы тыххæй бирæ 
цыдæр æмбæхст хъуыдытæ зæгъдзысты. Хадзысмел, Мæ- 
хæмæт æмæ йæм Данелы цæстытæ сæ хъæлдзæг худт 
æмæ иыхæсты аууонтæй, цыма сын сæ фыдæлты сау ин- 
гæнтæм уый барвыста, ахæм мæстджын каст кæй кæ- 
нынц, уый хорз рахатыдта. Се знагыл æй нымайынц. Оу, 
мæнæ диссаг, цы сын кæны? Цыма сæ не ’мбары, йæхи 
гфтæ дардта. 
— Æнæхъæн район дæхи бакодтай. 
— Цомут нæ хæдзæрттæм æмæ баулæфæм. 
— Хадзысмел,— Мæхæмæт æм хæстæгдæр балæу- 
уыд æмæ, дзедзырой кæнгæ, загъта,— мæ сывæллæтты 
къæбæр мын байстай, бамбæрстай? 
Данелыл дæр, мæгуыр, æнæуи дзы гобиау дзырд не 
схаудзæн, фæлæ уæд базыртæ базад, арахъ ын ныфс æмæ 
хъаруйы хос фæци. Йæ цæстытæ фыррасыгæй кæрæдзи- 
уыл баныхæстысты, тыххæй ма сæ каст, сæ дон лæдæрст. 
Мæгуырæг, Хадзысмелмæ сæ бæгуы лæгау сзылдта æмæ, 
цъыс-цъыс кæнгæ, загъта: 
— Ирон лæг хъуамæ æхцайы тыххæй йæ сæрыстыр- 
дзинад ма уæй кæна, ды та? Худинаг дын нæу? 
Æ, годо, годо! Чи нæ мын зæгъдзæн ирон лæг æмæ 
сæрыстырдзинады тыххæй! Сæ ныхас цæмæ ахызтаид, 
чи зоны? Расыг лæг æдылы у, уыдон та æвронгæй дæр 
мæлæты зонды хицæуттæ не сты! Æмæ сæ Хадзысмел 
уынджы астæу дзæнгæда цæгъдгæ ныууагъта. Фæсте ма 
"йæм сæ сым-сым хъуыст,— ды бафсæд, мах дæр хуыцауы 
фæрцы нæ фесæфдзыстæм, зæгъгæ. Фæлæ сæм Хадзыс- 
мел кæсгæ дæр нал фæкодта. Ницы сты уыдон, сæ ны- 
хæстæ мæнæ пылыл æрдутæ куьГппарой, афтæ. Годотæ, 
æвæццæгæн, æнхъæл сты, æмæ Хадзысмел ам тъæпп- 
48 

уым тъæпп куыстытæ нæ зоны! Бæгуыдæр зоны, фæлæ 
дарддæрыл хъуыды кæны. Хадзысмелы маркæ хъуамæ 
хурау бæрзонд уа, сæхи йæм тавой. Кæд искæмæн йæ 
бон у, табуафси, стæхæд æм, фæлæ ахæм нæмаразынд, 
стæй нæ разындзæн, сæ базыртæ басудздзысты. Хадзы- 
смелмæ хъуамæ адæм рады лæууой. 
— Студент афтæ, гъе, цæуы тох,— Хадзысмелы цæ- 
стытæ гæлир хъæмпынхуды аууоиæй мæсты æрттывд 
фæкодтой. 
— Цы? — хæстæгдæр æм æргуыбыр лæппу. 
— Ницы, ды йæ уæддæр нæ бамбардзынæ. Æри дур, 
змæст æрбахæстæгдæр кæн. 
Хадзысмелы фæсонтæ судзынц, буар æлхысчъытæ 
кæны, уæнгтæ риссынц. Хæдон скæнид, фæлæ уайтагъд 
лæмаринаг авæййы, æмæ йыл рæстæг хардз кæн, ноджы 
догъытæй ахуырстау буарыл ныххæцы. 
— Студент, мæ синты цъар ныкъкъæтæр. 
— Аулæфæм уал. 
— Фæстæдæр, нырма раджы у. Фæлтау мæм дæ разы 
дуртæ хæстæгдæр æрæвæр æмæ мын мæ майкæ сдав. 
Афтид бедра демæ айс æмæ змæст дæр схæсдзынæ. 
— Хорз,— студент фæаууон. Хадзысмел йæ фæстæ 
акаст. 
— Ахæмимæ адæймаг кусынæй никæд схъыг уы- 
дзæн.—Куыддæр æй федта, афтæ йæ зæрдæмæ фæ- 
цыд. 
Цæвиттои, Хадзысмел уæллаг сыхы иу ног æрлидзæ- 
джы хæдзæртты тигътæ сæрста æмæ уым фæзонгæ сты. 
Лæппу горæты ахуыр кæиы, сæ бипонтæ ам кæмдæр цæ- 
рынц. Уыдон дæр ног æрбалыгъдысты, ныр сыл иу-цал- 
дæр мæйы цæуы, фæлæ сæ Хадзысмел иæ зоны. Хъæу 
горæтæй фестырдæр æмæ, ай-гъай, стæй куыстæй лæджы 
йæ сæр схъил кæнынмæ дæр ие ’вдæлы. Хадзысмелæй 
мæнæ йæхи зæронд зонгæтæ дæр рох кæнын куы рай- 
•Чындзæхсæвы размæ 
49 

дыдтой. Цы чындæуа, афтæ у йæ куыст — талынджы ацу 
æмæ талынджы æрбацу. 
Хадзысмел лæппуйы куы федта, уæд загьта: 
— Мемæ кусын дæ иæ фæиды? Алы бон дæр дын 
фынддæс сомы фиддзынæн. 
Студент ницы сдзырдта, хъуыдыты аныгъылд. Ха- 
дзысмел æм аивæй бакаст æмæ базыдта — фæнды йæ, йæ 
цæстытæ худтысты, цины рухс сæ калд. Лæппу загъта: 
— Æмæ мæ нæ фæсайдзынæ? 
— Цигайиаг дæн, цавæр сайд у?! — лæппу йыл цæ- 
мæй хуыздæр баууæнда, уый тыххæй ма йæ ныхасмæ 
бафтыдта: — Мæхæдæг та исдзыиæн иу — дыууæ ту- 
маны бæрц. 
— Разы дæн. 
Бадзырдтой. Хадзысмел ын, кæдæм цæуын хъæуы, 
уый бацамыдта æмæ йæ абон-райсом хæдзары къæсæрыл, 
йæ сæр уæрджытыл æвæрд, афтæмæй фынæйæ æрбай- 
йæфта. Иæ фарсмæ бæндæн, йæ кæроныл уæзæгтæ исæн 
цалх баст. Лæппу къæхты хъæрмæ фесхъиудта, тигъсæр- 
дæгмæ, цыма йæ никæд федта, ахæм каст скодта, фæ- 
джих, стæй бахудт æмæ загьта: 
— Афынæй дæн. 
— Æнхъæлдæн, айрæджы кодтон. 
— Æз дæр бирæ раздæр не’рбацыдтæн,— студент 
цæрдæг фестад, йæ цæстытæ аууæрста, уæйыгау йæ 
уæнгтæ айвæзта, ныуулæфыд æмæ загъта: 
— Æз цæттæ дæн. 
— Уый та да* цæмæн хъæуы? — Хадзысмел бæн- 
дæнмæ ацамыдта. 
— Змæст дзы исдзынæн хæрдмæ. 
— Уый рæстæг сафæн у, асинтыл хæсгæйæ тагъддæр 
уыдзынæ,— загъта Хадзысмел æмæ лæппумæ бакаст 
Цы йæ фæнды? Бедра-иу тигъмæ сласдзæн, стæй-иу æй 
50 

Хадзысмел куыд сæнтъæра, афтæ йæ фæнды. Уый г&нæн 
нæй. 
— Хорз уæдæ,— студент бæндæн хæдзары къуыммæ 
базыгъгъуытт ласта. 
Абон иурæстæджы Хадзысмелы къух уæлдæфы 
ауыгъдæй аззад, хъуамæ лæппуйæ агуыридур райстаид, 
фæлæ йыл нæ фæхæст æмæ разылд. Цы хабар у, цæуыл- 
нæ дæтты студент дуртæ? Лæппу джихæй лæууы, йæ 
цæсгом рухс. Хурскæсæны сæуæхсиды сырх æвзæгтæ 
цъæх арвы хъæбысы куыд ссыгъдысты, уымæ æдзынæг 
каст. 
— Студент,— фæдзырдта йæм Хадзысмел. Уый йæ 
нæ фехъуыста, йæ мидбылты худт. Уыцы минут тигъсæр- 
дæгмæ студент цæмæндæр сывæллоны хуызæи фæ- 
каст. 
— Студент! — хъæрдæрæй загъта Хадзысмел. 
— Циу?!— лæппу фæзылд, дур æм бадардта.-—Хъуы- 
дыты аныгъуылдтæн æмæ... 
— Æвæццæгæн, хурæскаст бирæ уарзыс? 
— Цæуылнæ! — куыд-фæндыйæ загъта студент. 
— Цыдæр сагъæс дæ бацыд? 
Лæппу Хадзысмелмæ комкоммæ бакаст æмæ загъта: 
— Демæ къуыри куы бакусон, уæд мæм цас рацæу- 
дзæи, уый зоныс? Дæс туманы æмæ фондз сомы,— лæп- 
пуйы цæсгом ноджы фæхъæлдзæгдæр. 
— Бирæ, нæ? 
— Кусæджы мæйы мызд — къуыримæ. Уый чысыл 
нæу. 
— Дуртæ мæм дæтт æмæ афтæмæй дзур. 
— Хорз. 
— Аустæн, студент, мемæ куы кусай, уæд æхцайы 
бын фæуыдзынæ. 
Лæппу бахудт. 
— Нейлон плащ балхæндзынæй. Ныр, дам, модæйы 
51 

нал у, фæлæ йæ æз бирæ уарзыи, мæ зæрдæмæ тынг 
цæуы, стæй — чехословакаг туфлитæ. 
— Бедра æрбахæстæгдæр кæн. Кæм ахуыр кæныс? 
— Педучилищейы, — зивæггæнгæ дзуапп радта 
лæппу. 
— Ахуыргæнджытæн дæр, æнхъæлдæн, сæ мыздыл 
бафтыдтой. 
— 0, ныр хорз исынц. 
— Æмæ ма дæ бирæ хъæуы? 
— Би-и-рæ, æртæ азы æмæ æрдæг. 
— Ахуыр кæн, фæстæдæр дын æнцондæр уыдзæн. 
Мæнау хæдзæртты сæр иæ рахау-бахау кæндзынæ. 
— Ды та æхца бирæ исыс. 
— Уый афтæ у, студент,— лæппумæ скаст Хадзыс- 
мел.— Æнæ æхца цæрæн нæй, æхца куы уа, уæд никæм 
фесæфдзынæ, лæгьзтæйаг никæмæн уыдзынæ æмæ фы- 
дæбон кæнын. 
— Æз дæр училищейы фæстæ университетмæ ба- 
цæуынмæ хъавын. 
О © 
Студент Хадзысмелы майкæ æмæ бедрайы дзаг змæст 
схаста, лæф-лæфгæнгæ, йæ цуры æрлæууыд. Тигъсæрдæг 
хурмæ скаст, йæ сæр банкъуыста. 
— Рæстæг фæцæуы, цырддæр æвналын хъæуы. 
— Кæдæм тагъд кæныс, уæддæр изæрмæ фæуыдзы- 
стæм. 
— Ахæм сабыр куыстæй ныл стъалытæ скæсдзы- 
сты,— йæ зонгуытыл æрлæууыд Хадзысмел æмæ сæрдын 
байдыдта. Хиды фæрдгуытæ йæ дæллаг хъуырæй згъæ- 
лынц. Студент ын йæ къæхтæм фæкомкоммæ; кæд туф- 
литы хæдзары сæрæй рахауынæй тæрсы, уæд та дзабыр- 
тæ скæнæд. Йæ къæхты быитæ къамбецы цармы хуызæн 
52 

сау, ныкъкъæтæр сты, кардæй лыгтау фæзтытæ. Зæвæт- 
ты бынтæ бур пъадостау хъæбæр, куыд уа, цы уа — лæ- 
гæн дзы зæгæл бакъуырын нæ бакомдзæн. Хадзысмел 
студеитæн дæр дзырдта, æнæ къахыдарæсæй кус, æдас- 
дæр у фæбырынæй, зæгъгæ. Лæппу бæгъæмвадæй афæл- 
вæрдта, фæлæ йæ къæхтæ дурты схъисты æмæ æрæфты 
цыргъ фæрстыл судзаг рыст нæ баурæдтой, уадидæгæн 
йæ туфлитæ скодта. 
— Рацæут æмæ исты ахæрут,— æфсины хъæлæс кæр- 
тæй сыхъуыст. Хадзысмелы цæстæнгас сæрдæн белæй 
фескъуыд, йæ сæрыл схæцыд æмæ адзырдта: 
— Цæттæ сты? 
— О, рацæут, æгæр ныууазал уыдзысты. 
— Фæцæуæм.— Хадзысмел йæхимидæг бахудт. Гæр 
æмæ куыд? Нæ ацæттæ кæндзæн! Хадзысмелæн хъуамæ 
алцы дæр пъланыл уа. Тигъсæрдæн дурты æхсæн стъара- 
пилыл змæст тагъд-тагъд ныккалдта. Хæрын дæр хъуыд- 
даг у, Абон ма сæм æфсин йæ ивазгæ хъæлæсæй иу хатт 
фæдзырдта хæрынмæ. Хадзысмел æнхъæл уыд: ныххиз- 
дзысты, ахæрдзысты æмæ сæ куыст дарддæр кæндзысты, 
фæлæ цæуылнæ! Уымæн дзы амонд хъæуы. Цыдæр сым- 
сымгæнаг ус у, пъаравозау лæф-лæф кæны, фырнæрдæй 
йæ гуыбын æрзæбултæ, бабызы хуызæн дыууæрдæм цуд- 
гæ цæуы. Уый цалынмæ иуырдæм зила, уæдмæ Хадзыс- 
мел цалдæр дуры джиппы уагъды хуызæн авæрдзæн. 
Абон сæ ныццыдмæ чъиритæ нæ алыг кодта, комдзæгтæ 
цæхæры къæрттытау комы къултæ сыгътой, хъуыры цъар 
ахсæнмæ хастой. Æгæр-мæгуыр ма æйчытæ дæр нæ 
астыгъта. Ау, куы базæронд, уæд никуы иицы федта? 
Чъириты чысыл уазалмæ бауадз, стæй сæм фæдзур. Уы- 
дон дæр фæдисы нæ цæуынц, йе бирæгътæ не сты, мый- 
йаг. Дунне рæстæг хуыцауы дзæгъæл фесæфтой. Хадзы- 
смел хъазгæмхасæнтæ æфсинæн йæ хъусы бацагъта, но- 
джы нæм раздæр фæдзырдтаис, уæддæр махæн рæстæг 
53 

бирæ ис æмæ парахатæй фæбадтаиккам, йскæйы фыдгой 
акодтаиккам, куыст бирæгь нæу, никуыдæм алидздзæн, 
зæгъгæ- ÆЛсин цыдæр къуырма у, йæ фæсномыг ныхас 
ын нæ бамбæрста: 
— Æмæ цы кæны, цы! Ацы тæвды æддæмæ рацæуын 
дæр стыр хъуыддаг у, уæд хæдзары сæр кусын æнцон у? 
Мæ мæрдтыстæи, хус æхсныф артыл куыд ныггуыпп ла- 
са, афтæ адæймаг дуртыл ссудздзæн. Аулæфут-иу, уæхи 
цæуыл марут? Цæхæрадонмæ-иу бауайут, хорз чылауи- 
тæ нæм ис, халсартыл-иу разилут. Æфсæрмы æппындæр 
мацæмæй кæнут. 
Нæ кæсыс, Хадзысмелы дæ кæлмхæрд чылауитæ æмæ 
хинæйы хуызæн бур маст бицъи-джитъритæ æхсызгон 
бахъуыдысты, уыдоиы мæтæй йыл дысон хуыссæг не 
’рхæцыд. Æвæццæгæн, æнхъæл сты, æмæ Хадзысмелы 
дурты сæр йæ уыргтæ физоиæг кæнын тынг фæнды, йæ 
хъалæй бады уым, зыр-зыргæнгæ? Кусæг лæг у, кусæг 
лæг æмæ йын æнæ тухæнæй хуынкъ суари дæр ничи рат- 
дзæн. Ацы рæстæджы фистæг къухæй куы нæ бавналай, 
дæ цæхджыи хид дыл куы нæ ныхъхъæбæр уа, уæд зы- 
мæджы йæ хæдзары къултæм кæсдзæн, æви, мыййаг, йæ- 
хæдæг дæр æмæ йæ биноитæ дæр арсау сæ къæхты бынтæ 
стæрдзысты? Ныртæккæ ам дурты сæр фыцыны бæсты 
афтид майкæйы доны был бæласы бын цъæх нæууыл 
йæхи Битъыры хъазы уагъд бæргæ акæнид æмæ доны 
иугæндзон хæлхæлмæ хъусид, фæлæ нæй гæнæн. Сæрды 
йæ иу боиы бакуысты пайда иуæй-иу æгуыдзæгты мæйы 
куыстæй фылдæр ахады æмæ йын алы минут дæр зы- 
наргъ у. Ноджы ацы студентимæ хорз бакусæн ис. 
Хадзысмел йæхи иæ баурæдта æмæ æфсинмæ мæсты 
кæй кæны, уый куыд бамбара, ахæм хъæлæсы уагæй 
загъта: 
— Мах кусæг адæм стæм æмæ иын алы минут дæр 
зынаргъ у, нæ хæдзæрттæй курортмæ нæ рацыдыстæм. 
54 

— Æмæ цæуыл уæхи марут, райсом дæр ма ацы 
мæйæ у,— загъта ус. Хадзысмел фырмæстæй иуварс 
азылд, усмæ бакаст. Ау, дыууиссæдзаздзыд, гъæйтг- 
мардзæ лæг, къæпсырдæндаг дон ауазæн бутъройы хуы- 
зæн усæй, райсом дæр ма ацы мæйæ кæй у, уый æвзæр- 
дæр зоны! Мæлæты хъабедзен! Хæринаг куыд æрæвæрын 
хъæуы, уый йæ гопп нæ ахсы æмæ мын уыиаффæ кæны- 
ныл схæцыд. Хадзысмелы кæд цы кæнын хъæуы, уый 
алкæмæй дæр уæлæ хуыцауæй хуыздæр зоны, бамбæр- 
стай, къуырма? Алчи дæр йæхи цардæн дæсны у. 
Хадзысмел сбадт æмæ хордта. Иæ уырзтæ зынгтæ 
исæгау сыгъдысты. Студентыл, мæгуыр, фу-фу кæнгæйæ 
рæстæг аивгъуыдта. Тæригъæд уыд, фæлæ йын цы код- 
таид? Лæг хъуамæ бирæгъы хуызæн уа, суанг хæргæйæ 
дæр, æмæ ахуыр кæнæд. 
Хадзысмел бирæ хæрын нæ уарзы, фæлтау арæх æмæ 
тагъд. Науæд лæг æфсæстæй сывæрджын усау вæййы, 
кусгæйæ хæфсы хуызæн лæф-лæф кæны. Адæймагмæ ни- 
цуал кæнын фæцæуы, уæнгтыл зивæг бахæцы. Абон фын- 
джы уæлхъус куы сбадтысты, уæд студеитæн, цырддæр 
хæр, зæгъгæ, бæргæ бамбарын кодта, фæлæ ницы. Хæ- 
рынмæ дæр лæг хъæуы, лæг. Ныр ма йæм кæс: йе’фсæр- 
тæ дзæбæх тагъд куы змæлынц, æфсæйнаг дæр аууил- 
дзæн. Ха-ха-ха! Студент, абон дын Хадзысмел хорз урок 
сарæзта. Æрцахуыр дæ кæнид, бæргæ. Хадзысмел дæ 
профессыртæй профессырдæр у, уыдон чингуыты профес- 
сортæ сты, уый та царды профессор у. Æфсад дæр хорз 
у, адæймаджы мысты хуынчъы ауайын кæнынц, тызмæг 
æнæхатыр царды ад йæхиуыл бавзары, цæфхадау адæй- 
маджы бахсидынц. Студент, студент, æрыгон дæ нырма. 
Мæнæ дæ цард, их сырхбазыр дидинæджы куыд æрхойы, 
афтæ куы æрдзæккор кæна, куы дæ аууæрда, дæ фæз- 
зæг дыл Хадзысмелау куы æрцæуа, уæд алцы дæр бам- 
бардзыиæ, дæ къæбæрæн фу-фу нал кæндзынæ, дæ 
55 

къухы тæппæлтæм сусæгæй нæ кæсдзынæ. Студент, сту- 
дент, фидар лæуу! Цард тызмæг у! 
— Студент, æз фæдæн.— Хадзысмел йæ хурсыгьд 
былтæ къухы уæлармæй асæрфта. 
— Æз дæр,— лæппу йæ комдзаг аныхъуырдта. 
— Фæйнæ сыкъайы дæр аназут,— æфсин дыууæ 
агуывзæйы арахъ рауагъта. 
— Цæмæй рахауæм, уый дæ фæнды? — Хадзысмел 
тамако сдымдта, фæздæг йæ фындзы хуынчъытæй зил- 
лачытæй ракалд, фынджы сæрмæ апырх. 
— Хуыцау бахизæд. 
— Куыст куы фæуæм, уæд дзы фæйнæ ануаздзыстæм. 
Цом, студент.— Лæппу Хадзысмелы фæстæ араст. 
© © 
Иугæр хур ныгуылæнмæ фæкъул, уæд бон фæци. Хур 
ма иу сахаты размæ дæр дзæвгар бæрзонддæрæй сыгъди, 
ныр хæхты сæрмæ æрдзедзыкка, чысыл рæстæг ма æмæ 
сæ фæстæмæ ныххаудзæн. Хадзысмелæн дæр ма фæстаг 
тигъ баззад сæрдинаг, уымæй дæр цалдæр дуры æрæ- 
вæрдта, хурныгуылдмæ фæуыдзæн, йæ зæрдæйы фæндон 
сулæфдзæн. Гъей, джиди!.. Абон райсомы хъаруйы æр- 
дæг ма уæддæр куы уаид йæ уæигты. Дыууиссæдз — 
фондз æмæ дыууиссæдз минутмæ хæдзары тигь сæрст 
фæуаид, ракетæйау сзынид. 
Бафæллад Хадзысмел. Хъуамæ уæлдæр схиза. Йæхи- 
уыл схæцыд, уæнгтæ фезмæлын нæ комынц, ныддур сты. 
Æрæфтæ йæ сæхимæ нылхъывтой. Хадзысмел йæ астæуы 
къæдз сраст кодта. Охх! Охх! Æвæццæгæн, йæ астæу 
ныссæстытæ, риссы. Иæ къæхтæ иындзыг сты, фæтасын 
нæ комынц, хъæды лыггæгтæ фестадысты. Хадзысмел 
æрæфтæй йæхи атыдта, слæууыд, йæ риуы дзаг сулæфыд. 
Фæцудыдта, æрæф ацахста. Адæймаг гуыпп, зæгъгæ, 
56 

асхъиудзæи. Ау, афтæ сæнæхъару? Худинаг, худинаг! 
Хадзысмел йæ цыппæртыл уæлдæр схызт, нæ хъуын- 
джыи буар, гæмæхфæстаг æфсымæртæ дæр раст афтæ 
фæбырынц. Лæг æрбадт, тигъмæ æргуыбыр. Йæ астæу- 
стæджы къæр-къæр ссыд. Тигъсæрдæг ныууынæргъыдта: 
— Студеит. 
— Фæхæссын, — æрбайхъуыст лæппуйы лæмæгъ 
хъæлæс. Мæгуыр, дзырд дзы нал хауы. Афтæ у цард, 
студент, сырх æхцатæ лæвар ничи дæтты, сæры бæсты 
йæ уæхсчытыл куысыфтæг ничи хæссы. Партæйыл бадын 
æнцондæр у, нæ? Ай-гъай! Хъус æмæ тетрады хæххытæ 
кæн, чиныджы сыфтæ дæ фæлмæн урс æнгуылдзтæй фæл- 
дах. Чысыл раздæр, мæгуыр, змæсты бедра бæгуы лæгау 
хæрдмæ сдæттынмæ хъавыд, йæ тихалыг къухтæй йыл 
дыууæрдыгæй схæцыд, асины къахæй йæ атыдта. Бедра 
суанг йæ фындзмæ схæццæ, фæлæ... Æваст йæ къухтæ 
тихалджытау фæсастытæ сты æмæ змæст быламыхъау 
йæ риуыл акалд. Бедра дзыгъал-мыгъулгæнгæ атахт. 
Лæппу федзæм, цыма йе’взаг ахауд, бедрайы фæстæ джи- 
хæй каст. Цалынмæ йæ Хадзысмелы ныхас, ацу æмæ ног 
рахæсс, зæгъгæ, райхъал кодта, уæдмæ æнцад лæууыд. 
Ницы кæны, афтæ дæр вæййы, студент. 
Тигьсæрдæг агуыридур райста. Цы уæззау у!.. Иæ 
къух æй нал уромы. Ау, афтæ сæдых? Хадзысмел дурыл 
дыууæ къухæй фæхæцыд, тигъыл æй æрæвæрдта, сæрдæн 
бел змæстæй стыдта. Аустæн, тынг бафæллад Хадзысмел, 
фæлæ тигъæн æнæбайсæрдгæ нæй, цалынмæ змæлын 
фæраза, уæдмæ не ’рхиздзæн. Æниу, мæнæ ма цалдæр 
дуры сæвæрдзæн æмæ фæци, иу кусгæ бон та аивгъуыд- 
та, дуиейы тæккæ хуыздæр тигътæсæрдæг Бирæгъаты 
Хадзысмелы цардæй. Фæлмæн гобан, пух баз æмæ йе’фси- 
ны хъарм авджы хуызæн лæгъз буар та йын йæ фæллад 
фæсурдзысты, райсоммæ та ног райгуырдзæн, агуыри- 
дуртæ та йæ къухты кафдзысты. Цырддæр æвналын 
57 

хъæуы, æрйзæр бынтондæр. Æви мйгь у уый? Æмæ ма 
чысыл раздæр арв кæсаджы цæсты хуызæн сыгъдæг куы 
уыди? Кæд фæздæг у? Æмæ йæ фыидз ницуал æмбары? 
Смудынмæ самыр куыдзæй уæлдай куы нæ у? Нæ, мигъ у, 
цæстытæ æхгæиы, бæзджыиæй-бæзджындæр кæны. Кæд, 
мыййаг, йæ цæстытæ исты кодтой? Хадзысмел сæ аууæр- 
ста, йæ размæ æвзалыйы хуызæн сау стъæлфæнтæ акалд. 
Мигъ фæбæзджындæр. Йæ быны хæдзар фæцудыдта. 
Царциаты диссæгтæ! Хæдзар æй иал уромы, фæкъул, 
иуварс азылд. Цы ’рцыд, цы хабар у? Хадзысмел фæцу- 
дыдта, йæ къæхтæ æрæфтæй фæбырыдысты. 
— Студент! — Хадзысмел æрæфтæм фæлæбурдта, йæ 
къухтæ сыл андæгъдысты, нылхъывта сæ. 
— Ма тæрс, ныр нал ахаудзынæ,— дзуры йæм сту- 
дент. 
Хадзысмел йæ цæстытæ бахгæдта, йæ риуы дзаг æх- 
сызгонæй сулæфыд. Табу не сфæлдисæгæн, аирвæзт. 
Хуыцау хорз, æмæ цæрдæг фæлæууыд, æндæр афонмæ 
уæнгсæстытæй зæххыл къæдзтæй хуыссид, адæм ыл 
æрæмбырд уаиккой. Зæхх тугхъулон бауаид, кæуинаг 
фæуаид. 
Хадзысмел йæ сæрыл схæцыд, ракаст: фæиыкхуыз 
мигъы бæсты цъæх арв разынд. Хур Хъазыбеджы сынæ- 
гыл æрæнцад æмæ йыл судзы, хох сырх пиллои уадзы. 
Хадзысмел рабадт, йæ къæхты бынæй уынæргъæгау ныу- 
улæфыд æмæ загъта: 
— Тигъсæрдæджы куыст æнцон у, хуыцауы дзæгъæл 
дуне æхцатæ бампъухынц, чи фæзæгъы, уымæн...—Хадзы- 
смел æнæфсæрмæй ралгъыста. Хиды æртæхтæ йæ ныхæй 
лæдæрсынц. 
— Ма мæсты кæн, дзæгъæлы дæ нервытæ ма хал. 
— Раст зæгъыс, студент. Фæлæ адæймаг дур нæу.—- 
Хадзысмел сæрдæн бел систа, æркастæм, йæхæлафыл 
æй асæрфта. Цæрын зын у. Иæ ус ын цалдæр хатты бæр- 
58 

гæ дзырдта, дæхи-иу æгæр ма риссын кæн, дæхи хъахъ- 
хъæн, зæгъгæ, фæлæ... Ацы куыст ныхъхъуыдты уадзын 
хъæуы-Лæг иуахæмы рахаудзæн æмæйæтухæнтæ фæ- 
дзæгъæл уыдзысты. Хъуамæ газуадзæджы дæсныдзина- 
дыл сахуыр кæна, ныртæккæ хъæутæм дæр газ уадзынц 
æмæ куыст зымæг дæр æмæ сæрд дæр къубалмæ. Æхца 
дæр. Гъе, гъе, уым дын æхца!.. Хадзысмел пецтæ ама- 
йынмæ дæр бæргæ дæсны у, фæлæ куы вæййы, куы нæ 
æмæ æнхъæлмæ кæс. Газуадзæгыл сахуыр хъæуы, раха- 
уынæй ма тæрс, дæ сæр нæ разилдзæн. Æндæр—тигъсæр- 
дæг цæй куыст у? 
— Студент! — Хадзысмелы ныхасмæ лæппу дард- 
дæр нал банхъæлмæ каст, бамбæрста йæ: бедра хæстæг- 
дæр æрæвæрын хъæуы. 
— Студент, мæнæ ма фондз дуры æмæ фестæм. 
© © 
Хур аныгуылд, хæхты чъылдымæй йæ фæстаг тынтæ 
сызгъæрин ахуырст æрцытау тæхынц, хæдзæртты сæр- 
тыл æмбæлынц. Зæрæхсид ссыгъд, йæ пиллон-æвзæгтæ 
къæдзæхты саджилтæй фæйлауынц. 
Хадзысмел æмæ хæдзары хицау æнæ йæ боцкъа-æф- 
син кæртæй уынгмæ рахызтысты. Æфсины чысыл цæсты- 
тæ, цыма исты æмбары, афтæ сæ хæдзары иу тигъæй иннæ- 
мæ уайынц, фæстагмæ йæ лæгыл æрæнцадысты æмæ 
загъта: 
— Нæ хæдзар фæфидыдта. 
— Æз сайæн куыст нæ уарзын,— бакаст æм Хадзыс- 
мел. 
— Дæ къухтæ сызгъæриндоны фæтул. 
— Бузныг. Цæй, хæрзизæртæ, фæрнæй сæм балидзут, 
иог хæдзæрттæ сты æмæ уын ног амæндтæ æрхæссæнт. 
— Уастырджи уе’мбал,— загъта хæдзары хицау. 
59 

Хадзысмел æмæ студент ацыдысты. Хæдзар фæау- 
уон. Тигъсæрдæг йæ дзыпмæ нывнæлдта. Иæ уырзтæ 
æхцатыл бамбæлдысты, æрбалхъывта сæ. Цыма сæ къæр- 
къæр ссыд, афтæ йæм фæкаст. Дзыхъхъынног æхцатæ. 
Æвæццæгæн, хъæздыг цæрынц. Мæгуыр дæр кæм цæр- 
дзысты? Сæ иу фырт горæты цыдæр хицауæй кусы, иннæ 
хохы ииженер у, æнхъæлдæн, æртыккаг ахуыргæнæг у 
скъолайы, æнхъæлдæн, фарон фæци каст. Ис сæм, стыр 
æфтиаг сæм хауы, уый бæрæг у. 
Хатгай адæймаджы сæр харбызæй уæлдай нал вæййы, 
иицы фæахсы. Цæвиттон, Хадзысмелы студенты цур æх- 
ца райсын нæ фæндыд. Цас ын бафыстой, уый куы ба- 
зона, уæд хъуамæ йæ уæигтæ æркæлой, йæ зæрдæ куыст- 
мæ мауал райа. Цы бæрæг и, фылдæр æхца дæр дзы ба- 
цагура. Æмæ зонгæ-зонын рæдыд цæмæн æруадза? Йæ 
сæрыл хъен куы слæууа, Мæскуыйы хуыздæр авдакатты 
куы баххуырса, уæддæр ын фылдæр нæ бафиддзæн, уы- 
мæн æмæ раздæр баныхас кодтой; знон кæмæ куыста, 
уыдоны бинонтæ дæр æвдисæнтæ, фæлæ уæддæр... Та- 
буафси, цæуыл баныхас кодтой, уыйас. 
Студент фыддæрадæн кæнæгау сæ цуры сфæдæгъд, 
иуырдæм ын аггуырсæн нал уыд. Хадзысмел стыхст. Хæ- 
дзары хицау йæ дзыпмæ куы нывнæлдта, уæд йæ зæрдæ 
сгуыпп-гуыпп кодта. Лæппу æхца фендзæн æмæ... Æмæ 
цы? Ницы, фæлæ... 
— Студеит, æнхъæлдæн, мæ дзæбуг цары баззад. 
— Нæ, нывæрдтай йæ. 
— Æцæг? — Хæдзары хицауы къух йæ дзыппы арф- 
дæр абырыд. 
— Дæ бæндæн ма баззайæд. 
— Акæс-ма, фæцæй мæ рох кодта,— лæппу фæзылд, 
ног хæдзармæ ацыд. Хадзысмел, цыма йæ хурсыгъд 
уæхсчытæй уæззау уаргъ æрæппæрста, афтæ æнцонæй 
сулæфыд. Хæдзары хицаумæ хæстæгдæр балæууыд. Цы- 
60 

ма йын йæ æхцатæ аскъæфынмæ хъавы, афтæ йæм йæхи 
байвæзта. Сырх æхсæз тумаиы æмæ гæркъæраг фондз 
сомы райста. Фынддæс сомы хицæнæй авæрдта, иннæтæ 
йæ хæлафы чысыл дзыппы атъыста. 
О О 
Хадзысмел йæ дзыппы æхцаты тыигдæр балхъывта. 
Фыиддæс сомы чысыл æхца нæу. Лæппумæ бакаст, æхца- 
тæ систа, бахудт æмæ загъта: 
— Студент, райс дæ фæллой. 
Уый сæ райста. Æркаст сæм, бахудт æмæ сæ йæ дзып- 
пы нывæрдта. Йæ цыд фæсабырдæр, цæуылдæр ахъуы- 
ды кодта æмæ загъта: 
— Цом хæрæндонмæ æмæ фæйнæ бæгæныйы бануа- 
зæм. Æз бæгæны бирæ уарзын. 
— Бузиыг, студент, мæ ахсæн дзы риссæгау фæкæны 
æмæ...— йæ сæрæй акувæгау кодта Хадзысмел. Фæлæу- 
уыд. Кæс-ма уыцы цъаммармæ! Ахæм ма дзы æлгъин 
æфсин уа? Фæскуыст сын мидæмæг дæр нал загъта. 
Фæйнæ сыкъайы анызтаиккой. Арахъæн йæ бирæ марг 
у, фæлæ дзы чысыл аназын ницы хъыгдары, хос у, уæл • 
дай дæр фæскуыст. Уæнгтæ æрфæлмæи вæййынц, фæл- 
лад ссæуы. 
— Иу бæгæныйы кружкæ дæ ницы бахъыгдардзæн. 
— Цом уæдæ, хъусын дæм,— фезмæлд Хадзысмел. 
Æмæ йæмлыстæг куы нæ ис. Иннæ æхцатæ та... Æниу 
ца^уыл тыхсы, студент æй нæ хоны? Нырма æрыгои у, 
фæлæ хъуамæ æгъдæуттæ зона, ирон лæппу у, ирон хæ- 
дзары схъомыл. Нæ фыдæлты æгъдæуттæм гæсгæ дæлæг 
искæдæм хоны, уæд дæ хъуамæ сбуц кæна, дæ бæсты 
бафида. Хадзысмел афтæ фæкæиы, афтæ æмбæлы. 
— Æрбахæццæ стæм,— лæппу хæрæндоны дуары цур 
фæлæууыд. Хадзысмел фæраздæр. Кæс-ма, дæ хорзæхæй, 
61 

ацы студентмæ, гоби-фысы хуызæн йæхи фæстæмæ куыд 
ласы. Æвæццæгæн, цæмæй Хадзысмел æхца бафида, 
уый йæ фæнды. Æ, гæды къиито! Ницы дын дзы рауай- 
дзæн. Хомбыл студент, кæд ды рувас дæ, уæд Хадзысмел 
та дæ къæдзил. Нæ! Дæу хуызæттæ йæ сæдæ дæр нæ 
афæливдзысты. Мæнæ диссæгтæ, кæс-ма, дæ хорзæхæй, 
ацы гобимæ, цытæ зоны? 
— Бæгæныйæ мæ ахсæн риссы, æмæ... 
— Ницы дын кæндзæн, рацу. Мæпæ дуары цур сбад, 
ам сатæгдæр у, бахиз, æз рахæссон,— студеит цыма, мæ- 
нæ цы хъæздыг дæн, зæгъгæ, йæ гæркъæраг туман æв- 
дисы, афтæ йæ бæрзонд сдардта æмæ фæцæуы. Уæд 
фондз сомы сис, æви тумаи йæ дзыппы нал лæууы? Аус- 
тæн, дзæбæх лæппу у, Хадзысмел ыл æвзæр цыдæртæ 
ахъуыды кодта æмæ йын хуыцау иыббарæд, фæрæдыд. 
Студент дыууæ бæгæныйы кружкæйы сыр-сыргæнгæ 
стъолыл æрæвæрдта, сбадт. Хадзысмел ракуывта: 
— Студент, хуыцауæн табу уæд. Дæ нуазæнтæ бирæ. 
Ирон лæппу дæ, ирон туг дæм ис, нæ фыдæлты æгъдæут- 
тæ нæ сафыс æмæ дзæбæхæй цæр. Уыцы хорздзинад дыи 
сæфт макуы уæд. Абон иумæ чысыл цыдæр капеччытæ 
акуыстам æмæ нын уыдон та хаир уæнт. Студент, æз æй 
нуазын дæ цæрæнбоны тыххæй. 
— Ныууадз, цытæ дзурыс, бузныг.— Кружкæты 
къуырцц фæцыд. Хадзысмелы хъуыры уазал бæгæны 
æхсызгон хъыдзы кæнгæ ацыд. Студент йæ кружкæ æр- 
дæг нозтæй фæуагъта; къуыммæ кæмæдæр йæ къух 
фæтылдта, бахудт. 
— Уæлæ уыдонæй иу мæ зонгæ у, махмæ ахуыр кæны. 
Æз сын фæйнæ бæгæныйы... Бахатыр кæн, æз иыртæккæ... 
лæппу йæ ныхасы кæрон йемæ ахаста. Хадзысмел йæ 
бæгæны æрдæгмæ анызта æмæ къуыммæ акаст: студен- 
тæн йæхи карæн æртæ лæппуйы бадынц, бæгæны нуа- 
зынц, Студент ма сын æртæ кружкæйы сæ цуры æрæ- 
62 

вæрдта. Оу, мæнæ дйссаг! Цæмæн ма сын балх&дта, æвй 
йе’хцатæ йæ дзыппы нал лæууынц, министры фырт мын 
куы нæ у. Фæлтау сæ фæззæгмæ бамбырд кæн æмæ де 
скъоламæ гом рагъ æмæ афтид гуыбынæй ма бацæуай. 
Ныр ма æдылы дæ, æдылы, студент, дæ сæр фаг нæма 
ахсы. 
Лæппутæ Хадзысмелмæ сæ къухтæ тилынц, ардæм 
рацу, зæгъгæ. О, æнхъæлмæ кæсут, ныртæккæ уемæ сбад* 
дзæн ацы фæлладæй, æндæр сагъæс æй нæй. Тигъсæр- 
дæг йæ бæгæны анызта, кружкæйы бынæй рухс скалд. 
Студент тагъддæр куы æрбацæуид, уæд райсом кæм 
кусдзысты, уый йын бацамонид æмæ сæ хæдзармæ афар- 
дæг уаид. Уымæи бар йæхи. Нæ, уый дæр хъуамæ бау- 
лæфа, иумæ сæ кусын хъæуы. 
Лæппу æрбацыд, йæ кружкæйыл схæцыд æмæ загъта: 
— Ме ’мбал мæ нæ уагъта, рацæут æмæ, дам, махи- 
мæ абадут. Тыххæй ма сæ рацыдтæи. 
— Сæ цæрæнбои бирæ уæд,— сыстад Хадзысмел, 
лæппутæн йæ сæрæй акуывта æмæ рацыд. Студеит йæ 
фæстæ рахызт. Хæрæндоны рудзынгуаты цур æрлæууы- 
дысты. Хадзысмел сигарет ссыгъта, тамакойы адджыи 
фæздæг йæ фындзы хуынчъытæй ракалд æмæ фæйнæр- 
дæм алæбырд. 
— Райсом дæм... 
— Хадзысмел,— тигъсæрдæджы ныхас фескъуыдта 
студеит,— æз райсом нал рацæудзынæн... 
— Цæуылнæ, цы дæ зæрдæмæ нæ фæцыд? 
— Алцы дæр фæцыд, фæлæ... 
— Фæлæ цы? Чысыл дын бафыстон? — хæстæгдæр 
æм балæууыд Хадзысмел. Иæ тамако къæхты бынмæ 
æрæппæрста, туфлийы фындзæй йæ аууæрста. Лæппумæ 
комкоммæ бакаст. 
— Бирæ, фæлæ æз æхцайы тыххæй мæхи марынмæ нæ 
хъавын. 
63 

— А-а1 Студент, студент, уæдæ æИæзынæй кæм цы ис? 
Фæразын хъæуы. Ахсæв баулæфдзынæ æмæ райсоммæ 
авд хатты ногдæрæй агæпп ласдзынæ. Куыройы цурмæ... 
— Æз нал рацæудзынæн. Цæй, хæрзизæртæ. 
— Цы?! 
— Хæрзизæртæ,— студент Хадзысмелæй фæхицæн. 
Тигъсæрдæг йæ фæстæ дзагъуырцæстæй баззад. Замма- 
най кусæгæй бавдæлон, ахæм нал ссардзæн. Цæмæн æй 
ауагътон? Бои ма йын иу-дыууæ-æртæ сомы куы бафтыд- 
таид, уæд, æвæццæгæн, сразы уыдаид кусыныл. Цы фæци, 
фæаууон? Нал зыны. О цъаммар, гъе! Хадзысмел та йын 
преми дæттынмæ хъавыд, æртæ — цыппар боны фæстæ 
йын хъуамæ иу туман радтаид. О цъаммар, гъе! Адæйма- 
гæй зындæр базонæн зæххыл ницы ис, абондæргъы йæхи 
куыдæвдыста! Хадзысмелы къухтæ æрбатымбыл сты, йæ 
дæндæгтæ кæрæдзимæ нылхъывта, йæ мидбынаты лæу- 
гæйæ баззад. Р1æ рæзты цæуджытæ æндæртæ фестадысты. 
Цалдæр чысыл лæппуйы цъиах-цъиахгæнгæ йæ цурты 
азгъордтой. Сæ хъæрмæ æрчъицыдта. Æндæргты удтæ 
бацыд, адæймæгтæ фестадысты. Хадзысмел фезмæлыд, 
йæ къæхтæ кæрæдзийы фæстæ зæххæй атыдта. Æмбал ын 
куыд нæ рæстмæ кæны, уый мард æрцыды хъуыддаг у. 
Кусгæйæ сым-сым байдайынц æмæ, ай-гъай. Уый та 
рæвдз кусыи уарзы. Æихъæл уыдис, иукъорд боны иумæ 
бакусдзысты æмæ ма дысон куыройы цур, фæлладæй, уы- 
иыхæдзармæ фæдисонаудæр фæтахт. Абон дæр хъуамæ 
æндæр ран куыстаид, фæлæ сæм нæ бацыд; æгæр чысыл 
хæдзар у æмæ йæм ницы æрхаудаид. Ницы кæны, Хадзы- 
смелæй мур дæр ницы фесæфт, райсом та йæ куыст кæн- 
дзæн. Сæ сыхæгты лæппуйæн зæгъдзæн. Æрмæст уымæн 
фылдæр фидын хъæуы. Аст къласы дæр æм нæй, уæддæр 
студентæй зондджындæр у. 
Хадзысмелы къах хуырыл фæбырыд, йæхи нал бау- 
рæдта æмæ размæ ахауд, йæ худ иуварс атылд. Фæнда- 
64 

джы фарсмæ бæлæсты бынæй сывæллæггы кæл-кæл рай- 
хъуыст, стæй сæ ныхас: 
— Расыглæг. 
— Цом-ма, йæ худ ын аскъæфæм. 
— Фæлæуу, æз ыл нæ куыдзы сардауон. 
— Æнцад бадут, расыг лæг йæхи дæр нæ зоны æмæ 
уæ фæнæмдзæн,— хъуысы зæронд усы хъæлæс. 
Хадзысмел сыстад, йæ худ систа. Сывæллæттæ йæм 
хæстæгдæр бацыдысты, худынц. Уыдон æрцахс æмæ сæ 
æцæгдæр кæрæдзиуыл фæхой. Къулбадджытæ! Уый мæ- 
нæ фырфæлладæй йæ къæхтыл нал лæууы, уыдон та йæ 
расыг хонынц. 
5 Чышæхсæвы раэмæ 

ЙАРÆБИ, ЦЬГРЦЫДИ?.. 
Æмæ æппынфæстаг фæци æмбырд. Борнæф æхсызго- 
нæй сулæфыд. Рæстæг ыл ацы хатты хуызæн никæд-ма 
ныддаргъ. Партбюромæ кандидаттæй кæуыл цал хъæлæ- 
сы лæвæрд æрцыд, уыдон куы нымадтой, уæд ын уыцы 
уысмтæ æнустæ фестадысты. Адæм сусæг ныхас кодтой. 
Борнæф президиуммæ каст. Кæд фæуыдзысты нымад? Чи 
цал хъæлæсы райста, уый кæд сбæрæг уыдзæн? Ау, афтæ 
зын нымайæн сты? Партбюромæ кандидаттæй иу уæлдай 
у æмæ чи рахаудзæн? Борнæф? Нæ, уый хъуамæ баззайа. 
Æниу рахауæд. Адæм хъуамæ æнæмæнг сеппæт партбю- 
ройы уæнгтæ уой? 
Борнæфмæ уырыссаг литературæйы ахуыргæнæг Ге- 
66 

оргий Михайлович бакаст, йæ хъусыл ын йæ былтæ 
æвæрдта æмæ хъазæнхуызы сыф-сыф кæнгæ загъта: 
— Дæу дæр амонд нæ фæци, цæрæнбонты адæмы сæр- 
вæлтау дæхи бахордтай...— Борнæф æм ницы сдзырдта. 
Георгий Михайлович ма йæ ныхасмæ бафтыдта: — Мæ- 
нæн дæр мæ бон нал у, тæхуды æмæ ма дæ риуы дзаг 
сыгъдæг уæлдæф сулæф. 
Борнæф хъуамæ йе’мбал ахуыргæнæгæн исты тызмæг 
ныхас загътаид, фæлæ ахъуыды кодта: йæ нервытæ 
дзæгъæлы цæуыл хала? Æмæ куыдфæндыйæ, цыма Ге- 
оргий Михайловичимæ нæ дзуры, фæлæ йæхицæн зæгъы, 
афтæ йæ былтæ сæрфгæ загъта: 
— Сихормæ—лекцитæ, стæй та—æмбырд æмæбафæл- 
ладтæи. 
Георгий Михайлович ницы сдзырдта. Гæды мысты 
хуыичъы цур æнæхъæлмæ кæсгæйæ куыд ныхъхъус вæй- 
йы, афтæ ныссабыр. Æвæццæгæн, Борнæфы йемæ дзурын 
кæй нæ фæнды, уый бамбæрста. 
Æмбырды сæрдар, литературæйы кафедрæйы хицау 
Василий Макарович нартбюромæ кандидаттæй кæуыл 
цал хъæлæсы лæвæрд æрцыд, партбюромæ чи бахауд, 
уыдон фехъусын кæнынмæ куы сыстад, уæд уыцы рæстæг 
Борнæфыл бынтон ныддаргъ. Василий Макарович стыр 
уæззау уаргъыл схæцæгау гæххæтт сабыргай дыууæ къу- 
хæй систа. Йæ цæстытæ дзы ныццавта, стæй йæ стъолыл, 
цыма йæ къухтæ гæххæтт нал уромынц, афтæ æрæвæрд- 
та, адæмыл йæ цæстæнгас ахаста, фарсты нысаны хуызæн 
стъолмæ æркъæдз æмæфыццаг дзырдтæ кæсын чи базо- 
ны, ахæм сывæллоны хуызæн сабыр æмæ уæнггай, алы 
уæнджы æхсæн дæр-иу цасдæр рæстæг рацыд, афтæмæй 
мыггæгтæ каст. 
Борнæф тыхст, йæ зæрдæйы æнæнцой хъæр æддæмæ 
хъуыст. Иæ бадæнæй размæ куыд абырыд, йæ къубал 
президиумырдæм куыд аивæзт, уый, цалынмæ йæ риу 
67 

æмæ йæ губын раззаг бандоныл бамбæлдысты, уæдмæ нæ 
бамбæрста. Фесхъиудта. Исчи йæ куы бафиппайа, уæд... 
Нæ, бадынæй бафæллад æмæ... Куыд ничи йæ фæхъуыды 
кæна, афтæ æнцадгай бандоныл фæстæмæ абырыд æмæ 
дзæбæх сбадт. Василий Макаровичимæ фемдзаст сты. 
Кæд кæсы, уæд кæсæд, æндæр арсау цы дзагъултæ кæны? 
Адæм бафæлладысты æмæ сæ сæ хæдзæрттæм тагъддæр 
ауадз, райсом дæр ма сæ кусын хъæуы. 
Василий Макарович-иу мыггаг куы бакаст, уæд-иу 
фæсабыр, цыма-иу адæмы фарста, уый та уæм куыд кæ- 
сы, ахъуыды йыл кæнут, зæгъгæ. Борнæфы мыггаг уæнг- 
гай нæ бакаст, йæ хъæлæс, цыма цы хабар фехъусын кæ- 
нынмæ хъавы, уый йын стыр зын у, афтæ тæригъæддаг- 
ма раивта. Борнæф фæтыхст, йæ мидбынат базмæлыд. 
Иæ зæрдæ фæкъæпп кодта: сыгъдæгæй дæр партбюромæ 
нæ бахауд. Худинаг. Зал ныссабыр. Нæ фæрæдыд: Бор- 
нæфыл сæ хъæлæстæ радтой æппæтæй къаддæр, партбю- 
ромæ æвзæрст не’рцыд. Василий Макарович, Борнæфыл 
йæ хъæлæс цал адæймаджы радта, проценттæй цал уы- 
дзысты, суанг ма уый дæр загъта, цыма йыл адæм нæ 
баууæнддзысты, æмæ уымæй тарст: кæсут, куыд зæрдиа- 
гæй сæ банымадта, куыд раст стæм, йе Борнæфыл сæ 
хъæлæстæ куыд чысыл адæм радтой, уый цæмæй хуыздæр 
рабæрæг уыдаид, кæнæ йæм адæм æркæсын кодтаид, уы- 
ныс, цы аргъ дын кæнынц, зæгъгæ. Цы йæ зæрды уыди, 
хуыцау йæ зонæг. Адæймаг зын базонæн у. 
Бориæфы цæсгом ссыгъд, цы фæуыдаид, уымæи ниц- 
уал зыдта, æмæ йæ къæхты бынмæ каст. Уыцы минут, 
зæххы скъуыды куы ныххаудаид, уый дæр æй бафæндыд. 
Фæхудинаг! Цæмæн ма у йæ цард? Нал ыл æууæндынц. 
Фæлтау йæ кандидатурæ æвзæрст куы не^рцыдаид, фæл- 
тау æй йæхæдæг куы сисын кодтаид, æз партбюройы уæнг 
къбрд хатты уыдтæн, æндæр искæй сæвзарут, лекцитæ 
мæм бирæ ис æмæ мын партион куыст кæнынмæ, куыд 
68 

æмбæлы, афтæ рæстæг æмæ фадат не суыдзæн, зæгъгæ. 
Æппынфæстаг абон институтмæ куы не’рбацыдаид, фæлæ 
цæмæй хæйрæг уыд? Фæхудинаг. Чысыл фылдæр ыл уæд- 
дæр куы радтаиккой сæ хъæлæстæ. 
Василий Макаровичы арæзт, зæлланггæнаг хъæлæс 
æнуд залы нæма атад, мидбылты худгæ гæдыйы цæстыты 
хуызæн йæ æрттиваг чысыл цæстытæй сæрыстырæй нæма 
экаст, æмбырд фæци, зæгъгæ, афтæ адæм базмæлыдысты. 
Сæ дзолгъо-молгъо æмæ бандæтты гыбар-гыбурæй ни- 
цуал хъуыст. 
Василий Макарович йæ хъæлæсы дзаг ныхъхъæр 
кодта: 
— Партбюромæ ног кæй равзæрстой, уыдон деканы 
уаты сæмбырд уæит! — Иæ цæсгом сырх чернилæйæ 
ахуырстау аци, йæ хурхы уадындзтæ, цыма сæ дымгæ 
ныччындæуыд, афтæ анæрстысты. 
Василий Макарович йæ къух ауыгъта æмæ стъолы 
фарсмæ хæбæц сбадт. 
Борнæф йæхиуыл схæцыд, бандонæй фæхицæн. Васи- 
лий Макаровичимæ куы фемдзаст уаиккой. Уый дæр йæ 
ныхмæ хъæлæс кодтаид. Кæс-ма йæм, æвæццæгæн æй æм- 
бары æмæ йæ сæр уæлæмæ уымæн нал исы, йæхи гæххæт- 
тытимæ архайæг скодта. Борнæф авдæнæй знон нæ ра- 
хызт, фыццаг аз нæ цæуы ацы зæххыл, хъуыддаг раир- 
тасдзæн. Диссаг, цæмæн афтæ рауад? Цæуылнæ йæ рав- 
зæрстой партбюромæ? Цы кодта? 
Борнæфы рæзты чидæр ацыд, гæбæр бæхау ыл йæхи 
ахафта, йæ къахыл ын ныллæууыд. Цæстытæ йыл нæй 
æви пы? Чи у? А-а! Муссæ! Муссæ! Сохъыр уæйыгау æм- 
пырсгæ фæцæуы. Фырцинæй йæ развæндаг нал уыны. 
Ныр стыр лæг у: партбюройы уæиг! Мæгуырæг, йæ сæр 
сурс, ныххæррæгъ, уæддæо ахæм кадджыи бынатмæ æв- 
зæрст никæд ма æрцыд. Ции кæн! Уагæоы ма йæ инсти- 
туты парткоммæ куы равзæрстаиккой! Маргъ фестадаид, 
69 

деканы уатмæ уæлæрвты батахтаид. Æндæраз Борнæфы 
фæцæйвзæрстой институты парткоммæ (бæлвырд чидæр 
ын дзырдта, дæ каидидатурæ дзы уыдис, зæгъгæ). Фæлæ 
йæ бæсты æвзаджы кабинеты лаборанткæ Маша Петров- 
иæйы фæтъыстой. Зæронд ус у, уадз æмæ йæ куыст кæна. 
Æниу цы кусы? Уат йæ сым-сым æмæ хъæрзынæй бай- 
дзаг вæййы. Хуыцауы лæвар æхца исы. Пенсимæ ацæуын 
афон ынбæргæу, фæлæстонгджыбыйау институты ныф- 
фидар æмæ ратонын нал комы. Æвзæр ын нæу æмæ, ай- 
гъай! Цæмæи æй сæвзæрстой парткоммæ?.. А-а! Нырмæ 
дæр æй йæ сæр куыд не’рцахста? Цæмæй парткомы хуы- 
мæтæг адæймæгтæй исчи уа, уый тыххæй. Расту, уый дæр, 
бæргæ, фæлæ хуыздæр чи кусы æмæ архайы, ахæмты æв- 
зарын хъæуы æмæ адæмæн исты пайда æрхæсдзысты. 
Æндæр... Кæй сайæм? Нæхи? Цæмæн?.. Цæйбæрц нæ- 
хъæугæ митæ ма кæнæм, цæ! 
© О 
Борнæфы та чидæр йæ уæхскæй бакъуырдта. Оу, мæ- 
нæ диссаг! Хуыцауы тыххæй, ныхас бакодтой, æви иу- 
уылдæр саугуырм баисты. Кæс-ма, дæ хорзæхæй, Муссæ- 
мæ, цæстыфæныкъуылдмæ дуары цур балæууыд, размæ 
ссæнды. Æ, мæгуырæг, гье! Иыр стыр лæг дæ. Дæ бонæй 
уай, уастæн! Уыиаффæ хæсдзынæ нæ æнæкæрон бирæ иа- 
ционалон паддзахады цард æмæ дунейы хъуыддæгты 
фæдыл. Фæндæгтæ дын уæрæх гом, тагъд институты хи- 
цау суыдзынæ. Раарфæ йын хъæудзæн, уадз æмæ йæхи- 
цæй ныббузныг уа. 
Борнæф йæ ныхы хид асæрфта. Цы тæвд у? Иæ буар 
судзы. Цымæ иннæтæн дæр афтæ тæвд у? Ма фæрынчын 
уæд? 
Борнæф йæ хызын бадæнæй систа. Хуыцауы тыххæй, 
зды дзы нывæрдæуыд; къух бынмæ ивазы. Адæймаг дур 
70 

нæу: бафæллад Борнæф. Хур нæма скаст, афтæ сæ х&- 
дзарæй рацыд æмæ талынгæй здæхы. Лæг иуран бадгæйæ 
куыд фæллайы, афтæ ницæмæй, ноджы ма кæйдæр æдзæл- 
гъæд ныхæстæм хъус. Сæ дзæнгæдайæ сцъæхдæндаг. 
Сæхæдæг, цыма Цицеронтæ вæййыиц, стыр ахсджиаг 
хъуыддæгтыл фæдзурынц, афтæ дын сæ къухтæ тилдзы- 
сты, фырхъæрæй сæ цæсгæмтæ ныцъцъæх вæййынц ихау. 
Иу иннæмæй ныхас фескъæфы, æмæ ма-иу ногæй исты 
куы зæгъиккой, цыма скъоладзаутау æмдзæвгæ сахуыр 
кодтой æмæ тызмæг ахуыргæнæджы цур фæдзурынц. 
Борнæфы хуыссæг æрцахсы сæ иугæндзон ныхасмæ, æф- 
сæрмы нæ кæны, зæгъгæ, адджын фынтæ-иу уынид, фæлæ 
тыхамæлттæй йæхи ныууромы, йæ цæстытæ ныййирд кæ- 
ны, йе, ничи йæ бафиппайдзæн, уый куы фæзоцы, уæд чи- 
иыджы фæкæсы. Дзæгъæл дзæнгæдамæ хъусйнæй хорз 
чнныджы иу сыф бакæсын пайдадæр у. 
Сывæллæттау адæм æз-фæраздæронæй дуарырдæм 
тырныиц, мæлдзгуытау йæ цуры сгуыппар сты, размæ сын 
аггуырсæн нал ис. Борнæфы æмбырды агъоммæ чи нæма 
федта, уыдонимæ кæрæдзийæн салам раттынц: «Æгас 
цу». «Арфæ кæнын». «Дзæбæх у». Иæ зонгæтæй йæм иу- 
æй-иутæ ницы сдзурынц, зына-нæ зыиа сæ сæртæ æнæба- 
ры банкъусынц. Сæхи дзы иуварс ласынц, сæхи йыл атигъ 
кодтой. Нæ! Уый мæнæ йæхимидæг тыхсы æмæ йæм уы- 
мæн афтæ кæсы. Цæмæн, цæй тыххæй йыл хъуамæ атигъ 
кæной адæм сæхи? Цы сын кодта? Иæ, цыдæр æрцыд, цы- 
дæр æрцыд! Фæлæ цы?.. Партбюромæ йæ кæй нæ рав- 
зæрстой, уый диссаг нæу; мыййаг, Сæйраг Советы депу- 
тат нæ уыдаид, къæркъæраг æхцатæ-иу постхæссæг рæ- 
сугъд тыхтæй йе ’рбалæвæрдтаид, йæхицæн ма зындæр— 
коммунисты уæхсчытыл æнæуи дæр бирæ хæстæ æн- 
цайы, хъуамæ фидæны рухс цард, коммунизмы арæзтады 
тырыса хæссæгау разæй цæуай. Коммунисттæ дыл бау- 
уæндыдысты, сæхицæн дæразамонæгæй равзæрстой, уæд 
71 

дæ хæстæ фæдывæр сты. Хъуамæ сын кæсдæр чындзау 
лæггад кæнай, дæ зонд æмæ дæ хъару сæ пайдайæн æнæв- 
гъау дæттай. Ды хъуамæ Данко уай. Данко! Дæ зæр- 
дæйæ сараз цырагъ, æмæ сын сæ фæндаг рухс кæн* Æмæ, 
æвæццæгæн, Борнæф ахæм нал у, коммунисттæ йыл нал 
æууæидынц, æмæ цы кодта?.. Борнæф йæхи фыццаджы 
Борнæфæй зоны. Æрмæст чысыл фæуæззаудæр æмæ уый 
азтæ сæхионтæ кæнынц, стæй ма студент у исты? Рæс- 
тæг размæ цæуы. Æвæдза, цæйбæрц мæгуыр бонтæ арвы- 
ста! Чиныджы кæсгæйæ-иу ыл йæ цæстытæ батартæ сты, 
рæнхъытæ-иу сау хæххытæ фестадысты. Зæххыл аууонау 
цыд. Йæ гуыбын-иу астæуы стæгыл баныхæст æмæ ма 
ныр дæр хъуамæ афтæ уа? Нæ! Ныр уæддæр скъолайы 
ахуыргæнæг у, доцент, цæмæн хъуамæ цæуа тæбæкк гуы- 
бынæй, афтид голлаг хъил нæ лæууы. Æндæр ницы аипп 
ары йæхимæ. Уæдæ йæ цæуылнæ равзæрстой партбюро- 
мæ? Цы’рцыд?.. Ахъуыды хъæуы бæстон, хорз ахуыргонд 
наукæйы исты къабаз бæлвырд куыд раиртасы, афтæ 
хъуамæ Борнæф дæр ацы хъуыддаг равзара, сбæлвырд 
æй кæна. Коммунист хъуамæ суадонау сыгъдæг уа. Цард 
вазыгджын у, кæм чъизи, кæм-цы, фæлæ коммунист, 
налхъуыт-налмасы цъыфы куы ныппарай, уæддæр сыгъ- 
дæтæй куыд баззайы, афтæ кæм-фæнды дæр бæрæгдара, 
цъыф ыл ма фæхæца. 
Æппынфæстаг адæм æддæмæ аггуырстой. Борнæф 
гардеробмæ бацыд. Сылгоймаг ын æнæ дзургæйæ йæ 
плащ рахаста æмæ йæм тæригъæддаг цæстæнгасæй ба- 
каст. Æвæццæгæн, Борнæфы партбюромæ кæй нæ рав- 
зæрстой, уый йæ хъустыл æрцыд æмæ йын зын у. 
— Хæрзизæртæ. 
— Фæндараст. 
О, нæ загъта! Цыдæр æнкъард хъæлæс ын ис. Ницы 
кæны! 
— Хæрзизæртæ.— Борнæф институты уæрæх бæрзонд 
72 

дуарыл ахæцыд, фæззыгон сатæг, сыгъдæг уæлдæф æх- 
сызгонæй сулæфыд. Изæрон сау фæлм горæтгæрон æрæм- 
бæрзта, хæхты йæ аууон бамбæхста. Институты цур æмæ 
фæндаджы фæрстæм цырæгътæ сыгъдысты. Бирæ, тынг 
бирæ ахаста сæ æмбырд, цыма съезд уыди. 
Борнæфы къах институты æрттиваг дурæй конд аси- 
ныл сабыргай æрæнцад. Хъандзалтыл цæуæгау бынмæ 
æрхызт. 
Иæ уæнгты уазал ацыд æмæ тæфсæгæй рынчынау ба- 
рызт. Куынæ фæрынчын уаид. Борнæф йæ шляпæ арфдæр 
æркодта, йæ плащы цæппузыртæ сæвæрдта æмæ бæлæс- 
ты æхсæн нарæг къахфæндагмæ бахызт. Æрыгон лæппу 
æмæ чызг, æвæццæгæн, студенттæ йæ рæзты тагъд-тагъд 
ацыдысты. Дынджыр сау куыдз гыццыл мæллæг зæронд 
усы Борнæфырдæм йæ фæстæ ласгæ ссæуы. Æнæбайрай- 
гæ фæут! Борнæф иуварс алæууыд. Кæд ацы къахфæнда- 
гыл цæуæг нæ уаид æмæ сæрибарæй ахъуыды кæнин, 
зæгъгæ йыл хуыздæрæн рацыд æмæ дын уый та, гъе!.. 
Адæм ницы кусынц æмæ æхсæвæй, бонæй фæндæгтыл 
дыууæрдæм лекка кæнынц. Æндæр кусæг лæджы ацафон 
æдде цы хъуыддаг ис? Уый зонгæйæ, автобусы сбадтаид. 
Хъуыды дæр ницы акæндзæн, афтæмæй йæ къæхтæ фæ- 
рисдзысты — институтæй сæхимæ æртæ — цыппар кило- 
метры уыдзæн, уый чысыл цæуинаг нæу! Ницы кæны, ни- 
цы йын уыдзæн. Раздæр-иу æдзух фистæгæй куы цыди, 
нæ амæлдзæн. Уæвгæ ма уæд æрыгои уыди, ныр фæкар- 
джын, æртæ æмæ дыууиссæдз азы чысыл не сты. 
О © 
Лæгъз къахфæндаг Борнæфы разæй быры, бæлæстæ 
йæ се’хсæн бакодтой. Борнæф йæ плащы æфцæгготыл 
хæрдмæ схæцыд, йæ цыд фæсабыр: йарæби, йæ сæр ни- 
цы ахсы, цæуылнæ йæ равзæрстой партбюромæ, цы 
’рцыд? Хъуыды кæны æмæ йæхи зоныихъом куы фæци, 
73 

уæдæй нырмæ бындзмæ дæр йæ къух никæд систа, 
гадзрахатæй никæуыл рацыд. 
Борнæфы къахайст фæсабыр. Æрмæст... Иухатт Бор- 
нæфы цæмæндæр бафæндыд студенттæн йæхи цардæй ис- 
ты хабар радзурын. Цæмæй студенттæ ахуырмæ разæн- 
гарддæр кæной, уый тыххæй. Цы сын радзура? Ахуыры 
фæндагыл куыд ныллæууыд, уый? Табуафси. Æххормаг 
азтæ. Борнæф йе скъола ныууагъта, йæ фыссæн сис даргъ 
бæрз лæдзæгæй раивта; хъæуы фосæн фыййау ацыд. 
...Фæссихор. Фос къуылдымыл хуртуанау апырх, 
сойджын цъæх кæрдæг мерс кæнынц. Борнæф йæ къухтæ 
йæ нывæрзæн бакодта æмæ уæлгоммæ хуыссы, арв дзык- 
кафыцæн аджы хуызæн тымбыл, йæ цъæх чъилтæ зæххыл 
æрæнцадысты. Борнæф йæ цæстытæ уæрæх байгом кодта 
æмæ йæм кæсы, къæм дзы фæзынд, зæгъгæ, фендзæн æй. 
Арвмæ бавнал, уæд цыма цъæх зæлдаг хъуымац у, цыма 
уырзты æхсæн йæ зыр-зыр цæудзæн. Æваст Борнæфы 
сæрмæ арвы цъæх хьæбысы цæргæс февзæрд. Иæ базыр- 
тæ байтыгъта æмæ тымбыл зилы, арвы хъæбысы бандзыг. 
Цæргæс йæ базыртæ базмæлын кодта æмæ ленкгæнæгау 
йæхи хæрдмæ систа, бæрзондæй-бæрзондæр, бæрзондæй- 
бæрзондæр... Борнæф æм æдзынæг кæсы, йæ цæстытæ 
дзы ратонын нал комынц; адæймаг дæр хъуамæ цæргæсы 
хуызæн уа, иу ран ма лæууа, иу къæпхæнæй иннæмæ хиза, 
иу æфцæгæй иннæмæ тырна. Борнæф та? Цæрæнбонты 
фыййау уыдзæн? Уый тыххæй райгуырд? Æндæр пайда 
ницы æрхæсдзæн? Нæ! Æмæ изæры йæ лæдзæг лыстæг 
ныссаста, йæ къæбæрхæссæн хызын цармæ сæппæрста 
æмæ та йæ чингуытæ райста; фæстæмæ та скъоламæ ба- 
цыд. 
Бориæф уыцы хабар куы дзырдта, уæд студенттæй 
сыбыртт нал хъуыст, цыма цавддуртæ фестадысты; улæф- 
гæ дæр нал кодтой. Иу чызгæн йæ ручкæ пъолмæ æрхауд, 
цалынмæ Борнæф дзырд фæци, уæдмæ йæ нæ систа. 
74 

Дзæнгæрæг ныццагътой* Ёорнæфы хъæлæс ныссабыр, 
уæддæр ма студенттæ æнцад бадтысты. 
Нæ, уый сайд нæу! Æхца никæмæй райста, гадзраха- 
тæй никæуыл рацыд. Студенттæ цæмæй разæнгарддæрæй 
ахуыр кæной, уый тыххæй ахæм цау æрхъуыды кодта. 
Æмæ уыцы бонæй фæстæмæ æцæгдæр студенттæ бæл- 
вырд хуыздæр ахуыр кæнын райдыдтой. Уый сайд хуины? 
Нæ! Иæхиуыл тугтæ мысы? Борнæфы цæсгом сыгъдæг у. 
О О 
Уæдæ цы’рцыд? Цæуылнæ равзæрстой Бориæфы парт- 
бюромæ? Йарæби, йæхиуыл ницæмæй ауæрды. Иституты 
хъуыддæгтæй йæ хæрын дæр ферох вæййы. Хатгай ма 
сæхимæ тыххæй ныййрвæзы, йæ уæнгтæ змæлын нал фæ- 
комынц, йæ сæр фæйнæрдæм фæцæйтоны. Диваныл аха- 
уы. Фарон хуыцаубоны зиуы уый бынаты æндæр исчи йæ 
къахдæр иикæдæм авæрдтаид. Бориæф кæмдæр суазал, 
йæ фындзыдон калд, йæ буар сыгъд. Æфсин дæр æй нæ 
уагъта, тынгдæр фæрынчын уыдзынæ, зæгъгæ. Нæ, Бор- 
нæф æдзухдæр адæмимæ вæййы, ницы йын уыдзæн, нæ 
амæлдзæи. Деканæи зæгъыимæ хъавыд, рынчын дæн, 
уæддæр мæхи нæ баурæдтон, зæгъгæ, фæлæ йæм уый йæ- 
хæдæг фæразæй: 
— Борнæф, дæ цæсгом мæлæты фæлурс у, цыма нæ- 
фæразгæ дæ? 
— Чысыл... 
— Уæхимæ ацу, суазал уыдзынæ. 
— Ницы мын у. Адæм—ам, æз та мæ хъарм хæдзары 
бадон? Нæ, цытæ дзурыс! 
— Уæдæ дæ куыд фæнды, афтæ. 
Æмæ Борнæф студеитты къордимæ институты кæртæй 
мит ласта, хурварсмæ йæ калдтой. Борнæфы риу рыст,; 
куы-иу æргуыбыр кодта, уæд-иу ыл йæ цæстытæ атартæ 
75 

сты, ницыуал-иу ауыдта, йæ сæр зылд. Хуыфынæй-иу ба- 
сур. Иурæстæджы сæхимæ цæуынмæ хъавыд. Нæ, хъуа- 
мæ кæронмæ бафæраза, уадз, феной, Борнæф рынчынæй 
дæр йæхиуыл кæй нæ ауæрды. Æппынфæстаг — комму- 
нист у, коммунист та хъуамæ зындзинæдтæй ма тæрса, 
быхса. 
Борнæфæн йæ хид акалд. Хатгай-иу ын улæфт нал фаг 
кодта, йæ зæрдæ-иу бахъармау; кæсаджы сурмæ куы 
раппарай, афтæ ма-иу йæ тыхулæфт цыд. Бафæллад, йæ 
къухтæ белыхъæдæй сырх-сырхид афæлдæхтысты, фæ- 
стагмæ сæ хъару афтид бел сисын дæр нал уыд, йæ уæнг- 
тæ рыстысты. Фæлæ уыцыиу рæстæг йæ зæрдæмæ кæ- 
цæйдæр цыдæр рухс калд, йæхимидæг цыдæр æхсызгон- 
дзинад æнкъардта æмæ сæхимæ ацыд хъæлдзæгæй. 
Афтæ, гъе! Борнæф æдзух дæллаг галау царды зын- 
дæр рæтты цыд. Хатгай-иу æй цы нæ фæндыд, уый дæр 
кодта. О, о! Уый тыххæй æмæ адæмы æфсæрм бирæ у, сæ 
зæрдæхудтæй тæрсын хъæуы. 
Борнæф рагæй дæр кафын нæ уарзы, фæлæ-иу уæд- 
дæр кафыд, йæхицæй-иу артист сарæзта. Науæд студент- 
тæ банхъæлдзысты: Борнæф семæ кафын йæ сæрмæ нæ 
хæссы, нæ сыл æрвæссы. Иæ! Борнæф у хуымæтæджы 
адæймаг. Уæдæмæ кафын нæ уарзы, фæуæззау, фæзæ- 
ронд. Иу зылд нæма æркæны, афтæ йæ лæф-лæф ссæуы. 
Æвæццæгæн, йæ зæрдæ исты сахъат у. Уыцы æнæхаиры 
зæрдæниз ын ма уæд? Дохтыртæм бацæуын хъæуы. Уæ- 
дæ афтæ хæрзхуыз дæр нæу. Мæнæ Муссæ арсы хуызæн 
лæу-лæу куы кæны, фæлæ куы скафа, уæд дæ цæстытæ 
цæхæртæ акалдзысты, йæ фезмæлдыл цæст нæ хæцы. 
...Сентябры. Фыццæгæм курсы студентты изæр. Бор- 
нæф иннæ ахуыргæнджытимæ лæууы æмæ, студенттæ 
сæхи куыд дарынц, уымæ кæсы. Зал адæмæй йе дзаг, се 
’хсæнмæ судзгæ æхсидав æрхауд — пъолмæ не ’рхæццæ 
уыдзæн. Уæлдæф — здыйы хуызæн уæззау, фындзыхуын- 
76 

чъытæ æхгæны, улæфт нæ фаг кæны. Рудзгуытæ бæргæ 
байтыгьтой, фæлæ сыгъдæг уæлдæф Борнæфмæ нæ ир- 
вæзы,—рудзгуытæм хæстæгдæр чи лæууы, уыдон æй нуа- 
зынц. 
Сылгоймæгты кафт. Фыццæгæм курсæй иу чызг Бор- 
нæфы цурмæ æрбацыд. Борнæф цъусдуг сагъдауæй аз- 
зад. Цы кæиа? Нæ йæ фæнды кафын, фæлæ йыл чызджы 
зæрдæ фæхуддзæн,— студенттæ алцы дæр сæ зæрдæтæм 
хæстæгдæр исынц, æмæ... Зæгъид ын: «Бахатыр кæн, æз 
кафын нæ зонын». Нæ! Студенттæм гæсгæ хъуамæ сæ 
ахуыргæнджытæ алцы дæр зоной. 
Чызг, мидбылты худгæ, Борнæфмæ йы чысыл урс къух 
баивæзта, йæ цæстытæ цинæй æрттивынц. Борнæфимæ 
фемдзаст сты æмæ сæ амбæхста. Ма йæ бауарзæд? Ха-ха- 
ха! Ахуыргæнджытæ сæм цымыдисæй кæсынц. А-а! Уыдо- 
нæй кафынмæ никæйы хонынц æмæ Борнæфмæ хæлæг кæ- 
нынц. Алы адæймаджы дæр цæры чысыл Печорин: О, о! 
Чысыл Печорин. Суанг мæнæ Борнæфы дæр. Борнæф 
ахуыргæнджытæм бакаст; гæнæн нæй, хонынц æй, æмæ... 
Кафынц. Чызджы цæсгом — рухс. Борнæфимæ куы 
фемдзаст уа, уымæй тæрсгæйæ йæ цæстæнгас æмбæхсы. 
Æвæццæгæн, Борнæфы бауарзта. Цы æдылы у. Уый ка- 
ры уарзондзинадыл нæ, фæлæ ахуырыл хъуыды хъæуы. 
Цæй кафыны мæт æй ис! Тæхуды, ацы минут æм йе’фсин 
куы æрбакæсид, хæрзаг дисæй амæлид. Цал æмæ цал азы 
цæрынц æмæ йемæ никæд ма ракафыд. Кафгæ дæр æй ни- 
кæд ма федта, æвæццæгæн, æнхъæлы, æмæ Борнæф ка- 
фын нæ зоны. Зоны, фæлæ нæ уарзы. 
Чызг йæ мидбылты худы, йæ удæй арт уадзы, бæрз 
талайау дыууæрдæм тасы. 
Борнæф йæ цæсгом асæрфта. Иæ къæхтæ сисын нал 
комынц, цыма сæ зды ауагъдæуыд. Цыдæр æнæхаиры 
схъиуд кæфтытæ æрхъуыды кодтой æмæ адæймаг минут- 
мæ сапоны фынчы хуызæн фесты. Цы тæвд у! Зæрдæ 
77 

хъуырмæ схæццæ, йæ тæпи-тæпп цæуы. Борнæф пыуулæ- 
фыд, галстук ын бынтоидæр йæ хьуыр нылвæста. Цæмæн 
рацыд кафынмæ? Бориæф йæ галстукыл рахæцыд. Æп- 
пынфæстаг, адæРмагæн йæ цардæй зынаргьдæр ницы ис. 
Борнæфы сæрыхилтæ æркалдысты, йæ цæстыты рухс ын 
ахгæдтой. Борнæф йæ сæр фæстæмæ аппæрста, сæрыхил- 
тæ сæ бынаты абадтысты. Кæд фæуыдзæн цагъд? Иæ 
къæхтæ цæхæрыл судзæгау судзынц, ницыуал æмбарынц. 
Борнæф фæцудыдта. Цар фæкъул, люстрæтæ иуварс 
атахтысты, фæлæ уайтагъд сæ бынатæй æрзындысты: 
Борнæф æмраст олæууыд, йæ ныхыхид асæрфта. Иæ ка- 
фын æрдæгыл ныууадзид æмæ... Нæ. Ахуыргæнæгæй, 
студентæй йæ иууылдæр бафиппайдзысты æмæ аив нæу. 
Бафæразын хъæуы.Чысыл ма, чысыл ма. Табу хуыцауæн. 
Кафт фæци. Борнæф рудзынджырдæм йæхи аппæрста. 
О © 
Адæмы æфсарм лæджы цард æмæ мæлæты арæныл 
æрлæууын кæны. Борнæф рагæй дæр тæндзæсгом раха- 
ста, йæхи хъуыддаг дзы ферох вæййы, йæхи пайдайы фæ- 
дыл никæд ацыд. Æхсызгон æикъарæнтæ-иу зæрдæйы 
нæма райгуырдысты, афтæ-иу сын сæ къубалыл бахæцыд, 
куыд мардысты, уый уыдта, сæ хъæрзын æм хъуыст, фæ- 
лæ сыл никæд æрæнкъард, никæд сыл тыхст. 
Фарои саиаторийы иу сылгоймагимæ базонгæ. Æн- 
хъæлдæн, моймæ цыд нæма уыди, æви хицæн раисты? 
Борнæф æй нæ бафарста; нæлгоймагыл цымыдис уæвын 
нæ фидауы. Чызгимæ-иу цыма ныхас бакодтой, афтæ-иу 
сæмбæлдысты. Чызг-иу Борнæфы дæларм йæ къух фæ- 
сагъта, цыма йæ къай уыд, кæнæ йæ рагон зонгæ, афтæ, 
æмæ-иу æй доны былмæ йæ фæстæ аласта, чингуытæ уæ- 
химæ кæсдзынæ, ардæм улæфынмæ рацыдтæ, зæгъгæ. 
Борнæф-иу ныфсæрмы, ног чындзау-иу йæ цæстытæ 
78 

æруагъта. Санатори — горæтмæ хæстæг, зонгæ адæмтæ 
дзы бирæ, сæ институтæй дæр дзы, Марфæ Акимовнæ, 
зæгъгæ, иу сылгоймаг йæ фæлладуагъта... Алчи дæрхат- 
дзæгтæ йæхимæ гæсгæ кæны; чи цы банхъæлдзæн, хуыцау 
йæ зонæг. Цыма-иу Борнæфы алыварс йæ зонгæтæ хъала- 
гъуртау слæууыдысты æмæ худтысты, уый цы ми кæ- 
ныс, худинаг дын нæу, уæхимæ дын бинонтæ куы ис, ком- 
мунист куы дæ, зæгъгæ, цæмæндæр-иу æм афтæ каст. 
Æмæ-иу Борнæф дзæвгар рæстæг йæ сæр хæрдмæ сисын 
нал уæндыд, æрæджиау иу ризгæ йæ цæстæнгасйæ ал- 
фæмбылайыл ахаста. Фæлæ диссаг! Иæ зонгæтæй никуы 
иикæй федта. Цæмæн? Кæд-иу æмбæхсгæ бакодтой æмæ 
йæм сусæгæй кастысты. Хур дæр æппæты нæ тавы. Чи 
зоны, Борнæф кæмæндæр æнæуынон у, исчи йæ йæ цæс- 
тысындзыл нымайы. Уæд сын йæхæдæг, йæхи къухæй, йæ- 
хи ныхмæ тыхджын къозыртæ дæтты: «Борнæф чъизи 
адæймаг у, йе ’фсиныл гадзрахатæй цæуы». Чи зоны, 
Марфæ Акимовиæ йæ чызгимæ федта, хабар институты 
радзырдта æмæ йæ уымæн нæ сæвзæрстой партбюромæ? 
Борнæф, мæнæ йæ билетæй сомы кæны, зæххæй ард хæ- 
ры: чызгмæ зулмæ дæр никæд бакаст. Стдæсаздзыд лæп- 
пу ма у? Уæвгæ æрыгонæй дæр рог митæ никæд кодта, 
йæ зæрдæйы рохтæ никæд суагъта. Кæйдæртау чызджы- 
ты фæстæ аууонау нæ, зылд. Уæд зæрондæй æрра ссис? 
Уыцы чызг æй иу изæр доны былмæ ахуыдта. Мæй йæ 
цалхыдзагæй каст, стъалытæ сызгъæрин фæрдгуытау цæ- 
хæр калдтой. Бæлæстæ доны фæйнæфарс уайсадæг чын- 
дзытау æнцад лæууыдысты. Хæххон дон арвы æрттывдау 
комы къæдз-мæдзытæй тахт, йе стъæлфæнтæ йæ сæрмæ 
чысыл цырæгьтæй сыгъдысты. 
Борнæф урс дурыл æнцад бадт æмæ хæххон уæлдæф 
æхсызгонæй иозта. Мæнæ ма цалдæр боны æмæ та 
æнæхъæн аз нал фæуыдзæн ахæм сыгъдæг уæлдæфы 
хъæстæ. 
79 

Чызг доны былгæрæтты зылд. Иурæстæджы æрба-ч 
цыд, йæ къухы кæрдæджыты баст. Борнæфы хъæбысы сæ 
æрæвæрдта, арвмæ скастæмæ загъта: 
— Аргъæутты бæстæйы хуызæн мæм кæсы,— стæй 
Борнæфы фарсмæ сбадт. Борнæфмæ комкоммæ бакаст 
æмæ загъта: 
—Æз алы аз дæр ардæм цæудзынæн. Ды та? 
— Нæ зонын, уавæртæ куыд амоной, уымæ гæсгæ. 
— Уавæртæ адæймагæй кæнгæ сты. 
— Æдзух нæ. Ды нырма æрыгон дæ æмæ цард нæма 
æмбарыс. 
Чызг фестад, ныххудт, Борнæфы уæхскыл йæ къух 
æрæвæрдта, сбадт æмæ та афтæ: 
— Æз ма æрыгон дæи? Æз царды цы нæ бавзæрстон, 
ахæм мын ницыуал ис. 
Æмæ кæрæдзимæ фемдзаст сты. Борнæф ын йæ къух- 
мæ бавнæлдта, æркаст æм: 
— Пианисты æнгуылдзтæ. 
Уый ницы сдзырдта. Иæ сæр Борнæфы уæхскыл 
æрæнцад æмæ арвмæ джихæй кæсы. Иæ дзыккуты ад- 
джын тæф Борнæфы фындзыл æмбæлы. Мæйы рухсмæ 
йæ гом хъуыр æвзистæй ахуырстау урс дардта. Чысыл — 
дæр куы базмæлы, уæд йæ къабайы æхсызгон сыр-сыр 
ссæуы. 
— Цы хорз у! — Чызг йæ цæстытæ бахгæдта, йæ сæр 
фæстæмæ акъул, йæ пух былтæ зына-нæ зына базмæлынц. 
Цы рæсугъд у, нырмæ- йæ куыд нæ фæхъуыды кодта. 
Борнæф чызджы дæллагхъуыр йæ уырзтæ фæлмæн ахас- 
та, йæхимæ йæ балхъывта. Чызджы комулæфт хъарм æх- 
сыры тæфау йæ фындзыл æмбæлы. 
Чызгæн йæ хъоппæг цъæх цæстытæ байгом сты. Ба- 
худт, йæ цæстытæ бахгæдта, базмæлыд. Иæ буары тæвд 
Борнæфыл æмбæлы. Борнæфы уæнгты уазал ризы хуы- 
зæн цыдæр ацыд. Иæ сæр чызджы риуыл æрæнцад, йæ 
80 

былтæ чызджы былтыл аныдзæвыдысты. Борнæф, цыма 
йæ былтæ цæхæры къæрттыл амбæлдысты, афтæ сæ ас- 
къæфта, фестъæлфыд. Цы ми кæны? Æрра ссис æви цы? 
Чызг ракаст. 
— Суазал уыдзыстæм.—Борнæф сыстад, сабыр къах- 
дзæфтæй ацыд. Чызг цалдæр уысмы нæ фезмæлыд, стæй 
дурæй æргæпп кодта. Борнæфы баййæфта. Ницы йæм 
сдзырдта Борнæф. Чызг цалдæр метры адард. Æрлæу- 
уыд, иу бæласыл банцой кодта, хъæбыс кæнæгау ыл йæ 
къухтæ æрбатыхта, йæхи йæм нылхъывта, йæ хæкъуырцц 
райхъуыст. Борнæф йæ размæ æрлæууыд: 
— Цы кæныс, цы’рцыд? 
Чызг ницы дзуры. Уæдæ кæмæн фыддæр — хъæбæр- 
дæр. Борнæф санаторийы рухсмæ йæ ных сарæзта. 
© © 
Уæззау мигътæ сау кæлмæрзæнтау горæтыл æрхауды- 
сты, æрæмбæрзтой йæ. Фæндаджы фæрсты телыхъæдтæй 
цырæгътæ æртытау судзынц, талынг фæйнæрдæм хæс- 
сыцц. 
Борнæф бафæллад, йæ къæхтæ риссынц. Иу уынг ма, 
æмæ сæхимæ бахæццæ уыдзæн. Уæллæй, бирæ ахаста се 
’мбырд. 
Борнæфы санчъех фæтагъддæр, сæ уынгмæ базылд. 
Ныртæккæ сæхимæ бахæццæ уыдзæн æмæ йæ партбюро- 
мæцæуылнæ равзæрстой, ууыл бæлвырддæр асагъæскæн- 
дзæн. Иарæби, йæ алы дзырд дæр раздæр баууилы. Сту- 
денттæй ахæмтæ ис, æмæ дын дæ лекцийы иу ныхас дæр 
йæхимæ æнæ фысгæ нæ фæуыдзæн, дæ дзыхмæ дын кæс- 
дзæн, цыма дзы сызгъæринтæ схаудзæн. Æмæ дæ фæрс- 
дзысты, къахдзысты дæ, къогъотау адæймагыл æрæмбырд 
вæййынц. Ахуыргæнæджы аулæфын хъæуы, уый мæт дзы 
никæйы ис. Ноджы цæмæндæр Борнæфмæ уыцы рæстæг 
б Чындзæхсæвы размæ 
81 

тамако дымын æрцæуы, сигареты адджын фæздæг йæ 
фындзыл сæмбæлы. Раздæр-иу студенттимæ суанг иннæ 
лекцийы райдайæнмæ дуаргæрон баззад, амыдта сын. 
Фæлæ ахъуыды кодта æмæ уый дæр адæймаг у, бафæл- 
лайы, тамакойы тæфмæ, уæллæй, йæ комы дæттæ æрцæй- 
кæлынц æмæ лидзæгау рацæуы, ныууадзы сæ, фæстæдæр 
аныхас кæндзыстæм, зæгъгæ. Студенттæн цы уæлдай у? 
Салдат хуыссы æмæ йæ службæ цæуы. Смæсты сæм вæй- 
йы. Ноджы дзы ахæмтæ ис, æмæ дын стыр зондджын 
адæймагау йæ къух йæ роцъомæ сбыцæу кæндзæн, æмæ 
дын дæ цæстытæм кæсдзæн, цыма дын дæ ныхæстæ йæ 
амæлæты боны онг бахъуыды кæнынмæ хъавы. Фæлва- 
рæнты рæстæг къулмæ дæр дзур æмæ уымæ дæр, иу ны- 
хас дзы нæ фехъусдзынæ. Борнæф мæстæй фæцæйтоны. 
Цы хабар у? Кæд институтмæ бацыдтæ, уæд ахуыр кæн— 
дæхицæн хуыздæр. Борнæф сахуыр кодта æмæ йын æв- 
зæр у? Тынг хорз цæры. Тынг хорз, зæгъгæ, алы райсом 
сау «Волгæ» йæ дуармæ не’рлæууы, зæу-зæугæнгæ йæ йæ 
куыстмæ нæ аласы, фæлæ ницæмæй тыхсы. Дыууæуатон 
секци, телефон, чехословакаг гарнитур. Æртæуатон секци 
йын куы раттаиккой, æмбæлы йын: наукон кусæг у. Æниу 
дзы цы кæны—мæлæты бирæ бинонтæ куынæ сты! Йæ- 
хæдæг, йе’фсин æмæ сæ лæппу. Ницæмæн æй хъæуы, 
фæлтау искæйы хæдзары фатеры чи цæры, ахæмæн рат- 
тæнт. 
Афтæ, гъе! Ахуыр кæн æмæ цæрай. Ныртæккæ фый- 
йауы куыст дæр чиныджы бакаст домы. Институтмæ чи 
цæуы, уыдон гагагай æвзарын хъæуы, фæлварæнтæ æмæ 
ахуыры уаг бæлвырд фæкарздæр кæнинаг сты. Науæд 
бирæтæн дипломтæ кадджын уавæры раттынц, зондджын 
ныхæстæ дын кæндзысты, æцæгдзинадæй та ницы фæзо- 
нынц. Æмæ хъуамæ цы бацамоной уыдон рæзгæ фæлтæ 
рæн? Æмæ чи уадзы инкубатырæй уадзæгау ахæм лæ 
мæгъ ахуыргæиджытæ? Педагогон ииституттæ. Иисти* 
82 

Тутьг коммупйст^гæ дзæгъæл радзур-бадзуры бæсты уыцы 
хъуыддагмæ сæ хъус куы ’рдариккой, уæд дын уый пай- 
дайы ныхас. Борнæф уый тыххæй цалдæр хатты бæргæ 
дзырдта. Иухатт институты иумæйаг партион æмбырды 
дæр раныхас кодта. Уыцы бон ма ныр дæр йæ цæстытыл 
уайы. «Зæхкусæг бæрзонд хорæрзадыл карз тохы куыд 
бацæуы, мах дæр хъуамæ фидæны ахуыргæнджыты цæт- 
тæдзинадыл афтæ карз тох кæнæм»,— зæлланг ласта 
Борнæфы сыгъдæгаив хъæлæссабыр залы. Адæм сæба- 
дæнты бандзыг сты. Уæдæ куыд! Борнæф ахсджиаг 
хъуыддагыл дзуры, дарддæр ахæм уавæры быхсæн нал 
ис. Коммунисттæ сты, æппынфæстаг æхца уый тыххæй 
исынц æмæ хъуамæ йæ зонындзинæдтæ æмæ йæ хъару- 
йыл мачи ауæрда фидæны фæлтæры сæраппонд. Уый сæ 
домы парти, уый сæ домы нæ хицауад. 
Борнæф дзырд куы фæци, уæд ын адæм тыхджын 
къухæмдз&гъд сарæзтой. О, Борнæф раст зæгъы! Æм- 
бырды фæстæ йæм ректор йæхимæ фæдзырдта. Хорз 
хъуыдытæ загъта Борнæф. Ректорат æнæмæнг уыцы 
фарстамæ æркæсдзæн. Табуафси, табуафси. Борнæф сту- 
денттимæ практикæйы арæх вæййы æмæ скъолаты уавæр 
хорз зоны. Борнæф машинкæйæ гæххæттыл йæ фæндтæ 
бæлвырд ныффыста æмæ йæм ректоратмæ кæд фæсид- 
дзысты, уымæ æнхъæлмæ каст. Фæлæ йæм нæ фæсидты- 
сты. Цæмæн?Æмæ-гъа. Æмæ уæд газетмæ статьяфыс- 
сын фæид скодта, сæргонд дæр ын сарæзта: «Фæбæр- 
зонддæр хъæуы фидæны ахуыргæнджыты цæттæдзинад». 
Далдæр хатты сбадт, æртæ фарсы дзы ныффыста, фæлæ 
йæм иу изæр ног хъуыды сæвзæрд æмæ йæ пъеро иуварс 
æрæвæрдта. Борнæфы статья мыхуыры куы фæзына, уæд 
сæ институты хабар æппæт республикæйы айхъуысдзæн 
æмæ аив нæу. Фыццаг уал хъуамæ Рухсады министрад- 
мæ бацæуа æмæ сын хъуыддаг бамбарын кæна. Минист- 
рæн æмраст йæхимæ бацæудзæн. 
83 

Борнæф цалдæр хатты хъавыдацæуынмæ,фæлæта-иу 
фæкъуылымпы: куы кафедрæйы æмбырд, куы-иу бафæл- 
лад æмæ-иу æй ницыуал кæнын фæндыд. Зын у ахуыр- 
гæнæджы куыст, тынг зын! Иу бон срæвдз. Ацæуыны 
агъоммæ стъолы фарсмæ къæлæтджыныл сбадт æмæ 
мииистры уатмæ куыд бахиздзæн, йемæ дзурын куыд 
райдайдзæн, ууыл сагъæсы аныгъуылд- Цы зæгъдзæн 
министр? Ректоримæ хæлæрттæ сты æмæ... Стæй Бор- 
нæфы иннæ ахуыргæнджытæй фылдæр хъæуы? Ректор 
йæхæдæг куынæ тыхсы. Чи куыд бæрзондæр бынаты 
кусы, афтæ хъуамæ тынгдæр тыхса куысты уавæрыл. 
Цæуыл сцырын Борнæф, цы йын нæ фаг кæны? Иæ 
бæлццон дарæс раласта. 
О © 
Бафæллад Борнæф, йæ къæхтæ йæ быны ризынц. 
— Офф!.. — сæ хæдзары дуарыл банцой кодта; чысыл 
аулæфа, стæй асинтыл фæхæрд кæндзæн. Фондз уæладзы- 
гонты дæр бæргæ æмбæлы лифттæ саразын. 
Борнæф фезмæлыд. Ныртæккæ сæхимæ куыддæр 
схæццæ уа, афтæ схуысдзæи æмæ йæ партбюромæ цæуыл- 
нæ равзæрстой, ууыл бæлвырд ахъуыды кæндзæн. Нæ! 
Куы фæрынчын уа, уымæй тæссаг у æмæ уал йæхи нын- 
найдзæн, карз цай бацымдзæн, стæй схуысдзæн. Фыцца- 
джы фыццагдæр — æнæниздзинад! 

ЧЫНДЗÆХСÆВЫ РАЗМÆ 
Елдзарыхъо цæхæрадоны дуарыл бахæцыд, хæдзары 
фæстæмæ бацыд. Æнгуз бæласы бын бандоныл йæхи 
æруагъта. Куы бафæллайы, кæнæ исты хъуыдытæ йæ сæ- 
ры куы сæлхынцъытæ вæййынц, уæд æй йæ къæхтæ ар- 
дæм рахæссынц. 
Зæронд лæг йæ хæдоны хъуыр уæрæхдæр байгом код- 
та. Ныуулæфыд, йæ цæстæнгас цæхæрадоныл ахаста: 
сырхфарс фæткъуытæ зæхмæ æривæзтысты. Нартхоры 
æфсиртæ сæ сæртæ æруагътой. Сæ сыфтæртæ фæбур сты. 
— Иыр фæззæг у— Иæ нымæтхуд бандоныл æрæ- 
вæрдта Елдзарыхъо. Зæронд лæджы гæмæх сæр уддзæф- 
мæ æхсызгои хъыдзы скодта. Елдзарыхъо хæдоны 
хъуырыл фæйнæрдæм ахæцыд. Йæ риу бухайраг цъæх 
уæлдзармы хуызæн разынд. Сатæг уæлдæф йæ тæртты 
85 

ацыд. Йæ дзыпмæ нывнæлдта, тётрады сыфтæй конД 
блокнот æмæ кърандас систа, ахъæр кодта: 
— Æфсин, рацу-ма ардæм æмæ ауынаффæ кæиæм! 
— Ныртæккæ, мæ дзул афæлдахон,—райхъуыст Ел- 
дзарыхъойы къай Аминæты фæлмæи хъæлæс. Зæронд 
лæг дуарырдæм азылд, йæ цæсгом фæтар. Бæстон сæ 
ахъуыды хъæуы, чындз æрхæссын æхсынæн ахсынын нæу, 
уыцы хъуыддаджы лæг иу хатт рæдийы. Лæппу ма иу- 
дыууæ мæйы куы банхъæлмæ кастаид, уæд хуыздæр уы- 
даид, бæргæ. Хортæ бафснайдтаиккой, зæрдæ ницæмæ- 
уал æхсайдтаид. Фæлæ сæ иугæр афтæ фæнды, уæд бар 
сæхи, уый дæр разы у. Уыдонæн цæры. 
— Æфсин, кæм дæ? Дæумæ æнхъæлмæ кæсын! 
— Чысыл фæгæдзæ кæн, æви дæ топпытæм дарынц. 
Лæппу æндæраз æфсадæй куы ссыд, уæд дæр æй 
хъуыддаг бакæнын фæндыд. йæхæдæг ницы загъта, фæ- 
лæ йæ æфсин Елдзарыхъойæн цалдæр хатты йæ хъусы 
бацагъта. Лæг æй дзурын дæр ие суагъта. Бинойнаг æр- 
хæссын диссаг нæу, фæлæ уал уæдмæ хъуамæ лæппу 
йæхæдæг йæ царды фæндаг ссара, йæ къæхтыл слæууа, 
зæххыл дзой-дзойгæнгæ ма цæуа. Стæй хæдзармæ исты 
æрбаппарын хъæуы. Афтид хæдзары мыст дæр нæ лæууы. 
— Цъиувæдис куы фестадтæ, цы кæныс? — Елдза- 
рыхъойы цурмæ, йæ къухтæ раздарæнæй сæрфгæ, æрба- 
цыд Аминæт. 
— Сбад æмæ ауынаффæ кæнæм.—Æфсин йæ лæджы 
фарсмæ бандоныл йæхи æруагъта. Елдзарыхъо блокнот 
йæ зæигыл æрæвæрдта. Кърандасы фындз йæ туйæ аца- 
хуырста, йæ усмæ комкоммæ бакаст æмæ загъта: 
— Къæбицы хицау кæй сæвæрдзыстæм, чындзхæсджы- 
тимæ хисдæрæн чи ацæудзæн, уыдон уал нæхæдæг базо- 
нæм. Иуныхасæй, ауынаффæ кæнæм лæмбынæг. Хъуамæ 
нæм чындзæхсæвы рæстæг иу мисхал дæр æнæпълан ми 
мацы уа. 
86 

— Уый лæгты хъуыддаг у. Зæгъ де’фсымæрæн, фæ- 
дзур хионтæм æмæ ауынаффæ кæнут. Афтæ æмбæлы. 
— Раздæр уал нæхæдæг ауынаффæ кæнæм. Мах 
хæссæм чындз, бамбæрстай? 
— Охх, нæ лæг, ныууадз, дæ хорзæхæй, цытæ дæм 
цæуы! Чындз мах хæссæм, фæлæ чындзæхсæв адæмæи кæ- 
нæм æмæ... Æллæх! Æллæх! Æнхъæлдæн, ме’хсыр скал- 
ди, йæ хъæр цæуы,— фестад Аминæт æмæ хæдзармæ 
азгъордта. Елдзарыхъо йæ фæстæ разылд. ЦьГмбары уый? 
Чындзæхсæв æвзæр куы ацæуа, уæд хæдзары хицауыл— 
Елдзарыхъойыл худдзысты. Кæй сæвæрдæуа сæйраг уы- 
наффæгæнæгæй? Чи хуыздæр сарæхсдзæн? Мæнæ йæ сы- 
хаг Куыдзи куыд уаид? Æцæг, æцæг? Тынг хорз лæг у, 
æгъдауджын, цы йын бафæдзæхсай, уый кæддæриддæр 
кадимæ сæххæст кæны. Æкæгъдау ми нæ уарзы. Хорз у, 
бæззы. Елдзарыхъо æргуыбыр, кърандасы фындз та йæ 
туйæ ацахуырста æмæ афыста: 
1. Сæйраг уынаффæгæнæг Куыдзи. Елдзарыхъо стыр 
стъæлф сæвæрдта æмæ хъуыдыты аныгъуылд. Кæй сæ- 
вæрдзæн къæбицы хицауæй? Уым æмбаргæ лæг хъæуы, 
къæбицы хицауæй бирæ кæнгæ у. Цыппуйы? Нæ, нæ бæз- 
зы. Æгæр нуазаг у, æмæ кæмæн цас дæттын хъæуы, уый 
нал æрхъуыды кæндзæн. Арахъ иуты хъуыры аивгъуи- 
дзæн, иннæтæ гаффуттæй баззайдзысты æмæ Елдза- 
рыхъо — аххосджын. Дрисы сæвæрдæуаид æмæ... Нæ! 
Айфыццаг Гаппотæ чындз куы хастой, уæд ыл йæ зæрдæ 
фæхудт, æмæ та афтæ куы бакæна, уæд æй Елдзарыхъо 
йæхæдæг хъиладзагъдæй асурдзæн. Æвæццæгæн æн- 
хъæл уыди, ничи йæ æрхъуыды кæндзæн. Нæ, адæмы 
цæстытæ уынаг сты. Ницы сæ аирвæздзæи. Цæвиттон, 
Дрис уым дæр къæбицы хицау уыди æмæ кæйдæр хæ- 
дзары йæхи митæ кодта. Иуæи авæр дæ нуазæн, дыу- 
уæйæн, æртæйæн дæр фæуæд, фæлæ уый æппæтæн дæр 
кады нуазæнтæ дæттæг ссис. Цалдæр карчы æмæ гра- 
87 

фины кæдæмдæр адзæгъæл сты. Уыдон дæр ын, цыма 
сæйæхи хæдзарæй лæвæрдта сæ тохъылы хуызæн кæр- 
чытыл нæ бацауæрста, графинты сæ боцкъайæ бадт 
арахъ зынди, афтæ зæрдиаг арфæтæ кодтой. Æмæ æгъ- 
дау раттын хорз у, фæлæ алцæмæн дæр бæрц ис, чысыл 
æфсæрмы кæнын хъæуы. Нæ, Дрис æфсинæн нæ бæззы, 
хæдзар ныддымдзæн. Гадо дын хорз. Уый фидар лæг у. 
Елдзарыхъойæн йæхи хуызæн æнæуæлдай ми. Гадзра- 
хатæй нæ рацæудзæн, уæлдай никæмæн ратдзæн, йæхæ- 
дæг дæр уæлдай нæ бануаздзæн. Елдзарыхъо, зыр-зыр- 
гæнгæ, йæ цæстытæ гæххæтмæ ныйирд сты, афтæмæй 
афыста: 
2. Къæбицы хицау Гадо. 
Чындзхæсджыты хисдæрæн акæндзæн Гæмæты. Кад- 
джын, æгъдауджын, дзырддзæугæ зæронд лæг у. Уадз 
æмæ йæ ног хæстæджытæ, Елдзарыхъойæн хъæубæсты 
æхсæн кад æмæ æгъдау кæй ис, кæй йæ нымайынц, уый 
зоной. 
Хур цæхæрадоны фæстæмæ атылд. Фæсатаг. Елдза- 
рыхъо йæ худ æркодта. Фыстытæ дзæбæх нал зынынц: 
блокнот риуы дзыппы нытътъыста. Æфсинимæ раздæр 
чындзхæсджыты номхыгъд саразын хъæуы. Нуазаг лæг- 
тæй никæй æрбахондзысты, науæд ныкъкъупри вæййынц, 
сæ сæт калгæ фæцæуынц, æрра куыйтау алырдæм фæ- 
лæбурынц. Хъуамæ Елдзарыхъоты чындзæхсæвы иу 
зулныхас дæр ма æрцæуа. Лæппутæм къæрцхъус уæвын 
хъæудзæн. Кæс сæм, уæд алы къуымты графинтæ, круж- 
кæтæ æмæ агуывзæтимæ дзыпкъахджыты хуызæн фæ- 
дзагъултæ кæнынц. Æмæ кæм сусæгæй, кæм æргомæй 
хорз ныххырхынц, стæй цæф арсы богътæ байдайынц. 
Хуыцау сæ арахъыл бафтыдта, сæ удтæ йыл хъарынц, 
сæ мæрдты туг баназой! Елдзарыхъойы рæстæджы фæ- 
сивæд афтæ нæ уыдысты, сæ нозтæн бæрц зыдтой. Ныр 
та? Хæдзары циндзинад мастмæ раивынц, хуыцауы æм- 
88 

дых свæййынц. Æмæ сæм уый дæр фаг нал фæкæсЫ. 
Фарон Тасоты чындзæхсæвы абырджытау къæбицмæ 
рудзынгыл бабырыдысты æмæ фондз четверты арахъ, 
цалдæр чъирийы æмæ дыууæ гогызы марды афардæг 
ластой хъæдрæбынмæ. Арты фарсмæ боныцъæхтæм хорз 
фæминас кодтой, стæй цыма Хъарсы фидар басастой, 
афтæ заргæ æрцыдысты. Елдзарыхъоты чындзæхсæвы 
хъуамæ ахæм æбуалгь хъуыддаг ма уа. Хуыцауæн табу, 
сæ къæбиц фидарæй уæлдай нæу: мыст дæр æм нæ ба- 
бырдзæн. Рудзынгыл дæргъмæ æмæ цæхгæрмæ æфсæй- 
наг хуыдтытæ, дуарыл англисаг гуыдыр. Фæлæ цы нæ 
вæййы, давæг зын бауромæн у, куы сфæнд кæна, уæд. 
Арахъы боцкъа пъадвалы нывæрын хъæудзæн. Лæппу- 
тæй æнæхъолайæ кæй фена, уый йæхæдæг атæрдзæн. 
Хионтæ Тота, Æхсар æмæ иннæтæн бамбарын кæндзæн 
æмæ сæм хъус дардзысты. Лæппу фæззæгмæ куы бан- 
хъæлмæ кастаид, уæд бæргæ хорз уыдаид. Адæм цæхæ- 
радон фесафдзысты, нартхор ныссæнддзысты. Дыргъы 
гагагай бакæндзысты æмæ Елдзарыхъойы чындзæхсæв 
дæр нал бандавдзæн. Исты æрхъуыды хъæуы. Сыхæгты 
сывæллæттæ Таму æмæ Коляйæн фæйнæ чъирийы ратт, 
уæд бæлæсты нæ хъахъхъæниккой? Цæуылнæ! Æгъдау- 
джын сты, айфыццаг сæ ахуыргæнæг дæр æппæлыд. 
— Нæ лæг, мидæмæ нал цæуыс? — райхъуыст Ами- 
нæты хъæлæс тыргъæй. Елдзарыхъо нæ фезмæлыд, æф- 
синыл йæ къух ауыгъта: ныртæккæ ууыл нæу. Хонджы- 
тæ арвитын хъæудзæн хионты, науæд куыд æмбæлы, аф- 
тæ нæ фехъусын кæндзысты æмæ уыйфæстæ — зæрдæ- 
худт. 
— Нæ лæг, рацу æхсæвæр бахæр,— райхъуыст та 
æфсины хъæлæс. Елдзарыхъо сыстад, хуыссæны ма 
ахъуыды кæндзæн. Зæронд лæг йæ хæдоны хъуыры 
æгънæджытæ сæвæрдта æмæ сарамæ бацыд, йæ цæстæн- 
гас къуымты азылд. Чындзæхсæвы рæстæг уæрдон рæ- 
89 

бынмæ батулдзæн. Хæрæджы ДзауМæттæ цармæ сисын 
хъæудзæн. 
Елдзарыхъо кæрты астæу æрлæууыд. Изæрон фæлм 
хъæуыл æртыхст. Уынгæй электрон цырагъы тынтæ бæр- 
зонд кулдуары сæрты кæртмæ хауынц. Хъуг сынæр 
цæгъды. Йæ фарсмæ хæрæг рыджы цалдæр хатты акъуы- 
былец кодта. Сыстад æмæ йæхи ацагъта, рыг фæздæгау 
йæ сæрмæ ссыд. Елдзарыхъо йын йæ сæр æрсæрфта. Иæ 
хæдзардарæг у, йæ хæдзардарæг. Хæрæг æм скаст. Абон 
ыл æгæр ацамадта, кæрдæг æнæуи дæр уæззау æмæ 
хайуан бафæллад. Ноджы фæндæгтæ нæ бæззынц. Пад- 
дзахы фæндагыл та цæуын нæ уæнды, иу кæрдæджы 
хал дын гæстæ дæ быны куы феной, уæд загъд-замана 
саразынц, бæстæ сæ сæрыл сисынц. Цыма паддзахад 
уыцы тихалджытæй мæгуырдæр фæуыдзæн. Æмæ Ел- 
дзарыхъойы хуысиæгау æвзæр фæндæгтыл цæуын 
бахъæуы. Гæнæн нæй, ныр куыницы самал кæной, уæд 
зымæджы йæ хæрæджы тæнтæ æххормагæй кæрæдзиуыл 
бамбæлдзысты. Елдзарыхъо йæ цурæй ацыд. Чындзхæс- 
гæйæ кæд рæстæг хорз уа, уæд фынгтæ кæрты сараз- 
дзысты, сарайы æгæр къуындæг уыдзæн. 
— Мæнæ лæг, дæ зонд фæцыд, кæрты къуымты цы 
ракæс-бакæс кæныс? Мидæмæ рацу, хъæрмхуыпп ныу- 
уазал,— рудзынгæй ракаст. Аминæт. Елдзарыхъо йæм 
разылд. Цард цы диссаг у! Уымæн фырхъуыдыйæ йæ 
сæр тъæппытæ хауы, æфсин та сывæллонау йæ хъæрм- 
хуыппы мæты бацыд. Лæг æнæ дзургæйæ хæдзармæ ба- 
хызт. Æваст фæстæмæ фездæхт. Кæртмæ машинæ куыд 
æрбазилдзæн, шидз кæм æрхиздзæн, уымæ æркæсын 
хъæуы. Елдзарыхъо кулдуары цур уынгыл йæ цæстæн- 
гас ахаста. Æрбацæуæн алæгъзытæ хъæудзæн, науæд 
исчи йæ къах куы бакъуыра, уæд æлгъыстаг фæуыдзы- 
сты. 
90 

— Нæ лæг, хæйрæджджын фæдæ? — йæхи нал ба- 
урæдта Аминæт æмæ Елдзарыхъойы цурмæ рацыд. 
— Цом,— æфсины разæй хæдзармæ бахыст лæг. 
Æиæ дзургæйæ æхсæвæр бахордта. 
— Цæй, цы бауынаффæ кодтай? — йæ цуры стъолыл 
æрынцадысты Аминæты къухтæ. 
— Чындзæхсæвы рæстæг нын лæппутæ нæ дыргътæ 
ныццæгъддзысты æмæ исты æрхъуыды хъæуы. 
— О нæ лæг, цæуылты хъуыды кæныс, кæй хъæуынц 
дæ дыргътæ? 
— Бæлæсты зæгæлтæ бакъуыр, уæд куыд уаид? — 
Аминæтмæ бакаст лæг, иу уысм æдзыиæгæй аззад æмæ 
загъта.— Нæ, бахуыскъ уыдзысты, æндæр исты æрхъуы- 
ды хъæуы.— Æмæ зæронд лæг сагъæсы ацыд, æваст йæ 
цæсгом фæрухс.— Цы, уый зоныс? Бæлæсты алыварс 
æвгты сæстытæ ныккæндзыстæм æмæ сæм æмгæрон дæр 
ничи бацæудзæн. 
— Цытæ дзурыс? Худинаг у. 
— Уæдæ цы бачындæуа? 
— Ницы, бафынæй кæн. 
Елдзарыхъо зивæггæнгæ схуыссыд. Аминæт цырагъ 
ахуыссыи кодта. Хæдзар æдзæм сабыр. Зæронд лæг 
хъæццулыл иуварс ахæцыд: æгæр тæвд у. Цармæ кæсы. 
Чындзæхсæвы рæстæг сæм бирæ адæм уыдзæн. Колхо- 
зы хицауад дæр æрбацæудзысты, ай-гъай. Лæппуйæн 
се’хсæн хорз кад и. Фарон æй трактористтæи бригадирæй 
сæвæрдтой. Елдзарыхъомæ нæ байхъуыста æмæ йе скъо- 
ла ныууагъта, æндæр афонмæ стырдæр хицау уаид: 
адæмимæ хорз цæры. Елдзарыхъойы, дзæвгар рæстæг 
хуыссæг нæ ахста, æрæджиау, йæхæдæг дæр æй нæ бам- 
бæрста, афтæмæй йæ цæстытæ бахгæдта æмæ афынæй. 
Иæ хуыр-хуыр ссыд. Иуафон йæхимидæг стыхст, хæй- 
рæджджынау йæ гæндзæхтæ тылдта, Аминæт йæ хъæрмæ 
91 

фехъал. Елдзарыхъо хъæццул иуварс аппæрста, фестад 
æмæ йæ хъæлæсы дзаг ныхъхъæр кодта: 
— Цырддæр! Расыг лæппутæ нын не скъæтыл арт 
бандзæрстой! 
Аминæт фестъæлфыд: 
— Цы хабар у? Кæд? Цы фесты?! 
Æфсин афтид мидæггаг дзауматы, бæгъæмвадæй æд- 
дæмæ азгъордта. Елдзарыхъо тыхулæфт кæнгæйæ йæ 
цуры алæууыд, скъæтыл йæ цæстæнгас азылд, йæ сæр 
банкъуыста æмæ загъта: 
— Бутиан, табу хуыцауæн, уый фын уыди. 
— Мæ уд агæпп ласта, æз та, зæгъын, кæд æцæг 
дæр... 
— Цыма нæм чыидзæхсæв уыди æмæ нын расыг лæп- 
путæ не скъæтыл арт бандзæрстой, ссыгъдыстæм. 
— Ма тæрс, цом схуысс. Алцæуылты хъуыды кæныс 
æмæ... Цом мидæмæ, схуысс,— лæджы къухыл æрыгон 
чызгау æрхæцыд ус æмæ йæ разæй хæдзармæ акъах- 
дзæф кодта.— Мацæуыл тыхс, афынæй кæн,— Аминæт 
Елдзарыхъойы æрæмбæрзта æмæ йæ хуыссæнмæ бацыд. 

НЫЙЙАРÆГ 
Тæхы поезд. 
Фари — ацы æнусмæ ма уæртæ сæ сыхæгты чысыл 
лæппу, дыккаг аз скъоламæ чи бацæудзæн, уый азтæ 
бафтау, ахæм кары. Зæронд ус вагоны рудзыигæй кæсы. 
Йе’мфæндаггæттæй йе’мдæндаг ничи уыдзæн. Фари кæд 
райгуырд, уымæи цы зоны? Фæлæ йæ мад — Нанайы 
ныхæстæм гæсгæ, æндæр; мыййаг скъолайы нæ бакаст, 
гæххæтт никæд ныхъхъулæттæ кодта, чииыг никæд ра- 
фæлдæхта. Лцы цард куыд æвæрдтой, уый фынау йæ 
зæрдыл лæууы. Нæхионтæ Хъарагъацы Бадилаты хæ- 
.дзæрттыл арт бандзæрстой æмæ сæм доны фаллаг фарс- 
мæ арп.æутты бæстæм кæсæгау кастысты. Æддæгуæлæ 
цъæхсæр хæдзæрттæ райсоммæ сау æвзалы æмæ æртху- 
93 

тæг фестадысты. Хъæмпы цъынатау сыгъдысты. Арты 
цъæх пиллон æвзæгтæ арвыл ныхæстысты. 
Фари, колхозтæ куыд арæзтой, уый хорз хъуыды кæ- 
ны. Иуизæр сын сæ галы сыкъатыл бæндæн бафтыдтой 
æмæ йæ иумæйаг фосы æхсæнмæ аластой. Гал-иу сæ 
рæзты куы фæцæйцыд, уæд æрлæууыд æмæ, æнæбары 
моймæ кæй раттынц, ахæм чызг йæ цæгатмæ куыд 
æнкъардæй фæкæсы, афтæ-иу кæртмæ йе стыр тугбатт 
хъоппæг цæстытæй каст, æрбауасыд-иу. 
Нæ, Фари зноныггон Фари нæу. Мæнæ йæ баком- 
коммæ бадæг къуылых лæгæй дæр дзæвгар хисдæр 
уыдзæи. Лæгæн йæ сæр сурс, йæ цæсгом æнцъылдтæй 
нал зыиы. Нæ, Фари дзы хисдæр уыдзæн! Цæмæй 
фæкъуылых, хуыцау йæ зонæг. Æвæццæгæн, тугкалæн 
рæстæджы фæцæф. О, уыцы æнамонд удхæссæн заман! 
Бирæты æнæ мыггаг фæкодта. Фарийæн ма йæ хисдæр 
фырт Додтаныл иу-дыууæ азы куы рацыдаид, уæд ын 
хъуыддаг кæнынмæ хъавыдысты. Ног чындзы бæсты 
йын йæ хæдзармæ гæххæтты гæбаз сау фыстытимæ кæу- 
гæ бахастой. Фыды ингæны цур хъæубæстæ стъалыджын 
афтид хъæдын цырт ныссагътой. Цы бæстыл, цы зæх- 
хыл ис, уым дзæнæты бадæд, сызгъæрин талатæ суа- 
дзæд. Мæнæ уæлæуыл чи баззад, уыдоныл цардаудæн 
бакæнæд. Уæлæуыл, зæгъгæ, йæхи ма цæй цæрын 
хъæуы! Мæлинаг у æмæ цас тагъддæр афæндараст уа 
йе’цæг бынатмæ, уыйас хуыздæр. Иæ бон иу хæдзарæй 
иннæмæ æнæбаулæфгæ ацæуын нал у, фæлæ Лазырыл 
бацаудæд. Фари дæр ма уымæн йæ цæстытæй кæсы. 
Зæронд усы цæнгтæ стъолыл æрæнцадысты. Ныу- 
улæфыд. Иæ къабайы хъуыры æгънæджытæ суагъта. 
Цы тæвд у! Рудзынг дæр гом у бæргæ, фæлæ хъазыл 
дон калæгау:.. Лазыр кæм ис, уыцы бæсты, дам, фыр- 
æнтæфæй зæххыл æрлæууæн нæй. Айк, дам, змисыл 
авæр æмæ афыцдзæн. Фари нырмæ дæр цæуылнæ ацыд 
94 

Лазырмæ, цæмæн æй ныууагъта? Ахæм тæвды адæймаг 
уæлхъæдæй бахус уыдзæн. Лазыр хæрзаг сфыдхуыз. 
Дæс азы размæ фæстаг хатт сæхимæ куы ссыд, уæддæр 
ыл йæ зæрдæйы тугтæ ныккалдысты. Лæппу силофкæйау 
иыххус. Иæ фыд тæнтъихæг уыди, фæлæ Лазыр фæдис- 
сагдæр. Стонг цæргæс дзы цы стыдтаид, уый йыл нæуы- 
ди, стæгдары хуызæн ссис. Уæд, гормон фæуинаг, иунæг 
лæппу дæ æмæ дæхимæ кæс. Ахуыр дæр бæргæ скодта. 
Ам мæнæ иуæй иутæ æнхъæлцау устыты хуызæн куы нын- 
нæрстысты. Абоныстæн, иу лæджы федтон æмæ йæ гуы- 
быны дыууæ тохъылы бацæудзæн. 
О О 
Тæхы поезд. 
Цас рæстæг цæуынц, чи зоны- Сихорафон сбадтысты. 
Тасойы цæрæибон бирæ уæд, Фарийы йæ тæккæ хуыс- 
сæнмæ бахæццæ кодта, æндæр цы фæуыдаид, куыд 
сбадтаид уыцы дзыллæты æхсæн? Иæ бынат нæ, фæлæ 
вагон дæр не ссардтаид. Уырыссагау иу ныхас нæ зоны. 
Ныры рæстæджы та æнæ уырыссагау зонгæ адæймаг 
къодах у, йæ фæндаг æхгæд. Хорз цот ис йæ хойæн. Та- 
со йæ уадзгæ дæр нæ кодта, мæнæ тагъд мæ улæфты 
рæстæг уыдзæн æмæ йæм æз мæхæдæг ацæудзынæн, 
зæгъгæ. Абон æм тел дæр арвыста, райсдзæн æй æмæ, 
дам, дæ размæ рацæудзæн. Тасо æмæ йæ цардæмбал, 
цалынмæ поезд атылд, уæдмæ лæууыдысты, сæ къухтæ 
йæм тылдтой. Сæ лæппу Афон Лазыры халдих у, Фари 
йæ йæ уды бæрц уарзы. Фыдæлтæ кæд чынгуыты кæсын 
нæ зыдтой, уæддæр сæ ныхæстæ раст уыдысты: туг, дам, 
авд фæлтæры хæссы, авд хæстæджы хæстæгыл дæр зы- 
ны. Фари дысон горæтмæ куы ссыд, уæд Афонæн иог 
мæйы хуызæнæдде айчы бурæй сæрст дзаджджын гуыл 
95 

Скодта. Сывæллоиы зæрдæ æлхаеньшы тыххæй, æнд&р, 
мыййаг, уыцы гуылхъуаг куы нæ у. Ныры дуг та, табу 
хуыцауæн, цæрæнбонты адæм кæмæ бæллыдысты, æх- 
сæвæй, бонæй кæмæ куывтой, ахæм цард. Ехх, æвæдза!.. 
...Фари райхъал, гобанæй та абырыд æмæ йæ фарс 
уазалæй ницыуал æмбары. Гобанæй, зæгьгæ, ранæй- 
рæтты дзы рухс кæлы, йæ кæрæттæ, цыма йæ бирæгъ 
иыттыдта, ахæм нымæтæй гобаны хуызæн сарæзта, йæ 
быны йын хъæмп байтыдта æмæ уымæй. Фари Лазыры 
йæ хъæбысы бакæны æмæ афтæмæй фæхуыссы. Сæ уæлæ 
чырынтæ бæзджын кæлмæрзæн ныппары, бонырдæм дзы 
тавс нал вæййы, их доны тылды хуызæн свæййы æмæ 
дыууæйæ дæр гæртт-гæртт байдайынц. Æхсæвы, лæп- 
пуйæн уазалæй тæрсгæйæ, Фари нымæты кæроныл фæ- 
хуыссы, фынæйæ зæхбынмæ æрхауы. Ихын сындзытæ 
буары фæбырынц. Фари сын сæ рис нал фæуромы, ра- 
кæсы, Лазыры куыд нæ райхъал кæна, афтæ æнæ уы- 
нæрæй нымæтмæ бабыры æмæ та цалынмæ ахауы, ихын 
судзинтæ йын йæ буар хуынчъытæ кæнын нæ райдайынц, 
уазалæй йæ фарс не ссудзы, уæдмæ фæфынæй кæ- 
ны, ницы фемоары. Райсом хæринаг цæмæй скæндзæн, 
уый мæтæй йæ сфæлдисæджы нæ фелгъиты. Лазыры 
кæуын æм нæ фæхъуысы. Додтан дзой-дзойгæнгæ нæ 
фæцæйцæуы йæ рæзты. Фынæйы рæстæг æцæг дунейæ 
фæхицæн вæййы. 
Фари дысон дæр цалдæр хатты абырыд гобанæй. Иу 
хатт та Додтан æмæ лæджы сынтæджы хъинцмæ рай- 
хъал. Лæг сонт змæлд куы бакæны, уæд фыдæлтыккон 
сынтæг ныккæуы. 
Фари æнæ сыбырттæй слæууыд, Лазыры йæ хъæбыс- 
мæ систа. Лæппуйы къухтæ йæ уæхсчытыл æрхаудысты. 
Сылгоймаг фæтарст: мацы йыл æрцæуæд? Ус цалдæр 
уысмы æдзæмæй баззад, стæй бæгънæг къæхтæ зæхбы- 
нæй фезмæлыдысты. Фынæй сывæллоны фыды дæл- 
96 

фæдтæм æрæвæрдта. Лæг фынтæ уыны... Колхоз йæ зæх- 
хытæ цæмæй бахуым кæна, уый фаг нæй æмæ йæ удгой- 
мæгтыл байуæрстой. Алчи йæ хай къахы, Ныффæлла- 
йынц, хæдзæрттæм ма сæхи тыххæй бахæссынц. Хуыс- 
сæимæ иæма бахæццæ уыдзынæ, афтæмæй асæл, де 
’нгуылдз дæр мауал базмæлын кæн. 
Кулдуары хойын ссыд. Фари къæлидормæ рауад æмæ 
ахъæр кодта: 
— Ныртæккæ. 
— Цырддæр, мах сындæггай цæуæм,— æрбайхъуыст 
сылгоймаджы хъæлæс. 
— Феййафын уæ. 
Фари боныцъæхты рухсмæ йæ дзаумæттæ акодта. 
Бæгънæг къæхтæ хæцъил дзабырты ссардтой. Иæ цъын- 
датæ фæстæмæ цæугæйæ акæндзæн, науæд та ныххуы- 
лыдз уыдзысты. 
Дойнаг дуры схъисы хуызæн цæххы къæртт Фари 
йæ голладжы ныббæрста; мыййаг, иннæ устытæй куы 
никæмæ уа. Давæдтæ цæххимæ хъуыр афтæ тынг нæ 
фæсудзынц. Ус дысоиы цæхæрайæ агæй цалдæр хуып- 
пы скодта. Ахъарм æй кæндзысты æмæ сын изæрмæ фаг 
уыдзæн. Ехх, тæхуды, тæхуды... Æхсæвæрæн тæнæгцъар 
давонджытæ скæндзæн. Ссаддоны ма цыдæр тæппытыл 
бонæй-бонмæ ауæрста, йæ цæст æйнæ уарзта... Лæппутæ 
та сæ хæйттæ æмбæхсдзысты, мургай сæ хæрдзысты. Ус 
скъаппы цурмæ бацыд. Зноиы курæггаг æхсырæй ма 
кружкæйы æмбис фæуагъта æмæ сын æй фæдих кæна, 
науæд дзы Додтан фылдæр ануаздзæн. Лазыр бынтон- 
дæр смæллæг, æдæрсгæ ацæуын нал фæразы. Дысон æм 
йæ зæрдæ фехсайдта: цыма фæрæсыд. Хуыцау, фыдбы- 
лызæй бахъахъхъæн. Цалдæр боны размæ уæлæсыхаг 
лæппу æххормагæй амард. Мæгуыры бонтæ! Фарийы 
уæхскæй голлаг æрхауд, йæ рустыл цæссыгтæ æруады- 
сты. 
7 Чындзæхсæвы раэмæ 
97 

— Ныр ма цы бахæрдзысты,— усы хæкъуырцмæ лæг 
фесхъиудта, йæ хъæццул иуварс атахт. 
— Цы ’рцыд? 
— Гæды æхсыр бастæрдта. 
Лæджы цæстыты ирд æнгас æнæфæтæген цырагъы 
рухсау æрмынæг, йæ сæр хъæбысмæ æрдзедзыкка. Ие 
’нæ туг цæсгом боны цъæхтæм бынтондæр ныффæлурс. 
Æрæджиау загъта: 
— Абон ын къæбæл скæндзынæн. 
— Ныр ын æнæхъæн мæй аразыс къæбæл. Иу хатт 
быдырмæ ма ацу æмæ дæ хæдзары куыстытæ бакæн, дæ 
мард дын дзы æрбахæссой,— къабайы фæдджийæ йæ 
цæсты бынтæ асæрфта ус.—Цы ма сын ратдзынæн? 
Лæг ницы сдзырдта. Фæстæдæр куы фæрынчыи уа, 
туг æппарын куы райдайа, цалдæр мæйы фæстæ йын 
Фари йæ сау чырынмæ куы кæса, уæд ацы карз æлгъыст 
йæ зæрдыл æрлæудзæн, уромæг æй уромын нал фæраз- 
дзæн, йæ тугæрхæм рустæм ма иоджыдæр лæбурдзæн. 
Иæ дзыккутæ фæтæнæгдæр уыдзысты. Иæ зæнгты саутæ 
дыккаг сабатмæ нал ссæудзысты. Фари ма-иу йæ æл- 
гъыст бирæ хæттыты æрæмысдзæн æмæ сусæгæй кæу- 
дзæн. 
— Исты сын рацагурон. 
Фари сæ сыхæгты дуар бахоста. Афтид армæй раз- 
дæхт. Се’ннæ сыхаджы рудзгуыты цур æрлæууыд, йæ 
æнкъард хъæлæс сæм нæ бахъардта. Цы ма кæна? Кæ- 
мæ ма йæ къухтæ бадара? Æдзæмæй лæууы. Сæ баком- 
коммæ цæрæджы дуары хъæр фæцыд: 
— Фари? — сыхæгты зæронд ус тыргъмæ рахызт. 
Фари хъарæгау хабар радзырдта. Зæронд ус ницы 
сдзырдта, хæдзармæ бахызт æмæ цыппар айчы рахас- 
та. Фари сæ сызгъæрины къæрттытау райста. 
— Фæйнæ айкæй сын ссадимæ хъайла скæндзынæ,— 
загъта Фари лæгæн, йæ голлаг фелвæста, доны былтыл 
98 

уæрдонвæндагыл фæхæрдмæ. Йе ’мбæлттæ афонмæ 
хъæдгæронмæ схæццæ сты. Дæ-дæ-дæй. Бондзæбæх нæ- 
ма æрбарухс æмæ... бирæгътæ дæр фæвæййы фæндагыл. 
Тагъддæр цæуын хъæуы. Хъæд бæргæ æрбазынд. Цы 
ранмæ баздæхтаиккой?— Фари æрлæууыд, ахъахъхъæд- 
та. Ацыд. Лæхъир зæхх къæхты бын фæйнæрдæм лæ- 
быры. Бæлæсты къалиутæ сæ цæссыгтæ згъалынц. Дза- 
бырты лæхъ-лæхъ цæуы. 
— Лу-у-бæ! 
Хъæд æдзæм сабыр. Уæдæ кæм уой? Ацы кæфойаумæ 
дзырдгонд уыдысты. Фарийы тарст цæстæнгас бæгънæг 
бæлæсты æхсæн ацыд. 
— Афа-ссæ! 
— Ардæм! А-а-рдæм! 
Фари атындзыдта. Фæкалд. Йæ къæхты хъобортæ 
уазал цъыфы афсæрста. Рахиз къахы хæцъæф ссыгъд: 
фароны дзедырæджы хырх-буар ын йæ царм ахафта. Ус 
йæ къахыл ныххæцыд, стæй, мæн чи сфæлдыста, уый 
дæлæмæ æрхауæд æмæ мæ тæригъæдæй хæрæджы 
тъæнгтæ хæргæ фæцæуæд, зæгъгæ, йæ риу ныххоста- 
Сыстад. Давæдты карз тæф йæ фындзыл уайы. Ие 
’мбæлттæ хъæбысыдзæгтæ ратыдтой. Фари йæ голлагыл 
æрбадт: 
— Охх, охх! 
— Мах дæр дæм фæкæсдзыстæм. 
Фари давæдты гуцъула стыдта. Судзаг хæлттæ 
хъуыры араугæ ацыдысты. Ахсæн сдудыдта. Фари æр- 
лæмæгъ, йæ цæстытæ атартæ сты, мигъ сыл ныб- 
бадт. Ие уæнгтæ æрызгъæлдысты, цыма йæм фынæй 
цæуы. 
— Мæ арт бауазал, Фари, цы кæныс? Дæ хуыз фæ- 
цыд. 
— Ницы, давæдтæ... 
— Мæнмæ кæрдзыны къæбæр ис. 
99 

Фарийы уырзтæ хъæбæр къæбаерыл бамбæлдысты. 
Хойраджы адджын ад æвзагыл сæмбæлд. 
Устытæ изæры давæдтæй дзаг голджытæ æрхастой. 
Фари æхсæвы хуыссыд мардау; йе уæнгтæ фезмæлын 
нæ куымдтой, йæ быны нымæт пакъуы-гобаиæй фæфæл- 
мæндæр. Боныцъæхтыл адзалмæ цæуæгау сыстад. Дод- 
таны йæ адджын фынтæй фæхицæн кæнын йæ зæрдæ нæ 
куымдта æмæ къулсæрæй йæ цуры лæууыд. Ризгæ-къу- 
хæй йын йæ хуыссæг атыдта. Чысылдæр хæссинаг æм 
радта, иннæ уаргъ—голлаг хордзенбастæй йæ уæхскыл 
сæвæрдта æмæ базармæ сæ ных сарæзтой. Тигъыл сы- 
хаг устытимæ бакъорд сты. Давæдты карз тæф уыиджы 
æмвæтæн семæ хастой. Куыд æнхъæл уыдысты, афгæ 
ныххæццæ сты базармæ: хуры скастимæ йæ уæрæх 
дуæрттыл бахызтысты. Сæхи фæйнæрдæм айстой. Фари- 
æрлæууыд, акаст: кæм хуыздæр фæуæй уыдзысты йæ 
давæдтæ, кæм фылдæр адæм уыдзæн? Додтан йæ уаргъ 
зæхмæ æрæппæрста æмæ йыл сбадт. 
— Ныммæцъæл уыдзысты. 
— Кæй хъæуы, уый сæ афтæмæй дæр балхæндзæн.— 
Лæппу æнæбары йæхиуыл схæцыд. Фари фезмæлыд. 
Лæппу йæ фæстæ ацыд. 
— Бафæлладтæн. 
— Ныртæккæ, мæ къона.— Фари фисыныл æрлæу- 
уыд, йæ голлаг тæрхæгыл æруагъта, йæ къæхты бынæй 
иыуулæфыд æмæ загъта: 
— Ам хорз уыдзæн. 
Додтаны къухтæ уаргъ иал баурæдтой. Давæдты 
дзæкъул йæ къæхты цурмæ ныххауд. Мад иицы сдзырд- 
та. Лæппу тæрхæгыл банцой кодта æмæ Фари давæдты 
бæстытæ рæгъ-рæгъ куыд æвæрьт, уымæ кæсы. Фари 
Додтаны дзæкъул хæстæгдæр æрбайста, слæууыд. Адæм 
йæ цурты цæуынц, давæдты гуцъулатыл сæ цæстæнгас 
хæссынц. 
100 

— Давæдтæ! Давæдтæ! — Фарийы хъæлæс адæмы 
дзолгъо-молгъойы æрбайсæфт: ничи йæм разылд. Иæ 
лæппумæ дзуры: 
— Нæ фыдæбæттæ доныкъусау сæфдзысты. 
— Æз дæр ныхъхъæр кæнон! Давæдтæ! Давæдтæ!— 
Додтаны цæсгом фыр хъæрæй асырх. Фаримæ чидæр 
фæкомкоммæ. Иæхицæй æрыгондæр сылгоймаг тæрхæ- 
джы цур æрлæууыд, судзагхæлтты бæстытæм цалдæр 
хатты æркаст. 
— Ног къахт сты,— йæхи йæм раивæзта Фари. Сыл- 
гоймаг ницы сдзырдта. Ацыд. Фари йæ фæстæ æнкъар- 
дæй кæсы. Додтан схуыфыд. 
— Дæ хъуыры æгънæджытæ сæвæр. 
Фари йе’мбæлтты ахъахъхъæдта: цымæ дзы уыдонæн 
дæр ничи ма балхæдта? Куынæ фæуæй уой, уæд цы 
кæндзæн? Æрдæбоны сылгоймаг фæстæмæ раздæхт. Тæр- 
хæджытæм кæсгæ ссæуы. Фарийы цур æрлæууыд. Фа- 
рины цæстытæ фæрухс сты: ус дзæгъæл-хуымæтæджы 
дыккаг хатт не ’рбацыд. Сылгоймаг давæдты гуцъулаты 
радыгай, цыма сыц сæ уæз бæлвырд кæны, афтæ исы. 
Æртæ дзы хицæнæй æрæвæрдта, стæй йæ ронæй къух- 
мæрзæн систа. Иæ кæроны куырмæлхынцъ ын рай- 
хæлдта æмæ Фаримæ æнæ дзургæйæ æхца радта. Да- 
вæдты йæ кæлмæрзæны къабазы æрбатыхта æмæ ацыд. 
Фарийы уырзтæ æхцайы хъарм банкъардтой. О хуыцау, 
уыцы усы сæдæйы фыццаг фæкæн. Додтан Фаримæ 
хæстæгдæр балæууыд, йæ цæсгом фæрайдзаст, уазалæй 
фæлурс былтæ кæрæдзийæ фæиртæстысты: 
— Гыцца, куы нын ауæй уаиккой. 
— Бæргæ, хуыцауы куы бафæндид.— Фари цъæх 
арвмæ скаст, йæ уæлæ дзуæрттæ бафтыдта. Иуæндæс- 
æртындæсаздзыд дыууæ лæппуйы тæрхæджытыл сæхи 
хафгæ ацыдысты.— Дæхимæ кæс. 
—Хорз,— загъта Додтан. 
101 

Сихормæ стыр уаргъ ауæй. Фари голлаг æрцагъта 
æмæ йæ Додтанмæ радта. Лæппу тæрхæджы бын тъæ- 
пæн сбадт. Хуры хъарм тынтæм рæдзæ-мæдзæ кæны, йæ 
цæстытæ æрдæггом. 
— Ма бафынæй у. 
— Нæгъ,— йæ ком аивæзта лæппу. Фари бафæллад, 
йæ къæхтæ фæдыдагъ вæййынц. Ус тæрхæгыл йæхи 
бауагъта. Хуыссæг æй æрцахста æмæ йæ цæстытæ ау- 
уæрста. Къухтæ давæдтæйдзаг, æмæ цæстытæ сдудыдтой. 
Ахс сæ, уæд бæргæ хорз уаид. 
Фарийы ахсæн фырыстонгæй æлхыскъ рыст кæны. 
Додтан та бынтон сæххормаг уыдаид. Мæгуырæг, йæ 
сæр йæ уæрджытыл сæвæрдта æмæ афынæй. Иæ худ 
къæхты цурмæ æрхауд, йæ къуырф — хæрдмæ. Æрхуы 
æхца дзы. Мæ къонайыл, æвæццæгæн ын исчи мæгуыр- 
гур æнхъæл у. Фари Додтаиы батылдта, лæппу, цудтытæ 
кæнгæ, сыстад, давæдтæй иу хал стыдта. 
— Нæма ауæй сты? 
— Нæма. 
Кæйдæр къухтæ давæдтæм фæлæбурдтой, цыппар 
гуцъулайы дзы аскъæфтой. 
— Æрæвæр сæ, нæ дын сæ ныууадздзынæн мæрдты 
къæйыл дæр! 
— Иæхи размæ аппæрста Фари. Додтанмæ рахъæр 
кодта: 
— Иинæтæм кæс! 
Фари кæуылдæр йæхи скъуырдта, чидæр ын йæ къа- 
хыл ныллæууыд. Давæдтæ скъæфæг, Додтанæй æртæ- 
цыппар азы хисдæр лæппу, Фари йын йе’фцæггот ацах- 
ста, йæ къухтæ йыл андæгъдысты. 
— Цъаммар, ныр мын нал аирвæздзынæ,— æрурæд- 
та йæ Фари. Лæппу йæхи тоны. Фари йæ ныууыгъта: 
— Æри давæдтæ, дæ мад дæ афтидæй баззайа! — 
Ус лæппуйы пыхцыл сæрыхъуынтæм фæлæбурдта. Иæ 
201 

къухтæй давæдтæ æрхаудысты æмæ къæхты бын цъыфы 
сызмæстысты. 
— Мæ сæр, суадз мæ! — райхъуыст йæ кæуын хъæ- 
лæс, усæй йæхи арæдывта. Чидæр давæдты баст систа 
æмæ фæцыдæр. Æнæзонгæ лæг йæ цырыхъæй лæппуйы 
сцавта, æмæ лæппу цъыфы дæлгоммæ бахауд. Фари да- 
вæдтæ систа: нал бæззынц. Иæ хъустæ ацахстой: 
— Афтæ дын хъæуы! 
— Базарæй æддæмæ нæ цæуы, давы. 
— Цы бакæна, сидзæр, дам, у. 
— Мæгуырæг. 
Фари слæууыд æмæ лæппумæ ракаст. Уый сыстад, 
усырдæм разылд, йæ цæсгом цъыфæй нал зыны. Фаримæ 
ныдздзагъуыл, йæ цæстытæ æрттивынц, доны зилынц. 
Усæй сæ нал исы. Фари йæ сæр æруагъта: о, хуыцау, 
ныббар ын. Лæппу, дзойтæ кæнгæ, адæмы æхсæнты ацыд. 
Нал зыны. Фари сæргуыбырæй йæ давæдты цур æрлæу- 
уыд. 
— Гыцца, цы кæныс? 
Ус ницы сдзырдта, йæ мæллæг цæнгтæ Додтаныл æр- 
батыхта, йæхимæ йæ нылвæста. 
Давæдтæй ма чи баззад, уыдон голладжы нып- 
пæрста. 
— Цом нæхимæ, давонджынтæ дзы скæндзыстæм,— 
загъта æрæджиау. 
— Гыцца!.. 
— Цы? 
— Цом ма хæрæндонмæ. 
— Мæн ницы хъæуы. Цу дæхæдæг.— Фари йæ ко- 
мыдæттæ аныхъуырдта, фых æхсыры хуызæн адджын 
æм фæкастысты. 
— Уæдæ мæн дæр нæ хъæуы. 
— Цом, æз дæр ахæрдзынæн. 
Фари, рухс сæ цыдис, ахæм тæнæг карст дыууæ дзу- 
103 

лы къæбæры æмæ æхсæнтæдоны хуызæн цъæх хъæрм- 
хуыппы тæбæгъ райста, цæхджын джитъритæ карст ыл. 
Фæсхæрд сæ фæндаг æрдæгмæ бæргæ цыбыр разынд, 
фæлæ иннæ æрдæг æнæкæрон ссис. 
О о 
Тæхы поезд. 
Фари рудзынгæмбæрзæн бахгæдта. Мидæмæ ницы- 
уал зыны, æндæр уал æй уагътаид. Цы дынджыр хæ- 
дзæрттæ федта! Арвыл æмбæлдысты. Чысыл раздæр 
ахæм фæтæн доны сæрты ацыдысты æмæ йæ цæстытыл 
ныххæцыд. Уым поезд ахауд, зæгъгæ, утæппæт адæмæй 
иу дæр нал фервæзид. Арæх, дам, поездтæ сæхи скъуы- 
рынц. Хуыцау бахизæд. Абондæргъы сæхирдæм цал æмæ 
цал поезды асыффытт ласта! Фыццаг се ’хситт æрбай- 
хъуысы. Уыйбæрц цы ласынц? Уыйбæрц дзыллæтæ 
кæдæм цæуынц? Фæндагыл æнцон цæуæн ссис æмæ иу 
ран ничиуал лæууы. Райсомæй дæ хæдзарæй рацу æмæ 
изæры æндæр кæмдæр уыдзынæ. Цымæ хæдтæхæджы 
та куыд у? Хуыцау ма зæгъæд уым сбадын. Цы не 
’рхъуыды кæндзысты! Адæм хæйрæджытæ фестадысты. 
Цард аргъау ссис. Цалдæр адæймаджы, дам, Мæй- 
мæ атахт æмæ фæстæмæ æрыздæхтысты. Æнæрцæугæ 
диссаг! Уæвгæ уый бауырнинаг нæу. Æвæццæгæн, исчи 
ратауыс кодта æмæ йæ адæм дзыхæй-дзыхмæ айстой. 
Уæвгæ цы бæрæг и! Хæйрæджыты бои цы нæ бауыдзæи! 
Мæнæ, æниу поезд æрхъуыды кæнын стыр диссаг нæу? 
Уыйбæрц дзыллæтæ лас! Рухс дын дзы, суанг ма йæм 
радио дæр бауагътой. Фари сæхимæ хъуыды кодта: мый- 
йаг æй æддæмæ цæуын куы бахъæуа, уæд цы кæндзæн? 
Кæд рæстæгæй-рæстæгмæ уыцы хъуыддаджы тыххæй 
поезд фæсвæд рæтты æрлæууын кæнынн. Хуыцау хорз, 
æмæ Тасо æмбаргæ лæппу у, æмæ йын æй бацамыдта, 
æндæр цы фæуыдаид? Иæхæдæг уазæгдон не ссардтаид. 
104 

Тасо йын суанг ма,дон куыд рауадзын хъæуы, уый дæр 
бацамыдта. Ахуыргонд, мæ хур, алцы дæр зоны. 
Фарийы сæрмæ цырагъы тынтæ чысыл бур ахуырст 
стъолыл хауынц. Зæронд ус йе’мбæлццæтты дзæбæх нæ- 
ма федта, йæ цæстæнгас сыл ахаста. Фæндагыл æмбал 
хорз у. Адæймагмæ цы фыдбылыз кæсы, чи йын цы зо- 
ны? Æмæ ма мæ фыдгулмæ дзæбæх сдзурæг дæр ма уа. 
Къуылых лæг йæ бакомкоммæ йæхи фæстæмæ ауагъта 
æмæ æнцад бады, йæ цæстытæ æрдæггом. Æвæццæгæн, 
цæуылдæр хъуыдыты аныгъуылд. Иæ фарсмæ æрыгон 
сылгоймаг, кæсæнцæстытæ йыл. Куы сбадт, уæд газет 
райста æмæ дзы нал иртæсы. Уыйбæрц цы ссардта? 
Æрыгон цъæхцæст чызг, бур цъында хæлаф æмæ хæдо- 
иы, Фарийы сæрмæ тæрхæгыл йæ дзаумæттæ сæвæрдта 
æмæ кæдæмдæр ацыд. Рудзынджы цур цъындадзаума- 
джынæй ноджы æрыгондæр чызг мæрдджынау æнцад 
бады, йæ хъæбысы авдæны сывæллон — майкæйы, цыма 
мæлæты лæг у, афтæ мады къухтæй йæхи тоны. Цыку- 
райы фæрдыджы хуызæн саби у. Иæ мад цы æрыгон у! 
Æниу цас æрыгон у! Фари йæ мойы хæдзармæ куы ба- 
куывта, уæд уымæй кæсдæр уыд. Æрмæст сын зæнæг 
æрæджиау рацыд, йæ лæгимæ ма тæрсгæ дæр фæкодтой, 
æвæдæй куы баззайæм, зæгъгæ. 
Дæ хорзæхæй, уыцы чызг куыд æнкъард у, йæ хъæбу- 
лыл куыд нæ цин кæны? Ахæм лæппу йæхæдæг бирæйы 
аргъ у, йæ къухтæ хæрдмæ куыд ивазы! Цымæ цæуыл 
æнкъард у йæ мад? Кæдæй нырмæ цæуынц, æмæ дзы иу 
дзырд нæма схауд. Охх, охх, цы тæвд у! — Фари та йе 
’мвæндаггонтыл йæ цæстæнгас ахаста: цымæ уыдон та 
кæдæм цæуынц, суанг кæронмæ?.. 
Къуылых лæг æд дзаумæттæ æрхуыссыд. Фари дæр 
куы æрцъынд кæнид, йæ къаба куы раласид, фæлæ кæм? 
Стæи йæ хæдоны хъуыр æгæр уæрæх у, æмæ чызг нал у, 
мыййаг, фæлæ уæддæр худинаг у. Зæроид ус тæнæг 
105 

сгæллад хъæццулæй йæ къæхтæ æрæмбæрзта. Абон сын 
поездмæ хизгæйæ сæ фæндаджы гæххæттытæм чи каст, 
уыцы ус сæ размæ цъылынимæ æрбацыд. Алырдæм адза- 
гъултæ кодта, йæ цæстæнгас къуымтыл ахаста. Нæл- 
гоймаджы хуызæн у: йæ дзыккутæ цыбыр, йæ къæбут 
даст. Иæ хъæлæс æхсæв-бонмæ зарын æмæ нуазынæй 
кæмæн ныффæсус вæййы, ахæм лæджы хъæлæсау бæз- 
джын. Зæрдæ дзы иицæмæй рухс кæны, цы йæ уынд? цы 
йæ конд—æнаивтæ. Уыдон ма йыл не сты, зæгъгæ, уæд 
ыл нæлгоймаджы дарæс скæн, æмæ йæ, абоныстæн, лæ- 
гæй ничи раиртасдзæн. Сылгоймаг æлхынцъæрфыгæй 
кæсы. Поезд алы адæмтæй йæ тæккæ дзаг у æмæ дзы, 
æвæццæгæн, исчи маст бауагъта. Ус пъолмæ газеты 
скъуыддзагмæ амоны æмæ цыдæртæ дзуры. А-а, пъол 
счъизи æмæ уый тыххæй... Фари йæ нæ фæхъуыды код- 
та, æндæр æй йæхæдæг асæрфтаид. Ныртæккæ йæ æн- 
дыснæг нæ хъыгдары æмæ нæ базивæг кодтаид. Цъылы- 
нæи расæрфын, исты хъæдæй уисты куырис, мыййаг, кæ- 
нæ Сылтаныхъæй голладжы дзаг хуыскъæлтæ æрбахæс- 
сын куы нæ у. 
Сылгоймаг цы ахъуыды кодта, чи зоны, йæ мæрзын 
фæуагъта, къуылыхы раз салдатау алæууыд. Иæ хъоп- 
пæг цъæх цæстытæ æхсидæвтау ссыгъдысты, лæгмæ сæ 
сарæзта, цыдæр æм дзуры. Иæ къах ын туфлийы фын- 
дзæй бакъуырдта. Фари йæ хуыссæны рабадт: «Куыд æй 
цæвы? Уый нæлгоймаг куы у,— хисдæр». Лæг базмæлыд. 
— Гъей!..— сылгоймаджы цæстытæ тынгдæр ссыгъ- 
дысты... Лæг рабадт, хъæццул иуварс аппæрста æмæ 
усмæ сдзагъул кодта, стæй æнæ дзургæйæ йæ хæлафы 
къæхтыл схæцыд æмæ цырыхъыты сæрмæ, фæтасæнты 
онг йæ зæнгтæ разындысты æмæ сæ радыгай йе ’нгуыл- 
дзтæй бахоста. Фари фестъæлфыд: «Мæгуыры бонтаЧ 
Иæ къæхтæ хъæдæй конд куы сты!» — Фари сылгоймаг- 
мæ цы-фыддæр знагмæ кæсæгау скаст. Сывæлдонджын 
т 

чкзг йæ сæр банкъуыста. Кæсæнцæстджын ус, цыма ницЫ 
федта, афтæ чиныджы кæсы. Цъындадзаумаджын чызг 
чысыл раздæр фæзынд. Сылгоймагмæ цыдæр дзуры. Уый 
хъыпп-сыпп не скодта, йæ лыстæг бур æрфгуытæ уалæт- 
ты хуызæн ныкъкъæдзтæ сты. Стæй, æвæццæгæн, йæхи 
иал баурæдта æмæ чызгмæ цъылын тилгæ цалдæр ныха- 
сы сæппæрста. Чызг ыл йæ къух ауыгъта. Ус тагъд-тагъд 
амарзта æмæ ацыд. Къуылых лæг йæ хæлафыкъæхтæ 
цырыхъыты хъусты нытътъыста æмæ схуыссыд, къулы- 
рдæм азылд. Фари дæр йæхи æруагъта æмæ цæлхыты иу- 
гæндзон хъæрмæ афынæй. 
© © 
Тæхы поезд. 
Иу поезд Фаритырдæм асыффытт ласта. Иæ дымгæ 
гом рудзынгæй мидæмæ æрбатахт. Зæронд ус базмæлыд, 
райхъал. Кæм и? Цæй уыиæр у уый? Ракаст. Бон ру- 
дзынджы сæрмæ дзедзырой кæны. А-а! Лазырмæ цæуы, 
йæ хъæбулмæ. 
Фари йæхи æрæмбæрзта: рахид æмæ йæ дымгæ куы 
иыццæва, уымæй тæссаг у. Карджын адæймаг алцæмæн 
дæр смæнгæфсон вæййы. Рудзынг ахгæн, уæд бæргæ 
хорз уаид. Фæлæ куыд? Нæ йæ зоны. Фари йæхиуыл 
схæцыд, йæ цæнгтæ хæрдмæ сивæзта. Рудзынгæмбæрзæн 
ахгæдта, йæ къухтæ фæллад хауд æркодтой. Зæрондæн 
дои бануазын.дæр хохы сæрты ахизæгау свæййы. Фари 
æрхуыссыд, йе ’мбæлттæ бафынæй сты. Къуылых лæджы 
хуыр-хуыр тæрсаг бæхы футтау хъуысы, рæстæгæй-рæс- 
тæгмæ йын æхситмæ раивы. Рудзынджы цур сывæллон- 
джын чызг тæрхæджы тигъыл хуыссы, дæ-дæ-дæй, куы 
рахауа. Иæ саби нæ зыны, йæ быны ма фæуæд! 
Сæ фæрсты та иу поезд топпы нæмыгау атахт. Йæ 
дымгæ æрбалæбурдта, къуымты абырыд. Кæсæнцæст- 
107 

джын сылгоймаджы газет пъолмæ ахауд. Дымгæ поезди- 
мæ æрбайсæфт. Фари газет систа. Охх, охх. Дымгæйæ 
дæр иухатт цы тарст фæкодта, æнæбайрайгæ фæуæд! 
...Рудзынг чидæр æрбахоста. Фари фехъал, хуыссæны 
рабадт, айхъуыста. Рудзынджы къуырцц-къуырцц та 
ссыд. Чи уа, цы йæ хъæуы дыккаг кæркуасæн афон? Мæ- 
къонайыл! Кæд Лазыр ссыд. Зæронд ус сынтæгæй цæр- 
дæг æрхызт, къалосты йæ къæхтæ атъыста. Лазыр иу- 
хатт æфсадæй рæстæгмæ куы ссыд, уæддæр афтæ æнæн- 
хъæлæджы æрбалæууыд. Фарийæн фыццаг фыр цинæй 
йæ бон дзурын нæ уыд, каст æм, йæ къухтыл ын хæцыд. 
Лазыр ма тæрсгæ дæр фæкодта, цæуылнæ исты дзурыс, 
зæгъгæ. 
— Ды дзæбæх у, дæ сæрыл хаст фæуон, æндæр мæнæн 
ницы у, — загъта мад æмæ пецы хус æхсныфтæй гуыр- 
гуыргæнаг арт акодта. Дон уæларт авæрдта. Лазыр фæн- 
дагыл бафæлмæцыдаид, районæй фистæгæй ссыд æмæ йæ 
къæхтæ рисдзысты цырыхъыты, доны сæ фæдардзæн æмæ 
сæ фæллад ссæудзæн. Иæхæдæг дæр куы бафæллайы, 
уæд йæ къæхтæ доны фæдары, æмæ та, лæгтыдзуарыс- 
тæн, суæнгрог вæййы. 
— Нæ хъæуы, Гыцца. 
— Хъæуы, хъæуы, мæ хур,—Фари Лазыры къæхтæм 
æргуыбыр, йæ цырыхъытæ йын раласта. 
— Исты зæронд лæг дæн,— фестад Лазыр æмæ цæс- 
тыфæныкъуылдмæ йæ цырыхъытæ фелвæста. Фарийæн 
æхсызгон уыд йæ лæппуйы цæрдæг фезмæлд, бахудт. 
— Уæд та дын дæ къæхтæ ахсон,— загъта мад æмæ 
йын йæ фæлурс къæхтыл йæ къухтæ фæлмæн æруагъта. 
Лазыр ныфсæрмы. Æххормагæй схуыссыд. Фари цырагъ 
ахуыссын кодта æмæ йæ сынтæгмæ бацыд, йæхи æр- 
уагъта æмæ мæйы тынты рухсмæ Лазырмæ каст. Цалдæр 
хатты йæм йæ къахфындзтыл бацыд: куыд хуыссы, мый- 
йаг, кæд байгом? 
108 

Фари йæ бæзджыи кæлмæрзæн уæхсчытыл æрæппæр* 
ста. Уый Лазыры хойын уыдзæн. Айфыццаг æй йæ фыны 
федта, цыма æд бинонтæ ссыд. Æмæ рудзынг цæмæн 
хойы? А-а, дуар æхгæд у. Æвæццæгæн, фыццаг дуар æр- 
бахоста, æмæ Фари куы нæ сыхъал, уæд та рудзынг æр- 
бахоста. Тæрсгæ дæр фæкæндзæн, кæд Фарийыл исты 
æрцыд, зæгъгæ. 
— Чи дæ? Лазыр дæ? — рудзынгæй адзырдта Фари. 
Зæронд усы хъæлæс æхсæвы хъæбысы æрбайсæфт. Фари 
цырагъ ссыгъта. Рухс талынджы айгæрста. 
— Мидæмæ, чи дæ? — Ус рудзынгæй йæ сæр адард- 
та, акаст, ахъахъхъæдта, никæуыл æрхæцыдысты йæ 
иæстытæ. Æхсæв—ингæнау тар. Уæдæ чи хоста? Кæд æм, 
мыййаг, йæ хæйрæджы хай æрбакъуырцц-къуырцц код- 
та, уæдæ чи уыди? Фарийы цæсгом фæтар, рудзынг æр- 
бахгæдта. Сынтæгыл æрбадт, йæ нывæрзæи кард асгæр- 
ста. Базы бын цыргъаг дарын хорз у, уæд, дам, дæли- 
моитæн сæ фæидæгтæ хæдзармæ æхгæд вæййынц. Æмæ 
Фарийæн, Лазыр цы бон ацыд, уæдæй фæстæмæ кард йæ 
нывæрзæнæй нæма фæцух, сызгæ, фæлæ йын ницы у. 
Изæры фæсдуар фæрæт сæвæры, уый дæр, дам, фыдбы- 
лызæй хъахъхъæны. Фари, Лазыры ацыды фæстæ, къæ- 
лидоры иу æхсæв дæр цырагъ нæма ахуыссын кодта. 
Бирæгътæ, дам, рухсæй тынг тæрсынц. Стæй цы нæ вæй- 
йы, хъæуы ма дæвдтытæ дæр фæзыны, къæрныхтæ рух- 
сæй тæрсдзысты. Уæвгæ Фаримæ давинаг ницы ис, фæлæ 
йæ хæдзар лæджы хæдзар у æмæ йæм хъуамæ йæ ныфс 
мачи хæсса, æндæр, мыййаг, йæ кæртæй хъуг нæ бауа- 
сы, райсом раджы фыййаумæ цалдæр фысы нæ аскъæры. 
йæ хъару сæ дарыи нал уыд æмæ сæ фесæфта. Иæхимæ 
йын адæм куы зилынц. Сæ цæрæнбон бирæ æрбауа. Кæр- 
чытæ ма йæм ис. Бæргæ дзæвгар уыдысты, фæлæ сыл 
цыдæр талæу бахæцыд æмæ къуыдырцагъд фесты. Æмæ 
йæ цæмæн хъæуынц, дзидза хæрыимæ йæ былы цъæрттæ 
109 

нæ хæры, мæлæты дæндæгты хицау мын куынæ у, мый- 
йаг, фæлæ хæдзармæ уазæг дæр цæуы. Уæдæ æддæмæ 
дæр йæ къух æмæ йæ хъару куыд фæамонынц, афтæ 
кæны. 
Рудзынджы къуырцц-къуырцц та ссыд æмæ Фарийы 
хъуыдытæ фескъуыдысты. Йæхиуыл схæцыд. Йæ зæр- 
дæйы тыхст хъæр райхъуыст- Кæд, кæд... Зæронд ус риз- 
гæ сыстад. Æвæццæгæн... О хуыцау, æнамоид хабарæй 
йæ бахъахъхъæн. Фари йæ рустæй цæссыгтæ асæрфта. 
Рудзынг та чидæр æрбахоста. Зæронд ус æдзæмæй баз- 
зад. Цæссыгтæ йын йæ цæстыты рухс бахгæдтой. Фез- 
мæлыд. Цудгæ ацыд. Мæгуыры бонтæ! Æвæццæгæн, фыд- 
уацхæссæг хойы дуар. Æвæццæгæн, Лазыр... О хуыцау, 
уыцы æнамонддзинадæй йæ бахиз. Фарийы уæхсчытæй 
кæлмæрзæн марды чырынæмбæрзæны хуызæн æрбырыд. 
Пъолмæ æрхауд. Зæронд ус æй нæ базыдта. Иæ æнæбои 
къухæй дуарыл ахæцыд. Нæ комы. Зæронд ус æм йæ 
сынæг фæцарæзта. Байгом. Фæзыггон уазал дымгæ йыл 
æрбатыхст, йæ уæнгты ацыд. 
— Чи дæ? — зæронд усы тарст хъæлæс дымгæ 
аскъæфта. Æнамонд хабар ын æргом зæгъын нæ уæн- 
дынц. Фари скуыдта. Куырмау рудзынджы цур слæу- 
уыд. Къуырцц-къуырцц... Зæронд ус фесхъиудта, йæ 
къухтæ æрхаудысты. О хуыцау!.. Фари йæ къухтæдзуар- 
æвæрд акодта, йæ риумæ сæ нылхъывта. Цины цæс- 
сыгтæ кæрæдзийы фæстæ æрæзгъордтой. Бахудт. Табу 
дын уæд хуыцау, табу дын уæд! 
Фари разылд, зыр-зыргæнгæ, хæдзармæ бацыд. Рай- 
сом æртæ чъирийы ракæндзæн. Лазырмæ афыссын кæн- 
дзæи: йæхи хъахъхъæнæд. Фари æрхуыссыд. Цырагъы 
рухсы тынтæ йæ цæстытыл хауынц. Рудзынгмæ кæсы. 
Бæласы бæгънæг къалиутæ дымгæмж ризынц, мидæмæ— 
хъарммæ сæхи ивазынц. Фари дысон къулхæдзары бæн- 
дæнмæ фæкомкоммæ, æмæ ам цæмæн рахау-бахау кæ- 
110 

ны, зæгъгæ, йæ цармæ сæппæрста. Дзæбæх не схауд: 
гæркъайырдыгæй 1йæ кæрон къарнизæй æрзынд. Дымгæ- 
мæ дыууæрдæм кæны. Фарийы цæсгом фæтар: гæркъа 
йæм марды къухы хуызæн кæсы. Дымгæ фæтыхджын- 
дæр, гæркъа рудзыиджы уæллаг цæст бахоста: къуырцц- 
къуырцц. Зæронд усы къухтæ æрбатымбыл сты... Тæху- 
ды, æрыскъæф æй æмæ йæ пецы баппар. Фæлæууæд, 
райсом æй лыстæг скæрдæнтæ кæндзæн. 
О © 
Тæхы поезд. 
Фарийы сæрмæ тæрхæгæй æрыгон чызг æрхызт. Фа- 
ри йын знон йæ дзыккутæ нæ фæхъуыды кодта: ног æр- 
дызт байраджы къæдзилау сæ сбаста, дыууæрдæм кæ- 
нынц. Уæд сæ дзæбæх сби æмæ дын зæрдæмæ цæуой. 
Чызг йæхи ахсадта. Хъуджы зынæхсæны хуызæн цъар- 
джын хызынæй миты къæрттæй урсдæр тымбыл гуыл, 
, дыууæ айчы æмæ къалбасы карст систа. Фаримæ цыдæр 
сдзырдта æмæ стъолы фарсмæ сбадт. 
«Куыд бирæ хуыссын!» — базмæлыд Фари, йе уæнг- 
тæ айвæзта, ахызт æмæ йæ цыма йе’мвæндаггæттæ бам- 
бардзысты, афтæ загъта: 
— Æз мæхи анхъæвзон. 
Ие ’рбацыдмæ иннæ бæлццæттæ дæр сыстадысты. 
Æрыгон чызг хæрд фæци æмæ сæ фарсмæ иннæ къуым- 
мæ йæхи хуызæн æрыгон лæппутæ æмæ чызджыты цур- 
мæ бацыд. Цæуылдæр сæ хъæлæсты дзаг худынц. Къуы- 
лых лæг йæ хызæджы цыдæртæ архайы. Сывæллонджын 
чызг æд дзаумæттæ хуыссæны бады æмæ йæ къæхты цур 
сабимæ æнкъардæй кæсы. 
Фари æрбадт. Исты акомдзаг хъæуы, дысон дæр 
йæ дзыхмæ ницы схаста. Фæндагмæ æртæ кæрдзыны 
ракодта æмæ сæ акувын хъæуы. Дысон дзы байрох сты. 
Хуыцау, ныххатыр ын кæн. Зæронд ус чумæданæй æртæ 
Ш 

чысыл уæлибæхы æмæ литыры æрдæгуа? авг арахъ сис- 
та. Чумæданы æртæ цыхты, асгæрста сйе, сæ иу фæлмæн- 
дæр у æмæ уый фæндагмæ сæвæрдта, иннæтæ — Лазы- 
рæн. Цæуыны къахыл куы ныллæууыд, уæд сыхæгтæй 
чи æйчытæ, чи цыхт, чи æхсырысæртæ хаста. Адæм хорз 
сты. Фарийы ацыд сæ никæй фæндыд, ахæм кары нал 
дæ æмæ фæндагыл рахау-бахау кæнай, дæ къодах ма 
цы ралас-балас кæныс, зæгъгæ. Цы сæ фæиды, уый дзу- 
рæнт. Фари хъуамæ йæ фырты фена, сласа йæ. Сæхимæ 
чи кусы, уыдон дæр тынг дзæбæх цæрынц. 
Фари чъиритæ акувын æввоиг æрæвæрдта. Къуылых 
æмбæлццонмæ бакаст æмæ загьта: 
— Хорз лæг, фæндагмæ æртæ гуыборы ракодтон æмæ 
сæ куы акувис. 
Уымæн йæ цæстытæ уæрæх байгом сты, йæ уæхсчы- 
тæ æрбалхъывта, нæ дæ æмбарын, зæгъгæ. 
— Акув сæ, зæгъын, хуыцау, дам, нæлгоймаджы 
куывд хуыздæр исы.— Фари йæм авг бадардта: Лазыры- 
стæн, чи нæ сæ акува. 
Лæг цыдæр загъта. Зæронд ус ын йæ ныхæстæй бам- 
бæрста æрмæст иу дзырд, аракæ, зæгъгæ. 
— О, о, арахъ у, дæ фæхъау фæуон. 
Лæг та цыдæр загъта. Фаримæ афтæ фæкаст, арахъ 
дын кæм уыдис, зæгъгæ йæ цыма фæрсы. Зæронд ус æм 
хæстæгдæр бабадт, бамбарын ын кæиа. 
— Мæхицæи, мæ хур, мæ бон нал у, нæ сыхæгтæ мын 
æрбадавтой. Иу грелкæ та дзы мæ лæппуйæн ласын. 
Райс, райс æмæ акув. О, дæ сывæллæтты цинæй бафсæ- 
дай. Тæхуды, цы тыхдзырд дæ. Райс, райс, нæлгоймагæн 
æмбæлы, о. 
Лæг авг райста. Иæ былтæ базмæлыдысты. Бахудт, 
йæ цæсгом фæрухс, цæстытæ фæирд сты. Авджы сæр — 
нартхоры хъузг йæ дæндагæй стыдта, авгыл бæрзоид 
схæцыд æмæ цыдæртæ дзуры. Кæсæнцæстджын ус æм 
П2 

бакаст. Фари лаЬджы æнцъылдтæ зæронд къепкæмæ фæ- 
хомкоммæ æмæ ^ъуыды кодта: «Адонмæ, æвæццæгæн, 
кувгæйæ сæ худтæ нæ фæисынц». 
Къуылых лæг арахъæй анозта. Фари чъирийæ стыдта 
æмæ йæм æй авæрдта:\ 
— Аходгæ дæр акæн. 
Лæг къæбæр ахордта æмæ зæронд усмæ авг ба- 
дардта. 
— Лазырыстæн, æз хуыпп дæр иæ фæкæнын. Нæ, нæ, 
ма мæм æй дар. 
Лæг цыдæр загъта. 
— Арахъ уадзгæйæ дæр никуы сахуыстон. Артыл-иу 
æй бакалдтон æмæ, бæззы æви иæ, уый-иу афтæмæй ба- 
зыдтон. 
Лæг, йæ къухæй амоигæйæ, цыдæр сдзырдта. 
— Хорз арахъ у, ницы дæ бахъыгдардзæн,— авгыл 
лæджырдæм бахæцыд Фари. — Аназ, аназ, хаир нозт у. 
Хæлар дын уыдзæн дæ мады аехсыры хуызæн. Чи йæ 
æрбарвыста, уыдон къæсæрæй расыг лæг иæма ра- 
хызт. 
Лæг та арахъæй анызта, стæй йæ къухтæ кæрæдзи- 
уыл дзуарæвæрд акодта, нал баназдзынæн, зæгъгæ- 
— Ныр исты ахæр. Уæлибæхтæ ныууазал сты, æн- 
дæр хъармæй хорз уыдаиккой, бæргæ. Тæхуды, истæуыл 
сæ атæвд кæн, поезды кæмдæр хæринаг дæр куы кæнЬшц. 
Мæнæ цыхтæй дæр ахæр.— Фари уæлибæхтæ фæсаста 
æмæ кæсæнцæстджын сылгоймагмæ бакаст, стъолмæ 
йын ацамыдта: 
— Немæ абад, аходæн скæнæм. 
Сылгоймаджы цæстытæ чиныгæй фæиртæстысты. Фа- 
римæ цымыдисæй бакаст. Цыдæр загъта æмæ иуварс 
абадт. Ныуулæфыд æмæ та чиныджы кæсы. Æвæццæ- 
гæи, æфсæрмы кæны. Зæронд ус сыстад, уæлибæхы æмæ 
йæм цыхты карст бадардта: 
8 Чиидэæхсæвы размæ 
113 

— Лазырыстæн, чи нæ сæ айса. Нау*д мах хæрæм, 
ды та нæ, æмæ мæхицæй æфсæрмы кæнын. 
Сылгоймаг чиныг йæ уæрджытыл æруагъта. Иæ кæсæн- 
цæстыты бынæй Фаримæ скаст, пух, сырх ахуырст был- 
тæ кæрæдзийæ фæхицæн сты. Бахудт. 
— Бабушкæ...— ноджы ма цыдæр загъта æмæ хайыл 
иуварс ахæцыд, хæмпус æнгуылдзтæй чиныджы сыф 
афæлдæхта. 
— О, о. Æз бабушкæ дæн. Райс, махмæ хай фæстæ- 
мæ нæ фездахынц, — уæлибæх æмæ та йæм цыхты хай 
бадардта Фари. Сылгоймаджы цæсгом фæтар, иуварс 
абадт, цыдæр за! ьта. Иæ кæсæнцæстытæ къухмæрзæны 
кæронæй асæрфта, акаст сæ æмæ чиныгыл схæцыд. Иæ 
цæстытæ дзы ныццавта. 
— Гауарда уæдæ. Кæмæн фыддæр — хъæбæрдæр,— 
Фари уæлибæхы æмæ цыхты карст стъолыл æрæвæрдта. 
Къуылых лæг кæсæнцæстджынмæ бакаст, мæсты хуыфт 
скодта. Иæ хызæгæй цæхджын джитъритæ, салæйы 
къæртт æмæ, дуканийы кæй фæуæй кæнынц, ахæм дзу- 
лы æрдæг стъолыл æрæвæрдта. Цыдæр загъта. Зæронд 
усмæ афтæ фæкаст, мæнæ ма джитъритæй ахæр, зæгъгæ, 
æмæ дзы иу систа. 
— Æз ног цæхджын джитъритæ бирæ уарзын. Фæс- 
таг рæстæг мæ бон ницуал у, фæлæ-иу раздæрты йæ 
бынмæ не’хæссыдтæн, ахæм мигæнæнтæ сцæхджын код- 
тон. Сых дæр ма-иу дзы хайджын уыдысты. 
Хæрд фесты. Къуылых лæг бахудт, йæ былтæ асæрф- 
та, Фари хæринæгтæ газетæй æрæмбæрзта æмæ æрхуыс- 
сыд. Кæсæнцæстджын йæ чиныг бахгæдта. Уæллаг тæр- 
хæгмæ цалдæр хатты скаст. Хæрдмæ схизæн къахæвæрæ- 
ныл слæууыд æмæ хъæрзгæ стыр æрттиваг хызын райста. 
Йæтыхулæфт æмæ газетты хыбар-хыбурæй бæстæ бай- 
дзаг. Иухатт Лазыр куы ссыд, уæд йæ къай Фарийæн цы 
сæрвыста? Охх, кæмæйдæр йæ кæрдзыны ном куыд ферох. 
114 

Тъорт, тъорт! Æрхъуыды йæ кодта. Кæсæнцæстджын 
раст ахæм тъорты хæдхалдихы цыппæрæм хай, цалдæр 
печенийы, къалбас æрттиваг тæнæг гæххæтты тыхтæй, 
царвы чысыл къопп, йæ мидæг къаддæр æнгуылдзы йас 
уидыг æмæ дыууæ бур кæрдойы стъолыл æрæвæрдта. 
Фыццаг лæгмæ, стæй Фаримæ бакаст æмæ цыдæр загъта. 
Лæг хъуыр-хъуыргæнгæ йæ хæринæгттæ нывæрдта. Фа- 
римæ ацамыдта, ды дæр сæ айс, зæгъгæ. Зæронд ус 
æнæбары рабадт, сылгоймагмæ бадзагъул кодта. Ау\ уы- 
донæн стъол дыууæ адæймагæй фаг куы уыд, уæд уымæн 
иунæгæй не’хæссы? 
Фари хæринæгтæ чумæданы нывæрдта. Лазырæн цы 
æртæ чъирийы скодта, уыдон асгæрста, ма нывзæр уæнт, 
зæгъгæ. Кæд сын ницы уаид. Уæдæ йæм афтидкъухæй 
куыд ныццæуа? Ие’мбæлттæй худинаг у. Нæ йæ фæрс- 
дзысты: чи дын у, кæцæй æрцыд, зæгъгæ. Арахъ рези- 
нæйы ад куы не скæнид. 
Зæронд ус чумæдан ныхгæдта, схуыссыд. Кæсæнцæст- 
джын ма цай дæр райста æмæ сабыргай хæры. Акæс-ма, 
æрдæбон семæ куыд нæ бахордта! Æвæццæгæн сыл нæ 
барвæсыд. Æмæ ма барвæсæд! Уæлибæхтæ йын емынæ 
уыдаиккой! Сæ хъæддзауæн-иу æндæр мацы ратт. Цы 
бирæ уарзта уæлибæхтæ. Кæсæнцæтджын йæ цайы царв 
ныппæрста. Фари къулырдæм базылд. 
* * * 
Тæхы поезд. 
Бон, æвæццæгæн, фæссихорæй ахызт. Фари аивæй 
сывæллонджын чызгмæ кæсы. Цы кæны? Æнæхъæн сут- 
кæ цай йедтæмæ йæ хъуыры ницыма ацыд. Фари иуафон 
афынæй æмæ кæд уæд исты ахордта. Иæ сывæллон хъа- 
зæи куклайы хуызæн у, тæрхæгыл уæлгоммæ хуыссы, 
дзæгъæл каст кæны. Мад йæ синты фæсте баз сæвæрдта 
115 

йемæ æнцад бады. Гобанæмбæрзæны бын йæ къæхтæ ба- 
кодта. Йæ галиу къух — ауыгьдау. Цалдæр адæймаджы 
йыл сæхи ахафтой. Къух бадзедзырой кæны. Чызг сæм ни- 
цы сдзуры, кæсгæ дæр сæм нæ ракæны. Иæ дзыккутæ 
нартхоры зæлдаджы хуызæн — бур, уæхсчытæ æмæ син- 
тыл æркалдысты, æрфгуыты кæрæттæ æмæ хъустæ бам- 
бæхстой. Фари йыи йæ хъæлæс нæма фехъуыста. Дысон 
къуылых лæджы чи басхуыста, абон, уыцы сылгоймагæй 
цай куы иста, уæд дæр æм ницы сдзырдта. Разылд æм 
æмæ йын йæ къухы æхца ныппæрста. Цай цььмдта са- 
быргай, рудзынгæй æддæмæ каст. Æвæццæгæн-иу хъуы- 
дыты аныгъуылд æмæ-иу дзы йæ агуывзæ æрбайрох: 
акъул-иу, цай-иу фæцæйкалд. Кæд, мыййаг, гоби у? 
Æвæццæгæн. Цымæ гобитæ худгæ нæ фæкæнынц, æдзух- 
дæр мылазонхуыз вæййынц? Нæ, фæхудынц! Фариты 
хъæуы иу гоби лæг цард, боцкъатæ арæзта æмæ-иу уый 
худти. Мæгуыр, амард, рухсаг уæд. Фари чызджы бахуд- 
гæ нæма федта. Цымæ цы кæны? Мард дæр ма бахуды. 
Сывæллои базмæлыд, йæ гуккытæ хæрдмæ сивæзта. 
Мад æм нæ разылд, æддæмæ кæсы. Сывæллон скуыдта. 
Чызг æм æргуыбыр, йæ хъæбысмæ йæ систа, рудзын- 
джырдæм азылд æмæ хисæрфæнæй йæ риутæ æрæмбæрз- 
та. Сывæллон фæхъус; мады æхсыр йæ хъуыры ацыд. 
Доихуыз дыиджыр гæрæм гæды Фарийы цурмæ æр- 
бацыд, йæ цæхæр цæстытæй йæм хионау скаст. Бауасыд, 
хуыссæнмæ сгæпп ласта. 
— Æхсызгон мæ хъæуыс,— асхуыста йæ зæронд ус.— 
Æнæбайрайгæ фæу.— Фари адæмæй не’фсæрмы кæны, 
зæгъгæ, абоныстæн, фæхæцид ыл æмæ йæ рудзынгæй 
азыгъгъуытт ласид. Кæсæнцæстджын сылгоймаг цыдæр 
загъта æмæ гæдыйыл схæцыд, йæ дæллагхуыр æй ба- 
кодта. Худгæйæ йæм цыдæртæ дзуры, узæлы йыл, кæрæ- 
дзиуыл сæхи хафынц. Æ, авдтары фæуат дыууæйæ дæр! 
Фоидз-æхсæзаздзыд чысыл чызг, бинты хуызæи тæнæг 
116 

къабайы æрбазгъордта, педы райста æмæ гæлæбуйау 
атахт. 
Зæххардыстæн, Фарийы бон у, зæгьгæ, уæд гæдыты 
мыггаг сыскъуынид; йæ удхæсджытæ фестадысты. Раз- 
дæр сæ бирæ уарзта. Сæ гæды-иу йæ дæлфæттæм хуыс- 
сыд, йæ къæхтæ йын зымæг уазал нæ уагъта. Фæлæ йæ 
фарон мартъийы зæрдæхæлд фæкодтой. Уæдæй фæстæ- 
мæ бынтондæр æрхауд, йæ къæхтæ йæ быны нал цæуыиц. 
Æндæр уый карæн устытæй бирæтæ нырма гъæйтт- 
мардзæ хæдзардарджытæ сты, судзины хуынчъы æндах 
аласынмæ сывæллæттæм нæ дзурынц. 
Фарийæ уыцы æхсæв мæрдты дæр нæ ферох уыдзæн. 
Иæ мидфынмæ йæм æрбайхъуыст кæуын, марой, сылгой- 
маджы цъæхаст æмæ фехъал. Иуцъусдуг йæ зæрдæйы 
гуыпп-гуыпп марды зæрдæйау басабыр, йæ улæфт ныхъ- 
хъус. Зæронд ус дуармæ йæхи айвæзта, йæ хъару сыстын 
нæ бацис, хуыссæиы баидзыг, къухтæ хъæбысы æрхау- 
дысты, фынæй-хъуаг адæймагау бадзой-дзой кодта. 
Улæфт хъуыры атымбыл. Усы цæстытæ бацъынд сты, йæ 
сæр баикъуыста: 
— Мæнæ куыд бабын дæн.— Фари йæ сæр ныххоста, 
цæсгомыл ныххæцыд æмæ ныммарой кодта.— Мæнæ 
мæ фын куыд фецæг,— йæ кæуын сылгоймæгты цъæхас- 
тимæ сиу. Зæронд ус хуыссæны ныттымбыл; къæхтæ йæ 
коммæ нал кæсынц: нал тасынц. Ризæг ыл бахæцыд. 
Зыр-зыргæнгæ хъæццулыл ахæцыд, йæ зæигтæ ных- 
хоста: 
— О Ла-зыр, Ла-зыр!.. 
Фари æндæрæхсæв федта фын: Лазыр æрхаста иард- 
æмбал. Нæртои хъазт дардыл ныззылд. Лæгтæ кæрты 
даргъ фынгтыл бадтысты, зарыдысты. Адæм хуынтæ хас- 
той. Фари уазджыты къухтæ иста. Машинæтæ дуармæ 
лæууыдысты. Фæндыры цагъд æнæхъæн хъæуыл æн- 
хъæвзта. Бахатыдтой Фаримæ, æрыгонæй дæ фæндыры 
117 

цагъдмæ мæрдтæ дæр æиæскафгæ куы нæ лæууыдыстЫ, 
дæ лæппуйы чындзæхсæвы иу цагъд акæн, зæгъгæ. Фари 
фæндыр райста, айвæзта йæ... Фехъал, йæ къухы уæларм 
судзгæ рыст скодта, къулыл æй ныццавта. Иæ цин мæр- 
дои талынг хæдзары æрбайсæфт. Æнахуыр фын. Мæгуы- 
ры бонтæ! Уый æнамонд фын у. Иæ хæдзарыл цыдæр 
бæллæх цæудзæн. Лазыры хуыцау дзæбæх уадзæд. æн- 
дæр йæхæдæг авддæлзæхмæ дæр ныххауæд. 
Фари райсоммæ йæ цæстытæ нал бахгæдта. Иннæ 
бонтæй хъауджыдæр йæ фыс раздæр атардта: йæ фын 
искæмæн куы радзырдтаид, уæд ын цыма фенцондæр 
уыдаид, афтæ йæм каст. Уыиджы сæ сыхæгты ус Амииæ- 
тыл хæрхæмбæлд фæци. Уый йын, Лазырмæ дæ зæрдæ 
æхсайы, адæм чындзæхсæвтæ кæиыиц, æмæ уыдоныл 
хъуыды кæныс, зæгъгæ, ныфсытæ авæрдта. Иннæ усты- 
тæ дæр ын ахæм цыдæр ныхæстæ акодтой. Фæлæ йæ æм- 
бæрста: цыдæр маст ыл цæудзæн, зæрдæ йæхæдæг алцы 
дæр базоны. Æмæ иыр Фарийы бæгънæг къæхтæ уазал 
пъолыл æрæнцадысты. Лазырæн ма йæ цæстытæй каст. 
Зæронд ус фæцудыдта, къæхтæ фæдыдагъ сты. Фари 
пецыл фæхæцыд. Пецы уазал къæй йæм фæкаст марды 
уазал риуы хуызæн æмæ йæ къухтæ аскъæфта, ихæнриз 
йæ уæнгты ацыд. Пецæй йæхи атыдта. Сынтæджы къу- 
хыл фæхæст. Базыл иыддæлгом, йæ цæсгом æм нылхъыв- 
та. Фæсабыр æмæ кæуын тынгдæр æрбайхъуыст. Мæгуы- 
ры боитæ! Æрбацæуынц, æрбахæс... 
Фари йæ цæсгоммæ фæлæбурдта, рустæ сдудыдтой, 
ссыгъдысты. Иæ къухтæ цыдæр хъарм банкъардтой. Фен- 
цондæр ын, слæууыд. Акъахдзæф кодта, фæцудыдта. 
Къулыл фæхæцыд. Æнæ кæсгæйæ дуары тарвазыл йæ 
къух схаста, уырзтæ зыр-зыргæнгæ цырагъы ссудзæныл 
фæхæст сты. Хæдзар ныррухс. Фари дуарыл ахæцыд. 
Дуары зыхъырæй сылгоймæгты кæуыи æрбагуылф 
кодта. 
118 

— Бабын дæн! — Фарийы хъæлæс ныццарыдта, тар- 
вазыл ныххæцыд. Сылгоймæгты марой иуцъусдуг фæса- 
быр, стæй та райхъуыст. 
Зæронд усы цæстытæ дзагъырæй баззадысты. Гъей- 
джиди, исчи! Фари фæцудыдта. Къухтæ тарвазыл æрбы- 
рыдысты. Иæ цæстытæ бахгæдта, къæсæрыл ахауд. Йæ 
фарс сдудыдта, срыст æмæ зæронд ус иыхъхъæрзыдта. 
Дуар тынгдæр байгом. Уазал уæлдæф зæронд усы хъуы- 
ры ацыд. Фари базмæлыд. Ракаст, лæмæгъ хъæлæсæй 
курæгау сдзырдта: 
— Лазыр, халонау мæ иунæгæй цæмæн ныууагътай? 
— йæхиуыл схæцыд, гуыбыр-гуыбыр, цудтытæ кæнгæ 
къæлидормæ ахызт, кæртыл йæ цæст ахаста. Фæджих. 
Уатмæ бакаст. Фæстæмæ тагъд-тагъд къæлидормæ ра- 
цыд. Иæ къахфындзтыл слæууыд, цармæ йæхи сивæзта. 
— О хуыцау! — Фари йæ уæрджытæ æрхоста, цармæ 
схизæн асины бииаг къахыл сбадт, йæ сæр уæрджытыл 
æруагъта. Æмæ цыма сæлгæ ныккодта, уыйау ныссабыр. 
Фари æваст фестад. Иæ цæстытæ мæсты æрттывд фæ- 
кодтой. Хæдзармæ тæхæгау бацыд. Судзгæ фанар æмæ 
къæрæмис раскъæфта. Цъусдуг æицад алæууыд, стæй 
æнæуынæрæй цармæ тагъд-тагъд схызт. Цалдæр гæдыйы 
фæйнæрдæм асæррæтт кодтой. Марой æрбайсæфт. 
— Менæуынон фæут! — къæрæмис гæдытæй иуы 
фæстæ атахт: — Мæ тæригъæдæй, кæй хæдзæрттæй ра- 
цыдыстут, уыдон кæуинаг фæуæнт. 
Гæдытæ æрбадæлдзæх сты. Къæрæмис къарнизæй 
ахауд, зæххæй йæ хъæр фæцыд. Хъайваны аууонæй дын- 
джыр сау гæды йæ сæр сдардта, йæ цæстытæ зынгты 
къæрттытау æрттивынц, зæронд усмæ сæ фыддæрагæн 
кæнæгау сарæзта. 
— О-о цъаммар! 
Гæды асæррæтт ласта. 
«— Хуыцау д<е дзыхъмард фæкæнæд,— Фари хъай- 
119 

ваныл æрбадт. Фæлæууæд, адон иууылдæр сæхи гæдыйы 
аххос сты, йæхиуыл сæ æрæмбырд кодта. Райсом ын, цы 
хъæуа, уый бакæндзæн. Фæлæууæд. 
Зæронд ус царæй æрхызт. Хуыссæг ыл нал æрхæцыд. 
Райсомæй нал сыстад. Иæ уæнгтæ коммæ нал кастысты, 
йæ къухтæ хъæццул иуварс акæнын нал фæрæзтой. Ами- 
нæт ын йæ фыс атардта, пецы арт сæндзæрста. Сæ чызг, 
йæ цæрæнбон бирæ æрбауæд, дон æрбахаста, дохтыры 
йæм схуыдта. Æнæзивæг чызг у. Фари йын Лазырмæ 
писмо афыссын кодта, фæрынчын дæн, мæ царды бонтæ 
æрхæстæг сты æмæ ма дæ куы федтаин, зæгьгæ. Чызг, 
стъолæмбæрзæны бынæй къонверт райста, адрис ыл 
афысса, зæгъгæ, афтæ йæ зæронд ус фæурæдта: 
— Фæтæрсдзæн, аскъуын æй. Кæд дын зын нæу, уæд 
æм фæлтау ногæй афысс, цы ми кæныс, дзæбæх дæ, мæ 
зæрдæ дæм, зæгъ, æхсайы. 
О © 
Тæхы поезд. 
Сывæллонджын чызг йæ лæппуйы систа æмæ вагоиы 
кæронмæ ацыд. Цæмæн афтæ æнкъард у? Фари ма йыл 
дысон дæр хъуыды кодта. Чи зоны, йæ цардæмбалыл ис- 
ты фыдбылыз æрцыд æмæ сидзæргæсæй баззад, йе нæ 
бафидыдтой, йе йыл... уæвгæ æмбаргæ чызджы каст кæ- 
кы æмæ... Уырыссагау куы зонид, уæд æй афæрсид, тæ- 
ригъæд у, мæгуыр, ныфсытæ йын авæрид. 
Чызг æрбацыд. Сывæллоны хуыссæныл æрæвæрдта, 
йæ цуры сбадт æмæ йæм кæсы. Уый скуыдта. Чызг æй 
йæ хъæбысмæ систа æмæ йын аба кодта. Æрæвæрдта 
йæ æмæ вагоны æрбацæуæнырдæм ныджджих, йæ цæс- 
тытæ доны зилынц, йæ сæр банкъуыста, стæй йæ мид- 
былты бахудт. Фарийы цæсгом дæр фæхъæлдзæг. Чыз- 
джы цин уайтагъд æрбайсæфт, эемæ зæронд усы цæсгом 
120 

дæр фæтар. Диссаг, цы маст дзы бацыд уагæры? Цæмæ 
кæсы афтæ æдзынæг? Цы федта? — Фари аивæй сыстад, 
йæхи вагоны кæронмæ цæуæг акодта. Фæлæууыд. Дуары 
фæстæ, йæ сæрмæ уыцы чызг æмæ, абон ма сыл иулæппу 
бафтыд, йæ дзыккутæ нæл бабызы къæдзилы хуызæн 
фæсте къæбæлдзыг, даргъзачъе; уыимæ хъæр ныхас кæ- 
нынц. Лæппу чызджы уæхсчытыл йæ къухтæ сæвæрдта. 
Кæд зонгæ сты? Лæппу абон куыддæр æрбахызт, афтæ 
дзурыныл фесты: кæм хъæрдæрæй, кæм сусу-бусу кодтой, 
худтысты. Сахатгæйттæ-иу фесæфтысты. Лæппу йын æрт- 
тиваг гæххæтты тыхт къафеттæ балхæдта. Мæ арт ба- 
уазал! Лæппу чызджы уæхсчы сæрты йæ къухтæ бауагъ- 
та æмæ йыл къулмæ хæцы, йæ риутæ йыл æмбæлынц. 
Чызджы къух лæппуйы æнæлвыд бæрзæйыл æртыхст. Сæ 
цæсгæмттæ бахордтой! Æфсæрм сæм нал ис. О, авдтары 
фæуат! Лæппу йын апъа кодта. Гъæ, уæ ныййарджытæ 
уæ дзæгъæлæй баззайой, уе ’нæгъдаумитæ ардæм 
цьГрхастат! — Фари фæзылд... Адæм фесæфтысты, нал 
бæззынц. Цы цæсгомæй ма æрбацæудзысты йæ размæ?.. 
Сывæллонджын чызджы цæстытæ доны зилынц. 
Сыгъдæгæй йыи чызг æмæ лæппуйы уынд йæ зæрдыл 
цыдæр æрлæууын кодта. Æвæцпæгæн, йæ цардæмбалы 
æрæмысыд, æвæццæгæн, уыцы лæппуйы хуызæн уыди. 
Ие та... Фари ныуулæфыд.— Ие та ууыл дæр афтæ хъаз- 
гæ-худгæйæ сайд æрцыд. 
Лæппу æмæ чызг æрбаздæхтысты. Сæ цæст дæр нæ 
фæныкъуылдтой. Цыма афтæ æмбæлы. Цæй æфсæрмы 
æмæ цæй цыдæр! Цы рæстæджытæ скодта! 
Сывæллон скуыдта. Мад æй систа æмæ йæ йæ хъæбы- 
сы узы. Тæхуды, истæмæй йæ арæвдау. Акса-ма, Лазыры 
кæсдæр лæппуйæн гуыл скодта. Раттид ын æй æмæ Ла- 
зыры лæппуйæн йæ былыл исты куы рауайа, уæд та? 
Зæронд ус йæ чумæданмæ нывнæлдта. Гуылыл йæ къух- 
тæ аныдзæвдысты: дæтта йæ æви нæ? Сывæллон кæуы. 
121 

Цы-фæнды дæр уæд, барæвдауын æй хъæуы, мæрдты йын 
удыбæстæ уыдзæн. Лазырæн зæгьдзæн, кæд сæ зæрдæ 
нæ фæхудид, кæд лæппуйы былыл ницы рауаид. Чызджы 
цурмæ бацыд, сывæллонмæ гуыл бадардта. 
— Райс гукку. 
Чызг Фаримæ дисгæнæгау скаст. 
— Сывæллæтты бирæ уарзын. 
Чызджы цæсгом фæхъæлдзæг, фæрухс, йæ мидбылты 
бахудт. 
— Гукку райс. 
Лæппу йæ кæуынæй басабыр. Фари бахудт: 
— Кæс-ма, кæс, æмбары. 
Сывæллоны хæкъуырцц ссыд. 
— Тæргай кæиыс? — зæронд ус гуыл чызгмæ радта. 
Уый ноджы фæхъæлдзæгдæр, цыма йæм хур æрбакаст, 
йæ цæсгом ныррухс, ферыгондæрхуыз. Цыдæр загъта. 
Фарийы къухыл фæхæцыд. Йæ чумæданæй цалдæр кæр- 
дойы систа æмæ йæм сæ бадардта. 
— Æмæ мын мæ гуылы аргъ фидыс! Махмæ афтæ нæ 
фæкæнынц. Лазырыстæн, нæ сæ райсдзынæн. 
Чызг кæрдотæ Фарийы къабайы дзыппы атъыста. 
— Уæдæ дæ хай бирæ уæд, дæ лæппуйы хурæй баф- 
сæд.— Зæронд ус йæ бынатмæ бацыд. Чызг куы уымæ 
бакæсы, куы йæ сывæллонмæ æмæ цыдæртæ дзуры. Фа- 
ри йæ, куы сбадтысты, уæдæй нырмæ афтæ хъæлдзæ- 
гæй нæма федта. 
Зæронд ус йæ дзыппæй кæрдотæ систа æмæ сæ стъо- 
лыл æрæвæрдта, йе’мфæндаггонтæн ацамыдта, ахæрут, 
зæгъгæ. Къуылых лæг иу кæрдо систа. Фари дзы йæхæ- 
лæг дæр ахæрид, фæлæ дыргътæй йæ гуыбын риссаг у, 
æмæ... Сæхимæ хорз кæрдо бæлæстæ ис. Цалдæр боны 
размæ сын сывæллæттæн сæ дзæбæхтæй ратонын кодта 
æмæ дзы Лазырæн арвыста. Уым дæр, дам, дыргътæ би- 
рæ ис, фæлæ, уадз æмæ сæхи дыргъты хъæстæ фæуа, 
122 

хи хæринаг адджындæр у. Асыкк нæ ардта, æндæр раз- 
дæр æрвитинаг уыди. Аминæт ыл, цы æдылы дæ, уыдон 
кæмдæр бухъцард кæнынц, ды та сын лæгуаргъ цъар- 
джын посылкæтæ æрвитыс, зæгъгæ, худæгæй мард. Ацы 
сау зæххардыстæн, мæиæн ахæм æнæджелбетт фырт й, 
зæгъгæ,— мурмæ дæр æй не ’рдарин, посылкæ нæ, фæлæ 
йын æрду дæр нæ арвитин,—дзырдта Аминæт. Æмæ 
цæмæй æвзæр у Лазыр? Рæстæг ын нæй, æндæр æй йæ 
мады фенын нæ фæнды? О, нæ фæнды! Уæдæмæ Ами- 
нæт дæр дзæгъæл дзырд кæны. Иæхи фырттæн зонæд. 
Фарон уалдзæджы Лазырæи йæ къайы зианы хабар куы 
сыхъуыст, уæддæр йæ хъуыры ныббадт, доныкъус дæм 
куы никæд балæвæрдта, куы никæд æй федтай, стæй йæ 
мард дæр ам куы нæй, уæд дæ цæй хист кæныны æф- 
сæрм ис, зæгъгæ. 
— Мæ фырты чи хъуыдис, уый мæн дæр у,— йæ сы- 
хаг усæн дзуапп радта Фари æмæ се’рвадæлты хисдæрмæ 
ацыд. Зианы хабар æмæ йын йæ фæндон бамбарын код- 
та. Æрвадæлты лæг дзæвгар рæстæг ницы дзырдта, æн- 
цад бадт, йæ къæхты бынмæ каст, тамако дымдта. Æрæ- 
джиау загъта: 
— Куыд дæ фæнды, афтæ. 
— Къухы ницы ис, фæлæ уæддæр хионты æмæ сы- 
хæгты æрбамбырд кæндзыстæм: «рухсаг» зæгъæнт. Уы- 
цы фыс аргæвдын хъæудзæн. 
— Фыс уадз, дæхæдæг... 
— Нæ. Мæ мæгуыр зæрдæйæ, ссæуинаг уыдысты æмæ 
йæ уæдмæ ауæрстон. Куывды бæсты хистæн бахъуыд,— 
Фарийы цæстытæ доны разылдысты. Æхсæвы сæ хæдза- 
ры иунæгæй куы баззад, уæд йæ хуыссæны сбадт æмæ 
куыдта. Куыд цæрдзæн Лазыр æнæ йæ къай? Куыд уы- 
дзысты сывæллæттæ æнæ сæ мад? Фарийы цæстытыл 
Лазыр ауад, кæуын нæ уæнды æмæ сусæгæй йæ хæ- 
къуырцц цæуы, йæ цæссыгтæ æмбæхсы. Хисдæрлæппу 
123 

йæ мадыл ныддæлгом. Адæм сæ хæдзæрттæм цæуынц. 
Лазыр йæхи нæ баурæдта йæ цардæмбалы цур æрлæу- 
уыд, йæ цæссыгтæ усы риуыл згъæлынц. Фарийæ дæр нал 
фефсæрмы, ныббогъ-богъ кодта, марды уазал риумæ 
йæхи нылхъывта. Фарийы хæкъуырцц тынгдæр ссыд. 
Цардæмбалæй фæхицæн уæнг ахауæгау у. Кæцæй каст 
йæ лæппумæ уыцы æнамонддзинад? Рынчыны хабар дæр 
дзы куы иикуы райхъуыст. Иухатт иумæ сæ къам сæр- 
выстой. Сæ цæсгæмттæ хъæлдзæг, цардбæллон. Кæрæ- 
дзиуыл æрхъæцмæ дæр иæ хъæцыдысты, уый бæрæг 
уыд. Лазыр иухатт ссæуынмæ хъавыд, фæлæ усæн амал 
не ссис æмæ баззад. Лазыр Фарийæ йæ писмойы хатыр- 
тæ куырдта, ма тыхс, уæддæр, дæм, ацы аз зындзыстæм, 
зæгъгæ. Æмæ Фари æнхъæлмæ каст, фæлæ йын цины ха- 
бары бæсты йæ хæдзармæ фыдохы уац æрбахастой æмæ 
йæ бæллицтæ атадысты, цæссыгты сæвдылдысты. Уыцы 
минутæй тыигдæр æй никæд фæндыд Лазыры цур фес- 
тын. Ныфсытæ йын авæрдтаид. Кæддæр-иу ын гыццылæй 
йæ сæр йæ хъæбысы куыд бакодта, афтæ бакодтаид æмæ 
йын æй сæрфтаид. Мады къухтæ æмæ цæстæнгас ныфсы 
мæсгуытæ сты. Фарийæн ма, абон дæр, йæ хъæддзау 
куы бабын, уæд ын йæ мад ныфсытæ куыд æвæрдта, уый 
йæ зæрдыл лæууы, йæ хъæлæс хъустыл уайы. Æнамонд 
фесты дыууæ дæр. Æнæкъай зын у. Лазыр æрæджы йæ 
цард ног сылгоймагимæ бабаста. Хуыцау сæ, амоидджын- 
дæрчи фæци, уыдоны æмбал фæкæнæд. Фарийæн уыцы 
хабар сыхæгты чызг писмойы куы бакаст, уæд изæры 
æртæ чъирийы ракодта æппæт хъуыддæгтæ аразæг стыр 
хуыцаумæ скуывта, цæмæй йæ лæппу æмæ чындзæн 
амæндтæ радта, иумæ зæрдæрухсæй базæронд уой, цæ- 
рæнбонты сыл, æмæ канд уыдоныл нæ, фæлæ æнæхъæн 
мыггагыл дæр Фарийы мæлæтæй раздæр мацы зиан 
æрцæуа. Ног адæймаг Лазыр æмæ йæ сывæллæттæн 
хорз уæд, æндæр Фарийы цы хъæуы? Сау зæххыл æй 
124 

сæмбæлын кæиæнт, уæлæ Лазыр кæм райгуырди, рухс 
æм кæдæм бакаст, фыццаг къахдзæфтæ кæм акодта, уый 
дзæгъæл ма ныууадзæит, сæ хæдзарвæндаджы туг ма 
баихсийæд æндæр æй цы хъæуы? Ницы. Фари куы ных- 
хæццæ уа, уæд Лазырæн бамбарын кæндзæн æмæ кæд 
сæхимæ ссæуид. Табуафси хæдзæрттæ сыи цæттæ, цæ- 
рæнт. Ницы хъуаг сты. Тыххæй дæр æй раласдзынæн. 
Фарийы æмбæлццæттæ схуыссыдысты. Кæсæнцæст- 
джыны фæлмæн цонг тæрхæгæй æрзыид. Сывæллоиджын 
чызг йæ^ фарсыл хуыссы. Къуылых лæджы хуыр-хуыр 
цæуы. Æрыгон лæппу æмæ чызг, æнхъæлдæн, нæма æр- 
бацыдысты. Къулбадджытæ! Ацафонмæ кæм сты, цы ми 
кæнынц? Иутæ куыд фехæлдысты, уый диссаг у! Цы дæ 
фæиды, уый кæи. Лазырмæ куы ныххæццæ уа, уæд ын 
æнæмæнг йе^мфæндаггæтты кой ракæндзæн. Æрæмыс- 
дзæи сеппæты дæр. Цы ’нахуыр адæм сты йе ’мфæндаг- 
гæттæ! Æндæр поезды куы сбадтаид, уæд та цавæр адæ- 
мимæ цыдаид? Абоныстæн, цыдæр сыл æрцыд, кæс- 
дæр, хисдæр нал зопынц, æгъдау сæм нал ис, ницыуал 
сæм хъары: нæ — ции, иæ — маст. Кæмæн куыд хуыз- 
дæр у, афтæ кæны. Цымæ Лазыр кæм цæры, уым дæр 
ахæм адæм цæры?.. Мæнæ ма дыууæ æхсæвы фæндагыл 
фæджиудзæи, стæй сæ йæхи цæстытæй фендзæн. Лазыр 
æм æнхъæлмæ кæсдзæн, йе’рцыдмæ сæхи цæттæ кæидзыс- 
ты. Æиæхъæн бинонтæй Дæр хъуамæ йæ размæ рацæуой. 
Лазыр ыл иыттыхсдзæи. Дæ-дæ-дæй, æмæ афтæмæй кæ- 
рæдзийы куы нæ базоной, уæд та? Дæс азы чысыл рæс- 
тæг нæу, мыййаг, кæд Лазыр дæр аивта. Нæ! Нæ! 
Тæхы поезд. 

чиныджы ис 
РАГОН СЫХÆГТÆ , . 5 
САГЪÆС 20 
ТИГЪСÆРДÆГ • 42 
ЙАРÆБИ, ЦЫ ФЦЫДИ? 66 
ЧЫНДЗÆХСÆВЫ РАЗМÆ 85 
НЫЙЙАРÆГ 93 

Агнаев Гастан Амзоровач 
ПЕРЕД СВАДЬБОЙ 
Рассказы на осетинском языке 
Редактор 
Б. А. Муртазов 
Художник 
В. Дзуцев 
Художественный редактор 
У. К. Кануков 
Технический редактпор 
Ю. В. Гречишкина 
Корректор 
Т. К. Царикаева 
Наборщик 
Н. И. Морозова 
Печатпник С. Т. Коцоев 

Сдапо в набор 20-V-!071 г. Полписаио к печпти 31-УИ1-1971 г. 
Формат бумаги 70ж108/33. Псч л. 4. Усл.-п. л. 5,6. Учетно- 
изд. листов 4,97. Заказ 1723. Тираж 2000: Изд. М 37. 
ВИ00941. Цсна 16 коп. 
Киижпос издательство Управления по печати при Совете 
Мииистроп СО АССР, г. Орджоникилзо, ул. Димитрова, 2. 
Киижная тнпография Упраг-ления по псчатп при Совете 
Мшшстров СО АССР. г. Орджорикидзс, ул. Тельмана, 16. 
7 - 3-3 
23-71 М 


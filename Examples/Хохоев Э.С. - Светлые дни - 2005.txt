æндзæвгитæ 
ДЭÆУÆГИГЬÆУ 
2005 

84 Осет 
Х-51 
Хохойти Э. 
Х-82 Ирд бæнттæ: Æмдзæвгитæ ’ма кадæнгæ — 
Дзæуæгигьæу: Ир, 2005 — 152 ф. 
Сборник "Светлые дии" Энвера Хохоева — это мир 
его поистине поэтичсски возвышепной, чистой и свет- 
лой души. Войдн, дорогон читатсль, в него с открытым 
сердцем, и он щедро подарит тебе свой божественный 
свет, нечто пронэнтельно искреннее, глубокое, пепре- 
ходящее... 
у 4702500202 - 23 /7 п<- л& <- „ 
Х М 131 @3) - 05 47 - °5 84 °СеТ 
© Хохоев Э. С, 2005 
15ВЫ 5-7534-0683-1 © Васнленко Н. Ф.,оформленне, 2005 

МÆСУГ 
Кæдæй нурмæ нæ хуæнхбæсти 
Риндзæбæл геуй мæсуг. 
Фæццæунцæ æ еувæрсти 
И бæлццæнттæ еудадзуг. 
Æрмæст имæ и бæлæутæ 
Æртæхунцæ къуæрттæгай, 
Ниууадзунцæ цæргæ гъæутæ 
Æма уæдта фæлтæргай 
Фæккæсунцæ и гъоргъитæй, 
Æрвгæронмæ — здæхт се ’рух. 
Кæддæр ба, дан, гъе уордигæй 
Ракæсидæ топпи цъух. 
Æ фалдзости ’ситинг уидæ, 
Къæркъæргæнгæ, топпадзагъд, 
Æнæнгьæлти ’сæскъунидæ 
Сау æзнæгтæн, цит, сæ загъд. 
Иур еу сагьæс мæн æвдирзуй, 
Мæ медзæрдæ ниттухсуй: 
Е ’рхъез фæрстæй куд нæ гъæрзуй, 
Æ арф ностæн куд бухсуй?.. 
Æви ин сæ цъæх гъунатæй 
Евгъуд догæ бабаста?! 
Бæлæутæ си кæд æрцардæй, 
Ци Хуцау сæ æрхаста?! 
5 

ÆРИМИСУН... 
Æримисун уæ медтургъи 
Дортæй амад зæронд пец. 
Куд резидæ, цит, æ хурфи 
И цъæхрохс арт — зингвæлдес. 
Хускъæ согтæй, гургургæнгæ, 
Куд игурдæй сурхрос зинг. 
Цæстæбæл ма нури уæнгæ 
Бæргæ гъазуй дæ фæззилд... 
Æртонисæ монти сифæ, 
Дзоллаг къинсæ — æ уæле. 
Искæнидæ уобæл нивæ 
Хускъæ сифæ, цит, æхе. 
Зæгъиуонцæ ди хеуонтæ: 
"Барæуадзæ, гъæйтт, киндздзои!.." 
Не ’сахустон æз дæ дзолтæй 
’Ма ма нура ци ’й мæ бон? 
Урзтæ хиистай сæ гъайрадæй 
Хуæрзнæрст дзолтæн æдзæмæй, 
Зæрдæ уарзтæй нæ байрадæй, 
Имиссæнæ мæн — цæмæй? 
Æз имисун уæ медтургъи 
Дортæй амад устур пец... 
Нæбал лæууи нур æ сæргъи, 
Исдæ кедæр уарзтвæлдес. 
6 

* * * 
Уо, еунæг дæн аци бонæ, 
Ревæд цума ’й мæ авар. 
Фехалдта бабæй ме ’нцойнæ 
Д’ ами нæ ун, мæ хъазар. 
Æнæ дæуæй — æмæнтъери, 
Иссæй мæ цард хъурдохæн. 
Тухстæй дзурд дæр нæбал ерун 
Исфæлдистадон тохæн. 
Кедæр фæрци нæ ’й мæ бадæн, 
Некæд адтæн дæлмусбур, 
Тилакотæн зæрдцъæх бадæн, 
Зин — мæ цард, гургъахъхъ, къузур. 
Ку нæ зоиун зингæ ’рвадæ, — 
Стур хецаумæ игъосæг. 
Æнцæ фидæ ’ма мæ мадæ 
Хумæтæги зæнхкосæг. 
Ку неке сæмæ нецæмæ 
Уидæ цибæл æнгъæлдзау, 
Бараггенæй нæ фæрстæмæ 
Неке кæнидæ æллау. 
Финкæбарцæ зуст цæхъалти 
Кæмæи бадтæй гъолæ сах?! 
Некæд гъудтæн мулкæй хъалтн, 
Цума адтæн æз фудкъах. 
7 

Ци еунæг дæн аци бонæ, 
Куд мæ гъæуй уоди гъар... 
Дæу дæн, дæу, æнос уарзоиæй, 
Изæдæнгæс — мæ хъазар! 

ЦУМА... 
Цума баæндæфстæй уазали 
æ гурæ — 
М’ авари резуй 
седзæрау къеудзирагъ. 
Ме ’рхун гъудитæ — рæзау 
еугур сурæ, 
Ка бафæраздзæнæй 
ратолун мæ уаргъ?! 
Идардæй игъусуй 
зонгæ æнкъард зарæ. 
Ду ба нæ игъоси йе 
’здæхтæ, æ уаг. 
Цума фудæнæн æндегæй 
ниммæйдар æй, 
Æз ба ку фестадтæн 
тæхагæ зумаргъ. 
Иссæй еци зарау мæ 
цард æнæзонгæ, 
Нæ фембæлдтæ мæмæ 
кæсунцæ фунау; 
Цума, фæскъудур уарзтрасуг, — 
æрæрвонг ун, 
Мæ зæрди бахези 
хорæлвист туиау. 
Цума фуд уазали 
ниндæфстæй æ гурæ, 
9 

М’ авари резуй 
седзæрау къеудзирагъ... 
Мæ гъуди цума синдзæй 
æздухст дзæдурæ... 
Æз кæд бафæраздзæн 
ратолун мæ уаргъ?! 

ÆНÆЛУХГОНД ХÆРХÆ 
ХИНЦУЙНÆГТÆ 
Хæрхæ бугъæ æиæлухгонд 
хинцуйнæгтæ... 
Финст еу хузи ку нæ разинна хуæрзаг... 
Ци берæ ’нцæ, исберæ ’нцæ 
зæгъуйнæгтæ, 
Фал уонæмæ ку иæма хъæртуй ме ’взаг... 
Мади реубæл пакъу авдæни / 
исхъал æй, 
Æртæхи хузæн, рæстзæрдæ сувæллон. 
Æхсицгон фæлмæн гъудп 
ми æригъал æй; 
Раттунгьон ин цæй бæрцæ дæн 
цæрæнбон?! 
Уалдзæг нæмæ фæффедауй 
тунтæ ’лвесгæй, 
Цъæх æхсинцъæ киндзи арæзт 
къæбæлæй. 
Деденæги каст — ме ’рдæмæ, 
ци зæрдесгæ ’н, 
Мæн æхемæ ку фæссайуй цибæлæй. 
Мæ рагуарзти борæмæлгъæ — 
тæходуйаг — 
Зæрдигъалæй бонивайæнти заруй... 
Къæсхур нана — бæгæнийæн 
лæхоруйнаг 
11 

Нæ рохс тургъи сатæг ирдгæмæ даруй. 
Тухгин берæ æнæлухгонд 
хинцуйиæгтæ, 
Ка си зæрдæн æхсицгон 
æй, ка — хуæрзаг... 
О, цæй бæрцæ æнцæ, цæй бæрцæ, 
зæгъуйнæгтæ, 
Фал уонæбæл ку нæма хæтуй æвзаг. 

ÆНÆНГЬÆЛÆГИ ХÆРХÆМБÆЛДÆ 
Кустæй ку æздахтдæн фæлладæй нæхемæ, 
Цума — ауæдзи кæронæй иуонæг, 
Мæнбæл хæрхæмбæлдæ фæцайтæ æртемæй: 
Дæ фурт, дæхуæдæг, гъеуæдта ма — дæ лæг. 
Фал мæ гъеуонæй ку зудтай ду еунæг. 
Дæ сæр разелисæ фæстæмæ игаугæ... 
Ку нæ фембалдайанæ бæргæ фæлтауги... 
Зæгъай, фæскъæвда фæууиндæ ’й арви гъæр? 
Уогæ ци игъауги ’й дæуæн, ци игъауги?! 
Уогæ ци ма йæй дæуæн ба, ци дæ равгæ? 
Мабал ресун кæнæ дзæгъæли дæ сæр! 
Æви æригъал æй фæсмон гъиги уадæ, 
Кæнуй æрæгйау мæстгунæй зуст æскъот?! 
Дæ цард кæд искодта ме ’ной дони адæ; 
Æрдой нарæгæн кæд æрбауй дæ уод, 
Цума — æнæ уæлдæф, гъеуотæ — инод. 
13 

ЗÆРДИ ГЪÆР 
Мæнæй раздæр загъд æздæхæй 
Куд истахон æз мæ зар? 
Нæ цубур цард размæтæх æй... 
Ехх, базургин æфсоргь-бæхæй 
Ку фæууидæ мæн лæвар. 
Алке дæр, дан, æ сор хедæй 
Игурун кæнуй амонд, 
Рифмæбидтæ тухæндзедæй 
Фæлкъевуицæ бæргæ... геппæн, 
Фал си нæййе цæргæ уод. 
Алли нæуæг финст æмдзæвгæ 
Арф зæрдæмæ нæ хезуй... 
Ку нæ кæна уарзтау ’ндзæвгæ, 
Бамæлдзæнæй уæд дæ уæгæ, 
Уæд си зæрдæ нæ резуй. 
Ниййерæгæн, асдзагьд кæугæ, 
Ку райгуруй исуйнаг... 
Алли зæлланг финст æмдзæвгæ 
Ку нæ фæууй зæрдæдзæугæ, 
Нæ ’й поэзи цæруйнаг! 
14 

ЛÆХЪУÆНИ САГЪÆС 
Изол ан, нæ рохс уарзт дæргъвæтийни, 
Бæллун дæумæ æртуодæй... 
Ду нæ зинни... Мæ гъигæ, мæ цийни 
Ци батар уй мæ уодæй! 
Нæ фæууинун хатгай — изæрдари 
Стъалуй рохси еу цъита. 
Фертæсуй ма уотæ æнæбари 
Къохдарæнæй æ мицъа. 
Дзорунцæ: "Æвæдæй неци ’савдæй, 
Иссерун ин æнгъизтæй. 
Майдима сурхрос мæтæг фестадæй 
’Ма къадобæл æрхустæй..." 
Хецæн ан, цума бæхснуг йе ’рцийæй, 
Æрхун зæрди рæхсбетуй. 
Фунидзулд... æригъали неци йæй... 
Цума кизгай ци цетуй? 
15 

СÆУМИГОН 
Тар æхсæвæ уæлзæнхæ уодагъай кæнуй, 
Æрхъæрттæй æ кезуй кæрон. 
Æ фур зинæй игуæрдæн сосæггай ’скæуй, 
Байдзулдæй нидæн æрвгæрон. 
Цъетейау, ниццæйтадæй æрвон мела, 
’Нгъæлдзау ’хсæвæй рантæстæй бон. 
Ниййерæг мадау, ниртадта хонхи сера 
Æ зæрийнæ лæфинттæй хор. 
16 

ЦАРД ÆМА ИХÆС 
Алке арми кæми ’фтуйуй 
Царди тонхи уæлахез?! 
Фæсте уадзун бæргæ ’мбæлуй 
Ирд, арф фæдтæ æдзæстхез. 
Еци фæдтæ — уæлйон царди, 
Берæ æнзти — нæ дзиллæн... 
Уинæн лæги æ цурд хауди, 
Æ фæззинди — нæ уинæн. 
Цæмæй боз уон æз мæ цардæй?! 
Мæ нисанмæ фат æхсун... 
Зин æй, мæ хор, æрдæг надæй, 
Ниууагъд фæдмæ ракæсун. 
Фæрсти цæуæг — дуйней адæм, 
Ци ’й æ нисан сæ тæхуадæн?! 
Уæйæ-’лхæнгæ — зæрдцъæх бадæн, 
Æмдзо — неке... нæ тæрсун, 
Уаргъау, мæ рист ку хæссун... 
Царди фарнæ хуарз синхон æй: 
Ка æстъалу, ка ирд хор æй, 
Мæн ба карнæ фæрсмæ ’нсонуй, 
Цæмæ, цума? Хуцау зонуй... 
Ка мин зæгъа æргомæй: 
Ци ’йхæс дарун исоиæй?! 
17 

ÆРÆГВÆЗЗÆГ 
...Цъете ех æй, 
Бæзгин рехæ ’й: 
Уорс-цъæхгон. 
Хонх иикъкъех æй, 
Нæй æ рехæ 
Дасунгъон. 
Хæрæмегъæ 
Æ дæлтегъæ — 
Фур æнгом. 
Ци ’й æ гегæ, 
Хъуæцау-мегъæ, 
Æхгæд — ком?.. 
Рæхги — ехæн, 
Мет ’ма ехæн — 
Цæрунбон. 
18 

* * * 
«Лдсеймаг рамæлуй, цард ба 
уæддæр æ кæпоитæ фæккæнуй» 
(Нæ имонау Дигиза, 
Хъойбауон Хадизæти дзубандитæй) 
Хуæнхтæ — идзулд, ивулд — гъармæ, 
Цъемости ба — цъæх, ивад... 
Ку фегъосæндони зармæ, 
Уæдта исустæ тæх уад, 
’Ма си— æрмæст хъулуфуат. 
Фæззæг —къинди хори тунæй, 
Ци цурд фæууй сæрддон цард?! 
Фæммæлæн ибæл æрхунæй... 
Гъар астъæнттæ — мæрдон фунæй, 
Мæргътæ балций — нур идард. 
Уазал думгæ —зустæвнæлдæ, 
Сифтæр, хаугæй — резгæ тахт. 
Уæззау инæфт — гъолон гъæдæ, 
Уомæл мегьтæ — хæлеу калд, 
Æнцæ, цъоппау, цума цагъд, 
Дон фестдзæнцæ рæхги, тагъд! 
Дзиллæн рагæй, нури уæнгæ 
Хуæздæр цардбæл — æ архайд, 
Ку багъæуй даргъ гъарæнгæ, 
Нæ мæлуй уæддæр æ зæрдæ, 
Нæ мæлуй уæддæр æ зард, 
Нæ мæлуй зæнхæбæл цард! 
19 

МЕГЪÆ 
Бони гъари арвбæл мегъæ, 
Æнæзонгæ гъолон тегъæ, 
Ци æй цума, цæмæй конд? 
Бæмпæгæй æй æви метæй, 
Хеваст æви тухæрветæй, 
Кæмæн æй æ сæр нивонд? 
Думгæ дæр си ку фæгъгъазуй... 
Гæр, гъеуæхæн æвæлгъазæ ’й, 
Кумæ ’й не ’рхæссуй, кæцæй? 
Гæр, æхе зунд ци аразуй, 
Æви æхе нæбал уарзуй? 
Уæд æхе зунд ци фæцæй? 
Ду дæр мегъау фæррæдудтæ: 
Ехбæл цума фæццæйгурдтæ, 
Раст, уоййау, ду дæр кæддæр. 
’Ма дæхебæл зæрдихудтæй, 
Ци ма уайуй нур дæ кудтæй? 
Дæ фæсмон кæнуй лæгъзæр. 
20 

Куд нæ зæгъон — ци æнгъæл дæн: 
Нæбал фæууй цъæх игуæрдæн, 
Цæвæгæй ку ’рцæуй карст... 
Уотæ рамардæй дæ зæрди 
Æнæргъуди рæдуд хæрди 
Иæ рагбонти фиццаг уарзт. 

ФÆСАЛИ МОНОЛОГ 
Мæ дзурдарæхст фиди фидæ 
Хохойти Хадзойæн 
Бæргæ цардтæн æмидолæй, 
Кæми — хæрди, кæми — къоли 
Муд деденгути хæццæ. 
Нур мæ гурæ ку æркъолæ ’й, 
Æма мæбæл æрзæболæ ’й 
Еу цъæиодæнгæс зæнкæ. 
Ес деденгутæ мæ цормæ, 
Æмпулунцæ тæвдæ хормæ. 
Реуидзагæй нæ ниуазун 
Æвдадзийау нæ уæлдæф. 
Фæффæрсун мæхе — хæсдзæф: 
— Кæугæ, тъифсгæй ку дзиназун: 
Мæ фæсте уин ци ниууадзон? 
Ку нæбал дæн цъæх æвзарæ... 
Рæхги бабæй бор фæсалæ, 
Евгъуд догау исуодзæн. 
Бæргæ æй алке æмбарæ, 
Фалæ уæддæр сæребарæ 
Æ фæххуæцæн æй уодæн. 
Нæрст муггæгтæ — мæ рæбунмæ, 
Исон бони хуæздæр унмæ 
Рацъапп æнцæ мæ фæндон. 
Ниййерæгæй хуæздæр унмæ, 
Зæруи уæнгæ æнæ рунæй 
Ку бæллидæ нæ фæдон! 
22 

Æнæ ести зæрдæдзоргæй, 
Дуйней фарнæй æнæ коргæй, 
Тар кæнидæ цæрæнбон... 
Ка бафсастæй, цард, дæ хортæй? 
Ци пайда ес мард цæвддортæй?! 
Неке ма æй æносон! 

ТÆРСУН... 
Цард æгасæй цъæх денгиз æй: 
Неци уайуй æ гиз-гизæй, 
Рæстæг — уорсбарцæ цæхъал... 
Æруорамун ин не ’нгъезуй, 
Бæгæнийау исæнгъезуй, 
Исрæхсбетуй уотæ хъал... 
Æма еци æзмæнст бæнттæ, 
Æрбахæссунцæ кæфæнттæ, 
Байдзаг си унцæ билгæнттæ... 
Раст уонйау тæрсун фæсвæди, 
Мæнæ раст цума æхгæди 
Ку байзайон ме ’нæнцойни, 
Нецæййаг æма æвæди, 
Цума фунти мæнгнивæнди, 
Куд æнæгъæугæ кæфойнæ. 
24 

ЛÆГИ КАРИ ТУГУР 
Лæги карæн æ тугурмæ 
Берæ адæм æригонæй 
Æд ’скурдйадæ зæрдигонæй 
Ку хезунцæ рагæй нурмæ. 
Аннетæ 6а цæрæнбонти 
Байзайунцæ еу уагбæл, 
Бахаунцæ фудæбонти, 
Мæнæ цума уæрагбæл, 
Тухцуд кæнгæй, къолæнцойти... 
Кæми 6а, бадгæй дзоццæги, 
Фур соцъайæй сæхебæл 
Нæ ауæрдгæй, тухст рæстæги 
Ниллæунцæ цъæх ехбæл, 
Æгæр ниууй сæ дзебæл... 
Æма еци зин рауæни 
Ревæд цоппай — сæ мæстæй, 
Уой фæсте бабæй — цауæни 
Есге кустбæл æдæрсгæй. 
Цæбæл æй мæ загъд мæ хъурмæ, 
Е, æвæдзи, лæдæрд æй: 
Лæги карæн æ тугурмæ 
Неке ма ’схизтæй бæлгæй! 
25 

ХЪАРДАНТИ ГЕУÆРГИЙ ЗАР 
1954 анзи изол Камчатки æфсæддон 
хæйттæй еуеми æрцудæй æверхъау хабар: 
хецауади ахсгиаг бардзурд æпхæст 
кæнгæй, карз бурдæни бахаудтæнцæ æма 
басудæпцæ цалдæр æригон æфсæддони. 
Уони хæццæ адтæй Задæлески гъæуггаг 
Хъарданти Заури фурт Геуæрги дæр. 
Уой, Къæрæугоми цъетей уæлдæф ма 
æй æвдадзæ, — 
Лæги реу си нæбал фæззонуй æфсес. 
Уой, ду мæ зæрддаг, мæ 
зæнæги барæуадзæ, 
Гъæуай кæиæ нæ адæмæн сæ ес-бес! 
Уой, мгенæ бабæй нæмæ къобор 
фæззæг æрцудæй, 
Кедæр киидзæхсæвæрæи йе ’мгъуд 
адтæй. 
Ракæсайтæ, мæ хортæ, нæ дуари 
хъинц фæццудæй, 
Æнгъæлдæн æма Геуæрги 
æрæздахтæй. 
Уох, уалдзигон мет ба нин уæд 
ци рæхги ратайуй, 
Æма зæнхи гурæ фестуй еугур сау... 
Геуæрги ма бæргæ дзурдта æ 
сонти катайæй 
26 

Ниййерæг мадæмæ æнхусæнгъæлдзау: 
Гъар фæуунцæ зумæги цъоппин 
цъинда, ’рходтæ, 
Сæ нихмæ неци æй уазалæн æ бон. 
Ехх, биццеу, равардтайнæ хуасийнæн дин 
мæ уод дæр, - 
Нæ мæмæ фегъустæй дæ дзурд... 
Ци фæууон... 
Уон, бæрзæндти тæхæг цæргæс ба, 
зæгъуй, æ фуни 
Уæлвонги цъететæ уинуй ивадæй... 
Уæддæр ма мæ Æнай ку 
ракодтайнæ мæ хъури, 
Æ зæрдæбæл ми имисгæй ци дардзæй?! 
Уой, уалæ, зæгъуй, æхсиргортæ 
кумæ фæттæхупцæ? 
Æфхæлуй рæстæг, фæууазалдæр æй бон... 
Де ’мгæрттæн сæ цæуæт æфсадæй 
ку æздæхунцæ, 
Ду ба исдæ æвзонгæй æносон æфсæддон. 
Уой, æхе ’ртайунæй бафæллад æй 
донихъаз дæр, 
Хонсари ба нин хъæбæрхуар фæббор æй... 
Уой, дзæгъæйлаг, ку не ’сгъæр кодтай 
дæ сосæг уарзт дæр, 
Уохх, байзадтæ хъоппæгъдзæстæ 
уосгорæй... 
Уалæ, Гæлйати æруайæни ба — 
урдуг къолæ, 
Хæрæмегъæ 6а зæнхæбæл æрхустæй... — 
Уой, Марихан, дæ ирæзгæ 
иуонггнн бæдолæи, 
Ци хъæбæр раги æ зииг бахустæй?! 
27 

КОСÆГ БÆХИ ФÆСТАГ ХУМИДАЙÆН 
(Элеги) 
Æнæдастæй хиризæстæг лæги рехау, 
Æнæгъуд будургæрони итигъд тегъау. 
Даргъ ауæдзи кæронмæ нæма 
нихъхъæрдтæй, 
Цъете донау ирд æрвгон уæдмæ 
фæззиндтæй, 
Цилле уодгин æй цума, уæхæн хорискаст, 
Дæу кодта æд дзубур имонау, фæлмæн 
тафст, 
Рæвдудта алли анз дæр, тæнзæрдæ мадау, 
Æма алли хатт дæр фæззæг уидæ рæдау, 
Гъе, фал, а йанзи ба уалдзæги дæ цийнæ 
Нæбал разиндтæй фиццагау 
дæргъвæтийнæ: 
Размæ тухивазгæй, кæрзуæлгоммæ, 
мæгур, 
Агъазйау ирд цæстити ратар æй будур. 
Гъæруаст, зинуолæфт, рист унæргъун . 
иссудæй, 
Ауæдзгæрон æрхауди дæ гупп фæццудæй. 
И фехсуд цæфхæдтæ хормæ æрттивтонцæ, 
Цардæгас æнгъæлгæй, дæу ма 
æргъувтонцæ... 
Уо, фал неци... Дæ бунат— фæсгъæу 
бугъдонæ, 
28 

Уоми дæ ниггæлстонцæ сæ æнæбонæй... 
Ехх, ци хъал, хуарæйхаст байраг адтæ 
кæддæр, 
Багъæуаги — саугосæг æма рæудогъон, 
Нура æнккæтемæн — уотид хуали, 
хуæдмæл. 
Уохх, куд искъахта дин дæ цæститæ 
халон?! 
Еци тогдзух мæргътæй еу дæр ку нæ 
зонуй: 
Иуонг кустæфсес, фæллонвунх, 
зæрдидзулдæй, 
Дæ цард куд æрвистай дæ къеухеди 
’вдулгæй. 
Уони уингæй, мæ зæрдæ куд нæ ратонуй?! 
Уонæн сæ тæхгæ цæрæнбонти æвæрцæ — 
Цалдæр æноси: ци ’й æ пайда, ци ’й æ 
даргъ? 
Фудæлгъистæ: дæнцаг ку нецæмæй æнцæ, 
Нæ ’нцæ етæ дæ царди бонтæй еуей аргъ! 

ÆНÆКАСТ КИУНУГÆ 
Мæ гьудитæ — æнæрцæф, 
уалдзигон ирд гæлæботæ, 
Цибæлæй мин агорунцæ 
уæлтæмæнади уйнаг... 
Уæууæй-йе, евгъуйунцæ мæ 
лæхъуæни идзулд бонтæ. 
Æз фæрсун сæ: "Тæргайау ми уотæ 
рæхги кумæ цотæ?" 
Фал дзуапиæн ба нæ ерунцæ 
нецихузи зæгъуйнаг. 
Æви нæ уæлæбæл цард æй 
æнæкаст ’стур киунугæ, 
Мах ба си кæд ан рæстæгмæ, йе 
æносмæ финст рæнгъитæ? 
Сунсæ фæуунцæ нæ нæдтæ, ку — 
лæкъæрдæ, кенæ — ругæ... 
Фал цæйбæрцæ, ма цæйбæрцæ, 
нс ’сонмæ кæнæн фæндитæ, 
О, фал йе, йе уонæй ба еуæй-еу 
хатт, о, æгæр мæгур, 
Ку нæ бафтуйуй нæ къохи æнхæст 
кæнун мисхал дæр, 
Цума тæппал армитъæпæн хуæнхаг 
лæгæн æ циргъ дзубур 
Цъиф бунати æнæнгъæлти арф 
ранæхсуй æ гал дæр... 
30 

А дуйне æй æнæнцойиæ, цума, 
не ’сон куд уйнаг æй? 
Мæ сæрмæ къирхуз мæйæ 
æстъалутæмæ идзулуй... 
Тæходуйтæ, нæуæг иссирд тæмæссагдæр 
зæгъуйнагæй, 
Фæсуаруии кæлгæ донау æ 
уарзт кæмæн ивулуй! 

* * * 
Нæ раздæхдзæнæ фæстæмæ, 
Уæд ци ма йæй дæ фæккаст?! 
Дæ бæлдити амæнтæнмæ 
Ка лæуаруй нур иæ уарзт? 
Зонун, æргъæу æсгæлладæй 
Кæмæндæр кæндзæнæ уат... 
Уохх, рамæлæ уарзгæ-уарзгæй, 
’Ма иссерæ еу бунат! 
32 

* * * 
Л-æн 
Ку зонинæ дин цæгъдунтæ 
Рагон нæртон фæндурау... 
Истахинæ кизгон гурæ 
Къæлæт, æрвон æндурау. 
Айдагъ дæуæн æнккæтемæй 
Искæнинæ уæхæн аргъ... 
Дæ цæстæй кæсун дуйнемæ, 
’Ма мæ гъолæ бадуй сах. 
2 Хохойти Энвер 33 

"КЪЕЛДЗО... 
Нæ дин зæгъун: "Ба мæ уарзæ!" 
Нæ дин зæгъун: "Цо ме ’мдзо..." 
Зонун, æрмæст даргъ царднадмæ 
Ку нæ рахъæртуй "Къелдзо". 
Нæ дин зæгъун: "Ма фæссайæ!" 
Нæ дин зæгъун: "Ду — ме ’нгъæл..." 
Ду ку кæнай уарзтивайæ, 
Уæд алцидæр æй дзæгъæл. 
Нæ дин зæгъун: "Ду — мæ еунæг!" 
Нæ дин зæгъун: "Ду — мæ уарзт!" 
Зонун, æрмæст фуд æвдеу лæг 
Ке ’й фæливдмæ тулаваст. 
34 

КÆДИ-МАЙДИ... 
Мæрзати Полини иомерунæн 
Æндегæй ма йæй нæ мадæ, 
Куд æхгæни уæд колдуар?! 
Ку ралæудтæй мартъий радæ, 
Рæстæг ба уæддæр — уазал. 
Æндегæй ма йæй нæ мадæ, 
Ма ма ’хгæнæ, цæй, колдуар, 
Æнафони ба сонт уадæ 
Цæбæл кæнуй æскъот зар?! 
Æндегæй ма йæй нæ мадæ, 
Цæмæ ’хгæни уæд колдуар?! 
Тæвдæ пецмæ æрхунбадæ 
Нæбал кæндзæй, гæр, нæбал?! 
Æрхун рæхцæй æрфæлладæй 
Бор, зæронд тикис фæсдуар, 
Дони къосау, кæд никкалдæй 
Уомæн дæр æ дзæбæх цард?! 
Кенæ куй ба цæбæл неуй, 
Кæд уомæн дæр бæллах маст 
Бауагъта æ цийной реумæ, — 
Тургъи кæнуй мæтъæл каст?! 
Алли бон дæр — гъæр æмбохгæ 
И æскъæти æставд фоис, 
Сæ циргъ сиутæй — зуст рæтъозгæ, 
Кæмæ багъара сæ хъонц?! 
35 

Æндегæй ма йæй нæ мадæ, 
Нæгъ, не ’хгæнун æз колдуар, 
Фæззиннидæ, кæди-майди, 
Ма ратаидæ... мæйдар. 

"СУГЪД УÆЛВИЦГÆ" 
(Эпиграммæ) 
Ку нæ зони, уо, дæ рунтæ... 
Дæ "ходæги" æмдзæвгитæ, 
Цума æнцæ "дзодзæгитæ", 
Æз сæ уæддæр баргъудтон. 
Цæй киунугæ? "Сугъд уæлвицгæ..." 
Кæд æй финстай хомбериндзгæй?! 
Фæдди боз дæн: куд нæй финсгæ, 
Уой дæу фæрци базудтон. 
37 

* * * 
Имисун бабæй мæ зари: 
Гъосинæмбæрзт даргъ хæдзари 
Пеци ’ндзæрстæй сог цæфсуй, 
Пеллон хъуæцæ тар мæйдари 
Мæ сонт гъуди фæххæссуй, 
Ку нæ зонун, кæцæй ’рхъæрдтæ?! 
Кумæ ледзи? Ма мæ бæттæ 
Æфсæйнагцæг рæхистæй. 
Зелгæ думгæ, цæй, ци фæдтæ? 
Тæссæй зæрдæ исристæй. 
Уо, фæссорæ арви реуæй... 
Нæдæр тæхуй, нæдæр кеуй 
Æзиииккон тар мæйдар... 
Уадзæ æма фæххæлеу уæд 
Хъуæци хæццæ арти гъар! 
38 

ЕХУАРД 
Мегъти догъуад — хъæлæба, 
Сонт думгæ сæ нæ хæссуй, — 
Кæд еуварси тарф хуссуй?! 
Ци ’й ехуардæн æ пайда? 
Æнæ тиллæг, гъæйдæ-гъа! 
Хуймон, тухсгæй, ку фæрсуй. 
Æ уорс бæхбæл Елйа ба 
Цæмæн уадзуй... хъæлæба, 
Бунмæ ’гирид нæ кæсуй: 
Цæфсгæ фæттæй ку æхсуй, 
Мæстæй зæрдæ кæд тæхсуй, 
Ка мин зæгъа — е ци уа?! 
Мæстæй зæрдæ кæд нæрсуй, 
Мастæн зæрди ци хæссуй, 
Æ бафхуæрæг ка ’й цума?! 
Мегъти гур-гур, хъæлæба, 
Арви гурæ лæдæрсуй, 
Тохи будур ку исуй. 
Зæнхæ еххуаст... Ци фæууа... 
Адæм — ’згули, дæгæрна, 
Цард исонæн ци хæссуй?! 
39 

ÆЗНÆТ ТЕРК 
Дæлкъæдзæхтæ: 
Æнæ къæхтæ, 
Æнæ къохтæй, 
Лигъз — æ раз. 
Размæ тæхгæ, 
Æнæздæхгæ, 
Гъæр æмбохгæй, 
Цума — арс. 
Æ бæллæхтæ: 
Кæмæн — цъæхтæ, 
Кæмæн тогæй... 
Зæрди тас. 
Нæй æздохгæ, 
Къохбæл тохгæ... 
Ци нæ ’й, уогæ, 
Æзнæт Терк?! 
Къæртт, лæхоргæ, 
Зуст æнтъохгæ, 
Мæстæй — хорхмæ, 
Ци ’й æ сек? 
Æдзох — тохгæ, 
Кæрдуй хонх дæр, 
Царди тонхи 
Цума ’й церхъ... 
40 

* * * 
Æнсувæр Виталийæн 
Цъæхгон арвбæл, хорзæрийнæ, 
Фæууо мæнæн æвдесæн... 
Раст цума мин æнхæл-хийнæ 
Æдæрегъæд дæргъвæтийнæй 
Нур фестадæй зæрдресæн. 
Ци дæн? Неци, æдеугурæй — 
Бæласи тæссонд тала. 
Сæйгæ уод ба ци мæгур æй: 
Царди ирад аги бунæй 
Мæнмæ зиннуй сау ала. 
Кæмæндæр ба æ й ’арф аги 
Карнæ фицуй бор дзикка, 
’Ма си, гъай-гъай, арфиаг æй... 
Иннæ лæгæн ба гъæуагæй — 
Æиæ адæ бæлтæрна. 
Ес, æвæдзи, цидæр фæткæ: 
Царди надбæл — ресгæ хъинц... 
Уæхæн цаубæл æвæлхæтгæ 
Кæми — кæугæ, кæми — нæтгæ: 
Фæккæнунцæ адæм хъонц. 
41 

Хъал, æ нивæ ’стур кæмæн æй, 
Ставд бæласау æд къуала. 
Уотæ гъолон цард цæмæн æй: 
Царди ирад аги бунæй 
Зиннуй мæнмæ ба — ала. 
42 

ЦИРАГЬ 
Имисуп си æдзард 
Гобети (Хуадоиоп) 
Аслехаии рохс иом 
Уæ кæддæри стур хæдзарæ 
Æд уæлиндзæ ’ма æскъæт 
Нæбал зонуй, ци ’й сæнарæ... 
Уох, ку бацæй пурсай барæ, 
Цардæскъуд æма ревæд. 
Дууæ фарси — æмбæрзæндæ... 
Ес сæ касти цидæр фарст. 
Гæллеу, дзæгъæл тугургъæдæ 
Неке хæццæ æй æмвæндæ, 
Бунмæ кæнуй æрхун каст. 
Еу къæпхæнбæл уæгъдæ гæлстæй 
Нæзин цирагъ къех, сугъд рос... 
Нана дæр цума фелвæстæй 
Æнæзонгæ изол бæстæй,— 
А хæдзари муди къос. 
Е дæр, мæгур, и цирагьау... 
Цубур усмæ рацардæй?! 
Æнæнгъæлти ... Зæнхæн æвгъау... 
Цæмæ цума уотæ рагйау 
Æ царди рохс ратадæй?! 
43 

Æй æ кизгæ мæ рист мадæ, 
Цæстисугæй ’хснад æ рос, 
Кæнуй алкæд мæтъæлбадæ. 
Мади рæвдуд ин тергади... 
Куд не ’фсæри иæ фалдзос? 
Уотæ дзоруй е хузæмæ, 
Фал нæ дзоруй сæ цирагъ... 
Æрæздæха ма фæстæмæ?! 
Æрмæст удзæл 6а гæзæмæ... 
Хатир корун, мæ зинаргь... 
Адзал... Æртæст... Кæми ’й фарнæ?! 
Седзæр, зонун, æлгъист æй... 
Ци бакæнон? Уæхæн карнæ, — 
Мæрдон дзенет дудзи гъармæ 
Мæнæн амад æрцудæй...- 
Кæддæри фесгун хæдзарæ 
Æд уæлиндзæ ’ма æскъæт 
Нæбал зонуй, ци ’й сæнарæ... 
Еугур бацæй пурсай барæ, 
Æносмæ иссæй ревæд. 

МЕТИ ГÆБИНА 
И уæлдæфи, пæрпæргæнгæ, 
Æрæсдæфдæн, æнæмæнгæ: 
Итигъдбазур сæнтуорсæй 
Тæн-гæбина, зирзиргæнгæ, 
Бæрæг адтæй: æнæ уæгæй, 
Ке æртахтæй хæмпосæй. 
Æз ба уобæл хуæрзæнвæрсæй, 
Цæмæ гæсгæ сæццæкæсæ 
Ниццæйкодтон къæразæй. 
Цидæр гъуди — æвæгæсæй, 
Фур дессаг æма тæмæсæй, 
Уæд мæн ’скодта æ разæй. 
Бадес кодтон: — Ехх, мæ зæрдæ... 
Ку æртахтæй е дæу уæнгæ, 
Ци цурд æ цард багьос æй? 
Цæй, ци ма уайуй мæ загъдæй?.. 
Дони гъар тъингæй æртагъдæй 
Фæлмгæбина дæ росæй. 
45 

Есгæд æз дæр раст, гъеуотæ, 
Алли бони хæлæф цотæй, 
Царди ’мдзойæй райзайдзæн, 
Æма дарæг зæнхи росбæл, 
Нецигъон, еугур фæлуорсæй, 
Гæбинайау ратайдзæн... 

ТÆХОДУЙТÆ 
Зин æй, мæ хор, æрдæгнадæй 
Рист евгъудмæ ракæсун... 
Нæ цард еугур исæнадæ ’й: 
Фæрсти цæуæг — берæ адæм, 
Æмдзо неке... нæ тæрсун. 
Миййаг, æгæр ’нæнвæрсонæй 
Бафæндадтæй мæн цæрун... 
Ка нæ бæллуй хуæздæр бонмæ?! 
Карз æлгъистау æз ме ’сонмæ 
Цæмæ еунæгæй цæун?! 
Тæхæ, рæстæг, дæ тæхуадæй! 
Кæд ци ’й фæнди тухст, зин цард æй, 
Мæ уæгæ ба нæ мæлуй... 
Рахецæн уй лæг æ цардæй, 
Æ ном ба ма фæццæруй! 
Гъæтт, мæнæн дæр, тæходуйтæ, 
Кæд ци ’й фæнди тæссонд зинтæ ’й, 
Уæддæр ’суидæ, кæд мæ бон, 
Искæнун мæ æскъуæлхтитæй 
Æнæмæлгæ устур ном! 
47 

ДУУÆ БÆРЗИ 
Нæ серабæл фурзæрдесгæ 
Дууæ бæрзи ирæзуй, 
Мадæ-хор ба тунæлвесгæ... 
Хаугин хизтæ, резгæ-резгæй, 
Сæ гуртæбæл ивæзуй. 
Гæггогуасæн æнхъуæт бони 
Листæг цæнгтæ — бунмæ серф. 
Раст цума дууæ киндздзони, 
Дууæ содзгæ боц уарзони 
Никкæнунцæ сæхе пъерф. 
Нæ серабæл, гъазгæ-уозгæ, 
Дууæ бæрзи ирæзуй... 
Ци дессаг æй уарзти догæ?! 
Æрмæст думгæ зуст рæтъозгæ 
Сæ тæмæн уарзт æздирвуй. 
Ирд æхсæвæ фусумуати 
Фæцæйзиндтæй, фæ, ахъуз. 
Сифтæр ’скафуй æ бунати, 
Цума кизгæ — æ курдуати, 
Фестуй тæрхон сæ къус-къус. 
48 

Æстъалутæ ходæзмолтæ — 
Мийнæвари æвдесæн. 
Исберæ ’нцæ мæйтæ-хортæ. 
Ку ’ркæнидæ хуæздæр бонтæ, 
Куд уа уонæн æресæн! 

ХУÆНХАГ ЭТЮД 
Æрвон æртæх — сæ æртайæн 
Деденгутæн дзугуртæй, 
Нæййес уонæн банимайæн... 
Ес хуæнхбæсти бафеппайæн 
Къæйти фертæст къæбуртæй. 
Деденгутæн сæ къум-тегътæй 
Сæ зæнгитæ цæвæгау, 
Æнæнгъæлти фæррæтегъгæй, 
Урдуг къоли бунмæ зелгæй, 
Никкарстонцæ æнæвгъау. 
Æй къæйдортæн и уæлвонгæй 
Дони тæхмæ сæ хауæн... 
Хуæздæр амонд кæмæй коргæ ’й, 
Ци ’й сæ балци æнæ зонгæ ’й, 
Уолæнтæ син —рæвдауæн. 
Æнæрлæугæ ’й тæх æ уади, 
Уони ’мбохгæ фæххæссуй, 
Æрмæст цъете фурæнкъардæй, 
Раздæрау æрвон идардæй 
Сæ фæххецæнбæл тухсуй... 
50 

ДОНГУРОЙНИ МОНОЛОГ 
Хундтæн кæддæр донгуройнæ, 
Донæйдзаг уидæ — мухцур, 
Нæуæг тиллæг зæнхи сойнæй 
Некæд зонинæ æнцойнæ... 
Итинг косгæй, цит, мæ хъур. 
Зарнивæндгæ ’хсæвæй-бонæй, 
Некæд уагътон гъуддаг хомæй, 
Нæ мæ хъор кодта æрхун... 
Нæ фæллайинæ æппун. 
Абони ба æндæр бон æй: 
Цард фестадæй цубур фун. 
Зелгæ, тумбул фидти ’хсæнæй 
Алли ’рдæмæ идзæхсæнæй 
Ку нæбал кæлуй инсад. 
Къуртуй цъилин исæстæн æй, 
Фæсдуар геуй — фур æнкъард. 
Куд уарзтон ’хсæйвон мæйрохси 
Дæргъвæтинæ æрмедауæ... 
Æримисун — зæронд уоси, 
Рæхцгæ-бадгæй мæ фалдзосмæ, 
Мæйæ ба цума æрдауй 
Уой инсадин æнхъирд ростæ. 
Еци рæхцгæ уоси халæ 
Æз ци раги рахуардтон? 
Цæй, ци ма йæй цæссуггъзалæ... 
51 

Фæрæтæй ма — донмæ ’вналæ, 
Ци ма ’суодзæнæй дæ бон?! 
Ихæлуй базургин пернæ, 
Изгæ гурæ æй сæмæн... 
Исуæлдай дæн æнккæтемæн, 
Куд ма ’рцæуон æз мæ кеми?! 
Уотемæй куд е цæрæн?! 

ТОТИЙ ÆМА ХАЛОН 
(Æмбесонд) 
Халон къадобæл бадтæй 
’Ма æнкъардæй ниууаста, 
Уæдмæ тотий æртахтæй: 
— Хъуахъ, хъуахъ! — гъæрæй рафæнзта. 
Фæммæстгун имæ ’й халон 
Æма ин загъта: "Гьалтахъ, 
Мæхе хъурæй зарунгъон 
Нурма ку дæн: "Хъуахъ, хъуахъ, хъуахъ! 
Нæдæр уаси, нæдæр зари, 
Есге сæрæй сæр куд дари? 
Æнгъизтæй дæхе гъæлæс 
Нури уæнгæ иссерун... 
Дессаг куд нæй, ’стур тæмæс 
Имонау дæумæ зелун..." 
Уæларвон æхе ’схудта, 
Тотий — будургъæ æд уод. 
Халон æхе нæ уидта. 
Есге цæсти ба — æрдо. 
Уони хузæн ес еугæйттæ, 
Ка уарзуй федис, айуан... 
Сæхецæн ба син сæ гъæнтæ 
Нæ ралассæнæй хайуан. 
53 

ÆРГОМ-ÆРГОМÆЙ 
Нæ зæрдити нæ уарзт 
куд рамарæн 
Нæ фуддæр фудæзнагау æваст?! 
Рæстуоддæр сарсенæй 
ниллæуарæн 
Нæ нивгун амæнтæнмæ нæ уарзт. 
Исфицæн си киндзи 
бор губорæ 
Хизесæнмæ зæрддаг нанатæн. 
Фæстаг хатт бахезинæ 
уосгорæй 
И къæсæрæй дæ кизгон уатæн. 
Нæ нæртон Æрфæнифæд 
фестидæ, 
Кафæн фæзæ фестидæ симдæн. 
Боц киндзхонтæ — стъалутæй 
’рветинæ, 
Мæйи тунтæй уфт хизæ киндзæн. 
Ходæн ба — æрттевагæ 
уорс дарий, — 
Ирд камари — Сослани ’нгурæй. 
Нæ, нæййес зæрди уарзтæн 
рамарæн, 
Æ рамарæг сæрæй мæгур æй! 
54 

РОХС ÆМА ТАР 
(Элвги) 
Ерун си цардгъæуагæ, рæстзæрдæ 
силгоймаг Мæрзати (Дзагкоон) 
Полини рохс ном 
Ехх, бундортæ — 
Рæсугьд дортæ. 
Идзулд бонтæ — 
Уарзон мадæ... 
Ци хуæрзадæ ’й 
Пеци дзол?! 
Нур, бундортæ... 
Царди бонтæ — 
Сæ кæнонтæ: 
Сæ цурд уадæй 
Æнæ мадæй, 
Æй изол... 
Æма дзолтæ 
Æндæр кадæр 
Мæнæ еци 
Рагон пеци 
Æнæ хъуæцæй 
Бæргæ фицуй 
Æма хинцуй... 
55 

Уо, мæ хортæ, 
Хестæр мадæ 
Æппун неци 
Тæвдæ пеци 
Сæргъи гæсæй, 
Гæр, нæ фæцæй, 
Уæд ци фæцæй?! 
Идард балций — 
Тар дуйнемæ... 
Мах ба — алци — 
Кæрæдземæн... 
Аййид — мадæй 
Е дæр рандæ ’й... 
Æрмæст — арт ба 
Гургургæнгæ, 
Æй рæуæхснæг, 
Мæнæ цума 
Кæрдæн зæнгæ — 
Цъæх цъæрæхснæг, 
Тасæ-уасæ. 
— Хуæздæр хуасæ ’й: 
Игъæлдзæг æй, 
Исцæрдæг æй, 
Цæбæл кафуй... 
Кæд байраг æй?! 
Уомæ гæсгæ, 
Зæрдæ фæрсгæй, 
... Нæ байрадæй. 
Уæззау гъуди 
Мæ сæр уафуй: 
Мах нæ цуди 
Ци исафуй?! 
56 

Нæ цард пец æй, 
Мах ба — арт, зинг, 
’Ма нæ хецæн — 
Зæнхи сардзин... 
Зæнхæ мадæ ’й, 
Нæ цард — балци, 
Уоми алци — 
Кæбæл уадæй?! 
Нæмуг — бенцъу, 
Уæдта зад æй... 
Ци ’й мæ гъенцъун? 
Е дæр мард æй! 
Нæ зунд, нæхе 
Мулкбæл марæн. 
Цардæн нæййе 
Ниллæмарæн. 
Мæнгæ-дуйне: 
Рохс — талингæн, 
Фунук — зингæн, 
Уотид арæн! 

* * * 
Зæрдæ зæрди ку нæ хеза, 
Уарзтæй сонтау ку нæ реза 
Кæмæ гъаруй уæхæн зард? 
Мæ фестойни си — мæ кард. 
Уодæй уод ку нæ фæлдесай, 
Есге зинбæл ку нæ ресай, 
Багъæуаги — топпи фат... 
Нæ мæ гъæуй уæхæн цард! 
58 

КОНТРАСТ 
Надбæл цæугæй, сæрæсхъæлæй, 
Ци боз ниууис дæ гурæй?! 
Цъете дæр ма, фæрсæй кæсгæй, 
Алæмæти рæсугъд æй. 
Хæстæгмæ ба — ехх, цъæх сæр æй, 
Къуæтти, къуру, мæгур æй, 
Фæтæнуонтæ, бæгъетцæстæ ’й: 
Æндаг бакаст фæливд æй! 
59 

КÆДЦÆР БА... 
Кæддæр ба нин дæ дæлмус сæрддон, 
æнхъуæт æхсæдæнти 
Дæ некуцон рæфтади хай — хæмпос дзол 
æрхæссисæ, 
Ма ’й куствæлладæй бараггениуарæ, цит, 
кæнисæ. 
Мах ба, билидæнттæ уайгæй, 
цибæлкæсæ кæнианæ. 
Изæрæй ба — дæлсера къанауи донмæ 
фæсхуæрдæ 
Хъалзæрдæй рæстæгмæ, цæндæг-иуæидæг 
тъæбæртт кæнгæ. 
Уоми, еци æрхаст дзоли хузæн, æзмæнст 
донгони 
Бор æма сау æргъæ, лæкъæрдæ 
æнæнгъизт "къинсæй" 
Ку рацъапп кæнианæ тумбул, 
дæргъеццон хом "дзолтæ", 
Дæу фæнзгæй, нæ ристзæрдæ, хорæмхуз 
ниййерæг мадæ! 
Нур ба? Æнæрбаздæхгæ иссæнцæ изоли 
евгъуд æзинæй: 
Бæгъæнзæнгæ цъигъиндогæ, æхсæдæнти 
хæмпос дзол, ниййергутæ! 
Хатгай ма не ’уазæгуарзагæ бийнонтæ 
нана, баба гъæуагæй, 
60 

Ку расæттунцæ ’стонгмарæн, нæхемæ конд 
тæвдæ дзол, 
Уæд мæмæ ’взаги дæгъæлтæ ласагæ 
уорсгон тулфæ 
Нæ хор-мади зæрди имонау гъайрадæ 
фæккæсуй. 

ФÆРДУГБИЛÆ 
"Цаэститæ фæууидтонцæ - зæрдæ бауарзта." 
(Адæмон æмбесонд) 
Æрдзæ бабæй æхе ирд фæлустæй истахта... 
Адтæн дæ фарсмæ, æнæзонгæ фæрдугбилæ, 
Уо, æрмæстдæр хуæрзцубур рæстæг, еунæг 
усмæ. 
Уо, бамæсугътай дæ уалдзигон рæсог 
кастæй, 
Бæргæ дин мæ рæстзæрдæй балвесунмæ 
гъавтон 
Нæуæг æма зæронд нифсигурæн таустæ... 
Ци хъæбæр, ци зæрдибунæй мæ фæндæ 
адтæй 
Дæ кизгон усхъитæ имонау æрбалхъевун! 
Нæ, нæййес зæрдæ ’ма зæрдихаттæн мæн 
кари 
Æрдзи дарæстау раййевæ-баййевæгæнæн: 
И фæливд миутæй ба мæ карз уодесæг уинун. 
Гæр, некæдбал фембæлдзæнæн дæубæл 
нæуæгæй?! 
Кæд æрцæуон еу ескутемæйти мæ кеми?! 
Зæгъай, зæгъæ, куд банигæнон уарзт 
мæхеми?! 
Иссæй нæ фæххецæн а итигъд гъолон 
дуйне, 
Цума æз ба æгасебæл дæр — зæрдихудтæн... 
Цæй, кæд, кæми фембæлæн? Хуæздæр 
амонд кæм’ е?! 
62 

ЕВГЪУДИ БÆНТТÆ... 
Мæ мади зингхуст æнсувæр 
Гобети Славæн 
Зæрдæбæл æрлæуунцæ евгъуди 
ирд бæнттæ... 
Кæмæ ма разинна уæйуг хъарæ, 
ка ’руорама царди тæхгæ уад? 
Сæнтъусæг уй хатгай цæбæлдæрти 
мæ зæрдæ 
Æма гъе уæд, цит, мæхе æз райдайун, 
хинцфæрсæ кæнун:Ци ’й нæ цард? 
Æй, миййаг, æцæгæй дæр пæлæхсар 
цъæхдзикко, 
хъоппæгъдзаст, 
рохснæгрос, 
цъæх пъолций, 
цубурдус анзи боц кизгæ уалдзæг, 
Е кенæдта — сугъзæрийнæ æфсоргъ — 
гъес æрдо, 
Æви ба æй аргъау, кенæдта цæфсгæ 
цæлхгин нæртон зундгонд Балсæг?! 
Зæрдæбæл æрлæуунцæ евгъуди 
ирд бæнттæ... 
Æй дуйне, ностæн цума æ цæгат, ирд, тар, 
рохс дзенет, йе хъæдавæ?! 
Стухсуй хъæбæр, арф гъæдгинау, 
мæ ресгæ зæрдæ, 
Гæр, æдта, некæдбал фæззиндзæнæ æппун 
нæ тургъæмæ, Славæ? 
63 

Æви æй нæ хъисмæт цъæх цъалати 
кæсалгæ, 
Æй цард ба — æнæбун, зир-зирагæ æма 
æнæнцойнæ денгиз? 
Уомæ неке нецæмæй бакæндзæй 
æвналгæ, 
Æрмæст нин мæстмæлæни, сайæггадæ 
рæстæгмæ æвдадзау, фестис. 

МÆ ЗÆРДÆ - ÆРТТЕВАГÆ 
ÆРЦЪИНКДОР 
Мæ зæрдæ — фур зæронд æрттевагæ 
æрцъинкдор, 
Æрцъинкдорбæл æрхаудтæй.... 
Æривадæй бон. 
Æ фæррохси уинун. Ниууодæнстæн 
æ цæфæн, 
Низзæронд дæн. Тæходуй ку уидæ 
æздæхæн! 
Æнзтæ мæнбæл... цал зумæги рацудæй 
æрцъинкбæл, 
Уой бæрцæ æфтудтæн уарзонади 
сурх зингбæл. 
Гъе, фалæ æгас, — ка фæттундзуй 
пеллон артмæ, 
Уони фудæй фицун ’рцъинкдори 
цæфи гъармæ. 
Цæфæн бафæразон инддуг рауæн 
æз мæ дзуапп, 
Фал нæ дуйней ирд рохсмæ æртиккаг 
уинуй арт. 
Цæуй нæ цард, цæхæр калуй æрцъинкдор — 
æрцъинк, 
’Ма ервæзун кæнуй мæ кæддæри 
тæвдæ зинг. 
3 Хохойти Энвср 65 

Систадтæн нæуæгæй, ку нæбал 
адтæй гæнæн... 
Адæймаг — гъæуайгæнæг ирд рохс 
æма зингæн! 

* * * 
Уо мæ æнзтæ, тæхгæцъеутау, 
Хевастæй — размæ уæ тахт, 
Фал есгæд 6а, сонт биццеуау, 
Ку ’скъуæрон æваст мæ къах, 
Уæд уодзæнæй е бæллах... 
Æма гъеуæд зæнхон фæдтæн 
Разиндзæй къантар — барæн: 
Хуарзæй, фудæй æз ци фæддæн, 
Хард, урдуг... ’ма сæ арæн, 
Аргъгæнæг уонæн — адæм. 
Уо мæ царди гьолон æнзтæ, 
Уæ фæрци — æфхуæрд, фур боц... 
Ку нæ фæууон фист ме ’хæстæ, 
Уæд мæ рандæ сайдзæй хъонц... 
Кумæ ’й цума уæ цурд гоц?! 
Уо мæ æнзтæ —пæр-пæр мæргьтæ, 
Хевастæй — размæ уæ гоц... 
Ес мæ рагъбæл берæ уæргътæ, 
Кæми — цийнæ, кæми — хъонц... 
Зар æлвесун зæрди здæхтæй, 
Дæн хъисмæтæй уомæй боз! 
67 

* * * 
Аци бон мæбæл æнæ хор даргъ 
ку ниццæй, 
Сонт гьудитæ сæр кæнунцæ гиззитт... 
Æрмæст æз ба фудуаг думгæмæ 
мæлун хицæй — 
Ке дзикко бабæй кæндзæнæй иситт?! 
Æхсирф-мæйæ зелдзæнæй æйкуорс 
мæйрохси, 
Кæмæн ба зæрди гьар, уарзт нæ 
хъæртдзæй... 
Дæхецæй мæ сорæт ци раги æнсони, 
Мах дæр есгæд бæрæгбон 
æргьæвдзæй. 
Нæййе цæрæн а зæнхæбæл соцъа, 
хицæй, 
Гæдзи бун ба, дан, æй сойнæй идзаг... 
Рæсог уарзти стур сауæдонæ 
ци фæцæй, 
Гъæйдæ ибæл ракæнæн нæ фæндаг! 
68 

* * * 
"...Сирдтæ дæр ма сæхе æвзагæй 
кæрæдзей лæдæрупцæ" 
(Нæхс Валой дзубандитæй) 
Исгъомбæл дæн фæсæфцæги, 
Мулкæлгъистæ тухст рæстæги, 
Къуæлли къохтæ, хумæтæги, 
Дигоргоймаг кустдзагъд лæги, 
Рохснæгрос мадæ-мæтæги 
Фæрнæйидзаг хæдзари. 
Бауарзтон, мурау, нæрагæ, 
Кæбæл дзурдта нæ дзилагæ, 
Беретæбæл æ тæфагæ, 
"Ку фæцæнцæ ин æ фагæ", 
Иссæй нур ба нæ бæрагæ, 
Еци гъæздуг боц æвзаг. 
Е ’нæзонæг ци мæгур æй — 
Зæнхкосæг æнæ дзубурæй. 
Гъæйдæ, заргæ сæрустурæй, 
Борæмæлгъау — цъæхснаг хъурæй. 
Цæй, фæлдесгæ — нивæфтудæй, 
Стур гъудитæ — зæлланг зари! 
Фал, ка ’й зонуй, ма мæ цори, 
Кенæ ба мæнæй изоли 
Ку ’фхуæра есге Дигори 
Кæнгæ-мæнгæ дзæгъæлдзорæй, 
"Лæхъуматий ку æвдола", 
Уæд уой хондзæн æз ме знаг. 
69 

КИНДЗИТИ САУÆДОН 
Ерун си нæ курухоп Нана 
Хъойбауон Хадизæти рохс ном 
Раги адтæй, хъæбæр раги, 
Мæнæн æй дзурдта нана. 
Силгоймагбæл ци рæуаги 
Не ’вардтонцæ "хъадама?!" 
Еухатти, дан, Дигоргоми 
Адтæй кæмæ кизгæрвист... 
Иуазгутæ æндæр комæй 
Æййафтонцæ дзæбæх хинст. 
Берекетæй даргъ фингитæ 
Федудтонцæ — æнæфау. 
Сæ фæрстæмæ кегъæретæ 
Лæвардтонцæ цийни ’гьдау. 
Хестæр фестуй æд ниуазæн, 
Ци цитгиндæр боц синон: 
— Хуарз æмгæрттæ, цæй, бабæттæн 
А муггæгтæн нур сæ ном. 
Куд некæд исуонцæ бонгин, 
Ма зонæнтæ царди зин. 
Киндзæ каркау уæд бæдолгин, 
Гъæди арсау — хъаболгин. 
Сатанайау — боц æфсийнæ, 
Хорискастау — æ цæсгон. 
Ку багъæуа царди зини — 
70 

Уæд æ "науæ" тæрунгъон. 
Æ фингæбæл æ берекет 
Макæд сæлæд зумæгон. 
Симæр макæд ниууæд... Есге 
Куд си кайа алли бон. 
Тургъи кæрдæг ку исзайа, 
Куд ибæл кæнонцæ над. 
Къæсæрбæл мет ку æруара, 
Цæуæд гъе уæд къæхтæй над... 
Авд-авдей бæрцæ кувддитæ 
Фæккодтонцæ хæларæй, 
Уалинмæ ности къæртрæзти 
Рахудтонцæ хæдзарæй, 
Фæндараст, зæгъгæ, фусумтæ 
Ку загътонцæ иуæндæг, 
Иуазгутæ сæ нæхстæрбæл 
Низзардтонцæ игъæлдзæг. 
И "уорс бæлæу" æ медхизæ 
Зæрдæхъурмæй истъифсуй. 
Æ хуæдфарсмæ — кæнгæ мадæ, 
Цæбæлдæрти ’й ку фæрсуй. 
Киндзæй дзурд дæр ку нæ хауй, 
Цæуй уæрдун сабургай. 
Зартæй зæрдæ барæвдауй 
Къохбæлхуæцæг нидæнгай. 
Надæндæргъцæ сæ дзахъула 
Кæмтти нæргæ игъусуй. 
Бæхти къæхтæй фалæмбула 
ЕугуР РУгæ КУ ИСУЙ- 
Еу рауæнмæ бахъæрдтæнцæ: 
Исистонцæ фæндаггаг. 
Иннетæ ба ниуазтонцæ 
Сауæдонæй и уæлнад. 
71 

Киндзæ, мæгур, æ медхизæ 
Нæ æндиудта исдзорун. 
Неке арми: "Баниуазæ" 
Æрæфтудæй ин зæгьун. 
И ностæ 6а тæвдæ бони 
Уотæ иссæй æдонуг, 
Минкъийтæбæл æлвæст рони 
Ку нæ бацæй донзонуг. 
Ци киндæуа? Гъудигæнæг 
Уой киндзхонтæй нæ фæцæй. 
Æрдæг надбæл æваст минæг 
Æ зæрди куст ку фæцæй. 
Еци рауæн, зæрдæресгæй, 
Некебал адтæй дзурдгъон... 
Хуннуй нур дæр Задæлески 
Е "Киндзити сауæдон". 
Уæдæй нурмæ алли хатт дæр, 
Киндзæхонæг ка фæууй, 
Е йе ’донуг еци надбæл 
Басæттунмæ æрлæууй... 

ÆРДЗИ ЛÆВÆРТТÆ 
(Ронсармæ гæсгæ) 
Кæддæр ба, дан, мадæ-æрдзæ æ фур 
тæнзæрдæ, 
Таукелæй байурста æгасемæн лæвæрттæ: 
Даргъ, къæдзæ къæбот, федар базуртæ — 
цæргæсæн, 
Фæтæн сунтæ — галæн, бæхæн ба — гъæддух 
къæхтæ, 
Марг дæндаг — хелагæн, цурд уад — хæппуод 
тæрхъосæн, 
Лæг ба хъаурæгин —æмбесонди уæзгæ 
зундæй, 
Фал силгоймагæн ба уæхæн гьуддаг 
раттунæй 
Мадæ-æрдзæ, лæгъуз уосау, къинди 
разиндтæй, 
Æ хай фæцæй уомæн нæдæр циргъфий 
сау хъæма, 
Нæдæр ба зурд тæхагæ, уодесæг издин фат... 
Æ хæзнати хæзна æрвон рæсугъдади 
къæсса, 
Еци алæмæти рæсугъдади размæ ба 
Еугур æнæбон мах еугурæйдæр ку иссан, 
Е æй тухгиндæр бæрзондибадæг 
хуцæуттæ, 
Адæймаг, зинг æма артæхсист æндонæй дæр! 
73 

НÆ ФИДИХУÆРÆ ВЕРАЙÆН 
Цалгай æнзтæ æнцæ маддæлтæ 
де ’мгæрттæ, 
Ку кæнунцæ сæ фуртти фуртти гъомбæл, 
Гъе, æрмæстдæр уони ’рдæмæ ду нæ фæдтæ, 
Ци байзадæй имисунмæ дæ номбæл? 
И уорсрехæ каргун адæм... æрсæмдухæ, 
Гурикондæй гурведауцæ, сау кизгай 
Дæу худтонцæ... Нур дæ сæнтти еугур 
къупхæй 
Цæмæн фæдтæ бустæгидæр æнирай? 
Цазæ ’хсæвау — дæ деденæг кизгон бæнттæ. 
Дæ цард — цубур, тар авари — дудзи рохс, 
Ратадæнцæ, нæуæг метау, дæ рохс сæнттæ, 
Ма ниууазал æй æносмæ дæ сурх рос. 
Æз дæ мадæ ’ма дæ фиди бафæрсинæ, 
Уæ хæдзари кæнгæй сабур мæтъæл бадт. 
Реуи уæхæн уæззау гъудитæ хæссинæ, — 
Рафецудтон уæлмæрдтæмæ æз еу хатт. 
Бацæуæни къæйдор сагъд ес, æфсæнархау, 
Цуппæртегъон, къузурамад дæ номбæл, 
Цума ме ’рдæмæ ракастæ уодæгасау, 
Дæ æзинæ хъæбæр тухстæй исонбæл. 
74 

Цидæр таус исуадзунмæ бæргæ гъавтай, 
Цæбæлдæр мæ бæргæ адтæ фæрсуйнаг. 
Гъе уæдта мæ фæттæргайау ку фæууагътай, 
Æнæ загъдæй ку байзадæй зæгъуйнаг. 
Æрбаздахтæн зæрдæхъурмæй уæд нæхемæ, 
Цæстисугтæ лæдæрстæнцæ фæрдуггай. 
Еу дзæвгарæ нæбал æрцудтæн мæ кеми, 
Æууилдта мин ме ’рхун зæрдæ сонт катай. 
Ку фенгаст дæн нæ рагьæнмæ разкъæрттæмæ, 
Цæстисугæй уæд райдзагдæр æй мæ хъур. 
Киндздзон цудæй æ разкъæрттити мæрдтæмæ? 
Киндздзон иста æ разкъæртти æ фæндур! 
Разкъæртти рахониуонцæ сæ боц ности, 
Æ сæрбæл ба — æ уорс цилле хизæ ’туд. 
Уæууæй, Вера, куд дæ разкъæртти æноси! 
Æви дин бæмпæгау фæлмæн æй сигит? 

ХЕВАСТ КАРНÆ 
Цума бабæй арвбæл дудзи хор 
æринкъард æй седзæрау. 
Æмир зæнхæ уорс даруй 
нерæнги ма зумæгон. 
Мæ гъудитæ ба мæнæн, ухх, нæбал 
кæнунцæ, нæ, æллау, 
Ирддæр ести зæгъунгъон неци 
ма иссæй мæ бон. 
Сабуйрадæ ихалунцæ нæуæг 
мети гæбинатæ, 
Цавддорау бабæй Бестау1 ку 
ниддардта дингæсæн. 
Ехх, рæусæнттæ, мæ рæусæнттæ 
фенкъусетæ уæ бунатæй! 
Ци уодзæй рæхги? Хъисмæти куд 
нæййе, куд, бафæрсæн?! 
Æнæ ефтигъд хъал байраг дæ ду, цард, 
ци фæткæмæ уайис? 
Кæми æма кæмæ уодзæй нур де ’донæ 
уорамæн? 
О хъисмæт, ду дæ æгъатир, ду нæ зинтæй 
ку марис. 
Доии ’ртæхау рагацау 
царди саргъæй æрхауæн, 
1 Бестау — хонхи ном. 
76 

Ка æй зонуй, æз ку ’рхауон мæ 
хъисмæти тæхгæ уади 
Сугьзæрийнæ даргъбарцæ дæ 
сæнтуорскъах тæх бæхæй, 
Гъеуæд дæуæн ба фæдзæхсун, 
бонивайæн, ду ме ’рвадæ, 
Æрттевæ, уæд мæ цирти 
деденæгбæл æртæхæй, 
Цæмæй е ба ниуазонцæ 
рæуæг базур гæлæботæ, 
Мудбиндзитæ мæ цори зæрди 
фæндон адгийнаг... 
Карнæ, гормон, мæнгард фæууай, фур 
хеваст дæ цæмæн уотæ? 
Мингий фулдæр ку цæридæ, ехх, уæдта 
адæймаг! 
77 

РИФМÆЙБИЙÆГ ТАЗÆРЕТ 
Авд анзи кусти нæбал æй 
Пенсиесæг Тазæрет, 
Искурдйадæ "æригьал æй", 
Æма нур ба зæрдæхъалæй 
Иссæй сæ къæси "поэт". 
Æсхъиудт дзорæ — сæ хæдзари 
Кедæр "фехсуд" рифмитæй, 
Мæгурдæйраг, гъезæмарæй 
Айдагъ æхе ку нæ маруй, 
Фуртти хæццæ ниххилтæ ’й: 
Зин гъуддаг æй стур поэзи, 
Æ фæлдесун нæй æнцон. 
Уой аргъаугæй бауæр резуй... 
Уæ сæртæмæ куд нæ хезуй?! 
Нæ уодзæй мин, гæр, фæдон?! 
Кæдæй-уæдæй ми райдард æй 
Мæ догъ цардæн æ гургъахъхъ, 
Мæ синхонти дзæгъæлбадæй 
Мæ рист зæрдæ нæ байрадæй: 
Æрцъохунцæ цъæх арахъ. 
78 

Æз ба зæлланг фæдуадзæнтæ 
’Хсæвæй-бонæй ку финсун, 
Е ба есгæд фæстагæнттæ: 
Каргун адæм, æригæнттæ 
Райдайонцæ мæн кæсун... 
Фæббоз æй æхецæй уотæ 
Рифмæйбийæг Тазæрет, 
Батар кодта берæ бонтæ, 
Фал нæ зонуй: "А"-тæ-"С)"-тæй 
Неке ма иссæй поэт. 

ДЕДЕНÆГ - ЦИРТДЗÆВÆН 
(Элвги) 
Ерун си мæ кæддæри рохситауæг 
Нигкойти (Хъодзасон) 
Раисæ æма æ тугъдон цардæмбал 
Геуæргий рохс нæмттæ 
...Сатанайау — зунди кондæй, 
Хорæмгæстæ... Сугьдæгуодæй, 
Цæстуарзон, кадæбæрзондæй, 
Мадæ, мæгур, æрзæронд æй... 
Рохситауæг, гьæуæн уогæй, 
Уагъта ахур цалей уоди?! 
Хæрдмæ есун ин мæ ходæ, 
Мæ сæрæй ин ниллæг ковгæй. 
Æгайтима æрзæронд æй 
Нæ кæддæри ирд цирагъ, 
Арт фæццагъта, арт, æ уодæй, 
Никки 6а ма — лæги уаргъ, 
Царди ханхæ ку уа даргъ. 
Берæ хæтти, ехх, тæходуй... 
Æ фенцойнæмæ бæлдтæй, 
Фал, мæгурæг, фенамонд æй, 
Нæ байрадæй арт-тугъдæй: 
Æ лæг кæмæй фæгьгъудæй... 
Æ нифс ба — уæддæр фурттæй, 
80 

Етæ æнцæ æ базуртæ — 
Ехи фæсте æ хорбон, 
Уонæй ма йæй... цæрунгъон, 
Зæрдæ 6а уæддæр тавунцæ, 
Куд æхсицгон бæрæгбон: 
Евгъуд догæ, æ уарзон... 
Цал батар æй кæугæ бонтæй 
Седзæргæсбæл — хæрдтæ, къолти, 
Уой зонунцæ æ рист хортæ. 
Некæд адтæй хъелфæсонтæ, 
Цъетеæмхуз — æ дзиккотæ, 
Хъаурæй, дæ-дæй, фæккиудтæй, 
Нивгун цардæй фæрриудтæй, 
Зæрди ’нцойнæй фенамонд æй... 
Карнæ — бацеу цæмæн уотæ ’й?! 
Кумæ цæуа, кæцирдæмæ? 
Ка базона: кæми, ка... 
Бæргæ кæсуй ма æнгъæлмæ... 
Мастæн хæссуй æ зæрдæмæ, 
Ке нæбал æй фæууидта, 
Куд раздаха ма ’й фæстæмæ?! 
Кæд мадæмæ, е фурттæмæ 
Миййаг, ести фæдзахста. 
Ресгæ цæфæй и мæрдтæмæ 
Зæрди æрхæн фæххаста... 
Фидибæстæ куд уарзта! 
Хинц фæрститæ — берæ хъонцтæ... 
Исæнхæст æй еу сæ монцтæй: 
Фурттæ уæддæр иссердтонцæ 
Фиди ингæн айфиццаг, 
Имисунмæ исластонцæ 
Идард сигит армидзаг. 
81 

Сæ лигъз стъолбæл ку ниссор æй 
Мадæ ’й донæй бафсаста. 
Хуæздæйрадæн кедæр цорæй 
Цъæх деденæги къабозæ — 
Листæгсифæ, нидæнуозæй, 
Æнæдзебæл æрхаста, 
Ма деденæг циртдзæвæнæн 
Рист уосæмæ ирæзуй... 
Зæрди бунæй — æ фæггæнæн, 
Йе ’сæфт хорбæл нигъгъæрзуй. 

* * * 
"Æцæг уарзт берæ цæрагæ ’й: 
куд фулдæр æизтæ ибæл цæугæ цæуй, 
уотæ тухгииæй-тухгиидæр кæнуй..." 
(Мæ лимæни дзубандитæй) 
Кæддæр дæбæл фембæлинæ 
Æнæнгъæлти уæ гъæунги, 
Мæхе ци хъал æнгъæлинæ, 
Арвмæ цума истæхинæ... 
Бонæй кенæ ба — талинги 
Ку не ’фсардтæн æз дæ руги: 
Дзурдмæ дæр ма нæ лæууисæ, 
Цума мæбæл не ’нвæрсисæ, 
Кенæ естæмæй тæрсисæ, 
Уотæ, цит, фæссерф кæнисæ, 
Æма ма ’й нур ба имисæ... 
Æд æхцатæ исæфт кисау. 
Еу бон дæр бабæй фембалдан, 
Цæсгом — гæзæмæ сурхæй, 
Дæ хæццæ — саби, де ’мбал дæр, 
Сум нæ хаудтæй дæ цъухæй... 
Ци гæнæн ес лæгдухæй?! 
Зæрдæ, цума фæллух æй... 
’Севгъудтæ бæргæ игаугæ, 
Цæстингасæй уарзт итаугæ, 
И кæци рæстæг рæвдаугæ? 
Ес ма си ести игъауги?! 
Евгъуд хонуй кæд æхемæ?! 
Гъо, фехалдтай æнæдзебæл 
Сабуйрадæ ба куддæр, 
83 

Фæххецæн ан кæрæдземæй, 
Мæнæ цума, Меджнун — Лейлæй, 
Æрмæст, мах Уарзт ба уæддæр, 
Уодæгас ма йæй нур дæр... 
Ехх, бафсæдæ рохс дуйнейæй! 

* * * 
Амонди надбæл мади æртиккаг мæйæрфуг 
Кедæр бацеу къæсæрмæ хизитудæй цудæй, 
Сæ рахъурий рæстæги — цийни сугтæ, 
’гургæй, 
Сæумон, рæсог æртæхтау, 
зæу- зæу ’гъзæлæ... 
Æз ба —мадæмæ нæ, фал æхсирхузæгурæ, 
Айкæмлигъзцæсгом кизгаймæ ку 
ниссæццæ дæн:’ 
Æма, бæрикконау, цæститæбæл хевастæй 
Де ’рвон æнхæст сорæт, медбилходгæй, 
рагъазта. 
85 

* * * 
Æ зæрдидзæбæхæн æвзонг кондгин 
силæстæг 
Цъæх, итигъдбазур, тæнæгрос мæтæг 
ратудта: 
Æрдзи рæсугъдадæбæл ракодта унгæг 
бон, 
Листæг, циргъфий синдзитæ кизгон 
бæмпæг урзти 
Æнцонтæй, æнæфæрсгити ку 
фæннæхстæнцæ, 
Еуемæй — зæрдæлвасæ деденти мудитæф, 
Иннемæй ба — рист цæстисугти райгурди 
уæнгæ... 
Уоци рохснæг игонкъос мæтæги цæсгоми 
Дæ кæддæри кæдзос, кизгон сорæт 
фæууидтон. 
86 

* * * 
Ехх, уогæ ба, цардау, ду куд еунæг дæ, 
Æносмæ — уарзон, кедæр сувæллæнтти 
мадæ... 
Уæд æз ба ма цæбæл иселлæг дæн?! 
Кæми ’й дæ дзиуарæ, рохс изæдбадæн? 
Уодихуасæ — дæ уотид фæууиндæ, 
Меддуйне — денгиз, идзаг — цæхъалæй... 
Поэти æфхуæрд зæрдæ, ци нин дæ, — 
Фелаугæ фæлхъæзæнтæй исхъал æй!.. 
87 

ФÆРДГУТИ БАСТ 
Хохойти-Мæрзауон Лианæн 
Мадæй фæззæгъунцæ: 
Фæрдгути баст æй, 
Цæститæ тавунцæ 
Имонау уарзтæй. 
Мадæ зæрдигъалæй — 
Рохс царди нивæ, 
Махæн ба ниххалæ ’й 
Н ’амонди хизæ, 
Нæ кизгон хæдзарæй 
Сау уг ку уасуй, 
Æхсæйвон мæйдари 
Йе ’взаг куд тасуй?.. 
Есгумæ фæттæхæ, 
Ме ’нæуинон цъеу, 
Мабал мин игæрдæ 
Ме ’рхæнæйдзаг реу! 
Зæнхон хори гъарæй 
Æфсес куд нæййе?! 
Махбæл æрбатар æй, 
Нæ ходгæ дуйне: 
Уогæ ба ци хъал æй 
Мадæ кæмæн е!!! 
88 

КÆДЦÆР ÆМА НУР... 
Скъодтати Беллæн 
Нæ мадæн мæ кæддæри авдæни уæлгъос 
Мæ хæкъурццæй кудмæ нæ уидæ нигъгъос: 
Заридæ: «Уо, мæ мингий бæлæу, мæ ирд бон, 
Идард надмæ тæхун кæд исуодзæй дæ бон...» 
Исустур дæн æма ци? Нæдæр — мади дзурд, 
Нæдæр ба — æ фæлмæн нифсдæттагæ рæвдуд. 
Нæбал ес мин авдæнæ — аргъæутти астъонæ, 
Некебал æвæруй мæ росбæл æ уадолæ. 
Ратадæй мади цийнæ æма æ зарун. 
Уо, уæууæй, уæ мæ бон! Нецибал æнкъарун. 
Мæ мадæн мæ кæддæри авдæни уæлгъос 
Мæ хæкъурццæй кæунмæ нæ уидæ нигъгъос... 
Ци кæнон нур? Æ гъæрзгæ, æ цирти уæлгъос 
Зæрдæскъунæн кудæн нæбал ес нигъгъос. 
89 

ДУУÆМÆГУРИ 
Мæгур кæддæриддæр мæгур æй: 
Уонтæ — хъел, æ сæр ба губур æй, 
«Хумæ кæнуй хъалæн дзубурæй...» 
Æ цæрæнбон æгæр цубур æй, 
Фал нæ зонуй хъал: ’йе бал — нур æй, 
Исон ба — æнирай æ гурæй, 
Уомæ гæсгæ, йе дæр мæгур æй! 
90 

этюд 
Киндздзон кизгæ — бæгьæмбадæй, 
Даргъ дзиккотæ — бунмæ уагъдæй, 
... Хуæнхти сæрмæ зæрæхсед. 
Цума изæд æрцæйтахтæй, 
Игуæрдæнбæл — æрцæйуадæй 
Саубецъомæ — æнæсекк. 
Мæлгъæ уони æрæстæфтæй: 
Зæлланг зартæ — хъурæнхæстæй, 
Ахъуз мæскъи æрсимдта... 
Адгин фембæлд — уарзти цæфсгæй, 
Сауæдони — тæнуæлцъæрттæй 
Уæд сæ хузæ ферттивта. 
91 

ДУУÆ ФИДЕБÆЛ ХЪОНЦ 
Рагфиддæлти æгъдаумæ гæсгæ: фурт 
исхæссæ, хæдзарæ искæнæ, удта бæласæ 
пиййаразæ, æма нæ уæлæбæл царди дæхе 
фæд ниууадздзæнæ, дæ сæйраг ихæс 
фист æрцæудзæнæй. 
Уотæ, Сурх-Дигори гъæуггаг, Уазæгти 
Мали дæр (æ уарзон бийнойнаг — 
Цæллауон Линка) æ еунæг фурт 
Петур ку райгурдæй, уæд се ’стур 
гъæубæсти нæргæ кувд искодта, 
удта сæ раздзæхæрай ба фæткъу 
бæласæ ниййаразта. 
Гъулæггагæн, курухон хæдзардарæг 
(фондз кизги æма еунæг фурти Аиоæ) 
Фидибæсти адзалхæссæг тугъди оудури 
цардгъæуагæй фæммардæй. 
Уомæй берæ нивгундæр нæ разиндтæй æ 
фæдон Петур дæр. Уогæ, сугъд 
мæхæлæй, дан, сугъд нæмуг хауй. 
Цалдæр анзей размæ Уазæги-фурт æ 
райгурæн гъæуи, еумæйаг хæдзаради 
шоферæй косгæй, æнæнгъæлти 
фидбилизи бахаудтæй æма æ ивулд 
бийнонти кæугæ ниууагъта... 
Еци уæззау зиани фæсте и фæткъу 
бæласæ дæр бахускъæй. 
Цъидигъæй ду кæмæн уисæ æмгъазийнæ, 
Кæмæн кодтай дех дæ гъигæ *ма дæ цийнæ, — 
Æсгарунцæ лæги кари бæрзонд къонц. 
92 

Кæми уадтæ руггин надбæл бæгъæмбадæй, 
Кæци дони нæ бафсастæ гьар æртадæй, 
Уой билæбæл ку кæнунцæ дæубæл хъонц. 
Раттиуонцæ æмбæлæггаг устур кувди, 
Авдæнбæттæн е кенæ 6а киндзæхунди 
Ци цитгиндæр боц ниуазæн дæ номбæл. 
Ду де ’нгæрттæй цæмæ гæсгæ искæстæр дæ, 
Дæ хеуонтæй ци рауæнмæ фæннæхстæр дæ, 
Æви гъуди нæ ракодтай исонбæл?! 
Де ’гурци бон дин бæласæ ниссагътонцæ, 
Уой уедæгтæ рохс талатæ исуагътонцæ, 
Бæрзбæласау нæй и рæзæй æнихæс. 
Равардта æ цард дæ фидæ устур тугъди, 
Дæуæн ба гъе фидбилизи ку иссугъдæй, 
Бæласæ кæд уобæл кæнуй тæфирфæс?! 
Æ цар фестъихстæй бæласæн ’ма фæкъкъолæ ’й, 
Нæбал æфсæдуй, æвæдзи, адгин хорæй, 
Нæбал сæттуй царди ’вдадзæй кæд æ монц?! 
Мах ку райсæн, ку, нæ къохмæ, цит, ниуазæн, 
Зæрдæресгæй си фингæмæ уæд ниттадзæн. 
Дууæ фидебæл, бæласау, кæнæн хъонц. 

БАЙРАГÆНЗТÆ 
Ниббарцæ ’нцæ размæтæх гъолон æнзтæ... 
Къæсхур, тархелæ дæргъдзæсгомбæл ба 
Æгъатир цард арф, зулун ауæдзтæ уадзуй... 
Æнзтæ, байраг æнзтæ, кутемæй уин 
Æруорæдæ уа уæ хеваст æскъот тахт?! 
Ка мин ратта мæ цæхгæр фарстæн æнхæст 
дзуапп?! 
Цæститæ ба рæсог, фæрдуг æртæхтау, 
Нерæнги ма æрттевунцæ содзгæй. 
Фæндитæ ма æнцæ базургин, хæрдти 
тæхагæ... 
Æнзтæ итигьдбазур мæргътау тæхунцæ, 
Ку тайунцæ къеуæ, сойнæ цирæгьтау. 
Ци æй идзулд хорискаст — зæрийнæ 
сæуæхседт, 
Æви изæйрон цæфсгæ, фелаугæ, мæтъæл 
зæрæхседт?! 
94 

ÆФСАРÆ 
Æллæх, æнгъæлдæн æма, æнæраздæхгæ 
Евгъуйæги ку евгъуйуй нæ уæлиуон 
Æгæрон царди адæймагон æфсарæ, 
Раст цума арвбæл Бонвæрнæ бонæрдæмæ... 
Хатгай нæ фурхæлæфæй нæбал фестæфæн 
Фесинмæ фудæнæни хузæн нæ цормæ 
Нæ хуæздæр зингзæрдæ уодти арф, ирд 
фæдтæ, 
Уомæ гæсгæ ба уонæн сæ сабийтæ дæр 
Цæунцæ къæдзæ-мæдзæ, хелаги бурдау, 
Тæссаг æма æзнæт бацеуон нæдтæбæл... 
И хуарздзийнадæ ба нæ уодти медæгæ, 
Тæнæг ехи къæрттау, хуæрзæнцонтæй 
тайуй. 
Уæдта, уомæ еу мингий бацæйæфтауæ, 
Цæмæй исуадза цард сугъзæрийнæ тауæ. 
Сау хæран, фæливддзийнадæ фæууæлдæр 
æй, 
Уомæ гæсгæ, кæд æнцъулдтæ ростæ 
зæруай, 
Зæрдæй æваст батухстау, богъ-богъæй 
кæуй... 
95 

* * * 
Цалинмæ тæрхъос мæ амæттаг нæма 
фæцæй, 
Уæдмæ уадзæ æма æз домбайи амæттаг 
фæууон. 
* * * 
Ци дин дзорун уомæн æ растæмбес 
æй æнæргьуди, 
Фал æнæ уомæй иннæ æмбесæн дæр уæн 
нæ адтайдæ. 
* * * 
Хуцау мæн листæг дорæй аци дессаги 
цадæмæ æргæлста. 
Фехалдтон ин æ сабуйрадæ. Ме ’рхауди æ 
тæнæг уæлцъарæбæл 
Берæ зелæгтæ фæззиндтæй. Фал цади 
бунмæ ку нихъхъæрдтæн, 
Уæдта барæй-æнæбаридæр æрсабур дæн... 
96 

ФÆЗЗÆГИ ЗАР 
"Æгассо..." — зæгъæн фæззæгæн, 
Нæ фæллойнæ нимад æй. 
Бор мæнæуæ, æвæццæгæн, 
Уоди фæндон æрзадæй. 
Цард цæрунмæ æргъудæй, 
Фæннæхинцæд æ хунтæй. 
Ан еугурæй зæнхи зæнæг, 
Хорзæрийнæ нæ мадæ ’й... 
Гъæздуг фæззæг — фарнæхæссæг 
Æрфестæгæй рæувадæй. 
Цард цæрунмæ кæд хъæрттæй?! 
Фæннæхинцæд æ хунтæй. 
Федар болат — къæлос цæвæг, 
Сæрхæдор ба — инсойнæн... 
Зæрдæрохсæй кустмæ цæуæг 
Рæвдуд фæууй муд, сойнæй... 
Цард цæрунмæ æргъудæй, 
Фæннæхинцæд æ хунтæй. 
"Æ, рацо..." — зæгъæн фæззæгæн, 
Бонти халæ — нимадæй. 
Бор мæнæутæ гъоли ’стæвдæи, 
Дæгæ-дæгæ, æрзадæй. 
97 

Цард цæрунмæ кæд хъæрттæй?! 
Фæннæхинцæд æ хунтæй! 
Гъой, уæрæйдæ, гъæздуг фæззæг — 
Цийни радæ æрхъæрттæй. 
Ивулд бæркад — амондхæссæг, 
Уарзти нивæ — æнкъæйттæн. 
Цард цæрунмæ æргъудæй, 
Фæннæхинцæд æ хунтæй! 
98 

ГÆБЕЛÆ 
Ку ма адтæй Гæбелæ 
студент, 
Уæд æй хæстæг зонæг 
нæ адтæй, 
Нур каст фæцæй 
университет. 
’Ма хецауи бунати 
’сбадтæй. 
Куд нæ дин ирæза 
æстугути? 
Кæд æ цард æвдулуй 
муди къоси... 
Фæззиндтæй ин дуйней 
хæстæгутæ, 
Сæ уæлнихтæ систонцæ 
æ уоси. 
Лæвæрттæ ин — сугъдæг 
су гъзæринттæй, 
Æ къохдарæн иссæй 
бриллиант. 
Дудзæсгæмтти налат 
хинттæ-минттæй 
Е дæр иссæй хæдзари 
талант. 
99 

* * * 
Уæ мулкмæ уин не ’ркæндзæнæн хицæ, 
Модæ иссæй уæ уодти хуæцгæнез. 
Куд нецæмæй зонетæ, куд, бæрцæ! 
Ке бон æй, ке, уæ хæццæ æмцæдес? 
Уе ’фсарæн нур феронх æй æ арæн, 
Сæйраг бæрцæ уин иссæй нæрст губун. 
Æхцайæй "нард" дзиппитæ — уæ барæн. 
Хе хъйамæтæй цæрæг лæг ба — уæ рун. 
Æз ба мулкбæл не ’ййевун, нæ, ме ’гъдау, 
Æз нецæбæл уæйæ кæнун ’м ахил. 
Кæд цæргæ, уæд — цæргæ! Æйттæй лæгау! 
Ес алцæмæндæр нивæ ’ма ахур. 
Цæрæн нæййес æносмæ. Мæ фæсте, 
Цæмæй аргъгонд ма ’рцæуа мин туйæй. 
Мæнæй маке зæгъа: «Адтæй неке 
Æма нура никкуйти æй куййæй!» 
Уæ мулкмæ уин æз не ’ркæндзæн хицæ. 
Фæлтауги ба ци мингий цæрун уой, 
Æз бацæрдзæн мæ адæми хæццæ, 
Рæстуод æма рæстзæрдæ уарзæгой! 
100 

ТУХСТ САХАТГИ 
Раст дзегенбæл карз ухерий 
Мæ гæндзæхтæ фæттелун, 
’Ма инæфгæ саст чехчелий 
Маст талатæ феууелун. 
Хемæ гæсгæ будзæу фестун, 
Мæ медзæрдæ — æнтъуссæг. 
Реуи дзагæй мæ карз гъенцъун 
Фæццæйсоруй тар хуссæг. 
Идзæхсæнтæ — мæ гъудитæ, 
Уод катаййи фæссодзун. 
Ме ’хсид зæрдæ æд уедæгтæ 
Куд иæ комуй рæмодзун?! 
Мæ уедæгтæ — къумæлхийтæ, 
Се ’нкъард зармæ игъосун. 
Мæ салд бауæр æд уедæгтæ, 
Куд нæ комуй æвдозун?! 
Кадæртæ ми фæззæгъунцæ: 
"Æдзæсгом æй — æнæгъдау". 
Æма мæбæл фесæрдунцæ 
Се ’нхъуæт зæрди — сæ сос фау. 
101 

Кæд мæ артмæ фæддарунцæ, 
Уæддæр æз ба нæ тъифсун, 
Мæн сагъæстæ фæгъгъарунцæ 
Никки карздæр фæффинсун! 

ХÆРХÆМБÆЛДÆ 
Уæллагæй — арази! Кæдæй-уæдæй нæ 
фæйнæхузи царди зин нæдтæ 
Æнæнгъæлти кæрæдземæ æрхæстæг æнцæ! 
Еунæгæй, æнкъардæй кумæдæр ранæхстæр 
дæ, фæццæйцудтæ. 
Дæ хъурмæ цæстити дзоргæ кастæй 
балæдæрун æнгъизтæй: 
Хъæбæр дæ гъигæ дардта кæддæриккон 
мæнгæфсон 
Æхгæд зæрдæ кизгон уарзти сосæг тъифст, 
Гъе, кенæ ба æрæгйау фæсмои катаййи 
дæргъвæтийнæ сæлфунæг... 
Æза цума раздæрау дæ æнæбун рæсугъдади 
Æзнæт цади бабæй, бæлгæ-бæлгæй, 
нигъулдтæн. 
Цæхæрцæстæ зудæфæлгæсæй ба мин 
Æппундæр æфсес ку нæбал адтæй, ку 
нæбал... 
Уо, фалæ, уайсахатдæр ду фæззилдтæ 
фæстæмæ. 
Дуйней фарнæ — æ зонæг: цæмæн исдæ 
мадзора? 
Раст цума мин мæ тухст æригон зæрди 
Фæццæйтъунстай циргъфиндз мудзура... 
Дæ амонд æма мæ фуддæйрадæн цубур 
усми фæсте ба 
103 

Ку рацидæр дæ æлхæнæг адæми "денгизи", 
финкæбарцæ æзнæт цæхъалау, — 
Гъæлæсидзаг нигъгьæр кæнунмæ ма бæргæ 
гъавтон, 
Фалæ туххæй-фудти бауорæдтон мæхе, 
Есге мæ, зæгъун, зундцох, æрдæгуали ку 
рахона... 
Уарзæгой зæрдæ ба кæддæриддæр хеваст æй: 
Фурсонтæй æхе къолтæбæл хуайæги хуаста... 
Фæууидтон дæ, фæ... Кæми дæ нур, ка ’й 
зонуй! 
Бони ивулд рохс мæмæ, ке некæд уой, 
фиццаг хатт 
Æнкъард мæйдар æхсæвæй берæ тардæр 
фæккастæй... 
Айфонмæ дæ устур, æстъалу цæстити 
рæвдаугæ 
Фæлмæн кастæй тайуй кедæр рагон 
æнкъарддзийнадæ, 
Раст цума фнццаг нæуæг хæмпос 
метæруардбæл 
Бæрзонд хорзæрийиæ, лæфинттæ лæуаргæ, 
ракастæй... 
Æрмæст сумах ба нæ зонетæ æма не 
’нкъаретæ: 
Ци ’й æцæг поэти бурдæнзæрдæ сонт катай, 
Удта æрвон, пæрпæрбазур сугьдæг уарзт!!! 
104 

ÆНДЗÆВГИ КЪЕРЕ 
Ду хуссис, фунти денгизи 
æртайис дæхе, 
Фæкъкъаппил кодтай син 
сæ сера, 
Æз ба исфицунмæ гъавун 
æндзæвги къере, 
Кæд къинсæ нæбал 
уидæ хера. 
Нæ зонун фæццæудзæй уæ 
зæрдæмæ мæ гахæ, 
Миййаг, ку рауайа æнадæ?.. 
Дзорунцæ: алкæд фудгин нæ 
фæууй къерахуæ, 
Ку неци æрхауй дзухъмардæй. 
Ду хуссис, фунти денгизи 
æртайис дæхе 
Æнæ хъурдохæн ’ма æнæ зин... 
Ка ’й зонуй, ку нæма ’сфицон 
æндзæвги къере, 
Уæддæр бафæлвардзæнæн 
кæрдзин... 
Сфицун хуæрзадæ... Зæрди 
цæхæрбæл ’сфесарун, 
Цæмæй кæсæг басæтта "йе ’стонг", 
’Ма иннæ хатмæ æнгъæлдзау 
куд уа федарæй, — 
Æндзæвги къере кайдзæй æ уод... 
105 

ÆДЗÆРÆГ ХÆДЗАРИ ГУЗАВÆ 
(Монолог) 
Æй уазал, гъолæнттæ пеци гурæ... 
Æ тъæрæ — хæбæццæ, ницъцъæх æй, 
Æскъорæйдзаг, сум нæ хауй хъурæй... 
Иронх ковæндонæ — æнæ мурæ, 
Æвæгæсæг. Зинфадуат... мæгур æй... 
Рæстæг ка ’руорама æ тæхæй?! 
Дæлæ, кæддæри тумугъ хæдзари 
Мистæлдæрттæ аразунцæ догъ, 
Бараггенæй пеци ма ка ’ндзаруй, 
Æ цори калд зæронд бугъти хонх. 
Мæ хецауæй бадæн мæрдиронх. 
Зæрди цæвуй æрхун циргъфий туасæ, 
Мæхемæ игъосун еунæгæй. 
Цæстæбæл ма рагъазуй мийнасæ, 
Седзæр тургъæ кæуй лæвæнгæй, 
Аййид — бæгъæнзæнгæ зæнæгæй. 
Цъасæ — къибилатæ, кæддæр ба си 
Хъоппæгъдзæстæ, финкæ ’хсир, хъумуз... 
Къолæнцой — æртикъахуг циуанцъи 
Куд некæмæнбал æй хуæрзæнхус? 
Изгæ ’рдардта æгтæбæл æ "урз". 
Æнæзмæлгæ, дæлгоммæ тугури 
106 

Гæлст — бæгæнифæлсодзæн тæскъæ... 
Еуети кæнуй адзал æ буни: 
Хеваст, гурумухъ æма "фæрскъæ", 
Аннети карнæ — фæууй фæсхъæ. 
Харбузхуз адтæнцæ пеци "ростæ", 
Нæрст цæкутæй — хæрхæ æ фалдзостæ. 
Уорс дадалигун нана гинкъостæ 
"Басилти изæрмæ" фицидæ, 
Кинау зелидæ сæ ностæ... 
Къеретæ ковидæ сæ фидæ, 
Уæдта ма авдæйнон сувæллони 
Куд азæлидæ алли афони. 
Сæттунцæ мæ сурх гъосинтæ нура, 
Æруæзтæй дзæвгарæ уомæл цар. 
Уохх, мæ берæ къумтæ-мæтъæл, тар... 
Фæккæнуй мин думгæ æскъот зар, 
Æ рагон, дзæбæх зонгæ дæн цума, 
Рæхги мæ еугур гъæдтæ дæр — пъура. 
Уотемæй ба, марауадзæ, цæрæ... 
Мæ уод мин хуæруй фудæлгъист хæрæ. 
Кæлгæ, уæд æваст, сонтæй — мæхеми, 
Цæмæй мабал æрцæуон мæ кеми 
Æма мабал кæнон тухст уæхери! 

* * * 
Ку тавидæ мæн мæ бæлди 
Дæ цæстити фæлмæн каст... 
Байтауинæ уæд дæ зæрди 
Сæрдæ, уалдзæг, зумæг, сæрди 
Мæ нифсæйдзаг рæсог Уарзт. 
Æрхæссинæ алцæй бæсти 
Имонаудæр мæ лæвар: 
Тæходуйтæ — Фидибæсти 
Мæхецæй дæр фулдæр æнзти 
Ку фæццæридæ мæ зар! 
108 

ФÆЛТАУ... 
Нæ нури цард — æмæнтъери: 
Хæмпæл, къозæ ’ма фæлери... 
Кæцирдæмæ ци гæнгæ ’й, 
Цæмæй цума æхсæдгæ ’й?" 
Нæ, не ’суодзæн æз фæлери, 
Кедæр рагъмæ исбургæй, 
Есге хæрзтæй нæ дæн боц, 
Фæлтау кæндзæн æз ухери, 
Фæлтау тæдзæд тог зæнгæй, 
Мæ дзилли рист æй мæ хъонц. 
Фæлтау неуæд мæ бауæри 
Тæккæ рази зуст бурдæн, 
Фæлтау ласæд карз ахæри 
Уарун къанау мæн сирдæн. 
Фæлтау къахæд мæ дингæсæн 
Хуалиагор хъæрццигъа, 
Фæлтау лæудзæн уазал кирсæн 
Уæгъдбунати æд хъаугъа. 
Фæлтау хауæд геруз гурæй 
Тогæй æхснад цæф гæппæл, 
Фæлтау бадæд цæндæ, хурæй 
Тæлфгæ уодбæл цъæх тæппал. 
Фæлтау мæ зунд медæхсæвæ 
Æрвгау цъирæд хамасхуар, 
Фæлтау Хуцау мæн æрцæвæд 
Æд хъæзелæ, æд азар! 
109 

ÆНОСОН ЦАРД 
(Джебран Халиль Джебрани мотивмæ гæсгæ) 
Поэт, ду дæ а дуйней исонбони хæццæ 
бæттæг халæ — сундакъæ, 
Царди æвдадзæхæссæг сауæр 
фæннæуæгдæр кæнис, 
Гъе, уомæй æдонуг уодтæ кайæги 
кайунцæ. 
Ду дæ бæласæ дæ арæзт рæсугъдади 
билгæронбæл, 
Дæ рæгъæд рæзæ агорунцæ æстонг зæрдитæ. 
Ду дæ зартæлвесагæ хъутазхъур 
борæмæлгъæ, 
Дзурддæлти зæу-зæу къадздзеутæбæл 
ратæхæ-батæхæ... 
Ивулд имонаудзийнадæй уодти хурфити 
идзаг кæнис. 
Æрвгæрони уорс мегъæ фæззиндтæй, 
ирæзуй, раст цума си уод бацудæй... 
Арви цæсгом æхгæнгæй, æгъзалуй уаруни 
тъинккитæ 
Фæллад деденгутæн царди зад хумтæмæ. 
Поэт, ду Хуцауæй æрвист кæдзосзæрдæ 
æлдар дæ, цæмæй адæми 
Исахур кæнай уæларвон кæдзосдзийнадæ 
уинунбæл. 
Ирд рохс уæлахез кæнуй тар талингæбæл. 
110 

Алкæмидæр хидæг еунæг дæ хумæтæги 
хъæппæлти, фал уæддæр 
Гъæздуг уоди хецау дæ, имонаудзийнадæн 
цæрис. 
Дæхе æмбæрзис мадæ-æрдзи хъури-бати, 
Цæмæй исахур уай уодтæй уодтæ 
фæлдесунбæл, 
Е гæлдзуй деденæгдонæмæ æ зæрди 
муггæгтæ, 
Етæ дæттунцæ гъæздуг "тиллæг" уæлиуон 
адæмæн. 
Поэт цалинмæ уодæгас фæууй, уæдмæ ’й 
адæм нæ уинунцæ. 
Æрмæст зæнхон æзмæнст дуйнейæй 
Уæларвон кæдзос дуйнемæ ку рандæ уй, 
Удта ма ’й бæргæ базонунцæ... 
Фал, æрæгйау ба ма фæрæтæй лæкъун 
донмæ лæборæ... 
Нецигор æй поэт æнæхийнæ медбилхудтæй 
уæлдай, 
Æ уолæфт дуйнеуон итигъдадæ байдзаг 
кæнуй дессаги 
Уодæгас æндæргтæй. Æрмæст адæм ба ’й 
æнæ къæсæй ниууадзунцæ. 
Хуæрзгæнæги пецбæл, дан, дони къос 
кенæ 6а: 
Хуарз ма ракæнæ æма фуддзийнадæ ма 
иссерай! 
Цума адæм кæдмæти дардзæнæнцæ сæ 
уæлнихти цъулберти, 
Сæудегерти?! Кæдмæти иронх 
кæндзæнæнцæ, æ цæстити 
Рохсæй æхсæйвон бæзгин тар ка къахуй, 
тайун кæнуй, цæмæй иннети 
111 

Исахур кæнонцæ бони дессæгтæ уинунбæл, 
уой?! 
Уо, поэттæ, аци бацеуон царди æцæг цард 
сумах айтæ! 
Сумах фæууæлахез айтæ хæрандзийнадæй 
æмидолæ æностæбæл! 
Æведуйгæ сауæдонау, æиосон зæнхæ 
æма хорау æй уæ цард!!! 

* * * 
Ку мæ гъæуи, 
Куд сифтæр бæласи, 
Уæд ми дæхе 
Еуварсмæ ци ласи?! 
Ку мæ гъæуи, 
Куд мæйæ цъæх арви, 
Уæд ми дæ уарзт 
Цума... кумæ дави? 
Ку мæ гъæуи, 
Куд къумæл хорбони, 
Уæд ми дæхе 
Цума цæмæ тони?! 
Ку мæ гъæуи, 
Куд маргъи астъонæ... 
Корун кизгай, 
Сайун ма бакомæ... 
Ку мæ гъæуи, 
Куд зæнхи фæлмæн хор, 
Уодзйан еумæ 
"Къæсæр æма Бундор!" 
113 

ХÆСТÆГ ÆМА ИЗОЛИ КИНДЗÆН1 
Гъæйдæ-уай, Киндзæ, 
и гьæдин къоппай 
Æркæнай бабæй 
и къæпуй месин... 
Бахуæстæй мæбæл 
æрхуни цоппай, 
Кардæй ниццæфау 
зæрдæ исресуй. 
О, раттæ мин, ра, 
кенæ нæ хæуи, 
Кенæ дигорон 
сатæг зæтъæра. 
Ка ни райдард уй, 
е нæ фæгъгъæуй, 
Фæккæнæн ма ин 
бæргæ æ цæра. 
О, фал еу хатти 
цидæр рантæса, 
Ку нæбал фæууй 
уомæн æздæхæн. 
Арми бакæнун 
ци нæ бантæса, 
Уомæ бæллун нин 
исуй фæххуæцæн. 
1 Киндзæ — уотæ хонианæ фур имонауæй нæ 
фиди мади. 
114 

* * * 
Мæ сосæг гъудитæ зæгъун дин 
нæй мæ бон, 
Мæ сонти зæрди хæццæ 
схилæ уй нифс. 
Вулкани рæмугъдау 
исрæцогъуй бунтон, 
’Сбæттуй мæ евгъуди 
имисти рæхис. 
Фуни дæр ку фæттавун мæ 
къохтæ, бæлгæй, 
Мæ кæддæриккон уарзти 
нидæн гъармæ. 
Æма фурæхцæуæнæй, 
хæкъурццæй кæугæй, 
Æдта, куд неци фефтуйуй 
мæ арми! 
Кæддæриккон устур 
уарзти æхседæрфтæй 
Есгæд ма ниггупп 
кæндзæнæй цума арт! 
Мæ зæрдисуг-фæрдгутæ 
мæ зæрди бунæй, 
Ци бон уæ фæууодзæнæн 
дуйнемæ калд!? 
115 

ЗОНГÆ УАЦАУТÆ ФИНСÆГÆН 
(Эпиграммæ) 
Дæ уацаутæ, — 
Зулун каутæ, 
Ревæд цаутæ, 
Ресгæ уаутæ, 
Саст къуллаутæ, 
Мæнгæ даутæ, 
Айдагь фаутæ, 
Масти хаутæ, 
Фæлуорс, саутæ... 
Цæй уацаутæ? 
— Урзацаутæ! 
116 

МÆНИСАН 
Нæ мæ фæндуй хапæлери, 
Зулун цæстæ цард кæнун. 
Нæ цард иссæй æмæнтъери... 
Есге рагьмæ куд фæлери 
Æз, кедæртау, нæ бурун. 
Есге артмæ мæхе тавон? 
Есге цийнæй рохс цæсгом... 
Æз есгæмæй ести давон?! 
Резгæй цард мæ нæ æндавуй, 
Къинзгæй цæун нæй мæ бон! 
Мæ готони финсæн дзиргъа 
Кæд къумух æй — мæ нисан: 
Мæ гъудий здæх цæмæй циргъ уа, 
Багъæуаги — инсад хирхау, 
Е ба ’й кæсæг имиса! 
117 

* * * 
Куд федауй уорс бæрзитæй, 
Цъæх, даргъсиндзæ пъерф нæзитæй 
Изæрмелти гъæдгæрон! 
Хор, æндурæ тар сифтæрæй 
Еу иннемæй рæсугъддæрæй 
Байдзулдæнцæ æхсицгон... 
Лæкъундзæстæ ирд цъететæ, 
Сæ хуæдрæбун — нард сикъетæ, 
Куд æлвасуй уæлдæф реу... 
Изол надмæ ма байгетæ, 
Уарзт итауй нин горцъетæ, 
Ме ’рвон изæди къалеу! 
118 

ХЕЛАГÆ ÆМА УЗУН 
(Æмбесонд) 
Сауæдони билгæрони 
Сау бурæг бацæй фунæй. 
Исцæйуадæй лæг еу бонæ 
Дони рæзти мæстгунæй. 
Æнæбари ’йбæл рафсардæй, 
Ма райзадæй фæсмойнагæй: 
Даргъ хелагæ марг дæндагæй 
Лæги къахбæл ниццæггаг æй. 
Рагъолон æй æ уорс зæнгæ, 
Æ къæн-къунтæ æууилдта. 
Тарст хелагæ æскъотгæнгæ 
Хъамилтæмæ ниддумдта... 
И бурæгбæл сæртæ-бунти, 
Уæд фембалдæй цурд узун. 
Æвеппайди ин æ сунти 
Ку рацавта "тæхсгæ рун..." 
Хелаги фæцæй фудæнхæ, 
Рамардта æй, ра, синдзгун... 
Идæф бæлццонау рист зæнхæ, 
Агайуй пурх марг цъирун... 
119 

Уо, мæ хор, ду дæр ку зони: 
"Цалх ку зелуй дæндаггай". 
Ка бахъор кæна синхони, 
Е фæккæндзæй уодагъай. 

* * * 
Æз кæддæр ци ’стæфагæ адтæн! 
Нæ хæдзари æнцад нæ бадтæн, 
Æз æд уарзт æрмæст дæумæ уадтæн, 
Гъе, æрмæстдæр дæуæн ба мæ уарзт, 
Уæд æндæрмæ ку уидæ дæ каст, 
Ма ин балæвар кодтай дæ уарзт, 
’Ма байзадтæн дæуæй еунæгæй, 
Цума сæхтæг æнæ æгънæгæй, 
Куд бæласæ бунтон бæгънæгæй, 
Гъизт зумæги бурдæнмæ лæугæй... 
Æз кæддæр ци ’стæфагæ адтæн! 
Нæ хæдзари æнцад нæ бадтæн, 
Æз æд уарзт æрмæст дæумæ уадтæн, 
Уо, фалæ дин ку нæ ниттадтæн... 
Гъе, æдта, дæ фæссайд ци уæззау æй, 
Ци беритæ, æдта, æрласуй! 
Мæ зæрдæ ба, уæддæр не ’рæллау æй, 
Мæн æхемæ евгъуд æлвасуй. 
121 

ФИНСÆГ ХЪУРМАН 
(Ходгæ-ходгæй) 
Нæ финсгути стур цæдеси 
Ахæссуй бунат Хъурман. 
Уанæбæрæг ци фæлдесуй?! 
Ку тæлмац кæнуй Хъуран. 
Цардбæл мæлуй æ фурдесæй: 
"Ралæудтæй нæуæг дзаман, 
Ци ма уайуй нæ фæдесæй, 
Нецибал æй нур роман..." 
Уæхæн гъуди ку æлвесуй 
Нæ зæронд финсæг Хъурман, 
Æ дессаги циргъфий сесæй 
Балхæдта нæуæг хъувгъан. 
"Пайда" динæй бæргæ есуй, 
Æй цæдесæн ба зæран: 
Æ сæр мæтæй нæбал ресуй, 
Е дин, гъе, финсæг Хъурман!.. 
122 

СОДЗИЙНÆ, ÆРЦИЙ ÆМА ТЕМАН 
(Æмбесонд) 
Нæ синхон уоси медуат 
Еу хатт адтæй ставд дозийнæ. 
Кодтонцæ си фусумуат 
Теман, æрций ’ма содзийнæ. 
Февналдта дин æппæлунмæ 
Æртитегъон циргъ æрций: 
— Хуæздæр уин æй рамæлун дæр, 
Ци ’й уæ цард бабæй нур, ци ’й? 
Æркæсайтæ листæгдæр, 
Нæ кизгуттæ ’ма лæппотæй 
Дууæ дзабури хуæздæр 
Мæхе фæрци æрмæстдæр 
Ка нæ дардта æд цъæпотæ?! 
И содзийнæ дин æваст 
Фæгъгъæр кодта — тулаваст: 
— Цитæ дзори, ци цæсгомæй, 
Басабур уо, басабур. 
Ке ма гъæуй дæ дзабур, — 
Нур "импортный" ку исмодæ ’й. 
Уой фæсте загъта теман: 
Райевгъудæй нæ дзаман... 
Уобæл фæцæй сæ айуаи. 
Ку нæбал гъæуай ’хсæнади; 
Ку дæ раййева кæстæр, 
Гъе уæд, мæ хор, кадæ-радæй 
Æй бауолæфун хуæздæр! 
123 

КИЗГИ ФÆСМОН 
(Зар) 
Борæмæлгьæ кауи мехбæл цæмæн рæхцуй, 
Гæр, нæбал æй зарунгъон?! 
Мæ фурмæстæй мæ уод уодбæл нæбал 
хуæцуй, 
Ци киндæуа, уо мæ бон?! 
Цъæх фæлери нартихуарбæл ку æздухсуй 
Мæнæ бабæй æ фæндон... 
Кæддæриккон сонт рæдудæй зæрдæ тæхсуй, 
Кумæ цæуон, ци кæнон?! 
Донæхсинцъи даргь къалеутæ дондуппурæй 
Думгæ телуй... Мæгур бон... 
Мæнау, е дæр кæд истъифсуй сæргубурæй, 
Уо, дзæгъæйлаг, ци фæууон?! 
Ци ’й сæнттадæ тасæ-уасæ кизгон гурæй, 
Æ фæсте сайуй фæсмон. 
Æ фурсонтæй рарæдуйæг ци мæгур æй, 
"Тар талингæ — æ хорбон!" 
124 

АНЗИ КИЗГÆ ХЪАЛ УАЛДЗÆГ 
Куд æхсицгон æй уогæ ба 
Фур къæл-къæлходæ хъæлæба — 
Анзи кизгæ хъал Уалдзæг!.. 
Гъар нивæндуй æнæ хъонцæй 
Цубурдустæ зæрин пъолций 
Æрфестæг æй иуæндæг... 
Мулинхузæ гæлæботæ, 
Деденгутæн — ба, гæботæ... 
И мæлгъитæ æмвæйнæй 
Æркасти ’нцæ рæсугъд уотæ: 
Алæмæти мæйтæ-хортæ, 
Ку не ’фсæдун сæ уиндæй. 
Уорс мæтгути тумбул къости, 
Игуæрдæнтæн сæ фалдзости 
Агорунцæ цъæх уалдзæг. 
Нур дæр бабæй, куд æноси, 
Боц уарзæнттау уони гъости 
Бадзорунцæ игъæлдзæг: 
— Уалдзæг ку уайдæ дуйнемæ, — 
125 

Нæ бæллйанæ кæрæдземæ, 
Нæ гьæуидæ уæд тæхун 
Мах еу бæстæй ба иннемæ, 
Кæми тухсгæ, ку кутемæй 
Цурд фæстæмæ æздæхун. 
Ехх, ци ’хсицгон æй уогæ ба, 
Фур къæл-къæлходæ хъæлæба 
Анзи кизгæ хъал Уалдзæг!.. 

* * * 
Баходун æнцон æй, 
Аллихузи, цит... 
Рæуонæ-æфсонæй 
Ку æй дæ игитт. 
Уæллагмæ тæрхон дин, 
Ма ходæ æдзох... 
Нæ дæ зуидæй бонгин, 
Ци къуæри дæ къох? 
Ку зони нæ царди 
Нæййес æнæ зин... 
Ка уарзуй уæнгмарди, 
Ревæд æ хурдзин. 
Баходун æнцон æй, 
Аллихузи, цит, 
Тасей дæр еу бонæ 
Ессæнæй сигит. 
127 

ÆРВОН СТЪАЛУ 
Арви стъалу — дæ бакаст, 
Ци ’сæрра æй, ци, мæ уод? 
Æнæнвæрсон — дæ рахаст, 
Кæмæ ходуй æ амонд. 
Нæ лæдæрис ду мæ рес, 
Кæми ’й, æдта, дæ бунат? 
Нæ зонуй цæстæ æфсес, 
Мæ рохс изæд — мæ бæлдат! 
Зæрддаг зартæ дин зарун, 
Цардæй нæййе фæлледзæн. 
Дæ сорæт реуи дарун 
Устур нифсæн мæхецæн. 
Æрвон стъалу — дæ бакаст, 
Исæрра æй, ис, мæ уод. 
Ехх, базонæ дæ рахаст, 
Кæд баходдзæй мæ амонд?! 
128 

БАЙЦАТИ ÆНСУВÆРТИ ЗАР 
Уой, уæртæ гьæдрæбуни ба нин — стур 
Немуци мæрæ, 
Дур-Дури сæрмæ ба нин — Хусфæрæки ком. 
Уой, тугъд ба адæми зæрдити ниууагъта 
хæрæ, 
Æримисæн Байцати тугьдонти ном! 
Æисури мæйи хор 6а æ гъар цæстæй ку 
ракастæй, 
Ци дирзæг æй, æдта, зуймон цъемос бон?! 
Уой, Мухарбек ба нин тугъди будурмæ 
рараст æй, 
Ку загъта æ уарзон бийнонтæн: 
"Хуæрзбои..." 
Уой, цъетедзаутæ ба æздæхунцæ 
Дигоргомæй, 
Дзæбæх исуагътоицæ бабæй сæ фæллад... 
Уой, уæдмæ ба Смайли дæр карз тохмæ 
исбæлццон æй, 
Æ цуппар фурти уомæн æнцæ æнкъард... 
Уой, ку фескъуæлхтæнцæ цæфсгæ будурти 
уосгортæй 
Гуймани фурттæ: Лазæр æма Петур... 
Ехх, се ’схæссæг Барийнæ нæ 
бафсастæй сæ хортæй, 
Зæрдрист, мæгурæг, ци фæууа ма гъе нур? 
129 

Туйгъаити будуртæмæ ба фонс 
æрбаскъардтонцæ, 
Ниуазунмæ ба син — и Даргъ Таги дон... 
Уой, Майрæни ба, дæ-дæй, ку нæ 
бафæсмардтонцæ 
Æ дууæ мæнгæй кизги, мæгур сæ бон... 
Уой, ци хъазар æй, ци, косæг лæгæн 
æнхъуæт сæрдæ, 
Тæрхъоси ба тогдзух цæргæс æрсурдта... 
Уой, Байцати Лазæри дзиппи ба æ 
фæсмæрдæ 
Е ’мбал Дзерасси номбæл финстæг ’ссирдта. 
Бæласæбæл — сурхгон фæткъутæ, цума — 
фазæиттæ, 
Къалеубæл бунмæ кæнунцæ уæзæ дæр... 
Лазæр æма Петурæн ба сæ сосæг уарзæнттæ 
Амондагор æрцудæнцæ кæмæдæр... 
Уой, Цæргæси бæлдæ ба ку æй тæхун 
бæрзæндти, 
Цъетейæй ба нин æхсæрдзæн æртагъдæй... 
Лазæр, Петур, Смайли, Мухарбек, 
Майрæн — дзæнæти бадетæ... 
Нæ бафсастайтæ рохс цардæй... 
Уой, мæнæ фæззæги бабæй и хæресаг 
фиййау 
Æ дзогæ уазали тæссæй æртæруй... 
Уой, бæгъатæрти зар Ири азæлдзæнæй 
мурау, - 
Сахъ лæги ном нæмæ æносмæ цæруй! 

РАУАДЗÆ МÆ... 
Рауадзæ мæ мæ фæндагбæл 
Урух къахнад иссерун. 
Мæ фурсонтæй а зæнхæбæл 
Мæз-мæз золкъау нæ хелун. 
Есге унгæг цæттæ фæдбæл 
Нæ фæндуй, нæ, мæн цæун. 
Мæхе гъудий зин иссирдбæл 
Мæ фурцийнæй фæккæун. 
Уæд пихсити, е хъамилти 
Цæмæдесæй фæд уадзун, 
Карз буцæути, хæлхъой хилти 
Ка изайуй æназум?! 
Мæ фæллойнæ нæй лæхуарæ, 
Ес кæмидæр циргъ къæхæн. 
Бахорх кæнæ, рамæмарæ, — 
Нæййес уæддæр æздæхæн! 
Ку рахауон æз мæ цуди 
И арф коммæ æнæ стуф, 
Уæд, ка ’й зонуй, ду мæ фуди 
Фегъоссæнæ æрра гулф. 
131 

Рамæуадзæ мæ фæндагбæл 
Урух къахнад иссерун. 
Мæ фурсонтæй а зæнхæбæл 
Цъифи золкъау нæ хелун. 

ТÆРСУН... 
Нурма мæнæн мæ зартæ 
Нæма ’нцæ кæронмæ конд... 
Зинг райгуруй гупп артæй, 
Æвзæгтæ суадзуй бæрзонд. 
Арвæй нурма ме ’стъалу 
Нæма ферттивдта фæндон... 
Зинг дæр исуй æвзалу, 
Ку ниффунук уй бунтон. 
Уарзт сонт зæрди гупп артæй 
Æхе исиста бæрзонд. 
Гæр, не ’гъусуй мæ зарти 
Куд бауадзун мæ рæстуод?! 
Кæмæндæр ба йе ’стъалу 
Арвбæл æрттевуй фæндон. 
М’ арт ку феста æвзалу, 
Гъе, уомæй тæрсун бунтон. 
133 

* * * 
Рагфиддæл 
Брикъисати Тебойсен 
Ду нæ хуарз æзнæмæй — 
Евгьуд цубур фун... 
И зæронд адæмæй 
Нур дæ ном хæссун. 
Мæрдхецæн — дæ рессаг! 
Мадта ци зæгьон?.. 
Евгьуд ба — фæдессаг, 
Ку неци ’й мæ бон! 
Рантæстæн... Ма ци ди 
Зундæй исфинстон?! 
Нур ма изол цуди 
Ку уинун æрвгон. 
Нæбал дæ, фал тавуй 
Мæн дæ цирти дор. 
Евгьуд мæ æндавуй, 
Цума зæрин хор. 
Бæнттæ кæрæдземæ 
Æнцæ фур æнгом, 
И цард æнæдзебæл 
Кæнуй æ кæнон. 
134 

Нæ еу кæд иннемæ 
Не ’рцæудзæй еу бон, 
Гъеуæддæр мæ реуи 
Цæруй дæ ирд ном. 

АБОНÆЙ ИСОНМÆ 
Абонæй исонмæ 
Æмгьуд нæ кæнун, 
Мæ тухæ-мæ бонæй 
Даргь нади кæронмæ 
Нифсхастæй цæун. 
Мæ сæрбæл халасæ 
Фæззиндтæй — цæмæн? 
Ци фæцæй мæ уасæ? 
Кæмидæр еуварси — 
Мæ хъаури тæмæн. 
Уайун ма æз догьи, 
Кæд нæ дæн фиццаг 
Царди æзмæнст тохи, 
Гъеуæддæр мæ къохæй 
Игуруй гъуддаг. 
Абонæй исонмæ, 
Зонун æй, цæрун. 
Нура, берæгъонæй, 
Ауæдзи кæронмæ 
Рæстзæрдæй цæун. 
136 

ДУУЕХ УАРЗТ 
(Кадæнгæ) 
Хъал сабийтæн нур æд цийнæ 
Æскъоламæ æй сæ над. 
Сæ фæсте кæсуй Мæдинæ, 
Гъæуккаг кизгæ — уорс æхсийнæ, 
Æлхийæрфуг — фиццаг хатт. 
Кæддæр е дæр, цит, абæлти 
Уони хузæн цудæй раст. 
Æ рагбонти æнæнгъæлти 
Ку райгурдæй фиццаг уарзт. 
Сæхе синхои тубудзитæ, 
Æ ном хуннуй Уарзтболат. 
Æ даргъ листæг æнгулдзитæй 
Æркæнидæ фæндурдзагъд. 
Уотæ кæддæр сæ гъæубæсти 
Адтæй хуари бæрæгбон, 
Рарæнгъæ ’нцæ ирд дарæсти 
Хъал фæсевæд фур æнгом. 
Еу æрдигæй — и лæхъуæнтæ 
Æд цохъатæ, æд хъæма... 
Иннердигæй ба — кизгуттæ, 
Денгизон хъæзтæ цума. 
Бацæйцудæй æнæхийнæ 
Æ тæмæни "Бадгæ кафт". 
Уалинмæти дин Мæдинæн — 
Гæрзин ронæй — уæлдзæн хафт. 
137 

Кизги цæсгом æвеппайди 
Зинги хузæн фæссурх æй, 
Гъазти нæргæ "уай-уæрайдæ" 
Гъæуи фæзи фæпурх æй. 
Сæ кафт рацæй дæргъвæтийнæ, 
Идæрдтæбæл сергæ уад. 
Æрфæллад æй, æр, Мæдинæ, 
Хæрдмæ хауй Уарзтболат. 
Æвæццæгæн, уæд фиццаг хатт 
Кизгон зæрдæ баризтæй. 
Уарзонадæ æвæлхæтгæ 
Арф уордæмæ бахизтæй. 
Æстъалутæ идзирд арвмæ 
Æрцудæнцæ идзулдæй. 
Сатæг мæйрохс и дуйнебæл 
Уарундонау ивулдæй. 
Æризæр æй. ’Ма киномæ 
Æрæмбурд æнцæ адæм. 
Уарзтболат дзоруй лæппомæ: 
— Бама мæ хезæ, барæн! — 
Уæд Мæдинæ идзулдхузæй 
Сæ комкоммæ фæззиндтæй. 
Хортæ-мæйтæ æнæ гузæй, 
Зæрдæ цийни æвдулдæй. 
Еци минут ку фæцайдæ 
Æ зæрдæмæ никкæсæн, 
Уæд Уарзтболат фæууидтайдæ 
Пеллон уарзти ирд тæмæн. 
Æвзонг лæппо — цæхæрцæстæ, 
Хъури ’гънæгау — æнæфау. 
Ку хонунцæ ’й сæ синхбæстæ 
Рауон-циуон, хуæрзæгъдау. 
138 

Гъуди кæнуй, æскъоламæ 
Тундзгæ-тундзгæ куд цудæй. 
Лæг фæххуннæ, бауорамæ 
Рæстæги цуд ескудæй! 
Фæцæй рæстæг ахурдзауæй, 
Аллирдæмæ — сæ нæхстæр. 
Цæугæ цардмæ сæребарæй, 
Ку нæбал æнцæ кæстæр. 
Сауæдони ’васт радехи 
Дууæ хецæн къанæуттау, 
Фæххецæн æнцæ сæ нæдтæ, 
Итигъдбазур цæргæстау. 
Радаргъ æнцæ æ сесситæ, — 
Ку нæййе кизгæй таус. 
Уарзтболат хезуй еститæ, 
Фал нæййе "гъо", нæдæр "усс!" 
’Ма гъудити ранигъулдæй 
И лæхъуæнæн уæд æ сæр. 
"Нæ фæндитæн, гæр, фехалдæй 
Уотæ рæхги сæ къæсæр?! 
Гæр, мæнæн е сор сомитæй 
Амадта метæй мæсуг... 
Гæр, æза уотæ гоби дæн? 
Уо, ци фæдтæ, мæ фæрдуг?" 
Ами цæруй лæг æносмæ. 
Ами некæд æй æдзæр. 
Циргъ бекъæгин цъæх къæйдортæй 
Сæ хæдзæрттæ — уæлиндзсæр. 
Ирд цъететæ — салд баслухъти 
Бæзæрхгутæ, уазалдæф, 
139 

Бацудæнцæ цума симди, 
Ирæф син кæнуй æрмдзæф. 
Хъабагълæууæ и мæсгутæ 
Кæд мæлунцæ æрхунæй?! 
Къумæлхий æнцæ се ’рфгутæ, 
Æви ба ’нцæ мæрдфунæй? 
Гъузгæ-гъузгæ хорзæрийнæ 
Æрвгæронмæ исхъæрттæй. 
Евгъуд бон ма нигулæнæй 
Киндздзон кизгау ниххудтæй. 
Æма фæсхоих раримахста 
Æ сурх гурæ уæд æваст. 
Хæрдмæ 6а ма исниванста 
Дзигкоæмхуз тунтæ раст. 
Æрвгæронæй думддæлингæ — 
Æвеппайди зæрæхседт. 
Сау нимæти тар æхсæвæ 
Ку фæззиндтæй æнæсекк. 
Еугур дзиллæ æрфæллад æй, 
Раевгъудæй косгæ бон. 
Дуйне змæлдæй æрæнцадæй, 
’Ма уолæфуй æ фæндон. 
Сурæдон ба æрра уадæй 
Хе цæвуй ма къæдзæхбæл. 
Æвзонг зæрдæ уарзтирадæй, 
Куд æрлæууа æ тæхбæл? 
Уарзтболат бабæй фудфунтæн 
Ку иссæй нур сæ уацар. 
Æ уарзонбæл исæрхун æй, 
Бостæнгæс æй тар авар, 
Даргъ уесойнæ — фæрсæицойиæй 
Ку фæллæууй уотæ сах, 
Согфадæн æма æстойнæй 
140 

Ку нæ хæссуй уой æ къах. 
Уинуй фуни: сауæдонмæ, 
Ности хонгæ æд фæндур, 
Æд къеретæ, æд гогойнæ, 
Фæццæунцæ бунмæ нур. 
Зæрдæ кæсун ку нæ комуй, 
Æгасæйдæр — æвæсмард. 
Уæд Мæдини ку базонуй 
Цæхæрцæстæ Уарзтболат. 
Сауæдонæ —æ хуæд фарсмæ, 
Рæдзæгъдуй и ностæ зад. 
Уарзтболатмæ уотæ кастæй, 
Зæрди ’рцавдæй цума кард... 
Уолæфуни ’й нур Мæдинæ, 
Айкææмлигъз йæ цæсгом. 
Уарзтболатæн нур æ цийнæ 
Куд нæ ма уа æгæрон?! 
Дзæбодурау — фæтæн тæрних, 
Къæлæтæрфуг — сикъейау. 
Æ уарзт дардта æ уорс уæлних, 
Ку иæбал кæнуй æллау. 
Дууæ сатæг фæрдуг били 
Зæрбатуги базуртау, 
Ку бахаудтæй уарзт туфули, 
Æндæр кизгæмæ фæлтау... 
Æстъалутæ — æ цæститæ, 
Рæсог æртæх — æ бакаст. 
Уазал æнцæ æ кæститæ, 
Уарзтболатæн — нæрсгæ маст. 
Гурведауцæ, нарæг астæу, 
Саги сесбæл хуарзамад. 
«Гæр, мæ уарзти бунтон баст дæн, 
141 

Æрцудæй æхгæд мæ над?! 
Бæргæ адтæй нæ зæрдитæн 
Уарзонадæ сæ паддзах, 
Фал нуртæккæ æд фæндитæ 
Куд къуæрун мæнæ мæ къах? 
Къех хъабагъау мæ зæрдесгæ 
Къæмдзæстугæн ци лæууй?» 
Уарзтболат ба зæрдæресгæй, 
Синхои кизги бафæрсуй. 
Е ин зæгъуй: — Бази буни 
Кедæр хузист ивæрд æй. 
Фæууинуй æй е æ фуни, 
Нæ цох кæнуй æ зæрдæй. 
Мæн сорæт ба уодæгасæй 
Æрцудæй, мадта, нигæд? 
Уарзти бæсти, гæр, байзадæй 
Зæрди хурфи арф никъæт?! 
Зудта кизгæ, цæветтонгæ, 
И лæхъуæнæн æ бæрæг: 
Хъалæй хæссунцæ сæ бонтæ, 
Æнцæ горæти цæрæг; 
Хуннуй фидæ Гæбæлиндзæ, 
Фæрсаг мулкæн ку косуй. 
Идæрдтæмæ тæхæг биндзау, 
Царди сойнæ фæлсодзуй. 
Æ цардæмбал — Æндегерæ, 
Зонуй къумтæ Уæрæсей. 
Гъæугæ дарæс æрбаеруй, 
Нæй косунмæ æиæцей. 
Хабæрттæй ма ци нæ зони? 
Кæд ди кæнуй æруагæс... 
О, сæ фурт дæр исонбони 
Исуодзæнæй тукангæс. 
142 

Сæумæраги сауæдонмæ 
Уæд Мæдинæ рæувадæй 
Къахвæндагбæл æд гогойнæ 
Сæ хæдзарæй æруадæй. 
Мети бæсти — фалæмбулай 
Цъæх игуæрдæн ивадæй: 
Уарзон сорæт, алай-булай, 
Цæститæбæл рауадæй. 
Æртæхæртад игуæрдæни 
Деденæггин Устур тæни 
Сæ дууæ дæр — бæгъæмбад: 
Мæдинæ ’ма Уарзтболат. 
Киндздзон тæхуй, къæлкъæлгæигæ, 
Æ дзиккотæ — пæлæхсар. 
Сæ уорс къæхтæн син æртæхтæ 
Ку дæттунцæ хъуригъар. 
Æй сæ уарзтæн хорзæрийнæ, 
Сафæ, еунæг — æвдесæн... 
Æрхъæрдтæй уæдмæ Мæдинæ 
Сауæдонмæ æхецæн. 
Донмæ, зæгъгæ, æрæвнала, 
Уинуй уоми, раст, хузау, 
Уарзтболати зæрдигъалæй, 
Нæ рацæй кизгæ хуарзау, 
Галеу къохи — бæхи бозий, 
Рахеси 6а — кизги къох, 
Зæрдæ цидæр фæррæтъозуй, 
Катай кæнуй лæги хорх. 
Цæстæнгасæй æ уарзони 
Нихъуæрунмæ багъавуй. 
Уорс уæлитæ, дзоргæ-дзоргæй, 
Нур æ хъурæй исхауй: 
— Уо, Мæдинæ, мæ рохс еуиæг, 
143 

Ку нæбал ерун бунат. 
Мæ меддуней æлдареуæг 
Бæргæ кæнис, мæ бæлдат. 
Ку зонидæ, ку, цæгъдунтæ 
Гъигæ зæрдæ фæндурау, 
Дæ гурæ дин истахинæ 
Фæсуаруни æндурау. 
Кизги зæрдæ — рæхуститæ, 
Æ нифс уæддæр нæ састæй. 
Уарзтболатмæ дондзæститæ, 
Къæмдзæстугæй бакастæй. 
— Дæ уиндæмæ æстугути, 
Уарзтнивæндгæ, ирæзтæн, 
Нур гъуддагæн æ исцæтти 
Мади цæлхдор ниннæхстæй. 
Æ карз дзурдæй рарæхуайуй 
Зæрди къолтæ æ фæндон, 
Дзурд зæгъун ’мбæл ку нæ уайуй, 
Мæгур мæ бон, ци фæууон?! 
Сумахæй мин ку фæззæгъуй: 
«Сæ хæдзарæ зæронд æй. 
Гъæуггаг цард дæ цæмæн гъæуй. 
Арт цæгъддзæнæ дæ уодæй. 
Уо,фæлтауги, цæй, равзарæ, 
Исмæхонуй æ зæрддаг, 
Тухгин ка æй мулки хъарæй, 
Уæхæн лæхъуæн — горæттаг". 
— Зæгъай мин, мадта, Мæдинæ, 
Куд ниллух кæнæн гъуддаг? 
— Уарзтболат, тæрсун, нæ цийнæ 
Æгæр ку исуа мæстаг... 
Лæхъуæн реуæй арф нийнæфгæй, 
Бæхи барцæ æрдаудта, 
144 

Æма тухстхуз къуæзгæ-къуæзгæй, 
Мæдинæмæ исдзурдта: 
— Бафæрсон ма дæ фæстаг хатт, 
Гъуддаг кæнун æнгъезуй? 
— Неци хузи! Нури сахат 
Мади сæрти ка хезуй? — 
Киндздзон кизгæ уотæ дзоргæй, 
Æ сæр бунмæ æруагъта, 
Раст цума изæдмæ ковуй, 
Лæхъуæн, уоййау ин загъта: 
— Сæр бæхгин æй, зунд — идонæ, 
Æй æвзаг ба — саргъи бæх. 
Лæг ку уарза — алцигъон æй, 
Уæд низменсæ уй къæдзæх... 
Сæрдæ дæттуй барвæндонæй 
Еугай бартæ фæззæгæн. 
Кадæр хуннуй лæги номæй, 
Рацудæнцæ. Хуасгæрдæн 
Бацæйцудæй æ тæмæни. 
Цалинмæ ма рæстæг ес, 
Фæрсæй-фарсмæ цал лæхъуæни 
Исхæссунцæ фæтæн уес?! 
Уарзтболат ба ку нæ кæрдуй, 
Нæ хауй дзурд æ хъурæй, 
Æстъалумæ исæвналуй, 
Фал æ къох ба цубур æй. 
Игуæрдæнау нур æ зæрди 
Уарзт сирæзтæй — деденæг. 
Ку базудта, ке æй кæрддзæй 
Æндæр кедæр циргъ цæвæг... 
Фæлуорсхузæ æрдæгсонтæй, 
Уарзтæй æртæст — тæрегъæд. 
145 

Хед рагъардта æ фæсонтæй — 
Уинуй уарзон рохс сорæт. 
Фæрсæй нæзи ставд цæгиндзæй 
Ку æресуй æ фæндур: 
— Ци дин зæгъон, "царди синдзæ", 
Ке фæрци дæн зæрдмæгур?! 
Æ цæстисуг сауæдонау 
И гъестæбæл æгъзалдæй. 
Мæгур лæппо æнæбонæй 
Ку низзаруй æнкъардæй: 
— Уалæ, зæгъуй, и цæгати 
Дууæ бæрзи ирæзуй... 
Уо, Мæдинæ, дæ цæгат мин 
Мæ рист зæрдæ æвгæрдуй. 
Кæрæдземæ сæ къалеутæ 
Бадаргъ кодтонцæ цума... 
Æвæрунцæ фуд æвдеутæ 
Мæ рæстуарзтбæл сау къума... 
Угрзтболат дин, уæд еу бонæ 
Æ усусти бабæй адтæй, 
Е ’рбаздæхти æ хуæдцормæ 
Уарзон мадæ æрбадтæй, 
Загъта мадæ йæ азари: 
— Бæргæ косис нæ къæсæн... 
Нæййес фидæ нæ хæдзари, 
Ами хестæр дæ лæгæн, 
Æма, гъæйдæ, бафæлварæ, 
Ес гъуддагæн исгæнæн... 
Бацæйцудæй æхе уатмæ, 
Неци дзоргæй, и лæхъуæн. 
Берæ рæстæг æ хъануати 
Раеудагъ æй хъурдохæн. 
146 

— Кизгæй ме ’нгъæл ку базудтон, 
Фал си не ’ртæсун зæрдæ. 
Царди ’нцойнæн ке иссерон? — 
Неке мæ гъæуй æндæр! — 
Ивад мæйæ дæр къæразæй, 
Цума ходуй фудæнæн. 
Цæмæй зонуй, цæхуæн лазæй 
Нæма хуссуй и лæхъуæн... 
Æрбарвиста Гæбæлиндзæ 
Минæвæрттæ æ фуртæн. 
Куд нæ гъæуй иæуæг киндзæ 
Æфснайунмæ сæ "тунтæн?!" 
Гъуддаг мæнæ цурд æмгъудмæ 
Уайтæккидæр рахъел æй. 
Фæппурх æнцæ и хонгутæ 
Кизгæрветæг Æсмелæй. 
Æргулф æнцæ Дигоргомæй, 
Ка — иуазæг, ка — фусун. 
Хæстæгути цитгин номæй 
Æрцудæй ивæрд фæхсун. 
Барæвдудта сæ се ’фсийнæ 
Карз ниуæзти кæдзосæй. 
Алци — берæ. Уæхæн цийни 
Хуæргæ, кайгæ — æмдзосæй! 
Еу лæг, уой фæсте уæд иннæ 
Игъæлдзæгæй низзаруй. 
Уарзтболатмæ уони цийнæ, 
Мæгур æ бон, нæ гъаруй. 
"Фæндарасти зар" райгъуста, 
Сæ къæразгæй ракастæй. 
Хорбон имæ фиццаг хатти 
’Хсæвæй тардæр фæккастæй. 
147 

Ранæхстæр æй, ра, Мæдинæ, 
Уарзтболат ба — фæндурæй 
Цæгъдгæ, заргæ æ фур зинæй 
Æ листæг унгæг хъурæй: 
— Рæсог уарзти цъæх денгизи 
Фæууй науæн нихъолæн?! 
Къузурцъарæ кæфонхузæй 
Куд æнтъохуй уой уолæн? 
Мæ медзæрди гъар цæхъалтæй 
Ку рантæстæй рæсог уарзт. 
Кæугæ-ходгæ бæргæ уадтæн, 
Куд мæ гъудæй, куд, дæ тафст?! 
Бондæрæн... Æрмæст изæрти 
Æрлæууинæ уæ фалдзос. 
Къæразгæй мæмæ дæ бæсти 
Ниссæццæ уидæ уæ рохс. 
Дæ аварæ куд рохс адтæй 
Еци цæфсгæ цирагъæй, 
Уотæ зæрдæ ниррохс уидæ 
Уæззау уарзти зин уаргъæй. 
Ду ку уисæ адгин фунти 
Ци цитгиндæр боц æлдар. 
Æз ба гъеуæд хъурдохæнти 
Уинæ уарзтæн æ цагъар. 
Не ’ууæндинæ уарзт-денгизи 
Ес мæ науæн нихъолæн. 
Фал кæфойнау, бугъи хузи, 
Мæн ку фехста зуст уолæн... 
Ес ма ’вæдзи къуар зæрдесги, 
Баууæндетæ мæ дзурдбæл: 
Æвзонг уодти уарзт, зæрдресгæй, 
Баййевунцæ и мулкбæл. 

Сæргæпдтæ 
Мæсуг 5 
Æримисун б 
«Уо, еунæг дæн аци бонæ...» 7 
Цума 9 
Æнæлухгонд хæрхæ хинцуйнæгтæ ... 11 
Æнæнгъæлæги хæрхæмбæлдæ 13 
Зæрди гъæр 14 
Лæхъуæни сагъæс 15 
Сæумигон 16 
Цард æма ихæс 17 
Æрæгвæззæг 18 
«Хуæнхтæ-изулд...» 19 
Мегъæ 20 
Фæсали монолог 22 
Тæрсун 24 
Лæги кари тугур 25 
Хъарданти Геуæргий зар 26 
Косæг бæхи фæстаг хумидайæн 28 
Æнæкаст киунугæ 30 
«Нæ раздæхдзæнæ фæстæмæ...» 32 
«Ку зонинæ днн цæгъдунтæ...» 33 
"Къелдзо..." 34 
Кæди-манди 35 
"Сугъд уæлвицгæ..." 37 
«Имисун бабæй мæ зари...» 38 
Ехуард 39 
Æзнæт Терк 40 
149 

«Цъæхгон арвбæл...» 41 
Цирагъ 43 
Мети гæбина 45 
Тæходуйтæ 47 
Дууæ бæрзи 48 
Хуæнхаг этюд 50 
Донгуройни монолог 51 
Тотий æма халон 53 
Æргом-æргомæй 54 
Рохс æма тар 55 
«Зæрдæ зæрди ку нæ хеза...» 58 
Контраст 59 
Кæддæр ба 60 
Фæрдугбилæ 62 
Евгъуди бæнттæ 63 
Мæ зæрдæ — æрттевагæ æрцъиикдор . 65 
«Уо мæ æнзтæ, тæхгæцъеутау...» .... 67 
«Аци бон мæбæл æнæ хор...» 68 
«Исгъомбæл дæн фæсæфцæги...» .... 69 
Киндзити сауæдон 70 
Æрдзи лæвæрттæ 73 
Нæ фидихуæрæ Верайæн 74 
Хеваст карнæ 76 
Рифмæйбийæг Тазæрет 78 
Деденæг — циртдзæвæн 80 
«Кæддæр дæбæл фембæлинæ...» .... 83 
«Амонди надбæл...» 85 
«Æ зæрдидзæбæхæн...» 86 
«Ехх, уогæ ба...» 87 
Фæрдгути баст 88 
Кæддæр æмæ нур 89 
Дууæ мæгури 90 
Этюд 91 
Дууæ фидебæл хъонц 92 
Байраг æнзтæ 94 
Æфсарæ 95 
150 

«Цалинмæ...» 96 
«Ци дин дзорун...» 96 
«Хицау мæн листæг дорæй...» 96 
Фæззæги зар 97 
Гæбелæ 99 
«Уæ мулкмæ уин...» 100 
Тухст сахатти 101 
Хæрхæмбæлдæ 103 
Æндзæвги къере 105 
Æдзæрæг хæдзари гузавæ 106 
«Ку тавидæ мæн мæ бæлди...» 108 
Фæлтау 109 
Æносон цард 111 
«Ку мæ гъæуи...» 113 
Хæстæг æма изоли Киндзæн 114 
«Мæ сосæг гъуднтæ...» 115 
Зонгæ уацаутæ финсæгæн 116 
Мæ нисан 117 
«Куд федауй уорс бæрзитæй...» .... 118 
Хелагæ æмæ узун 119 
«Æз кæддæр...» 121 
Финсæг Хъурман 122 
Содзийнæ, æрций æмæ теман 123 
Кизги фæсмон 124 
Анзи кизгæ хъал уалдзæг 125 
«Баходун æнцон æй...» 127 
Æрвон стъалу 128 
Байцати æнсувæрти зар 129 
Рауадзæ мæ 131 
Тæрсун 133 
«Ду нæ хуарз æзнæмæй...» 134 
Абонæй исонмæ 136 
Дууех уарзт 137 

Литературно-художественное издание 
ХОХОЕВ ЭНВЕР САЛАФИРОВИЧ 
Светлые дни 
Стихи и поэма на дигорском языке 
Редактор С. 3. Хугаев 
Художник В. С. Григорян 
Художественный редактор Г. 3. Чеджемты 
Корректор Э. Дз. Баликоева 
Компьютерная верстка М. А. Тедеевой 
Сдано в набор 24.05.04. Подписано к печати 08.12.04. 
Формат бумаги 70x90 !/зг. Бум. офс. № 1. Гарн. шрифта 
«Киа’газЬоу». Печать офсетная. Усл.-п. л. 5,55. Учет- 
но-изд. л. 3,75. Тираж 500 экз. Заказ .№ 1?оь. С 23. 
Комитет Республики Северная Осетия—Алания по пе- 
чатн и делам издательств. 
Издательство «Ир», 362040, г. Владикавказ, проспект 
Мира, 25. 
Отпечатано в полном соответствии с предоставленными 
диапозитивами в ОАО «Издательско-полиграфическос 
предприятие им. В.Гассиева». 362011, г. Владикавказ, 
ул. Тельмана, 16. Тел. 76-99-11, 76-81-97, 74-24-23. 


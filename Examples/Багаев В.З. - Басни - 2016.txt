ЩИ 
ДЗÆУДЖЫХЪÆУ 
2016 

84 (2 Рос=Осе) 
Б-21 
Багаты Л. 
Б-21 Æмбисæндтæ [Текст] / Л. Багаты - Дзæуджыхъæу: 2016 - 153 ф. 
84 (2 Рос=Осе) 
©Багаты Л., 2016 

АЛКÆМÆН ЙЕ'МБИСОНД-ЙÆХИ! 
Басня (иронау - æмбисонд) литературой жанртæн у сæ тæккæ рагондæртæй 
иу. Мингай азты дæргъы уый тох кæны царды хъæндзинæдтимæ. Ахæм 
уыд æмæ у йæ сæйраг нысаниуæг ирон адæмон сфæлдыстад æмæ дзырдаивады 
дæр. Уый нæ, фæлæ ма иæ литературæйы уымæн фæзынд национ 
хицæндзинæдтæ дæр. Уыдон æнгом бает уыдысты не 'гьдæуттæ, нæ цардыуаг 
æмæ фæткæвæрдадимæ. Ирон литературой æмбисонды бындурæвæрджытыл 
банымайæн ис Къоста æмæ Секъайы. Ацы литературой жанры рæзтæн стыр 
ахъаз фесты Хъороты Дауыт, Гурдзыбеты Бласка, Темырхъанты Сослан, 
Хетæгкаты Дауыт, Мамсыраты Дæбе, Дарчиты Дауыт, Джусойты Нафи, Джык- 
кайты Шамил æмæ иннæтæ. Нырыккон ирон æмбисонды зынгæ бынат 
æрцахстой Багаты Ладийы еатирикон уацмыстæ. Хæдбындур авторы бон бацис 
йæ хъазæнæмхасæн ныхасыуаджы ссарын æмæ ранывæндын, фæтк æмæ 
æгъдауæн, уарзт æмæ фæллойæн бæрзонд аргьгонд кæм цæуы, ахæм мидис- 
амад. Уыдоны фæрцы Ладийæн байгом фæндаг ирои басняфыеджыты рæгъмæ. 
Йæ хъазæн ныхасы бындурон фыст уацмыстæ дзаг сты адæмы юмор æмæ 
сатирæйæ, цыргъзонд æмæ куырыхон ныхасыуагæй. Адæм сæ райстой æмæ 
сæ æмбисондæн хæссынц. 
Багаты Ладийы ног чиныгмæ хает цы æмбисæндтæ æрцыд, уыдоны 
уырнинагæй æвдыст цæуы нæ царды æцæгдзинад йæ хъæндзинæдтæ æмæ 
ныхмæвæрд уавæртимæ. Сæ мидисамадмæ гæсгæ сын адих кæнæн ис цалдæр 
къордыл. Басияты иу хайы автор худы, паддзахадон исбон æдзæсгомæй чи 
давы, уыдоныл («Зыдгæнæг Уæрцц», «Хуыснæджы фæд», «Гæрæм Уыры 
æмæ Æхсæрæг»). Басняфыссæг адæмы цæсты æфтауы, хиппæлой, козбау, 
быдзæу, гæдывад æмæ дзæнгæда чи цæгьды, уыцы уды хицæутты («Саг», 
«Дыууæ куыдзы», «Зондамонæг»). Ранæй-рæтты Багайы-фырт пайда кæны 
æргом сатирæйы мадзалæй. Иу ран арæхстджынæй амоны йæ мидисамады 
хахх гротескы фæрцы, иннæ ран йе 'ххуысгæнæг разыны дзургæ ныхасы 
дзырдыуаг, аннæ ран та - авторы æрмдзæф амад æрцæуы аллегорийы 
фæрцы. Уымæй уæлдай Лади арæхсы цардмæ йæ архайджыты цæстæнгасæй 
акæсынмæ. Уый фæрцы хæдбындур поэт нæ размæ рахæссы фæтк æмæ 
æгъдауы уагæвæрды æууæлтæ æмæ миниуджытæ. Царды тыгъдадмæ кæсы 
æрвонг æмæ æргом цæстæнгасæй, æмæ йыл уымæ гæсгæ чиныгкæсæг 
æууæнды. 
5 

Авторы æвæрццæг æууæлтæй иуыл банымайæн ис, басня-æмбисондæй 
«чысыл драмæ» саразыны хъомыс æм кæй ис, уый. Уыимæ йæ архайджытæй 
алкæмæн дæр ис ирдамад уагæвæрд, хæдбындур æвзаг æмæ айв ныхасыздæхт. 
Иæ сатирикон уацмысты мидисамады базонæм бюрократы дæр, хиппæлойы 
дæр, давæджы дæр, хицауы дæр... Зæгъæм «Рувасы къæдзил»-ы цы худæджы 
халы ныв скодта, уым йæ архайджытæ æвдыст æрцыдысты сæ фæлгонцты 
æппæт хъæздыгдзинадимæ. Уæдæ басня-æмбисонд «Автор»-ы дæр Лади нæ 
размæ рахаста æнæхъæн дзыллон æмæ зиууон архайд. Цæвиттон, Мыстулæг 
ныффыста роман æмæ йæ радта рауагъдадмæ. Райдианы йæм йæ хъус ничи 
æрдардта, афæдзы бæрц лагьзы фæлæууыд, стæй йæ иу бон Рувас, Тæрхъус 
æмæ Уырд сæ разы æрæвæрдтой. Æмæ фау хæссын райдыдтой йæ темæмæ, 
куы йе 'взаджы хъæдмæ. Тæрхъус дзы бæргæ æппæлы («Лæу дуджы 
комулæфтæй хьуаг... I Романсенрухс фенын æмбселы!»), фæлæ йæ сæ хицау- 
хинæйдзаг Рувас уæлæмæ скаст нæ уадзы, æмæ «аныхъуырдта йе 'взаг», 
«æмæ та редакторы лагьзы роман лæзæры 'мæ дзыназы». 
Багайы-фырты хъазæнæмхасæн сфæлдыстады стыр бынат ахсы моралон- 
этикон хъуыды, уый нывæфтыд цæуы аллегорион архайæджы фæрцы. Ахæм 
аивадон мадзал поэт-сатирикæн фадат радта социалон-фæткæвæрдадон 
хатдзæг скæнынæн. Искæй сгуыхтмæ хæлæг кæнын æмæ адæймагыл цъыф 
калын ссис æхсæнадон низы хуызæн. Æмæ уый фæдыл авторы зæрдæ риссы 
æмæ сагъæс кæны. Басняфыссæг æгъдаухалджытæн æргом кæны се 'цæг 
цæсгом, кæны сын карз уайдзæф. Цæстфæлдахджыты психологи дæр æвдыст 
цæуы аллегорийы мадзалы фæрцы. Бинонты хъысмæт дæр æцæгæлон пæу 
Ладийæн. «Æхсæнадон Уасæджы» («Уасæг - æхсæнадон архайæг») худæджы 
хал ссис тæрхоны лæг; уый йæ бинонтæн дæр уынаффæ кæнын нæ фæразы, 
афтæмæй æхсæнадæн йæхи уынаффæгæнæг скодта. Уацмысы кæрон автор 
æвæры фарст: «Ахæм адæймагæн æхсæны лæджы бартæ куыд дæттæн ис?» 
Ацы ран-ма бахахх кæнын хъæуы ноджыдæр иу вазыгджын миниуæг:  
аллегорион мидисыл автор амайы реалон нывтæ æмæ уымæй цымыдисаг кæны 
чиныгкæсæджы. Удæгас, поэтикой сурæттæ хизынц сæ зæрдæмæ æмæ сæ 
сагъæстыл æфтауынц. 
Афтæмæй Багайы-фырты басняты-æмбисæндты сæйрагдæр у æгъдау æмæ 
фæтк, цы мидис дзы æвæрд æрцæуы, уый та у нывæфтауæн фæрæз. Уымæй 
зæгъæн ис, авторы цæстæнгас йæ кæсæгмæ здæхт кæй у, уый. Вазыгджын 
бынат дзы ахсы уацмысы æвдыст æцæгдзинад. Арæх йæ басняты Лади пайда 
кæны царды æцæгдзинады гуырæнтæй («Судзин æмæ Æндах», «Рувас - 
хосгæнæг», «Ирон зæрдæхудт»), уыдонæн сæ эмоцион бындуры арæх вæййы 
6 

комикон æнкъарæнтæ. Йæ худæджы халы хызы бахауынц, царды æнæраст 
хъуыддæгтыл хæст æмæ рог фæндæгтыл цæуæг чи у, ахæм адæм. Æмбисонд 
«Дыуусе гæххæтты сыфы» автор худы хиппæлойтыл, кадылмард, æхсины 
лæгтыл. Дзыллæйæ хицауады æхсæн хъеллау кæнынц æрмæстдæр хи дзыппы 
пайдайæн, стыр зиан хæссынц адæмæн æмæ æхсæнадæн. Бацамынд 
æмбисонды дæр дыууæ гæххæтты сыфы быцæу кæнынц: иу дзы фыст у, иннæ 
- сыгъдæг. Сыгъдæг сыфы хъуыдымæ гæсгæ, Фыст сыфы рæстæг раджы ацыд; 
исчи дыл йæ хъуыдытæ кæй ныууагъта, уый йæ дзуринаджы аккаг дæр нæу. 
Ацы ныхасы мидæг æргомгонд æрцыд Сыгьдæг сыфы «уагæвсерд», гуымиры 
æнæсæрфатдзинад. Уыимæ ма уый йæ æнæджелбетт митæ æмбæхсынмæ дæр 
нæ хъавы. Аргъгонд дæр ын цæуы, цы аккаг у, ахæм ныхасыуагæй. Сыгъдæг 
сыфы сурæтæй автор хурмæ хæссы дыдзæсгом адæймаджы миниуджытæ. 
Æмткæй, Багаты Ладийы æмбисæндты хорз фæткыл банымайын хъæуы, 
логикон æгъдауæй сæ мидисамады кæронбæттæн хъуыды ирдæй кæй зыны, 
уый. Уымæ гæсгæ сын куыдфæндыйы цæстæй кæсæн нæй. Æмæ уый зын 
бамбарæн нæу: Багайы-фырты басняйы фæстæ лæууы, стыр социалон аха- 
дындзинад кæмæн ис, ахæм иумæйаг сатирикон фæлгонц. Ие 'взаджыхъæдмæ 
гæсгæ уый у - афористон, йæ темæмæ гæсгæ - ахсджиаг, йæ аивадон 
нывæстмæ гæсгæ -уырнинаг, Поэт-сатирикы сфæлдыстадон рæзты рахатæн 
ис тырнынад вазыгджын рæстæджы фæткæвæрдадон-этикон фарстатæ лыг 
кæнынмæ. Аллсгорион уазнысантæ æмбисæндтæн автор исы адæмон 
сфæлдыстадæй. Æцæг ма сæ Лади фæхъæздыгдæр кæны публицистон 
комулæфт æмæ хурмæхæссæн социалон хъомысæй. Ахæм уавæры  
мидисамады рæзт бает у, рагацау дзы цы хъуыды æвæрд æрцыд, уыимæ. 
Уæдæ чиныджы кæрон цы цыбыр æмбисæндтæ (дырæнхъонтæ, 
цыппаррæнхъонтæ, æхсæзрæнхъонтæ) ис, уыдон дæр сты хицæн ныхасы 
аккаг. Сæ рæнхъæвæрд хицæн кæны канд ирд æмæ сурæтджын хъуыдыйæ нæ, 
фæлæ рæстдзæвин азæлдæй дæр. Уыдоны фæрцы автор сæрибарæй нывæнды 
мидисы хахх, æмæ, куы бахъæуы, уæд ратты куы дзургæ ныхасыуаг, куы та 
æлвæст хъуыдыйы азæлд. Уыйадыл суанг «чысыл фæзуаты» мидæг дæр йæ 
бон бавæййы стыр хъуыды ранывæндын. 
Багаты Ладийы æмбисæндты сæйраг æргом алыхаттдæр æнæрлæугæ 
здæхт у чиныгкæсæгмæ. Йæ сатирикон æрмдзæфы мидæг ахадгæ бынат ахсы 
архаиды цæхæр. Уый фæрцы авторы ныхас сæмбæлы йæ бынатыл æмæ йæм 
зæрдæ нал фехсайы. Сатирикон уацмысты уымæй вазыгджындæр ницы ис. 
ХОЗИТЫБарис 
7 

^,_а^^Е^^з-^ ^ 
ХАБОС 
Хабосы сыхæгтæ æрхуыдтой... 
(Йæ хъæубæсты уыдис нымад), 
Æмæ сæ фырцинæй нæ зыдтой, 
Кæм ма йын акæной бынат, 
Цы хуыздæр авæрой йæ разы... 
Нæма 'рбадт, афтæмæй йын - нуазæн: 
- Фыццаг уал айс къæсæрæггаг, 
Нæ къæсæрыл фæрнæй æрбахиз. 
Дыккаг та дын - æмбæлæггаг, 
Дæ фембæлд нын хæссæд уæлахиз! 
Сæ фæстæ райста хонæггаг, 
Кæстæрæггаг, йæ уазæггаг, 
Æмæ кæдмæ уыдис йæ бон,- 
Нæ уыди нуазæнтæн кæрон. 
Цы ма йын æвæрдтой йæ разы, 
Цы дуагæн, цал æмæ цæмæн, - 
Нæ зоны уый. Хабос фæрасыг, 
Æмæ йæ рауагьтой хъæмæ, 
Йæ фæстæ акæсын кæй фæндыд? 
Æмæ куыд адзæгьæл ис лæг, 
Сæ куыдз Барбос куыд цыд йæ фæдыл, - 
Нæ фæци уыдæттæ уынæг... 
Йæ райсом адæм федтой: æрхы 
Хуыссынц Хабос æмæ Барбос, 
Фæлæ сæ ничи хаты сыхæй - 
Кæцы у дыууæйæ Хабос? 
* * * 
Хабосæн йе 'мбисонд- йæхи! 
Дæхи, дам, фыдбылызæй хъахъхъæн. 
Фæлæ фыдбылыз æмæ хин 
Кæм ис фылдæр нæхи арахъхъæй? 

^^а^у^Э^л^,' 
Йæ райсом адæм федтой: æрхы 
Хуыссынц Хабос æмæ Барбос... 
9 

ЦЫЛЛÆУАФÆГ ÆМÆ РÆМПÆГ 
Кæмдæр фæлмас Цыллæуафæгмæ 
Нæ суцца Рæмпæг уыд хъæстмæ... 
Куы равдæлд фысымы æрæгмæ, 
Уæд Рæмпæг рафыхти мæстæй: 
- Цы кусыс уадиссаг æхсызгон? 
Кæй мæт дæ бацыди, кæй кой? 
-Æлвисын цыллæтæ æрвылбон, 
Фæллойы базыдтон æнцой... 
- Фæллойы? - афарста йæ Рæмпæг, - 
Фæллойы! - æмæ дын ныххудт. 
Мæнæн цæст нал хæцы мæ гæппыл, 
Фыргуыстæй рафтыди мæ уд... 
Ды цалынмæ дæ къах фæисыс, 
Уæдмæ фæвæййын æз мæ зылд... 
Бырæуау чырынмæ ныххизын,- 
Ыслæсын иннæрдыгæй цырд... 
Фæлæ уæддæр дæ ном ыссарынц... 
Рæстмæ дын чи скæндзæн мæ кой? 
Кæд æз мæ удæй къæртт æппарын, 
Уæд ма цы фæхуыйны фæллой? 
- Нæ, ахæм нæу мæнæн мæ фæллой,- 
Дзырдта йын Цыллæуафæг калм,- 
Сыгьзæрин Хуры тынтæ хъарм 
Зæрин æхсæрдзæнтæй куы кæлой, 
Уæд рæстæг дзæгьæлы нæ сафын, 
Æнтæф бон мын нæ вæййы зын, 
Æз хуры цыллæ 'ндæхтæй уафын 
Мæ лымæн адæймагæн тын. 
Цæмæй дариты мидæг мыса 
Нæ фæсивæд мæ ном, мæ куыст. 
Йæ къухты фидæны тырыса 
Уа ме сконд цыллæтæй фæлыст... 
10 

Кæм хъуыста ахæм дзырдтæм Рæмпæг?.. 
Кæй мæт æй æндæвта, кæй кой! 
Чысыл нæ бахордта йæхæдæг 
Нæ Цыллæуафæджы фæллой... 
Æз ахæм Рæмпæг не 'хсæн зонын... 
«Æрмæст мæнæн уа»-йæ фæцард, 
Фæлæ ныр хицауадæй домы 
Йæхицæн хорз пеней 'мæ кад. 

ФОСЫ ДОХГЫР 
Уæд иубон зæронд лæг Цæрук 
Æркодта дохтырмæ йæ хъуг... 
- Цы дын кæны? - фæрсы йæ дохтыр. 
- Фæцух ис йе 'хсыры æрконд... 
Нырмæ-иу, уæд... йæ дыууæ догьы 
Дзаг кодтой путыуат бидон... 
- Куыд хæры? 
- Не 'рывнæлдта хосмæ... 
Ныр суткæ не сцагьта сынæр, 
Æмæ йæ нал ауагьтон фосмæ. 
Æркæс æм... Бахъуыд мæ дæ сæр,- 
Йæ зæрдæ суынгæг ис Цæрукæн... 
- О, ма тæрс, - дохтыры дзырд уыд, - 
Ныр та цы нæ зоны наукæ! 
Æмæ дын хъуджы фæрсты 'рзылд... 
Хуыцау æй базонæд, цы куыста, 
Кæмдæр дзы тæвдбарæн фæтъыста, 
Йæ дзых ын айвæзта æваст, 
Уырзæй дын ком ысгаргæ рацыд, 
Стæй уæллаг æфсæрмæ куы скаст- 
Уæд дын: 
- Фос у хæрдæй, Цæрук - 
Æмæ цæмæй хæра дæ хъуг? - 
Кæс-ма, дæндæгтæ йын нæма 'рцыд! 
- Кæмæн? - Цæрук фæрсы фырдисæй... 
- Кæмæн, кæ, де стурæн, æндæр... 
Лæг рафыхт: 
- Кæд, дохтыр, - дæхицæн!.. 
Сæнт цæф æркодта хъуджы уисæй 
Æмæ фæаууон ис кæмдæр... 

^ёй^^ё^ 
с 
- О, ма тæрс, - дохтыры дзырд уыд, 
Ныр та цы нæ зоны наукæ! 
13 

ДЗАГЬЫРЦЗÆСТ ТÆРХЬУСТÆ 
Тæрхъус тæппуд у. Цъус сыбыртт æм 
Уæларвы нæрынау кæсы. 
Тæссæй фæфæдис вæййы сырдтæм 
Æмæ сæм дам-думтæ хæссы... 
Уæд та дын иу бон хъæды 'рдузы 
Ныхас кæнынц дыууæ тæрхъусы: 
- Нæ фехъуыстай? - фæрсы сæ иу, - 
Дæдæй, цы заман ныл ныккодта!.. 
Мæн та дзы чи фæрсы, æниу, 
Фæлæ дæдæйаг уæд йæ къоппа, 
Нæ Арс-паддзахы, дам, фæтардтой 
Æмæ нын Домбай-паддзах радтой... 
- Мæ игæр ын айхæла, уастæн, 
Йæхи хуызæн кæм уыди Арсæн?! 
- Дæ Арсæй дæр дзæгьæлы ма 'ппæл, - 
Дзырдта йын иннæ тæрхъус дзуаппæн, - 
Кæнæ цы хуыздæр уыдзæн Домбай? 
Цæй ног рацарæзт æй хъæуы?! 
Фыртыхстæй, зæгьы, систа цоппай, 
Æдзух йæ фæстæгтыл лæууы. 
- Æдыхст дзы у, æдыхст, мæн тыххæй, - 
Ыскъæфынц дзырд кæрæдзи дзыхæй, - 
Мæнæн уый рагæй дæр бæлвырд у... 
Йæ фисынтыл та йын фæкастæн. 
Сырдмæ æркæс, æмæ цы сырд у,- 
Йæ митæ никуы вæййынц растдæр... 
- Зылын у уый дæр та? 
-Зылын! 
- Уæдæ йæ хъуыддæгтæ дæр афтæ... 
14 

. У^аЛ^Р^^-5- * - 
* * * 
Мæ хъуыды бамбарын нæу зын. 
Цæуæм мах рацарæзты арфдæр, 
Нæ тохы чи разынд æнæныфс,- 
Йæхицæй ничи уыдзæн цауддæр, 
Фæлæ куы байхъусай сæ фаутæм - 
Дзагьырдзæст тæрхъусæй цы кæныс?! 
15 

ХУРÆМÆМÆЙ 
Иу рæсугьд æхсæв та арвыл 
Стъалытæн æппæлыд Мæй: 
- Дуне иууылдæр æз тавын, 
Арвыл иу мæ хуызæн нæй. 
Боброн дæр мæ цæстмæ хъазы, 
Марс мæнæй фæкуры тын. 
Циу Æрфæныфæд та мæ разы? 
Дун-дуне æз рухс кæнын. 
Зæхх æнæ мæ тавд цы уаид? - 
Рох, æдзард къæдзæхтæ, дур... 
Чи зоны ма цас дзырдтаид, 
Фæлæ скаст фæсхохæй Хур. 
16 

ксЗ^У^Р^Ч^Л-^' 
Чи зоны ма цас дзырдтаид, 
Фæлæ скаст фæсхохæй Хур. 
17 

СУЦЗИНÆМÆÆНДАХ 
Цыллæ 'ндах рахаста йæ хъаст 
Хæдзары дзаумæтты ныхасмæ: 
- Цæмæн дæн искæй фæдыл бает, 
Циу Судзин, фенут-ма, мæ фарсмæ? 
Кæм нæ фендæуыдзæн мæ куыст? 
Кæд не сбуц кодта-иу мæ бахуыд 
Кæнæ чындздзон чызджы фæлыст, 
Йе усгур лæппуйы бухархуд?! 
Сæрæй ыскъобор кодта хыл, 
Фæсырдта Судзины йæ хъæрæй... 
Цы нæ йæ рахуыдта зæххыл?! 
Цы нæ йын акалдта æвзæрæй... 
Цæвиттон, Судзин нал бæззыд... 
Цыллæ 'ндах нал цыдис йæ фæндыл 
...Фæлæ та йæм куыддæр фæзынд, 
Уæд та дын алæсти йæ фæдыл. 
Æз федтон иу бинонты уаг,- 
Кæрæдзийæн ныхас нæ барстой. 
Чысыл ницы дæр сын - дзырддаг... 
Æмæ сæ 'мбисондæн æрхастон. 

=^&~ 
ДЫУУÆ ГÆХХÆТГЫ СЫФЫ 
Дыууæ гæххæтты сыфы. Иу дзы - Фыст, 
Æнæфыст-иннæ, 
Кæмдæр та архивы куы сæмбæлдысты иумæ, 
Уæд Фыстыл Æнæфыст ыстыхст 
Æмæ йын уайдзæфгæнгæ загьта: 
- Цæуыл фæцис, бецау, дæ царды рад! 
Кæмдæр дыл иучидæр йæ сагьæстæ ныууагьта 
Æмæ дын уæгьды аскъуыдта дæ цард. 
- Æнæмæт у! - фæкодта Фыст гæххæтт,- 
Мæнæн мæ амонд у æгъгьæд!.. 
- Уæууай! Кæд де скæнæг Хуыцау 
Дæуæн æнæбары хæсау 
Мыггагмæ ахæм хъысмæт радта! - 
Æнæфыст сыф тæмæнтæ калдта, 
Цыдис йæ рог зынæрвæссон къæр-къæр: 
- Мæ цардамонд уыдзæн æндæр... 
Мæныл йæ фæд ныууадздзæн гени, 
Цæмæй нæ абонæн йæ номхæссæн фæуон! 
- Тæхуды, 'мæ дын уый куы фенин! - 
Уыдис йæ сыхаджы фæндон. 
Цæуыл фæцис сæ дыууæйы быцæу, 
Уый сусæг нæу. 
Æз бауадтæн нæ архивмæ кæддæр 
Æмæ дзы федтон дыууæ сыфы дæр. 
Уыд зæрондыл Къостайы къухæй фыст 
Æмбисонд «Ахуыр», 
Нæуæг сыфыл та тугтæ 'мæ æлгьыст: 
Къостайыл хахуыр. 

УАСÆГ-АГИТАТОР 
Райсом фос куы нæма сыстынц,- 
Уасæг сисы хъæр, фæдис: 
- Рабадут! Цæут уæ куыстмæ! 
Гал цы фæцис? Бæх кæм ис? 
Куысты бацæут хъазуатæй, 
Уе уæнгтыл ысхæцут фаг! 
Гъæйтт-мардзæ, æвзыгьддæр артæй! 
Макæй ауадзут фыццаг!.. 
Теуа, гал æнауæрдонæй 
Куысты бахъарынц сæхи, 
Хæрæг-уаргьы, Бæх-уæрдонæй, 
Пуртитæй кæлы сæ хид. 
Алчидæр, - «æз фæуон тагьддæр», - 
Рæвдз йæ уаргьы хай хæссы, 
Фæлæ кæс: нæ агитатор 
Уæртæ... каурæбын хуыссы. 
20 

ш^1^г^Г>5 ,' 
С 
- Гъæйтт-мардзæ, æвзыгъддæр артæй! 
Макæй ауадзут фыццаг!.. 
21 

ДЫУУÆТАЛАЙЫ 
Æнусон тулдзыл Ног тала æрзад, 
Йæ номдзыд фыды нуарджын цонгæй 
Цъырдта уыи царды хос æввонгæй, 
Æмæ йæм мидбыл худти цард. 
Æнтæф бон, сæрд, зымæгон хъызты, 
Дымгæйæ, уазалæй - æмбæхст. 
Зæронд тулдз ын сæрхъуызой сысты... 
Фырбуц, зынæрвæссонæй рæзт... 
...Кæддæр та къæвдайы сæх-сæхмæ 
Йæ фыды дæллагхъуыр куы 'ртыхст, 
Уæд федта æрдуз' астæу зæххыл 
Бæрз тала дымгæмæ куыд рызт. 
Тыххæй ма урæдта йæ худын, 
Ысхъæл, сæрыстырæй дзырдта: 
- Мæ лымæн, расыгау куы цудыс!.. 
Дæ астæу ку'асæтта.уæд та? 
- Цы кæнон,- Бæрз тала йын загьта,- 
Æрмæстдæр зæхмæ у мæ каст. - 
Йæ сæр-иу зæххы онг æруагьта, 
Фæлæ та-иу уæддæр ысраст. 
Уад сыстад... Хъæдæй райхъуыст къæрцц - 
Æд тала тулдз хуыссыд фæлдæхтæй... 
Бæрз тала дæр куыннæ ныкъкъæдз, 
Фæлæ та уайтагъд сыстад зæххæй. 

СÆРЫСТЫРДОМБАЙ 
(Гæды Домбайæн, лæг циу, 
уый куыд фенын кодта) 
Гуымиры тыхæн 
Зонд бар нæ дæтты. 
Хæцаг галæн та 
Йæ сыкъа сæтты. 
Сæрыстыр Домбай,- 
Нæ хъæды цоппай - 
Йæ даргь ыссырты 
Хъаруйы руаджы 
Нæ хъæддаг сырдты 
Цæрын нæ уадзы. 
Æхсæвæй, бонæй 
Хæты уæндонæй,- 
Нæй ракаст цуаны 
Йæ тас, йæ домдæй... 
Фæлæ йæ раны 
Фæци нæ Домбай... 
Уæд иубон хъæды 
Цы диссаг федта: 
Кæцæйдæр Гæды 
Йæ размæ фестад: 
- Хуызæй - мæ хуызæн, 
Хæрзæфхæрд - асæй. 
Зæгь-ма, Хуыцау дæ 
Куыд гæвзыкк радта? - 
Йæхицæн Домбай 
Фыдбылыз къахта. 
- Æвзæр кæй фæнды!- 
Фæцырд æм Гæды: 

-Дæхи æппæтæй 
Тыхджындæр хоныс,- 
Лæг циу, нæ федтай, 
Лæг циу, нæзоныс... 
Фæмæсты Домбай: 
-Æдылы къоппа! 
Лæг та цы хоныс? 
Ард хордта Гæды: 
-Лæг циу, куы фенис, 
Нымбæхсис хъæды!.. 
Нæ зынæрвæссон 
Фыдсомы кодта, 
Йæхи æууæнкæн 
Лæг феныны 'фсон 
Бæласы зæнгыл 
Ысбæттын кодта... 
Бæгуы, ныссих и 
Нæ пыррыкк рихи! 
Йæ сины сæртыл 
Хæцгæ, йæ разы 
Æнæфæлмæцгæ 
Домбайæ хъазы: 
- Дæ дзырд дын фидын, 
Мæнг ард нæ хордтон, 
Лæг циу, гье уый дын 
Æз фенын кодтон. 

ГАКК-ГУКК — ЛЕКЦИКÆСÆГ 
Уыд Гакк-гукк мадæлты æмбырдмæ 
Хуынд уазæг: мæргьтæн лекци каст. 
Цъырдта къафетау й'алы дзырд дæр, 
Куы-иу дзы нал хъуысти сыбыртт дæр, 
Куы та-иу райдыдта цъæхахст... 
- Мад у нæ ныййарæг! - фæдзæхста - 
Мад хъуамæ не 'хсæн уа нымад!.. 
Уæлдай бæрзонд та сты йæ хæстæ,- 
Мад у лæггад кæнынæй мад!.. 
Æмæ дын амонынмæ баздæхт, 
Æмбæла, нæ - уæддæр фырдзырд: 
Куыд хъæуы ахстон бийын уалдзæг, 
Æмæ куыд уадзын хъæуы къуыртт... 
Бæргæ, Дзывылдары кой нал хъуыд, 
Фæлæ æнæ зæгъгæ дæр ц'и... 
Дзæбæх ын ацагьта йæ пакъуы, 
Æмæ йæ лекци каст фæци. 
Хъæд сæнкъуыст къухæмдзæгъдæй иууыл: 
Зæххыл ма уый хуызæн кæм уыд?! 
Нæ лектор фервæссыд йæхиуыл, 
Ысхъæл, сæрбæрзондæй лæууыд... 
Ыстæй та уæд йæхи æнхъæлæй 
Дзывылдары къуыртмæ фæраст... 
Кæмдæр та аппæрста дзæгьæл айк 
Æмæ та ногæй лекци каст... 

ТÆРХЪУСЫ ЦÆСТÆНГАС 
Тæрхъус зылындзаст кæй у рагæй, 
Уый алчидæр бæлвырдæй зоны, 
Фæлæ нæ тæрхъусты мыггагæй 
Йæхи зылындзаст ничи хоны. 
Уæд иубон тæрхъус арæзтадмæ 
Æрвыст æрцыдис инженерæй, 
Кæнынц æй куысты алы ранмæ: 
Æркæс нæ куысты хъæдмæ, фен æй. 
Цæуы, йæ цæст хæссы тызмæгæй - 
Ысдзурын чи уæнды йæ ныхмæ! 
Куы къулыл ахæцы сынæгæй, 
Куы та йæ авзары йæ ныхтæй, 
Куы систыл алырдæм фæлгæсы, 
Куы тигьтæм райдайы кæсынтæ, - 
Фæлæ йæ цæст цæуыл æрхæссы, 
Уый иууыл - «зултæ 'мæ зылынтæ...» 
- Нæу раст, - зæгьы,- уæ куыст бынтондæр. 
Нæуæг æй саразут, - мæ ныхас. 
Æмбал! Уадз арæзтад йæ кондыл. 
Фæив дæхи цæстæнгас! 
26 

Г^>' 
с 
Цæуы, йæ цæст хæссы тызмæгæй - 
Ысдзурын чи уæнды йæ ныхмæ! 
27 

<^^У^§><13^ 
ДУРÆЙДУРДÆР 
Дур хъуыста адæммæ æнусты, 
Æмæ цынæ диссаг дзырдтой! 
Фæлæ фылдæр бон уад йæ хъустыл 
Æрмæст æлгьыст æмæ фыдгой. 
Уæзбынæн фидис кодтой дурæй: 
- Нæ феккуырсдзæн, куыдфæнды дзур! 
Уæзхъусæн-иу дзырдтой йæ цуры: 
- Дзырд дын нæ фехъусдзæни - дур. 
Фыдлæг уа - «У йæ зæрдæ дурæй», 
Чъынды - «Нæ дзы рантысдзæн дур». 
«Цæстдзух лæгмæ цыфæнды дзурай - 
Цæндыл дын не ссардзæни дур»... 
Дур хъуыста уал азы лæмбынæг, 
Æмæ нæ фæлæууыд, мæгуырæг: 
Тъæппытæ ахаудта кæмдæр... 
Нæ сæрдар разынди хъæбæрдæр: 
Цы фау æм не 'рхæссынц - æппæтдæр 
Быхсы æмæ цæры уæддæр! 

^^У^^З^ "о 
КУЫРМУЫГ 
Кæддæр Амыраны лæгæтмæ, - 
Кæм у титан йæ фидар цæнгтæй 
Къæдзæхмæ 'ндон рæхыстæй баст,- 
Æхсæвдзу Уыг куыддæртæй батахт, 
Æмæ сæ дыууæйы 'хсæн уайтагьд 
Æмсæртау бацайдагь ныхас. 
- Цы фидыс уадиссаг фыддзинад? - 
Амыраны æрфарста Уыг. 
-Æз уарзтон а зæххыл рæстдзинад... 
Хуыцæуттæн раскъæфтон сæ зынг, 
Æрхастон рухс уæларвæй ардæм... 
- Æмæ кæй бахъуыди дæ рухс? - 
Нæ уадзы Уыг йæ дзырдæппарæн... 
- О, уый бæрзонд нысан у цардæн! 
Зæххон лæг уый мысы æдзух, 
Уым æз мæ рухс бæллицтæ арын!.. 
-Æз цуан кæнын æрмæст мæйдары, 
Мæнæн æхсæвы рухс дæр - фаг... 
- У-у! Дæлимонты байзæддаг! - 
Титан нырриуыгьта йæ рæхыс, 
Цыма ныртæккæ 'рцыди бает, 
Йæ мает та ног йæ риуы рахсыст, 
Уæззау ныхъхъæрзыдта æваст. 
Йæ хъæрæй дымгæ афтæ сыстад, 
Цыма сæ рæзты 'рцыди зæй, 
Йæ футтæй Уыджы къуымты систа, 
Æмæ фæсур, мæгуыр, тæссæй... 
Ыстæй куы сфæрæзта æрчъицын, 
Уæд загьта: «Цард-удæн, æрра, 
Фæдзæхст у зæхх, цæмæй йæхицæн 
Дзæбæх, æнæ хъинц æмæ хъистæй 
Æнцад йæ хъарм къæбæр хæра... 
29 

Хуыцæуттæн та куыд кæна уисæн 
Æмæ сæ макуы дара хъыг...» 
Цы зоны царды рухс бæллиццæн 
Æмæ бæрзонд нысæнттæн Уыг?! 
30 

у^а^у^В?^^,/ 
ХЪÆДЫН ЦЫРАГЬ 
Æрхастой музеймæ зæронд Хъæдын цырагь... 
Кæм ма йæ ссардтой, чи зоны, цы ран? 
Зынгæ бынат æй сауыгьтой. Ныффыстой: 
Цы у, кæй хъуыди, чи йын кодта аргь, 
Цæмæн бæззыд æмæ-иу дзы цы куыстой... 
Æмбойны стынг кодтой Хъæдын цырагьы кой: 
Фæрсынц æй, дзурынц ыл. Нæ йæ уадзынц æнцой... 
Кæмдæр æй чидæр та æмбисондæн æрхаста. 
Цыбырныхасæй, афтæ дæр дзырдтой, 
Цыма йæ дауджытæй кæддæр Амыран байста. 
Куыннæ разилдзæн ахæм дзырдтæй сæр! 
Йæхиуыл фервæссыд Хъæдын цырагь æгæр, 
Кæм уыдис - ферох дзы æмæ бæрнджынæй загьта: 
- Æвæдза, гье ныр дæр кæм ис мæнæй хуыздæр,- 
Зæгь-ма, мæ фарсмæ циу уæ электрон цырагь та?! 
Цыма нæртон дзырд сирвæзти йæ дзыхæй, 
Кæмæдæр бахъардта нæ хиппæлойы фæнд... 
Уæдæ, зæгьы, фарн де сныхасы уæд, 
Æмæ дын галуаны Хъæдын цырагь ыссыгьтой,- 
Фыдгулы хъуыддæгтæ дын уый хуызæн фæуæд: 
Куы ссудзы, бахъары мæрдон рухсыл йæ цин, 
Куы схæцы ирддæрæй, цъæх пиллæттыл ысси, 
Ыстæй пыспысгæнгæ æрмынæг ис бынтондæр... 
Цы хъуамæ суа йæ бон фыдæлтыккон зæрондæн? - 
Нæма срухс, афтæмæй йæ «диссæгтæ» фæци. 

ДЫУУÆ ЧЫНДЗЫ ÆМÆ ДЫУУÆ БЫНДЗЫ 
Бындз иурайсом йæ сыхаджы фæрсы: 
- Кæдæм та фæтæхыс фæдисы? 
Фæстæмæ дæр куы нал кæсыс, цы 'рцыд?! 
- Тæргай! - уыд дзуапп,- дæуæй цы риссы, 
Фæлæ мæныл нæ ног чындзы къæбицы 
Æххормагæй мæгуыры бон æрцыд. 
- Цæрæг уæм нæй? 
- Цыппарæй наем цæрынц... 
- Уæдæ кæм хæрой иу фынгыл цыппарæй, 
Уым ис кæддæриддæр фæлхæрдтæ ссарæн: 
Тæбæгъы, уидыджы - кæм фæцæвай дæ фындз... 
- Куыннæ! Нæ чындз сæ, цыма барæй, 
Ныссæрфы афтæ, 'мæ кæсæнæрттывд кæнынц... 
- Уæдæ 'мæ дын нæхи фæлмæнкъух чындз! 
Йæ къустæ никуы сисы фынгæй. 
Æнæхъæн суткæтæ мæ фындзы раз лæууынц. 
Куы нæ ма тæрсин хæлуарæджы тынтæй, 
Уæд царды бахаудтæн! - æппæлыд Бындз. 

-у^а^у^^^л^- 
- Куы нæ ма тæрсин хæлуарæджы тынтæй, 
Уæд царды бахаудтæн! - æппæлыд Бындз. 
33 

^^р^=&^ 
ХИВÆНД ГАП 
«Гайлаг родæй дæр бæрæг у», - 
Иу родæй йæ гæс æппæлыд. 
Фæлæ куыст йæ галгæнæг у, 
Уый та ма зæрдыл кæм лæууыд! 
Род ысгал, фæлæ цæй гал уыд! 
'Фсондз нæма федта йæ бæрзæй, 
Иу хатт гутоны нæ ацыд, - 
Никуы бафæллад йæ уæзæй, 
Афтæмæй йæ кусæг галтæн 
Чидæр сæвæрдта бæрнонæй: 
Разамынд куыд дæтта цардæн 
Раст хъуыды, нывыл фæндонæй. 
Æмæ хорз хъуыддаг кæм хъæуы 
Царды иумæйаг пайдайæн, 
Уым йæ фæстæпгыл ыслæууы... 
Галтимæ хæцы сыкъайæ: 
-Зон дæ къæлæт! Кæс мæ коммæ! - 
Цагьта сыл æдзух йæ къæхтæ. 
Скъæрдта кусæг галты донмæ, 
'Мæ сæ 'нæ донæй ыздæхта. 
Фæлæ иу цы кæндзæн уалæн, - 
Кæд йæ ми нæ уа фæндоныл? 
Асастой йæ сыкъа галæн, 
Баифтыгьтой йæ уæрдоны. 
• * * 
Цæй, фæсномыгæй цы 'вдисон 
Ныр æргом хъуыдытæ дардыл!.. 
Иуæй-иутыл ацы 'мбисонд 
Абон дæр æрцæуы царды. 

чса^>^?ч^а> 
I Асастой йæ сыкъа галæн, I 
1 Баифтыгьтой йæ уæрдоны. I 
2 Æмбисæндтæ 
35 

БИРÆГЬТЫ КÆНОН 
Кæмдæр та цъæх бирæгьты бал 
Æрцахста фыййауæн йæ далыс. 
Уыдысты бирæгьтæ цыппар, 
Æмæ фæйнæрдыгæй æвналынц: 
Сæ иу æм разæрдæм фæцырд, 
Уæд дыккаг- иннæрдæм, фæстæмæ. 
Æртыккаг мидæмæ хæцы, 
Цыппæрæм айвазы æддæмæ. 
Фырзыдæй самадтой хъæрахст, 
Хъазуат йæ тæккæ тынгмæ бацыд... 
Цæмæндæр фыййаумæ фæкаст, 
Цыма дзы иу Бирæгь йæ фарс уыд... 
Æмæ сæ хæдзармæ куы 'рцыд, 
Уæд хабар радзырдта йæ фыдæн: 
- Баба, сæ иу дзы ме 'вварс уыд, 
Кæд далыс ивæзта мæнырдæм... 
Фыд бахудт: «Сырдты 'гьдау æмбар! 
Æнæбары хæстæ сын фидæм... 
Кæм сиу уа цъæх бирæгьты бал,- 
Уым алчидæр хæцы йæхирдæм!» 
* * * 
Уæгьды нæу фыййауы рæдыд: 
Æрæджы иу куыстуатæй иууыл 
Хъæр æмæ сау æрдиаг цыд. 
Æнхъæлдтой, куыстыл у сæ дзырд!.. 
Фæлæ куы равзæрстой бæлвырд,- 
Тыхсти дзы алчидæр... йæхиуыл. 

^^а^^$^<^а^„/—===== 
ГОГЫЗЫ АМОНД 
- Мæ лымæн, уый дæ фындз куы 'руагьтай! - 
Уæрцц иубон нæл Гогызæн загьта,- 
Дæ кафынæн æхсæв уа, бон 
Æппын куы нæ зыдтай кæрон!.. 
- Ды ма мæ хъæлдзæг маргьæй зоныс,- 
Мæстæлгъæдæй фæкодта Гогыз... 
- Æмæ дыл уыйас фыд цы 'рцыд? 
-Ус ракуырдтон... 
- Кæй, уагæр? 
- Хъазы! 
Кæмдæр мын хин цыдæр ныччынд... 
- Мæ лымæн, хахуыртæ нæ уарзын... 
Цы кæны Хъаз? 
- Нæ кæсы коммæ: 
Æз - сурмæ, уый та, налат, донмæ, 
Йæ фæдыл - æз, уый - доны арфдæр... 
Æмæ æрвылбон иууыл афтæ. 
- Бæргæ рæдыд нæу Хъазы ракуырд - 
Æмбисондæн куы баззад хъазхъуыр... 
Фæлæ уæддæр, зæгъын, дæ удæн 
Æгьгьæд уыд Гогызы бæдул дæр... 
- Ды мæн æндæр кæмæйдæр хоныс! - 
Сæрыстырæй фæкодта Гогыз, - 
Нæ, уый мæн аккаг хъуыддаг нæу!.. 
- Мæ лымæн! Бамбæрстон, фæлæуу... 
Кæд афтæ у, - фæкодта Уæрцц, 
Уæд д'амонд - конд, æмæ йыл хæц! 
Кæм зоны ахæм Гогыз амонд,- 
Фæлæ йын ацу æмæ амон! 
37 

НАРтаОРÆМÆИЧЪИ 
Кæмдæр та, хуымы, Нартхоры дæлбазыр 
Æвастæй разад хæмпæлгæрдæг- Ичъи. 
Йæ фысым æм дзæгьæл кæсæг нæ уадзы, 
Æмæ цæры, уæлдай фæрсæг æй - ничи. 
Фыдгæнæгæн зындгонд - йæ уаг: 
Æвдæрзы зæххы сойæ фаг... 
- Нæ лымæн, уый кæй равзæрстай сыхагæн? 
Рæдыд дын у ызнагимæ æмдзæхдон, 
Фыдбылыз барæй ракъахдзынæ, ма кæн! - 
Уый Нартхорæн йæ сыхæгтæ фæдзæхстой, 
Фæлæ уый иннæрдæм ныффæрск, 
Æмæ йæм - ацу, фаутæ хæсс! 
Æдылы, дам, йæхицæн дæр ызнаг у, 
Дзæбæх ныхас, рæстамынд дзы нæ хизы. 
Тыххæй-амалæй иу удæн цы фаг у, 
Цыди уый дихгонд Ичъиимæ 'мбисыл. 
Æмæ куы 'ртавта карзæй хур, 
Уæд Нартхор донцухæй ныббур, 
Уæлæмæ, мæгуыр, ауæдзæй дæр нал зынд, 
Æмæ - æнæбары уыдаид, барæй - 
Йæ рæзты къæпи рувгæйæ куы разылд, - 
Уæд дыууæйы дæр акъуырдта бындзарæй. 
Фыдгулæн чи лæууы цæдисон, 
Цæудзæн ыл Нартхоры æмбисонд. 

ХÆЛУАРÆГ ÆМÆ ХЬÆДХОЙ 
Кæд бæллиццаг у дæ зонд, 
Гъеуæд уал дæхицæн зон! 
Хæлуарæг йæ тыны сæрæй 
Иубон Хъæдхоймæ дзырдта: 
- Нал и 'нцой дæ гуыпп, дæ хъæрæй, 
Исты ку' аразис уæд та... 
Цас хæдзæрттæ хъæуы цъиуæн, - 
Фæлæ дын, мæ хорз хæлар, 
Ацал-ауал азы иу ран 
Никуыма федтон хæдзар... 
Хъæдхой дын йæ хост фæуагьта, 
Рафыхт уайтагьддæр йæ мает, 
Æмæ Хæлуарæгæн загьта: 
- Раст дзурыс, мæ лымæн, раст... 
Бузныг! Де 'рхъуыды нæ фауын... 
Амонæджы цæст дзæбæх 
Алцыдæр уыны æгьдауыл, - 
Æмæ ма мын уый дæр зæгь: 
Уафыс ды æрвылбон тын, 
Хорз кæные, цæуыннæ, уаф æй, - 
Фæлæ дæ цæмæн уынын 
Æз æдзух æнæ хæлафæй?! 
* * * 
Хæлуарæг фæсыкк æваст, 
Дзырд - нæ, фат дзы, цыма, ахызт... 
Хъæдхой дæр ма йæм кæм каст!.. 
Æмæ та йæ къупп-къупп райхъуыст. 
39 

БИНОНТЫХЪАСТ 
Гæдыйæн баззади мыст ахсын, 
Куыдз хъуамæ хъахъхъæна йæ кæрт. 
Бæх, Галы хæс: уæзæгтæ ласын, 
Афоныл Уасæгæн ныууасын, 
Æхсыр та бур Хъугæн йæ мæт. 
Куы 'мбарой бинонтæ кæрæдзи, 
Мыдыкъус фесты уæд къæбиц, 
Фæлæ сæ зонд нывыл нæ фæци, - 
Уæд ма æлгьыстагдæр кæм ис?! 
Цы 'взæр зæгьæн уыд Галæй, Бæхæй? 
Кæрт йедзагхорæй, хосæй. Суг 
Лæууыди сарайы рæдзæгьдтæй, 
Сæ Уасæг уасыд боныцъæхæй, 
Æхсыр æрвылбон хаста Хъуг. 
Æрмæстдæр Куыдз, æрмæстдæр Гæды 
Кæрæдзи 'ввонгхорæй тыдтой, 
Æмзондæй кусын сæ нæ фæндыд - 
Фæлæ сæ кæрæдзи фыдгой... 
- Цæй куыст у уый! - загьд кодта Гæды, - 
Фæрсылæй хуысс æрвылбон кæрты... 
-Уæдæ! Кæуылты у дæ куыстаг? 
Бецау! Куыннæ курыс æххуыс та! 
Æдзух мысты къæдзилмæ хъуыз, - 
Фæстæмæ йæм къæпп кодта Куыдз. 
Хыл, загьдæн нал уыди кæрон... 
Фæстагмæ рахастой тæрхон: 
-Æгъгъæд фæуæд дзæгьæл ныхасæн! 
40 

У„_а_Г>^55^д^/ 
Цы 'рцыди - уайтагьддæр ысбæрæг, 
Фæлæ ма чи кодтаид хъаст? 
41 

Цæмæй нæ мачи уа æфхæрд,- 
Уадз Куыдз æдзух мыстытæ ахсæд, 
Гæды та хъахъхъæнæд нæ кæрт! 
Цы 'рцыди - уайтагьддæр ысбæрæг, 
Фæлæ ма чи кодтаид хъаст? 
Уыд хæдзар хъæуастæу æдзæрæг, 
Сæ къæбиц - хает. 
42 

^^Æ5>^$3^5^ — 
ИУ КЬУХЫ ÆНГУЫЛДЗТÆ 
Уæд та дын, зæгьы, иу къухы æнгуылдзтæ 
Фæбустæ сты - сæ мыды къæм ныххауд. 
Ысхуыдта Кæстæр иннæты цæнкуылтæ, 
Кæй кой дзы скæна, се 'ппæт дæр ын - цауд... 
- Мæ лымæн! Хорз у алчидæр йæхицæн, 
Тымбыл къух та у бинонтау æмбырд. 
Фыдгул тæссæй нæ иу фендæй дæр риздзæн,- 
Æнæном æнгуылдз баппæрста йæ дзырд - 
Фыдæй нын баззад куыст, фæллой цæдисæй, 
Нæ алчидæр нæ иу къухыл æрзад... 
Нæ иуы цæв - нæ алкæмæн дæр рисдзæн, 
Уæд ма хыл циу, кæй ма нæ бахъуыд загьд? 
- Цы стут, уæдæмæ, уе 'ппæт дæр мæ разы! 
Æнæ мæн уæ фæцæгьдиккой рæстæй,- 
Йæхи цур Хистæр иу сыбыртт кæй уадзы... 
Æмæ фаэтоны Астæуккаг мæстæй. 
- Фæлæуу-ма! Æз дæумæ дзурын, нæ Хистæр! 
Зæронд-зæронд, куыд рæдийыс ды та? 
Мæ разæй та куыд радавыс дæхи сæр,- 
Бæрнон хъæлæсæй Амонæн дзырдта,- 
Мæ ном мæ уæлæ... Адæмы тæрхонмæ 
Фæзминагæн кæй раст амынд хæссынц?! 
* * * 
Бæлвырд у: загьд нæ фæуыдзæни соммæ, 
Кæд иууылдæр «æз хуыздæр дæн» зæгьынц. 
43 

МÆЦЪИС ÆМÆ ЭКСКАВАТОР 
Кæддæр æмбисондæн кæй хастой,- 
Зæронд, фыдæлтыккон Мæцъис- 
Уæд иубон арæзтадмæ 'рхастой, 
Куысты, дам, уый хуызæн кæм ис?! 
Æмæ куыд нæ! Ыссыгьди артау 
Æнæнцой кусæджы зæрдæ... 
Хъæд æмæ дур фæсвæд кæм ардта, 
Гъе уым сыл ранцади нæтгæ, 
Фыртухæнтæй кæлгæ 'мæ хаугæ, 
Ыстæй куыстæфхæрдæй æрбадт... 
Уæд дын æм Экскаватор хъавгæ 
Фæдзырдта: «Ма хъыгдар, баба!» 
Æмæ цы дур, цы хъæдтыл нæтыд, 
Сæдæ мæцъисы фаг цы уыд, - 
Æнцад-æнцойæ сыл ысхæцыд, 
Æмæ сæ гуыпп кæмдæр фæцыд... 
Æндæр ысбуц уаид: йæ бæсты 
Æгайтма машинæ фæзынд, 
Фæлæ зæронд Мæцъис ысмæсты 
Æмæ цæйдæр хъæстытыл зылд. 
Кæмдæр ыскъахта Архимеды, 
Фыдæлты стауыныл фæцис... 
Фæлæ... йæ тых æмæ йæ фендæй 
Кæуыл ма бафтыдтаид дис?!. 
Йæ хъуыддаг хъастæй дæр куы не сси 
Уæд бамбæрста: фæцис йæ рад... 
Йæхицæн бацагуырдта пеней 
Æмæ йæ хæдзары ысбадт. 

РУВАС ÆМÆ ЗЫГЬАРÆГ 
Кæмдæр, дам, раджы иу Зыгьарæг 
Уыд бинонтæн сæ ныфс, сæ дарæг, 
Кæдæм нæ хъуысы хорзы кой?.. 
Æмæ дзы афтæ дæр дзырдтой, 
Цыма йæ бинойнаг, йæ къæсыл 
Йæ уд æрхъæцмæ дæр нæ хъæцы... 
Фæлæ та Рувасыл кæмдæр 
Хæстæг йæ цæстытигъ куы 'рхаста, 
Уæд разылд адæргæй йæ сæр,- 
Йæ зæрдæ ус курын ысхаста... 
Зæгьæм æй рагацау: æдзухдæр 
Уыд Рувас мойгæнæг-рæсугьд. 
Цæстмæ йæ даргь къæдзил ыздухгæ, 
Уый хаста усгуртæн сæ уд. 
Фæлæ рæдау ныхæстыл рагæй 
Сæ иуы хъыджы дæр нæ цыд, 
Æмæ «разы» йæ мæлгьæвзагæй 
Лæвæрдта алкæмæн дæр дзырд. 
Ыстæй куыннæ! Йæ худгæ кастæй 
Зыгьарæг уыд ныр дæр рæвдыд... 
Уæдæ йæ уарзæгой ныхас та, 
Кæнæ йæ тасгæ-уасгæ цыд! 
Фæкъæпп Зыгьарæджы зæрдæ; 
«Цæй куырм уыдтæн, зæгьы, нырмæ, 
Мæ дæллагхъуыр цы фыдфын хастон! 
Кæимæ бабастон мæ цард? 
Кæмæн фæцарæзтон мæ ахстон? 
Æдзухдæр тыхст æмæ æнкъард... 
Кæнæ мæ чи уыдис æмбарæг, 
Мæ уд кæмæй федта рæвдыд? 
Нæ бæззы, нæ, мæ ус - Зыгьарæг, 
Сылæй мæ хорз амонд нæ уыд! 

Æгъгьæд мын уæд сывæллонгæсæй, 
Кæй ысты, кæ, зæнæг, цæуæт!..» 
Фæуагьта бинонты æхсæвæй, 
Фæхаста Рувасмæ йæ фæд... 
Нæ фыдсыл рагæй уыд цæттæ: 
Ныр ыл кæдæй тæрхæттæ кодта! 
Æмæ йæ давæггаг фыдмæ 
Йæхицæн цумадзау ыскодта. 
Æдзух ын карчы фыд æрис! 
Кæм лæууыд Рувасæн йæ зæрдæ, 
Кæм зыдта дзидзайæ æфсис 
Æхсæв дæр, райсом дæр, изæр дæр?.. 
Фæсыкк Зыгьарæгæн йæ цин: 
Æмхиц у фыдбылыз къæрныхмæ... 
Æгæр куы рауагьта йæ ныхтæ, 
Уæд иубон къæппæджы фæци. 
Фæуæм æй комкоммæ ныхæстæй: 
Кæд зоны алчидæр, æлгьаг 
У гæды рувæстæн сæ уаг,- 
Уæддæр фæцæйуайынц сæ фæстæ. 

А^^5>у^^<^&у>- 
Фæуагьта бинонты æхсæвæй, 
Фæхаста Рувасмæ йæ фæд... 
47 

КЪУПЫ САХАТ 
Уæд, зæгьы, къулы Сахат банцад: 
Цы кодта, уый зонæг нæ уыд. 
Кæддæр дæс сахатыл кæм баззад, 
Ныр дæр ма уыцы ран лæууыд. 
Рынчынау рох сахат ысгарынц, 
Лæгьстæ 'мæ табутæ кæнгæ, 
Фæлæ цы сахъат у - нæ арынц, 
Æмæ та сахаты - сæрфгæ, 
Сæрдгæ 'мæ уигьгæ, кæд йæ куыстыл 
Нæуæг фæцалх уаид, мыййаг; 
Æппæт бинонтæ ууыл сысты, 
Æндæр сын нал уыдис хъуыддаг. 
Дæс хатты къулыл ивд æрцыди, 
Фынддæс барсты æрцыд йæ цавд. 
Фæлæ уæддæр куынæма цыди. 
Куы нæ йын базыдтой йæ хъавд, - 
Уæд Сахат уаты къулæй райстой, - 
Мæсты куыннæ кодтой, куыннæ! - 
Æмæ дын æй тæбæгьы састау 
Нывзылдтой сарайы къуыммæ... 
Фæлæ куы сæмбæлд Сахат зæххыл, 
Куы йæ ныууыгъдæуыдис фаг, 
Уæд ногæй разылди йæ цæлхыг, 
Фыццагау райдыдта зыланг. 
Ис не 'хсæн сахатæн æмбæлттæ, 
Лæгьз ныхас сын нæ вæййы фаг. 
Кæд сæ нæ ныууигьаи сæ тæрттæй, - 
Уæд никуы сивдзысты сæ уаг. 

4 
ЦЪЫПЫНÆМÆУИСОЙ 
Уæд иубон Цъылын Уисойы фæрсы: 
- Цымæ дæ хицæуттæ цы 'нхъæлынц? 
Кæм кусай, алкæм дыл тыхсынц, 
Цы нæ уай, уымæй дæ æппæлынц... 
Бæлвырд дæ хъуыддæгтæм æркæс,- 
Уæд дын æппæлын аккаг не сты. 
Уынгтæ ныммæрзын у дæ хæс, 
Æмæ дын быроны бын фесты... 
Уæддæр дæм уый нæ кæсы фаг... 
Тас у, дæ куыстæй дæ куы сисой. 
- Куыст иу у, арæхсын - дыккаг,- 
Дзуапп радта мидбылхудгæ Уисой. 
- Куыд «арæхсын»? Цы кæрт, цы фæзыл 
Æрхæссын æз бæстон мæ къух, - 
Нанайæн хуртуанæн фæбæззынц, 
Ды та рыгкалгæ сисыс дугь, 
Тæрсыс, дæ мард уæнгтæ куы сриссой... 
- Цæй æрра дæ! - фæкодта Уисой,- 
Дæ хуызæттæн ам нал и 'мбал, 
Кæд ма сæ исчи 'рхæсса хъæдæй... 
Нæ хицæуттæн æрмæст рыг кал... 
Кæцы дæ фæрсы куысты хъæдæй?! 
Æз иубон ахæм «дзæнгæда» æрцахстон, 
Мæ зæрдæ дурау уазалæй лæууыд. 
Æмæ æмбисонд Уисойыл æрхастон,- 
Фæлæ мæ ныхас адæймагыл уыд. 

ÆДЫЛЫ РОДГÆ 
Уæд та, дын, иубон родрæгьæуттæ 
Хызтысты уалдзыгон сæрвæты. 
Фæлæ, дын, кæс, æмæ сæ иу 
Сæнтдзæфау алæууыд хæлиу, 
Йæ къæдзил уæлсинты фæсагъта, 
Æмæ йæ тарст зæрдæ куыд загьта,- 
Ныббогь кодта йæ тых-йæ бонæй, 
Цыма йæ зондæй дæр фæцух - 
Цæхгæр уæлæмæ рагъмæ комæй 
Цыппæрвадыгæй систа дугь. 
Йæ фæдыл иннæтæ дæр уайынц, 
Æмæ йæ фæстæ дæр кæм зайынц! - 
Æзраздæронæй хъарынц хи, 
Кæлы сæ фæсонтæй сæ хид. 
Æдылы сæр - фыдæбон къæхтæн, 
Кæм ма 'взарынц къæйтæ, къæдзæхтæ... 
- Фæлæуут! - фыййæуттæ сæ здахынц, - 
- Фæлæуут, уæгьды тæрсут! - хатынц. 
Кæй дзырд, кæй коммæ ма кæсынц!.. 
Сæ сæрмæ та хæрзиунæг бындз 
Дыв-дыв кæны: «Æз-з уын-н, æз-з уын-н!..» - 
Фæкодта сæ йæ хъæры бын. 
Мæгуырæг, родтæ дæр ызгъорынц, 
Фæлæ æрмæст, кæдæм - нæ зонынц... 
Сæ размæ айнæг был фæци, 
Æмæ дзы аппæрстой сæхи. 

«■-.^У^Э4^^ 
С 
Мæгуырæг, родтæ дæр ызгьорынц, 
Фæлæ æрмæст, кæдæм - нæ зонынц.. 
51 

ÆНÆУУÆНК 
Фæуагьта фыййау йе 'хсыры къус нæууыл, 
Стæй йе 'мбалмæ кæрдзын курæг фæцыд. 
Йæ зæрдыл сихор бахæрын æрлæууыд, 
Фæлæ фæстæмæ афоныл нæ зынд, 
Æмæ йæ къусы маргджын калм ныббырыд. 
Фæзæгьынц, хилджытæ кæнынц æхсырыл зыд, 
Æмæ дзы банызта, стæй алæсти йæ быны... 
Фыдбылызæн æнæрцæугæ нæ уыд. 
Æрбаздæхт фыййау уалынмæ йæ къусмæ, 
Ыстæвд, мæгуырæг, фæндагыл, ысхид. 
Зыдæй кæны хъæбæр кæрдзынæй рустæ... 
Фæлæ куы 'руагьта къусы цур йæхи, 
Уæд дын йæ куыдз - кæм уыдзæн ахæм диссаг? - 
Æхсыры къусыл адæлгом æваст. 
Хæрын æмæ йæ сдæрын систа,- 
Йæ хицауæй дæр ма кæм тарст! 
Куыннæ ысфыхти стонг фыййау фырмæстæй, 
Æрбаскъæфта дын топп æмæ... кæсы: 
Йæ куыдз хъæрзы йæ удисгæ фæлдæхтæй, 
Йæ къусы раз та маргджын калм хуыссы... 
Æз ме 'мбисонды рахуыдтон «Æнæууæнк», 
Цæмæй уыл ма 'рцæуа нæ фыййауы рæдыд: 
Лæг хъуамæ хата йе знаджы бæлвырд, 
Йæ хорзгæнæджы та - æнæмæнг. 

-л^^у^й^Г!^,,/ 
Фæзæгъынц, хилджытæ кæнынц æхсырыл зыд, 
Æмæ дзы банызта, стæй алæсти йæ быны... 
з 
53 

ХÆРÆДЖЫ ЦÆСТ 
Булæмæргь та хъæдбынæй дзыназгæ 
Зарыди йæ уардийыл сæумæ: 
- О, кæм дæ, мæ хуры фæрдыг, рагæй 
Æз æрмæст дæумæ бæллын, дæумæ!.. 
Бамыр сæрвæт, фосы дзугтæ - иууыл: 
Чи уромы ахæм карз дзынæзт?! 
Цъæх Хæрæг дæр нал хæцыд йæхиуыл, 
Хъарм цæссыджы разылдта йæ цæст. 
- Уаихыл, куыннæ фезмæлы исчи! - 
Адæргæй ныббогъ кодта æваст,- 
Ссарæм ын æй - удхос кæд нæу исты! 
Æмæ дын æм агурæг фæраст. 
Агуырдта йæ саппыты 'мæ рындзтыл, 
Æрхыты фæрсгæ-уынгæ æрхызт. 
Бафæллади, бастади, фæрынчын, 
Гъеуæддæр ма агуырдта 'мæ тыхст. 
Бонрæфты йæ Терчы был ыссардта... 
Дидинæг цæхæркалгæ лæууыд, 
Буц, уæзданæй уыцы хæрздæф уагъта, 
Уымæй ма бæллиццагдæр цы уыд! 
Фæлæ дзы цы федтаид нæ Хæрæг?! 
Уайтагьд æм йæ цæстæнгас фæзул... 
- Ау! Цæуыл у Бурцъиуы æрхæндæг? - 
Дидинæгмæ йе стыр сæр æркъул... 
Систа дын æй сгарынтæ, уынынтæ, 
Раст цыма дзы баззади йæ уд, 
Ахафта йыл сдæрæгау йæ былтæ 
Æмæ дын йæ дзыхыдзаг ныххудт: 
- Амæй та йæ зæрдæйыл цы лæууы?! 

* *л5У^$?^-3^' 
- Исты дын сындзы къутæр куы нæ у,- 
Дидинæгæй чи скæндзæн гуыбын?! 
55 

Уæ æдылы, Бурцъиуы лæппын!.. 
Исты дын сындзы къутæр куы нæ у,- 
Дидинæгæй чи скæндзæн гуыбын?! - 
Загъта æмæ сындзджын æрхы баззад... 
Сихæрттæм та уыд тыппыр, æфсæст... 
Ахæмæн æрмæст йæ гуыбын бафсад - 
Циу хæрзаив - не 'рцахсдзæн йæ цæст! 

ЗЫДГÆНÆГ УÆРЦЦ 
Кæмдæр, дам, иу колхозы мусмæ 
Фæцахуыр Уæрцц, 
Хæры, æмæ кæм лæууы цъусыл, 
Кæм зоны бæрц?! 
Бынаты нал бады, ыссуцца 
Фырзыдæй Уæрцц, 
Æрмæстдæр байдзаг уæд йæ гуцъа - 
Йæ уд-йæ дзæцц. 
Фæдзурынц хъавгæ гæсы хъусы: 
- Фæлæуу хæбæцц! 
Цыма кæуылдæрты дæ мусмæ 
Ныхилы Уæрцц! 
Гæс мусыл хъавгæ цæст æрхæссы... 
Мæнгард у Уæрцц, 
Æмæ та ахъуызы, нымбæхсы,- 
Цу, марадз, хæц! 
Фæлæ дын иубон мусы къуымæй 
Фæцыди къæрцц, 
Уым бадти къæппæджы æрхуымæй 
Дæдæйаг Уæрцц. 

ФЬЩНОМГÆНÆГ 
Фæсхохаг цуанонтæ кæмдæр 
Цыдæр дзæкъулгонд цады был ыссардтой 
Æмæ дзы цады донæй уым 
Сæ нымæтхудтæй байдыдтой æвгæнын. 
Дзæкъулгонд лалымау нæрсти, 
Æмæ дзы цас фылдæр дон кодтой, 
Фæйнæрдæм уыйбæрц тынгдæр ивæзт, 
Цыдæр гæныстоны мигæнæн... 
Цымыдис бафтыдта, сæрæй, 
Фыдбоны къупыри нæ лæгтыл: 
- Цымæ, цы уа - бæрцуат кæмæн нæй? - 
Бæстон сæ кæрæдзийы фарстой... 
Цынæ диссæгтæ фенæн ис зæххыл 
Хæтæг лæг æмæ цуаноны фæндæгтыл, 
Фæлæ дзы никуы федтой ахæм, - 
Æмæ йæ хъæуы хистæр лæгмæ 'рхастой. 
- Зæгъ-ма, дæ хорзæхæй,- фæрсынц æй, - 
Нæ зоныс, ахæм гарз цы хуыйны? 
Æмæ дын зæронд лæджы раз 
Æрывæрдтой æнæхайыры лалым... 
Кæм нæ фæхатти зæронд лæг бæстыл, 
Цы нæ бавзæрста Теркæй Туркмæ?! 
Фæлæ ныр бакуырм и, бецау, 
Цæстæй рæстмæ кæсынæн нал уыд, 
Æмæ куыд базыдтаид 'нæрайы гæбæты 
Йæ конд, йæ хуыз æмæ йæ асæй?.. 
Фæлæ куы фехъуыста сæ фарст: 
- Зæххыл цавæр æнæбын гарз ис, 
Кæцыйæн байдзаггæнæн нæй? - 
Уæд зонынджын лæг загьта: «Ахсæн!.. 
Нæ фыдномгæнæг... Уый нæ зоны 'рмæст 
Хæрд, нозтæй байдзагæмæ бафсис!..» 
58 

у,^?^^^^^^1 
■*> 
Æз ацы 'мбисонд нозтуарзджытæн дзурын: 
Мыййагта фынгыл бирæ нозт куы уа, 
Куы 'рхæссой дзагæй цалдæр хатты дурын, - 
Уæд ме 'мбисонд сæ зæрдæтыл лæууа. 
59 

ХÆРÆДЖЫХЪУСТÆ 
Хæрæг у хивæндæй хæрæг. 
Дызæрдыггаг куы уа йæ куысты, 
Уæддæр йæ уындæй у бæрæг: 
Хæрæгыл комдзæуæг - йæ хъустæ. 
...Кæм фесгуыхт, чи зоны бæлвырд, 
Фæлæ дын иу хъусджын цъæх хæрæг 
Кæйдæрты зæрдæмæ фæцыд, - 
Ыссис дын рæгъауæн ыскъæрæг: 
«И-гьо! И-гьо! Цæут мæ фæдыл! 
Æрхизут надвæдæй бынмæ! 
Нымайут м' амындтæ æгъгьæдыл. 
Кæсут, æнæсæртæ, мæнмæ!..» 
Зындгонд у хивæндон æппæтæй: 
Йæ ныхмæ чидæриддæр цыд,- 
Сæ иуты цавта-иу зæвæтæй, 
Дæндагæй иннæтыл хæцыд. 
Дæ фыдгул уый ахæсты уæд! 
Кæм лæууыд хорз амынд зæгьынмæ?! 
Цъæх Хæрæг атардта йæ фæнд, 
Æмæ æртардта рæгъау былмæ. 
Сæрсæфæн айнæджы уæлхъус 
Кæй ма æндæвтаид йæ хъус?! 
Æмæ фыдæлгъыстау нæ Хæрæг 
Æд рæгъау комрæбын ныххæррæгь. 
Мæ хъуыды уын зæгьон æххæст: 
Кæд хицау йе 'ппæт цард, йæ куысты 
Æдзух йæхи фæндыл у хæст,- 
Уæд-иу ын бакæсут йæ хъустæм... 

л»;са^>^^ч^5^- 
с 
Цъæх Хæрæг атардта йæ фæнд, 
Æмæ æртардта рæгъау былмæ. 
61 

СИЛÆМ 
Тъæрæс йæ куыдзы марынвæнд ыскодта, 
Хуымæтæджы йæм рамæсты Тъæрæс?! 
Фæрсынц æй сыхы: «Уагæр дын цы кодта?» 
Фæлæ фыдлæджы ацу æмæ фæрс... 
Куыдз фос у, фос та хицауыл æууæнды. 
Силæмæн дæр æнæ 'ууæндгæ КуЬщ и?§1 
Цæмæй зыдта, Тъæрæсы та куыд фæнды, - 
Æмæ йæ фæдыл згьордта 'мæ цыди. 
Уæд дын æй иубон слæууын кодта былыл. 
Бынæй та 'згьордта абухгæйæ Терк... 
Лæг хорз зыдта, кæй зонынц куыйтæ ленк, 
Æмæ йын дур æрцауыгьта йæ хъуырыл. 
Бæргæ, куы зонид ахæм лæг фæсмон, 
Йæ зæрдæ йын куы агаид тæригьæд, 
Фæлæ фыдлæг æгьатыр у 'мае хивæнд. 
Йæ сау зæрдæ куыд рахаста тæрхон, - 
Гъе афтæ куыдзы фесхуыста æууæнкæй... 
Куыдз сонтæй былыл нæудзармыл фæхæст, 
Хæрдмæ тыхтæй, цыдæр амæлттæй лæст, 
Фæлæ йæм лæг фæцырд, фæцарæхст ногæй: 
Куы йæ ныццæвы цырыхъæй бынмæ, 
Куы йæ рæхойгæ былырдæм ыссоны, 
Рæтъузы йæ - цы у йæ тых-йæ бонæй, 
Æмæ йæ схойы сæрсæфæн былмæ... 
Хуыцаумæ хъуыддаг къобола фæкаст... 
Фæстаг хатт ма йæ аппарон куыд загьта, 

Уæд лæг фæцудыдта æваст 
Æмæ йæхæдæг дæр йæ куыдзы фæдыл атахт. 
Куыдз раппæрста йæ дур куыддæртæй доны, 
Тыхамæлттæй ма доны былмæ слæст. 
Нырма нæма 'рцыд йе уæнгты фæлмæст, 
Нырма, æгас у, мард у, уый нæ зоны- 
Фæлæ дын кæс, цыппæрдзæстыг та фестад: 
Тъæрæсы донмæ ауыдта йæ цæст, 
Æмæ йæхи йæ хицауы 'рдæм фехста... 
Мæ хъуыдытæ уын радзурон æххæст: 
Лæджы, кæддæриддæр, æвзæр у æви хорз - 
Уæддæр æй фос нæ, адæймаг фæхонынц. 
Фæлæ æз ацы ран бæлвырд нæ зонын - 
Кæцы у дыууæйæ æцæгдзинадæй фос? 
63 

I 
РУВАС — ХОСГÆНÆГ 
Иу фæсвæд хъæуы, дам, фосæн 
Рувас дохтырæй ныллæууыд. 
Рувæстæ цы зонынц хосæн, 
Уый та ма кæй зæрдыл лæууыд! 
Кусы - бон, æхсæв нæ хынцы, 
Куысты бахус и фырмæстæй, 
Фæлæ фыс, йе сæгь фæрынчын, 
Уæд нæ ирвæзынц мæлæтæй. 
Иубон фермæйы гæс Бирæгь 
Дохтырмæ æркодта иу сæгь. 
Сæгьæй, мæгуырæг, цы рысти! 
Фæлæ йыл йæ гæс ыстыхсти: 
-Дохтыр, батадтæн сæ разы, 
Куыст ма - гьа, фæлæ сæ азым... 
Сæрдар мæ хæссы зылынмæ: 
Фосы, дам, æртардтай былмæ... 
Курын, ма мæ схон зылынджын, 
Фен-ма, сæгъ цæмæй фæрынчын? 
- Хорз, æз дæ, ме 'рдхорд, æмбарын, - 
Дохтыр райдыдта ысгарын. 
Де знаг дæр фæуæд нæ сæгъау: 
Рувас й'алы фæрсты зилы, 
Куы йæ сыздухы уæрдæхау, 
Куы йæ иннæрдæм æрзилы... 
Зæххыл ацæвы йæ зæнгтæ, 
Сæгьы хъуыры арф ныккæсы... 
- Фехгæдтой,- зæгъы,- йæ тъæнгтæ, 
Иннæрдæм дзы рухс нæ кæсы. 
Дарддæр - фæтк куыд домы, афтæ 
Иумæ рахастой уынаффæ: 
- Сæгьæн нæй фæстæмæ скъæрæн, 
Рынчыны хос у къæртт кæнын,- 
Загьтой Бирæгь æмæ Рувас. 

1 ■д^^^УТру^с,^ 
С 
- Курын, ма мæ схон зылынджын, 
Фен-ма, сæгь цæмæй фæрынчын? 
65 

(Хъуыддаг конд цыдис йæ тæвдыл). 
Рынчыны æрбырстой иуварс, 
Æмæ райдыдтой æргæвдын... 
Колхозы сæрдармæ хауы 
Абон ме 'мбисонд бæлвырдæй: 
Ма уадз колхозы рæгьауы 
Фосæн хосгæнæг лæгсырдæй. 
66 

ДОМБАЙ ЦУАНЫ 
Сты Домбайттæн лæвæрд Хуыцауæй 
Æгæрон бартæ æмæ тых, 
Цæмæй паддзахиуæг кæной, 
Æмæ кæм уой, 
Уым сырдтæй растдæрты рæвдауой, 
Зылындæртæн къуырой сæ ных. 
Фæлæ, дам, сырдты паддзах Домбай 
Кæмдæр кæд разынд хивæнд æмæ зыд. 
Йæ куыст ыскодта хъæды цоппай, 
Цæлагур фосы фæдыл зылд. 
Кæм уыдта цъæх бирæгьты 'ргæвдгæ, 
Уым уыд йæхæдæг дæр æргæвдæг. 
Кæм уыдта бур рувæсты давгæ, 
Уым цыд йæ фарсыл лæсгæ давæг. 
Сæрæй дзы ферох, чи йæ радта, 
Куыдзау, йæ цæсгом алкæм тардта. 
Гæдыйау, сусæгхор фæцалх, 
Æмæ та иу æхсæв куы сзиллæг 
Цæлагурæг нæ «хорз» паддзах, 
Уæд цуанæттыл цъысымы смидæг. 
- Куыд уæндут! - систа богътæ, хъæр, 
Загьд самадта, æцæг паддзахау, 
Фæлæ куы базыдта, кæй бахауд, - 
Æрхъуыд æй не Скæнæджы сæр... 
- Мæн скодта Стыр Хуыцау паддзахæн! 
Паддзахы 'фхæрын нæй æгьдау! 
- Æмæ дæ чи сфæлдыста ахæм? - 
Кæцæйдæр радзырдта Хуыцау, - 
Цæмæй, паддзахы ном хæсгæйæ, 
Æргæвдай бирæгьтæй фылдæр! 
Дæ фарсыл рувасау лæсгæйæ 
Хуыснæггаг бавзара дæ сæр? 
Хæссай куыдзы цæсгом, гæдыйы ныхтæ 

Æмæ хуыйы фидар бырынкъ!.. 
- Циу Домбай йе Скæнæджы ныхмæ? - 
Æмæ фæсыкк... 
Хæдæфсарм, сабыр Домбæйттæм кæд уыд? 
Фæлæ сæ фæдыл цуаны 
Æргом кæд райдыдтой цæуын, 
Уæд сты сæ раны... 
68 

ХÆЦАГКУЫДЗ 
Фæсмон æрцыди къобола Лæдзæгмæ, 
Æгæр æфхæрдта сау Куыдзы нырмæ. 
- Мæ рагон сыхаг, - дзуры йæм, - рæстæгмæ 
Уæд фидыд не 'хсæн. Байхъус мæм дзырдмæ... 
Дæ фæхъхъау уæд мæ зæронд сæр, цы боны 
Ды ма мæ къухæй баййафай æфхæрд. 
Мæ уд дыл риссы - иунæг Хуыцау зоны - 
Фæлæ ды дæр дæ митæн зæгь æгьгьæд. 
Куыдз не 'ууæндыди: лæдзæджы æвзыстæй 
Цæрæнбонты куыннæ уыдаид тарст. 
Цы нæ дзы федта цæф æмæ рæхуыстæй, 
Фæлæ уæддæр нынныхъуырдта йæ мает. 
Хæстæг дын æм æвæлмас хуызæй бацыд, 
Æрлæууыди: кæд исты ног зæгьид... 
Фæлæ уæгъды уыд дыууæйы 'хсæн бадзырд, 
Бынтон дзæгьæлы ирхæфстой сæхи... 
Фыдзонд у Куыдз, кæдмæ кастаид афтæ, 
Æнæуи дæр фæкъæппæввонг лæууыд. 
Йæхи та уайтагьд Лæдзæгыл ныццавта, 
Æнцонтæй ма йын баиргьæвæн уыд?! 
Æрбайсæфт уайтагьд Лæдзæгæн йæ сомы, 
Æмбойны знагæй чи кæны хæстæг! 
Фыдæлты 'мбисонд басæттын нæ комы: 
Куыдзæн хъæуы кæддæриддæр Лæдзæг! 
69 

ЦЪИУСУРÆМÆУЫГ 
Уыгæй Цъиусур та куыннæ тарст? 
У йæ бакаст дæр тæрсаг... 
Сабыр дар дæ зæрды ахает, 
Никуы дæм уæндид ызнаг. 
Иубон Уыджы цурмæ 'рхаста 
Хинæйдзаг Цъиусур йæхи. 
- Ма мæ схон цæстмæхъус, - загьта, 
Махмæ де 'мсæр маргь кæм и! 
Цурон дзырд мын ма уæд, макуы, 
Стауæн дзырд - мæ цæстысындз! 
Мæргъты 'хсæн дæ фæлмæн пакъуы 
Адæм диссагæн хæссынц. 
Фæлæ, гье, дæ тызмæг бакаст 
Зæрдæ бакъуыры мæнæн! 
- Ма тæрс-ма! Мæ зæрды ахает 
У мæ пакъуыйау фæлмæн! - 
Загьта Уыг... Æнхъæл кæм уыди, 
Æмæ йыл æрцæудзæн сайд... 
Цъиусуры дæр ма цы хъуыди? 
Уайтагьд Уыджы пакъуы скалд! 
Ахæм æмбисæндтæ арæх 
Раст лæгмæ лæууынц æнгом. 
Знагæн де 'ууæнк ныхас ма зæгь, 
У æрдхæрдтимæ æргом. 

САГ 
Æрхуыдтой кады 'мбырдмæ сырдты. 
Кад кодтой алкæмæн дæр фаг, 
Фæлæ сæ разагьды æмбырды 
Сæйрагдæр койаг разынд Саг. 
Цæвиттон, Саг фæрнджынæй, растæй 
Зæронды карæнмæ фæцард, 
Æмæ йын буц, уæздан ныхасæй 
Ыскодтой намыс æмæ кад. 
Дзырдта æнæхъæн сахат Бирæгь: 
-Уæздандæр Сагæй сырдтæм нæй, 
Æдыхдæр уымæй не 'хсæн - бирæ, 
Фæлæ дын бафхæра рæстæй, 
Кæнæ дын искæй хайæ тона,- 
Сыдæй дæр амæлдзæн... ызнаг... 
Фæлæ у додойаг йæ къона, 
Зыдгæнгæ дзы кæй фена Саг. 
Йæ фæстæ Стай ысдыдта Саджы: 
- Нæ хъæдты фидыц Саг у 'рмæст! 
Дзырдта дзы Франк: «Нæ хъал мыггаджы 
Хуыздæрæн уый вæййы æвзæрст...» 
Æппæлыд Саджы зондæй бур Аре: 
- Тыхджындæр ничи у сæрæй! 
Ныффыста кадæг Сагыл Рувас 
Æмæ йæ азарыд хъæрæй... 
Уæдæ дын зарын дæр нæ зыдта?! 
Йæ цуры Булæмæргъ ныхъхъус. 

Дзæнæтон мæргьты 'взаг фæзмыдта... 
Æмбойны Саджы зæрдæ сбуц. 
Бæгуы! Нæй Саджы цардæй растдæр! 
Дзырдтой дзы се 'ппæт дæр æцæг. 
Фæлæ йæ уыйбæрц сырдты астæу 
Хъуыддагæй ничи уыд фæзмæг. 
72 

^&^ 
ЗЫРНÆЙЗИЛДЖЫТÆ 
Наукон-техникон æнусы 
Æрвылбон лæг цынæ диссæгтæ хъусы, 
Цæуылты не 'рцæуы ныхас! 
Кæмдæр, дам, заводы уæрæх корпусы 
Зырнæйзилджытæй иумæ кусынц 
Æхсæрæг æмæ Аре. 
Уæзбын у Аре, æцæг, йæ куысты, 
Кæд æрбады æмæ кæд сысты, 
Фæлæ цы куса, уый - бæстон... 
Æдзух йæ зырны зыланг хъуысы, 
Æмæ йын аразын цы 'нтысы, 
Уый - раст, хæрзхъæд æмæ бæззон. 
Уæд æм кæддæр йæ зырны цурæй 
Æхсæрæг хиппæлойау дзуры: 
- Куыд дæм у рацарæзт, æмбал?! - 
Цыдæртæ тагьд-тагьдæй лæхуры...- 
Ды дæр мæн бафæзм,-Арсæй куры... 
Йæхицæй, дын, бæгуы, ныхъхъал! 
Нæу хъусаг Аре дзæгьæл ныхасмæ, 
Фæлæ фæкасти хардзау Арсмæ... 
Кæддæр, куы фæци йын рæстæг, 
Уæд бацыд йе 'мгусæджы размæ 
Æмæ тъæпæн æрбадт йæ фарсмæ, 
Йæ митæм ын кæсы лыстæг... 
Цæй рацарæзт æмæ цæй цыдæр! 
Зырн не 'нкъуыст галуæрдонæй цырддæр, 
Йæ хицау уый хыгъд фестад цъил... 
- Мæ лымæн! - Аре дын æм ыедзырдта,- 
Дæ зырн куынæ разила цырддæр,- 
Уæд ма дæ рацарæзты ц'и?! 

* * * 
Мæ зондыл ацæуын кæй фæнда, 
Уый зонæд: Рацарæзтыл куыст 
Нæу ракæ-бакæ 'мæ дзæнгæда, 
Фæлæ - бæрзонд фæллойы 'нтыст. 
74 

^««=а 
ДЗУАРЫЛÆГ 
Гæбысо дзуарылæг куыд ысси, 
Уый ничи базыдта, æрмæст 
Йæ къухæй нал хизынц йæ куыси, 
Йæ сыкъа, фыдис æмæ уæхст. 
Куы скæны саузым - зæдтæй кургæ, 
Цæмæй æруара мит фылдæр. 
Куы скæна хур - къæвдамæ кувгæ, 
Æгæр куы фæуары - уæд дæр. 
Цæвиттон, магуса - цæлуарзаг, 
Æрвылбон нуазгæ 'мæ хæргæ. 
Фырдзырдæй йе 'взаг хурмæ баззад, 
Хуыцауæн табутæ кæнгæ. 
...Уæд дын къæвда рæстæг ыскодта, 
Нæ фесты колхозонтæ рывд- 
Гæбысо хъæууынгты ызгьордта: 
- Ыскæнæм Уациллайæн куывд! 
Гуыбынæй хъулæттæ нæ вæййы, 
Хæрынмæ иууылдæр - æмзонд. 
Йæ райсом урс галы бæрзæйыл 
Къæбæл æрыфтыдтой: нывонд. 
Хуыцаубон хъæдбын фынджы уæлхъус 
Гæбысо табутыл фæци. 
Фырнозт, фыркувынæй ныффæсус: - 
Фæлæ дзæгьæл дзурынæй ц'и? 
Куывд бахæццæ, зæгьгæ, йæ тынгмæ, 
Уæд бон фыдгæнæгау ныттар. 
Хуыздæр æнхъæл дын сыстад дымгæ, 
Æрхаудта куывдгæнджытыл арв... 

Æрвдзæфты фæйнæджытыл хастой, 
Фæцæф Гæбысо дæр, бецау, 
Гæдыйы мардау æй æрластой... 
Гъе уый дын зæдтæ 'мæ Хуыцау! 
76 

^>%§З^Г^-Е^ 
С 
Фырдзырдæй йе 'взаг хурмæ баззад, 
Хуыцауæн табутæ кæнгæ. 
77 

КРИТИКТÆ 
Мыдгæстæ кæмдæр фæсфæды 
Рохæй мыдыкъус фæуагътой, 
Æмæ бындзыты куыд фæндыд, 
Афтæ дзы сæ ком ысуагътой. 
Стаей, цыма фæлтæрд критиктæ - 
Давд мыдæй дæнгæл æфсæстæй, 
Дзырд кæрæдзи дзыхæй исгæ, 
Райдыдтой бæстон ныхæстæ. 
Мыды алыхуызты фауынц: 
- Ныр æркæс, зæгьæм, бæстонæй, - 
Уæд дзы ницы ис æгьдауыл... 
Чи йæ равзардзæн цæхдонæй?! 
- Хафы хъуыр! Нæ тайы комы! 
- Йе смагæй мæ сæр фæрысти! 
- Ад дзы нæй! Æмæ кæй домыс?! 
- Йе скæнæг дæр ыл кæм тыхсти!.. 
Мыдыбындз кæцæйдæр хъуыста... 
Дзуры сæм фæлмæст, ыстонгæй: 
- Гъе гормæттæ, чи уæ куыста- 
Уый кæй мыд хæрут æввонгæй?! 
Алчи уæ адвакат басгуыхт, 
Сты уæ митæ та цыфыддæр!.. 
Бындзытæн сæ ныхас аскъуыд... 
Нал хъуыст критиктæй сыбыртт дæр. 
Критикæ кæнын фæразынц 
Иуæй-иутæ карз, цæххимæ. 
Фæлæ йæ æрмæст уæд уарзынц,- 
Уый куынæ хауа сæхимæ. 

>^а^>^^^-5^> 
Бындзытæн сæ ныхас аскъуыд... 
Нал хъуыст критиктæй сыбыртт дæр. 
79 

ч^а-^^^^з 
ХАБОСЫ КЪАПОСТÆ 
Йæхион домы рæстæг, цард... 
Фæзæронд ис, мæгуыр, Хабос дæр. 
Йæ зачъе урс-урсид æрзад, 
Ныскъуыдтæ сты йæ хорз къалостæ. 
Фæлæ уæддæр сæрдæй-зымæгæй 
Хабос - йæ къалосты æдзух... 
Æрбады ныхасы тызмæгæй 
Æмæ сыл асæрфы йæ къух. 
Нæуæг сын айвы сæ бостæ, 
Æрвылбон къалосты - рæхсгæ, 
- Баба, ыскæн нæуæг къалостæ! - 
Йæ фырттæ райдайынц лæгъстæ. 
- Нæуæг та уе 'гьдæуттæ, уæ митæ, 
Сты ахæмтæ, зæгъы, ыстæм...- 
Хабос зæронд къалосты мидæг, 
Æвæццæгæн, цæудзæн мæрдтæм. 
Хабос иу нæу! Дæсгай Хабостæ 
Фыдæлты закъонтыл хæцынц. 
Æмпъузынц сæ, кæнынц сын хостæ... 
Æмæ цыма зæронд къалосты 
Рыгкалгæ не 'хсæнмæ цæуынц... 

ч.^УУЗЗрч^.; 
г 
Хабос зæронд къалосты мидæг, 
Æвæццæгæн, цæудзæн мæрдтæм. 
81 

ГÆДЫ ДОМБАЙЫ ХУЫЗЫ 
Фæцарди Домбай кад-нымадæй 
Æнæнцой куыст æмæ хæсты. 
Йæ мæлæт не ссардта æгадæй: 
Нæ бафтыд йе знæгты цæсты. 
Фæлæ ма чи цы кæны мардæй, - 
Дзæгьæлæй хъæдрæбын хуыссыд... 
Фæкаст æм хиндзыд Гæды дардæй, 
Ыстæй йæм багæпп кодта цырд: 
Йæ ныхтæй дын æй систа тонын, 
Æмбойны скъобор кодта загъд. 
Куы йæ «æвзæр тæппуд»-æй тоны, 
Куы та йæ рахоны мæнгард. 
Куы дын æй радаргь кæны уырыл, 
Куы та йæ слæууын кæны хъен. 
Мыстыйас нал зыны йæ быны, 
Цы фæци - ацу 'мæ йæ фен!.. 
Йæхицæй бур Гæды фæбуц и: 
Йæ митæн - кад, йæ дзырдæн - аргь... 
Цы уыд - æгасæй дæр ныппуси, 
Йæхицæй сарæзта паддзах. 
Æрхæцыд разамынды рохтыл, 
Кæд уыйас тæссаг дæр нæ уыд, 
Уæддæр дын сырдтыл систа «богьтæ», 
Æмæ ма уыдæттыл лæууыд?! 

Сæрæй, паддзахы хуызы рацыд, 
Гæды у - ферох дзы кæмдæр... 
Рæстмæ йын ничи загъта «ацитт», 
Фыдмитæм баздæхти æгæр... 
Фæлæ мæнгдзинадæн æмбæхстæй 
Цæрын нæ бантысти уæддæр... 
Æрцыд фыддуг. Хъуыд сидын хæстмæ, 
Хъуыдис паддзахы барджын хъæр. 
Фæсидти сырдтæм: 
- Цомут тохмæ! 
Сты немæ зæдтæ 'мае Хуыцау!.. 
Фæлæ кæм хъуыд домбайы богьтæ, 
Уым хъуыст мæллæг гæдыйы «мйау»... 

у^у^^с^^ 
ФЫРНЫМЦ 
Æппæлынц Уæрыккæн йæ цармæй, 
Æнцой йæ нал уадзынц кæмдæр: 
- Нæуæггуырд уæрыччы уæлдзармæй 
Цы уыдзæн худагæн хуыздæр! 
Кæома, æртæхдзыдау куыд хъазы, 
Къæбæлдзыг, диссаджы рæсугьд. 
Æниу цы сфидаудзæн йæ разы 
Уæларвы Бонвæрноны худ!.. 
Кæрцæн æй Мæйы чызгæн курынц: 
- Зæгь нын, дæ хорзæхæй, фæндон! 
Йæхæдæг Хурзæрин дæр дзуры, 
- Æнæ дæу худагæн куыд уон!.. 
Фырбуцæй уæрыччы сæр разылд, 
Æмæ дын карды бын æрхауд. 
Мæгуырæг, йе 'дылыйæ сразы, - 
Фыдуынд куы уыдаид фæлтау. 

Ььх 
Мæгуырæг, йе 'дылыйæ сразы, - 
Фыдуынд куы уыдаид фæлтау. 
85 

У^=2^У<Щ^<^3^^ 
ЦÆУГ7ЕД0Н ÆМÆ АДÆЙМАГ 
Бæрзонд, цъæх айнæг хæхты сæрмæ, 
Фæхилы Адæймаг - бæлццон. 
Йæ рæзты арф коммæ, дæлæмæ, 
Фырцинæй кафгæ згьоры Дон. 
Цымыдис Адæймагыл бафтыд 
Йæ хъазынæй, æмæ куыннæ! 
- Зæгь-ма, цæуыл цин кæныс афтæ, 
Æмæ цæмæн тындзыс бынмæ? 
Дон загьта: - Ахæм фæтк нын баззад, 
Мах - дæттæ, хъуамæ уæм æмвæз! 
Кæс-ма, цы базыртæ мыл баззад, 
Æмæ куыд хъæрæй зарын æз! 
Лæг Донмæ дисгæнгæйæ бакаст: 
- Уынын, дæ бæллиц у ныллæг! 
- Цы кæнон, - загьта Дон, - фæндараст! 
Фæндараст, бæрзæндтæм тындзæг! 
Кæдæм цыд Адæймаг йæ балцы, 
Кæй онг æй ахуыдта йæ цæст, 
Æмæ йæ балцамонд куыд ацыд, - 
Уый зоны сау айнæг æрмæст. 
Фæлæ куы ракаст дзаг мæй коммæ, 
Уæд федта айнæгрæбын Дон: 
Хуыссыд бæрзæйсастæй уæлгоммæ 
Бæрзæндтæ агурэег бæлццон. 
Цæугæдон худт: - Цымæ, кæй хъæуынц, - 
Йæхи цы сæнттыл хæры лæг?!. 
Фæлæ куы федта: минтæй ссæуынц 
Йæ фæдыл бæлццæттæ нæуæг, 
Уæд бамбæрста йæ цин, йæ худын... 
* * * 
Æмæ цæуыл кæна фæсмон? 
Бæлвырд, лæджы зæрдæйы дудын 
Рæхджы нæ бамбардзæни Дон. 

Ч^-Д 
ТУПÆГДУР 
Уæд иубон куыстуаты хицауæн 
Йæ хæдивæг æргом дзырдта: 
- Нæ хъуыддаг нал цæуы æгъдауыл, 
Мæнмæ куы байхъусис уæд та... 
- Дæумæ! Æмæ ды та кæцы дæ? 
Кæм фидар атыдтай? Дæ ном? 
- Дæ хæдивæг... Дæумæ æрцыдтæн, 
Цæмæй та дын цæхгæр зæгъон: 
Лæгтау кæрæдзимæ нæ хъусæм, 
Кæмдæр дæ ферох и дæ хæс... 
Кæнæ ды хъуамæ 'гьдауыл кусай, 
Кæнæ дæ бæсты кусон æз! 
- Куыд уæндыс! - Хицау дын ыссыгъди... 
Нæ сæтты хæдивæг уæддæр: 
- Æз - цы? Ды - хицæутты номхыгьды... 
Кæм уай - дæ къæлæтджын цæттæ! 
Нæ хицау банцади йæ хъæрæй. 
Фæрсæгау йе 'мбалмæ ныккаст... 
Кæмдæр та ног бынат æнхъæлæй 
Æрсабыр, атади йæ мает... 
Ыстæй йæ хæдивæджы цуры 
Табу-лæгъстæхуызæй æрбадт: 
- Зæгь-ма, цы фехъуыстай? Цы дзурынц? 
Кæм та мын равзæрстой бынат? 

<^>^^^5^ 
ДЫУУÆ КУЬЩЗЫ 
Силæм мæстæлгьæдæй сæ кæрты цур хуыссыд: 
Кæмæдæр балæбурдта сырд, 
Æмæ сæумæрайсом уыд хъæугæрон фæдисы... 
Йæ фындз æрыстыхсти, йæ син фæцæф и, риссы, 
Æгасæй - тугæйдзаг, æууылд... 
Уæд дын æм иуафон йæ сыхаг куыдз Къæдзилæг 
Тыхсгæ 'мае узæлгæ фæуад. 
Фæрсы йæ аивæй, йæ алывæрсты силлæг: 
- Цымæ дæ чи скæны хылтæ 'мæ тохтыл зилæг? 
Дæ куыдзы бынаты куыннæ бадыс æнцад! 
- Æнцад та уанцон нæу! Дæхи нæ зоныс, ау! 
Нæ сых дæ рæйынæй куы райдыдтой фæлмæцын, 
Уæд ма кæмæ 'рхæсдзынæ фау?! 
- Дæ бонæй уай, Силæм! Рæйгæ кæнын, фæлæ нæ хæцын... 
Ыстæй мæхæдæг дæр цæфтæ нæ дæн дæуау,- 
Къæдзилæг радта дзуапп, ыстæй фæзылд цæхгæр, 
Æмæ та фæсхъæу райхъуысти йæ хъæр... 
Ис ахæмтæ: фæдисмæ сиддзæн, нал лæудзæн æрхъæцмæ, 
Фæлæ хъуыддаджы онг æрхæццæ, - 
Уæд арф нымбæхсдзæнис кæмдæр. 

_1^<П^руГ°е_^_ 
-Дæ бонæй уай, Силæм! Рæйгæ кæнын, фæлæ нæ хæцын.. 
Ыстæй мæхæдæг дæр цæфтæ нæ дæн дæуау... 
89 

ДЦÆЙМАГ ÆМÆ АТОМ 
(Фантази) 
Кæмдæр йæ сæрсæфты бынатæй 
Йæ быцъынæг ыскъуыдта Атом 
Уæнгбаст уæйыгау уым лæууыд, 
Зæхх рызт йæ æммыр гуыпп, йæ цæлхъæй, 
Фæлæ йын дунемæ дæлдзæхæй 
Йæ хъару равдисæн нæ уыд. 
Зæххыл та Адæймаг йæ куысты 
Æндонау пиллон арты 'хсысти, 
Хъару, æрхъуыдыйæ - æххæст. 
Цъæх арт йæ нæртон удæй уагьта, 
Дæлдзæхмæ арф хизæнтæ скъахта, 
Зыдæй уæлæрвтыл хаста цæст: 
Цы у æмбæхст дунейы рухсæй, 
Фæхъуыста авд сæдæ къæрцхъусæй, 
Ысгæрста, агуырдта уæддæр... 
Уæд дын æм иу къæдзæхы бынæй, 
Цæйдæр ыстыр дуры рæбынæй 
Ыссыди Атомы уынæр: 
- Фæзын мæм тагьд, цы дуаг, цы зæд дæ, 
Ыскъах мæ, райхал мын мæ бæттæн, 
Æмæ дын Хуры бæсты - æз... 
Фæкасти хардзау Адæймагмæ: 
- Цæй зæд? Дæ фервæзыны фаг ма 
Мæнмæ дæр разындзæн фæрæз! 
Ныннæрыд арв! Нынкъуысти бæстæ! 
Уый фервæзт Атом ныр йæ бастæй: 
Фæзынд æвирхъау тых зæххыл... 
Фæлæ хæрзгæнæг хорз кæм ары? 
Йæ тыхтæ Атом загьдыл хъары, 
Кæмдæр ыскъобор кодта хыл. 
90 

Лæгæн зæххыл цы фыд, цы знаг и, - 
Йæ сæрмæ сæмбырд ысты иумæ, 
Сæ тасæй Хуры цæст æрцъынд. 
Гуыпп! - æмæ нал и Нагасаки, 
Цæлхъ! - æмæ бабын Хиросимæ, 
Æмбойны царды сæфт æрцыд. 
- Нæ! - загьта Адæймаг. Фырмæстæй 
Цъæх цæхæр ракалди йæ цæстæй: 
- Емылыкк бæхæн хос - идон!.. 
Бæргæ ма систа Атом богьтæ, 
Фæлæ йын балвæста йæ рохтæ, 
Æмæ æрсабыр и бынтон. 
Ныр Атом Адæймагæн кусы - 
Дæлдзæхы тары, арвы рухсы, 
Йæ уæлхъус Адæймагæн уый. 
Хæссы йæ полюсмæ йæ саргьыл, 
Фæндаг ын Ихджын фурды къахы, 
Бæстыл хуыздæр æрдхорд кæм и?! 
91 

ХАБОСЫМÆЛÆТ 
Æмбисондæн нæ хъæуы баззад 
Хабос - нæ фермæйы хицау - 
Æхсæвæй бонмæ дæр нæ фæсад, - 
Фæзиан бонырдæм, бецау... 
Цыдысты хъæубæстæ мæрддзыгой: 
Фæндараст зианæн зæгьой. 
Æрмæст цы кодта, уый нæ зыдтой, 
Кæй фæндыд ракæнын фыдгой?.. 
Куыд зæгьой, нозтæй уыд йæ адзал, 
Кæд чи уыд мардмæ та мæсты! 
Хабос æнæмаст лæгæй рацард, 
Куыд бафта адæмы цæсты?! 
Æмæ ма цалынмæ уæлæуыл 
Хуыссыд йæ сау ингæны раз - 
Йæ уæлхъус хистæр лæг æрлæууыд, 
Æд сыкъа райдыдта ныхас: 
-Хабос, фæцардтæ кадæй-радæй, 
Мæлын дын чи уыди æнхъæл... 
Æфсис нæ зыдтай куыст, лæггадæй, 
Хæрд æмæ нозтæй та - гуыххæл... 
Ныр рухсаг у! Дзæнæты бад! 
Дæ сæрвæлтау мæлæт æз курын... 
Хабосыл карз арахъхъ куы 'ркалд, - 
Уæд райгас и... Æркуырдта дурын... 
Йæ къух та дзаг сыкъамæ систа, 
Фæлæ куы фехъуыста æваст 
Цæстмæхъус дзурæджы ныхас, - 
Уæд та йæ уд нæуæгæй систа. 
* * * 
Хабосы расыггæнаг рахъæр, 
Æмæ йын чи скодтаид хос... 
Фæлæ цæмæй амард Хабос - 
Цæстмæмитæй æви арахъхъæй? 

=^=5 
...Уæд райгас и... Æркуырдта дурын... 
Йæ къух та дзаг сыкъамæ систа... 
] 
93 

ХЪ€ДДАГ ЗАКЪОН 
Дæндагсаст, синтæдих, æгадæй 
Уыд Арсмæ Цъæх бирæгь хъæстмæ: 
- Тыхсын фæстаг заман мæ цардæй, 
Нæй акает цуаны дæр рæстмæ! 
Кæй хъæуынц ахæм карз æгьдæуттæ, 
Æхгæд ыскъæты хъомтæ - бает, 
Кæм хизой, уым та сын - фыййæуттæ, 
Æдзухдæр - махæрдæм сæ каст. 
Уæдæ 'мæ дын нæхимæ, хъæды, 
Сæрибар - дуне, цæр - фæрнæй. 
Тыхджындæр æдыхы æргæвды, 
Æмæ йыл иу куыдзрæйæг нæй. 
- Бæлвырд у, цавæрдæр сæрхъуызой 
Фæзындис фосæн! - загьта Аре. - 
Фæлæ бынтон цæмæй нæ сыстой, 
Æркæнæм уый тыххæй Ныхас. 
Фæстагмæ рахастой уынаффæ, 
Уыд хъуыстгонд иумæйаг тæрхон: 
Ныффыстой «Афтæ æмæ афтæ: 
Дунейыл уæд хъæддаг закъон!» 
Æмæ сæ закъон карз æгьдауæй 
Цыд ал кæм фосы дзугтæм хает... 
Фæлæ, дам, иубон галрæгьауы 
Æрцыди Бирæгьы 'фсæр саст. 
94 

Фæцыд ма Аре йæ синтæ ласгæ, 
Кæддæр йæ лæгæты ныттылд. 
Æмæ закъон уæд уыдзæн растдæр, 
Куы дæттой тугдзыхтæн нахкъуырд! 
95 

ЗОНДАМОНÆГ 
Уасæг хиппæлой кæм нæ у! 
Иубон Хъазмæ донмæ каст - 
Уайтагъд доны был æрлæууыд 
Æмæ райдыдта хъæрахст. 
Хъазы алыхуызты фауы: 
-Æй, тæппуд маргь, æй, тентекк! 
Иунæг дæр уæ нæу æгъдауыл, 
Иу дæр уæ нæ зоны ленк! 
Уæдæ ма фæкæс: мæнæйуи 
Доны фестдзæни кæсаг!.. 
Истæй тыххæй уа, æнæуи, 
Уасæгмæ ныхæстæ - фаг. 
Æмæ радзырдта кæронмæ 
Хъазæн ленк кæныны 'гьдау, 
Стæй куы 'рхызт йæхæдæг донмæ, 
Гъеуæд донастæу ныххауд... 
Ис ма Уасæгæн æмбæлттæ, 
Зондамонынмæ - цæттæ... 
Йе 'взаг фырдзырдæй - тæппæлттæ, - 
Къухтыл иу тæппал дæр нæ. 

^а^>^?ч^д^ 
( "— ^ 
Стæй куы 'рхызт йæхæдæг донмæ, 
I Гъеуæд донастæу ныххауд... I 
97 

БÆРЗОНД МÆСЫГ 
Фыдæлты мæсыгæй кæцæйдæр дур æрхаудта, 
Æмæ кæд раздæрау æнæ цудгæ лæууыд, 
Уæддæр æй алчидæр тъæпæн хæдзæрттæй фаудта, 
Йæ фесæфтмæ сæ алчидæр бæллыд. 
- Кæсут-ма, разылди йæ сау бындур бындзарæй, 
Сæрæй фæцудыдта, цæуыл ма дын хæцы! 
- Науæд кæдмæ уа, дур куы нал баззад йæ карæн! 
- Рæхджы ныффæлдæхдзæн, æнустæм лæудзæн, цы? 
-Æмæ хæрзбон зæгьæд æмбойны уæд йæ номæн, 
Уæддæр нæм й' аууонæй бон рухсы цъыртт нæ калд!.. 
Мæсыг æрыхъуыста йæ сыхæггæм кæронмæ, 
Зыдта, фырхæлæгæй сæ цæсты фиу кæм тад, 
Æмæ сын загьта: Цæй, æцæг.исты куы кæнон, 
Гъеуæд уæм рагацау хæрзæггурæг уыдзæн, 
Фæлæ уæ бауырнæд, кæдфæнды дæр ныккæлон, 
Уæддæр ма мæ хæдзарыйас зындзæн. 
* * * 
Æрæджы та Къостайы цырты раз 
Æз фехъустон кæйдæрты карз ныхас, 
Æмæ мæ зæрдыл ацы 'мбисонд 'рыфтыд. 

ХАХУЫРХÆССÆГ 
Фæрынчын хъæды фидауц Бæрз... 
Уæззау æрхаудысты йæ зæнгтыл 
Тæфæрфæсгæнæгау йæ цæнгтæ, 
Цæрынæн нал уыдис фæрæз... 
- Æз де уазæг! - дзынæзта хурмæ, - 
Рынчынгæс хуры цæст лæууыд. 
Æрдз сыстад й' алывæрсты худгæ, 
Уæддæр ын фервæзæн нæ уыд. 
Фæлæ дын кæс: æмбойны-дохтыр... 
Нæ хъæдхой - хосгæнæг фæзынд, 
Мæлæтимæ уый бацыд тохы, 
Лæмбынæг рынчыныл æрзылд... 
Куы Бæрзмæ хъусынтыл ысхæцы: 
Кæм бамбæхст саек, кæм уадзы къуыртт? 
Куы йын йæ зыхъырты ныккæсы, 
Куы та йыл ралæууы къуыртт-къуыртт. 
Йæ рынчын хъæдгæмттæ сгары: 
Цы ран ис низ, кæм у хъыгдард? 
Æмæ дзы низ, рынæй цы ары, 
Гъеуыдон бакæны бындзагьд. 
Бæрз фервæзт. Дохтыр та куыннæ уыд 
Дзæбæх хæрзиуæджы аккаг?! 
Фæлæ йыл Хахуырхæссæг сагъуыд, - 
Фыдгæнæг бахаста æвзаг... 
Хæрамы цæст, зæгъынц, уынаг у, 
Фыдгулæн рацæйхауд йæ гагуы... 
4 Æмбисæндтæ 
99 

Цы хонынц раст адæм æнтыст, - 
Уый галиумæ æрцыди фыст... 
Æмæ кæд бæласæй нæ Хъæдхой 
Нæ федта мисхал дæр лæггад, 
Уæддæр æй рахуыдтои гæртамхор, - 
Хæрзгæнæг ахæстоны сбадт... 
Мæ таурæгь бауырнинаг нæу. 
Рæстаг лæгæн цы кæндзæн хахуыр? 
Фæлæ дыл, - о байтаман! - сахуыр, - 
Уæд, ацу, уый ныхмæ фæлæуу! 

ГÆРТАМХОР 
Кæмдæр та колхозы кæркдоны 
Барбосы сæвæрдтой кæркгæс. 
Куыдз хъахъхъæдта æхсæвæй-бонæй 
Æмæ нæ рох кодта йæ хæс... 
Къæрцхъус, фæкъæппæввонг æддæмæ, 
Нæ зыдта иу минут æрцъынд... 
Уæд дын æм иу тар æхсæв кæртмæ 
Кæцæйдæр Бур рувас фæзынд: 
- Мæ лымæн! Рувæстæй дын арфæ! 
Дæуæй æрдхорддæр нын кæм уыд! 
Куыдз хæпп нæма сфæрæзта, афтæ 
Йæ размæ сины стæг æртылд. 
Цыбæл у куыдз ыстæгмæ рагæй, 
Дæтты йын Рувас дæр «æгьдау»: 
Æппары куыдзæн армыдзагæй,- 
Кæм ма уыд уый хуызæн рæдау! 
Кæцæй сæм касти Халон: - Багъæц! - 
Фæдзырдта Рувасмæ - сæрхъæн! 
Æппын куыннæ зоныс фæстауæрц,- 
Дæхи, дæхи сæры кой кæн! 
- Æз дæр Барбосы мæт нæ кæнын,- 
Ыстæг куыдз асайынæн у! 
Кæд ын йæ куыдзы хъуыр ныхгæнин,- 
Стæй кæркдон иууылдæр мæн у! 
101 

• * * 
Дæсныдæр ма цы вæййы дзуаппæн?! 
Æз зонын: ахæм гæстæ и,- 
Гæртамæн сын ыстæг дæр баппар, 
Стæй фæллой иууылдæр - дæхи. 
102 

к Е<ГИГУК'>3 ■' 
- Кæд ын йæ куыдзы хъуыр ныхгæнин,- 
Стæй кæркдон иууылдæр мæн у! 
103 

^^^5>^5?^^ё^> 
ЦАПХ 
Кæддæр ыскодтой иу куыстуаты Цалх. 
Цæй тыххæй, уый фæдыл нæ таурæгьтæ нæ хъæуы. 
Ис Цалхæн хæхты, быдырты дæр аргь, 
Кæм тулы Цалх, уым фистæгæй нæ цæуынц. 
Уæдæ сæ 'ккой та ничи хæссы уаргь. 
Цыбырныхасæй, Цалхæн 
Уыд иунæг ныхас ахæм, 
Æмæ йæм царды йе сконды фæстæ 
Цæйбæрц фæндæгтæ кастысты æнхъæлмæ!... 
Фæлæ цæмæндæр, бахъуыды рæстæг 
Куы ратылд бæлццоны тыхст хъæрмæ, 
Уæд не сбæззыд, нæ басгуыхти рæстмæ. 
Цы хъуаг уыди, цы сахъат, 
Уый ацу ныр ды рахат. 
Кæмдæр æрдæгвæндагыл сæмæнæй фæтахт, 
Йæхи дæр ма йын гуыффæйы æрластой. 
Йæ ныхмæ самадтой-иу загьд, 
Æгуыстæй бадт ын иу уысм дæр нæ барстой 
Æмæ та 'рцыди ног сæмæныл сагьд. 
Кæд тулынæн дæ арæзт, 
Уæд тул, дæ куысты арæхс. 
Цалх тылд. Кæм нæ смидæг бæстыл! 
Уыд ног къареты стыр горæты балцы, 
Стæй линейкæйы саст цалхы бæсты. 
Хуыздæрæнхъæл ма бричкæмæ дæр бацыд. 
Фæлæ кæм нæ уыдис куысты, 
Йæ хус хъыррыстæй алкæм 
Фæлмæцыдысты адæм. 
Бæстыл æм чи нæ хаста фау? 
Уæддæр та бидаркæйыл 'нæбары фæкуыста 
Æмæ фæстагæрдæм хæрæгуæрдонмæ 'рхауд. 
Фæлæ та ам дæр не сбæззыд, бецау, 
Æмæ йæ чидæр фæсвæдмæ нысхуыста. 

у^^у^Э^^л^' 
Цалх циу? Æз уый нæ фауын, 
Дзырд йе скæнæгмæ хауы. 
Цы кæнай, уый æгьдауыл кæн, 
Æмæ дæм чи ссардзæн уæд хъæн! 
105 

ЦÆСТМÆХЪУС 
Иу буцхаст чызг, модæты нывондаг, 
Айдæны цур 'гас райсом лæууыд. 
Ахорæнтæй, раст цыма ныв кодта, 
Алы хуызты уым йæхимæ зылд. 
Ссырх кодта йæ уадултæ, йæ былтæ, 
Уадидæгæн акалдта йæ хæрв. 
Цъусдуг раздæр чызджыты фыдуынддæр 
Ныр ыскалдта уардийау цæхæр. 
Мыдыбындз - кæцæй æрбатахт уатмæ? - 
Ахуырст былтыл мондагæн æрбадт. 
Чызг фæтарст, ныхъхъæр кодта йæ мадмæ, 
Иргьæвæг æрбазгьордта йæ мад. 
Мæгуыр бындзы расур-басур систа, 
Бацайдагъ сын хъиладзагъдæй хъазт. 
Чызджы фыд дæр рабырста фæдисы, 
Мыдыбындзыл къулрæбын фæхæст. 
- Амар æй, мæ былтыл мын фæхæцыд! - 
Чызг фырмæстæй рахаста тæрхон. 
Лæг дæр ыл фыдызнагау ныххæцыд. 
Мæнæ 'рхæццæ тарст бындзы кæрон, - 
Афтæ бындз ныдздзынæзта: «Нæ зыдтон... 
Хъизæмæрттæ баййафæд мæ уд... 
Чызджы былтæ уардитæ фæхуыдтон, - 
Асайдта мæ диссаджы рæссугьд!..» 
Бындзы хъавд йæ тæккæ ран ысуади: 
Сонт зæрдæмæ стауæн дзырд фæцыд. 
Чызджы мает фырдиссагæй æртади, 
Загьта: «Суадз æй, барæй мын нæ уыд!..» 
Атахт, фервæзт мыдыбындз йæ зынтæй, 
Чи зоны, цы амонд æм кæсы?.. 
Хъал чызг та йæ ирд ахуырст сырх былтæ 
Абон дæр ма таппузтæй хæссы. 

ÆХСÆНДЦОНУАСÆГ 
- Дæ фæндаг раст, сыхаг! 
Кæцæй? Кæдæм та згьорыс? 
Цы хур-цы къæвда дæ хæссы? 
Цы кусыс уадиссаг, 
Дæ кæрт куынæуал зоныс? - 
Дзыгъуыр Карк Уасæджы фæрсы. - 
Кæсын дæм, алыбон 
Бæрзонд дæ къоппа сисыс, - 
Дари, сызгьæринæй фæлыст, - 
Ныууасыс хъæугæрон, 
Æмæ сыхи-сых зилыс, 
Фæвæййы хъæуы бын дæ куыст... 
Бæлвырд, дæхионтæн 
Дæхи сæ дарæг хоныс, 
Хъæрахст кæныс æхсæв уа, бон, - 
Фæлæ дæ бинонтæн 
Сæ райхъал бон нæ зоныс, 
Æхсæв сæ бафынæй - бынтон... 
Мæ сыхаг дæ мæнæн... 
Хъæуы чысыл æфсæрмы! 
Дæ цард цæмæн кæныс дзырддаг! 
-Хъуыддæгты дæн, лымæн! 
Дзæвгар куыст ис мæ бæрны - 
Дзыллон-æхсæнадон хъуыддаг... 
- О, фехъуыстам дæ кой! 
Цыдæр гомхъуыртыл зилыс... 
Нæмыг уын никуы вæййы уæрст... 
Фæлæ кæм ис, Гоппой, 
Нырма дæ хорз æфсины 
Дæ фарсмæ никуы федта цæст... 
Цы сусæг æй кæныс... 
Мæ хорз бæдул-æмгæрттæй 
Æмкъайæн уый равзæрстай ды... 

- Йæ кой дæр ма кæныс! 
Кæм ма йæ 'вдæлы кæртæй?! 
Куы цъиутимæ, куы та - къуыртты. 
* * * 
Æрмæст мæргьтыл нæй хæс: 
Дæ бинонтимæ арæхс, 
Сæ тыхсты макуы у къуырма... 
Фæлæ дзæбæх æркæс, 
Уæд мах астæу дæр арæх 
Исахæм уасджытæ нырма! 

&^>^$-<%з^' 
-Дзæвгар куыст ис мæ бæрны - 
Дзыллон-æхсæнадон хъуыддаг... 
109 

ÆЛГЪÆДÆЙМАВД 
Кæмдæр, дам, Рувас фыры фæдыл бафтыд, 
Йæ фæхсынæй йын нал иста йæ цæст: 
Кæд ын æрхауид - сырды зæрдæ кафыд - 
Мæлæты дынджыр дæр ныннæрст! 
Æрзæбул и йæ фæстаг къæхтыл зæхмæ, 
Лæсы уыртт-уыртгæнгæ уæззау... 
Æххормаг сырды нал хæссынц йæ къæхтæ, 
Фæлæ цы бакæна, бецау?! 
Ызнæт фыримæ тох кæнын куыд уæнда, 
Æрхъæцмæ та куы нал хъæцы бынтон. 
Уд домы, фæлæ не 'ххæссы йæ дæндаг, 
Фыдæнхъæлæй йыл баизæр ис бон... 
Сырд раздæхти йæ мондæгтæ ныхъуыргæ... 
Цæмæй зыдта, йæ худинаджы ми 
Кæй федта Халон бæласыл йæ къуыртмæ... 
Фæрсы йæ: «Цæй, дæ нард фæхсын кæм и?» 
Фæцарæхст сырд: «Дзидзайæ нæй фæлмæцæн... 
Йæ нардæй та æлгьæд кæнын, куыддæр... 
Йæ уындæй дæр, кæс-ма, мæ зæрдæ схæццæ... 
Æгайтма дзы нæ бахордтон уæддæр!..» 
Æлгьæдæй Рувас нард фæхсыныл худт, 
Цы зæрдæйæ - уый хорз зыдта йæ уд. 

РУВАСЫФÆНДОН 
Æрцахстой цъæх Бирæгьы давгæ... 
Кæм вæййы сырдтæм та закъон, 
Фæлæ, æгьдаумæ гæсгæ, хъавгæ, 
Сæ ахстæн рахастой тæрхон: 
- У Бирæгь маринаг, æмбарæм, 
Цæуы йыл фысты 'рдыгæй хъаст, 
Æмæ йæ се скъæтмæ ныппарæм, - 
Уадз райсой тугдзыхæй сæ мает! 
- Бæстондæр хъуыддагмæ æркæсæм! - 
Сæрджын Саг карз тæрхон куырдта, - 
Нæ цуры адæммæ нæ кæсæм... 
Гыццыл сæ бафæзмæм уæд та!.. 
- Æз дæр гье уый зæгьын,- фæцырд и 
Кæцæйдæр Рувас, райста дзырд, - 
Æрæджы иу хъæуы цы 'рцыди, 
Гъе уый уын радзурон бæлвырд... 
Зыдбег уыд фермæгæс - зыдтат æй - 
Æргæвста бирæгьтæй фылдæр 
Æмæ фæхауд йæ хъарм бынатæй... 
Хæры ныр кæркдоны фыддæр... 

л^а^у^^^д^ 
Фæсыкк и Саг. Цы ма уыд дзурæн?.. 
Æмæ йæм чи 'рхæсдзæни фау?! 
Кæд мах нæ давджыты нæ сурæм, 
Уæд сырдтæн чи скæндзæн æгьдау? 
112 

^^Л^^^<^3^- 
- Бæстондæр хъуыддагмæ æркæсæм! - 
Сæрджын Саг карз тæрхон куырдта... 
) 
113 

ХЪÆБАТЫРКЪОГЬО 
А... у сæрдыгон бон, 
Тæвд зынгау йæ хур дæр. 
Хурхæтæны тæвдмæ, зон, 
Атъæпп уыдзæн дур дæр. 
Фæлæ сихæрттæм - кæсыс, 
Æмæ хæхты тигьтæй 
Арвмæ райдайынц лæсын 
Алырдыгæй мигьтæ. 
Исдуг тынг фæнæрдзæн арв, 
Рауардзæн æмбойны, 
Зæхх ысулæфдзæни арф, 
Суадздзæни йæ дойны. 
Стæй та хуры цæст фæзынд, 
Арвыл хъазынц мæргьтæ... 
Иуахæм та арв нæрыд, 
Райдыдта гæрæхтæ. 
Уыцы афон Гоппой цъиу 
Иу Къогьойыл фембæлд. 
Арвы гæрахимæ сиу 
Тæхгæ маргьы февнæлд. 
Къогьо асхъиудта æваст. 
Й' амонд та кæм фаудта. 
Мыдыбындзытæн æмраст 
Се 'хсæнмæ æрхаудта... 
Дард, хæстæввонг дын æрбадт. 
Хыл кæны, æвзиды. 

Арвмæ сарæзта йæ фат, 
Тох, фæдисмæ сиды. 
- Чи дæ? - Бындзытæ фæрсынц. 
Загьд-замана сметой. 
- Рагæй уыд мæ цæстысындз 
Елиа фæлитой! - 
Загьта къогьо, - ныр æрцыд 
Не 'хсæн карз хæст, æмæ 
Æз мæ сахъ фыдæлты цыт 
Не 'руагьтон дæлæмæ. 
Ме 'знаг, хиппæлой, фæтарст, 
Калдта ма цæхæртæ... 
Фæлæ йын уæддæр мæ фат 
Басгæрста йæ зæрдæ... 
...Æмæ сасчъы дзырд фæпырх 
Быдыртæ 'мæ фæзтыл: 
- Къогьо Елиайыл фæтых 
Абон фатæй хæсты! 
- Ау? - фæрсынц, - куыд æмæ цы? 
Елиайы тасæй 
Чи нæ рызт æмризæджы?! 
...Иуцыбырныхасæй, 
Къогьо йе 'взаджы фæрцы 
Баззади æгасæй. 

АРСÆМÆХИЛÆГ 
Бæрнон бынат æрцахста Аре... 
Сæрмагонд кабинеты хъармы 
Цы уыд фæрсмæ, дæргьмæ йæ ас, - 
Ныннæрсти, нал цыди йæ цармы. 
Йæ цæстæй ма тыххæй уыдта, 
Æмбæлттæй нал æрвæссыд иуыл, 
Кæй ном, кæй зæрдæ ма зыдта, 
Йæхи зæрдæ та бамбæхст фиуы. 
Зынгæ фæуæзбындæр йæ куыст, 
Цыдæр фæци йæ къæрцхъуедзинад: 
Нæдæр æм галиудзинад хъуыст, 
Нæдæр - рæстдзинад. 
Уæле дзы агурынц гæххæтт: 
- Куыд у бынæттон куысты хъæд? 
Бынæттон куыстуæттæй дæр - домæн: 
- Цы нын уынаффæ кæные сомæн?.. 
Аре - иуырдæм: нæ цæуы куыст, 
Аре- иннæрдæм: бынтон æлгьыстаг... 
Æмæ цæйбæрц тыхджындæр тыхет, 
Æвзæрдæр кодта уыйас хъуыддаг. 
Фыртæссæй дын фæцыд йæ хуыз... 
Йæ хибар кабинеты хъармы 
Кæмæй ма райстаид æххуыс? 
Æмæ йæ цæст æрхаста Калмыл... 
Нæ дывзагон нæ уыд æвыд, 
Фыхтис мæстæй, æнцад нæ лæууыд... 

у^а^у^^г^у 
Кæмæй ма райстаид æххуыс? 
Æмæ йæ цæст æрхаста Калмыл.. 
: 
117 

У^З^У^?"^^ 
- Кæмдæр дын чидæр та, бæлвырд, 
Дæ къæдзилыл ныллæууыд?.. 
- Нæ хицау! Байхъус мæм ныхасмæ... 
Дæуæн мæ рæстдзинад зæгьон!- 
Фæлæ йæ дзырд нæ хъуысти Арсмæ, 
Аре кодта хинымæр тæрхон: 
«Зыд æмæ кæлæнæй - æххæст, 
Цы хуынкъ, цы зыхъхъыртыл нæ хилы... 
Кæйдæр хъæнтæ 'мæ фаутыл зилы, 
Йæхи та йын нæ уыны цæст... 
Мæхицæн дзы зæгьон «хæлар», 
Уадз хъуыддæгтыл мæ бæсты зилæд!..» 
Æмæ йæ кабинеты дуар 
Æнæхойгæйæ кодта хилæг. 
Йæ кæнонтæм та бавдæлд Аре, 
Фæхæстта разамынды рохтыл... 
Æрæвæрдта æгьдæуттæ карз 
Æмæ та ногæй систа богьтæ. 
Уæлæмæ - дзуапп, дæлæмæ - бардзырд... 
Æууæнкджын нал уыдис бæстыл! 
Æмæ бæрцæй аз дæр нæ рацыд, 
Фæлæ ма чи баззад куысты?! 
* * * 
Нæу абон Калмы тыххæй дзырд,- 
Зынынц йæ сау хъулæттæ рагæй... 
Фæлæ ис Арсы хуызæн гуырд 
Фыддæр нæ кæлмыты мыггагæй. 

СÆРЫСТЫРОБАУ 
Фæкасти Обау лæгьз быдырмæ бирæ. 
Йæхицæй дын хуымæтæджы ныхъхъал! 
- Каем ис, зæгъы, мæ хуызæн бæрзонд Иры - 
Мæ конд, мæ уындæн а зæххыл æмбал?! 
Рæстмæ дзурæг куы уаиккой нæ адæм, - 
Сæ рухс дзуæрттæн мæ равзариккои бадæн... 
Бæлвырд, нæ Обау фервæссыд йæхиуыл, 
Фæлæ ма хъуыста хæхты кой кæмдæр, 
Æмæ дын систа загьд-замана, хъæр... 
Йæхи дын уайтагьд андзæрста Хъæриуыл. 
- Уынут æй уæртæ, раст цыма уæ фыны, 
Сæрдæй-зымæгæй урс мигьты бынмæ, 
Фæлæ йæ къул сæр уырдыгæй мæнмæ 
Нымæтхуды йас дæр нæ зыны! 
Мæгуыр Обау нæ хатыдта бæстон,- 
Хъæриумæ уый кæй нæ зыны бынтон. 

АВТОР 
Кæддæр, уæлтæмæны заман, 
Фыссæг куыннæ вæййы æрра та... 
Ныффыста Мыстулæг роман 
Æмæ йæ редакцимæ радта. 
Фыццаг æм никæй къух фæцырд, 
Стæй, иу афæдз куы аззад лагьзы, 
Уæд иубон Рувас, Тæрхъус, Уырд 
Роман æрæвæрдтой сæ разы. 
Кæсы йæм редакторты къорд. 
Цы у? Куыд у? - уырзæй йæ 'взарынц, 
Цæйбæрц дзы ис æрхъуыды, зонд? - 
Лыстæг сасирæй йæ луарынц. 
- Цы темæ равзæрста! Кæсут! 
Нырыккон! - фестад Уырд фырцинæй,- 
Тæлфы дзы хи сæрмагонд уд! 
Уый - иу, йæ куырыхон зонд - иннæ... 
- Кæм федтай ахæм цыргъ æвзаг?! 
Рæстдзæвин,- Тæрхъус дзы æппæлы,- 
Нæу дуджы комулæфтæй хъуаг... 
Романæн рухс фенын æмбæлы! 
- Бæргæ! - зæгьы сæ хистæр Рувас, 
Фæлæ фæурæдта йæ цин. 
Æрæвæрдта йæ куыстаг иуварс 
Æмæ дын сагьæстыл фæци. 
- Зæгь! - курынц дзы,- цæуыл у мæт? 
Куыд уыдзæн чиныджы хъысмæт? 

ч.^ууд^г^,/ 
- Бæргæ! - зæгъы сæ хистæр Рувас, 
Фæлæ фæурæдта йæ цин. 
121 

<=-а 
Фæлæ у Рувас хинæй йедзаг, 
Æмæ та аныхъуырдта йе 'взаг. 
«Куы уаид автор Домбай, Арс,- 
Хъуыды кæны,-фæлæ Мыстулæг?.. 
Фæу ныр Мыстулæджы фарс, 
Стæй сом дæхæдæг цу куыст курæг...» 
Фæстæдæр сæргом и йæ фæнд, 
Йæ хъуыды балхынцъ кодта афтæ: 
- Уадз, чиныг стыр æнтыст дæр уæд, 
Фæлæ... зæгьут-ма, чи у автор?! 
Æмæ та редакторы лагьзы 
Роман лæзæры 'мæ дзыназы. 

I 
ТЕУАÆМÆХÆРÆГ 
Æрхæццæ Хæрæг Теуамæ фæдисы: 
- Рын сыстад, зæгьы, зæххыл, рын. 
Мæлæт йæ фæстаг хъалон исы, 
Ызмæлæг нал уадзы цæрын. 
Мæлынц, дам, теуатæ 'мæ бæхтæ, 
Хæрджытæ, хъомтæ, фыстæ, сæгьтæ, 
Бындзагьд дзы фесты сырдтæ, мæргьтæ, - 
Цыбырдзырдæй, хъаймæт æрцыд... 
Дæумæ уыд уый тыххæй мæ дзырд, 
Æз иу æдас фæсфæд ран зонын, 
Æмæ дæ мемæ уырдæм хонын, 
Æрмæст хъæуы чысыл фæцырд, 
Ыстæй æмвæнд æмæ æмзæрдæ... 
Низ цалынмæ нæма фæзынд, 
Уæдмæ дзы бафснайæм нæ сæртæ. 
Бæлвырд, дæ фæнд цæуы зæрдæмæ, - 
Лæвæрдта Теуа дзуапп фæстæмæ, - 
Мæн дæр ма ацæрын фæнды, 
Фæлæ ма ахъуыды кæн ды: 
Дæ цæстыл ауайæд дзæбæхдæр - 
Кæд дуне уа æнæ цæрæгæй, 
Уæд ма цы сфидаудзæни зæхх дæр 
Гуыбырсин Теуа 'мæ Хæрæгæй?! 

РУВАСЫ КЬÆДЗИЛ 
Кæмдæр, дам, хицауы хæдивæг 
Æрвылбон сырддонуынæг цыд, 
Фæлæ-иу алы бон дæр иунæг 
Гæды рувасы цур лæууыд. 
Йæхи-иу фырфæсмонæй мардта: 
- Тæхуды - рувасы къæдзил!.. 
Фæцъыллинг-иу æй кæн æмæ та 
Дæ хицауы фæрсты æрзил. 
Æфхæра дæ - йæ разы атул, 
Хыл дæм кæна - лæгьстæ йын кæн, 
Дæ къæдзил ын йæ къахыл атух 
Æмæ йыл баузæл фæлмæн... 
- Мæ лымæн! - загьта рувас хинæй,- 
Æз хатын дæу: къæдзил дын нæй, 
Фæлæ, цыма, æнæ къæдзилæй 
Æвзæрдæр н' арæхсыс мæнæй?! 
124 

ХУЫСНÆДЖЫФÆД 
Кæмдæр, дам, иу шофыр 
Бензины боцкъа ссардта, 
Кæм дзæгьæл баззади 
Æнæхайыры артаг, 
Уый абон чи зоны! 
Фæлæ ма ис, бæлвырд, 
Кæцыдæр шофыртæй 
Фыдгалиу æмæ зыд, 
Æмæ йæ машинæ 
Æд боцкъа хъæумæ тардта. 
Цыд давæг над митыл, 
Йæ тых-йæ бонæй згьордта. 
Фæзылд-иу фæсвæдмæ, 
Фæдфæливæнтæ кодта. 
Бынтон æдас кæй нæу, 
Уый хатыдта дзæбæх, 
Фæлæ зыдыкайы 
Фырцинæй ма цы домдта?! 
- Хæцут мыл ныр,- дзырдта, - 
Мæ дымæгыл мын - цæхх... 
Æвыд кæд баззайы 
Æнæсæрфат ыскъæрæг?! 
Нæ разынд боцкъайæн 
Нывыл æхгæд йæ къæрмæг. 
Йæ дзæгь-дзæгъ шофырæн 
Бæргæ йæ хъустыл уад, 
Фæлæ йæ рахат, цу, 
Дæ машинæйы хъæрмæ!.. 
Æмæ йæ давд бензин 
Лыстæг цыхцырæй калд... 

I 
Кæм зайынц боцкъатæ 
Æнæнымадæй настау!.. 
Сæ гæс сыл райсомæй 
Йæ цæстæнгас куы 'рхаста, 
Уæд дзы кæронæй иу 
Йæ бынатæй нæ зынд, 
Æмæ дын с' алыварс 
Уынгæ-нымайгæ 'рзылд, 
Ыстæй уæд фæндагмæ 
Кæйдæр цæлхвæд æрхаста. 
Бæргæ, афоныл - уæд 
Кæронмæ цæлхвæд ахæсс, 
Фæцу йыл агургæ - 
Хæстæг уа æви дард - 
Æмæ дæ давæджы 
Йæ галиу митæй бафæрс. 
Ныр та йæ ацу 'мае 
Сæдæты 'хсæн ыссар! 
Фæлæ нæ хъалагьур 
Бæгуылæгау фæцарæхст: 
Цы хъуыды йæм æрцыд, 
Æрмæст Хуыцау - йæ хатæг, 
Æмæ дын фæндагмæ 
Йæ мæнг цæстæй куы 'ркаст, 
Уæд артхос асыгъта 
Æмæ йæ хъавгæ, цадæг, 
Æруагьта цæлхвæдмæ... 
Бензин ыссыгьд æваст... 
Арт размæ азгьордта, 
Йæ фæдыл лæджы хоны: 

ЫагЗ-^У^^Г^^ / 
...Æмæ йæ давд бензин 
Лыстæг цыхцырæй калд.., 
127 

Арт лидзы быдырты, 
Куы дæлвæндагмæ 'рхизы, 
Куы схизы уæлвæдмæ, 
Йæхи дын хъæумæ сисы, 
Æмæ нæ къæрныхæн 
Йæ кæрты арт ыстынг... 
Хъæр райхъуыст хæдзарæй, 
Лæг разгъордта фæдисы: 
- Фæдис! Мæ сыхæгтæ! 
Мæ къæсыл сирвæзт зынг! 
Æмбисонд давæгыл, 
Æвæццæгæн, кæм хъæуы. 
Йæ фæд хуыснæг лæгæн 
Æнæуи дæр - бæлвырд. 
Фæлæ, мæ буц кæстæр, 
Мæ зондамынд дæумæ у: 
Лæджы фæд судзгæ нæ, 
Тæхгæ-нæргæ фæцæуы, 
Æмæ-иу макуы 'руадз 
Дæ цардвæдыл рæдыд. 

ИРОН ЗÆВДÆХЭДТ 
Чи зоны, куыд уыд, цы хуызы, 
Фæлæ иу æхсæв тыхгæнæг 
Бирæгь уæтæрмæ æрхъуызыд 
Æмæ бахауд уым йæхæдæг... 
Бады Куыдз цæхгæр йæ размæ, 
Тугдзыхы дæр ма цы бон ис?! 
Дзуры: 
-Уазæгхор, ныууадз-ма, 
Хицоны уæддæр нæ зоныс?! 
- Ды кæмдæр рæдийыс, «хицон», - 
Куыдз дын æм фæстæмæ сдзырдта, - 
Давæг сайынмæ æмхиц у, 
Фæлæ, цыма, нал фæцыдтæ... 
Бирæгъ хиуæттæй цы кодта, 
«Хицон» бирæгьыл кæм бады? 
Фæлæ йыл фыдбон куы 'ркодта, 
Уæд та Куыдзы бын дæр атылд... 
Сидзæрхуыз, æфхæрд, ыссæстæй 
Дардыл райдыдта ныхæстæ: 
- Баууæнд мыл! Бæлвырд у рагæй, 
А цыппæркъахыпгæй махæй 
Тугхæстæгдæр нæй мыггагæй... 
Бает ыстæм нæ туджы 'ртахæй: 
Де 'рвад Силæмы зыдтаис, 
Уый хæрæфырт та Сылынк уыд... 
Бакодта Сылынк ам каис, 
Æмæ йын Къуыбырхъус райгуырд... 
Кæс, æз та - уæ цардхæрæфырт, 
Иу-Къуыбырхъусæн йæ фырттæй... 
Мадæрвад мæ зæрдыл 'рæфтыд 
Æмæ уæм хуынды æрцыдтæн... 
Куыдзæн афæлмæн йæ зæрдæ... 
129 

Иу туг-иу ыстæг æрвадæн 
Чи цыдис йæ зæрдæхудты? 
Æмæ дзаг фосы уæтæртæй 
Райсом баззади гаффуттæй. 
Давæджы æвзаг уæрдæх у, 
Тасы алырдæм дæр фаг, 
Фæлæ зон, ирон зæрдæхудт 
У нæ тæссагдæр ызнаг. 
130 

к^а^У5$?<15^ 
С- Уазæгхор, ныууадз-ма, 1 
Хицоны уæддæр нæ зоныс?! I 
5 Æмбисæндтæ 
131 

БÆРÆЗЕ ÆМÆ ДЗЕДЫРÆГ 
Бæрæзе Дзедырæджы фарсмæ, 
Сæнтсау сæнæфсирау, æрзад. 
- Мæ сыхаг, байхъус-ма ныхасмæ, 
Куыд мæнгард у, æвæдза, цард! 
Мæ дыргьтæм иу уд дæр нæ цæуы, 
Дæумæ та - алы бон дæр уазæг... 
Æргуыбыр дæм уæддæр нæ хъæуы? 
- Æмæ кæй бахъуыди дæ хъал зæнг? - 
Бынæй йæм Дзедырæг дзырдта, - 
Мæ фыдгул адæмæн æлгъаг уа... 
Мæ сындз кæй нæ уæларм тыдта! 
Фæлæ сын адджын у мæ гага! 
Бæрæзе дзæгьæлы нæ фæрсы... 
Æмбал, зæгьон дын æй æргом: 
Дæ куыст кæд адæмæн нæ бæззы, - 
Уæд дын уый не скæндзæни ном. 

ХИВÆНД ХÆРÆГ 
Уæд та дын, зæгьы, иу Хæрæг æд уæргьтæ, 
Æд хæссинаг ныууоцани кæмдæр. 
Ныццавта, налат, донастæу йæ къæхтæ, 
Нæ йæм лæгъз дзырд хъуысы, нæ - хъæр. 
Йæ хицау æй уæддæр та былмæ ссоны, 
Йæ уæргътæм ын ныббыцæу кодта уæхск. 
Нæй, Хæрæг размæ аккуырсын нæ зоны. 
- Кæсут,- зæгъы,- мæн хивæндæй фæтонынц - 
Нæ йын комын, уæддæр ныффæрск! 

МЫСТ 
Мыст иубон рабырыд йæ хуынкъæй, 
Йæ алыварс хæссы йæ цæст. 
Ысгары йе 'нæнцой бырынкъæй... 
Мæнæуы кæрийыл фæхæст. 
Дзæвгар дзы ахордта фырзыдæй, 
Йæ цæст уæддæр нæ зоны 'фсис. 
Бæргæ ныр аирвæза 'выдæй, 
Фæлæ йын аккуырсæн кæм ис? 
Куыд бацæуа йæ тъæнгты хъыджы? 
Йæ фырзыдæй ныттыппыр Мыст, 
Фæстæмæ нал цыдис йæ хуынчъы, 
Æмæ дзы адæргæй нынныхст. 
Йæ кæрон ахæм у фырзыдæн: 
Кæцæй йæм фæцырд Гæды-Гиса, 
Æмæ йæ йе 'фцæгготæй систа. 

-К^^У^^<%3^- 
[Фæстэемæ нал цыдис йæ хуынчъы, 1 
Æмæ дзы адæргæй нынныхст... 1 
135 

^^ё^^ё^ 
ГÆРÆМ УЫРЫ ÆМÆ ÆХСÆРÆГ 
Кæмдæр та хъæдбын, конд хуымы кæрон 
Æнæвдæлон фæззыгон бон 
Гæрæм Уыры йæ арф хъуынкъæй куы слæст, 
Æрхæцыд бæласмæ йæ цæст, 
Æхсæрæг хъазгæмхæццæ, рогæй 
Куыд хаста 'хсæр бæласы цонгæй 
Уæлдæр йæ ахстонмæ æхсæртæ. 
Гæрæм Уырыйæн адæнгæл йæ зæрдæ, 
Фырхæлæгæй фæцæйтыдта йæ мает, 
Фæлæ уæддæр йæ сыхагмæ ыскаст: 
- Куыд дæ? Цытæ систай дæ хуымæй? 
Цæмæй та цæрдзынæ зымæг? 
- Цæмæй? Хуыцау цы радта, уымæй... 
Мæнæн хуым никуы кæны мæнг,- 
Дзырдта йæм Æхсæрæг бæрзондæй,- 
Кæсыс, бæртæ кæнын гыркъотæй, 
Æхсæр уа, тæрс - мæ фаг уыдзæн... 
Уæдмæ та уалдзæг дæр цæудзæн... 
- Сæнтуай! Цæмæйты мын æппæлы 
Æмæ цæуыл дары йæ ныфс! 
Æгæр бæрзæндты мын тæхыс... 
Уæдæ-ма фен, дæ сыхаг та куыд цæры! - 
Æмæ дын систа йе 'вæрæнтæ 'вдисын, 
Йæ гонтæ 'мæ йæ уæрмыты фæллой, 
Кæм найгонд хор, кæм та нырма куыристы, 
Кæм къутуты - цы рассадта куы рой: 
- Кæс, мæнæ ам - æндæразы мæнæу, 
Нырма йæ кæри къахыргонд дæр нæу... 
Уæлдæр та - хлепа фароны æрнайæ, 
Дæс азы фаг цæкуы æмæ дзæрнайæн. 
Сæ фæстæ ноджы - ног азы сыеджы, 
Хæрд мын нæ фæуыдзæн рæхджы... 
Дæлдæр та - хохаг хоры кæри: 

Кæрвæдз, хъуыдалы æмæ сиск... 
Цыбырдзырдæй, дæ рæбынты цы ис,- 
Мæ фæсдуар уымæй дæр фылдæр и! 
- Бæлвырд, хъæздыг дæ! - уый ысбæрæг,- 
Фæкодта Уырыйæн Æхсæрæг,- 
Фæлæ ма уый дæр зæгь æххæст: 
Хуым кæнгæ дæ цæуыннæ фены цæст? 
- Кæнæнт хуым иннæтæ фæрнæй! 
Мæнæн мæ фыдæлтæй нæ баззад,- 
Ныххудт Гæрæм Уыры хъæрæй 
Æмæ та давынмæ фæцæйуад... 
- Фæлæуу! Фырзыд æвыд нæ вæййы! 
Тыд хоры ард дæ басудздзæн, налат! - 
Æхсæрæг Уырымæ фæуад... 
Фæлæ фыдгæнæджы зæрдæйы 
Рæстамынд не ссардта бынат... 
* * * 
Йæ райсом хъæдбын, конд хуымы фæстæ, 
Гæрæм Уырыйы фендæуыди мардæй... 
Æхсæрæг ма йыл бахъыг кодта дардæй: 
Уыд давæггаг хор ацы хатт хъæстæ. 

А 
ПЕНСИГУР 
Кæддæр уыди - уæддæр Бæх фыргуыстæй ныззæронд, 
Йæ къах æй нал хæссы, фæзæбул ис йæ сæр. 
Тыхсы мæгуыр хайуан: «Ныр афтæмæй куыд цæрон? 
Фæцæуон пенсигур нæ хицæуттæм æз дæр». 
Цæвиттон, кусæг фос кæд фæцæры æгуыстæй? 
Кæддæр уыд дугьон бæх, атакæй хæсты цыд... 
Æмæ цынæ федта гранаты цæф, рæхуыстæй? 
Фæстæдæр - гутоны, стæй донласæгмæ 'рхауд. 
Куыд вæййы - курдиат йæ хицæуттæм ныффыста, 
«Æркæсут, равзарут мæ уавæртæ, мæ тыхст». 
Куыд цард, цы заманты, цæмæй æмæ куыд куыста, - 
Æппæт дæр гæххæтты æрцыд фæд-фæдыл фыст. 
Йæ хицау, Бурхъус куыдз, нæ разынди йæ чемы, 
Тызмæг, къæмагур цæст гæххæтты ссардта «хъæн»... 
«Нæ зынынц, - загьта йын, - кæцыран куыстай, чемæ? 
Уæрдоны? гутоны? - Æвдисæндартæ 'ркæн»... 
Æмæ мæгуырæг Бæх дзæгьæл цоппайæ рафтыд. 
Уæдæ йæ куысты дæр æдзух нæтгæ, тыхсгæ... 
Кæмдæр та дон ласгæ кæйдæр кæртмæ куы бафтыд, 
Уæд тыргьы ауыдта кæйдæр куыдзы хуысгæ. 
Йæ цæстыл ауади хъуынджын дамкъа Къæдзилæг... 
Кæддæр ам, иу кæрты, фæцардысты дзæвгар... 
Æнувыд - хицауыл, йæ алыварс-иу сзиллæг 
Рæйгæ 'мæ ардаугæ, мæнгард... 
- Куыд дæ? ысхæпп кæнын æппын дæ бон куы не 'сси, 
Æви ды дæр мæнау тыхст дæ? - 
Бæх бафарста мæстæй... 
- Тыхсæд мыл хицауад, æз бакуыстон мæ пеней, - 
Куыдз загьта, - уый фæстæ дзæгьæл рæйæнтæ нæй... 

* .иЗ^Уд^^Ь. * 
«Нæ зынынц, - загьта йын, - кæцыран куыстай, чемæ? 
Уæрдоны? гутоны? - Æвдисæндартæ 'ркæн»... 
139 

-Уæдæ куыннæ фæци мæныл тыхсæг, æрзилæг? 
- Дæ хъаст кæмæ радтай? 
- Уыд Бур куыдзмæ мæ хъаст... 
- Дæ цоппай уæгьды у, - фæкодта йын Къæдзилæг 
Æмæ йæ мæнг цæстæй мæгуыр Бæхмæ ныккаст... 
Бæх рахауд кусгæйæ... Закъонтæ та куыннæ уыд, 
Фæлæ йын «хицауад» ныууырæдта йæ хъаст... 
140 

НОГÆМБИСОНД 
Уæд та дын æмбисæндтæфыссæг 
Йæ сæр куы фæлæмæрста бирæ, 
Уæд дын æм иуахæм рæстæг 
Фæзындысты:Цъæх бирæгь, 
Гæды Рувас æмæ Аре, 
Æмæ сын бацайдагь ныхас. 
- Цæуыл тыхсыс,мæ лымæн фыесæг, 
Цæмæн кæные дæхи æгьуыесæг? - 
Рæвдауæгау æм дзуры Аре. - 
Мæн-иу хæдмæлхорæй тыдтай, 
Кæрæф, фыдгуыбынæй æфхæрдтай, 
Фæлæ-ма зæгъ.кæм ис мæ хай 
Мæнæн нæ иумæйаг бæркæдтæй?.. 
- Кæнæ мæнæн! - фæцырд æм Рувас 
Æмæ йæхи æруагьта иуварс... 
- Ам иу дæр нæу мæнæй тыхетдæр! - 
Фæхистæр Цъæх Бирæгьы хъæр, - 
Мæ ныхмæ алывыд фыстай, 
Мæ цуры ницуал уыд Стай. 
Хуыдтай мæ тугдзых æмæ зыд, 
Æнус мыл давæджы ном уыд. 
Фæлæ сымахæй дæр мæ бон 
Нæу раппæлын, - æргом зæгьон: 
Кæрæдзи стъигьут æмæ марут, 
Ыскодта уыл фыдбон, фыддуг. 
Кæрон уæ фыдгæндтæн нæ арут, 
Кæлы æхсæрдзæнтæй уæ туг! - 
Нæ фыесæг джихæй сырдтæм каст, 
Кæй ма хъуыдысты уым дæнцæгтæ? 
Уыдысты хъæддаг сырдтæ раст, 
Æртæйæ дæр дзырдтой æцæгтæ. 
141 

ЦЫБЫР ÆМБИСÆНДТÆ 
ÆНХЪИЗÆН 
Æнхъизæн дурынæй лæбурдта: 
- Цы у мæ разы фурд та! 
ЛАЛЫМ 
Ныттыппыр карз арахъхъæй Лалым. 
Дзырдта: Ирон æгьдау нæ халын. 
ПЪÆЗЗЫ 
- Царды тагьд кæнын нæ бæззы! - 
Загьта, ком ивазгæ, Пъæззы. 
ИЧЪИ 
- Мæнæн дæуæй лымæндæр ничи! - 
Ард хордта хъуынджын кæрцæн Ичъи. 
ХИСТХÆРÆДЖЫ РОН 
- Кæдæм ма ивæзон, куыд уон! - 
Дзынæзта хистхæрæджы Рон. 
КРИТИК 
Критик йе стыр тохы сарæхст - 
Фехста фат, йæхæдæг амбæхст. 
ÆППÆЛОЙ ФЫД 
Йæхицæн никуы скодта ахстон,- 
Фæлæ дзырдта: «Фырттæ фæхастон!» 
КЪÆЛÆТДЖЫН БАНДОН 
Къæлæтджын хицауæн æппæлыд: 
-Дæуау уæлдæр куыстмæ нæ бæллын! 

ХЪÆБАТЫР БЫНДЗ 
Бындз бæхы къæдзилыл ныффидар: 
- Ныр ахст у, уадзут æй мæхи бар! 
ТÆРИГЪÆДГÆНÆГ БИРÆГЪ 
Федта фыййæутты уæрыкк æргæвдгæ Бирæгъ 
Æмæ фæкуыдта æрхы рæбын бирæ. 
УÆЗДАН ХÆРÆГ 
Хæрæг йæ уæздан къæхтæ стыдта, 
Йæ хъустыл иу хатт дæр нæ дзырдта. 
РОХГÆНАГ ЦЫРТ 
Бæрзонд цырт ферох кодта тагьд, 
Кæй номыл уыдис сагъд. 
ТУЛДЗ СТЪОЛ 
Æппæлыд тулдз Стъол йæхицæй: 
- Æнæ мæн никуы уаид хицау! 
ЦЫМЫДИС ФЫНДЗ 
Фындз алкæм дæр йæхи тъыста 
Æмæ дзы сау цæфтæ «куыста». 
ЗОНАГХЪЫБЫЛ 
Загьта Хъыбыл: «Куыдфæнды дзур, 
Фæлæ цъыфдзастæй ыскæсы хур!» 
ÆНÆХИЦАУДУАР 
Æнæсæрст Дуар уасыди фæсусæй: 
- Цымæ куыд у мæ хицау хъусæй? 
ТЫХСТ КÆСАГ 
Кæсаг дзырдта схъæлфындз æнгуырмæ: 
- Сдæн дæ минасæй мæ хъуырмæ! 

КУЫРМ УЫРЫ 
Куырм Уыры-иу дзырдта рæстытæ: 
- Кæй хъæуынц а зæххыл цæстытæ? 
ЦÆСТМÆХЪУС ХÆДИВ/ЕГ 
Хъæхъхъаг тамако директор ысмыста, 
Йæ хæдивæг та уый бæсты æхснырста. 
ПЕНСИГУРЛÆДЗÆГ 
Кæйдæр рагъыл ныссасти Лæдзæг, - 
Стæй пенсигур фæцыд йæхæдæг. 
МУЗЕЙЫ ÆРЧЪИ 
- Мæнæй диссагдæр чи у, чи?! 
Хъæр кодта музейы Æрчъи. 
СÆРЫСТЫР СЫНКЪ 
Йæхи Хъæриуыл барста Сынкъ, 
Æмæ фæцис цæрдхуынкъ. 
МЫДÆЙ ХЪАСТГÆНÆГ 
Бындз мыды й' астæумæ ныссагьд, - 
- Уæдæ цæй мает у! - систа загьд. 
ХИСТХОРЫ ДÆНДÆП7Е 
- Цы ма куедзысты уæдæ тъæнгтæ? - 
Тагъд кодтой хистхоры дæндæгтæ. 
ГУЫМЫДЗАЙЫ ХУДТ 
Гуымыдза Къудайыл ныххудти: 
- Цымæ цы фæкодтай дæ къуди?! 
ÆВДÆЛОН АРАХЪХЪ 
Арахъхъ дзырдта: «Кæй не 'вдæлы, 
Гъе уый-иу мæныл фембæлæд!» 

ЙÆ УÆНЫКÆСÆГ ХАЛОН 
Халон йе змæлджыты къахта,- 
Чидæр та «йæ уæны кæсы»,- загьта. 
АУУОН 
- Куыд ма дзы фервæзон, цы 'рбауон? - 
Хъаст кодта расы г лæджы Аууон. 
БЫЗЫЧЪИ 
- Зæххыл мæнæй бæрзонддæр ничи,- 
Æппæлыд къопфындзы Бызычъи. 
ÆФСЫМÆРТÆ 
Уæд та дын Хæфсы лæппын Китмæ 
Кæмдæр хæцыд æвзидгæ: 
- Гъе уый та дын æфсымæр,- 
Мæ хыгьд фæци нæрсынмæ! 
ÆНÆРХЪУЫДЫ ÆРДЫН 
Æрдынæн агуырд у бынат,- 
Кæдæм æхсдзæн йæ фат,- 
Фæлæ... цымæ æрдыныл 
Æппындæр цæф нæ зыны?! 
ЦЫРВ 
Уыд сабыр боцкъайы бæгæны. 
Тыхстысты: «Змæлгæ дæр нæ кæны, 
Нæдæр сыр-сыр, нæдæр сыф-сыф...» 
- Мæн-ма йæм бауадзут! - фæкодта Цырв. 
ÆППÆТЗОНÆГ 
Куы бахызт Хуы цъыфдзасты арфмæ, 
Уæд загьта: «Диссаг та цы нæй! 
Мæй мæнæ ам куы ис, бынæй - 
Уæд ма кæдæм фæтæхынц арвмæ?!» 

ХИЦАУЫ ХÆДИВÆГ 
Директор фырнардæй ныннæрсти, 
Йæ мидбынат фæзилын дæр нæ зыдта. 
Йæ хæдивæг зылди йæ алывæрсты 
Æмæ йæ бæсты арф риуæй хъæрзыдта. 
ДАВÆДЖЫ ХЪАСТ 
Æппæт дæр мын кæнынц хæрам, 
Уæдæ рæстудмæ дæр цæй каст и?! 
Сæ чырынтыл сын ахафтон мæ арм, 
Æмæ, дам, нын нæ хæдзæрттæ фæхаст и! 
ГÆДЫЙЫ СОМЫТÆ 
Мæй нал дæн урссагæн йæ хъæстæ! - 
Хъæр кодта Гæды, хордта ард, 
Фæлæ йæ карз сомыты фæстæ 
Æхсыр йæ рихитæй æртагьд. 
ЗЫНГÆМÆДОН 
Зынгхусхъæмпæн æппæлыди йæхицæй: 
- Мæ тонайы хай алкæмæй дæр исын! 
- Мæнæй-ма ратон,- загьта Дон, 
Æмæ дын Зынг фæсыкк бынтон. 
ЗÆРОНД КЪОДАХ 
Зæронд Къодахыл зокъотæ æрзад, 
Æмæ дын сæ дзæгьæлы хъал уыд! 
Дзырдта: «Нæма фæцис мæ цард, - 
Кæсут-ма, дидинæг куыд калын!» 
ФÆЦАРÆХСТ 
- Тæхуды, Гæды, 'мæ - дæ ныхтæ! - 
Куыдз загьта Гæдыйæн æргом. 
Фæцарæхст Гæды дæр йæ ныхмæ: 
-Æмæ дæхи Куыдзы цæсгом!.. 

РАСЫГГÆНАГ БЕРД 
Берд цъыфдзастæй тыххæйты сыстад... 
Йæ бынаты куы 'рхуыссыд хуы нæтгæ, 
Уæд дын æм загьд-замана систа: 
-Æвзæр, кæй мæстæймарыс, кæ! 
ÆЛВЫД СÆГЪ 
Сæгь басур хæсгарды бын, нал уыд... 
Фæлæ куы сыстади æвыдæй, 
Уæд фæзы йе 'мбæлттæн æппæлыд: 
- Рæсугьддæр фидауын æлвыдæй! 
ХÆЛЫНБЫТТЫР 
Зынæй нæ фаудта Хæлынбыттыр цард: 
Кæд мæргътæм хорз уа, мæргътыл уыд нымад: 
- Дзæгъæлы базыртæ нæ хæссын! 
Кæд уа æвзæр, уæд мыстытыл ныхæсы: 
Тыхсты бон бахъæуы æрвад - 
Æмæ дыууæрдæм дæр æххæсы. 
ТÆППУД ЦУАНОН 
Фæтарсти цуанон бал-бирæгьтæй хъæды, 
Тæссæй ныууагьта цуан кæнын сæ фæдыл. 
Фæлæ-иу арæх сырддонмæ фæраст. 
Йæхи-иу скодта загьдгæнæг, æвзидæг. 
Зыдта, кæй ысты 'фсæн бынæтты мидæг, 
Æмæ йын ницæмæй у тас. 
СИЛÆМ 
Гал бон-изæрмæ гутоны фæцыд, 
Бецау, уæззау æфсондз фæхаста, 
Силæм та йе 'хсæнчъытæ ахста. 
Стæй хуымы цур хъуыддаггьуызæй лæууыд, 
Йæ сæрмæ Галы дæр кæм хаста: 
- Æмæ мæнæй уæлдай кæм уыд! 
147 

ÆРХУЫ ДЗÆНГÆРÆГ 
Кæмдæр æрхуы дзæнгæрæг 
Уыдис фæдисхъæргæнæг. 
Æддæмæ къæсæрæй нæ хызт, 
Фæлæ æдзух йæ цъæхахст хъуыст. 
ГАЛБЫНДЗ 
Галбындз хæлуарæджы тыны 
Холы 'нхъæл куы смидæг, уæд 
Армытъæпæнтæ æхсыны: 
- Скæнæм фидыды гæххæтт! 
ÆНÆЗОНД ЦЪИУ 
Митмитгæнаг сидти митмæ: 
- Мит-мит-мит! - цыди йæ хъæр. 
Æмæ йын уынут йæ митæ: 
Миты бын фæци йæ сæр. 
ÆНÆРХЪУЫДЫ КЪÆЛÆТДЖЫН 
Æгæр тагьд директорты истой. 
Æндзыгæй къæлæтджын лæууыд. 
Æмæ сæ кæд уæлдæрмæ ивтой, - 
Дзырдта: «Мæ хуызæн дзы нæ уыд!» 
УАТЫ ДЗАБЫРТÆ 
Цыд уаты дзабыртæн мæстæй 
Цъыф къалостæм сæ сыф-сыф: 
- Къæвда æнæхъæн аз куы нæй, 
Уæд сæ цы хæссы цъыфты! 
БУТЪРО ÆМÆ ХУР 
Рухс кодта Бутъро тар æхсæв æрмæст, 
Мæйрухс уа, бон - нæ йæ федтаид цæст, 
Уæддæр æдзух æфхæрдта Хуры: 
- Нæ уæнды скæсын дæр мæ цуры! 

«—. =—-<*^Г>^Щ^Г1з^ > —- 
КЪУС-УАЦАМОНГÆ 
Чидæр иу хуымæтæг къусæй 
Кæхц, зæгьгæ, æппæлыд буцæй. 
Къус дын: «Уый та мын цы ном у - 
Уацамонгæ мæ ысхонут!» 
СУГСÆТТÆН КЪУЫДЫР 
Куы сихсыд Сугсæттæн къуыдыр 
Цæрæнбонты тыхмитæй, 
Уæд загъта: «Аулæфон ныр...» 
Фæлæ дын арты смидæг. 
ХИРВÆССОНУАСÆГ 
Уасæг фервæссыд йæхиуыл, 
Кæрчыты æрхуыдта иууыл... 
-Хъуамæ уын æргом зæгьон, 
Тар æхсæв æз кæнын бон! 
ÆМБАРГÆ ФÆРÆТ 
Ысфæлахс фæрæт, ком ма йыл кæм уыд, 
Фæлæ куысты уæддæр хъæбæр лæууыд. 
Зыдта, мæгуыр, нæ фæрæт, - 
Æгуыстæй у йæ мæлæт. 
ЦИНГÆНÆГДЗЫРГЬА 
- Мæнмæ дæр улæфт бон æрхауд! - 
Цин кодта гутоны Дзыргьа. 
Цæмæй зыдта, уый йе 'цæг цард фæци... 
Æгуыстæй уайтагьд сау ызгæ ысси. 
ХАХУЫРХÆССÆГ 
Хахуырхæссæг загъта калмæн: 
- Ды уæгъды хæссыс мæ ном,- 
Иу æвзагæй кус фæсаууон, 
Архай иннæмæй æргом! 
149 

СХЪÆЛ ФЫНДЗ 
Йæхи схъæл кæм дара Фындз, 
Гъе уым æй алкæм дæр нæмынц,- 
Цæмæй йæ бынатмæ æрхауа 
Æмæ æнæрвæссон фындз ма уа. 
ГАЛЫ ФÆСМОН 
Гал идæдзæй батыдта йæ хъару: 
Никуы акает хъуццыты фæстæ... 
Ныр куы 'рбæлццон йе «'цæджы бæстæм» 
Уæд ныббогь кодта: «Ныббарут!.. 
Хъуджы царм мыл-иу мæрдтæм 
Ингæнмæ уæддæр ныппарут!» 

СÆРГÆНДТÆ 
АЛКÆМÆН ЙЕ'МБИСОНД-ЙÆХИ! ХОЗИТЫ Барис 5 
ХАБОС 8 
ЦЫЛЛÆУАФÆГÆМÆ РÆМПÆГ 10 
ФОСЫДОХТЫР 12 
ДЗАГЪЫРДЗÆСТ ТÆРХЪУСТÆ 14 
ХУРÆМÆМÆЙ 16 
СУДЗИН ÆМÆ ÆНДАХ 18 
ДЫУУÆ ГÆХХÆТТЫ СЫФЫ 19 
УАСÆГ-АГИТАТОР 20 
ДЫУУÆ ТАЛАЙЫ 22 
СÆРЫСТЫРДОМБАЙ 23 
ГАКК-ГУКК-ЛЕКЦИКÆСÆГ 25 
ТÆРХЪУСЫ ЦÆСТÆНГАС 26 
ДУРÆЙДУРДÆР 28 
КУЫРМУЫГ 29 
ХЪÆДЫНЦЫРАГЬ 31 
ДЫУУÆ ЧЫНДЗЫ ÆМÆ ДЫУУÆ БЫНДЗЫ 32 
ХИВÆНДГАЛ 34 
БИРÆГЬТЫ КÆНОН 36 
ГОГЫЗЫАМОНД 37 
НАРТХОР ÆМÆ ИЧЪИ 38 
ХÆЛУАРÆГÆМÆХЪÆДХОЙ 39 
БИНОНТЫХЪАСТ 40 
ИУКЪУХЫÆНГУЫЛДЗТÆ 43 
МÆЦЪИС ÆМÆ ЭКСКАВАТОР 44 
РУВАСÆМÆЗЫГЬАРÆГ 45 
КЪУЛЫСАХАТ 48 
ЦЪЫЛЫН ÆМÆ УИСОЙ 49 
ÆДЫЛЫ РОДТÆ 50 
ÆНÆУУÆНК 52 
ХÆРÆДЖЫЦÆСТ 54 
ЗЫДГÆНÆГ УÆРЦЦ 57 
ФЫДНОМГÆНÆГ 58 
ХÆРÆДЖЫ ХЪУСТÆ 60 
СИЛÆМ 62 
РУВАС-ХОСГÆНÆГ 64 
ДОМБАЙЦУАНЫ 67 
ХÆЦАГКУЫДЗ 69 
ЦЪИУСУР ÆМÆ УЫГ 70 

САГ 71 
ЗЫРНÆЙЗИЛДЖЫТÆ 73 
ДЗУАРЫЛÆГ 75 
КРИТИКТÆ 78 
ХАБОСЫ КЪАЛОСТÆ 80 
ГÆДЫ ДОМБАЙЫ ХУЫЗЫ 82 
ФЫРНЫМД 84 
ЦÆУГÆДОН ÆМÆ АДÆЙМАГ 86 
ТУЛÆГДУР 87 
ДЫУУÆКУЫДЗЫ 88 
АДÆЙМАГ ÆМÆ АТОМ (Фантази) 90 
ХАБОСЫ МÆЛÆТ 92 
ХЪÆДДАГ ЗАКЪОН 94 
ЗОНДАМОНÆГ 96 
БÆРЗОНД МÆСЫГ 98 
ХАХУЫРХÆССÆГ 99 
ГÆРТАМХОР 101 
ЦАЛХ 104 
ЦÆСТМÆХЪУС 106 
ÆХСÆНАДОН УАСÆГ 107 
ÆЛГЪÆДÆЙМАРД 110 
РУВАСЫ ФÆНДОН 111 
ХЪÆБАТЫР КЪОГЪО 114 
АРСÆМÆХИЛÆГ 116 
СÆРЫСТЫРОБАУ 119 
АВТОР 120 
ТЕУАÆМÆХÆРÆГ 123 
РУВАСЫ КЪÆДЗИЛ 124 
ХУЫСНÆДЖЫФÆД 125 
ИРОН ЗÆРДÆХУДТ 129 
БÆРÆЗЕÆМÆДЗЕДЫРÆГ 132 
ХИВÆНДХÆРÆГ 133 
МЫСТ 134 
ГÆРÆМ УЫРЫ ÆМÆ ÆХСÆРÆГ 136 
ПЕНСИГУР 138 
НОГ ÆМБИСОНД 141 
ЦЫБЫР ÆМБИСÆНДТÆ 142 
152 

Литературно-художественное издание 
Багаев Владимир Захарович 
БАСНИ 
(на осетинском языке) 
Редактор С.З. Хугаев 
Художник Г.Р. Плиев 
Корректор Э.Дз. Баликоева 
Компьютерная верстка А.Ю. Габуев 
Сдано в набор 17.08.15 Подписано в печать 03.11.15 Формат бумаги 70x108'/?:. Бум. офс. № 1. 
Гарн. шрифта «Апа1». Печать офсетная Усл.-п л 8,9 Учстно-изд л 9,6. Тираж 300 экз. Заказ №23. 
С 153. 
Отпечатано ИП Цопановой А.Ю. 362002, г Владикавказ, пер. Павловский, 3 


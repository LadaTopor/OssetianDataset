Отсканировано 
в  марте  2015  года 
специально  для  эл.  библиотеки 
паблика  «Бæрзæфцæг» 
(«Крестовый  перевал»).
 Скангонд  æрцыд 
2015  азы  мартъийы 
сæрмагондæй  паблик 
«Бæрзæфцæг»-ы  чиныгдонæн.
 НПр://ук.сот/Ьаг2аГсад
 
Тохы 
СртÆМАÆГТЫЛ
 Г»**ТЫ
 г'Д  КЖÆÆЖ  Й>0  ■ 
/д  ия  [?>  ттэæуэ)  га
 Цæгат  Ирыстоны  чингуыты  рауагъдад 
Орджоникидзе  *  1960
 
Аидрей  Гулуев
 ПО  ПУТЯМ  БОРЬБЫ
 ЧУДЕСНЫЙ
 САД
 Поэмы  на  осетинском  языке
 9  *
 Северо-Осетмнское 
книжное  издательство
 6
 Орджоникидзе  *  1960
 Художник  В.  Гладков
 
ТОХЫ  ФÆНДÆГТЫЛ
 1
 Куы  сцырын  тох  тызмæг  Цæгаты, 
Куы  ’рталынг  бон,  куы  стыхджын  уад, 
Сæрибар  ног  царды  сæраппонд 
Куы  расидт  тохмæ  Петроград,
 Гъеуæд  фыдæлтыккон  Мæскуы  дæр 
Ысласта  знагмæ  йе  ’ндон  кард, 
Цæмæй  сæрибар  дзыллæтимæ 
Фæндон  хорз  сараза  йæ  цард.
 Уæззау  хæсты  зыланг  гæрæхтæ 
Нæ  бæстыл  азæлдысты  дард,
 5
 
Æмæ  паддзахы  сау  бындурыл  . 
Нындзæрстой  адæмтæ  цъæх  арт.
 Манежы  ма,  Мæскуыйы  астæу, 
Æфсæддон  иу  хай  бабадт  уæд, 
Æвæццæгæн  нæма  бамбæрстой, 
Кæй  æрцыд  тугцъирты  мæлæт.
 Æмæ  æхстой  фæсвæдæй  уыдон, 
Уыди  сæ  зынг  мæлæтхæссæг, 
Æппындæр  адæмы  нæ  уагътой 
Сæ  цурмæ  бацæуын  хæстæг.
 Фæзындис  уалынмæ  Георгий,
 æ  риуы  сабухта  йæ  маст,
 Æмæ  æд  гæрзтæ  йе  ’мбæлттимæ
 Ныббырста  салдæттæм  æваст.
 Ыстынг  и  тох.  Дыууæрдыгæй
 æр
 Фæмард  уым  бирæтæ,  уæддæр 
Уæлахиз  фесты  кусæг  адæм  —
 Вæййынц  тыхджын  кæддæриддæр.
 Георгий  салдæттæм  фæдзырдта: 
^Цæуыл  кæнут,  æмбæлттæ,  тох? 
У  ладдзах  адæмтæн  фыдызнаг  — 
Гъеуый-иу  макуы  кæнут  рох!»
 Георгииы  хъæбатыр  сидтмæ 
Уæд  салдæттæ  ныхъхъуыстой  тынг,
 
Æмæ  æрурæдтой  бынтондæр 
Сæ  топпадзагъд,  сæ  судзгæ  зынг.
 1
 Æрæмбæрстой,  кæй  ысты  адæм 
Сæ  равзæрæн,  сæ  туг-ыстæг, 
Кæй  хæлы  рагон  дуг  бындзарæй, 
Кæй  æрцыд  ног  царды  рæстæг.
 I
 Манежæй  ракалдысты,  фурдау, 
Фæйнæрдæм  хъуыст  сæ  хъæр-ныхас: 
«Æмбæлттæ,  абонæй  фæстæмæ 
Уыдзыстæм  адæмæн  сæ  фарс!»
 Сæ  булкъон  рафыхти  фырмæстæй: 
«Цы  ми  кæнут?  Æнцад  лæуут! 
Хæстон  тæрхондон  уæ  æфхæрдзæн. 
Æрлæуут,  цæй!  Кæдæм  цæут?»
 Фæлæ  йæм  чи  хъусы?!  —  «Æмбæлттæ!  — 
Кæстæр  афицер  загъта  уæд,— 
Уæндонæй  цомут  адæмимæ!  — 
Сæрибар  цард,  кæнæ  —  мæлæт!»
 II
 Студент,  хæххон  лæппу  Георгий, 
Бæрзонд,  къæсхуыргомау  ирон, 
Кæсæнцæстытæн  каст  сæ  бынæй. 
Йæ  астæуыл  æвзагджын  рон.
 Чысыл  сабитæн,  сидзæргæстæн 
Сæ  хуыздæр  «къуым»  уыди  ыскъæт,
 
Куыдтой  уым  уазалы  æнкъардæй, 
Цы  бахæрой  —  сæ  кой,  сæ  мæт.
 Сывæллон  ма  уыди  Георгий. 
Тызмæгæй  рацыд  Фæндзæм  аз... 
Æрцагуырдтой  сæ  бартæ  адæм, 
Фæлæ  сын  бацахстой  сæ  раз,—
 Æ^ъатыр  паддзахы  æфсæдтæ 
Фæцагътой  адæмы,  æмæ 
Фæллойгæнджыты  тох  æрмынæг 
Рæстæгмæ  —  ног  тыхджын  хæстмæ.
 Зыдта  Георгий  уыцы  бонтæ, 
Йæ  зæрдæ  рыст,  уыдис  æнкъард. 
Ард  бахордта,  фæллойгæнджытæн 
Кæй  ратдзæни  йæ  тох,  йæ  цард.
 1П
 ФæцæуЫ  поезды  Георгий...
 Фæйнæрдæм  рудзынгæй  кæсы... 
Мæскуыйæ  ныр  фæтындзы  Ирмæ, 
Йæ  зæрды  рухс  фæндтæ  хæссы.
 У  большевик.
 %
 æ  фæдзæхст  хæсыл
 Фæхъуыды  кодта  уый  бæстон,—
 Хæхбæсты  кусдзæни  ныфсджынæй, 
Йæ  нысан  —  партийы  фæндон...
 %
 Рæстæгмæ  хицауады  фæндтæ:
 Хæст  хъуамæ  дарддæр  дæр  цæуа,
 8
 
Цæмæй  фæллойгæнджыты  фæрцы 
Уæлахиз  мулкджынты  фæуа;
 Цæмæй  нæ  бæстæйы  хъæздгуытæ, 
Фыццагау,  бухъ  цардæй  цæрой, 
Æмæ  зæхджынтæ  —  не  ’фхæрджытæ  — 
Сæхи  уынаффæтæ  кæной.
 МНæ,  нæ!  —  хъуыды  кæны  Георгий,— 
Нæ  уыдзæни  уый  никæд  бон, 
Фæллойгæнæг  нæ  ратдзæн  знагæн 
Йæ  сæрибар  —  йæ  рухс  фæндон».
 Фæтындзы,  уайы  поезд  размæ, 
Изæрырдæм  фæцæуы  бон. 
Вагоны  бадæг  пассажиртæ 
Фæдзырдтой  алцæуыл  бæстон,—
 Куыд  цæудзæн  цард  нырæй  фæстæмæ, 
Цымæ  Рæстæгмæ  хицауад 
Куыд  алыг  кæндзæн  зæххы  фарста, 
Кæд  уыдзæн  мæгуыртæн  сæ  рад.
 Ызгъоры  поезд  размæ,  размæ, 
Кæны  йæ  даргъ  фæндаг  цыбыр. 
Уæрæсейæн  йæ  тыгъд  быдыртæ 
Фæстейы  аззадысты  ныр.
 Ызгъоры  поезд,  уайы  размæ, 
Фæивгъуыдта  Елхот,  Даргъ-Къох. 
Фæхæстæг  и  Дзæуæджыхъæумæ,  — 
Зыны  бæрзонд  Сæнайы  хох.
 
Георгий  рудзынгæй  ныккасти 
Нæ  диссаджы  рæсугъд  хæхтæм, 
Йæ  зæрдæ,  цингæнгæ,  нырризы,  — 
Ысхæццæ  райгуырæн  бæстæм!
 IV
 Дзæуæджыхъæу.  Æрлæууы  поезд.
 Ныллæг  вагзал.  Зæронд  перрон.
 Сæ  хæдзæрттæм  фæтындзынц  адæм,—
 Æрцыд  сæ  даргъ  балцæн  кæрон.
 Вагзалы  фæз.  Хъæздыг  цæуджытæ 
Æххуырсынц  файтæттæ,  ай-гъай! 
Линейкæтæ  æмæ  уæрдæттæ 
Мæгуырдæр  адæмтæн  —  сæ  хай.
 Сæ  цæрæнтæм  бынтон  мæгуыртæ 
Вагзалæй  фистæгæй  цæуынц, 
Сæ  дзаумæттæ  —  зæронд  хæррæгътæ 
Сындæггай  се  ’ккæйтты  хæссынц.
 Георгий  рацыди  сæхимæ 
Æд  чумæдан.  Зыдæй  кæсы, 
Йæ  зонгæ  горæты  хæдзæрттыл 
Æнцад  йæ  цæстæнгас  хæссы.
 Фæзылдис  фисыныл  цæхгæрмæ, 
Уым  байдзаг  адæмæй  йæ  раз. 
Уырыс,  мæхъæлæттæ,  ирæттæ 
Кæнынц  фæйнæ  ’взагыл  ныхас.
 Æрбахæццæ  ныллæг  хæдзармæ: 
Гъе  ам  цæрынц  йæ  мад,  йæ  фыд,
 10
 
Гъе  ацы  ран  йæ  сонты  бонты 
Уыдта  ныййарджыты  рæвдыд...
 Йæ  цуры  —  зонгæ  акацитæ... 
Георгий  алæууыд  æнцад. 
Сæ  фатер  —  мæнæ,  ам  уыдзысты 
Ныййарджытæ  —  йæ  фыд,  йæ  мад!
 Уæд  тыргъыл  бацыди  Георгий,
 уар  бахоста.  Æнцад  уыд  уат.
 Фæлмæн  санчъехтæ  райхъуыст  тыргъмæ,
 Кæсы  —  йæ  цуры  уарзон  мад.
 Хъæбыстæ,  цинтæ!  —  «О  мæ  хъæбул, 
Кæцæй  фæдæ?  Нæ  зыдтам  мах, 
Ыссæудзынæ  ды  рагуалдзæджы, 
Фæуыдзæн  д’  ахуыр  афтæ  тргъд...»
 Лæууы  Георгий  зонгæ  уаты, 
Фыццагау  баззад  алцы  ам. 
Æфснайдæй  мæнæ  морæ  стъолыл 
Уыны  йæ  чингуытæ,  йæ  къам.
 Æдзынæгæй  йæм  уаты  къулæй 
Йæ  уарзон  сурæттæ  кæсынц: 
Маркс,  Энгельс  ын  цыма  кæддæрау 
Сæ  фæндтæ  абон  дæр  зæгъынц.
 «Дæ  фыд  йæ  куыстмæ  ацыд  раджы,— 
Георгийæн  йæ  мад  зæгъы,— 
Тæрхондоны  кæйдæр  хъуыддагмæ 
Къуырийы  дæргъы  уый  кæсы.
 11
 
Тæссаг,  уæззау  бонтæ  ыскодта...
 У 	бæстæ  алкæмдæр  ызмæст...
 Куыд  цæрдзыстæм...  Цы  фæуыдзыстæм...
 Цæуы  ма  алырæтты  хæст».
 æ  мадмæ  байхъуыста  Георгий,
 Стæй  загъта:  «Бонджынтæн  —  мæлæт!
 Нæ  адæм  райсдзысты  сæ  бартæ, 
Ныссæтдзæн  цагъары  къæлæт!»
 «Хорз,  хорз,  мæ  лæппу,—  загъта  мад  дæр,— 
Нывонд  дын  фод  уæдæ  мæ  сæр!
 Хуыздæр  цы  уыдзæн  махæн  уымæй!..
 Ысбад  уал,  ахæр  уал  къæбæр».
 V
 Сæнайы  урс  цъупп  хуры  рухсмæ 
Бæрзондæй  дæлвæзтæм  ныккаст, 
Уыны,  куыд  рацæуы  цъæх  уалдзæг, 
Куыд  ыстынг  æхсæрдзæнты  хъазт.
 Уыны:
 æле,  йæ  бынмæ,  горæт
 У  адæмæй  йæ  тæккæ  дзаг,— 
Тындзгæ  кæдæмдæрты  фæцæуынц, 
Цæмæй  ыссарой  рухс  фæндаг.
 ...Проспектмæ  рацыди  Георгий, 
Æрлæууыд  адæммæ  хæстæг, 
Æмбæрста:  иуæй-иу  ныхæстæ 
Уыдысты  иннæтæн  дæрзæг. 
%
 Уый  фехъуыста,—  ныхас  кæнгæйæ, 
Куыд  загъта  йе  ’мбалæн  ирон:
 12
 
^Цытæ  дзурыс,  кæм  и  сæрибар? 
Нæ  сæрæн  нал  ыстæм  бынтон».
 Хъуыдыты  ацыди  Георгий: 
«Хъæуы  ма  тох  кæнын  дзæвгар  — 
Рæстæгмæ  хицауад  æххæстæй 
Нæ  ратдзæн  адæмæн  сæ  бар...»
 Ис  уынгæн  иу  хæдзар  йæ  тигъыл, 
Йæ  бацæуæныл  —  зестын  сæр. 
Къæсæрыл  бахызти  Георгий, 
Фæцæуы  асинтыл  уæлдæр.
 ^Кермены»  штаб.  Æмбæлттæ  бадынц, 
Æнувыдæй  ныхас  кæнынц.
 Æввахсдæр  сæм  Георгий  бацыд, 
Æмæ  йæм  уыдон  дæр  кæсынц.
 Йæхи  сын  бацамыдта  уайтагъд, 
Æмæ  йын  загътой:  <4Фехъуыстам 
^æуæн  дæ  хабæрттæ.  Фæнды  нæ,
 Куы  кусис  махимæ  ды  ам...»
 Уыдысты  уым:  Андрей  Гоститы,— 
«Кермены»  партийы  цæсгом, 
Кæмæн  нымадтой  керменисттæ 
Йæ  раст  тæрхон,  йæ  сыгъдæг  ном;
 Ныллæггомау  цæхæрцæст  лæппу  — 
Къесайы-фырт,  æнцад-иу  каст,
 /
 13
 
Йæ  фæлмæн  цардуарзæг  цæстæнгас
 Æвдыста  адæммæ  йæ  уарзт,
 Гибизты  растзæрдæ  Дебола, 
Йæ  цард  дæр  чи  скодта  нывон 
Сырх  тырыса  æхсары  бонты 
Йæ  къухы  чи  сдардта  бæрзон
 Æрыгон  тохгæнæг  Георгий 
Æмбæлтты  зæрдæмæ  фæцыд, 
Æмæ  сæ  ног  лæппу-æмбалæн 
Сæ  фæстаг  ныхас  ахæм  уыд: 
1
 ^Сергеймæ  ацæудзыстæм  иумæ,
 Уый  махæн  амоны  фæндаг,
 1
 Йæ  разамындæй  карз  хæстыты,
 Æнæмæнг,  саст  æрцæудзæн  знаг!»
 VI
 Проспекты  астæу  —  стыр  уæладзыг. 
Уым  стъолы  уæлхъус  бады  лæг. 
Йæ  ас—рæстæмбис,  рухс—йæ  бакаст, 
Йæ  сæр  æркъул  кæны  ныллæг.
 Æркæсы  чингуытæм,  цыдæртæ 
Гæххæттыл  афыссы  æваст.
 Дуар  байгом  —  уазджытæ  æрбацы
 1
 Сергей  сæм  уайтагъдæр  фæкаст.
 «Зынаргъ  Сергей,  æрбакодтон  дæм 
Нæ  ног  æмбæлттæй  иуы,  кæс,  —
 14
 
Дзырдта  Дебола,  мидбыл  худгæ,
 Уый  у  хæххон  лæппу,  цæргæс».
 Саламджын,  уарзон  цæстæнгасæй
 Сергей  Георгимæ  фæхудт.
 Г1
 æ  къух  ын  исы  æмæ  дзуры:
 «Уынын,  нæ  уыдзæни  тæппуд».
 Ысбадтысты.  Георгий  загъта: 
«Мæскуыйæ  ардæм  дæн  æрвыст, 
Цæмæй  дæуæн  дæ  разамындæй 
Ирыстоны  кæнон  мæ  куыст».
 Георгийы  цыбыр  ныхасмæ
 Сергей  æрыхъуыста  æнцад, 
Фæдзырдта  йын,  хæххон  адæмтæн 
Куыд  зын,  куыд  уæззау  у  сæ  цард...
 <^Фæлæ...—  Сергей  фæстагмæ  загъта,— 
Хæххон  лæг  мах  æмварс  хæцы, 
Сæрибар  бафтдзæнис  нæ  къухы 
Нæ  фæтæг  Ленины  фæрцы...»
 9 
I
 • 	I
 Нæ  дыууæ  ’мбалы  ныр  фæстæмæ
 Сергейæ  разыйæ  цæуынц.
 Æмæ  сæ  фидæны  хъуыддæгтыл 
Зæрдæбынæй  ныхас  кæнынц...
 Мæлдзыджыты  ыстыр  губаккау, 
Ызмæлы  горæт.  Сиды  цард.
 Бæрæг  у  ныр,  —  æнæмæнг  ссудздзæн 
Ыстыр  тохæн  йæ  пиллон  арт.
 15
 
УП
 Цæгатварсæй  Дзæуæджыхъæуæн
 æ  завод  «Алагир»  зыны,
 æ  даргъ  труба  фæцыд  уæларвмæ,
 æ  фæздæг  сау-сауид  кæлы.
 Заводы  кæрты  змæлынц  адæм, 
Зæрдæбынæй  ныхас  кæнынц, 
Куыд  зыны,  афтæмæй  æнхъæлмæ 
Кæйдæр  æрбацыдмæ  кæсынц.
 Ныр  уыдон  бамбæрстой:  æнæмæнг 
Сæ  иудзинады  ис  сæ  тых, 
Ныр  большевикты  раст  фæндагыл 
Лæууынц  æнæцудгæ,  хъæддых.
 Æртæ-цыппар  минуты  фæстæ 
Сергей  уым  фæндагыл  фæзынд. 
ыууæ  ’мбалы  цыдысты  йемæ, 
Æхсызгон  се  ’ппæтæн  —  сæ  уынд.
 Сергей,  Гибизы-фырт,  Георгий 
Заводы  стыр  кæртмæ  цæуынц, 
Фæд-фæдыл  кусджытæн  хæларæй 
Сæ  къухтæ  исынц,  цин  кæнынц.
 Сергей  дзырдта:  «Мæнгард  ызнæгтæ
 Æрратау  архайынц,  цæмæй
 Сæрибардзинадæн  йæ  хъуыддаг
 Кæной  мынæг  сæ  сау  тыхæй.
 Нæ  уыдзæн  никуы  уый,  æмбæлттæ, 
Мах  раттæм  абон  фидар  дзырд,
 1
 16
 
Кæй
 тох  кæндзыстæм  знаджы  ныхмæ
 Æрцæудзæн  сæфт  æнаккаг  сырд!»
 Фæхъуыстой  кусджытæ,  æмбæрстой, 
Сæ  фæстаг  тох  ныр  нал  у  дард. 
Фæфарстой  иууылдæр  Сергейы, 
Зæгъгæ,  куыд  цæудзæн  дарддæр  цард.
 Ныр  уыдон  бамбæрстой:  æнæмæнг 
Сæ  иудзинады  ис  сæ  тых.
 Ныр  большевикты  раст  фæндагыл 
Лæууынц  æнæцудгæ,  хъæддых.
 VIII
 Сергейы  амындæй  Георгий
 Чырыстонхъæумæ  ’рвыст  æрцыд,
 Цæмæй  «Кермены»  къорды  'мбæлттæн 
Зæгъа  йæ  фæндæттæ,  йæ  дзырд.
 Хъæууон  кулактæн,  афицертæн 
Сæ  фæндон  иу  уыд,  иу  —  сæ  дзырд, 
Хъæууон  ыскъолайы  агъуысты 
Уыдысты  се  ’ппæтдæр  æмбырд.
 Зæхкусджытæй  дæр,  иуæй-иутæ 
Уым  хъуыстой  дзурджытæм,  æрмæст 
Нæ  рухс  кодтой  сæ  рыст  зæрдæтæ,— 
Рысти  фыдгулты  уындæй  цæст.
 Георгий  æмбырдмæ  фæзынди, 
«Æгъгъæд!»  —  фæхъæр  кодта  æваст,  —
 17
 
Ызнæгты  сау  фæндтæ  уынгæйæ, 
Ысфыхт  йæ  зæрдæйы  йæ  маст.
 «Кæй  сайут,  кæй,  мæнгард  ныхæстæй? 
Æмбарут,  —  баталынг  уæ  бон. 
Фæллойгæнæг  дзыллæты  ’фхæрдæн 
Ныр  мах  ыскæндзыстæм  кæрон.
 Нæ  бæстæйы  хъæздыгдзинæдтæ, 
Намысджын  царддæттæг  фæллой,  — 
Сты  адæмы  æппæт  хæзнатæ, 
Æгæрон  амонды  æнцой».
 Фæллойгæнæг  хъæууон  цæрджытæ
 Георгимæ  фæхъуыстой,  стæй 
Дзырдтой  æмзæрдæйæ,  хæларæй:
 «Лæппу,  мах  бузныг  стæм  дæуæй!»
 ...«Кермены»  къордæн  йе  ’мбæлттимæ 
Георгий  сарæзта  æмбырд, 
Æрдзырдта  сын  Сергейы  фæдзæхст  — 
Куыд  фæзыной  йæ  сидтмæ  цырд.
 IX
 Цæхæртæ  кдлгæ  Стыр  Октябрь  рацыд. 
Нæ  бæстыл  айхъуыст  Ленинæн  йæ  сндт. 
Зæронд  дуне  йæ  бындзарæй  нынкъуысти. 
Ызмæлыд  зæхх.  Цагъайраг  дуг  фæци.
 «Аврорæ»-нау  дæрдтыл  ныннæрыд  арвау. 
Ныббырста  тохмæ  кусæг  Петроград.
 18
 
Рæстæгмæ  хицауад  йæ  хъузæттимæ 
Æрцыди  уайтагъд  саст,  æрцыди  тард.
 Сырх  тырыса  нæ  Райгуырæн  бæстæйæн, 
Фæйлаугæ,  хаста  амонд  æмæ  рухс.
 Нæ  адæмтæ  бырстой  уæрæх  фæндагмæ, 
Сæ  фидæн  уыд  сæрибары  æнус.
 X
 Ивылы  цард.  Ызгъорынц  бонтæ, 
Хæссынц  нæ  цардæн  ног  фæрæз. 
Советтæ  бацыдысты  тохы, 
Сæ  куыст  —  æхсар,  егъау  —  сæ  хæс.
 Уæд  урсгвардионты  æрдонгтæ 
Æрбадардтой  сæ  маргджын  къух, 
Цæмæй  хæххон  адæмы  рагъыл 
Пъæззыйау  бадой  та  æдзух.
 Фæлывд,  мæнгард  ызнаджы  къухæй 
Æхсарджын  большевик  фæмард  — 
Ной  Буачидзе  —  Иры  уарзон;
 Уый  радта  адæмæн  йæ  цард.
 Æнувыдæй  æххæст  кæнгæйæ 
Хур  Ленинæн  йæ  барджын  дзырд, 
Фæзынд  нæм  уæд  Орджоникидзе  — 
Нæ  бæстæйы  хъæбатыр  фырт.
 Ныллæууыд  август.  Урс  бандиттæ 
Æвзарынц  ам  сæ  тых-сæ  бон... 
Ныфс  сæ  уыди:  Дзæуæджыхъæуы 
Советтæн  скæндзысты  кæрон.
 19
 
Хæххон  цæргæс  —  Орджоникидзе 
Нæ  горæт  хъахъхъæнæг  уыди, 
Æхсарджынæй  æмæ  ныфсхастæй 
Нæ  бартыл  карз  тохты  цыди.
 Советон  адæмы  æхсарæй 
Мæлæтдзаг  цæф  ыссардта  знаг, 
Æмæ  нæм  ралæууыд  уæлахиз,— 
Ныррухс  та  ис  нæ  развæндаг.
 Нæ  сæрибарады  сæраппонд
 Æрхастой  бирæтæ  сæ  цард: 
Камалов,  Серобабов,  Огнев...
 Хъазуатон  тохты  фесты  мард.
 Ызнаджы  ныхмæ  бахауд  хæсты 
Цæфæй  Къесайы-фырт  Колка, 
Фæлæ  нæ  фæтарсти  мæлæтæй, 
Йæ  марæг  бандæйæн  дзырдта:
 «Мæн  марут  ныр,  о  тугдзых  сырдтæ, 
Фæлæ  йæ  зонут  —  нæй  мæлæн 
Нæ  нысанæн  —  нæ  раст  хъуыддагæн, 
Æнусмæ  дæр  нын  уый  цæрдзæн!..»
 Зынаргъ,  æнæрохгæнгæ  ’мбæлттæ, 
Уæ  нæмттæ  кадджынæй  цæрынц 
Æмæ  нын  царды  —  не  ’стыр  тохы  — 
Æгæрон  хъарутæ  дæттынц!
 XI
 V 	*
 Кæсгон  æмбæлттæ  керменисттæй
 Æфсымæрон  æххуыс  куырдтой,
 20
 
Цæмæй  æвæстиатæй  семæ 
Сæ  бартыл  карз  тохмæ  цæуой.
 Уæд  керменистты  къорд  ныфсджынæй 
Ысбадтысты  сæ  бæхтыл  тагъд 
Æмæ,  хæцæнгæрзтæй  цæттæйæ, 
Кæсæгмæ  сарæзтой  сæ  уад.
 Фæллойгæнæг  Кæсæджы  дзыллæ, 
Балхъары  цардуарзæг  фырттæ 
Сæрибарады  знæгты  ныхмæ 
Уыдысты  схæцынмæ  цæттæ.
 Уым  раздзæуæг  уыдысты  'мбæлттæ 
Георгий,  стæй  кæсгон  —  Мута.
 Сырх  тырыса  сæ  сæрмæ  ’рттывта, 
Хъазуатон  тохмæ  сæ  хуыдта.
 *  *
 Уæд  сау  хъæды  ныллæууыдысты, 
Сæ  сæрмæ  —  стыр  тæгæр  бæлас, 
Сæ  фæллад  уадзынц  партизантæ, 
Цъæх  сыфтæр  алкæмæн  —  йæ  баз.
 Бæрзонд  цъæх  арвæй,  ленк  кæнгæйæ, 
Фæлурс  мæй  æрдузтæм  кæсы, 
Æмæ  нæ  барджытæн  рæдауæй 
Æнцад-æнцой  фынтæ  хæссы.
 æ  сæрдыгон  рæуæг  базыртæ
 Æруагъта  хуссайраг  æхсæв.
 21
 
Ныззары  къудзитæй  цъыр-цъыраг, 
Кæны  фæлмæн  уддзæф  хæрздæф...
 Æрбабон.  Хур  ыскаст  фæсхохæй, 
Ыстынг  и  хъæдбын  мæргъты  зард. 
Æмæ  та  нартхоры  фæтæнты 
Рæудымгæ  афæйлыдта  дард...
 Фæуайынц  бæхтыл  партизантæ, 
Уæд  рагъмæ  схæццæ  сты.  Уынынц: 
Серебряковы  урс  бандиттæ 
Сæ  ныхмæ  схæцынмæ  цæуынц.
 Дыууæ  къордæй  нæ  партизантæ 
Ныббырстой  размæ.  Стынг  и  хъæр. 
Гæрæхты  нæрдæй  байдзаг  бæстæ, 
Ыссыди  нæмгуыты  къæр-къæр.
 Сармадзан  дæр  нæ  феххуыс  знагæн, 
Дзæгъæлы  уыд  йæ  богъ-богъ  уым! 
Фæтарстысты  фыдгулы  ’фсæдтæ, 
Куы  нал  ардтой  æмбæхсæн  къуым.
 Серебряков  дæтты  командæ: 
4Æгъгъæд!  Фæстæмæ  тагъд  цæут!»
 æхицæн  ма,  тæрсгæ-ризгæйæ,
 Куыддæртæй  аирвæзт  йæ  уд.
 Æнхъæл  уыдысты  урс  бандиттæ, 
Уæлахиз  уыдоны  уыдзæн,
 22
 
Æмæ  кæрчытæ,  нард  гогызтæ
 Æрцæттæ  кодтой  стыр  куывдæн.
 Фæлæ  хъазуат,  æгъатыр  хæсты
 I
 Куы  ’рцыдысты  мæлæтдзаг  хост,
 ,зæгъæлæй  баззадысты  фынгтыл
 Сæ  хæринаг,  сæ  бирæ  нозт.
 Уæдмæ  йæ  сæрмæ  Аргуданæн 
Сырх  тырыса  æрцыди  сагъд.
 Ныфсджын  партизанты  уæлахиз
 Æппæт  Кавказыл  айхъуыст  тагъ
 XII
 Америк  —  Англис  —  Францы  ’ххуысæй
 ,еникинон  æрра  æфсад
 æхицæн  саразынмæ  хъавыд
 Хæххон  бæстæйы  хъарм  бынат.
 Сæ  фæнд  уыди:  Цæгат  Кавказы 
Советтæ  раппарын,  гъе  стæй 
Сырх  Мæскуы  байсын  бафæлварын 
Сæ  сонт,  æнæсæрфат  бырстæй.
 Советон  Х1-æм  Арми
 Сæ  ныхмæ  фидарæй  хæцы
 Фæлæ  бынтон  уæззау  фадæтты 
Фæсабырдæр  йæ  размæцыд.
 Сæдæгай,  мингай  æфсæддонтæ
 Уыдысты  тæвднизæй  рынчын,—
 
Зын  уыди  Армийæн  йæ  уавæр 
Æмæ  уæд  райдыдта  тыхсын.
 Уæззау  тохимæ  уый  рæстæгмæ 
Фæстæмæ  ацыди  гъеуæд, 
Цæмæй  йæ  тыхтæ  бамбырд  кæна,  — 
Æрхæсса  йе  ’знагæн  мæлæт.
 Нæ  партийы  æхсарджын  сидтмæ 
Уыдысты  иууылдæр  цæттæ 
Нæ  Терчы  бæстæйы  хæстонтæ  — 
Кавказы  намысджын  фырттæ:
 Хæххон  цæргæстæ  —  керменисттæ, 
Сырхæфсæддонтæ  —  сахъ  æфсад, 
Зæхкусджытæ  —  фæллойгæнджытæ. 
Æрцыдн  ног  ныббырсты  рад!
 XIII
 Иæ  барты  'бацыд  талынг  æхсæв... 
Дзæуæджыхъæуы  уары  мит. 
Дымы  цæгатæй  уазал  дымгæ, 
Мæстыгæрæй  кæны  æхситт.
 Хæдзæртты  цыхцырджытæ  стоны, 
Зыланггæнгæ  сæ  фехсы  дард, 
Ныххойы,  ниугæ,  уæлхæдзæрттæ, 
Нæ  кæны  иу  минут  æнцад. 
ч
 Лæууы  нæ  горæтæн  йæ  уынджы 
Фæдисæтты  кæсгон  отряд,
 24
 
Ныртæккæ  схæццæ  сты  фæлладæй, 
Сæ  бæхтæ  дæр  —  мæллæг,  фæллад.
 Гъеуыцы  ’хсæв  Орджоникидзе 
Бынтондæр  нал  зыдта  æнцой, 
Æрцæуа  горæт  знагæй  хъахъхъæд  — 
Уыд  уымæн  уый  йæ  мæт,  йæ  кой.
 Нæ  горæтмæ  Шкуройы  бандæ 
Æхсæв  æрбабырста  æваст, 
Æвирхъау  топпыты  хъæримæ 
Ысиу  сиренæтæн  сæ  уаст.
 Гъеуæд  сырхæфсæддон  хъайтартæ, 
Хæстон  дружинæтæ  æппæт 
Æгъатырæй  мæлæтдзаг  хæсты 
Æрвыстой  не  ’знагæн  мæлæт.
 Авд-аст  боны  фæнæрыд  карз  хæст, 
Авд-аст  боны  фæсыгъди  арт. 
Курсанттæ,  кусджытæ,  хæххонтæ 
Уым  тохы  равдыстой  хъазуат.
 ...Знаг  бацахста  советон  горæт, 
Æвдыста  уым  йæ  цъаммар  уаг, 
Фæллойгæнджыты  ахста,  цагъта, 
Уыдис  æрра  куыдзау  хъæхъхъаг.
 Орджоникидзе  йе  ’мбæлттимæ 
Хæстæгдæр  хæхтæм  уæд  фæцыд, 
Зыдта:  фыдгултæ  тагъд  рæстæгмæ 
Æрцæудзысты,  æнæмæнг,  сырд.
 25
 
XIV
 Уыди  зымæг.  Фыд-уазал  рæстæг 
Нæ  бæстæйыл  ыскодта  уæд. 
Гъеуыцы  хъизæмайраг  бонты
 Фæфылдæр  адæмæн  сæ  мæт.
 Шкуройы  тугæйдзаг  æфсæдтæ 
Сæ  маргджын,  се  ’нæуынон  цæст 
Ныр  ахастой  Чырыстонхъæуыл...
 I
 Æмæ  дзы  стынг  и  карзæй  хæст.
 Шкуро  æнхъæлдта,  хъæу  æнцонтæй
 Æрцæудзæн  саст  æмæ  бынсыгъд.
 Фæлæ  фæллойгæнæг  дзыллæтæ
 Уыдысты  тохы  бон  æвзыгъд.
 Зæронд  лæгтæ,  æвзонг  лæппутæ 
Æмæ  сылгоймæгтæ  —  æппæт 
♦
 Хæцынæн  кодтой  баррикадтæ, 
Уым  иу  дæр  не  ’мбæхсти  фæсвæд.
 Æгас  дзыллæйыл  уæ
 нæрыди
 Зæронд  нана  Чабæйы  сидт:
 «иæхи  лæг  чи  хоны
 —  фæзынæд!
 Хъазуаты  рацæуæд!  Фæдис!
 æ  усы  ма  раттæ;
 æгадмæ,
 I
 Лæджы  худ  кæд  йæ  сæрыл  ис!
 Цæвут  ызнаджы  дурæй,  кардæй,
 Рæхойут  сагойæ!  Фæдис!»
 Ызмæлыд  зæхх,  сыгъди  цъæх  арты, 
Æртæ  боны  нæрыди  хæст.
 
Гранатты,  топпхосы  фæздæгæи 
Ныттар  и  арвыл  хуры  цæст...
 Гъеуыцы  карз  тохы  тæмæны 
Ызнаджы  къухæй  фесты  мард 
Зынаргъ  æмбæлттæй  иуæй-иутæ. 
Æнæвгъау  радтой  уым  сæ  цард  —
 Цæрай  æмæ  Гъуллæ  Хъодзасты, 
Цæхæрцæст  Къолойты  Кудзи. 
Фæуæнт,  фæуæнт  æмбæлттæ  рухсаг, 
Сæ  ном  нын  иады  сæр  ысси!
 Гадзрахатæй  цæуджыты  фæрцы 
Гъеуыцы  бонты  сахъ  хæстон 
Георгий  бахауд  знæгты  къухмæ, 
Æмæ  йыл  бакодта  фыдбон.
 1
 Уыди  рынчын.  Хуыссыди  уаты. 
Тæвднизы  арты  уый  сыгъдис. 
Фæлæбурдта  ма  уый  йæ  гæрзтæм, 
Фæлæ  йæ  нал  ысуагъта  низ.
 Уæддæр  ма  загъта:  «Большевик  дæн, 
У  адæмы  сæрыл  мæ  тох.
 Сымах  цард  та  æгады  цард  у, 
Æрхастат  адæмæн  фыдох.
 Мæ  туджы  калд,  æмбæлтты  тугæн 
Ыстыр,  бæрзонд  нысæнтгæ  ис  — 
Тæмæнтæ  калгæйæ  дунейыл 
Æрцæудзæн  арæзт  коммунизм!»
 27
 
Æмæ  йæ  амардтой  сырд-удтæ.
 Уæддæр  йæ  кадджын  ном  цæры, 
Ныр  дæр  нæ  амондджын  фæлтæрты 
Æдзух  ысгуыхтытæм  кæны.
 XV
 ...Ныллæууыд  уалдзæг.  Митын  рæгътæй, 
Хæл-хæлгæнгæ,  ызгъордта  дон, 
Зыланг  хъæлæстæй  байдзаг  бæстæ, 
Æрцыд  фыдтухитæн  кæрон.
 Ныллæууыд  уалдзæг,  æмæ  бæстæ 
Зæлдаг  кæрдæгæй  дардта  цъæх... 
Фæйлыдтой  дидинджытæ  рæгътыл, 
Æмæ  фырцинæй  ради  зæхх.
 Нæ  Ирыстоны  партизантæ 
Æмгуыппæй  равдыстой  æхсар. 
Нæ  хæхбæсты  мæлæтдзаг  тохы 
Уыдысты  алкæддæр  хъайтар...
 Хъæбатыр  Х1-æм  Арми 
Бырста,  æвæлмæцгæ  хæцыд. 
Уый  болыпевикон  разамындæй 
Уæлахизгæнгæ  размæ  цыд.
 4
 Æмæ  Дзæуæджыхъæуы  сæрмæ 
Æрцыд  сырх  тырыса  уæд  сагъд. 
Æмæ  уæлахизæн  йæ  цин-уац 
Мæскуымæ  Ленинмæ  фæтахт.
 28
 
1
 омбай  у  ныр  Советон  бæстæ,
 Йæ  зæххытæн  кæрон  дæр  нæй.
 Æфсымæртау  йæ  буц  адæмтæ 
Цæрынц  сæрибарæй,'  фæрнæй.
 Фæлæ  нæ  ферох  кодтой  никæд 
Сæ  зынаргъ  сахъ  фыртты  цæсгом. 
Фыдыбæстæйы  стыр  хæсты  дæр 
Уыдис  æхсардæттæг  сæ  ном.
 Тæмæнтæ  калы  хурзæринау 
Нæ  царддæттæг  цытджын  Цæдис, 
Æппæт  дзыллæтæн  уый  дунейыл 
Сæ  ныфс,  сæ  сæрхъуызой  ыссис.
 Нæ  партийæн  йæ  разамындæй 
Рæсугьдæй  сомы  бон  уынæм.
 Мах  коммунизмы  рухс  бæрзæндтæм 
Гигантон  санчъехтæй  цæуæм!
 1958  аз.
 
ДИССАДЖЫ  ДЫРГЪДОН
 (Казахаг  аргъаумæ  гæсгæ)
 Цардысты  раджы  дыууæ  æрдхорды, 
Асан  æмæ  Хасен  —  дыууæ  мæгуыры. 
Асан-иу  бакодта  йæ  зæххы  гæбаз, 
Хызта  Хасен  та  йæ  чысыл  фосы  къорд, 
Афтæмæй  ардтой  сæ  мæгуыр  къæбæр. 
Нал  сын  уыд  устытæ  дыууæ  æрдхордæн. 
Фæлæ,  дам,  уыд  Асанæн  рæсугъд  чызг  — 
Иæ  зæрдæдарæн,  йæ  буц  циндзинад. 
Уыд  Хасенæн  та  коммæгæс  лæппу  — 
Йæ  ныфс  æмæ  йæ  фидæны  бæллиц. 
Иу  уалдзæг  Асан  йæ  хуыммæ  фæцæйцыд,
 3  Гулуты  А.
 33
 
1
 1
 1
 Афтæмæй  Хасеныл  ыстыр  зиан  сæмбæлд: 
Сæлвæста  быдырты  карз  цъырыхснæг, 
Æмæ  Хасены  фыстæ,  æнæ  холлагæй, 
Фæцагъды  сты  уалдзæджы  къæсæрыл. 
Хасен  ныккуыдта;  йæ  фырты  уæхскыл 
Æнцæйттæгæнгæ,  йе  ’рдхордмæ  бацы 
Æмæ  йын  загъта  зæрдæрисгæйæ:
 — 	Хæрзбон  зæгъынмæ  дæумæ  æрцыдтæн, 
Фесæфт  уазалы  мæ  фысты  къорд,
 Ныр  мæхицæн  дæр  нæй  æнæ  сæфгæ. 
Ныхъхъæбыс  кодта  Асан  Хасены, 
Æнкъардæй  загъта  йе  'рдхорд  æмбалæн:
 — 	Уарзын  дæ,  Хасен,  æрдхорды  уарзтæй, 
Лæвар  дын  кæнын  мæ  зæххæн  йе’мбис, 
Ныууадз  хъыг  кæнын,  райс-ма  дæ  къæпи 
Æмæ  дæ  зæххыл  кусынтæ  райдай. 
Хасен  дæр  гъеуæд  ысси  хуымгæнæг.
 1
 1
 1
 I
 1
 Тахтысты  бонтæ,  уадысты  къуыритæ,
 1
 Цыдысты  мæйтæ,  ивгъуыдтой  азтæ.
 Уæд  иу  бон  Хасен,  сæумæрайсомæй, 
Райдыдта  кусын  йæ  зæххы  хайыл.
 Къахгæ:къахын  дын  йæ  къæпийы  бынæй
 Æваст  фæцыди  цавæрдæр  зыланг.
 Байдыдта  къахын  уыцы  ран  тагъ
 æр,
 Æмæ  дзы  сзынди  зæрон
 цæнгæт  аг,
 Уый  йæ  тæккæ
 заг  уыд  сызгъæринæй.
 Цинтæгæнгæ  йæ  Хасен  аскъæфта,
 1
 1
 Йе  ’рдхорды  ныккæндмæ  цæрдæг  ауади, 
Уайгæ-уайын  хъæр  кодта  Асанмæ: 
—  Ысцин  кæн,  Асан,  æрцыд  дæ  амонд!
 1
 1
 Ныртæккæ  дæ  зæххыл  аг  ыскъахтон, 
Уый  сызгъæринæй  йæ  тæккæ  дзаг  у,
 34
 
Мæгуырдзинадæй  ныр  фервæздзынæ!
 Уæд  йæ  мидбылты  Асан  бахудти:
 —  Зонын  дын,  Хасен,  дæ  уæздандзинад,
 Фæлæ  дæхи  у  ацы  сызгъæрин,—
 Ды  уый  дæхæдæг  дæ  зæххыл  ссардтай.
 —  Дæ  раст  зæрдæ  дын  æз  зонын,  Асан,—
 Загъта  уæд  Хасен  йæ  хорз  æрдхордæн,—
 ы  мын  зæхх  радташ,  фæлæ  нæ  радтай, 
æ  мидæг  чи  уыд,  гъеуыцы  хæзна.
 Асан  уæд  загъта  йæ  уарзон  æрдхордæн:
 — 	Фæллойгæнджыты,  зæхгуыст  чи  кæны, 
Йæ  хид  чи  калы  æппынæдзухæй, 
Уыдоны  хъуамæ  уой  зæххы  хæзнатæ. 
Бирæ  фæдзырдтой,  чи  айсдзæн,  зæгъгæ, 
Йæхи  пайдайæн  уыцы  сызгъæрин,
 Фæлæ  йæ  айсын  ничи  бакуымдта. 
Æмæ  уæд  Асан  Хасенæн  загъта:
 — 	Фæуæм  нæ  ныхас,—  иттæг  хорз  зонæм,— 
Мæ  чызг  чындздзон  у,  дæ  фырт  та  —  усгур,
 Кæрæдзи  уыдон  рагæй  куы  уарзынц,
 Саразæм,  уæдæ,  нæргæ  чындзæхсæв, 
Сызгъæрин  дæр  сын  балæвар  кæнæм,—
 Сæ  мæгуырдзинад  æрбайрох  кæной.
 Сæ  фæндон  загътой  сæ  байзæттæгтæн, 
Чызг  æмæ  лæппу  фæцинтæ  кодтой.
 Раст  гъеуыцы  бон  дыууæ  æрдхорды 
Сарæзтой  сæ  цотæн  хъæлдзæг  чындзæхсæв.
 Уæдæй  фæстæмæ  чызг  æмæ  лæппуйæн
 7
 Сæ  цард  ысиу  ис  зæххыл  рæсугъдæй.
 Уæд  йе  ’рдхордмæ  Хасен  æрфистæг.
 Иннæ  бон,  райсомæй,  чызг  æмæ  лæппу 
Сæ  ныййарджыты  ныккæндмæ  ’рцыдысты,
 35
 
Сызгъæринимæ  æрхастой  аг  дæр, 
Уыд  уæззау  сагъæс  се  ’взонг  цæсгæмттыл. 
—  Цы  кодтат,  зæгъут,  нæ  буц  хъæбултæ, 
Сæумæрайсомæй  ам  цы  агурут?  — 
Фарстой  сæ  тарстхуызæй  сæ  ныййарджытæ.
 зуапп  сын  радтой  сæ  буц  хъæбултæ:
 —  Мах  æрцыдыстæм  сымахæн  зæгъынмæ: 
Ничи  уæ  бакуымдта  сызгъæрин  райсын,
 Æмæ  йæ  мах  дæр  куыд  хъуамæ  райсæм?
 Æнæуи  дæр  мах  хъæздыг  ыстæм:
 Уарзæм  кæрæдзи,—  нæ  уарзондзинад 
Зынаргъдæр  куы  у  дунейы  хæрзтæй.
 Уыцы  хуызæнæй  чызг  æмæ  лæппу 
Аг  æрæвæрдтой  ныккæнды  астæу.
 ыууæ  æрдхорды  та  быцæу  райдыдтой,
 Кæй  хъуамæ  фæуа  сызгъæрин,  зæгъгæ. 
Бирæ  ахаста  сæ  быцæудзинад,
 Уæд  сæ  уынаффæ  фæстагмæ  загътой: 
«Цæй,  нæ  цыппар  дæр  фæцæуæм  быдырмæ, 
Зондджын  лæгмæ—номдзыд  лæгмæ».
 Фæцыдысты  быдырты  бирæ  бонты, 
Бахæццæ  сты  зондджын  лæгмæ. 
Зондджын  лæгæн  йæ  чъибиткæ 
Лæууыд  иунæгæй,  мæгуырдзастæй. 
Бацæуыны  бар  бæлццæттæ  ракуырдтой, 
Бацыдысты  чъибиткæмæ, 
Салам  радтой  зондджын  лæгæн, 
Зондджын  лæджы  раз  æрлæууыдысты. 
Бадти  зондджын  лæг  нымæты  гæбазыл, 
Йæ  ахуыргæнинæгтæ  —  йæ  фæйнæ  фæрсты: 
Иæ  рахиз  фарсæй  —  дыууæйæ, 
Иæ  галиу  фарсæй  дæр  дыууæйæ.
 36
 
— 	Цы  уæ  бахъуыд  мæнæй,  хорз  адæм?  — 
Бафарста  зондджын  лæг  бæлццæтты. 
Уæд  ын  бæлццæттæ  радзырдтой
 Сæ  сагъæс  æмæ  сæ  быцæудзинад. 
Зондджын  лæг  дæр  сæм  байхъуыста, 
Хъуыдытæгæнгæ  бирæ  фæкасти, 
Ыстæй  баздæхти  йæ  фæдонтæм 
Æмæ  сын  бафарста  сæ  хистæры:
 — 	Зæгъ-ма,  мæ  бæсты,  растдæрæн, 
Ды  цавæр  тæрхон  рахæссис?
 Хистæр  загъта  зондджын  лæгæн:
 — 	Уыцы  дзырддаг  сызгъæрин 
Æз  раттаин  паддзахæн  — 
Æппæт  хæзнаты  хицауæн.
 Зондджын  лæг  ракаст  тарæрфыгæй, 
Йæ  дыккаг  фæдоны  бафарста:
 — 	Зæгъ  мын  ды  дæр,  цы  уынаффæ, 
Цы  фæнд  скæнис  хъуыддагæн?
 Дыккаг  фæдон  загъта  зондджынæн:
 — 	Уыцы  дзырддаг  сызгъæрин 
Æз  райстаин  мæхи  пайдайæн:
 Кæд  æй  нæ  исынц  быцæугæнджытæ, 
Уæд  хъуамæ  бауа  тæрхонгæнæджы. 
Зондджын  лæг  ракаст  тардæрæй 
Æмæ  бафарста  æртыккаджы:
 — 	Зæгъ-ма  мын,  ды  та  куыд  бакæнис? 
Уыцы  хъуыддаг  куыд  алыг  кæнис? 
Загъта  йæ  ныхас  æртыккаг  дæр:
 — 	Кæд  хицау  нæй  сызгъæринæн, 
Кæд  æй  исын  ничи  комы,—
 I
 1
 1
 Зæххы  бын  та  йæ  ныккæнын  кæнин,— 
Уадз  æмæ  лæууа  æнæ  хицауæй. 
Бынтон  ныттар  ис  зондджын  лæг
 37
 
Æмæ  бафарста  цыппæрæймаджы  — 
Йæ  фæдонтæн  сæ  кæстæры:
 — 	Мæ  хъæбул,  ды  та  цы  зæгъдзынæ?
 — 	О,  мæ  ахуыргæнæг,  ныббарут  мын  æй, 
Фæлæ.  мæнæн  мæ  уынаффæ  ахæм  у:
 Æз  райстаин  уыцы  сызгъæрин, 
Æмæ  быдыры  ныссадзын  кодтаин
 Æппæт  мæгуыртæн  ыстыр  дыргъдон. 
Уыцы  дыргъдонмæ  алы  рæттæй  дæр
 Уæд  цыдаиккой  æфхæрд  мæгуыртæ
 ыргътæ  хæрынмæ,  сæ  фæллад  уадзынмæ.
 æ  бынатæй  сыстад  зондджын  лæг,
 Æркалдысты  йæ  цæстысыгтæ. 
Æмæ  лæппуйы  ныхъхъæбыс  кодта! 
—Æцæгдзинадæй,  раст  фæзæгъынц,  —
 Загъта  йæ  ныхас  зондджын  лæг,—
 «Нæу  зонд  кæстæр  æмæ  хистæры  сæрыл». 
Зондджын  тæрхон  дæуæй  фехъуыстон, 
Мæ  буц  хъæбул,  мæ  раст  хъæбул.
 Ныр  айс,  мæ  хур,  сызгъæрин  дæр 
Æмæ  фæфардæг  у  ханы  сахармæ:
 Балхæн  гъеуым  хуыздæр  мыггаг,
 Ыстæй  раздæх  нæ  быдырмæ,
 1
 Æмæ  нындæхæдæг  куыд  фæдзырдтай,
 Ахæм  бæлæстæ  ныссадздзынæ.
 Гъеуæд,  мæ  хур,  дæ  хорзы  кой 
Æмæ  сызгъæрин  чи  ’рбахаста,
 Уыдонæн  дæр  сæ  хорзы  кои
 Æнусбонтæм  фæцæрдзæни 
Нæ  мæгуыртæн  сæ  зæрдæты...»
 Лæппу  уайтагъд  фæбæлццон  и,
 Нывæрдта  сызгъæрин  йæ  дзæкъулы
 Æмæ
 ацы,
 йæ
 фæндагыл.
 38
 
Бирæ  фæцыд  тыгъд  быдырты, 
Ханы  сахармæ  бахæццæ  и, 
Уым  агуырдта  балхæнынмæ 
Бæлæсты  мыггаг  дыргъдонæн. 
Хæтыди  лæппу  базары 
Æмæ  дзы  федта  диссæгтæ: 
Зынаргъ  хъуымæцтæ,  алцытæ. 
Уæд  фехъуыста  æвиппайды 
Хъуытазты  зыланг,'  æнуд  хъæртæ, 
Цавæрдæр  мæргъты  æнкъард  уасын. 
Лæппу  фæкасти  фæстæмæ 
Æмæ  дзы  федта  диссæгтæ: 
Базары  фæзыл  узгæ-узгæ, 
Фæцæйцыди  теуаты  чырæ, 
Уыдис  йæ  уаргъ  æмбисонд: 
Товарты  бæсты  ласта  чырæ 
Цæрдуд  мæргътæ  —  мингай  мæргътæ. 
Мæргътæн  сæ  къæхтæ  баст  уыдысты, 
Æрзæбултæ  сты  сæ  базыртæ. 
Калди  сæ  пакъуы  бызгъуыртау 
Æмæ  тахти  чырæйы  сæрмæ.
 Чырæйы  змæлдæй  тæригъæддаг  мæргътæ 
Сæ  сæртæ  хостой  теуаты  фæрстыл. 
Уæд  нал  фæрæзта  æрыгон  лæппу 
Уыцы  мæргътæм  æнцадæй  кæсын 
Æмæ  бацыд  цымыдисты  ’хсæнты 
Теуаты  чырæйæн  йæ  хицаумæ, 
Йæ  сæрæй  йын  акуывта,  бафарста  йæ:
 — 	Зæгъ-ма,  мæ  хистæр,  ацы  мæргътæ 
Кæй  аххосæй  хъизæмар  кæнынц, 
Æмæ  сæ  сымах  кæдæм  ласут? 
Радта  йын  дзуапп  чырæйы  хицау:
 — 	Нæ  фæндаг  дарæм  ханы  галуанмæ,
 39
 
Ханы  фынгæн  ласæм  мæргъты, 
Хан  нын  ратдзæн  фондз  сæдæ  туманы.
 Бафарста  лæппу  чырæйы  хицауы:
 —  Æз  дын  куы  раттин  фылдæр  сызгъæрин, 
Уæд  сæ,  цымæ,  не  ’суæгъд  кæнис,
 Атæхын  сæ  нæ  бауадзис?
 Ныххудти  лæппуйыл  чырæйы  хицау 
Æмæ  кодта  дарддæр  йæ  цыды  кой.
 æ  цæрмын  дзæкъул  йе  ’ккойæ
 Уæд  раппæрста  æрыгон  лæппу
 Æмæ  йæ  равдыста  чырæйы  хицаумæ.
 Æрлæууыд  уайтагъ;
 чырæйы  хицау,
 æ  цæстытыл  дæр  нал  æууæндыд.
 Цас  ын  дæттынц,  уый  куы  бамбæрста,
 Уæд  баст  мæргъты  суадзын  кодта.
 Мæргъты  дзугтæ,  сæрибарæй, 
Ыстахтысты  бæрзонд  арвмæ
 Æмæ  мингæйттæй  æрæмбæрзтой 
Цъæх-цъæхид  арвæн  йæ  кæрæттæ. 
Сæ  базырты  ызмæлынæй 
Рацыд  зæххыл  ыстыр  дымгæ, 
Боны  рухс  уæд  æрбаталынг, 
Ралæууыди  мæйдар  æхсæв.
 Зондджын  лæппу,  æнцад  лæугæ, 
Бирæ  фæкаст  мæргъты  фæдыл, 
Байдзаг  цинæй  йæ  рухс  зæрдæ 
Æмæ  рацыд  йæ  фæндагыл. 
Куы  баввахс  и  йæ  цæрæнмæ, 
Уæд  байдыдта  фæсмон  кæнын: 
—  Чи  мын  радта  ахæм  бартæ? 
Æз  уынаффæ  цæмæн  кодтон 
Искæй  мулкæн  —  сызгъæринæн?
 40
 
Дыргъдон  ныццаразын  ысфæнд  кодтон
 Цы  зæгъдзынæн  мæ  ахуыргæнæгæн?  —
 Мæ  раздæхтмæ  куы  ’нхъæлмæ  кæсынц, 
Мæнмæ  куы  кæсынц  дыргъы  мыггагмæ. 
Бацыд  лæппу  æнтъыснæджы, 
Бафæллади  йæ  зæрдæрыстæй,
 Нал  фæрæзта,  æрхаудта  зæххыл, 
Байдыдта  кæуын,  мæлæтмæ  сидын. 
Æрцъыид  кодта  йæ  цæстытæ, 
Бафынæй  ис  тарффынæйæ.
 Æмæ  федта  гъеуæд  ахæм  фын: 
Кæцæйдæр  ратахт  рæсугьд  цъиу, 
Абадтис  ын  йæ  фæллад.  рнуыл 
Æмæ  иыззарыдн  зыланг  хъæлæсæй: 
—  Хæларзæрдæ  лæппу,  мауал  хъыг  кæн! 
Бархи  мæргътæн  сæ  бон  не  ’суыдзæн 
Дæуæн  дæ  сызгъæрин  фæстæмæ  раттын,
 Фæлæ  дын  уыдон  æндæр  хуызы 
Бафиддзысты  дæ  хæрзиуæг. 
Уæлæмæ  рабад  æмæ  фендзынæ, 
Дæ  цæссыгтæ  цæмæй  бахус  уой, 
Ции  цæуыл  кæнай,  ахæм  хъуыддаг. 
Афтæ  заргæйæ,  рæсугъд  цъиу  атахт. 
Лæппу  йæ  цæстытæ  байгом  кодта, 
Афæлгæсыди,  дис  кæигæйæ: 
Быдыр  байдзаг  алыхуызон  маргъæй, 
Сæ  къæхтæй  къахтой  чысыл  уæрмытæ 
Æмæ  дзы  ’ппæрстой  сæ  бырынчъытæй 
Цыдæр  урс-урсид  мыггæггæ, 
Стæй  сæ  æмбæрзтой  сæ  базыртæй. 
Лæппу  базмæлыд  йæ  мидбынаты. 
Стахтысты  мæргътæ  æгæрон  арвмæ 
Æмæ  та  ноджы,  боны  бæсты,
 41
 
I
 1
 1
 1
 Ралæууыди  мæйдар  æхсæв. 
Мæргъты  дзугтæн  сæ  базырты  ’змæлдæй 
Рацыди  зæххыл  уаддымгæ.
 Стырдæр  диссаг  æрцыд  уыйфæстæ: 
Уыцы  уæрмытæй  цæстыфæныкъуылдмæ 
Фæзындысты  ног  талатæ 
Æмæ  уайтагъд  фестадысты 
Къалиуджын  райдзаст  бæлæстæ. 
Уыди  сын  рæсугъд,  æрттиваг  сыфтæртæ. 
Разад  бæлæстыл  цæстыфæныкъуылдмæ 
Æнæфенгæ  диссаджы  дидинджытæ, 
Ацыд  уæлдæфы  се  ’хсызгон  тæф, 
Азгъæлдысты  сæ  дидинджытæ, 
Æмæ  къалиутыЛ  фæзындысты 
Сызгъæринхуыз  ыстыр  фæткъуытæ... 
Индийы  паддзахæн  йæхицæн  дæр 
Ахæм  дыргъдон  нæ  уыдаид!
 Фæткъуы  бæлæстæ,  æнæ  нымæцæй, 
Æрттывтой  налхъуыт-налмасау. 
Бæлæсты  ’хсæнты,  цæст  рæвдаугæ, 
Зындысты  фырзад  сæнæфсиртæ, 
Зындысты  рæсугъд  дидинджытæ, 
Цъæх  æрдузтæ  æмæ  уыгæрдæнтæ. 
Къахвæндæгтæн  сæ  алыварс 
Хæл-хæл  кодтой  рæсугъд  дæттæ. 
Дыргъдоны  сæрмæ  æппынæдзухæй 
Зарыдысты  мæлгъæвзаг  цъиутæ,— 
Лæппу  йæ  фыны  кæй  федта, 
Ахæм  хъæлæсджын  рæсугъд  цъиутæ. 
Лæппу  бацыдис  æгæрон  дисы, 
Афæлгæсыд  йæ  алфæмбылай 
Æмæ-иу  дыргъдоны  цытæ  федта, 
Уыдон  æм  кастысты  фынфенæгау.
 1
 42
 
I
 I
 I
 I
 Афæлвæрдта  ныхъхъæр  кæнын,— 
Фæндыди  йæ  базонын, 
Æцæг  ысзади  ахæм  дыргъдон, 
Æви  сайд  у,  цæстылуайæг. 
Фæлæ  дыргъдон  йæ  бынаты 
Лæууыди  быдыры  райдзастæй.
 I
 I
 I
 I
 I
 I
 Азгъордта  лæппу  тагъд-тагъдæй 
Йæ  ахуыргæнæджы  чъибиткæмæ, 
Уым  радзырдта  дыргъдоны  хабар,— 
Цытæ  федта,  уыдон  иууылдæр. 
Байхъуыстой  йын  йæ  ныхасмæ 
Зондджын  лæг  æмæ  йæ  фæдонтæ, 
Бæлццæттæ  дæр  æм  байхъуыстой, 
Байхъуыстой  йæм  сæ  зæнæг  дæр, 
Æмæ  сæ  уайтагъд  бафæндыди 
Диссаджы  дыргъдонмæ  ацæуын. 
Ахуыдта  сæ  æвæстиатæй 
Уыцы  дыргъдонмæ  зондджын  лæппу. 
Айхъуыст  йæ  кой  дыргъдонæн 
Алы  бæстæтæн  сæ  адæмтыл. 
Фыццаджыдæр  сæ  уайаг  бæхтыл 
Уыцы  дыргъдонмæ  фæзындысты 
Арæзт  бæхджынтæ  —  хъæздыг  адæм. 
Фæлæ  куыддæр  уыцы  адæм 
Бахæццæ  сты  хъæдрæбынмæ, 
Афтæ  дыргъдонæн  йæ  алыварс  — 
Æд  æфсæйнаг  фидар  дуæрттæ, 
Æд  уæззау  æндон  авд  гуыдыры  — 
Æваст  фестад  тыгъд  быдыры 
Æнæфехæлгæ  бæрзонд  быру.
 I
 I
 I
 43
 
«Урсыстæг»  адæм,  цыбæлдзастæй,
 Ыслæууыдысты  сæ  фæлыст  сæргътыл. 
Быруйы  сæрты  бафæлвæрдтой 
Сызгъæрин  фæткъуытæм  бавналын, 
Фæлæ-иу  фæткъуыйыл  чи  бамбæлдис, 
Уый-иу  уайтагъд  æрбамарди. 
Хъæздыг  адæм  фæтарстысты, 
Сæ  бæхтæ  фездæхтой,  алыгъдысты. 
Гъеуæд  дыргъдонмæ  алырдыгæй 
Байдыдтой  цæуын  æппæт  мæгуыртæ;
 Куы  ’рбахæццæ  сты  дыргъдонмæ,
 Уæд  æфсæн  фæхстæ  æвиппаиды
 Сæ  гуыдыртимæ  æркалдысты. 
Ыстыр  дуæрттæ  байгом  ысты, 
Æмæ  байдзаг  дыргъдон  мæгуыртæй: 
Карджын  адæмæй,  сылгоймæгтæй, 
Зæронд  лæгтæй  æмæ  сабитæй. 
Адæм  цыдысты  дидинсыфтыл, 
Фæлæ  дидинсыфтæ  не  ’руадысты. 
Сæ  дойны  састой  донуадзæнтæй, 
Фæлæ  дон  лакъон  нæ  кодта. 
Ратыдтой~иу  бæлæсты  дыргътæй, 
Фæлæ  дыргътæ  къаддæр  нæ  кодтой. 
Дыргъдоны  не  ’нцад  фæндыры  цагъд, 
Хъуысти  дзы  æдзух  хъæлдзæг  зард, 
Дардыл  дзы  азæлди  зыланг  худт. 
Сабыр  изæр  куы  ралæууыд, 
Куы  байдыдта  талынг  кæнын, 
Уæд  сæрттывта  фæткъуы  бæлæстæй 
Бæмбæгау,  фæлмæн  диссаг  рухс. 
Райдзаст  дыргъдонæй  изæрыгон 
Айхъуысти  мæргъты  хъæлдзæг  зарын.
 44
 
Рæсугъд  кæрдæгыл  зæрдæрухсæй 
Æрхуыссыдысты  фæллад  мæгуыртæ, 
Сæ  царды  бонты  фыццаг  хатт 
Ысхуыдтой  сæхи  амондджын.
 
Ч  ИНЫДЖЫИ  С  :
 Тохы  фæндæгтыл 	  5
 Диссаджы  дыргъдон  .  .  .  .  .  . 	.  .  .  .  .33
 
Гулуев  Андрей  Семенович
 I
 По  путям  борьбы
 Чудесный  сад
 Редактор  А.  И.  Царукаев.
 Художественный  редактор  У.  К.  Кануков.
 Технический  редактор  А.  А.  Дзгоев.
 Корректор  И.  Д.  Каболова.
 Сдано  в  набор  16-711-1960  г.  Подписано  к  печати  14-1Х-1960  г.
 Формат  бумаги  70x92  1/32.  Печат.  листов  1,75.  Учетно-изд.  ли- 
стов  1,46.  Заказ  №  2963.  Изд*  №  113.  Тираж  1000  экз.  ЕИ  01333. 
Цена  75  к.  С  1-1-1961  г.  цена  8  к.
 Северо-Осетинское  книжное  издательство,  г.  Орджоникидзе, 
пр.  Сталина,  11.
 Республиканская  книжная  типография,  г.  Орджоникидзе, 
ул.  Джанаева,  20
 
Аргъ  90  к 
1/1—61  азæй  фæстæмæ  ар1ъ9  к
 

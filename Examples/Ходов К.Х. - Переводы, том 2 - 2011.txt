Отсканировано 
в июле 2014 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2014 азы июлы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

Камал 
Ходов 
Переводы: 
пьесы, 
стихи 
Владикавказ 
2011 

Ходы Камал 
Тæлмацтæ: 
пьесæтæ, 
æмдзæвгæтæ 
ДЗÆУДЖЫХЪÆУ 
2011 

84B Рос=Осет) 
Х-47 
Ходы Камал 
X—47 Тæлмацтæ [Текст] К. Ходы — Дзæуджы 
хъæу: Ир, 2011-431 ф. 
Ходов К.Х. 
Переводы: пьесы, стихи 
ISBN 978-5-7534-1250-8 
Во второй том вошли переводы шедевров мировой 
гературы, а так же трагедшз ~ 
автором по сюжету Ж. Расина. 
литературы, а так же трагедия «Рухсана*, созданная 
"" Ра 
’{ШЙВЬИ 10-" 84<2Рос-Осе) 
© ГУП РСО-Алания «Издательство «Ир», 2011 
© Ходов К.Х., 2011 
ISBN 978-5-7534-1250-8 © Григорян В.С., оформление, 2011 

^ад^ 
РУХСАНÆ 
Алайнаг трагеди 
(Расинмæ гæсгсе) 
АРХАЙДЖЫТÆ: 
Арц-Алан — паддзах 
Рухсанæ — йæус 
Ф а р н æ г — Арц-Аланæн йæ фыццаг усы зæнæг, 
бердзенаг хæрæфырт 
Агуындæ — Арц-Аланы размæ цы паддзах уыди, 
уый хæдзарвæндагæй 
Т ы р м о н — Фарнæджы лæггадгæнæг æмæ 
сæрхъуызой 
Хорческæ — Рухсанæйы лæггадгæнæг 
Æхсинæг — Агуындæйы лæггадгæнæг 
Акула — Рухсанæйы фæсдзæуин 
Хæстонтæ 
ФЫЦЦАГ АРХАЙД 
Фыццаг фæзынд 
Фарнæг, Тырмон. 
Фарнæг 
О, нæ! Мæ фæндыл нал ивын мæ зæрдæ, 
Тæккæ абон цæуын æз балцы. Ныр 
Æхсæз мæйы нæй уацхæссæг мæ фыдæй. 
Мæ зæрдæйыл цы катай бафтыд, уый 
Мæнæн нæ дæтты фадат æмæ бар, 
Цæмæй мæ комдзаг адджынæн æууилон, 
Æнцад-æнцойæ царды хæрзтæ хъауон. 

6 
Ходы Камал 
Тырмон 
Бæрзонд паддзахы намысджын хъæбул! 
Цы бæстæ хъавыс басгарынмæ, уагæр? 
Ныр цалдæр мæйы м’ адæмимæ æз 
Быдырæй, хохæй, денджызтæ ’мæ сурыл 
Йæ агурæг куы фæхаттæн... Кæд ма йæ 
Мæрдты бинаг къæй басгарон, æндæр!.. 
Фæлæ, уæууæй, нæрæмон Арц-Аланæн 
Зæххы къорийыл не ссардтон йæ фæд. 
Кæд та, мыййаг, сылыстæгимæ фемхиц 
Æмæ фæтары уыимæ æмбойиы... 
Фарнæг 
Нæ! Нал цæуы æнæрцæф Арц-Алан 
Ныллæг æмæ рæузонд митæн сæ тæфтыл. 
Æрыгонæй-иу... чи зоны... Фæлæ... 
Ныр бакодта æвидыц митыл хъоды. 
Рухсанæ хъуамæ фидарзæрдæ уа: 
Йæ удæй йæ фылдæр уарзы нæ паддзах. 
Фæлæ мæнæн мæ фæндаг конд у... Ныр 
Мæ фыды агур абалц кæнон хъуамæ. 
Т ы р м о н 
Кæронмæ мын дæ хъуыды зæгъ æргом — 
Цы дæ суры дæ райгуырæн уæзæгæй, 
Æрхъæцмæ йыл куы нæ хъæцыдтæ, уæд? 
Бердзенаг дзидзи бададтай, уый зонын, 
Дæ авдæн та ирон зæхх уыд. Ай-гъай, 
Дæ къабæзты алайнаг туг дæр зилы! 
Стæй — паддзæхты туг! — карз æмæ уæздан. 
Дæхæдæг дæр дæ сæр бæрзæндты хастай, 
Уæд ныр... 
Фарнæг 
О, бамбар, бамбар мæ, Тырмон, 
Аллоны зæххæн ме стæг дæр нывонд у. 

Тæлмацтæ 7 
Фæлæ мæ уд ам не ссардзæн æнцой. 
Хуыцæутты фæндæй ракуырдта мæ фыд 
Дыккаг усæн Рухсанæйы... 
Т ы р м о н 
Рухсанæ! 
Ныр бамбæрстон дæ хъизæмарæн йе ’фсон: 
Цы бон дæ федта, уыцы бонæй ардæм 
Æнæрынцойæ домы Арц-Аланæй, 
Цæмæй ды ’рцæуай а бæстæй æрвыст. 
Цæстысындз ын цæмæн фестадтæ, уымæн 
Кæд исты зонын — амар мæ дæ кардæй. 
Фæлæ дын уый хыгъд фидарæй зæгъын: 
Дæуæн Рухсанæ ахæм тæссаг нал у. 
Куы баруади, куы слæмæгъ и бынтон, 
Йæхи дзыхæй Аминонмæ куы сиды. 
Цыдæр сусæгниз бацарди йæ уды, 
Фæлæ цы низ у — ничи зоны уый. 
Фарнæг 
Кæй мæ федта мæ фыдыус йæ уæнгæл, 
Æз уый охыл нæ ныууадзин мæ зæхх. 
Мæ ацыдæн бынтон æндæр у йе ’фсон: 
Агуындæ кæм уа, нæй мын уым цæрæн. 
Сыгъзæринфæлыст паддзахы къæлæтджын 
Мæ фыд цæмæй æрбайстаид йæхимæ, 
Хъуыд уый тыххæй хъазуатон тох. Мæ фыд 
Йæ карз фыдгулты иуæй-иумæ ’ртардта, 
Уæлæуыл ма дзы баззади Агуындæ. 
Т ы р м о н 
Нæу уанцон ахæм дурзæрдæ, Фарнæг! 
Сæ туджджынты сылыстæгмæ фыдæлтæ 
Хæрам зæрдæ кæд бадардтой? 
Фарнæг 
Тырмон! Куы йæм дарин хæрам зæрдæ, уæд дзы 
Кæдæм лидзин? Бынтон æндæр у хабар. 

8 
Ходы Камал 
Т ы р м о н 
О, Царциатæ! Не ’ууæндын мæ хъустыл! 
Кæдæй-уæдæй зынæрвæссон Фарнæг, 
Цъæх цъитийау кæй зæрдæ уыди уазал, 
Бæстырæсугъдтыл чи кодта былысчъил, 
Стæй уарзты ской йæ сæрмæ чи нæ хаста, 
Уый бауарзта йæхæдæг дæр? 
Фарнæг 
Цæй, хорз* 
Мæ хæлпр дæ, мæ иузæрдыг лымæн, 
Ды хорс зэныс мæн рагбоитæй фæстæмæ... 
Мæ удыконд æнæрцæф æмæ карз у. 
Куыд раьдисон мæхи тæссондæй уæд? 
Бердзенаг мадæй райгуырдтæн. Лæджы фырт 
Н.е федта мæн лæмæгъ кæнæ сæркъулæй. 
Цы бон фæдæн мæхи ’мбарынхъом, — ды 
Уæдæй ардæм мæн цардыл ахуыр кодтай. 
Мæ фыды карз хæтæнтыл мын дзырдтай, 
Куыд нæрыди йæ намыс Арц-Аланæн 
Уæлæрвты стæй дæлзæхх æмæ уæлзæххы, 
Куыннæ уыди йæ хъаруйæн æмсæр 
Нæ — мугъултæм, нæ — Спартæйы, нæ — Ромы. 
Дзырдтай-иу мын: уыд уарзæгой мæ фыд. 
Йæ кад, йæ ном, йæ фидыцы цæхæрмæ 
Тæмæнкалгæ цыкурайы фæрдгуытæ 
Гæлæбутау раст тахтысты сæхæдæг... 
Фæлæ цы бон Рухсанæимæ бацард, 
Уæдæй ардæм ын иунæг Хуыцау ис, 
Æмæ йæ ном Рухсанæ хуыйны уымæн. 
Мæнæн та уæд цы ныв кæны хъысмæт? 
Мæ фыдау æз нæ басгуыхтæн бæгъатыр, 
Нæ сыскъуыдтон нæ фыдгултæн сæ билцъ. 
Æниу куы уаин ацы хæрзтæй хайджын, 

Тæлмацтæ 
9 
Мæ гуырысхо куы ныцъцъист кæнин æз, 
Уæддæр нæу гом Агуындæмæ мæ фæндаг. 
Цæхгæр бардзырд ын радта Арц-Алан, 
Цæмæй мыггагмæ ма фæцæуа моймæ. 
Агуындæ, дам, куы фæцæуа лæгмæ, 
Мæ туджджынтæн, дам, сног уыдзæн сæ уидаг! 
Гъе, афтæтæ, мæ хорз хæлар Тырмон... 
Мæ фыды дзырдæн хизæн нæй йæ сæрты. 
Т ы р м о н 
О паддзахы фырт! Байхъус ныр мæнмæ. 
Ды абоны онг саугуырм уыдтæ, ныр 
Дæ уарзты фæрцы ракастæ дæ цæстæй! 
Кæй дæ нæ уадзы уарзын Арц-Алан, 
Дæ уарзт кæны гъеуый фæрцы цырендæр. 
Дæ бæрзонд монцæй лидзгæ ма кæ ды, 
Фæлæ йæ ’рцагур, баууæнд ыл, фæсид æм! 
Дæ мадæй, ау, куы лыгъдаид дæ фыд, 
Уæд ды куыдæй, куыдæй лæууис мæ разы? 
Уæдæ — ныхæстæй хистæр у хъуыддаг. 
Цæрæг удæй цы рантысти дунемæ, 
Дæтты сын уарзты мондаг Афродитæ, — 
Йæ фыдæхæй дæ бахизæд Хуыцау! 
Йæ низыхатт цы лæг æмбæхса, уый 
Йæ адзалмæ йæхи къахæй фæцæуы. 
Уæдæ — Агуындæ? Уый бацард дæ риуы? 
Фарнæг 
Æз зонын иу: мæ фыдагур цæуын. 
Т ы р м о н 
Æбæрæг рæттæм асхъиуыны размæ 
Рухсанæйы нæ бафæндид дæу фенын? 
Фарнæг 
О, фенон æй æвæстиатæй хъуамæ... 
Фæлæ Хорческæ ’рбацæуы. Фæлурсæй... 

10 Ходы Камал 
Дыккаг фæзынд 
Чи уыди, уыдон æмæ Хорческæ. 
Хорческæ 
О ме Скæнæг, йæ фæстаг бон ныллæууыд 
Нæ ус-паддзахæн. Й’ адзал æм фæзынд. 
Ныр уал боны хуыссæджы цъынд нæ федтон, 
Лæууын йæ цуры, узæлын ыл... Ехх, 
Уæддæр кæуы, мæ цæстыты цур тайы. 
Нæ йæ ахсы къуыригæйтты хуыссæг. 
Фæлæ йæ низ нæ хъæр кæны. Ныр дæр та 
Фырадæргæй фæгæпп кодта йæ }’атæй. 
Сыгъдæг уæлдæф ын, чи зоны, фæбæззид... 
(Фарнсегмæ.) 
Ды йын... 
Фарнæг 
Цæуон, æхцон ын нæу мæ фенд. 
Фарнæг æмæ Тырмон ацæуынц. 
Æртыккаг фæзынд 
Рухсанæ, Хорческæ. 
Рухсанæ 
Чысыл мæ бауадз къæсæргæрон ам. 
Бынтон мæ хъару асасти, мæ къæхтыл 
Тыххæй лæууын. Мæ цæстытæ дæр тартæ 
Кæд бонрухсмæ æнахуырæй кæнынц? 
Хорческæ 
Æмбал кæмæн нæй, уыцы зæдтæ, ау, 
Куыннæ хъары йæ тæригъæд сымахмæ? 
Рухсанæ 
О сау тæлытæ! Даргъ хæрдгæ къабатæ! 
Цæй уæз кæнут мæ зæрдæйыл! Æниу, 

Тселмацтæ 
Мæ дзыккутæ та чи сбыдта уæззау быд, 
Цæмæй мæ тылыл уæз кæной? Нæ, нæ! 
Мæ ныхмæ ам ныччындæуыд фыдвæндтæ! 
Хорческæ (иуварсмæ). 
Фæцудыдта йæ сæрызонд. 
(Рухсанæйæн.) 
Дæхæдæг, мæ дзæбæх æхсин, бадомдтай, 
цæмæй дыл 
Æвæстйатæй дæ уæлæдарæс скæнон, — 
Бæрзонд Хурæн, дам, фервитон салам. 
Ныр Хурзæрин куыддæр дæ цæстæй федтай, 
Фæстæмæ афтæ талынгмæ тындзыс. 
Рухсанæ 
О, Хурзæрин! Бæрзонд арвыл лæгæрдæг, 
Дæ уаз зæнæг мæ дард фыдæлтæ сты, 
Æмæ ныр кæд мæ худинагыл худыс, 
Дæ быны абон мæн уыныс фæстаг хатт. 
Хорческæ 
Ау, уый та куыд? Фыдохы сынт нырма 
Дæ сæрымагъзы зилдух кæны, маргау? 
Рухсанæ 
Тæхудидæгæй, тар хъæды аууонæй 
Ныр уымæ ракæс аивæй... Хæрзаг 
Кæнынц йæ бæхтæ уадæмдзу... 
Хорческæ 
Цы загътай? 
Рухсанæ 
Цытæ дзурын? Кæй кой кæнын? Кæм дæн? 
Мæ сæр, æнхъæлдæн, райдыдта дзæгъæлтæ. 
О, бардуæгтæ, цы уын ракодтон уагæр? 
Кæс-ма, Хорческæ, сырх кæнын æфсæрмæй: 
Мæ худинагæн йе ’вдисæн дæ ды, 
Мæ цæстытæ æфсæрмдзæссыгтæй — седзаг. 

12 
Ходы Камал 
Хорческæ 
Æфсæрмæй ма сырхкæнынтæ кæд зоныс, 
Æрхуд фæлтау дæ хивæнд зондыл уæд. 
Нæ лæгъстæтæ нын мурмæ дæр нæ дарыс — 
Кæсыс æнхъæлмæ сау ингæнмæ ды. 
Мæ хорз æхсин, цы дæ бафтыдта тасы? 
Зæгъ-ма йæ ’ргом, цы дын хæры дæ уд? 
Цы дын байста дæ тарф фынæй æваст? 
Цæмæн дын фестад уæнгæлау дæ хойраг? 
Дæ царды уидаг сыскъуынынмæ хъавыс? 
Хуыцæутты раз тæригъæд ми у уый! 
Æви дæ лæг нæу дзыллæтæн æрдхæрæн? 
Дæ сабитæн сæ фидæн боныл дæр 
Нæ сагъæс кæныс? Чи уыдзæн ныфсæнцой 
Дæ сидзæртæн? Дæ лæджы фырт? Нæ, нæ! 
Бердзенаг мад уый де ’намондæн ратта. 
Æмæ ныхъхъавыд фадатмæ, цæмæй 
Куы фæцъынд уа нæ паддзахы цæст, уæд 
Фæраздæр уа йæ къæлæтджынмæ хинæй. 
Дæ фырты дзых та аззайдзæн къæппæй. 
Къуыдипп Фарнæг — дæ цыфыддæр ызнаг... 
Рухсанæ 
Мæнæн?.. 
Хорческæ 
Цæуылдæр фесхъиудтай, æнхъæлдæн? 
Р у х с а н æ 
Æнамонд сыл! Кæй ном загътай, уый зоныс? 
Хорческæ 
Хатыр, æхсин! Нæ хъавыдтæн зæгъынмæ 
Дæ фыдгулы ном, сирвæзти куыддæр. 
Дæ фырмæстæй кæд раздæхис уæд та, 
Ус-паддзахæн цы ’нцой цард фæччы, уымæ. 
Цæр нын! Цæмæй дæ уарзон фыдыбæсты 

Тæлмацпгæ 
13 
Дæ лæджы бынат бацахса дæ фырт. 
Мæлыны бар дын нæй, цæрын у де хæс, 
Цæмæй бердзенаг байзæддаг бæрзондæй 
Аллоны бынтæм ма ’ркæса, цæмæй 
Сыгъзæрин скифты райст-бавæрд хæзнатæ 
Æцæгæлон туг ма ’рдара дымгæмæ, 
Æмæ фæлтæртыл анхъæвза сæ фарн. 
Рухсанæ 
Тæригъæдджын цы адæймаг у, уымæн 
Хуыцæуттæн дæр æхцон уыдзæн йæ мард. 
Хорческæ . 
Дæхи хоныс тæригъæдджын? Цæмæй? 
Дæ урс цæнгтыл æз тугвæдтæ нæ уынын. 
Рухсанæ 
Мæ къухтæ сты æцæгæй дæр сыгъдæг. 
Фæлæ мæ зæрдæ... Зæрдæ у мæ марæг!.. 
Хорческæ 
Цы сау фæнд кæны уагæры дæ зæрдæ? 
Рухсанæ 
Æнæуый дæр æгæртæ схауд мæ дзыхæй, 
Æппæт та зондзæн сау ингæн æрмæст. 
Хорческæ 
Цæй, хорз, æхсин, нæ кæсыс кæд мæ коммæ, — 
Зæгъдзынæн дын æз дæр мæ фæнд æргом: 
Дæ цæстытыл дын не ’рхæцдзынæн — раздæр 
Фæцæудзынæн мæхи къахæй мæрдтæм, — 
У фæндаг уырдæм алкæмæн парахат. 
Мæ зæрдæрыст дæр ме ’мбæлццон уыдзæн. 
Кæм мыл не ’)’уæндыс уыйбæрцытæ, уым 
Мæнæн уæлæуыл демæ цæргæ нал у. 
Мæхи къухтæй дæ авдæны куы бастон, 
Мæ сабитæ, мæ хæстæджыты сæрты 

14 
Ходы Камал 
Мæ цард дæуæн куы снывонд кодтон æз, 
Уæд мын мæ хæрзтæ ахæм хуызы фидыс? 
Рухсанæ 
Куы базонай, мæ зæрдæйы цы монц и, 
Æбуалгъ сырд мæ рахондзынæ уæд! 
Хорческæ 
Мæхи цæстæй дæ мард феныны бæсты, 
Цыфæнды дæр мæ бон ныббарын у. 
Рухсанæ 
Æгасæй дæм куы равдисон мæ зæрдæ, 
Уыдзæн уæддæр тæригъæдджын мæ мард. 
Хорческæ 
Уæдæ ма ныр цы хуызы дзурон демæ? 
Мæ цæссыгтæй мæхи фехсадтон æз, 
Фырадæргæй мæ уд мæ мидæг нал и. 
Мæ уæрджытыл лæууын дæ разы ныр 
Æмæ кæнын дæ къахыбынтæн батæ! 
Рухсанæ 
Хорческæ, слæуу! 
Хорческæ 
Зæгъ мын æй, уæдæ, ’ргом! 
Рухсанæ (иуварсмæ). 
Цы йын зæгъон? Куыд райдайон?.. 
Хорческæ 
Æууæнд мыл! 
Рухсанæ 
О сау хъизæмар! Бабын уа мæ Раттæг, 
Æхсидгæ монцтæй чи скодта мæн хайджын! 
Хорческæ 
Ау, бауарзтай? 
Рухсанæ 
Мæ худинаг ныхъхъæр... 
Мæ фынты дæр ын байдайын хъæбыстæ... 

Тæлмацтæ 
15 
Хорческæ 
Кæмæн? 
Рухсанæ 
Рæхджы йæ базондзынæ, багъæц, 
Дæ еу-додойæн нал уыдзæн кæрон. 
Хорческæ 
Ау, чи у уагæр? 
Рухсанæ 
Рахуыдтай йæ ме знаг. 
Хæрæфыртæй бердзенаг чи у, уый. 
Хорческæ 
О стыр Хуыцау! Фарнæгæй зæгъыс? 
Рухсанæ 
О. 
Хорческæ 
Уæ, сау худинаг! Сау бæллæх! Рухсанæ! 
Р у х с а н æ 
О, судзгæ мондаг, сау зинау, мæнæн 
Мæ фæдыл бафтыд. Домы мæ цæрдудæй 
Ныр уал азы. Цы бон загъта мæнæй 
Йæхицæн къайаг номдзыд Арц-Алан, 
Цы бон федтон бердзенаг хæрæфырты, 
Раст уыцы бонæй нал арын æнцой. 
Мæ сæр-иу кодта, зондцухау, дзæгъæлтæ. 
Мæ зæрдæ, раст куырдадзы зынг æфсæнау, 
Куы арты сыгъд, куы ихджын донмæ схъиудта... 
Мæ цæстытæ-иу атартæ сты ’васт, 
Нал — дзурынхъом, нал — хъусынхъом уыдтæн. 
Цы нæ фæлвæрдтон! Иуахæмы уæд 
Мæхицæй скодтон саузæрдæ фыдыус. 
Хъæуа, нæ хъæуа — алывыд ын калдтон. 
Мæ удхæссæг дзы сарæзтон — цæстмæ. 

16 
Ходы Камал 
Æмæ йæ фыд уæд рахаста уынаффæ — 
Æрвыст æрцыд нæ сахарæй йæ фырт. 
Æрцардтæн уæд. Мæ зæрдæниз æрсабыр. 
Мæ сабитæ, мæ лæгимæ фæрнæй 
Нæ царды кæйттæ зæдты фæрцы кодтам. 
Фæлæ — хъысмæт! Æгъатыр у хъысмæт: 
Мæ лæджы фырт кæдæм æрцыд æрвыст, 
Раст уырдæм бафтыд иухатт Арц-Алан, 
Æз дæр уыдтæн йæ уыцы балцы йемæ... 
Æмæ та байгом маргæйдзаг хъæдгом. 
Фырадæргæй та нал уыдтæн мæ сæрæн, 
Мæ дуне та мыл баталынг æваст. 
Æмæ уæд загътон: «Бауарзтон Фарнæджы!» 
Мæ хъуыдыйæ мæхæдæг дæр фæтарстæн, 
Фырадæргæй цы кодтаин — нæ зыдтон. 
Табу — Йæхицæн! Мадымайрæммæ 
Фæдзынæзтон æгъуыссæг тар æхсæвты, 
Фæкз^ывтон æм, фæбастон ын нывæндтæ, 
Кæд мын мæ мондаг амарид... Куыннæ! — 
Цырен артау, фæйлауæнтæ мæ уарзт 
Мæ риуы кодта. Уыцы бонæй ардæм 
Фыдохы арты фестадтæн æндæрг, 
Уæддæр ма уарзы ме ’ндæрг дæр Фарнæджы! 
Куы мыл узæлы хуыссæны мæ лæг, — 
Уæддæр йæ фырт, йæ фырт уайы мæ цæстыл! 
Ныр базыдтай мæ худинаджы гакк, 
Нæ бааууон кодтон мисхал дæр, Хорческæ. 
Фæлæ дæ курын иу хорзæх: мæнæн 
Зæрдæтæ ’вæрын ма райдай, нæ хъæуы. 
Æрмæст — адзал. Мæ мардимæ æрмæст 
Мæ х}’динаг дæр дæлсыджыт фæуыдзæн. 

Тæлмацпгæ 17 
Цыппæрæм фæзынд 
Уыдон æмæ А к у л а. 
Акула 
Уæздан æхсин, ныххатыр кæн, æз дæм 
Фыдохы уац æрбахастон: нæ паддзах 
Æмæ дæ лæг — æнæрцæф Арц-Алан 
Фæмард кæмдæр æцæгæлон бæстæйы. 
Аллоны бæстыл айхъуысти фыдуац, 
Æмæ кæуынц йæ дзыллæтæ хæкъуырццæй. 
Хорческæ 
Цытæ дзурыс? Дæ зонд фæцыд? 
Акула 
Æз загътон, 
Йæ дард балцы кæй фæмард Арц-Алан. 
Æрбаленк кодтой Скæсæнбæстаг наутæ 
Æмæ æрхастой сау хабар. 
Рухсанæ 
Хуыцау! 
Акула 
Нæ паддзахадæн чи уыдзæн йæ сæр, 
Кæнынц ныр ууыл дзыллæтæ тæрхæттæ, 
Æмæ сæ дзырд нæу иухуызон æдзух. 
Уæздан æхсин, дæ фыртæй зæгъынц иутæ, 
Сты иннæтæ Фарнæджы фарс, цыма 
Йæ мад нæ уыди уацайраг бердзенаг. 
Ис ахæмтæ дæр, чи суагъта йæ цæсгом: 
Нæ бæстæйæн, дам, ногæй уæд паддзах, 
Дæ лæг бындзагъд кæй фæкодта, раст уыдон: 
Агуындæ, дам, нын ус-паддзах фæуæд, 
Сæ мыггагæй ма уый баззад уæлæуыл. 
Хуыздæр хабар мæм ницы ис, ныббар. 

18 
Ходы Камал 
Фæндзсем фæзынд 
Рухсанæ, Хорческæ. 
Хорческæ 
Дæуырдыгæй куы базыдтон мæ бон, 
Мæ къух мæхимæ сисынвæнд куы скодтон, 
Уæд та ныл сæмбæлд ног бæллæх — дæ лæг 
Фæмард кæмдæр æцæгæлон бæстæйы. 
Ныр паддзахадæн разамынды уæз 
Æрæнцади дæ уæхсчытыл, Рухсанæ. 
Бæлвырд у ныр Хуыцауы раз дæ хæс: 
Æгас куы уай — дæ фырт уыдзæн нæ паддзах, 
Куы нæ — уæд та уыдзæн æрмæст цагъар. 
Тыхсты сахат ын чи уыдзæн ныфсæнцой? 
Кæй риуыл калдзæн судзаггаг цæссыгтæ? 
Дзыназдзæн дæм Мæрдтыбæстæм, бецау, — 
Йæ тæригъæд ын фиддзынæ дæлдзæхы. 
Уæдæ — цæргæ! Цæргæ æрмæстдæр, хъусыс? 
Адзалæн та ныр ферох кæн йæ ном. 
Дæ лæджы цур фæкъæмдзæстыджы бæсты 
Ды барвæндонæй равзæрстай мæлæт. 
Нырæй фæстæмæ у дæ уарзт æнкъарæн, 
Гадзрахатæн дзы нал и ныр йæ кой. 
Дæ лæджы фæмард цæлхдуртæ ныссаста, 
Æмæ дæ цæсгом ныр уыдзæн сыгъдæг. 
Цæмæй Фарнæг, бердзенаг хæрæфырт, 
Ныртæккæ ма суа змæнтджытæн сæрхъуызой, 
Ис уымæн иу хос — ма дзы ’мбæхс дæхи. 
Уадз бамбара, кæй нæ йæм дæ фыдæх, — 
Уæд нал тырндзæни паддзахы бынатмæ. 
Дæ фырт уа хъуамæ а бæстæн йæ сæр — 
Цæмæй тæрсой уæ иумæйаг фыдгултæ. 
Агуындæйæн дæр уый уыдзæни зонд. 

Тæлмацтæ 
19 
Рухсанæ 
Цæй, хорз, уæдæ, цæрдзынæн уал. Æниу, 
Хæстæгдæр дæн ныр удæгæстæй мæрдтæм. 
Мæ цард кæй хъæуы а зæххыл мæ фырты, 
Мæн уыцы хъуыды раздæхта мæрдтæй. 
ДЫККАГ АРХАЙД 
Фыццаг фæзынд 
Агуындæ, Æхсинæг. 
Агуындæ 
Цытæ дзурыс? Нæ мæ уырны! Фарнæг 
Мæнæй загъта — фæнды, дам, мæ йæ фенын? 
Фæрæдыдтæ, æндæр кæйдæр кой кодта. 
Æхсинæг 
Фыццаджы хуызæн нал у, нал Фарнæг, 
Йæ фыд куы фæмард, уыцы бонæй ардæм. 
Ныр йе ’цæг бæстæм бацыд Арц-Алан. 
Тыхы фæрцы уый паддзахы зæрин худ 
Кæддæр мæнгардæй де ’фсымæртæй байста, 
Æмæ ныр та дæ сæрыл и йæ бынат — 
Дæ фыдæлтæн дæхæдæг дæ бындар! 
Агуындæ 
Æмæ, уæдæ, гæды ныхæстæ не сты? 
Ныр фервæзтæн йæ судзаггаг æлгъыстæй? 
Æхсинæг 
Йæ амарджытæ чидæриддæр ма уæнт, 
Фæлæ дзы райстой де ’фсымæрты туг. 
Ныр й’ амæттæгтыл бафтыд Арц-Алан. 
Агуындæ 
Æмæ, цымæ, цы Х5’ызы ссардта й’ адзал? 
Æхсинæг 
Цыдæртæ дзурынц хъус-хъусæй. Кæмдæр 

20 
Ходы Камал 
Йæ зæрдыл сæмбæлд цавæрдæр сылыстæг, 
Æмæ йæ науы хибармæ куыд ласта, 
Раст афтæ денджыз сабухта. Йæ мард 
Фæци æмбойны кæсæгтæн хæринаг... 
Фæлæ ма ис æндæр хуызы зæгъджытæ: 
Йæ хорз æрдхорд Худданимæ, дам, скарстсй, 
Куыд басгарой Мæрдтыбæстæ цæрдудæй. 
Аминон, дам, сын бамбæрста сæ хин 
Æмæ, дам, сæ æнусмæ дæр ныууагъта 
Æгуыппæг æмæ раууаты бæстæйы. 
Агуындæ 
Ау, уый та куыд? Хуыцауысконд зæххон лæг 
Куыд бафтдзæни сæрæгасæй мæрдтæм? 
Цы ’нхъæл дзы уыди уагæр Арц-Алан та? 
Æхсинæг 
Уый нæу уæлдай — ныр нал и Арц-Алан. 
Йæ бынаты цæмæй Фарнæг æрбада, 
Нæ адæмæн зæгъынц сæ фылдæр афтæ. 
Рухсанæйæн нæу а хъуыддаг фæндон: 
Йæхицæн дæр фырт баззад Арц-Аланæй. 
А г у ы н д æ 
Куыд дæм кæсы: куы спаддзах уа Фарнæг... 
Мæ хъысмæт мын фæрогдæр кæнид иуцъус? 
Æхсинæг 
Æнæмæнг. Ард дын уый тыххæй хæрын. 
Агуындæ 
Кæд æй дзæбæх нæма зоныс? Фарнæг 
Сылгоймæгтæм былысчъилæй куы кæсы, 
Куы мæ фены, йæхи уæд иуварс айсы... 
Къæссавæлдæхт куыд фæуыдаид уæд? 
Æхсинæг 
Зынæрвæссон, тызмæг кæй у, уый рагæй 
Цыди мæ хъустыл, фæлæ дын зæгъын: 
Нæу афтæ уый: фыццаг хатт дæу куы федта, 

Тæлмацтæ 
21 
Фырадæргæй уæд асырх и æваст, 
Йæ цæстæнгасы ницуал уыд тызмæгæй. 
Æппындæр кæд йæ монцы кой нæ кодта, 
Уæддæр йæ уарзт йæ цæстæнгасыл зынд. 
Агуындæ 
Дæ ныхæстæн бындур кæй нæй, уый зонын, 
Фæлæ уæддæр мæ удæн сты æхцон. 
Æнамонды гакк уыд мæнæн нывгонд 
Мæ хъысмæтæй: куы схæцыд Арц-Алан 
Нæ мыггагимæ, паддзахы къæлæтджын 
Куы баудæста ме ’фсымæрты туджы, 
Æхсæзæй сæ куы барвыста мæрдтæм, 
Гъе стæй куы ’ркодта паддзахы зæрин худ, 
Уæд ма йын баззад иунæг катай — æз, 
Æмæ уыдис æндонвидар йæ бардзырд: 
Йæ фыны дæр куыд ничи уæнда ’рвитын 
Йæ хатджытæ Агуындæйы хæдзармæ! 
Йæ уæнджы сау мигъ бадти Арц-Аланæн: 
Куы рацæуа лæппу-зæнæг мæнæн, 
Уæд сног уыдзæн йæ туджджынтæн сæ уидаг. 
Фæлæ мæнæн йæ бардзырд хъыг нæ уыд;. 
Мæ зæрдæйæн фæндон чи нæ уыд, уыцы 
Къуыдиппытæй мæн æхсæн уыд цæлхдур. 
Нæма зыдтон, зæххыл кæй ис Фарнæг... 
Йæ фидыц мын нæ балхæдта мæ зæрдæ, 
Йæ мулкмæ дæр нæ бабæллыдтæн æз. 
Уæздан æмæ сыгъдæгзæрдæ кæй у, 
Æрмæст мын уый фæцагайдта мæ уд. 
Йæ фыды халдих у ныфсæй, æхсарæй, 
Фæлæ, йæ фыдау, чъизизæрдæ нæу. 
Сылгоймæгтæм фæрсмæ дæр кæй нæ кæсы, 
Уæлдай цырсн та уый кæны мæ уарзт. 
Рухсанæйау, æз не ’рхæссин мæ сæрмæ, 

22 
Ходы Камал 
Дæргъмæ-цæхгæрмæ чи уары йæ уарзт, 
Фæцæрын бирæ ахæм лæджы фарсмæ. 
Цы зæрдæмæ ис алкæмæн фæндаг, 
Куыд ма бацыди барвæндонæй уырдæм? 
Фæлæ гæнахау дурвидар зæрдæ 
Æртайын кæ, йæ фæрсæгтæ йын байтындз 
Æмæ дзы ’рцæр, рæбинагау, æнусмæ — 
Гъе, уый у, гъе, æцæг амонд, мæ хур. 
Æгæр къæйных дæн, зонын æй бæгуыдæр, 
Æгæр суагътон мæ бæллицтæн сæ рохтæ 
Æмæ тæрсын фыдæнхъæлæй, Æхсинæг! 
Дыккаг фæзынд 
Чи уыди, уыдон æмæ Ф а р н æ г. 
Фарнæг 
Уæздан æхсин! Мæ дард фæндаджы размæ 
Дæуæн зæгъон æз иукъорд дзырды хъуамæ... 
Мæ фыд фæмард. Кæд хабар ныр райхъуыст, 
Уæддæр мæ зæрдæ рагæй зыдта уый: 
Адзал æрмæст æрæхгæндзæн йæ фæндаг 
Йæ бæстæмæ нæрæмон Арц-Аланæн — 
Йæ номы азæлд тас æфтауы алкæм. 
Йæ бардзырдæй кæд хъодыгонд æрцыдтæ, 
Уæддæр дыууæ нæ зæгъдзынæ мæ фæндыл... 
Уæдæ дын ныр æз фидарæй зæгъын: 
Нырæй фæстæмæ иунæг хицау ис 
Дæ хъысмæтæн: йæ ном... йæ ном — Агуындæ. 
А г у ы н д æ 
О паддзахы фырт! Адæргæй мæнæн 
Мæ зæрдæ риссы рагагъоммæ... Ма кæн 
Æгæр лæггад дæ фыды уацайрагæн... 
Йæ мастыл ын куы бафтауай уæлдай маст... 

Тæлмацтæ 23 
Ф а р н æ г 
Кæм бавдæлон йæ хицауæй нæ бæстæ, 
Уым ныр хъæуы нæ паддзахадæн сæр. 
Нæ дзыллæ не сты ацы хатт æмзæрдæ: 
Зæгъынц сæ иутæ ус-паддзахы фыртæй, 
Сты иннæтæ мæ номы фарс. Фылдæр та 
Зæгъынц, цæмæй Агуындæ уа паддзах. 
Агуындæ 
Æз? Уанцон нæу! 
Фарнæг 
Фыдæлтæй баззад фæтк: 
Цы лæг нæ уа алайнаг мадæй гуырд, 
Нæй уымæн бар, цæмæй нын уа бæстысæр. 
Фæлæ дын ард мæ намысæй хæрын: 
Æз ме ’фсымæртæй паддзахы къæлæтджын 
Сæ иуæн дæр нæ ратдзынæн фæндонæй. 
Фæлæ дæуæн дæ бар цæуы нæ бæстыл: 
Дæ фыдæлты ныццагъта Арц-Алан, 
Лæгдыхæй сын сæ паддзахы хз’Д байста. 
Æмæ йæ ды сæ бæсты ’ркæн дæ сæрыл... 
Аллоны фæдон бастади хæцынæй. 
Цæрæнбонты æнæсæрфат хæстыты 
Мыггагыскъуыд нæ тъымы-тъыма баци. 
Нæ хуыздæрты нын Рæстæджы фæтдзæгъдæн 
Лæгæвзæрстæй Барастырмæ фæхаста. 
Фыдохы бон, фыдæлтыккон оæрцытау, 
Бæргæ лæз’уæм кæрæдзимæ æнгомæй, 
Фæлæ, зæгъгæ, фæивгъуыдта фыд-заман, 
Уæд н’ ауæрдæм кæрæдзийы хæрыныл. 
Нæ уд, нæ дзæцц — кæрæдзийы туг нуазын. 
Ды ратт нæ бæстæн фидыц æмæ фæтк. 
Дæ фæлмæн армæй скифты зæхх æррæвдау. 
Фыдæлты фарн — пæлæхсар тулдз бæласæн 
Йæ уидæгтыл дзæм-дзæмы суадон ауадз. 

24 
Ходы Камал 
Агуындæ 
Цытæ хъусын? Фынæй дæн æви хъал? 
Æппæтфæлдисæг баууæнддзæн дæ дзырдтыл? 
Зæронд лæгæй суанг авдæны сабимæ 
Нæ паддзахадæн у сæ ныфс Фарнæг. 
Дæ дард хæтæнты нæй дæуæн цæлхдур 
Дæ зонд æмæ дæ цонджы тыхы руаджы. 
Ау, уæд дæ разæй паддзахы худ райсон? 
Кæй нæ кæныс мæ ныхмæ ды фыдвæнд, 
Куы базонин уый фидарæй, тæхуды, 
Уæд амондджындæр нал уаид мæнæй. 
Фарнæг 
Фыдвæнд? О, нæ! Æвдисæн уæд Хуыцау: 
Хъæддаг сырдæн дæр у æхцон дæ бакаст. 
Уæдæ мæн кæд зынæрвæссон фæхонынц, 
Сылгоймæгтæм, дам, у тызмæг, дæрзæг, 
Уæддæр мæнæн дæр у мæ мад сылгоймаг, 
Тæссонд зæрдæ мæ риуы дæр тæлфы. 
Нæй арвы бын дæ фидыцæн... 
Агуындæ 
Фарнæг!.. 
Фарнæг 
Æнæбары мын базыдтай мæ зæрдæ... 
Уæззау зондыл фæуæлахиз зынг монц. 
Уæдæ мæм байхъус, курыи дæ, кæронмæ.* 
Къуыдипп æмæ зынæрвæссон кæй уыдтæн, 
Ныр уый тæригъæд баййæфта мæ сæр. 
Фыруарзтæй-иу кæмæн сыгъди йæ зæрдæ, 
Бæрзонд монцтæн-иу чи басгуыхт цагъар, 
Æз уыдоныл хъæлæсыдзагæй худтæн. 
Нæ бахъардта — мæ фырхъалæй — мæнмæ, 
Зæххон цардæн йæ бындур кæй у уарзт. 
Нæма зыдтон: дæлдон куы кæна нау, 
Уæд бæлццæттæн æмхалдих у сæ хъысмæт. 

Тæлмацтæ 
25 
Æмæ кæд уыд цъæх цъитийау мæ зæрдæ, 
Уæддæр æртад æхсидгæ уарзты артæй. 
Ныр ралæууыд мæ хъизæмæртты дуг\ 
Æрдæгафæдз ныр рацыди, кæдæй 
Мæнæн мæ риуы уарзты фат ныссагъди, 
Йæ сæфтауын мæ хъару нæу мæнæн. 
Дæ иунæг фендæй арвдалынгты лидзын, 
Нæ дæ уынын — хæрз æрра кæнын уæд! 
Кæмфæнды уон — дæ сурæт и мæ размæ, 
Мæ цæстытæй дæ хуыз нæ кæны цух. 
Æхсæвы тар уа, Хурзæрины рухс уа — 
Къæйных бæллиц мын бахсыдта мæ зæрдæ. 
Куы фæзæгъын: уæздан æхсины зæрдæ 
Мыггагмæ дæр фæцух кæнон мæ зондæй — 
Фæлидзы уæд мæхи зæрдæ мæ риуæй, 
Мæ цард мæ цæсты нал вæййы æрдубæрц, 
Зынгбарц бæхтæ, сыгъзæринцалх уæрдæттæ, 
Мæ дард æмæ лæгæвзарæн хæтæнтæ 
Уæд мисхалбæрц дæр нал вæййынц мæ цæсты, 
Сæйгæ рынчынау хуыссæнтыл ныххауын... 
Æгæртæ дæм ысуæндыдтæн — ныббар. 
Мæ сонт ныхæстæй нал дæ кæд дæ сæрæн. 
Æнæнхъæлæй дæ уæздан хызы бахауд 
Æнахуыр сырд... О, уыцы сырд æз дæн! 
Æцæгæлон уыд уарзты ’взаг мæнæн, 
Ныр мæ Агуындæ сдзурын кодта ууыл. 
Æртыккаг фсезынд 
Чи уыди, уыдон æмæ Т ы р м о н. 
Т ы р м о н 
Нæ ус-паддзах æрбацæуы. Мæ хицау, 
Ды йæ хъæуыс. 

26 Ходы Камал 
Фарнæг 
Æз? 
Т ы р м о н 
Нæу бæрæг йæ фæндон, 
Фæлæ йæ кой куы фехъуыста дæ балцæн, 
Уæд æй æрфæндыд адзурын дæуимæ. 
Фарнæг 
Рухсанæйæн цы дзуринаг ис мемæ? 
Тырмон 
Кæд уый азарæй бирæ федтай маст, 
Уæддæр ныртæккæ сау дары... Нæ фæччы 
Йæ фæнды сæрты ахизын дæуæн. 
Фарнæг (Агуындсейæн). 
Мæ балцы размæ нал фендзынæн дæу. 
Цы мын зæгъдзынæ ме ’нæсæрфат фарстæн? 
Мæ зæрдæйы, мæ уды лæвар комыс? 
Агуындæ 
Дæ буц хæрзгæнæг Лæгтыдзуар фæуæд. 
Дæ фæндоныл ысразы кæн нæ бæстæ. 
Кæд мын лæвар паддзахы худ кæныс, 
Уæддæр уый нæу дæ лæвæрттæн сæ хуыздæр. 
Агуындæ æмæ Æхсинæг ацæуынц. 
Цыппæрæм фæзынд 
Фарнæг, Тырмон. 
Фарнæг 
Цæттæ стæм, Тырмон? Ма ферох кæн мацы. 
Цу, наутæрджытæн зæгъ: цæттæ лæууæнт, 
Фæлæ дæхæдæг фездæхдзынæ ардæм: 
Мæ фыдыусæй фервæзон дæ фæрцы. 
Тырмон ацæуы. 

Тæлмацтæ 
27 
Фæндзæм фсезынд 
Рухсанæ, Фарнæг, Хорческæ. 
Р у х с а н æ (Хорческæйæн). 
Уæртæ ис!.. Мæ зæрдæ хъарм кæндзæнис, 
Мæ туг нындзыг мæ тугдадзинты ’васт, 
Цы ныхæстæ фæцæттæ кодтон, уыдон 
Æваст мæ сæрæй атахтысты. 
Хорческæ 
Омæ, 
Ныййарæг мад дæ, бахъахъхъæн дæ фырты! 
Рухсанæ (Фарнæгæн). 
Цæуыс та махæй?.. Курын дæ, ныббар, 
Кæд дын, мыййаг, дæ тыхстыл тыхст æфтауын. 
Тæрсын мæ фыртæн. Нал ис ныр йæ фыд. 
Мæхицæн дæр нымад ысты мæ бонтæ. 
Хæлæг æмæ хæрамæй чи у йе ’мдзаг, 
Йæ фыдгултæ сты ахæмтæ. Ныр ын 
Дæуæй æввахсдæр нал баззад уæлæуыл. 
Фæлæ мæ удæн иу хъуыды æнцой 
Нæ дæтты, æмæ ууыл у мæ катай: 
Йæ мад кæм у дæ цыфыддæр ызнаг, 
Уым фыртæй дæр, мыййаг, дæ маст куы исай. 
Фарнæг 
Ныллæг митæ нæма хæссын мæ сæрмæ. 
Рухсанæ 
Æнæуынон кæй фестадтæн дæуæн, 
Дæ цæстмæ дын æппындæр уый нæ дарын: 
Дзæвгар бавзæрстай м’ азарæй фыдбонтæ, 
Фæлæ — цæмæн? — уый рахатыдтай искæд? 
Уынон дæ ’рвылбон — уый мæ тых нæ карста, 
Æмæ та-иу дæ алы ’фсæнтты руаджы 
Фервитын кодтон дард рæттæм нæ бæстæй. 

28 
Ходы Камал 
Æз сусæг-æргом алкæмæн дзырдтон, 
Цæмæй Фарнæг уа хъодыгонд нæ зæххыл. 
Æмæ мæ ныхас, ус-паддзахы бардзырд, 
Уыд алкæмæн æххæстгæнинаг, фæтк, — 
Дæ ном зæгъын дæр бирæ лæг нæ уæндыд. 
Уæдæ, рæстæй кæм фефхæрдтон дæу уыйбæрц, 
Уым райс дæ маст. Фæлæ дын ард хæрын: 
Мæ хъизæмæрттæ арвы бын куы зонис, 
Уæд мын æрмæст тæригъæд кæнис ды! 
Фарнæг 
Нæу диссаг: мадæн ис йæ ном йæ уæлæ, 
Йæ зæнæгæй йын ницы ис уæлдæр. 
Йæ лæджы фырт цæлхдур куы уа йæ фыртæн, 
Уæд мадæн уый зæрдæнизы фаг у. 
Зæнæгджын лæг куы ракуры дыккаг ус, 
Уæд бинонтæн сæ цард нæ вæййы лæгъз. 
Фæлæ мæ фыд куы ’ркодтаид æндæры, 
Уæд, чи зоны, фыддæр уаид мæ цард. 
Рухсанæ 
Кæд ацы ’гъдау у дун-дунейæн фæтк, 
Уæддæр мæнмæ уый нымады дæр нæу. 
Мæнæн мæ уд æндæр катай æвдæрзы... 
Фарнæг 
Кæд рагацау æгæр хæрыс дæхи... 
Зын ницы у бæрзонд зæдтæн. Дæ лæг 
Сæ фарны фæрцы раздæхдзæни балцæй. 
Уыд Уастырджийæн хи фыртау мæ фыд, 
Йæ зæринæй йын срухс кæндзæн фæндаг. 
Рухсанæ 
Дыууæ хатты мæрдтæм фæцæуæн нæй. 
Мæрдтыбæстæм кæд бафтыд Арц-Алан, 
Уæд Лæгтыдзуар, табу Йæхицæн уæд, 
Куыд раздахдзæни уырдыгæй мæ лæджы? 

Тæлмацтæ 
Аминонæн, Барастырæн йæ фæтк 
Æхсонвидар у, нæй йæ сæрты хизæн. 
Фæлæ, уæвгæ, цытæ дзурын?.. Мæ лæг 
Нæ амарди, лæууы мæ цуры мæнæ! 
Ды бацыдтæ йæ фæлгонцы. Нæ, нæ! 
Æгæр æргом дæм равдыстон мæ зæрдæ. 
Фарнæг 
Цы ма уа уымæй намысджындæр уарзт: 
Кæд ацыди Мæрдтыбæстæм дæ лæг, 
Уæддæр лæууы йæ рухс фæлгонц дæ цуры. 
Цæй тынг уарзыс! 
Рухсанæ 
О, тынг раст загътай ды! 
Мæнæн мæ уарзт у пиллон артау раст. 
Фæлæ йæ ссыгъта ’ндæр лæппу мæ риуы, 
Нæ, уый нæ уыд нæ паддзах Арц-Алан! 
Æвзонгдæр у, дæ}’ æнгæстæ у раст... 
Ныррухс вæййы йæ мидбылхудтæй бон. 
Сæрбæрзонд, карз, хъæбатыр æмæ ’взыгъд, 
Йæ фидыцæн нæй а зæххыл æмсæр... 
Фæлæ нæ фæдæн арфæгонд Хуыцæуттæй: 
Дæ фыдимæ куы фембæлдыстæм, уæд 
Æвзонг уыдтæ, нæма уыдтæ хæстхъом, 
Æмæ нæ фæдæ уыцы стæры йемæ... 
Фарнæг 
Цытæ дзурыс? Мæ фыд у Арц-Алан, 
Дæуæн та у дæ лæг! Ыскæс Хуыцаумæ! 
Р у х с а н æ 
Цытæ дзурын? Цы ис мæ зæрды, уыдон! 
Ф а р н æ г 
Ныххатыр кæн. Нæ дæ бамбæрстон раст. 
Дæ цæсты кæд фæцудыдта мæ намыс. 
Уæд мын ныббар. Æз ацыдтæн, хæрзбон уал... 

30 
Ходы Камал 
Рухсанæ 
Нæ, дурзæрдæ, ды бамбæрстай æппæт дæр! 
Цæй, хорз, уæдæ, кæд афтæ фæнды дæу, 
Цæмæй мæ зæрдæ базонай кæронмæ, 
Уæд дын зæгъын: бæгуыдæр уарзын дæу. 
Фæлæ дæ зæрдыл бадарай ды хъуамæ: 
Уыд ацы уарзт мæ хъизæмар мæнæн, 
Мæ зонд уыди кæддæриддæр йæ ныхмæ. 
Фæлæ мæ зонды нал фарста мæ уарзт, 
Æрра хохаг дон рог æхсныф куыд хæсса, 
Раст афтæ мæн йæ уæлныхты уый хаста, 
Кæм зилдухмæ, кæм донхауæнмæ схъиудтон, 
Æмæ мæхицæн нал зыдтон сæрфат. 
Æмæ ма уæд фæстаг мадзал ыссардтон: 
Нæ зæххæй дæу фервитын кодтон дард, 
Æмæ дæ ’мгæрон нал уагътон нæ бæстæм. 
Æнхъæлдтон æз: куы рафыца дæ маст, 
Куы мæ фенай дæ удхæссæг, дæ уæнгæл, — 
Нæ дыууæ дæр уæд фервæздзыстæм...Нæ. 
Æнаххосæй цæйбæрц уыдтай фыдбонтæ, 
Мæ уарзт дæр афтæ бонæй-бонмæ рæзт, 
Æмæ уæлхъæдæй бахус дæн, бæласау... 
Зæгъ-ма мын ныр: зæххон адæмæй мæн 
Кæцы рахонид цардамондæй райгонд? 
Цы ’нкъарæнтæ ис арвы бын — æрмæст 
Сæ иунæг у мæ ном’ аккаг: тæригъæд. 
Уæвгæ, цæмæй мæ х^^динаджы гакк 
Ды базонай, ам уый тыххæй нæ дæн. 
Æрбахаста мæ фыртыл сагъæс мæн — 
Цæмæй йæ макуы баййафа дæ фыдæх... 
Фæлæ фылдæр дæ кой кæнын, дæ кой. 
Ды дæ мæ зонд, мæ зæрдæйы, мæ сæнтты. 
О паддзахы фырт! Райс, уæдæ, дæ кард 

Тæлмацтæ 
31 
Æмæ нырриуыгъ худинаггæнæджы — 
Йæ лæджы фырты чи бауарзта, уый! 
Æвирхъау сырды скъуыхтæ кæн дæ цирхъæй — 
Нырæй фæстæмæ уадз æмæ ыстъæлфой 
Сылгоймаджы ном худинаггæнджытæ! 
Адзал дæр мын нæ уарзы, ау, дæ цæст?! 
Æви дæ кард æлгъаг удтæм нæ тасы? 
Цæй, кæд нæ дæн дæ уæздан цонджы аккаг, 
Уæд та — æри, æри мын кард мæхимæ!.. 
Хорческæ 
Уæздан æхсин! Цы ми кæныс? Æрлæуу!.. 
Æрбацæуы, æнхъæлдæн, уæртæ чидæр. 
Рухсанæ æмæ Хорческæ ацæуынц. 
Æхсæзæм фæзынд 
Фарнæг, Тырмон. 
Т ы р м о н 
Уый чи алыгъд? Дæ фыдыус нæ уыд? 
Хорческæ йæ куы фæкæны... хæссæгау... 
Цæй фæлурс дæ? Æнæ цирхъæй... Фарнæг! 
Фарнæг 
Уæууæй, фæлидзæм исчердæм, Тырмон! 
Æбуалгъ хабар базыдтон ныртæккæ!.. 
Ау, уый æнхъæл та чи уыди?! Нæ, нæ! 
Æппæт дæр хъуамæ ферох кæнон абон. 
Нæ ныхасæн æвдисæнтæ нæ уыд. 
Т ы р м о н 
Дæ нау цæттæ у дард балцмæ. Æрмæст дын 
Æз иу хабар æвæстйатæй зæгъон: 
Нæ дзырддзæугæтæ рахастой з’ынаффæ: 
Паддзах, дам, уæд Рухсанæйæн йæ срырт. 

32 
Ходы Камал 
Фарнæг 
Рухсанæйы фырт? Зоны ’ппæт Хуыцау! 
Кæд фервæзид Рухсанæ ныр йæ мæтæй. 
Т ы р м о н 
Ныр афтæмæй та хъус-хъус кæнынц адæм, 
Æгас, дам, у нæ паддзах Арц-Алан. 
Мæнг дам-думтæ сты! Денджызтæ ’мæ сурыл 
Æз нал ныууагътон иунæг къуым æнæсгæрст. 
Фарнæг 
Хуыцауæн, дам, зын ницы у, зæгъынц. 
Æцæгæй дæр æгас у кæд мæ фыд, 
Уæд паддзахы сыгъзæрин худ нырма 
Йæхицæй хуыздæр никæуыл фидауы. 
Мæ балц дæр кæд фæахъаз уаид уымæн. 
ÆРТЫККАГ АРХАЙД 
Фыццаг фсезынд 
Рухсанæ, Хорческæ. 
Рухсанæ 
Мæ мастыл мын цæхх мауал кæн, Хорческæ! 
Нæ хъæуы мæн бæрзонд бынат. Æз кадмæ 
Нæ бæллыдтæн, нæдæр æм ныр бæллын. 
Бæллын æрмæстдæр иу хорзмæ: æппындæр 
Куыд никæй уынон а зæххыл. Мæхи дæр 
Ныр бамбæхсдзынæн адæмы цæстытæй. 
Цы ныхæстæ мæ фехъуыста Фарнæг, 
Ныр уыдонæй фæсмоны арты с)’дзын. 
Ныр айхъуысдзæн мæ худинаджы хъæр. 
Цы каст мæм кодта дурзæрдæ Фарнæг! 
Куыд тынг æй фæндыд аирвæзын тагъддæр, 
Стæй ницызон куыд сарæзта йæхицæй! 

Тæлмацпгæ 
33 
Куы мæ бамбæрста иуахæмы, уæд 
Æваст йæ цæсгом афæлдæхт сырх-сырхид, 
Æмæ фæци мæ худинаг дывæр. 
Мæнæн дæ цæст нæ бауарзта адзал, 
Æнæхъуаджы мæ бахызтай мæлæтæй, 
Фæлæ-ма зæгъ: фæтарсти мын Фарнæг? 
Йæ кард æваст куыннæ стыдта мæ къ)’хтæй, 
Мæ зæрдæсæр куы фæцæйцавтон, уæд? 
Йæ кардыл ын кæй андзæвыдтæн æз, 
Гъе}’ый тыххæй йæ кардыл дæр æлгъ кодта! 
Хорческæ 
Дæ дудаг хъæдгом мауал агай, цæй, 
Цы арты С5’дзыс, ууыл ма къæцæлтæ 
Цæмæн калыс дæ ды)’уæ къухæй? Хорз, 
Цæуæд Фарнæг, кæдæм æй фæнды, уырдæм. 
Кæй хастой фынгмæ, фæлæ зæхмæ чи тылд, 
Раст уыцы сæрæн ахæрдзæн йæ хал... 
Дæуæн та у дæ сæйраг хæс ныртæккæ 
Дæ бæстæйæн паддзахиуæг кæнын. 
Рухсанæ 
Æз, дам, кæнон паддзахиуæг? Куыннæ, 
Йæхи зæрдæ кæмæ нæ хъусы, уымæ 
Æгас паддзахад байхъусдзæн? Нæ, нæ! 
Æрмæст адзал! 
Хорческæ 
Æндæр бæстæмæ ацу! 
Рухсанæ 
Æнæ Фарнæг мыл никуы скæсдзæн хур! 
Хорческæ 
Нæ йæ арвыстай ацы бæстæй иу хатт? 
Р у х с а н æ 
Цы уыд, уый уыд. Гæнæн ныр уымæн нал и. 
Мæ намысæн кæм ахызтæн йæ сæрты, 
2 Ходы Камал 

34 
Ходы Камал 
Уым хос мæнæн мæ худинагæн нæй. 
Уыдис ма ’рмæстдæр иунæг хос — адзал, 
Фæлæ мын уый дæр акъахтай мæ къухтæй. 
Хорческæ 
Цыфæнды тынг мыл худы кæд дæ зæрдæ, 
Уæддæр æз дæу нæ ратдзынæн мæлæтæн! 
Фæлæ мæм диссаг иу хъуыддаг кæсы: 
Куыд бараг вæййынц уарзæгой зæрдæтæ! 
Æрбайрох дæ йæ былысчъил цæстæнгас? 
Куыд дæм ракаст зынæрвæссонæй? Ау, 
Куыннæ йæм разынд иу уæздан ныхас та? 
Дæ уæрджытыл ма ’рхаудтаис йæ разы? 
Æви, мыййаг, йæ дæлдæр дæ, йæ цагъар? 
Нæ, уыдæттæ ныббарын аккаг не сты. 
Р у х с а н æ 
Кæй нæ разынди фаг уæздан Фарнæг, 
Æгæр карзæй йын уый йæ цæстмæ ма дар. 
Куыдфæстæмæ кæд раивид йæ уаг... 
Æдзух уыдис йæ фыдыбæстæй иппæрд: 
Кæм — тар хъæдтæ, кæм — сау быгъдæг 
къæдзæхтæ... 
Кæд бавзæрста, кæмæй федта рæвдыд? 
Йæ тугдадзинты зилдухæг кæнынц — 
Сæ иуæй се ’ннæ знæтдæр æмæ карздæр — 
Бердзенаг æмæ скифаг туг!.. Фарнæг 
Йæ фырадæргæй ницы суæндыд дзурын — 
Уыны æцæг уарзт, чи зоны, фыццаг хатт... 
X о р ч е с к æ 
Кæм баиу уой дыууæ знæт туджы, уым 
Æнхъæлмæ кæсæн хорз хъуыддæгтæм нал и... 
Рухсанæ 
Дыууæ знæт туджы баиу кодта Уарзт — 
Уæдæ Фарнæг дæр Уарзты фæрцы райгуырд! 

Тæлмацпгæ 
35 
Хорческæ 
Цæмæн систа сылыстæгыл йæ къух? 
Сæ иумæ дæр фæстæмæ дæр нæ кæсы! 
Р у х с а н æ 
Уый хорз у, хорз!.. Нæ йæ байсдзæн æндæр сыл... 
Фæлæ мын кæд дæ ныхæстæй фæлварыс 
Мæ уарзты зынг ныххуыссын кæнын, уæд 
Æнæхъуаджы дæ зынаргъ рæстæг сафыс. 
Мæ зондыл раджы ауыгътон мæ къух, 
Мæ риуы ма æрмæстдæр баззад мондаг — 
Мæ мондагæн йæ уацайраг дæн æз. 
Уæдæ Фарнæджы дурвидар зæрдæмæ 
Æндæр фæндæгтæ басгардзыстæм мах. 
Уæд та... Уæд та йын намыс æмæ кадæй 
Йæ сонт зæрдæмæ ссариккам дæгъæл? 
Ай-гъай, уыдзæни кадмондаг Фарнæг! 
Уæдæ, зæгъгæ, куы бафæндид ныр мæн, 
Уæд уаид уый нæ бæстæйæн йæ хицау. 
Уæдæ — цæугæ, мæ фæнд ын зæгъ æргом: 
Йæ зæрин худ, зæгъ, номдзыд Арц-Аланæн 
Нырæй фæстæмæ уæд дæуæн нывонд. 
Кæд паддзахы тæмæнкалгæ зæрин худ 
Йæ хивæнд зæрдæ балхæнид Фарнæгæн. 
Хорческæ, мæн бæрзонд бынат нæ хъæуы, — 
Мæн уый хъæ}’ы, мæн уый хъæуы — Фарнæг! 
Мæ фыртæн дæр уадз баивæд йæ фыды. 
Зæгъ ын æргом: Рухсанæ ’мæ йæ фырт 
Нырæй фæстæмæ баззадысты йе ’вджид, 
Æмæ ныл дарæд барджынæй йæ арм. 
Зæрдæ йын бавæр алцæмæй: цы зæгъа, 
Уый уадидæгæн ссардзæни йæ къух. 
Ысмондаг æй кæн паддзахы бынатмæ. 
Дæхиуыл мисхал ма бацауæрд, цу... 

36 
Ходы Камал 
Лæгъстæ йын кæн, ныууырдыг æм у, хат æм, 
Куы бахъæуа — цæссыгтæ дæр æруадз, 
Дæ уæрджытыл, дзыназгæ, ’рхау йæ разы! 
Цæугæ, æз дæм кæсын æнхъæлмæ ам. 
Бæрзондылбадæг, уæд табу Дæхицæн. 
Хорческæ ацæуы. 
Дыккаг фæзынд 
Рухсанæ, Хорческæ. 
Рухсанæ 
Куыд... афтæ тагъд? Нæ дæм рацыд ныхасмæ? 
Хорческæ 
Тæригъæддаг уарзт ферох кæн, мæ хицау, 
Дæ раздæры æнцой цардмæ та раздæх. 
Нæ цæссыг уæгъды калдтам Арц-Аланыл — 
Æгас у уый, рæхджы уыдзæнис ам. 
Дæ галуаны цур дзыллæтæ, фырцинæй 
Хъæрахстгæнгæ, сæ худтæ арвмæ ’ппарынц. 
Рухсанæ 
Æгъгъæд! 
Хъыпп-сыпп дæр нал. Мæ лæг, уæдæ, æгас у... 
Мæ былалгъæй дæр ма схаудтаид хъуамæ 
Мæ уарзты кой, æз та йæ ’ргомæй загътон. 
Æгас, дам, разынд... 
Хорческæ 
О, фæлæ, æхсин... 
Р у х с а н æ 
Мæ Хуыцауы цæф рагагъоммæ ’мбæрстон, 
Фæлæ мын ды æрлыг кодтай мæ фæндаг. 
Сыгъдæг номимæ ссардтаин мæ сыджыт, 
Ныр та кæндзынæн худинаджы мард. 

Тæлмацтсе 
37 
Хорческæ 
Мæлгæ? 
Рухсанæ 
Ныртæккæ ’рбацæудзæн мæ лæг, 
Æмæ йæ фырт — мæ худинаджы ’вдисæн. 
Йæхи цæстытæй фендзæни Фарнæг, 
Мæнæй цы монц нæ бакуымдта, ныр уымæй 
Куыд хынцдзынæн парахатæй мæ лæджы! 
Мæ худинаг зæгъдзæни Арц-Аланæн? 
Кæд не суæндид къæйных ныхас йæ фыдмæ? 
Æниу, уæд цы? Мæхæдæг зонын хорз 
Мæ худинаг, мæ гадзрахат... Хорческæ, 
Нæ, нæ, мæнæн нæ бауыдзæн мæ бон 
Мæхи сыгъдæг, æназымæй æвдисын — 
Цыма æппындæр ницы ’рцыди, уыйау. 
Мæ худинаг мæ фæстæ ’ндæргау зилы. 
Куы фæзына йæ галуанмæ мæ лæг, 
Ныхъхъæр кæной уæд ацы къултæ хъуамæ: 
«О, ма баууæнд дæ усыл, Арц-Алан!..» 
Адзал! Æрмæстдæр сау ингæн мæнæн 
Мæ тæригъæдтæн разындзæн сæ фысым... 
Фæлæ уæлæрвтæй иунæг хатыр курын: 
Мæ хъæбулыл куыннæ абада къæм, 
Йæ мады йын куыннæ бакæной фидис 
Йæ цахъхъæнтæ... О Лæгтыдзуар, æркæс, 
Мæ кæстæры дæ базыры бын бакæн! 
Фыдæлтимæ æмвынг уыдтæ — ныббар. 
Хорческæ 
Мæ хорз æхсин, дæ катайы сæр хатын, 
Фæлæ мæнæн дæр иу ныхас ныббар: 
Дæ хъæбулмæ æхсайы кæд дæ зæрдæ, 
Уæд ис, бæлвырд, дæхи къухты йæ фидæн. 
О, бамбар мæ: куы амарай дæхи, 

38 
Ходы Камал 
Уæд дам-думтæн фæндаг дæттыс дæхæдæг. 
Зæгъдзысты адæм: «Ус-паддзах Рухсанæ 
Куы уыдаид йæ лæджы цур сыгъдæг — 
Нæ систаид йæ къух йæхимæ никæд!..» 
Дæ адзалыл кæд исчи цин кæндзæн, 
Уæд уыдонæн Фарнæг уыдзæн сæ фыццаг: 
Цы хахуыртæ фæкæндзæни дæу тыххæй, 
Уыдзæн дæ адзал уыдонæн æвдисæн. 
Цы хуызы ма дæ сраст кæндзынæн уæд? 
Цæйнæфæлтау æз де ’гады кой хъусон — 
Фæлтау мæ арв æркъуырæд... Фæлæ ды 
Æндæр цæстæй нæма кæсыс Фарнæгмæ? 
Ныр дæр ма, ау, дæ зæрдæйæн зынаргъ у? 
Рухсанæ 
Æнаккаг сырд! Йæ уындæй дæр тæрсын! 
Хорческæ 
О, раст зæгъыс: сырдæй дын у тæссагдæр! 
Цæмæн райа дæ лæмæгъыл фыдгул? 
Цæмæн дæттыс фыдгулы къухмæ хотых? 
Нæ фæлæ-ма фæразæй у дæхæдæг, 
Цы азым хъавы сæвæрын дæ удыл — 
Йæхиуыл ын æй рагацау ныххуырс. 
Æркæсæм-ма — дæ фарс уыдзæн æппæт дæр: 
Æнкъард кæй дæ, йæ кард дæумæ кæй баззад, 
Дæ дзырдæй йæ кæй атардта... 
Рухсанæ 
Хорческæ! 
Æз не ’рхæсдзынæн ахæм ми мæ сæрмæ, 
Лæгæй рæстæй нæ зæгъдзынæн тæригъæд. 
Хорческæ 
Ды мацы дзур, мæхи бар-иу мæ бауадз. 
Дæуыл дзы мур дæр не ’рæнцайдзæн уæз. 
Дæ сæрвæлтау ныууæй кæнин æз ме ’фсарм. 
Æз мин-мин марды акæнин фæлтау — 

Тæлмацпюс 
Æрмæст ма дæу зæрдæнцойæ куы фенин. 
Фæдзурдзынæн æппæт дæр Арц-Аланæн... 
Нæ йæ бафхæрдзæн афтæ тынг йæ фырты, — 
Кæд æй фервита дард бæстæтæм стæры... 
Фæлæ, мыййаг, цы нæ вæййы... кæд туг 
Ныккæла, уæд... Уæд та уыдзæн дæ намыс 
Цъæх арвы бын сыгъдæг æмæ æнæкъæм. 
Зæххон хорзæхтæн намыс у сæ сæр! 
Уæдæ ис радтæн уый сæрвæлтау алцы... 
Фæлæ уый чи у? Арц-Алан! 
Р у х с а н æ 
Фарнæг дæр 
Æрбацæуы, мæ фыдызнаг... Кæс-ма: 
Куыд æлгъ мыл кæны, уый нæ кæны ’мбæхсгæ. 
Уæдæ, мæ хур, æз — де уазæг, Хорческæ! 
Мæнæн мæ хъару фезмæлын дæр нæу. 
Æртпыккаг фсезынд 
Чиуыди, уыдон, Арц-Алан, Фарнæг, Тырмон. 
Арц-Алан 
Бæрзондылбадæг Уастырджи, табу Дын! 
Æрбаздæхтæн та дард балцæй æвыдæй... 
Сæрæгасæй... Мæ дзæбæх къай... 
Рухсанæ 
Нæ, нæ! 
Æз нал дæн ныр дæ фæлмæн дзырды аккаг... 
Дæуæн дæ цард куы хæцыди æрдуйыл 
Дæ дард æмæ тæссаг хæтæнты, уæд 
Дæ бинойнагæн бафхæрдæуыд йе ’фсарм. 
О, кады нысан уый дæуæн дæр нæу. 
Рухсанæ æмæ Хорческæ ацæуынц. 

40 
Ходы Камал 
Цыппæрæм фæзынд 
Арц-Алан, Фарнæг, Тырмон. 
Арц-Алан 
Æхсызгон ын мæ фенд, цыма, нæ уыди? 
Ды та куыд зæгъыс? 
Фарнæг 
Бафæрс ын йæхи. 
Йæхæдæг дын бæлвырддæр дзырд зæгъдзæни. 
Æз та дæ ’рмæстдæр иунæг хъуыддаг курын: 
Дæ галуанæй мын ацæуыны бар ратт, 
Куыд нæ уынон мæ фыдыусы, афтæ. 
Арц-Алан 
Куыд?.. Махимæ цæрыны фæнд дæм нал и? 
Фарнæг 
Дæ дард балцмæ куы рæвдз кодтай дæхи, 
Фæдзæхстай уæд, цæмæй мæ цæст æз дарон 
Агуындæмæ, стæй ус-паддзахмæ ноджы. 
Æмæ дæ фæндон сæххæст кодтон æз. 
Ныр афтæ ’хсызгон нал хъæуын дæ разы. 
Мæ фыд! Мæнæн дæр ныр æрцыд мæ рад, 
Цæмæй нæра мæ намыс Арц-Аланау. 
Кæдмæ зилдзынæн хъæдбынты сырддзуан, 
Кæдмæ уыдзысты й’ амæттаг мæ фатæн 
Тæрхъустæ æмæ бирæгътæ? О, нæ! 
Мæ карæнæй дæуæн нæрыд дæ кад, 
Знаг бавзæрста дæ уæззау армы хъомыс. 
Æвзæргæнæгæй, марæгæй, къæрныхæй — 
Дæ номы тæссæй сыскъуыди сæ билцъ, 
Æмæ нæ хæхты, денджызтæ ’мæ сурыл 
Фæндаггонæн йæ балц ысси æдас. 
Ды басгуыхтæ зæххон Уастырджи. Демæ 
Æмвынг уыдысты дауджытæ. Дæуæн 

Тæлмацтæ 
Дæ хотыхы кой айхъуысти дунейыл. 
Уæд фæнычы кæдмæ баддзынæн æз? 
Аллоны туг, бердзены туг мæрдвынæй 
Кæдмæ кæндзæни ме уæнгты? Æз дæр 
Мæ цонджы хъару бафæлварон хъуамæ! 
Уæдæ мын зæгъ дæхи дзыхæй фæндараст. 
Кæд ма фыдгултæ баззад Арц-Аланæн 
Зæххыцъарыл — уæд бавзарой мæ тых. 
Фæлæ кæд иск}’ы карз тохы фæмард уон, 
Уæд уадз зæгъой мæ цырты раз сæркъулæй: 
«Уыдис, дам, уый дыккаджы Арц-Алан!» 
Арц-Алан 
Мæ бинонтæн кæлæнтæ счынд? Цы кодтой? 
Æрра сырдæй æмбæхсæгау, мæнæй 
Цæмæн лидзынц? Тæрсынгæнæн дæн кæд, 
Уæд мæ цæуыннæ ралгъыста Хуыцау, 
Цæмæн сæмбæлдтæн Уый фæрцы мæ бæстыл? 
...Мæ хорз хæлар, мæ иузæрдыг æрдхорд 
Нæ балцы рæстæг иу рæсугъдыл сæмбæлд, 
Æмæ æваст йæ зæрдæйы ныххауди. 
Ныффæнд кодтам: æнæ скъæфгæ йын нæй! 
Цæмæй йæ зыдтам, уыцы чызг кæй уыд 
Куырд5’аты бадæг персæгты паддзахæн. 
Мах ронбæгъдæй нæ фæллад иу ран уагътам, 
Æрбакалдысты фæдисæттæ афтæ... 
Æнæхотых лæг хотыхджынæн циу! 
Нæ дыууæйæн дæр бабастой нæ къухтæ. 
Мæ хæлары мын агъуыд сырдтæн раттой. 
Фæйнæрдæм æй куыд рæдывтой гæбазгай 
Ызнæт сырдтæ, уыдтон æз уый мæхæдæг. 
Мæхи мын хъоргъы ауагътой. Фæдæн дзы 
Æхсæз мæйы. Стæй хъахъхъæнæджы къухæй 
Йæ уæззау цирхъ ысрæмыгътон. Æваст 

42 
Ходы Камал 
Мæхи ныццавтон паддзахы галуаныл... 
Фæминас кодтой балбирæгътæ ногæй — 
Æрмæст ныр та сæхи паддзахы фыдæй... 
Стæй уæд сыгъзæрин Уастырджийы руаджы 
Æрбафтыдтæн сæрæгасæй мæ бæстæм. 
Фæлæ уынын æрхæндæг æмæ маст. 
Цы уыл æрцыд? Уæ катайы сæр циу? 
Нæ, развæлгъау цыдæр бæллæх æнкъарын. 
Цы хъоргъы мæ ныппарын кодта Дарий, 
Ныр уымæй у мæхи хæдзар тæссагдæр. 
«Æфхæрд мæ намыс баййæфта», — зæгъы 
Мæ бинойнаг, фæлæ æфхæрæг чи уыд? 
Йæ ных ын ничи бакъуырдта мæ бæсты? 
Куы ницы дзурыс ды, Фарнæг, уæд, ау, 
Æцæгæлæтты бафæрсон уæ митæй? 
Аллоны бæстæн уыйбæрц фыд цы ’рхастон, 
Цæмæй фыдгул мæ паддзахады риуыл 
Мæ бæрзонд номмæ бауæнда ныхилын? 
Куыннæ дæ хауы иу ныхас, мæ фырт? 
Æви ды дæр къæссайы комыл хæцæг 
Уыдтæ фыдгулæн? Нæ, зæгъæд Рухсанæ, 
Цы хуызы æмæ чи бафхæрдта мæн? 
(Ацæуы.) 
Фæндзæм фæзынд 
Фарнæг, Тырмон. 
Фарнæг 
О стыр Хуыцау!.. Цы йын зæгъдзæни ныр? 
Ау, басæтдзæн йæ худинаджы монцтыл? 
Уæларвон тыхтæ!.. Ныр, цымæ, мæ фыд 
Цы ми кæндзæн? Цы нæм кæсы æнхъæлмæ? 
Нæ хæдзарвæндаг уарзты маргæй бабын! — 

Тæлмацпгæ 
Æндæра ныл цытæ цæуы? Æз дæр 
Нæ сæххæст кодтон паддзахæн йæ фæдзæхст. 
О, ахызтæн йæ карз ныхасы сæрты — 
Æз бауарзтон Агуындæйы... Нæ туджджын... 
Фæлæ кæд иугæр бауарзтон зæрдæйæ, 
Уæд зæрдæйæн куыд бамбарын кæнон: 
«Уый ма бауарз, сæ мыггаг у нæ туджджын!.. 
Нæ, нæ! Фæлтау ын басæттон æргом, 
Тыхджын æмæ нæрæмон у мæ фыд, 
Фæлæ мæ уарзт та ноджы у тыхджындæр. 
ЦЫППÆРÆМ АРХАЙД 
Фыццаг фæзынд 
Арц-Алан, Хорческæ. 
Арц-Алан 
О, худинаг! Гадзрахат зæнæг! Сау ми! 
Йæ фыды фарнмæ батасыд йæ къух! 
Уæдæ ма мын цы фæуыдаид хорзæй 
Мæ фыдæбæттæ бафидыны охыл! 
Æлгъагдæр хабар арвы бын нæма уыд: 
Кæд разы нæу дæ цъаммар фæндыл, уæд 
Дæ хæстон хотых сылгоймагмæ райс! 
Нæу ме ’нæзонгæ уыцы кард — мæ лæвар. 
Цыма йын æй тыхми кæнынæн радтон! 
Рухсанæ та йæ сæрыл хæцы ноджы... 
Æвæццæгæн, йæ фырхæларзæрдæйæ 
Мæнæн нæ дзуры хабæрттæ кæронмæ. 
Хорческæ 
Фарнæгыл нæ, дæуыл тыхсы Рухсанæ! 
Æмæ куыннæ: кæмдæриддæр Фарнæг 
Йæ уарзт лæгдыхæй ус-паддзахыл хъары. 

44 
Ходы Камал 
Дæ маст æваст куы ныккалай дæ фыртыл, 
Дæ бинойнагæн ууыл у йæ мæт. 
Фырадæргай йæхи марынмæ хъавыд, 
Фæлæ йын кард æз ратыдтон йæ къухтæй... 
Бæргæ, нæ хъуыди а хабæрттæ дзурын, 
Фæлæ цы уыди, уый загътон æрмæст. 
Арц-Алан 
Ныр бамбæрстон, куы мыл фембæлди, уæд 
Цæмæн фæсырх, цæмæн уыди къæмдзæстыг, 
Æхсызгон ын цæуыннæ уыд мæ фенд... 
Æмæ йæ раджы бафиппайдтай ды, 
Йæ фыдыусмæ ахæм цæстæй... 
Хорческæ 
Раджы. 
Дæхæдæг дæр æй хорз зоныс, мæ паддзах, 
Куыд-иу фæндыд Рухсанæйы, цæмæй 
Фарнæг æмгæрон мах сахармæ ма уа. 
Арц-Алан 
О, ныр æмбарын байдыдтон цыдæртæ... 
Хорческæ 
Мæнæн та ныр ныххатыр кæн, мæ паддзах, 
Нæ дæ бакодтон иу хабар дæр сусæг. 
Ныр та цæуын — кæд ме ’ххуысхъуаг у ме ’хсин. 
(Ацæуы.) 
Дыккаг фæзынд 
Арц-Алан, Фарнæг. 
Арц-Алан 
О стыр Хуыцау, цытæ уромы зæхх! 
Йæ фидыцмæ йын чи бакæсид, уый 
Зæгъид хæрзаг — уæларвон зæд æртахти. 
Уæдæ, кæуыл ис адæймаджы ном, 

Тæлмацтæ 
45 
Куыд базындæуа уыдонæн сæ зæрдæ? 
Тæх5’ды ’мæ йæ тæрныхыл æлгъагæн 
Куы уаид къахт йæ худинаджы гакк!.. 
Ф а р н æ г 
Мæ фарст дæм аипп ма фæкæсæд, паддзах: 
Цæмæн у ’рхæндæг, тар бонау, дæ хуыз? 
Дæ цæстыты цы сау мигътæ æмбæхсынц, 
Кæуыл ныккæлдзæн уыдонæн сæ азар? 
Арц-Алан 
Ау, ноджы ма мæ цурмæ ’рбауæндыдтæ? 
Æлгъаг хилæгой! Калмы лæппын! Нæ! 
Кæддæр нæ бæсты чъизи тыхтæн æз — 
Мæрдтыбирæгътæн, хихортæн, лæгсырдтæн — 
Нæ сыскъуыдтон сæ сау мыггаг кæронмæ, 
Æндæра ды куыд баззадтæ уæлæуыл? 
Йæ фыдыусмæ чи смондаг и, уый 
Куыд æрбацыд æмгæрон Арц-Аланмæ? 
Мæнгард æмæ æнæхуыцау фыдгæнæг! 
Хуыздæр уыдаид, уый бæсты фæлтау 
Куы алыгъдаис авд хохы фалемæ, 
Куы фесæфтаис арвы саудалынгтæм — 
Мыййаг, кæд уым нæ зонынц Арц-Аланы... 
Мæ цæстыты раз мауал лæуу, уæйгæнæг! 
Мæ туг æмæ мæ цонгæй ард хæрын, 
Мæхи тыххæй кæй уромын ныртæккæ. 
Дæ тæригъæд мæ нал хъæуы. Ныр дæр 
Хуыцæутты раз уæззау тæригъæд райстон: 
Зæнæгæн мын æлгъаг цæрæгой рацыд. 
Æмæ йæм ныр куы сисон æз мæ къух, 
Мæ хотых уæд æгад кæны мыггагмæ. 
Цæй, лидзгæ тагъд! О, курын дæ — цæмæй 
Мæ карды уæзæй чи ссардта йæ адзал, 
Нæ фæуой уыдон иу лæг фылдæр абон! 

46 
Ходы Камал 
Мæ бæстыл дæ цы бон фенон æрлæугæ, 
Раст уыцы бон ыссардзынæ дæ адзал. 
Цæй, лидзгæ, уæдæ! Ме ’нæуынон фест! 
О Уастырджи! Аллоны бæстæ æз 
Куы ссыгъдæг кодтон саурын æмæ сарæй, 
Уæд мын бæрзондæй бавæрдтай зæрдæ: 
Зын уавæры кæд бахауон æз искæд, 
Мæхи тыхыл кæд нал дарон мæ зæрдæ, 
Уæд мын мæ иу дзырд скæндзынæ æххæст. 
Уæдæй нырмæ цы нæ бæллæхтæ федтон: 
Уыдтæн цæфтæ, мæ цард хæцыд æрдуйыл, 
Мæн дардта хъоргъы Персы паддзах Дарий, 
Фæлæ Дæ никуы ракуырдтон æххуыс. 
Дæ бархъомыс фæстæдæрмæ æвæрдтон — 
Куыд февæры йæ сыгъзæрины къæртт 
Зæры бонмæ æлгъин адæймаг, афтæ. 
Зыдтон, зыдтон, мæ зæрдæ йæ æнкъардта, 
Нæма сæмбæлд æцæг цæф Арц-Аланыл!.. 
Уæдæ мыл сæмбæлд уыцы карз цæф абон, 
Æмæ дæ курын — фехъус мын мæ дзырд: 
Йæ фыды намыс чи сæвдылдта цъыфы, 
Йæ тæригъæд кæмæн нæ комы зæхх, 
Ныккал дæ фыдæх уыцы ’лгъагыл абон! 
Табу Дæхицæн — рафæлгæс бæрзондæй, 
Дæ карз тæрхон мын арфæйау уыдзæн. 
Фарнæг 
Дæ бинойнаг мæн азымджын кæны? 
О, уый æнхъæл та чи уыди? Нæ, нæ! 
Нæ райстаид йæхимæ уый тæригъæд. 
Арц-Алан 
Ай-гъай! Дæ ныфс дæр 3’ымæй хастай ды: 
Ныхъхъус уыдзæн фырæфсæрмæй Рухсанæ, 
Æмæ дæ сау ми бамынæг уыдзæн. 

Тæлмацтæ 
47 
Уæдæ-ма зæгъ, дæ кард цæмæн и уымæ? 
Фырадæргæй дæ айрох и! Фæлтау 
Дæ сау фыдгæнд фæцадаис кæронмæ: 
Рухсанæ мард куы ’рцыдаид дæ кардæй, 
Ныхасы ’рдæг дæр нал загътаид уæд. 
Ф а р н æ г 
Мæ сыгъдæг номыл чи фæмысыд даутæ, 
Æз уый бæсты мæхæдæг сырх кæнын. 
Фæлæ мæ бон рæстдзинад зæгъын нæу. 
Дыууæ хуызы мæ цæсты кадджын дæ: 
Мæ уарзон фыд, стæй намысджын паддзах. 
Дæ мастыл цæхх куыд ныккалон уæд хъуамæ? 
Фæлæ дæ курын иу хъуыддаг — мæ цардыл 
Кæрæй-кæронмæ афæлгæс — ау, æз 
Æлгъаг митæм æмхиц лæджы хуызæн дæн? 
Мæ сыгъдæг номæй ард куы хæрынц адæм, 
Уæздан æмæ сæрыстыр кæй дæн, уый... 
Арц-Алан 
Сæрыстыр кæй дæ, уый дæ сафы, уый! 
Ныр бамбæрстон, цæмæн кæсыс бæрзондæй 
Дæ уындмæ бæллæг саурæсугъдтæм. 
Æрмæстдæр дæ Рухсанæ хъæуы дæу! 
Æрмæст дын уый фыцын кæны дæ туг! 
Фарнæг 
Нæ, нæ, мæ фыд! Зæгъын дын æй æргом, 
Æз бауарзтон, лæппу куыд уарзы, афтæ. 
Фæлæ тæрсын, куы дын зæгъон йæ ном... 
Куы мæ фæкæнай масты хай мыггагмæ. 
Æз ахызтæн дæ бардзырдæн йæ сæрты... 
Нæ туджджынты чызг... У йæ ном Агуындæ... 
Арц-Алан 
Нæ, ахæмтæй мæ н’ асайдзынæ! Ды 
Æрымысыдтæ хахуыртæ дæхиуыл, 
Цæмæй мæ цæсты сраст кæнай дæхи. 

48 
Ходы Камал 
Фарнæг 
Æнхъæлдтон æз, мæ зæрдæбын ныхас 
Дæ гуырысхо æртайын кæндзæн исдуг... 
Фæлæ мыл ам дæр не ’ууæндыс, мæ фыд. 
Уæдæ дын ард мæ намысæй хæрын, 
Хæрын дын ард нæ фыдæлты ингæнтæй... 
Арц-Алан 
Куы фæхæры мæнгард адæймаг ард, 
Уæд æй Хуыцау куыннæ ’ркъуыры бæрзондæй? 
Фарнæг 
Мæн цалдæр хатты рахуыдтай мæнгард... 
Мæнау кæд у æргомныхас Рухсанæ, 
Уæд бафæрс уый... 
Арц-Алан 
Цытæ хъæцы йæ цæсгом! 
Фарнæг 
Кæд ацæуон нæ бæстæйæ? Кæдæм? 
Арц-Алан 
К}’ы бауаис Гандзайы амæттаг, 
Æгæр хæстæг уæддæр дæ фыдмæ уаис — 
Йæ намысыл кæмæн фæмызтай, уымæ. 
Фарнæг 
Мæхи фыдæн кæд фестадтæн йæ фыдгул, 
Кæй хъæуын уæд æцæгæлон зæххыл? 
Арц-Алан 
Сылваз, мæнгард, гадзрахат чи у, уыдон 
Сæ риуыл дæу æгънæджы бæсты дарæнт! 
Æнæфсарм æмæ хæлд чи у, дæуау, 
Æфсымæрау уыдзынæ уымæн адджын. 
Фарнæг 
Мæныл кæныс Хуыцауы рæстæй даутæ, 
Фæлæ æппын дæ усы кой нæ кæныс... 

Тæлмацтæ 
49 
Арц-Алан 
Цы загътай, цы? Бынтон дæ цæсгом с}’агътай? 
Тагъд фесæф дард мæ паддзахадæй, науæд 
Дæ сæр æййафдзæн худинаджы тард! 
(Фарнæг ацæуы.) 
Æртыккаг фæзынд 
Арц-Алан 
Æнаккаг гуырд! Йæ ингæнмæ фæтæхы... 
Бæрзондылбадæг Уастырджи кæддæр 
Мæнæн æххуысæй бавæрдта зæрдæ 
Æмæ йæ ныхас сæххæст кæндзæн абон. 
Тæхгæ! Рæхджы дæ ’ргæрах ласдзæн арв! 
Хуыцау æвдисæн — уарзтон дæ, мæ хъæбул, 
Æмæ мын кæд æвирхъау сайд фæкодтай, 
Уæддæр ныр дæр мæ зæрдæ демæ дзурдзæн. 
О дауджытæ! Зæгъут-ма мын бæрзондæй: 
Æнаккаг фырт куыд рантыст Арц-Аланæн? 
Цыппæрæм феезынд 
Рухсанæ, Арц-Алан. 
Рухсанæ 
Мæ паддзах! Курын, байхъус мæм ныхасмæ! 
Æрцыдысты дæ ныхæстæ мæ хъустыл, 
Æмæ фæдæн фырадæргæй æрвдзæфау... 
О стыр паддзах! Ныххатыр кæн дæ фыртæн! 
О, курын дæ: дæ масты сæрты ахиз! 
Цыфыддæр карз æлгъыстытæ фæкодтай, 
Æмæ сæ раздах, раздах сæ фæстæмæ! 
Дæ фырты туг куы ныккалай, уæд æз 
Фырфæсмонæй мæ уд хæрдзынæн алкæд, 
Кæй не ’рлæууыдтæн афойнадыл уе ’хсæн... 

50 
Ходы Камал 
Арц-Алан 
Мæ фыртмæ æз нæ сисдзынæн мæ къух, 
Мæ маст мæ бæсты райсдзысты уæлæрвтæ: 
Дæу чи бафхæрдта, ссардзæн уый мæлæт. 
Р у х с а н æ 
Дæ маст дæ бæсты райсдзысты уæлæрвтæ? 
Арц-Алан 
Цæуыннæ уæд? Нæ сæм хъуысы мæ ныхас? 
Уæдæ йæм уæд дæхи ныхас дæр бафтау, 
Йæ сау митæ йын рафæлгъау бæстондæр, 
Æмæ нырма кæд уазал у мæ маст, 
Цæджджинагау уæд рафыца дæ дзырдтæм. 
Мæ хорз æфсин, нæма зоныс нырма, 
Мæ мастыл мын цæхх кæй ныккалдта ноджы: 
Дæ ус, дам, мыл рæстæй фæмысыд даутæ, 
Агуындæйы, дам, уарзын æз æрмæст, 
Нæ туджджыны... 
Рухсанæ 
Кæй дам уарзын? 
Арц-Алан 
Ай-гъай, 
Йæ ныхæстæ цæстфæливæн уыдысты, 
Гуырысхойаг уый мисхалбæрц дæр нæу. 
О хурæмдых зынгцæст Уастырджи, ракæс, 
Фыдгæнæгыл дæ сау фыдæх ныккал! 
(Ацæуы.) 
Фæндзæм фæзынд 
Рухсанæ 
Æрмынæг и мæ уарзты цæхæр исдуг, 
Фæлæ та ныр дæс ахæмæй ыссыгъд. 
Цы загъта, цы? Нæ, не ’ууæндын мæ хъустыл! 
Раст хур бон арв куыд æрцæлхъ ласа, уыйау... 

Тæлмацтæ 
Æз та тындзыдтон ардæм, Арц-Аланмæ, 
Цæмæй Фарнæджы фервæзын кæнон 
Мæ лæг æмæ хуыцæутты карз фыдæхæй. 
Мæхи цардыл æз нал кодтон хъуыды дæр. 
Æз радзырдтаин хъуамæ Арц-Аланæн, 
Йæ хъæбул — нæ, йæ ус кæй у уæйгæнæг... 
Ныр базыдтон: Фарнæгæн уарзон ис, 
Фæлæ Рухсанæ уыцы уарзон нæу — 
Агуындæйы йæ зæрдæйы хæссы! 
Æз та æнхъæлдтон, ницы ’мбары уарзтæн... 
Мæнмæ дæр уымæн уазал зæрдæ дары... 
Фæлæ нæу афтæ! О бæрзонд хуыцæуттæ! 
Мæнæй уыны æрмæстдæр, уæдæ, йе сæфт? 
Æхссезæм фæзынд 
Рухсанæ, Хорческæ. 
Рухсанæ 
Хорческæ! Ам цы фехъуыстон, уый зоныс? 
Хорческæ 
Нæ зонын, фæлæ баризы мæ зæрдæ: 
Æцæгæй дæр зæгъдзынæ Арц-Аланæн, 
Тæригъæдджын дæхæдæг кæй дæ, уый? 
Рухсанæ 
Хорческæ, хъусыс: ис Фарнæгæн уарзон! 
Хорческæ 
О стыр Хуыцау! 
Рухсанæ 
Агуындæ та — йæ ном. 
Мах дурзæрдæ кæмæн æнхъæлдтам рагæй, 
Ис уымæн рагæй судзгæ уарзт йæ риуы! 
Æнхъæлдтон: мур дæр ницы ’мбары уарзтæн... 
Фæлæ æрмæст мæныл кодта былысчъил! 

52 
Ходы Камал 
Цы нæ хъизæмар бавзæрстон, Хорческæ: 
Æнæдзуапп уарзт, гуырысхотæ, фæсмон, 
Фæлæ, уæууæй, йæ рыджы дæр нæ зынынц, 
Ныртæккæ ам цы уац фехъуыстон, уымæн. 
Цы хуызы, стæй кæд райдыдта сæ уарзт? 
Цæуыннæ сыл фæгуырысхо дæн искæд? 
Ды йæ зыдтай? Цæуыннæ мын æй загътай? 
Куыд-иу федтой кæрæдзийы? Цы ран? 
Цытæ дзурын! Цы йæ ’мбæхсой сæ уарзт? 
Мæ уарзтау сын æнаккаг уарзт куы нæ у! 
Æназым у Хуыцауы раз сæ уарзт. 
Æз та йæ ’мбæхсын, сау фыдгæндау, риуы, 
Æвдисгæ та кæнын мæхи уæзданæй. 
Хорческæ 
Æхсин, сæ хъысмæт уа бæллиццаг нæу: 
Ирон æгъдау лæууы, къæдзæхау, се ’хсæн, 
Æмæ сын нæй кæрæдзимæ фæндаг. 
Рухсанæ 
Фæндаг сын нæй, фæлæ кæрæдзи уарзынц, 
Æмæ кæнынц мæ хъизæмарыл цин!.. 
Кæд зонынц хорз сæ Хуыцауы гæрах, 
Уæддæр зæрдæйæ иумæ сты æнусмæ. 
Сæ уарзты кой мын уæнгæлау у раст. 
Уæдæ — адзал Агуындæйæн! Мæлæт!.. 
Мæ лæджы хъусты бацæгъддзынæн æз 
Сæ сусæг уарзт... Йæ туджджынты чызджы 
Адзалвæндагыл арвитдзæн мæ лæг — 
Сæ хæстонтæй тæссагдæр у уый махæн. 
Мæ бар-ма йæ ныр бауадзут... Хорческæ, 
Мæ сæрызонд дзæгъæлтæ кæны кæд, 
Æндæра ныр цытæ дзурын? Нæ, нæ! 
Æз уыдæттæ куы фæдзурон мæ лæгæн, 
Уæд фендзæни йæхи цæстытæй уый, 

Тæлмацтæ 
53 
Кæй йын уарзын æцæгæй дæр... йæ фырты! — 
Суанг ме ’взаг дæр йæ зæгъынмæ нæ тасы! 
Мæн хуызæтты куыд фæуромы зæхх: 
Мæ зæрдæйы кæй абухы æлгъаг уарзт, 
Уый фаг мæнмæ нæ фæкасти. Ныр та 
Æназым чызджы туг ныккæла хъуамæ? 
О Лæгтыдзуар, дæ фыдæх мыл ныххуырс! — 
Æмвынг уыдысты Иры зæнæг демæ! 
О Хурты Хур, нæ фыдæлтæ дæуæй 
Куы рахастой сæ даргъ-парахат мыггаг, — 
Уæ, фестын кæн æнаккаджы фæнык — 
Йæ азарæй къæм куы бады дæуыл дæр! 
Быдыры зæдтæ! Хохы сыгъдæг дзуæрттæ! 
Мæ худинаг сымах уынут бæрзондæй, 
Уæд ма цы ранмæ фесафон мæ сæр? 
Æрмæст — адзал! Æрмæст — зындон! О, нæ! 
Мæн раздахдзæни къæсæрæй Аминон, — 
Мæн хуызæттæ зындоны дæр нæ хъæуынц. 
Куы мæм раста Мæрдтыбæсты мæ фыд, 
Куыд æрлæудзынæн уымæн та йæ разы? 
Кæндзæнис мыл мæрдтырдыгæй дæр хъоды! 
Хорческæ 
Дæ уарзты тыххæй мауал хæр дæ уд. 
Хуыцауыскæндтæй алчи дæр рæдийы. 
Кæй бауарзтай, æвзæрæй уым цы ис? 
Æви ды дæ фыццаг ахæм нæ зæххыл? 
Уæдæ, Хуыцæутты мауал кæн фыдæх. 
Сæхицæн дæр сын уарзты монц нæ бары. 
Р у х с а н æ 
О, райдыдтай та ардауæн ныхæстæ. 
Мæ зæрдæмæ мын мауал тадз дæ марг! 
Æгады бæсты равзæрстон адзал, 
Фæлæ мын ды æрæхгæдтай мæ фæндаг. 
Æз хъавыдтæн: хæрзбон зæгъон мæ уарзтæн, 

54 
Ходы Камал 
Фæлæ та ды ныллæууыдтæ, цæмæй 
Фарнæгимæ мах фембæлæм. Зæгъ-ма мын: 
Дæу зондамонæг чи скодта мæнæн? 
Цæмæн фæкодтай хахуыртæ Фарнæгыл 
Йæ фыды цур? Цæмæн фæкалдтай марг? 
Йæ ныхас хъ)’ысы зæдтæм Арц-Аланæн, 
Йæ карз æлгъыст куы ’рцæуа ныр йæ фыртыл... 
Дæхи мæ цурæй айс, æлгъаг цæрæгой. 
Дыууæйæ нæ мæ хъысмæтимæ уадз. 
Дæу та кæнын Хуыцауы бар — уый райсдзæн 
Дæуæй мæ маст мæ хъизæмары тыххæй. 
Уæд алкæмæн нырæй фæстæмæ зонд: 
Йæ хицауы фыдракæнды фæндагыл 
Уынгæ-уыныны чи аразы барæй, 
Цы ’нхъæлмæ кæсы ахæмтæм. Ныр зонын. 
Цы хуызы исынц дауджытæ сæ маст 
Æвзæр паддзæхтæй — раттынц сын дзæвгар 
Козбау æмæ цæстмæхъус фæсдзæуинтæ. 
(Ацæуы.) 
Хорческæ 
Хуыцау æвдисæн — уарзта йын мæ цæст 
Æрмæстдæр амонд. Уый та дын — йæ бузныг. 
ФÆНДЗÆМ АРХАЙД 
Фыццаг фæзынд 
Фарнæг, Агуындæ, Æхсинæг. 
Агуындæ 
Ау, уый та куыд? Æцæгдзинад дæ фыдæн 
Нæ радзырдтай? Йæ карз æлгъыст дæр, ау, 
Дæ зæрдæсæрыл не ’руæз кодта? Хорз, 
Мæ цæссыгтæ дæм нымады дæр не сты 
Æмæ мæ уадзыс иунæгæй, фæлæ 

Тæлмацтæ 
Дæ намысæн уæд та фæтæрс æгадæй. 
Цы ис, уый зæгъ, цæмæй дæ фыды мастæй, 
Йæ карз æлгъыстæй бахизай дæ сæр. 
Рæстдзинад зæгъ дæ фыдæн. Хъуамæ зона, 
Йæ ус кæй у йæ худинаггæнæг. 
Фарнæг 
Бæргæ хъахъхъæдтон дам-думтæй мæхи... 
Куыннæ тæрсын мæ намысæн, фæлæ 
Мæ фыды ном ысдзырддаджы бæсты 
Фæлтау мæнæй цыфæнды дзурæнт адæм. 
Æрмæст дæуæн, дæуæн загътон рæстдзинад. 
Мæ уарзонæй мæм ницы ис æмбæхст. 
Мæхицæн дæр цы нæ зæгъин, æз уыдон 
Дæуæн фæзæгъын. Фæлæ мын дзырд ратт, 
Кæй нæ базондзæн а хабар лæджы фырт, 
Цæмæй йæ ном мæ фыдæн, Арц-Аланæн, 
Фыццагау кала, стъалыйау, тæмæн. 
Рухсанæйæн дæр уæд Хуыцау æгъгъæд — 
Йæ бæрзонд ранæй Уый хæсдзæн Йæ тæрхон. 
Мæнæн та нал и а бæстыл цæрæн, 
Æмæ дæ курын: мемæ цом, Агуындæ! 
Хæлæрттæ мын ис дард бæсты дзæвгар, 
Сæрмæтты æмæ скифты зæнæг махыл 
Нæхи ’фсымæртау дардзысты сæ арм, 
Æрбалæудзысты тохы бон нæ фарсмæ. 
Ау, уый та куыд — аланты стыр паддзахад — 
Мæ фыд æмæ дæ фыдæлты паддзахад — 
Рухсанæ ’мæ йæ фырты къухтæм бафта? 
Фæлæ уынын дæ цæстыты гуырысхо. 
Нæ дæ фæнды мæ фарсмæ уæвын? 
Агуындæ 
Нæ, 
Цытæ дзурыс! Мæнæн дæ уынд у хурау, 

56 
Ходы Камал 
Адзалмæ дæр цæттæ дæн демæ æз, 
Фæлæ-ма зæгъ: куыд абалц кæнон демæ, 
Куыд фехалон нæ фыдæлты æгъдау, 
Æгæр-мæгуыр мах аргъуыд дæр куы не стæм, 
Цы бавæййæм нæ кæрæдзийæн уæд? 
Фарнæг 
Мах саргъаудзыстæм! Ис бердзены зæххыл, 
Мæ мады фыд цы зæххыл райгуырд, уым, 
Бæрзонд аргъуан, Хуыцæутты Хуыцау Зевс 
Уыдзæни уым нæ саргъуыдæн æвдисæн, 
Нæ хъысмæтыл нын дардзæни йæ арм... 
Агуындæ 
Цæугæ уал ды! Фæзынди Арц-Алан, 
Æмæ нæ хъуамæ ма ’рбаййафа иумæ. 
Фарнæг ацæуы. 
Дыккаг фæзынд 
Арц-Алан, Агуындæ, Æхсинæг. 
Арц-Алан 
Ау, ам дæр мын нæ зæгъдзысты рæстдзинад? 
А г у ы н д æ (Æхсинæгæн.) 
Фæндагмæ мын æрцæттæ кæн æппæт дæр. 
(Æхсинæг ацæуы.) 
Æртыккаг фæзынд 
Арц-Алан, Агуындæ. 
Арц-Алан 
Уæздан æхсин, тыхсыс, цыма, цæуылдæр? 
Цы йæ бахъуыди ацы ран мæ фырты? 
А г у ы н д æ 
Мыггагмæ мын хæрзбон зæгъынмæ ’рбацыд. 

Тæлмацтæ 
Арц-Алан 
Йæ цæсгомыл фæлмæн мидбылхудт хъазыд... 
Агуындæ 
Æгъатыр нæу, æвæццæгæн, йæ фыдау. 
Арц-Алан 
Дæуæн дæр кæд йæ уарзты кæйттæ кодта? 
Уæдæ йæ зон — æууæнк йæ дзырдтыл нæй 
Ард хордта уый хæрз æрæджы æндæрæн, 
Кæй йæ уарзы йæхи удæй фылдæр... 
А г у ы н д æ 
Нæ уыди уый! 
Арц-Алан 
Бецау, кæ)’ыл æууæндыс? 
Æви йæм кæд дыккаг усæн цæуыс? 
Агуындæ 
Бæрзонд паддзах нæрæмон Арц-Алан 
Куыд баууæндыди мысæггаг ныхасыл, 
Куы не ’ууæнды йæхи хъæбулыл, уæд? 
Дæ фырт уæдæ Хуыцауы раз сыгъдæг у, 
Йæ намыс, Хурау, алырдæм æрттивы, 
Дæуæй йæ ’мбæхсынц сау мигътæ æрмæст. 
Фæлæ дæ курын: дам-думты сæр ма райс, 
Дæ хъæбулы цы ’лгъыстытæ фæкодтай, — 
Æрфæсмон сыл кæн, раздах сæ фæстæмæ, 
Æндæра тæрс: хæрзиуæджы бæсты 
Дæуыл Хуыцау куы ныккала йæ фыдæх! 
Арц-Алан 
Бынтон саугуырм дæ бакодта дæ уарзт, 
Æмад дын кæиынц хорз æмæ фыдракæнд... 
Мæнгард æмæ фæлдыст кæй у Фарнæг, 
Цæйбæрц зонын æвдисæнтæ æз уымæн! 
Мæхи цур ам хæкъуырццæгæй куыдта 
Уæздан сылгоймаг... 

58 
Ходы Камал 
Агуындæ 
Кадджын Арц-Алан! 
Цæй бирæ хæрзты бацыдтæ нæ зæххæн, 
Нæ бæсты знæгтæй цас фæцагътай ды, 
Фæлæ дæхи знаг се ’ппæтæй у карздæр, 
Æмæ, хъыгагæн, аирвæзт дæ кардæй. 
Æргомдæр дзурын демæ нæу мæ бон — 
Æххæст кæнын дæ фырты фæдзæхст... Уымæн 
Йæхицæй у йæ фыды ном уæлдæр. 
(Ацæуы.) 
Цыппæрæм фæзынд 
Арц-Алан (иунсегæй). 
Йæ ныхæсты дæлгоммæ хъуыды хатын... 
Сæ дыууæ дæр мæ сайгæ кæной, ау? 
Уæдæ мæ маст цæмæн кæны мынæгдæр, 
Фæсмоны билцъ цæмæн равзæрд мæ риуы? 
Æрæмных кодтон хабæрттæ æххæстæй? 
Æппæт дæр федтон — уидагæй, сыфтæрæй? 
Мæ зæрдæсæр, раст ихы къæрттау, бады 
Æзнæт гуырысхо... Гъей, кæм ыстут? Ардæм! 
Хорческæйы-ма ракæнут мæ Ц}фмæ. 
Фæндзсем фæзынд 
Арц-Алан, Акула. 
Акула 
Цытджын паддзах, цыдæр бæллæх цæудзæн: 
Дæ бинойнаг йæхи хуызæн дæр нал у, 
Фырадæргæй дзы нал баззад хуызæртау... 
Хорческæйы дæр атардта. Уый бавдæлд 

Тæлмацтæ 
59 
Æмæ нывзылдта денджызмæ йæхи — 
Йæ зæрдæмæ цыдæр тæригъæд хаста, 
Фæлæ ма фурды саумылазон арфæй 
Хабархæссæг кæцæй фæуыдзæн махмæ. 
Арц-Алан 
Цытæхъусын?! 
Акула 
Йæ фæсдзæуин кæй фæмард, 
Уый не ’рхаста Рухсанæйæн зæрдæнцой. 
Цæссыгкалгæ, йæ сабитыл ныттыхсы, 
Куы та сæ иуварс асхойы йæхицæй... 
Йæ цæстытæ сты, сау ингæнау, тар. 
Цыдæр фыстæг æрæфтыди йæ зæрды, 
Æртæ хатты йæм бавнæлдта фыссынмæ, 
Фæлæ та-иу æй бакодта гæбазгай. 
О стыр паддзах! Фæтæригъæд ын кæн, 
Æррæвдау æй дæ бархъомыс ныхасæй, 
Æндæра ныл æрцæудзæни бæллæх! 
Арц-Алан 
Фæцыд Хорческæ барвæндæй мæрдтæм... 
Рухсанæ дæр адзал Хуыцауæй домы... 
Фарнæг та уæд... Гъей, бадзурут Фарнæгмæ — 
Йæхи мæ разы сраст кæнæд мæ фырт! 
Акула æмæ хæстонтæ ацæуынц. 
Арц-Алан (иунæгæй). 
О, Уастырджи, табу дæхицæн уæд, 
Мæ карз ныхæстæм ма ’рыхъус бæрзондæй, 
Æгæр ацыдтæн масты фæдыл æз, 
Ныр сар кæндзæн, ныр сар кæндзæн мæхи сæр! 

60 
Ходы Камал 
Æхссезсем фсезынд 
Арц-Алан, Тырмон. 
Арц-Алан 
Тырмон дæ, цы? Мæ фырт та уæд кæм и? 
Æдзух лæууыс цырагъау ды йæ уæлхъус. 
Кæугæ кæныс? Кæм и, зæгъын, мæ фырт? 
Т ы р м о н 
Дæ цæстыты зæрдæбын уарзт зыны, 
Фæлæ, мæ паддзах, байрæджы — уый нал и! 
Арц-Алан 
Нæ, нæ, Хуыцау! 
Т ы р м о н 
Лæууы дæ разы ’вдисæн. 
Уæлæуыл нал и зæдты ’мсæр зæххон лæг! 
Арц-Алан 
Мæ фыртмæ ме ’ргом раздахон куыд загътон... 
«Уæлæ}’ыл нал и зæдты ’мсæр зæххон лæг...» 
Фæлтау мæ дзырд куы нæ хъуысид уæлæрвтæм! 
Цæмæн айстай мæ куывдтытæ, Хуыцау? 
Цæмæн бакодтон царæфтыд мæ фырты? 
Фæлæ-ма зæгъ, мæ фырты ’рдхорд Тырмон. 
Кæм мыл ныккалдта Уастырджи йæ фыдæх? 
Тырмон 
Куыд ахызтыстæм сахары кз^лдуарæй, 
Раст афтæ бабадт уæрдоны Фарнæг — 
Дæхæдæг æй куы ’рбаластай лæварæн 
Бердзенæгтæй — пылыстæгæй уæрдон. 
Уыд йемæ ’мбæлттæ иу-цалдæр æрмæстдæр. 
Фæндыди сæ Фæндагсарыл ныззарын, 
Фæлæ уыдтой — æрхæндæг у Фарнæг, 
Æмæ сæ дзыхтæ не скодтой хæлиу дæр. 
Стæй иуахæмы бавдæлди Фарнæг 
Æмæ йæ рохтæ ауагъта йæ бæхтæн. 

Тæлмацпгæ 
61 
Йæ бæхтæ та йæм тынг хъуыстой Фарнæгмæ, 
Фынгæн сын й’ арм цæрæнбонты фæдардта, 
Ныр уыдон дæр æнкъардæй фаддзу кодтой, 
Цыма зыдтой сæ хицауы зæрдыуаг. 
Фæлæ — æваст! — æнахуыр цъæхахст райхъуыст, 
Сырдтау нынниудтой денджызы уылæнтæ... 
Нæма ’рмынæг и уыцы æмбу, афтæ, 
Æбуалгъ хъæрзын зæххы бынæй райхъуыст. 
Фыртæссæй туг нæ тугдадзинты бандзыг, 
Сæ барц уырдыг нæ са}’лох бæхтæн слæууыд... 
Стæй денджыз ногæй сабухта, йæ хуылфæй 
Цæхæртæкалгæ доны цæджындз сыстад, 
Йæхи, фæранкау, къæдзæхтыл ныццавта... 
Кæм базгъæлæнтæ доны цæджындз, уым 
Æваст фæзынд æвирхъауы цæрæгой — 
Йæ сæр уыди, хъæддаг галау, сыкъаджын, 
Йæ гуыр та, калмау, бур-бурид, хæрвæмбæрзт, 
Нæдæр уыд гал, нæдæр уыди кæфхъуындар. 
Йæхи-иу ныл тымбылтыхтытæй срехста, 
Нæ лæууыди йæ хæрвы ’рттывдмæ цæст. 
Гъестæй цыма æваст ныннæрыд арв, 
Раст ахæм уынæргъд раирвæзт йæ комæй. 
Уæд цъиуызмæлæг нал аззад зæххыл, 
Ныххæррæтт ластой зæдбадæнтæм адæм 
Æмæ сæхи нæ бардуæгтыл фæдзæхстой. 
Фæлæ Фарнæг нæ фæтарсти! Æрцахста 
Йæ бæхты рохтæ барджынæй, гъестæй 
Йæ уæззау арц йæ тыхджын цонгæй фехста — 
Йæ уæны бын æвирхъау сырдæн сæмбæлд, 
Йæ цæнгæт хæрв дæр нал фæахъаз сырдæн, — 
Йæ цæфæй туг цыхцырджытæй ныллæууыд. 
О стыр Хуыцау! Йæхи ныууыгъта дуне, 
Зындон уæлæуыл федтон уым мæ цæстæй, 
Дæлдзæхимæ хæцыд Уæларв хъæбысæй! 

62 
Ходы Камал 
Æвирхъау сырд сæдæ хъæлæсæй ниудта, 
Нæ бæхты цур йæ фæстæгтыл ыслæууыд, 
Йæ хъæлæсæй рæдывта арт æддæмæ, 
Цæхæр цыма кæфойæ калдта исчи... 
Æваст нæ бæхтæ ссырддзаст ысты уæд, 
Сæ мидбынаты скафыдысты исдзт, 
Гъестæй, бындзау, ныййарц ысты. Фарнæг ма 
Сæ уромыныл архайдта, бæргæ, 
Фæлæ йæм бæхтæ нал байхъуыстой, нал, 
Сæ донгæмтты фынк тугæмхæццæ калди... 
(Дзырдтой, зæгъгæ, цыдæр уæларвон зæд 
Нæ бæхты й’ арцæй сызнæт кодта барæй). 
Уæддæр Фарнæг нæ фæтарсти æппын, 
Ныфсхастæй бадт йæ пылыстæг уæрдоны. 
Фæлæ фæсасти иуахæмы сæмæн, 
Фæтахти уæрдон алырдæм тæгæлтæ, 
Фарнæгæн рохтæ стыхстысты йæ цæнгтыл, 
Æмæ йæ бæхтæ ахастой сæ фæстæ. 
Фарнæг сæм сидти, кодта сыл хъæртæ дæр, 
Фæлæ ызнæтæй-знæтдæр кодтой уыдон. 
Цы комы сты нæ фыдæлты зæппæдзтæ, 
Раст уыцы ран сæ хъару басаст бæхтæн 
Æмæ сæ гæпп-дугъ фехæлди. Фæдисы 
Мах бахæццæ стæм тугвæдыл сæ фæстæ, 
Æмæ уæд федтон ахæм нывтæ, ахæм, 
Мыггагмæ дæр кæй дардзынæн мæ зæрдыл! 
Фарнæджы бæсты тугæрхæм лæг федтон! 
Фыдуаг бæхтæ, хæрдты-бынты тæхгæйæ, 
Мæ буц хицауы къæдзæхтыл фæхостой... 
Йæ къабæзтæй æнæхъæн иу дæр нал уыд. 
Æрхаудтон ма мæ уæрджытыл йæ разы 
Æмæ йæм дзурын, дзурын æм: «Фарнæг!» 
Фарнæг йæ къухæй андзæвыд мæ къухыл, 
Йæ цæстæй исдуг ракасти ’мæ загъта: 

Тæлмацтæ 
63 
«Æнаххосæй мæ бафхæрдта Хуыцау... 
Адзалы размæ курын æз дæуæй: 
Тыхст сахат-иу Агуындæйы цур балæуу... 
Мæ фыдæн та куы ’рсабыр уа йæ маст, 
Куы бамбара, рæстæй мыл кодта даутæ, 
Уæд-иу зæгъæд Агуындæйæн æргом...» 
Фæлæ йæ ныхас н’ ахæццæ кæронмæ... 
Арц-Алан 
Мæ фырт! Мæ фырт! Мæ иунæг бындар бабын! 
Мæхи азарæй бацыди мæрдтæм! 
О стыр Хуыцау, цæй карз разынд дæ фыдæх! 
Т ы р м о н 
Гъестæй фæзынд Агуындæ. Уыдон рагæй 
Фарнæгимæ сæ кæрæдзийы уарзтой, 
Æмæ ныр хъуамæ ссардтаиккой с’ амонд 
Кæйдæр зæххыл — ам тарстысты дæуæй. 
Æнамонд чызг!.. Нæ йæ базыдта исдуг 
Йæ уарзоны... Стæй афæлурс, цикъæйау, 
Фыдæх цæстæй хæрдмæ, Хуыцаумæ, скасти, 
Æмæ йæ зæрдæ бахъарм и, мæгуырæг. 
Йæ фæсдзæуин чызг баззади уым йемæ, 
Æз та дæумæ фыдохы уац æрхастон... 
Ныртæккæ та æрлæудзæни дæ разы 
Дæ хъæбулæн йæ цыфыддæр ызнаг. 
Æвдæм фæзынд 
Уыдон, стæй Рухсанæ æмæ Акула. 
Арц-Алан 
Цин кæн!.. Дæ бæллиц сæххæст и, Рухсанæ! 
Мæ фыццаг зæнæг бацыди мæрдтæм, 
Куыддæр фæсмон мæ риуы равзæрд, афтæ... 
Хуыцауы рæстæй ралгъыстон мæ фырты! 
Дæ хахуыртæ, дæ хахуыртæ — йæ марæг! 

64 
Ходы Камал 
Фæлæ дæуæй нæ исын æз мæ маст — 
Тæрхонгæнæг дын дауджытæ уыдзысты! 
Мæ фырт кæд нал и — ницуал хъæуы мæн. 
Куы райдайон æз агурын ныртæккæ 
Лæмбынæгæй мæ бæллæхтæн сæ уидаг, 
Уæд ног бæллæх куы ракъахон, мыййаг. 
Ныр нал и ам ныфсæнцой Арц-Аланæн! 
Уæдæ уæд — лидзгæ а бæстæй, цы ран 
Æлгъаг æвзаг фæуæлахиз и уарзтыл. 
Мæ фырты ’ндæрг ам зилдзæни мæ фæдыл, 
Уæдæ нæ бæстæй фесафон мæ сæр. 
О Уастырджи, цæй уæззау уыд дæ фыдæх! 
Нæ дунейыл æппæт дæр у мæ ныхмæ, 
Мæ кад, мæ намыс — уыдон дæр мæ ныхмæ! 
Тæхуды ’мæ куы ничи зонид мæн, 
Уæд бамбæхсин мæ бæллæхимæ иумæ. 
Фæлæ-ма зæгъ: цы фæуа Арц-Алан? 
Кæм нæ фехъуыстой а зæххыл мæ кой, 
Кæм разындзæни ахæм бынат? Никæм! 
Фæлæ ма зонын ахæм бынат — зæхх, 
Йæ фæндаг уырдæм алкæмæн дæр гом у. 
Цæмæн ма кувон дауджытæм — сæ хæрзтæ 
Парахатæй куы ныккалой мæныл, 
Уæддæр мæ фырт куы нæ разындзæн се ’хсæн. 
Рухсанæ 
О байхъус, Арц-Алан, зæгъон дын хъуамæ 
Æцæгдзинад — нæу аххосджын дæ фырт, 
Арц-Алан 
О сау бæллæх! Нæу аххосджын мæ хъæбул! 
Сылы ныхæстыл баууæндыдтæн æз! 
Р у х с а н æ 
Уæддæр дæ курын: байхъус мæм чысыл, 
Кæннод фæстæдæр байрæджы уыдзæни. 
Дæ фырт уыди Хуыцауы раз сыгъдæг, 

Тæлмацтæ 
65 
Цы ’рцыди, уый мæн аххосæй æрцыди. 
Мæнæн мæ туджы дауджытæ ныттагътой 
Æлгъаг æмæ æнаккаг уарзты марг, 
Æмæ мæхиуыл нал цыди мæ бон. 
Кæй йæ уарзын æгæрон 5’арзтæй, уый 
Фарнæгæн загътон иуахæм æргомæй, 
Фæлæ Фарнæг мæ уарзтæн дзуапп нæ ратта. 
Ыстарстæн æз, куы дæм байхъуыса ныхас, 
Мæ катæйттæ Хорческæйæн дæр загътон. 
Фæрæдыдтæн... Уæд бавдæлди Хорческæ, 
Æмæ Фарнæгыл хахуыртæ фæкодта. 
Куы йæ базыдтон, бакодтон ыл хъоды. 
Æмæ йæхи уæд амардта Хорческæ. 
Мæ къух мæхимæ систаин æз дæр, 
Фæлæ нæ зонис абон уæд рæстдзинад. 
Дæ фырты раз сыгъдæг у ныр мæ цæсгом 
Мæрдты ’рдыгæй. Ныр нал дæн æз цæрынтыл. 
Мæ зæрдæ риуы ихæнриз кæны. 
Тындзы мæнырдæм барджынæй мæ адзал, 
Мæ худинаг мын нал уромы зæхх. 
(Æрхауы.) 
Акула 
Рухсанæ!.. Оххай, нал тæлфы йæ зæрдæ... 
Арц-Алан 
Фæлæ цæрдзæн йæ худинаг æнус! 
...Фæцæуон ныр мæ царæфтыд хъæбулмæ, 
Ныккалон ыл фæсмоны ставд цæссыгтæ... 
Хъæбатыр æмæ намысджын хæстонæн 
Куыд æмбæлы, ныгæд æрцæудзæн афтæ. 
Мæ фырт, уыдзæн дæ фæстаг дзырд æххæст: 
Кæй равзæрстай дæ удæгасæй къайæн, 
Нырæй фæстæмæ уый уыдзæн мæ чызг. 
К æ р о н 
3 Ходы Кяммл 

Педро Кальдерон де ла Варка 
ЦАРД ФЫН У 
Драмæ дыууæ хайæ 
АРХАЙДЖЫТÆ: 
Басилио — Полонийы къарол 
Сехисмундо — йæ фырт 
Астольфо — Московийы герцог, къаролы 
хæрæфырт 
Эстрелья — принцессæ, къаролы хæрæфырт 
Клотальдо — зæронд лæг, къаролы хион 
Росаурæ 
Кларин — йæ фæсдзæуин 
Адæм къаролы галуаны, æфсæддонтæ, музыканттæ, 
фæсдзæуинтæ. 
Архайд цæуы Полонийы сæйраг сахары æмæ йæ 
алфамблай. 
ФЫЦЦАГ ХАЙ 
Фыццаг ныв 
Иуæрдыгæй — æмдзæхгæр къæдзæх-хох, иннæрдыгæй — 
мæсыг\ йæ бындуры, Сехисмундо к«æм бады, уыцы ахæстон. 
Йæ дуар у æрдæггом, зачы ’рдæм. Изæрмилтæ. 
Фыццаг фæзынд 
Р о с а у р æ (йæ уæлæ нæлгоймаджы дарæс) фæзыны 
къæдзæхы рындзыл æмæ бынмæ æрхизы; йæ фæстæ 
цæуы Кларин. 
Росаурæ 
Мæ тæлфаг бæх, мæ базырджын æвсургъ. 
Мæн, уадтымыгъау, къæдзæхтæм ысхастай. 

Тæлмацтæ 67 
Уæд ныр кæм дæ? 
Нæ кæныс судзгæ кæд, 
Уæддæр дæ арвæрттывдау раст. 
Кæд маргъау ирдбазыр нæ дæ, 
Уæддæр уæлæрвты, маргъау, тахтæ, 
Æвзистцæппæр нæлгæф кæсаг нæ дæ, 
Уæддæр дæ ленк, домбай кæфау, сæрибар. 
Хъæддаг нæ дæ, 
Фæлæ, сырдау, фæллад нæ зыдтай никæд. 
Уæд ныр кæм дæ? 
Æви ныххаудтай сау хохы зыхъхъыры? 
Мæ фыдæлты уæздан уæзæг Полони. 
Тæссонд чызгыл ды бафтыдтай дæ фыдæх. 
Бæх — нæй, хæдзары къуым дæр нæй. 
Хæхбæсты азар баййæфта мæ сæр! 
Кæм агурон мæ хъысмæтæн хæрзгæнæг? 
Кларин 
«Кæм агурон мæ хъысмæтæн хæрзгæнæг?» 
Мæныл та, цымæ, чи батыхсдзæн уæд, 
Дæ иузæрдыг фæсдзæуиныл? Ау, демæ 
Нæ хæдзарæй куы фæраст дæн æз дæр, 
Дæ бæллæхтæй æз дæр куы дæн мæ хъуырмæ... 
Росаурæ 
Кларин, фæлæуу-ма... Акæс-ма, кæс-ма: 
Цыдæр бæстыхай ацахста мæ цæст! 
Куыд уа цæрæг уд ацы хъæддаг хæхты? 
Кларин 
Æцæгæй дæр! 
Р о с а у р æ 
Ай диссаг нæу: 
Фыдæлтыккон тызмæг мæсыджы фахсыл — 
Егъау къæйдур. 
Кларин 
Цæмæ ма у нæ каст? 

68 
Ходы Камал 
Уыдзæн, æнæмæнг, а мæсыг нæ фысым. 
Нæ фыдбылызтæн ралæудзæн кæрон. 
Росаурæ 
Йæ бацæуæн — егъау сырды æфсæртау. 
Æхгæд дæр нæу. Кæсы мæм афтæ, цыма раст 
Æхсæвы сау мылаз 
Кæны гуылфæнтæ мæсыгæн йæ хуылфæй. 
Дуары мидæгæй хъуысы рæхысты дзыгъал-мыгъул. 
Кларин 
Уый циу?.. Цæй зæлланг у? 
Росаурæ 
Мæ туг мæ уæнгты, цъити донау, асалд... 
Кларин 
Кæнæ мæ зонд фæц)’дыдта, кæнæ та 
Ис а мæсыджы цавæрдæр фыдгæнæг. 
Сехисмундо (йæхъæлæсмæсыгæй). 
О, сау бæллæх, мæгуыр мæ бон!.. 
Росаурæ 
Мæ уд кæд ауади, уæддæр мæ риу фæтоны 
Тæригъæдæй! Цы ’рхæндæг у йæ хъæлæс. 
Кларин 
Мæ сæрыхъуынтæ арц лæууынц фыртæссæй! 
Мæ хорз æхсин... 
Мæсыджы дуар уæрæх байгом вæййы, æмæ залы адæм 
фенынц Сехисмундойы, йæ уæлæ — рæхыс-хъадамантæ, йæ 
дарæс — сырды цæрмттæй. Зæххыл — къухы хæсгæ цырагъ. 
Дыккаг фæзынд 
Чи уыди, уыдон æмæ Сехисмундо. 
Сехисмундо 
О хъизæмар! Цы ракодтон хуыцæуттæн? 
Цæмæн фидын мæ сау зындон уæлæуыл? 

Тæлмацтæ 69 
Цæмæн æмбийын ацы ’наккаг хъоргъы 
Цæрдудæй æз? Æвæццæгæн, гуырдзæй 
Мæ тугтæригъæд рантысыди мемæ. 
Кæй райгуырди нæ дунемæ цæрæг уд, 
Æрмæст уый дæр тæригъæдæн у фаг. 
Фæлæ фæнды мæн базонын уæддæр: 
Кæй райгуырдтæн, тæригъæдджын дæн уымæй, 
Фæлæ ма уымæй дарддæр ноджы 
Цы ракодтон уæлæрвтæн æз æвзæрæй? 
Кæй райгуырдыстæм а дунемæ, уый 
Нæ иумæйаг тæригъæдыл нымад у... 
Уæд æз зыбыты иунæгæй нæ зæххыл 
Цæмæн æвзарын дауджыты фыдæх? 
Гъер маргъы райсæм. Диссаг фидыц 
Фæцис йæ хай — зæрин цæхæртæ калы... 
Йæ ахстонæй фæпæррæст ласы ’васт 
Æмæ, тæмæнкалгæ, йæхи 
Цъæх арвыл хуры тынты найы, 
Кæнынц ын адæм зæххæй дис 
Йæ фидауцыл æмæ йæ равгыл. 
Æз та дæн удгоймаг, фæлæ 
Мæнæн зæххыл сæрибар нæй! 
Сырд райгуырд хъæды тарфы — тугдзых, 
Йæ царм у хъулæттæ, гæрæмтæ, 
Лæбуры алырдæмты знæтæй, 
Æрвылбон тугуарæн, тыхтона 
Кæны æвæлмастæй... Æз та? 
Æз та дæн адæймаг, æмбаргæ, 
Фæлæ мæнæн сæрибар нæй. 
Æнæбын денджызæн йæ арфы 
Цæры æвзистбазыр кæсаг. 
Къаннæг цæхæртæкалæг науау 
Уый балц цъæх уылæнтыл кæны. 
Нæ йæ уæлдæф хъæуы, нæ — хур-рухс, 

70 
Ходы Камал 
Фæлæ цъæх денджызы тыгъдады 
Кæны сæрибарæй уый ленк. 
Æз та дæн рухс бæллицты суадон, 
Фæлæ мæнæн сæрибар нæй. 
Цъæх-цъæхид цъитийы дæлфадæй, 
Хæххон дон арф коммæ тындзы. 
Тæмæнкалгæ æвзист рæхысау, 
Хæрздæф уыгæрдæнтæн, сæрвæттæн 
Ныфс æмæ цардыхос хæссы. 
Зæлланггæнаг мыртæй æнусты 
Алæмæт зарджытæ кæны... 
Æз та уæздан фæндтæ нывæндын, 
Цæмæй уа дун-дуне фæрныг, 
Фæлæ мæнæн сæрибар нæй! 
Кæм и сæ ратæдзæн мæ хъыгтæн? — 
Æдзух мæстæлгъæдæй фæрсын. 
Мæ туг, æрра фурдау, фыцы. 
Мæ риу мæхи къухтæй, зæххыстæн, 
Гæбазгай бакæнин... Нæ, нæ! 
Нæй бар лæджыфыртæн нæ зæххыл, 
Цæмæй ныцъцъист кæна, ныммара 
Хуыцауы рард удтæн сæ æрдз — 
Сырд уа, цæугæдон, маргъ, кæсаг уа... 
Росаурæ 
О стыр Хуыцау! Цы кодта уагæр 
Нæ Раттæгæн? 
Сехисмундо 
Цы дам? Ды дæ, Клотальдо? 
К л а р и н (сусæгæй, Росаурæйæн). 
Зæгъ ын: «æз дæн». 
Росаурæ 
Æз дæн æнæхæдзар фæндаггон. 
Мæ бæллæхтæ мæ а хæхтæм æрхастой. 
Дæ ныхæстæ дын фехъуыстон, сæттын ыл. 

Тæлмацтæ 
Зæрдæйæ хъыг дæ карз хъыгыл кæнын. 
Ссхисмундо 
Мæ æдзæллагæн йе ’вдисæн кæй дæ, 
Ныккæндзынæн дæ къабазгай гъеуымæн. 
(Ралæбуры йæм.) 
Кларин 
Æз рахастон бынтон къуырма æрдзæй. 
Дæ ныхæстæй нæ фехъуыстон æз иу дæр. 
Р о с а у р æ 
Куыд мæ марыс? Æз удгоймаг куы дæн. 
Тæригъæды мур нал баззад дæ риуы? 
Ныббар, кæд адæймаг дæ, уæд! 
Сехисмундо (суадзыйæ). 
Дæ хъæлæс... 
Мæ зæрдæйы æнæвнæлд тæгтыл сæмбæлд. 
О, фæлæ чи дæ? ’Взонг лæппу, цæхæрцæст... 
Æз та... Уæдæ уæд байхъус æмæ зонай. 
Æцæгæлон дæн а дунейæн æз: 
Цы мæсыг уыныс мæнæ ам, 
Уый авдæн уыд мæнæн, ныр мын хæдзар у. 
Фæлæ уыдзæн мæ ингæн дæр рæхджы. 
Æз а зæппадзы — удæгас ыстæгдар, 
Уæлæуыл мард... Æрмæстдæр иунæг адæймагæн 
Фæзæгъын æз мæ дзуринаг. Зæххыл 
Æндæр æз никæуыл æууæндын. 
Хъæдысырдау дæн адæмы ’хсæн æз, 
Лæгыл та мæ нымайынц агъуыд сырдтæ. 
Фæлæ мæм ныр фæзындтæ ды, æмæ фыццаг хатт 
Фыдæхы бæсты бавзæрстон æхцон монц. 
Æмæ ныр дæн адзалмæ дæр цæттæ, 
Æрмæст цæмæй мыггагмæ дæр уон демæ. 
Р о с а у р æ 
Дæ тæригъæдæй нал дæн æз мæ сæрæн. 
Æрбафтыдтæн зæрдæуынгæгæй ардæм. 

72 
Ходы Камал 
Æз æнхъæлдтон, 
Æнамонддæр нæй а зæххыл мæнæй. 
Фæлæ уынын дæ хъизæмæрттæ ныр 
Æмæ æмбарын: 
У саудалынг дзæвгар рухсдæр мылазæй; 
Æнамонддæр куы вæййы исчи махæй, 
Уæд нын нæ катай рогдæр кæны уый. 
Клотальдойы хъæлæс (фсессценæйæ). 
Ей, хъахъхъæнджытæ, сау къуырма баистут, 
Æви уыл ризæг бахæцыд фыртæссæй! 
Цы ми кæнынц æцæгæлæттæ ам? 
Росаурæ 
Уый та циу? Ау, ног бæллæхтæ! 
Сехисмундо 
Клотальдо у, мæ хъахъхъæнджыты хицау. 
Клотальдойы хъæлæс (фсессценсейсе). 
Ей, мæ фæстæ! Райсут сæ )гдæгасæй! 
Кæд нæ коммæ кæсой — 
Сæ дыууæйы дæр — маргæ! 
Хъæлæстæ (фсессценсейæ). 
Гадзрахат! Ауæй нæ чындæуыд! 
Æртыккаг фæзынд 
Чи уыди, уыдон æмæ Клотальдо, йæ къухы дамбаца, 
йæ фæстæ цæуынц салдæттæ, сæ цæсгæмттæ æмбæрзт. 
Кларин 
Ай циу? Æмбæхстытæй хъазт ма уæд? 
Клотальдо 
Йæ бæрзонддзинад къаролы æвастæй 
Нæ тæхы ардæм маргъ, 
Нæ йæм быры мæлдзыг, 
Йæ ных уæд чи ’рбатардта ардæм? 
Уæ хæцæнгæрзтæ аппарут, зæгъын, 

Тæлмацтæ 
73 
Æмæ уæ къухтæ сдарут, науæд 
Уæ сæр ныртæккæ баййафдзæн æмбойны 
Йæ карз фыдæх мæ дамбацайæн. 
Сехисмундо 
Ныхъхъус у, дурзæрдæ лæгмар! 
Æнгуылдзæй сæм куы бавналис æрмæст, 
Уæд уаид уый мæ фæстаг бон мæнæн. 
Мæ тугдадзинтæ стондзынæн дæндагæй, 
Фæхойдзынæн æз къæдзæхтыл мæхи, 
Мæ сæрымагъз куыд ныппырх уа сæ тигътыл, 
Цæйнæфæлтау мæ уазæг уа æфхæрд. 
Клотальдо 
Ды хорз зоныс, мæ хæлар Сехисмундо, 
Цæй мидæг ис дæ Хуыцауы гæрах: 
Хуыцæуттæ скодтой карз тæрхон дæуæн, 
Цæмæй адзал ссарай, 
Дæ райгуырыны размæ 
Цæмæн дæ ацы дурастæрд гæнахы. 
Куы зоныс уый: цæмæй 
Дæ къухы ма бафтой дæуæн 
Дæ хъæддаг, де гъатыр нысантæ — уæд 
Цы систай бæстæ хъæрахстæй дæ сæрыл? 
(Салдæттæн.) 
Ей, баппарут æй тагъд фæстæмæ 
Йæ куыдзы бынатмæ. 
Салдæттæ фæлæбурынц Сехисмундомæ æмæ йыл 
ахæстоны дуæрттæ сæхгæнынц. 
Цыппæрæм феезынд 
Росаурæ, Кларин, Клотальдо, салдæттæ. 
Клотальдо(салдæттæн). Ей! 
Салдæттæ 
Сеньор!.. 

74 
Ходы Камал 
Клотальдо 
Байсут сын сæ хæцæнгæрзтæ. 
Сæ цæстытæ сын бабæттут, цæмæй, 
Кæдæм сæ кæнæм, ма базоной уый. 
Росаурæ (Клоталъдойæн). 
Мæнæ дын мæ кард. 
Сæ хистæр дæ ды хъахъхъæнджытæн. 
Æххуырстытæм нæ ратдзынæн мæ хотых. 
Кларин 
Уæдæ æз мæ кард 
Абырæгæн дæр ратдзынæн. Гъа, хæц! 
(Йæ шпагæ салоæттæй иумæ дæтты.) 
Росаурæ (Клоталъдойæн). 
Кæд мын адзалæй аирвæзæн нал и, 
Уæд ацы кард дæуæн кæнын лæвар. 
Йæ фæрцы ме ’фхæрæгæй хъуамæ 
Æз райстаин мæ маст. 
Клотальдо (Росаурæйышпагæисгæйæ). 
Кæм дын уыд ацы кард? 
Росаурæ 
Ратта мын æй иу сылгоймаг. 
Клотальдо 
Йæ ном цы хуынди? 
Росаурæ 
Мæнæн нæй бар, цæмæй зæгъон йæ ном. 
Фæлæ дын иу ныхас зæгъдзынæн: 
Ис ацы карды цавæрдæр æмбæхст ми. 
Клотальдо 
Циу уагæры? 
Росаурæ 
Нæ йæ зонын æз дæр. 
Фæлæ мын æй куы лæвæрдта, уæд загъта: 
«Мæ кардимæ Полонимæ фæцу, 
Дæхи дзы равдис намысджын хæстонæй, 

Тæлмсщтæ 75 
Дæ ацы хотыхыл сæ цæст 
Куыд æрæвæрой фысымты хуыздæртæ. 
Æмæ дын уæд Полонийы лæгдæртæй 
Сæ иу æнæмæнг разындзæн хæрзгæнæг... 
Мæ цæстыты раз амарди, уæддæр 
Йæ ном цы хуынди, уый нæ загъта. 
Клотальдо (ауварсмæ). 
О стыр Хуыцау, цытæ хъусын, цытæ! 
Мæ зæххон зæд, мæ уарзон Виолантæ! 
Кæддæр дæуæн мæ хæстон кард ныууагътон: 
Ныр ацы лæппу кæд мæ кард 
Йæ фарсыл дары — уæд мæ фырт у! 
Цы чындæуа? Куы йæ акæнон къаролмæ, 5’æд ын 
Йæ сæр йæ гуырæй ахицæн кæндзысты. 
Куы йæ бамбæхсон, уæд мæ хæс 
Æз къаролы раз не сæххæст кæндзынæн. 
Цы у уæлдæр: мæ фырт æви мæ хæс? 
Лæгæн йæ хæс æппæтæй дæр уæлдæр у. 
(Хъæрæй.) 
Уæдæ цомут, дардбæстæгтæ! 
Ацæуынц. 
Сæйраг сахар. Зал къаролы галуаны. 
Дыккаг ныв 
Фыццаг фæзынд 
Æрбацæуынц иуæрдыгæй Астольфо æмæ салдæттæ, 
иннæрдыгæй Эстрелья æмæ галуаны уæздан сыл- 
г о й м æ г т æ. Фæссценæйæ хъуысы хæстон музыкæ æмæ 
сармадзаны гæрæхтæ. 
Астольфо 
Дæ фарнæй дун-дуне ныррухс! 
Нæрæмон хурзæрины кадæн 

76 
Ходы Камал 
Сармадзантæ кæнынц гæрах, 
Дæ номыл музыкæ нæры. 
Дæуæн мæлгъæвзаг мæргътæ зарынц. 
Нæ сахары уынгтæ ’мæ фæзты 
Уæларвыл фонтантæ æмбæлынц. 
Зæххон Хуыцау æмæ сыл-паддзах 
Дæ кадыл — флейтæты æхситт. 
Кæнынц сæ фырцинæй пæр-пæр 
Æрхуыбазыр мæргътæ нæ сæрмæ. 
Эстрелья 
Астольфо, тынг бæрзонд мæ систай 
Дæ ныхæстæй, фæлæ тæрсын, 
Кæд мæ, мыййаг, цæстмæ æппæлыс. 
Æууæнкæн нæй йæ кой дæр не ’хсæн, 
Фæлæ нæ иу кæны æрмæстдæр, 
Кæй тырнæм иу бынатмæ, уый. 
Астольфо 
Дæ уайдзæфтæн нæ дæн сæ аккаг, 
Эстрелья, уæгъды мæ æфхæрыс. 
Полонийы къарол Басильо 
Нæ дыууæмæ фæдзырдта ардæм. 
Бындар ын нæй, мæгуыр... Стæй у 
Ныр ацæргæ, бынтон лæмæгъ. 
Æз æмæ ды къаролæн стæм 
Йæ дыууæ хойы зæнæг, нæй йын 
Хæстæгдæр махæй. Уымæ гæсгæ, 
Нæ иуæн у нывгонд, цæмæй 
Æрцахса паддзахы къæлæтджын. 
Æмæ цæмæй нæ мыды къæм 
Ма бахауа, æз уый сæраппонд 
Дæуæн мæ фæндон ныр зæгъын: 
Мæ зæрдæйæн рæбинаг дæ, 
Æмæ нæ дыууæйы чындзæхсæв 

Тæлмацтæ 
Нæ дзыллæйæн æрхæссид амонд. 
Йæ кой дæр фесæфид хæрамæн. 
Фæрнæй паддзахиуæг кæниккам 
Æз æмæ ды æнцад-æнцойæ. 
Нæ мадыфсымæрæн йæ бынтыл. 
Эстрелья 
Æмæ цы кæны... Тынг раст хъуыды. 
Ныртæккæ дæр разы дæ дзырдыл... 
Фæлæ-ма зæгъ, о ме ’мхæрæфырт: 
Кæй С5фæт ауыгъд ис дæ риуыл? 
(Фæссценæйæ хъуысы хæтæлты уасын.) 
Астольфо 
Зæгъдзынæн дын рæхджы æппæтдæр. 
Дыккаг фæзынд 
Чиуыдис, уыдон, стæй Басилио йæ адæмимæ. 
Астольфо 
Эвклид дыккаджы! 
Эстрелья 
Нæ, Сократ! 
Астольфо 
Зонды къуыбар раст! 
Эстрелья 
Нæй æмбал йæхицæн! 
Астольфо 
Нæ зæрдæтæ... 
Эстрелья 
Нæ алы сулæфт... 
Астольфо 
Дæ кадæн, о нæ мадыфсымæр... 
Эстрелья 
Нæ ныфсы мæсыг... 

78 
Ходы Камал 
Басилио 
Мæ хæрæфырттæ, уарзын уæ æз дæр... 
Сымахмæ дæр, мæ галуаны лæгтæм дæр 
Фæдзырдтон æз, цæмæй зæгъон сымахæн 
Мæ ахсджиаг ныхас. Хъусут, уæдæ, ныр. 
Хæрз лæппуйæ фæстæмæ æз фæцалх дæн, 
Уæларвон стъалытæм кæсгæйæ, 
Лæгæн йæ хъысмæт радзурын бæлвырдæй: 
Цы йæм кæсы, цы бавзардзæн уæлæуыл. 
Лæппу мын райгуырд иуахæмы уæд, 
Фæлæ уыди йæ нывыконд æвирхъау. 
Уæларвон стъалытæ мын загътой, 
Мæ фырт кæй уыдзæн знæт сырдæй тæссагдæр. 
Йæ райгуырды хæдуæлвæд 
Мæ лæппуйæн йæ мад 
Фæцыд, мæгуырæг, йе ’нусон дунемæ. 
Мæ фырт кæй уыдзæн, чи нæма уыд царды, 
Зæххыцъарыл кæй нæма фенди," 
Раст ахæм паддзах-тугдзых, стæй æгъатыр. 
Мæнæн кæй дзырдтой стъалытæ æцæгтæ, 
Нæ кодтон ууыл мисхал дæр гуырысхо. 
Æмæ уæд раттон бардзырд æз, цæмæй 
Æгас бæстæйыл атауыс кæной: 
Басильойæн йæ ус ныййардта мард фырт. 
Мæ дæлдæртæн æз карзæй загътон ноджы, 
Куыд самайой æдзæрæг хохы цъассы, — 
Кæдæм нæ уыдзæн маргъ батæхæг дæр, 
Раст ахæм мæсыг хохаг дойнаг дурæй. 
Ныр уым мæ зæнæг Сехисмундо 
Хæры йæ боны хъиутæ, ’рмæстдæр 
Клотальдойæн ис уым уæвыны бар — 
Уый уыд йæ зондамонæг, уый йын 
Фæцамыдта хæрз сабийæ фæстæмæ 
Хуыцауы дин, стæй дун-дунейы равзæрд. 

Тселмацтæ 79 
Цæмæн бакодтон афтæ мæ фæрсдзыстут. 
Мæ ацы фæндæн уыд æфсон. 
Фыццаджыдæр, æз паддзахы къæлæтджын 
Куыд раттаин æгъатыр лæджы къухтæм? 
Дыккаджы та, мæ фырт чи уыди, уымæн 
Куы нæ раттаин иуахæм мæ бынат, 
Уыдаин уæд мæхæдæг дæр фыдгæнæг. 
Æртыккаджы, фæрæдийынæй тарстæн. 
Уæд та уæлæрвты тæрхонæн йæ сæрты 
Мæ лæппу базондзæни хизын? 
Стъалытæн дæр, паддзæхтæн дæр 
Сæ бон у адæймаджы фæндтæ 
Рæстæгмæ бакæнын сæ дæлбар, 
Лæджы туг чи раива ’ндæрæй, 
Нæй ахæм, ахæм тых. 
Уæдæ мæм байхъусут лæмбынæг: 
Райсомы бон Сехисмундо 
(Мæ фырт кæй у, уый абон дæр нæ зоны!) 
Æрбаддзæн къаролы бынаты, 
Æмæ йæ бархъомысы руаджы 
Уыдзæни а бæстæн йæ хицау, 
Йæ дæлбар уе ’ппæт дæр уыдзыстут. 
Кæд стъалыты тæрхон фæмæнг уа, 
Æмæ, йæ арм йæ бæстыл дара 
Уæздан, цæстуарзон, кадæй-радæй, 
Уæд æм æз ратдзынæн мæ бартæ. 
Фæлæ куы цæуа масты фæдыл, 
Куы уа гуымиры, сонт, æнæхсæст. 
Фæхаудзæн уæд йæ къæлæтджынæй 
Æмæ йæхи уды аххосæй 
Мыггагмæ джиудзæни йæ хъоргъы. 
Æмæ-иу уæд мæ хæрæфырттæ 
Сæ цард ысиу кæнæнт æнусмæ, 
Кæнæнт паддзахиуæг дыууæйæ 

80 
Ходы Камал 
Мæ фæстæ «а»-йæ æмæ «о»-йæ. 
Мæ фæндон загътон æз кæронмæ. 
Астольфо 
Мæхи æцæгæлон нæ хонын 
Æз а галуаны, уымæ гæсгæ 
Зæгъдзынæн не ’ппæты бæсты дæр: 
Нæ туг у, не стæг Сехисмундо, 
Æмæ нæ йе ’намонд нæ фæнды. 
Сæйрагдæр та — дæуæн дæ фырт у, 
Фыццаджы бар дæр уымæ хауы. 
Фыццаг лæг уæд нæ паддзахады! 
Басилио 
Уæ уæздан ми мæ зæрдыл сæмбæлд, 
Мæ къабæзтæ. Уæдæ ныр афтæ: 
Астольфо ’мæ Эстрельяйы 
Сæ уæттæм бахæццæ кæнут. 
Иумæ 
Къарол Басилиойæн — намыс! 
(Къарол Басилнойæ фæстæмæ иннæтсе ацæуынц.) 
Æртыккаг фæзынд 
Басилио, фæстæдæр Клотальдо, Росаурæ æмæ 
Кларин. 
Клотальдо 
Мæ къарол, уæндгæ дæр дæм нæ кæнын... 
Басилио 
А, Клотальдо! Тайтымафæзындтæ... 
Æмæ цы ’рцыди? 
Клотальдо 
Æнамонд цау, фæлæ мæнæн та, 
Чысыл ма бахъæуа, æрхæсса 
Ыстыр амонд. 

Тæлмацтæ 81 
Басилио 
Нæ дæ ’мбарын. 
Клотальдо 
Мæн’ ацы ’взонг лæппу куыддæртæй 
Бафтыд мæсыгмæ, уым федта 
Ды фырты, æмæ... 
Басилио 
Мауал тыхс, Клотальдо. 
Мæ сусæгдзинад раргом кодтон æз. 
Ацы лæппу базыдта æрмæстдæр, 
Ныр адæм иууылдæр цы зонынц, уый. 
Æрбауай-иу фæстæдæр, æмæ уæд 
Ды фехъусдзынæ ахсджиаг хабæрттæ. 
Дæ уацайрæгтæ сты сæрибар. 
Цыппæрæм фæзынд 
Клотальдо, Росаурæ, Кларин. 
Клотальдо (иуварсмæ). 
Фæтæригъæд сын кодта. Уæдæ ныр 
Мæ фырт кæй у, уый нал схъæр кæндзынæн. 
(Хъæрæй.) 
Дардбæстæгтæ, стут сымах сæрибар. 
Росаурæ 
Æз, сеньор, 
Мыггагмæ дæр дæ цагъайраг уыдзынæн. 
Мæ хæс мæ цардæй бафиддзынæн æз. 
Клотальдо 
Дæ хæс? Нæ дæ мæ разы хæсджын ды. 
Уæздантуг лæг куы фесафа йæ намыс, 
Нымад уæд удæгæстыл нал у. 
Фæзындтæ ардæм ды, цæмæй 
Дæ бафхæрæгæн аккаг ныхкъуырд раттай. 

82 
Ходы Камал 
Мæрдтæй раздахын дæу мæ бон нæ баци: 
Æнæнамыс цард цардыл нымад нæу. 
Росаурæ 
Ды раст дæ, фæлæ архайдзынæн æз, 
Цæмæй мæ намыс раздахон фæстæмæ.. 
Клотальдо 
Уæдæ уæд айс дæ кард фæстæмæ. 
Дæуæн уыдзæн мæ хотых ахъаз... 
Мæ хотых, зæгъгæ... Уыд мæ къухты. 
Фыдгулы тугæй сфидаудзæн дæ кард, 
Дæ бафхæрæг та баййафдзæн æфхæрд. 
Росаурæ 
Ныр та мын æй ды лæвар кæныс а кард... 
Æмæ хæрын йæхи номæй æз ард, 
Æфхæрдæн дзуапп кæй ратдзæнис мæ къухты. 
Кæд ме знаг нæу сæ лæмæгътæй, уæддæр. 
Клотальдо 
Ома? 
Росаурæ 
Ахæм тыхджын у, 
Æмæ йæ кой æдасæй æз нæ уæндын. 
Клотальдо 
Хæрз дзæгъæлы. 
Куы йæ зонин дæ бафхæрæджы, уæд 
Нæ рахæцин йæ фарс æппындæр никæд. 
Росаурæ 
Цæй, хорз, уæдæ. Æууæндын дыл æмæ дын 
Зæгъын йæ ном. Герцог у... йæ ном Астольфо. 
Клотальдо (иуварсмæ). 
Мæ раны дæн! (Росаурæйæн.) 
Кæд афтæ у, уæд у дæуæн дæ паддзах... 
Уæдæ дын уæд цы хуызы скодта маст? 
Росаурæ 
Стæй ма масты хуызæн к’ уаид. 

Тæлмацтæ 
Клотальдо 
Йæ къух дæм систа... 
Росаурæ 
Бирæфыддæр!.. 
Клотальдо 
Цæй-ма. 
Зæгъ æй, цы уыд? 
Росаурæ 
Зæгъдзынæн æй... 
Мæ цæстæнгасы уыйбæрц уарзт цæмæн и, 
Цæмæн хъусын иттæг лæмбынæг æз, 
Зæлдагау лæгъз мæ дзыхыдзырд цæмæн у, 
Нæ зонут уый. 
Мæ уæлæдарæс сусæгдзинад у. 
Цы мæ хонут, æз уый нæ дæн æппындæр. 
Эстрельямæ кæй æрбацыди курæг, 
Астольфо уымæй бафхæрдта... Ныхъхъус дæн! 
Росаурæ æмæ Кларин ацæуынц. 
Клотальдо 
Фæлæуу-ма!.. Байхъус!.. Багъæц-ма чысыл!.. 
Дыккаг бон райсомæй. Зал къаролы галуаны. 
Æртыккаг ныв 
Фыццаг фæзынд 
Басилио, Клотальдо. 
Клотальдо 
Куыддæриддæр ныффæдзæхстай, мæ паддзах, 
Раст афтæ бакодтон æппæт дæр. 
Басилио 
Радзур-ма бæлвырддæр, куыд дын бантыст? 

84 
Клотальдо 
Хуыссæджы хос мæхи къухтæй скодтон, 
Ды мын куыд бацамыдтай, афтæ. 
Стæй ахæстонмæ бацыдтæн æд хос. 
Дæ фыртимæ æрæфтыдтон ныхас — 
Ды мын куыд бафæдзæхстай, афтæ — 
Лæджы намысыл, паддзахады кадыл... 
Фæгæпп ласта йæ бынатæй æваст 
Æмæ тызмæгæй азæлыд йæ хъæлæс: 
«Тыхы фæрцы, дам, басастæуыд мæн, 
Цыфæнды паддзахы раз никæд, загъта, 
Æз барвæндонæй 
Нæ, не ’ркъул кæндзынæн мæ сæр!» 
Мæ нуазæн ын бадардтон æз уæд. 
Æвиппайды дзæгæрæг фынæй аци. 
Гъестæй, дæ лæггадгæнджыты фæрцы, 
Æвæрд æрцыди къареты фынæйæ, 
Æмæ ныр хуыррытт-фынæй кæны 
Къаролы сынтæджы. Кæд, мыййаг, 
Дæ зæрды ’рыфта адæтты тыххæй 
Мæнæн хæрзиуæг раттын, уæд дæ курын 
Æрмæстдæр иу хорзæх: зæгъ-ма, 
Цæмæн бахъуыд фынæйæ Сехисмунды 
Æрбаласын дæ галуанмæ? 
Басилио 
Цæмæн? Зæгъдзынæн дын æй æз, уæдæ, æргомæй. 
Куыд зоныс, афтæмæй мæ фырт 
Куы фæзынд а дунемæ, уæд 
Уæларвон стъалыты равæрды 
Æз бакастæн, кæй уыдзæн Сехисмундо 
Сæрæвæрæн æнæкæрон бæллæхтæн. Фæлæ... 
Цы нæ вæййы: уæд та уæлæрвтæ 
Сæ фæндон раджы аивтой, æмæ 
Кæны мæ лæппу хъизæмæрттæ уæгъды. 

Тæлмашпæ 85 
О, адæймагæн бирæ у йæ бон, 
Куы йæм уа зонд, стæй мидхъару йæ туджы. 
Куы базона æцæгдзинад мæ фырт, 
Кæй туг кæны йæ тугдадзинты зилдух, 
Йæ авналæнтæ уæд уыдзысты ’ндæртæ... 
Йæ барджын арм йæ паддзахадыл дардзæн. 
Фæлæ куы уа тиран æмæ тыхгæнæг, 
Уæд та фæстæмæ й’ ахæстоны сбаддзæн. 
Фæлæ фæрсыс: цæмæн радтон æз бардзырд, 
Цæмæй фынæйæ ардæм ласт æрцæуа... 
Уымæн æмæ, куы базона бæлвырдæй, 
Æцæгæй дæр къаролы фырт кæй у, 
Гъестæй та ног куы бахауа йæ хъоргъмæ, - 
Йæ зæрдæ, бецау, асæтдзæн бынтон. 
Ныр та... ныр та мæ фырт æнхъæлдзæн, 
Цыма цытæ бавзæрста ам, 
Уыдысты уыдон иууылдæр йæ фыны. 
Æниу, Клотальдо, бауырнæд дæ, 
Хæстæг уыдзæн æцæгдзинадмæ: 
Нæ цард æцæгæй дæр фын у. 
Клотальдо 
Мæнмæ гæсгæ, æрыхъал Сехисмундо... 
Æрбацæуы. 
Басилио 
Уæдæ уал æз мæхи фæсфæдмæ айсон. 
Ды йæм фæлæуу, йæ чемы йæ æрцæуын кæ. 
Зæгъ ын рæстдзинад. 
Клотальдо 
Æппæт дæр ын зæгъон? 
Басилио 
О. Хъуамæ зона, 
Цы йæм æнхъæлмæ кæсы, уый, 
Æмæ дзы бахиза йæхи. 
(Ацæуы.) 

86 
Ходы Камал 
Дыккаг фæзынд 
Клотальдо, Кларин. 
Клотальдо 
Ды дæ, Кларин? Цы дæм ис ногæй? 
Кларин 
Зæгъдзынæн дын, цы мæм ис ногæй, уый: 
Дæ уынаффæмæ байхъуыста мæ хицау 
Æмæ чызджы уæлæдарæс ыскодта. 
Клотальдо 
О, афтæ домы галуаны æгъдау. 
Кларин 
Стæй-ма ноджы иу ног хабар ис: 
Дæ цардхæрæфырт рахуыдта йæхи, 
Æмæ æваст йæ кад уæларвыл сæмбæлд, ныр уыдзæн 
Эстрельяйæн йæ фæсдзæуинты хистæр. 
Клотальдо 
Æмæ уыдзæн йæ номы ’мсæр йæ кад. 
Кларин 
Ноджыдæр ма иу хабар: æз дæр 
Мæ хицауимæ дард бæстæй æрцыдтæн, 
Фæлæ мæ нæй куыдзы хъуыдыгæнæг дæр. 
Фырæххормагæй бахаудтой мæ тæнтæ. 
Клотальдо 
Кæй хъаст кæныс, æфсон ис уымæн. 
Нырæй фæстæмæ кусдзынæ мæнмæ. 
Кларин 
Сеньор, ныллæг дын кувын æз мæ сæрæй! 
Кæсут-ма, уæртæ Сехисмундо! 
Хъуысы музыкæ æмæ зарын. Сехисмундойы фæдыл 
æрбацæуы бирæ фæсдзæуинтæ æмæ лæггадгæнджытæ. 

Тæлмацтæ 
Æртыккаг фсезынд 
Чиуыди, уыдон, стæйСехисмундо, зарæггæнджы- 
т æ, г а л у а н ы д д æ м æ м æ л æ г г а д г æ н д ж ы т æ, 
Сехисмундойæн дарддæр кæнынц йæ дарæс. 
Сехисмундо 
О стыр Хуыцау, цытæ уынын мæ цæстæй? 
Фыццаг хатт царды не ’ууæндын мæ хъустыл 
Стæй ме ’нкъарæнтыл. Паддзахы галуаны... 
Дари æмæ хъæдабæйæ — мæ дарæс... 
Æнæнымæц фæсдзæуинтæ — мæ уæлхъус, 
Хуыссæг мæ ’рцахста ахæстоны дуртыл, 
Ныр райхъал дæн зæринфæлыст сынтæджы, 
Дæсгай къухтæ мыл акодтой мæ дарæс 
Цæстныкъуылдмæ. О, тынг карз уыд мæ фынæй, 
Фæлæ та ног æрцыдтæн æз мæ чемы. 
Кæд нал дæн æз, ныронг цы уыдтæн, уый? 
Кæд нал дæн æз кæддæры Сехисмундо? 
Уæдæ цы ’рцыд? Ау, атæппæт диссæгтæ 
Мæ цæстытыл куыд хъуамæ уайой? Нæ!.. 
Мæ цæстытæ куыд байгом кодтон, афтæ 
Мæ разы айтынг дидинвæлыст галуан. 
Мæ алыварс — козбаугæнджытæй йедзаг. 
Гъемæ тынг хорз! 
Цы ’рцæуинаг у, уый æрцæуа хъуамæ. 
1 аг æххуырст 
Кæд бар дæггут, уæд азардзыстæм ноджы... 
Сехисмундо 
Æгъгъæд фæуæд. 
2-аг æххуырст 
Æгæр æрхæндæг у дæ бакаст, 
Æмæ дæ зарæг бахъæлдзæг кæндзæни. 
Сехисмундо 
Уæ зарджытæй хæццæ кæны мæ зæрдæ. 

88 
Ходы Камал 
К л о т а л ь д о (йæиу уæрагыл æрлæугæйæ). 
О паддзахы фырт! У мæнæн егъау кад, 
Фыццаг дæм ацы стыр номæй кæй дзурын. 
Лæууын дæ разы æз сæркъулæй. 
Дæ къухæн мын ныбба кæныны бар ратт. 
Сехисмундо (иуварсмæ). 
Клотальдо нæу? Сыбыртт кæнын дæр 
Мæн чи нæ уагъта ахæстоны, уый? 
Йæ зоныгыл лæууы мæ цуры ныр? 
Клотальдо 
Уыдтæ ды тарф фынæй, æмæ дæ 
Дæ ахæстонæй галуанмæ æрхастой. 
Нырæй фæстæмæ ’гас Полони 
Уыдзæн æнæхъæнæй дæ дæлбар. 
Дæуæн дæ райгуырды хæдфæстæ 
Мах федтам стъалыты тæрхон: 
Дæу азарæй æгас паддзахад 
Рæхджы кæй бауыдзæн хæрзбын. 
Бæллæхтæй фервæзыны охыл 
Дæ фыд тызмæгæй бардзырд ратта, 
Цæмæй хæххон мæсыджы хъоргъы 
Дæ цард æрвитай. Фæлæ ныр 
Йæ фæндон аивта ’мæ загъта: 
«Мыййаг, кæд стъалыты тæрхонæй 
Нывджындæр разынид мæ фырт». 
Мæ ахæст нал дæ ныр, ныр дæ мæ хицау. 
Ныртæккæ къарол дæр йæхæдæг 
Зындзæни ардæм æмæ дын 
Бæлвырддæр радзурдзæни хабар. 
Сехисмундо 
Цъаммар, æнаккаг дæ! Фыдгæнæг! 
Бæлвырддæр, дам... Бæлвырдæй зонын ныр, 
Æз чи дæн, стæй мæ уæйгæнджытæ чи сты... 

Тæлмацтæ 
89 
Мæ бархъомыс, мæ маст æмæ мæ фыдæх 
Ныккалдзынæн мæ фыдызнæгтыл, багъæц. 
Ныууæй кодтай дæ фыдыбæстæ ды, 
Æппæт закъонтæн ахызтæ сæ сæрты, 
Кæй дæн æз къаролæн йæ фæдон, 
Мæнæй уый бамбæхстай, стæй ноджы 
Рæстæй фæдардтай ахæстоны мæн. 
Уæдæ ныр сар кæндзæн дæ сæр! 
Клотальдо 
Хуыцау мыл сæвæрдта йæ бæллæх! 
Сехисмундо 
Уæдæ ныр хъус: 
Закъоны раз ды дæ фыдгæнæг, 
Къаролы раз — цæстмæмигæнæг, 
Цыфыддæр знаг та дæ мæ удæн. 
Дæ фыдракæндтæ ахæм бирæ сты, 
Ды ахæм налат, ахæм æлгъаг дæ, 
Æмæ дын мах тæрхон хæссæм æртæйæ: 
Нæ къарол, закъон æмæ æз: 
Æвæстиатæй æрцæуай хъуамæ мард. 
2-аг æххуырст 
О, фæлæ, принц... 
Сехисмундо 
Ды дæр йæ фарс дæ? 
Мæхи къухæй адзал ныртæккæ ссардзæн. 
Мæ разæй иуварс акуыйты у, науæд 
Дæу фехсдзынæн æз рудзынгæй сæрбынмæ! 
2-аг æххуырст (Клоталъдойсен). 
Дæхи дзы хъахъхъæн! 
Клотальдо (Сехпсмундойæн). 
Дæхæдæг дæр нæ дæ хуыздæр ран: 
Фырхъалæй арвыцъæхмæ стахтæ, 
Фæлæ нæ зоныс — фынæй дæ æви хъал дæ. 
(Ацæуы.) 

90 
Ходы Камал 
Цыппæрæм фæзынд 
Сехисмундо, Кларин, галуаны адæм. 
2-аг æххуырст 
Принц... 
Сехисмундо 
Ахъуыдты у! 
2-аг æххуырст 
Уый кодта ’рмæст, 
Нæ къарол ын цы бафæдзæхста, уыдон. 
Сехисмундо 
Нæ кодта къарол раст: 
Фæдардта ахæстоны уый 
Фидæны къаролы. 
Цы фендæуыди ’вирхъаудæр нæ зæххыл: 
Цагъайраг хъизæмарæй мардта, 
Рæхджы къарол чи уыдзæн, уый. 
2-аг æххуырст 
Цы кодта, уый хуыздæрæнхъæлæй кодта... 
Сехисмундо 
Уæддæр йæ сæрыл дзуры! 
Фесæф тагъд мæ цурæй! 
Кларин 
Принц раст у. Айс дæхи дзæбæхæй! 
2-аг æххуырст 
Фæлæуу, фæлæуу, ды та нын чи дæ? 
Ныхасы бар дын чи радта дæуæн та? 
Кларин 
Ничи. Райстон æй мæхæдæг. 
Сехисмундо 
Фæлæуу-ма, чи дæ? 
Кларин 
Чи дæн æз? Æдзæсгом, тонагæнæг, шут, 
Æрмæст нæ дæн хæлиудзых. 

Тæлмацтæ 
91 
Сехисмундо 
Кæдæй-уæдæй мын ацы стыр галуаны 
Мæ зæрдæ иу лæг балхæдта... 
Кларин 
Чи, æз? 
Зæххыл нæма райгуырди ахæм Сехисмундо, 
Кларин кæмæн нæ балхæна йæ зæрдæ. 
Фсендзæм фæзынд 
Чи уыди, уыдон æмæ Астольфо. 
Астольфо 
Цæхæртæ калдзæн ацы бон æнусты, 
Дæу нын фæстæмæ чи балæвар кодта. 
О хурты хур, ныррухс кодтай нæ бæстæ, 
Дæ фарны тынтæй саудалынг фæсырдтай. 
Ды, удхосау, нæ бæстæмæ фæзындтæ. 
Уыдзæн дæ сомбон фидауцджындæр ноджы. 
Сæдæ азы нын кадимæ фæхæсс 
Тæмæнтæкалгæ паддзахы зæрин худ. 
Сехисмундо 
Хуыцау дæ хъахъхъæнæд, сеньор. 
Астольфо 
Æвæццæгæн, нæ зондзынæ, ай-гъай, 
Æмтуг æмæ æмыстæг кæй дæн демæ, 
Æндæра мын нæ галуаны æвзагыл 
Æндæр арфæтæ ракодтаис хъуамæ. 
Сехисмундо 
«Хуыцау дæ хъахъхъæнæд» кæй загътон, 
Кæд уыйадыл фæхæрам дæ, мыййаг? 
Цæй, хорз, куы ма сæмбæлæм искæд, 
Зæгъдзынæн уæд: «Хуыцауы фыдæх ссар!» 

92 
2-аг æххуырст (Астольфойæн). 
Йæ ныхæстæ, æцæг дæр, 
Нæ вæййынц фаг уæздан æдзух... 
Фæлæ зæрдыл дарын æмбæлы: принц 
Хъæддаг уавæрты хъомыл кодта. 
( Сехисмундойæн.) 
Герцог у Астольфо... 
Сехисмундо 
Нæ уарзын æз къæлæсы митæ. 
Йæхи æгæр нысхъæлтæ кодта. Стæй 
Æд худ цæмæн лæууы мæ цуры? 
2-аг æххуырст 
Хæстæг у къаролæн. 
Сехисмундо 
Æз та йæм 
Дæн уымæй ноджыдæр хæстæгдæр. 
2-аг æххуырст 
Уæздан ми паддзæхты зæнæгæн 
Уыдис кæддæриддæр закъон... 
Сехисмундо 
Кæм нæй дæ цæхдон, 
Уым дæ къæбæр ма тул! 
Æхсæзæм фæзынд 
Чи уыди, уыдон æмæ Эстрелья. 
Эстрелья 
О принц, дæ иууыл бæрзонддзинад! Мах 
Стæм не ’ппæт дæр хъысмæтæй райгонд, 
Кæй дæ уынæм нæ галуаны рæбынæй. 
Ды ахæм ныфс дæ, ахæм æнцой дæ, 
Æмæ нæ цинæн нæй зæгъæн ныхæстæй. 
Сæ лæугæ хох, сæ цæугæ мæсыг хонынц 

Тæлмацтæ 93 
Дæу дзыллæтæ: æмæ æхсæвæй-бонæй кувынц, 
Цæмæй кæнай паддзахиуæг æнусмæ! 
С ехисмук до(Кларинæн). 
Зæгъ-ма, мæ лымæн, ацы зæххон Хуыцау 
Кæцæй фæци? Цы ран уыдис ныры онг? 
Йæ гуырвидауц, йæ уæнгты конд, йæ бакаст... 
Зæд у æви сылгоймаг у? 
Кларин 
Эстрелья, принц. Дæ фыдыхойы чызг. 
Сехисмундо (Эстрелъяйæн). 
О, ратт мын бар, цæмæй мæ дойны суадзон 
Дæ цæстыты æнæбын цадæй æз. 
(Йæ къухмæ йын æвналы.) 
Эстрелья 
Цæй уæздан дæ! 
Астольфо (иуварсмæ). 
Мæ хæдзар хæлдзæн. 
2-аг æххуырст (иуварсмæ). 
О, герцогæн сæ хæрзтæй нæу йæ уавæр, 
Æвæццæгæн æй бахъæудзæни ме ’ххуыс. 
( Сехисмундомæ.) 
О, фæлæ, принц, æнæ)’æздан ныхас 
Кæд аив нæу. Уæлдайдæр — герцог ам и. 
Сехисмундо 
Схæцыдтæ та зонд садзыныл ногæй? 
2-аг æххуырст 
Мæнмæгæсгæ... 
Сехисмундо 
Æгъгъæд дзæнгæда цæгъд! 
Мæ бон дæ уынаффæтæй нал у. 
Цыфæнды хорз фæнд ма ’рæфтæд мæ зæрды, 
Уæддæр дæумæ уый галиу ми кæсы. 
Мæн цы бафæнда, уый æдзух дæр раст у! 

94 
Ходы Камал 
2-аг æххуырст 
О, фæлæ, сеньор, 
Куы хиза бардзырд закъонæн йæ сæрты, 
Уæд æй куыд хъуамæ баххæст кæнон æз? 
Сехисмундо 
Дæ къух дæ цардыл ауыгътай, æнхъæлдæн. 
Æви дæ ферох и мæ ныхас: 
Фæрсагæй дæ фехсдзынæн сæрбынмæ! 
2-аг æххуырст 
Мæнимæ афтæ дзурæн нæй! 
Сехисмундо 
Нæй? Уæдæ фендзыстæм ныртæккæ!.. 
(Фæлæбуры йæм æмæ йæ ахæссы.) 
Астольфо 
О, сау бæллæх! Йæ сæр, йæ фад нæ зоны! 
Эстрелья 
Цы йæ зæрды ис? Акæсон сæ фæстæ! 
Эстрелья ацæуы. Сехисмундо æрбаздæхы. 
Æвдæм фæзынд 
Сехисмундо, Астольфо, Кларин, 
галуаны адæм. 
Сехисмундо 
Æмæ, дам, мемæ афтæ дзурæн нæй. 
Балкъонæй йæ азыввытт ластон, 
Æмæ йæ тъыллупп денджызы фæцыди. 
Астольфо 
О, фæлæ, принц, дæ хъæддаг митæн 
Кæрон ыскæнын афон у. 
Ай тархъæд нæу, фæлæ галуан у. 

Тæлмацтсе 
95 
Сехисмундо 
Ды та дæ дзыхæн зон йæ уаг, 
Кæннод дæ зынаргъ Х5’д æмбойны 
Æнæ сæр аззайдзæн, мæ лымæн. 
Астольфо ацæуы. 
Æстæм фæзынд 
Сехимундо, Кларин, галуаны адæм, 
Басилио. 
Басилио 
Цы ’рцыдис ам ныртæккæ? 
Сехисмундо 
Æппындæр ницы: иу дзæгъæлдзых æмæ сæлхæры 
Ныззыввытт ластон балкъонæй. 
Кларин (сабыр хъæлæсæй, Сехисмундомæ). 
Къарол. 
Басилио 
Æрцыд фыдракæнд. Фыццаг бонæй фæстæмæ 
Ды ’рлæууыдтæ фыдбылызы фæндагыл, — 
Лæг амардтай. 
Сехисмундо 
Уый «нагъ» загъта, æз та йын загътон «о». 
Ныр рабæрæг, æз раст кæй уыдтæн, уый. 
Басилио 
Фыды зæрдæ, куыннæ атоныс риуы! 
Куы йæ зыдтай сæ уынаффæ уæлæрвтæн: 
Фыдхъысмæт дын нынныв кодтой бæрзондæй. 
Æмæ дæхи, дæхи бон уыд æрмæстдæр 
Æрлæууын арвы уынаффæйы ныхмæ, 
Цæмæй дæ бæстæн цардамонд æрхæссай. 
Ды та дæ фæндаг райдыдтай фыдгæндæй, — 
Лæг амардтай. Ныр-ма мын зæгъ: 

96 
Ходы Камал 
Цы зæрдæйæ дæ ’рбалвасон мæ риумæ? 
Куыд бавналон лæгмары къухтæм æз — 
Фыдæх чи тауы къаролы галуаны? 
Уæууæй, уæууæй! Цæмæй тарстæн, 
Æййафы уый мæ сæр! 
Куыд бæллыдтæн, о, стыр Хуыцау, æвдисæн, — 
Мæ хъæбулы мæ хъæбысы ныттухон! 
Фæлæ, ныббар мын, о Хуыцау, ныббар, 
Куыд ныккæнон мæ хъæбысы лæгмары? 
Сехисмундо 
Ныры онг дæр дæ хъæбыстæ нæ зыдтон, 
Уæдæ ныр дæр æнæ уыдон быхсдзынæн. 
Фæлæ-ма зæгъ: кæд фендæуыд, цæмæй 
Ныййарæг фыд йæ иунæг буц хъæбулæн 
Уæлæуыл зындон сараза йæ цардæй?! 
Мæнæн нæ уыди къона æмæ арт, 
Нæ мын уыд хион — бакодтой мыл хъоды. 
Хъæддаг сырдау къæдзæх-лæгæты цардтæн. 
Мæ хорзмæ нæ — мæ адзалмæ бæллыдтæ! 
Дæ хъæбыстæ кæм бахъуыдысты мæн? 
Йæхи зæнæгыл чи систа йæ къух, 
Ау, ахæм фыдæн аргъ куыд кæна кæстæр?! 
Басилио 
Дæуæн нæ хъуыди цард дæттын, нæ хъуыди. 
Æндæра ныр мæстæй мæ риу нæ тонид. 
Нæ дын хъусин дæ саузæрдæ ныхæстæ. 
Сехисмундо 
Æцæгдæр мын куы нæ раттаис цард, 
Уæд мын мæ карз æлгъыстытæ нæ хъусис. 
Фæлæ мæ раттай иугæр кæд, — 
Мæ судзгæ азар баййафæд дæ сæр: 
Цы мын радтай, ды байстай уый фæстæмæ. 
Лæвар кæны парахатзæрдæ лæг, 

Тæлмацтæ 
97 
Фæлæ йæ лæвар чи байсы фæстæмæ, 
Æлгъагдæр æлгъин уый фæхонынц адæм. 
Басилио 
Уæдæ мын, мыййаг, стыр бузныг зæгъдзынæ! 
Дæ талынг къæс, дæ талынг хъоргъæй дæу 
Æз ракодтон тæмæнкалгæ галуанмæ, 
Æмæ дæ скодтон бæстæйæн фыццаг лæг. 
Сехисмундо 
Цæй охыл зæгъон хъуамæ «бузныг» æз, 
Хъадамантæ мыл чи бакодта, уымæн? 
Ныр та... Ныр де змис райдыдта ызгъæлын 
Æмæ мын уæд, гъай-гъай, сæрибар радтай. 
Фæлæ бæрзонд бынат мæнæн 
Нæ радтай ды — йæхæдæг мæм æрхаудта. 
Къаролы фырт, къаролы фырт дæн æз! 
Ныр та мæн уыдзæн паддзахы къæлæтджын! 
Дæуæй... Дæуæй та ницæмæй дæн бузныг. 
Нæ, бз^зныг нæ! Дæ аххосджын мæ разы: 
Хуыцауы рæстæй бафхæрдтай ды мæн. 
Мæ фæндæгтæ мын сæхгæдтай, фыдгæнæг, 
Сæрибар цардмæ, намысы бæрзæндтæм. 
Басилио 
Æз — нæ! Ды дæ зылын мæ разы! 
Куыд æцæг дзырдтой стъалытæ, уæз^уæй! 
Ды дæ хъæддаг, къæйных æмæ фыд-зæрдæ... 
Æз та — дæ фыд, стæй дæн нырма паддзах. 
О, базыдтай йæ: чи дæ, стæй кæй фырт дæ, 
Дæ талынг ыскъæт раивтай галуанæй. 
Фæлæ кæны æгæргæнæг æгæр... 
Æрсабыр у,дæ алывæрстæм акæс, 
Дæ цæстытæй цытæ уыныс ныртæккæ, 
Кæд уыдон фыны, фыны сты æрмæст? 
(Ацæуы.) 
\ Ходы Камы 

98 Ходы Камал 
Фарæстæм фæзынд 
Сехисмундо, Кларин, лæггадгæнджытæ. 
Сехисмундо 
Æцæгæй дæр — фынæй кæд дæн, мыййаг? 
Кæд адæттæ æрмæст мæ цæстыл уайынц? 
О, нæ! Нæ дæн фынæй! Цæй фынæй дæн! 
Æз — хъал дæн! 
Ныр дæн сæрибар, стæй — хæдбар. 
Фæсмон кæныс, кæй дын райгуырдтæн, ууыл? 
Нæ, байрæджы ис, байрæджы фæсмонтæн. 
Лæгъстæ мын кæ, æртхъирæнтæ мæм кæн — 
Æрдумæ дæр дæ не ’рдардзынæн æз. 
Ныронг уыдтæн дæ фыдгæндæн йæ уацар, 
Ныр зонын æз — паддзахы фырт кæй дæн, 
Уæдæ мæ ныхмæ не ’рлæудзæн лæджы фырт. 
Мæ уавæртæ мæн ахæм ран сæвæрдтой, 
Æмæ сырд дæр дæн, адæймаг дæр дæн! 
Дсесæм фæзынд 
Чи уыди, уыдон, стæй, сценæйæн йæ арфы Росаурæ, 
йæ уæлæ сылгоймаджы дарæс. 
Росаурæ (иуварсмæ). 
Йæ фæсдзæуин кæй дæн, 
Уый тынг цæуы йæ зæрдæмæ Эстрельяйæн. 
Тæхуды, куы нæ мæ фенид йемæ ам Астольфо! 
Æрмæст йæ койæ дæр фыртæссæй ризын. 
Кларин (Сехисмундомæ). 
Зæгъ-ма мын, принц, цы дæм кæсы 
цымыдисагдæр ам? 
Цыдæриддæр ам ис, уыныс сæ ды фыццаг хатт... 

Тæлмацтæ 
Сехисмундо 
Галуанæй зæгъай, адæмæй — æппæт дæр, 
Куыд æнхъæл уыдтæн, разындысты ахæм. 
Фæлæ мæ цæст æрæвæрдтон æрмæстдæр 
Сылгоймаджы тæмæнкалгæ фидауцыл. 
Кæддæр æвзонгæй иу чиныджы кастæн: 
Цыдæриддæр Æппæтфæлдисæг ратта 
Нæ дунемæ — у адæймаг сæ рындз, сæ фидыц... 
Æз та зæгъон: нæ зæххы сæрмæ арв тæмæн 
куыд калы, 
Афтæ раст 
Сылгоймаг у зæххон дзæнæт, зæххон зæд. 
(Фены Росаурæйы.) 
Кæс-ма!.. Йæ æртгывдмæ мæ цæстытæ нæ лæууынц!.. 
Росаурæ (иуварсмæ). 
Уый принц у! Лидзгæ мын у ардыгæй! 
Сехисмундо 
Сылгоймаг! Иучысыл фæлæуу! 
Куыддæр ыскасти хур, 
Æваст куыд аныгуыла афтæ? 
Нæ, не ’ууæндын мæ цæстытыл, Хуыцау! 
Росаурæ 
Уæдæ æз дæр куы не ’ууæндын мæ цæстытыл. 
Сехисмундо (иуварсмæ). 
Кæмдæр ма цыма федтон ацы саурæсугъды. 
Росаурæ (иуварсмæ). 
Иæ бакаст у пехуымпарау уæздан. 
Уынгæ та йæ фæкодтон... хæхты... ахæстоны... 
Сехисмундо (иуварсмæ). 
Цæрыны монц мæ зæрдæйы ныттагъди. 
(Росаурæйæн.) 
Куы фæзæгъынц сылгоймаг, зæгъгæ, лæгтæ, 
Уæд хуры тынтæй айдзаг вæййы зæрдæ. 
Зæгъ-ма мын, чи дæ? 

100 
Ходы Камал 
Кæд дæ нæ зонын æз, уæддæр 
Æбæрæг тых дæуырдæм мæн æлвасы. 
Мæнмæ гæсгæ ма сæмбæлдыстæм иу хатт. 
Фæлæуу! Нæ, ма ацу! Зæгъ мын æй — чи дæ! 
Росаурæ (иуварсмæ). 
Мæнæй уый, лидзгæ ардыгæй. 
Стæй — тагъддæр! 
(Хъæрæй.) 
Эстрелья у мæ буц æхсин мæнæн. 
Сехисмундо 
Эстрельяйæн йæ лæггадгæнæг? Ды? 
Уæвгæйæ дæр, лæг бонæн диссаг хъусы! 
Ды — хурзæрин. Дæ ирд тæмæнæй уый дæр 
Цæхæртæ скалдзæн. Дидинджын æрдуз 
Кæны æмæрттывд, арвæрдыны ронау. 
Фæлæ дзы нæй сырх уардийæн æмбал. 
Налхъуыт-налмастæм цæстытæ нæ лæууынц. 
Фæлæ ис се ’хсæн аргъæутты хæзна, 
Æмæ сын уый алæмæт фидыц ратты. 
Æгæрон арвыл стъалытæ æрдзæтæ, 
Фæлæ сæ паддзах рухс хурзæрин у. 
Ау, чи нæ у дæ иу бакасты аргъ дæр, 
Куыд кæнай хъуамæ уымæн ды лæггад?! 
Уæдæ, зæгъын æз дун-дунеты раз: 
Ды — хур, ды — уарди, ды — налхъуыт-налмас! 
Иуæндæсæм феезынд 
Чи уыдис, уыдон æмæ Клотальдо — кулисæты аууон. 
Клотальдо (иуварсмæ). 
Æрсабыр кæнон къаролы фырты. 
Ау, цавæр у, мæ хъæбысы куы схъомыл. 
Фæлæ уый циу? 

Тæлмацтæ 101 
Росаурæ 
Æгæр кад мын кæныс. 
Фæлæ мæ бон нæу исты зæгъын ам. 
Куы нæ фефты бæлвырд дзуапп раттын къухы, 
Вæййы уæд хорз дзуапп ницы зæгъын дæр. 
Сехисмундо 
Нæ, нæ, фæлæуу! Куыд ацæудзынæ афтæ: 
Фырадæргæй кæны мæ сæр дзæгъæлтæ. 
Уæд мæ куыд уадзыс иунæгæй? Нæ, нæ... 
Росаурæ 
Ды мын бар ратдзынæ... æмæ... 
Сехисмундо 
Нæ курыс бар, тыхæй йæ исыс. 
Росаурæ 
Куы нæ йæ дæттай — нæй хуыздæр гæнæн. 
Сехисмундо 
Цæй, хорз. Уæздан хъæуы, æгæр уæздан нæ бæззы. 
Мæ ныхасыл дыууæ куы зæгъынц, уæд 
Мæнæн уый маргæй дæр фыддæр у. 
Росаурæ 
Кæд уыцы марг дæ марæг у, дæ маст 
Кæд рафыхти цæджджинагау дæ туджы, 
Уæддæр куыд хъуамæ бафхæрай ды мæн, 
Мæ сыгъдæг ном куыд фæчъизи кæндзынæ? 
Сехисмундо 
Цы, дам, цы, дам? Кæс-ма,^æдæ, ныртæккæ! 
Кæнын дæ рæсугъддзинадæи къæмдзæстыг, 
Фæлæ цы у мæ монцты раз къæмдзæстыг! 
Мæнæн нæй арвыбын цæлхдур. 
Ныртæккæ ам мæнæн цæлхдур æвæрдта иу лæг, 
Гъестæй мын амыдта зæндтæ, 
Æмæйæ тъыллупп денджызы фæцыди, 
Куы йæ нывзылдтон уæлхæдзарæй, уæд. 
Ды дæр мын кæд зæндтæ амоныс, уæд 
Дæ «сыгъдæг ном» дæр атæхдзæн йæ фæстæ. 

102 
Ходы Камал 
Росаурæ 
Нæ рæдыдысты стъалытæ: рæхджы 
Нæ бæстæйæн къарол уыдзæн тыхгæнæг. 
Сехисмундо (лæггадгæнджытæн). 
Уæхи-ма айсут æмæ дуар ныхгæнут. 
Кларин æмæ галуаны адæм ацæуынц. 
Дыууадæсæм фæзынд 
Сехисмундо, Росаурæ æмæ сценæйы арфы 
Клотальдо. 
Росаурæ 
Æнхъæлдæн æмæ бабын дæн. Ныббар мын! 
Сехисмундо 
Ау, дæхæдæг мæ куы рахуыдтай тыхгæнæг. 
Уæдæ тыхгæнæг барынтæ нæ зоны. 
Клотальдо (размсе рагæпп кæны). 
Фæхæц дæхиуыл, принц! 
Хуыцауы хатыр бакæн! 
Сехисмундо 
А, ды дæр та ам дæ? 
Зæронд сæлхæр, фæдæлдзæх у мæ разæй. 
Мæ маст дæуыл ныккалдзынæн кæннæуæд! 
Клотальдо 
Дæ бартæ кæд æнæкæрон ысты, 
Уæддæр дæ масты фæдыл ма цу. 
Æрсабыр у, уæд та ма фыны дæ, мыййаг? 
Сехисмундо 
Зæронд халон! Кæдмæ хъа-хъа кæндзынæ? 
Ныртæккæ дæ куы фæкуырис кæнон, 
Уæд бамбаодзынæ, хъал дæ ’ви фынæй дæ! 
(Йсе кардмсе фæлæбуры.) 
Клотальдо (уромыйæ, йæусерджытылæрлæууы). 
Кæд ист’ амалæй аирвæзин! 

Тæлмацтæ 103 
Сехисмундо 
Фæсмон фæкæндзынæ, ысуадз мæ! 
Клотальдо 
Нæ дæ суадздзынæн, цалынмæ мæм исчи 
Нæ фæзына æххуысмæ. 
Росаурæ 
О стыр Хуыцау! 
Сехисмундо 
Мæ цыфыддæр ызнаг! Уæйгæнæг! 
Æнæ кардæй дæр дын ныртæкæ 
Фæуыдзынæн, цы аккæгтæ дæ, уый! 
(Хæцынц.) 
Росаурæ 
Гъей, исчи, исчи! Баххуыс кæнут! Тагъддæр... 
(Азгъоры.) 
Æртындсесæм фæзынд 
Сехисмундо, Клотальдо, Астольфо. 
Астольфо 
Уый чи сиды æххуысмæ?.. Принц!.. 
Ды бакæндзынæ худинаджы ми, куы стулай 
Æхсарджын кард мæгуыр зæронды туджы. 
Сехисмундо 
Æнаккаг туджы самæнтдзæн мæ кард! 
Астольфо 
Æгæр егъау тæригъæд райсдзынæ дæхимæ. 
Ныххатыр кæ, мæнмæ фæсидт æххуысмæ. 
Сехисмундо 
Уæдæ дæуыл ныккалдзынæн мæ маст! Мæлæт! 
Сехисмуидо æмæ Астольфо сæ кæрдтæ сласынц. 
Клотальдо (Астольфомæ). 
Сеньор, уæззау цæфæй йæ хъахъхъæ! 

104 
Ходы Камал 
Цыппæрдæсæм фæзынд 
Чи уыди, уыдон, Басилио æмæ Эстрелья, 
фæсдзæуинтæ. 
Басилио 
Хыл галуаны? Уæ кæрдтæ тагъд сæ кæрддзæмты 
нытыъыссут! 
Эстрелья (иуварсмæ). 
Принц æмæ Астольфо! 
О Хуыцау, фыдбылызæй нæ бахиз! 
Басилио 
Цы ’рцыдис ам? 
Астольфо æмæ Сехисмундо сæ кæрдтæ кæрддзæмты 
нытътъыссынц. 
Астольфо 
Ды ам кæм дæ, уым ницы ’рцыд æвзæрæй. 
Сехисмундо 
Ды ам кæй дæ, уый ницы давы мур дæр. 
Мæрдтæм æй, зæгъын, бафæндараст кæнон. 
Уæртæ уыцы зæронд хæррæгъы. 
Басилио 
Ау, туг ныккалинаг уыдтæ? 
Æфсæрмы йын йæ урс сæрæй нæ кæныс? 
Клотальдо 
Сеньор, 
Дæуæн æз де ’ххуырст дæн, дæ фырт у уый та. 
Сехисмундо 
Æфсæрмы, дам, йæ 5фс сæрæй?.. 
Цы нæ фехъусдзæн лæг! 
(Къаролæн.) 
Æнхъæлдæн мын тæнзæрдæ лæг æнхъæл дæ! 
Фæлтау дæхи урс сæрæн зон. 

Тæлмацтæ 
105 
Ды хæсджын дæ мæ разы. 
Дæу азарæй мæ боныхъиутæ хордтон 
Хъадаманты дæ саудалынг ыскъæты. 
Мæ бафхæрд дын æз сисдзынæн дæ цармæй! 
(Ацæуы.) 
Басилио 
Нæ, уый нæ уыдзæн. Бауадз дæ мæ бар. 
Рæхджы фæстæмæ сбаддзынæ дæ гаччы. 
Цы цардыл кæныс цин уæлмонцæй абон, 
Фæкæсдзæни дæм уый æрмæстдæр фын. 
Басилио, Клотальдо æмæ фæсдзæуинтæ ацæуынц. 
Фынддсессем фæзынд 
Астольфо, Эстрелья. 
Астольфо 
Лæгæн æрдзæй куы уа нывгонд фыдбылыз, 
Уæд уымæй, оххай, аирвæзæн нæй. 
Нæ амонд та нæ арвдалынгты лидзы. 
Æвдисæн уымæн — æз, стæй Сехисмундо. 
Уæлæрвтæ йын цы нывыконд ыскарстой, 
Йæ сæр æййафы уыдæттæ: фыд-зæрдæ, 
Æнæхатыр, дæрзæг æмæ тыхгæнæг. 
Цы зæгъон уæд мæхицæй та? Дæ фидыц 
Фæкодта мæн зæрдæдзæф. Хурзæринау, 
Ныррухс кодтай мæ цардвæндаг мæнæн, 
Фæлæ хъысмæт фæкодта мæн фыдæнхъæл: 
Мæ амонд мæм фыццаг йæ мидбыл бахудт, 
Гъестæй мæм уæд æлхынцъæрфыгæй ракаст. 
Эстрелья 
Алдымбыд дзырдтæ дзурынмæ дæсны дæ. 
Кæнын дын кад дæ мæлгъæвзагæн æз. 

106 
Ходы Камал 
Фæлæ мæнмæ дæ ныхæстæ нæ хауынц. 
Фыццаг хатт мах куы сæмбæлдыстæм демæ, 
Уæд федтон æз: уыдис дæ риуыл ауыгъд 
Æнæзонгæ рæсугъд чызгæн йæ сурæт. 
Æхсæрдæсæм фæзынд 
Чи уыди, уыдон æмæ Росаурæ (кулисæты аууон). 
Астольфо 
Нæ, уыцы сурæт нал и ныр мæ риуыл... 
Мæ зæрдæйы æрцардтæ ды æрмæстдæр. 
Дæхæдæг дæр æй фендзынæ ныртæккæ. 
Мæ риуыл ауыгъд чи уыд, уыцы фæлгонц. 
(Иуварсмæ.) 
Росаурæ, ныххатыр кæн фæсаууонмæ гадзрахат! 
(Ацæуы.) 
Æвддæсæм фæзынд 
Эстрелья, Росаурæ. 
Эстрелья 
Ды дæ, Астрея? 
Росаурæ 
Æз, сеньорæ. 
Эстрелья 
Æгайтыма фæзындтæ. Æз мæ сусæг ныхас 
Дæуыл йеддæмæ никæуыл æууæндын. 
Кæд дæ æрæджы базыдтон нырма, 
Уæддæр мæ зæрдæйы дæгъæлтæ 
Дæуыл æууæндын. Уæдæ байхъус. 
Росаурæ 
Æз дæн дæ иузæрдыг цагъайраг. 
Эстрелья 
Астольфо кæд мæ хæстæг къабаз у, 

Тæлмацтæ 
107 
Уæддæр нæ хъысмæт рахаста уынаффæ, 
Цæмæй нæ цард мах баиу кæнæм. Фæлæ 
Куы сæмбæлдыстæм хибар ран дыууæйæ, 
Уæд ын йæ риуыл ауыгъдæй æз федтон 
Æндæр сылгоймаджы фæлгонц. 
Æз æй куы бафарстон: «Уый чи у?» 
Уæд загъта, ничи, дам, мын у... 
Ныртæккæ уыцы фæлгонц хъуамæ 
Æрбахæсса Астольфо ардæм йемæ 
Æмæ мын æй мæхимæ ратта. 
Фæлæ йын æй йæхи къухтæй куы райсон, 
Уæд уый нæ уыдзæн аив, æмæ курын: 
Астольфомæ ды ацы ран фæлæуу 
Æмæ йын зæгъ, кæй дын радтон æз бардзырд, 
Цæмæй дзы райсай уыцы чызджы фæлгонц. 
Ныр дын хъыпп-сыпп дæр нал зæгъын. Дæхæдæг 
Æмбарыс, циу æцæг æнкъарæн, уый. 
ДЫККАГ ХАЙ 
Фыццаг ныв 
Сехисмундойы ахæстон мæсыджы. 
Фыццаг фæзынд 
Клотальдо, Кларин, дыууæ фæсдзæуины. 
Сехисмундо хуыссы зæххыл, рæхысты мидæг. 
Клотальдо 
Уадзут æй ныр афтæ. 
1 -аг фæсдзæуин. 
Æппæт дæр бакодтам, 
Куыддæриддæр нын бардзырд радтой, афтæ. 

108 Ходы Камал 
Кларин 
Цы чындæуа, мæ дзæбæх принц? Мæ фыдгул 
Дæ бынаты куы фестид ныр. Уæвгæ дæр, 
Циу кад? Лæгæн уый й’ аууон у æрмæстдæр. 
Æнусон у æцæг дуне æрмæст. 
Клотальдо 
Æнхъæлдтон æз, Кларин у хъазæгой лæппу, 
Кæсын æм ныр, æмæ куырыхон басгуыхт. 
(Æххуырстытæн амоны кæройнаг камерæмæ.) 
Фæмидæг æй кæнут. 
Кларин 
Мæн та цæй тыххæй? 
Клотальдо 
Æгæр бирæтæ базыдтай. Ныр уым 
Нæ 5’ыдзæни, кæмæн сæ дзурай, ахæм. 
Фæсдзæуинтæ Кларины акæнынц. 
Дыккаг фæзынд 
Сехисмундо фынæйæ, Клотальдо. 
Б а с и л и о æрбацæуы пæлæзы тыхтæй. 
Басилио 
Клотальдо!.. 
Клотальдо 
Уый ды дæ, сеньор? 
Басилио 
Фырадæргæй цы фæуон, уый нæ зонын. 
Æмæ, зæгъын, мæхи цæстытæй фенон. 
Цы хуызæн у мæ хъæбул Сехисмундо. 
Клотальдо 
Нæма райхъал, куыд бафынæй и, афтæ. 

Тæлмацпюг 
109 
Басилио 
Мæгуыр мæ бон! Цæй зын мын у, цæй зын! 
Хъысмæты фыдæх сæмбæлдис мæ фыртыл. 
Клотальдо 
Йæ мидфыны цыдæртæ, цыма, дзуры. 
Басилио 
Æвæццæгæн, йæ цæстыл уайы... Ысс!... 
Сехисмундо (фынæйæ). 
Æз бацахсдзынæн къаролы къæлæтджын. 
Тыхмийы хурхыл бахæцдзынæн æз, 
Принц хъ5’амæ уа хъæбатыр æмæ барджын. 
Клотальдойы уал барвитон мæрдтæм.... 
Мæ фыд лæудзæн йæ уæрджытыл мæ цуры. 
Клотальдо 
Æмгæрон дæр æм нæй фæсмон. 
Басилио 
Цæджджинагау пæлхъ-пæлхъ кæны йæ маст. 
Клотальдо 
Уæдæ мæ барвитдзæн мæрдтæм. 
Басилио 
Æз та 
Лæудзынæн, сабийау, мæ уæрджытыл йæ цуры. 
Сехисмундо (фынæйæ). 
О, дун-дунейы сценæйы æз хъуамæ 
Тæмæнтæкалгæ ахъазон мæ роль. 
Мæ <Ьыд, мæ фыд! Ды хъавыдтæ мæнæн 
Мæ фæндæгтæ мыггагмæ дæр ныхгæнын... 
Уæдæ мæ маст ныр райсдзынæн дæуæй: 
Æрцæттæ мын кæн паддзахы къæлæтджын. 
(Æрыхъал вæййы.) 
А!.. Ай кæм дæн?.. 
Басилио 
Мæхи уал бааууон кæнон æз. 
Дæуæн цы гæнгæ у, уый зоныс. 

110 Ходы Камал 
Сехисмундо 
Ау, уый та куыд? 
Фæстæмæ та дæн ахæстоны? Хъоргъы? 
Мæ саудалынг ныккæнды? Стæй — рæхысты? 
Фын кæд уыдтон? О, фæлæ фын... 
Клотальдо 
Нæма райхъал дæ? 
Сехисмундо 
Афон дæр уыди. 
Клотальдо 
Ай-гъай дæр! 
Ызнон дзæгæрæг фынæй бадæ 
Æмæ дæ къах дæр н’ атылдтай нырмæ. 
Сехисмундо 
О... Æвæццæгæн, ныр дæр фынæй дæн... 
Мæ цæстытыл та ногæй уайы 
Ацы ’лгъаг ыскъæт 
Фæлæ ма кæд æмбарынхъом дæн исты, 
Уæд мæм мæ зæрдæ афтæ дзуры, цыма 
Цытæ федтон, æцæг уыдысты уыдон. 
Уæдæ мæ фынтæ кæд æцæг уыдысты, 
Уæд ныр кæй райхъал дæн, 
Фын кæд у уый дæр? 
Клотальдо 
Радзур-ма, 
Цытæ дзы федтай уагæры дæ фыны? 
Сехисмундо 
Нæ зонын, нæ, фын уыди ’ви нæ уыди. 
Æгæр ирдæй, æгæр оæлвырдæй, 
Цы федтон, уыдон уайынц ныр мæ цæстыл. 
Цыма уыдтæн æз тарф фынæй — чысыл раздæр 
Куыддæриддæр уыдтæн, раст афтæ. 
Уалынмæ дын æрыхъал дæн. Кæсын — 
Мæхæдæг та хуыссын 

Тæлмацпюе 
111 
Зæринвæлыст дари сынтæджы... Диссаг: 
Лæггадгæнджытæ, фæсдзæуинтæ — се ’ппæт 
Мæ алывæрсты зилæнтæ кæнынц 
Хуымæтæджы æххуырстытау... 
Мæнмæ та дзурынц принцæй... 
Мæ цæстытыл кæм æууæндыдтæн эез! 
Куы ’рбахызтæ ды галуанмæ, Клотальдо, 
Æмæ куы загътай, æз кæй дæн 
Йæ иунæг бындар къаролæн, рæхджы 
Паддзахиуæг кæй кæндзынæн нæ зæххыл... 
Клотальдо 
Хæрзæггурæггаг хорз фæци мæ хай! 
Сехисмундо 
Раст куы зæгъон, уæд, 
Дæу барвитынмæ хъавыдтæн мæрдтæм. 
Клотальдо 
Цæй тыххæй? 
Сехисмундо 
Æгæрон бартæ бафтыди мæ къухы... 
Мæ зæрды уыд мæ маст райсын æрмæст. 
Фын уыди ’ппæт дæр? Не ’нхъæл дæн... Фæлæ 
Æз иу сылыстæг федтон уым, раст зæдау 
Рухс кодта й’ алыварс дæрдтыл, 
Æнусмæ дæр цæрдзæн йæ рухс мæ риуы. 
Басилио ацæуы. 
Клотальдо 
Дæ сæрхъуызой суанг саби-бонтæй чи уыд, 
Йæ арм дын алкæд чи дардта фынгæн, 
Дæ фыны уымæй сарæзтай фыдызнаг. 
Дæ зæрдыл дар — фынæй уай, æви хъал уай — 
Хорз ракæнæг æдзухдæр хорз ыссары. 
Ацæуы. 

112 Ходы Камал 
Æртыккаг фæзынд 
Сехисмундо, иунæгæй 
Сехисмундо 
Йæ ныхас раст у. Æз, бæгуыдæр, 
Мæ масты фæдыл ацыдтæн æгæр. 
Стæй, чи зоны, фын кæд уыдтон æцæг дæр. 
Мæ ахæстон, мæ рæхыстæ, мæ цард 
Сæрысуангæй дæр кæд æрмæст фын у? 
Нæ дун-дуне æгæр хъулон-мулон у, 
Фынæйæ, хъалæй нæй уæлдай æппындæр, — 
Мæхи цард уымæн ирд æвдисæн у. 
Цæрæм æбæрæг аргъæутты уацары, 
Нæ фынты ницы-мацытæ фæуынæм, 
Гъестæй нæ исчи райхъал кæны уæд. 
Кæмæ æрхазгы къаролы къæлæтджын. 
Зæххы бикъ æмæ комы дæгъæл уый 
Йæхи фæхоны — паддзæхты паддзах, 
Сæргуыбырæй, уæнтæхъилæй фæлæууынц 
Йæ дæлбартæ, тæссæй ризгæ, йæ цуры. 
Фæлæ адзалы сау базыр йæхи 
Хæстæджыты куы рауадзы йæ рæзты, 
Уæд уыцы хъомыс, уыцы арвæмдых лæг 
Цæстныкъуылдмæ æрбавæййы цыдæр, 
Цыма йæ кой дæр никæд уыди, афтæ. 
Къарол фын у, паддзахад дæр фын у. 
Зæххыкъори тæссонд æмæ хæрог у. 
Дунейысконды разагъды лæгдæртæ 
Сæ заманы паддзахиуæг кæндзысты 
Сæ ингæнты — мæрдон фынтæ уынгæйæ. 
Хъæздыгдзинад уыны йæ фыны бонджын. 
Мæгуыр... мæгуыр йæ фынты дæр мæгуыр у. 
Иу цин кæны, йæ хъул кæй абадт сах, 
Йæ хъысмæт иннæ алы бон æлгъиты. 

Тæлмацпт 
113 
Уæдæ цы уынæм — иууылдæр фын ысты. 
Цыдæриддæр цæрæг уд ис зæххыл, 
Нæ цæры уый, фæлæ æрмæст фын уыны, 
Кæд æй йæхæдæг не ’мбары, з’зеддæр. 
Мæнæ ныр дæр мæ цæстыл уайы 
Мæ ахæстон — æрхæндæг æмæ талынг. 
Раст афтæ æз тæккæ знон дæр ма 
Тæмæнтæкалгæ галуантæ уыдтон 
Мæ фыны. 
Циу цард? Æнæсæрфад цæстфæливæн, рæстæгмæ. 
Циу цард? Фыдфынтæ, хъизæмæрттæ, тухи. 
Ис амонд та нæ бæллицты æрмæст, 
Нæ сæрызонд фынæй куы вæййы, уæд. 
Ныр базыдтон æз фидарæй: нæ цард 
У фын, 
Цыдæриддæр мæ алфамблай уынын, 
Сты уыдон фын æрмæстдæр. 
К л а р и н кæм бады, уыцы талынг къæс. 
Дыккаг ныв 
Фыццаг фæзынд 
К л а р и н, иунæгæй. 
Кларин 
Ацы æнаккаг ныккæнды 
Мæн бакодтой, æгæр кæй зонын, уымæн. 
Кæд зонды тыххæй ахæстоны дарынц, 
Уæд туттсæртæн та цавæр тæрхон хæссынц? 
Мæ уд-мæ дзæцц кæддæриддæр уыдис 
Хæрд æмæ нозтæй бафсадын мæ гуыбын. 
Ныр ам сыдæй мæ тæнтæ къултыл хафын. 
Мæхицæн ахæм тæригъæд кæнын, 

114 
Ходы Камал 
Æмæ фæкæнин хъарджытæ мæхиуыл. 
Фæлæ мæ куыд кæмæ бахъардзæн ам: 
Уырытæ ’мæ хæлуарджытæ — мæ сыхаг. 
Ехх, мæ хъаймæты сыхæгтæ, 
Сымах мæстæй мæ сæр тъæппытæ хауы. 
Афтæ дын хъуыди, æдылы къоппа, 
Цы зыдтай, уыдон иуæн дæр нæ загътай. 
Æгæр дзыхылхæцаг фæсдзæуин, 
Кæд уыди, цымæ, незамантæй ардæм? 
Фæссценæйæ хъуысы барабанты уынæр, хъæлæстæ. 
Дыккаг фсезынд 
Кларин, стæй та салдæттæ. 
1-аг салдат (фæссценæйæ). 
Ам ис, ам, йæ ахæстоны. 
Дуар басæттын хъæуы. 
Кларин 
Мæн агурынц, мæ фондз æнгуылдзау зонын. 
О стыр Хуыцау, цы сæ хъæуы мæнæй? 
«Ам, дам, ис, йæ ахæстоны»... 
1 -аг салдат 
Цæй, цом, уæдæ, цæмæ ма у нæ каст! 
Бацæуынц цалдæр салдаты. 
2-аг салдат 
Ам и. 
Кларин 
Нæ, нæ, æз ам нæ дæн. 
Салдæттæ 
Цытджын паддзах!.. 
Кларин (иуварсмсе). 
Ныллæтъирдтой, æнхъæлдæн. 

Тæлмацтæ 
115 
1 -аг салдат 
Закъонмæ гæсгæ махæн дæ нæ паддзах. 
Нæ хъæуы мах æрцæуæггаг къарол. 
Нæ цытджын принц, кæн хицауиуæг ды. 
Салдæттæ 
Намыс, кад нæ цытджын принцæн! 
Кларин (иуварсмæ). 
Ис ацы бæсты диссаджы æгъдæуттæ: 
Æрвылбон ног принц æвзарынц сæхицæн 
Гъестæй йæ тъæпп уæд къæлæнчойы ссæуы. 
Цæй, хъаз, мæнæйуый, æгъдау дæ æрцахста! 
Салдæттæ 
Дæ къæхтæ дын æрбахъæбыс кæнæм! 
Кларин 
Дæ къæхтæ дын æрбалыг кæнæм, загътай? 
Нæ, нæ! Нæ уын сæ ратдзынæн. Мæхи дæр 
Хъæуынц нырма. Гъестæй сымах дæр 
Цæмæн бахъуыд æнæкъах принц, зæгъут-ма? 
Салдæттæ 
Дæ фыдæн дæр раст афтæ загътам: 
Нæ цытджын принц уыдзæн паддзах æрмæстдæр. 
Кларин 
Мæ фыдмæ дæр мын батардтат уæ цæсгом? 
Куыдзы хъыбылтæ! 
1 аг салдат 
Дæуыл зæрдæйæ стæм æнувыд. 
Кларин 
Уæдæ уын уæд хатыр фæуæд уæ къæйных. 
2-аг салдат 
Уæдæ ныр бацахс къаролы бынат. 
Цыт æмæ намыс кадджын Сехисмундæн! 
Салдæттæ 
Цыт æмæ намыс! 

116 
ХодыЖамал 
Кларин 
Сехисмундо? Æцæг принц чи нæу, уыдон иууыл 
Нырæй фæстæмæ афтæ хондзысты? 
Æртыккаг фæзынд 
Чиуыди, уыдон æмæ Сехисмундо. 
Сехисмундо 
Чи мæм дзырдта? Æз дæн Сехисмундо. 
К л а р и н (иуварсмæ). 
Ныртæккæ дæр ма принц уыдтæн, 
Ныр нал дæн! 
1 -аг салдат 
Уæ дыуз^æйæ кæцы у Сехисмундо? 
Сехисмундо 
Æз. 
2-аг салдат (Кларинæн). 
Куыд бауæндыдтæ ды, æнаккаг сæлхæр, 
Дæхи къæйныхæй схонын Сехисмундо? 
Кларин 
Чи, æз? Нæ уыд мæ фæсонæрхæджы дæр. 
Уæхæдæг мæ ныссехисмундо кодтат. 
Æнаккаг дæр, сæлхæр дæр стут уæхæдæг. 
1 -аг салдат 
Æрбайхъус нæм, цытджын принц, 
Дæуæн дæ фыд чи у, нæ къарол махæн, 
Фæтарстис уый уæлæрвты карз тæрхонæй 
Æмæ æрхъавыд паддзахы зæрин худ 
Дæу бæсты радтын герцогæн — Астольфо 
Ныр хъуамæ суа нæ бæстæйæн паддзах. 
Фæлæ нæ хъæуы адæмы Астольфо! 
Æмæ ныр мах æрбалæбурдтам ардæм, 
Цæмæй нæ тых, нæ карз хотыхты руаджы 

Тæлмацтæ 
117 
Æвæстиатæй дæуæн сæрибар радтæм. 
Æрмæстдæр ды, æрмæстдæр ды — нæ паддзах! 
Æрцæуæггаг тыхгæнæг мах нæ хъæуы! 
Хъусыс? 
Хъæртæ фæссценæйæ. 
— Тас æрцæуæд Сехисмундо! Намыс! — 
— Намыс! 
Сехисмундо 
О стыр Хуыцау! Цытæ ’взары мæ сæр? 
Ау, иу сайд мын æгъгъæд нæ уыди? Ноджы 
Цæхджындæр сайд æййафдзæни мæ сæр? 
Фæстæмæ та — хъæздыгдзинæдтæ, намыс? 
Æгæрон бартæ, хицаудзинад, кад? 
Цæмæй та стæй — цæстныкъуылдмæ æрмæстдæр — 
Æваст æрбауой хæйрæджы амæттаг? 
Нæ, нæ, цæстмæмитæй, козбауæй 
Тыхми фæстагмæ райгуыры æнæмæнг. 
Æз бамбæрстон: нæ цард фын у æрмæстдæр. 
Хъысмæтæй иу хатт ахæм сайд фæдæн, 
Уæд ма мæ ныр куыд бахъæуа дыккаг цæф? 
Уæдæ сымах дæр фесæфут мæ разæй! 
Уынын сымах мæ фыдфынты æрмæст. 
Æндæргтæ стут — нæ асайдзыстут мæн! 
Цæрæнбонты æз иу зонды мур райстон: 
Нæ цард фын у: фын у нæ цард æрмæст. 
2-аг салдат 
Нæ дæ сайæм, уæларвон зæдтæ — ’вдисæн. 
Кæс, хохрæбын лæууы хæстæввонг æфсад 
Æмæ кæсы дæ бардзырдтæм æнхъæлмæ. 
Сехисмундо 
Кæддæр ма федтон адæттæ раст афтæ, 
Фæлæ фæстагмæ разындысты фын. 

118 
Ходы Камал 
2-аг салдат 
Кæддæриддæр егъау хъуыддæгты размæ 
Егъау лæгтæ куырыхон фынтæ фенынц. 
Сехисмундо 
Куырыхон, зæгъыс? Хорз, уæдæ, мæ хур. 
Цы нæ вæййы, — рæстытæ дзурыс кæд... 
Нæ цард уæддæр цæстныкъуылды бæрц у, 
Æмæ та ног æрæууæндæм нæ фынтыл. 
Æрмæст ныл сайд ныр нал æрцæудзæн. 
Ныр, ма райхъал уæм, афтæ 
Нæ нысан хъуамæ бакæнæм æххæст... 
Уæдæ нын нал и а зæххыл цæлхдур! 
О ме ’мбæстæгтæ, дæн сымахæй бузныг, 
Уæ зæрдæ мыл кæй не сивтат. Сымах 
Мæ дæлбазыр ыссардзыстут сæрибар! 
Уæдæ уæд — размæ, кардæлвæстæй размæ. 
Цæуын æргом мæ фыды ныхмæ æз, 
Мæ цуры уый æрлæудзæни сæркъулæй!.. 
Мыййаг та кæд нæ æрыхъал уон, уæд! 
Иууылдæр 
Намыс, намыс Сехисмундæн! 
Цыппæрæм фæзынд 
Чи уыди, уыдон æмæ Клотальдо. 
Клотальдо 
Цæй хъæр у ай? О стыр Хуыцау, цы та ’рцыд? 
Сехисмундо 
Клотальдо! 
Клотальдо 
Ды дæ, сеньор? 
(Иуварсмæ.) 
Мæ раны дæн! Ныккалдзæн мыл йæ маст! 

Тæлмацтæ 119 
Кларин (иуварсмæ). 
Аппардзæн æй куыдзæппарæн былæй. 
Клотальдо 
Дæ бæрзонд номæн къулбæрзæйæ кувын: 
Цыфыддæр æфхæрд баййафæд мæ сæр! 
Сехисмундо 
Уанцон нæу, мæ фыдыхай. 
Æрбалæуу мæ фарсмæ ногæй: 
Ды уыдтæ мæ уарзон хъомылгæнæг. 
Ныр уыдзынæ мæ æввахсдæр уынаффæгæнæг. 
Æри-ма, ныттухон дæ мæ хъæбысы. 
Клотальдо 
Цы загътай? 
Сехисмундо 
Дæхи ныхас: «Фынæй уай, æви хъал уай — 
Хорз ракæнæг æдзухдæр ары хорз». 
Клотальдо 
Мæ уарзон принц, кæд ахæм зондыл хæст дæ, 
Уæд хъуамæ иумæ раст фæндаг ыссарæм. 
Дæ фыды ныхмæ рацыдтæ, мæнæн та 
Уый у мæ къарол. Ацы ран дæуæн 
Нæ бæззын æз уынаффæгæнæгæн, 
Фæлтау адзал ыссардзынæн! 
Сехисмундо 
Уæйгæнæг! 
(Иуварсмæ.) 
Кæд та фын у? Фæхæцон уал мæхиуыл. 
(Хъæрæй.) 
Иузæрдыг кæй дæ мæ фыдыл, 
Уымæн аргъ кæнын, Клотальдо. 
Ацу, уæдæ, ныр мæ фыдмæ. 
Хæсты быдыры сæмбæлдзыстæм ногæй. 
Мæ фæстæ тохмæ, намысджын хæстонтæ! 

120 
Ходы Камал 
Клотальдо 
Принц, кæнын дæ къæхты бынтæн пъатæ. 
Ацæуы. 
Сехисмундо 
Ныккодта мыл лæгæвзарæн сахат. 
Мæ къухтæм хъуамæ хицаудзинад райсон. 
Мæ хъысмæт! 
Кæд æз фынæй дæн — ма мæ ракæн хъал, 
Кæд хъал дæн — тарф фынæй мæ бахиз. 
Фæлæ, Хуыцау, фынæй уон, æви хъал уон — 
Хæрзгæнæг хъуамæ уон æрмæст. Кæд хъал дæн, 
Цæрон уæд хъуамæ кадæй æмæ радæй. 
Фынæй кæд дæн, уæд та мæ 
Æрыхъал кæн мæ хорз хæлæртты астæу. 
Сехисмундо барабанты гыбар-гыбуримæ ацæуы æд æфсад. 
Зал къаролы галуаны 
Æртыккаг ныв 
Фыццаг фсезынд 
Басилио æмæАстольфо. 
Басилио 
Фыдуаг бæхæн æхсарджын барæг фаг у, 
Фæлæ, зæгъгæ, куы арæдува бæх 
Йæ æхтæнгтæ, уæд нал бакæсдзæн коммæ; 
Æнцад-æнцойæ къада-дон кæлы, 
Фæлæ, зæгъгæ, тыхджын къæвда куы ’рцæуы, 
Уæд рагуылф ласы дзагхъæлæсæй комæй; 
Рæдзæ-мæдзæ кæны къæдзæхдур рындзыл, 
Фæлæ, зæгъгæ, йæ бынатæй фæиртæст — 
Зæй раскъуыйы æмæ ныххафы ’гас ком! 

Тæлмацтæ 
121 
Фæлæ куы растынц сау адæм æрратау — 
Егъау бæллæхтæн нал вæййы кæрон. 
Сæ хъæрæмахстæй ризы хох бындзарæй. 
Астольфо, зæгъгæ, хъæр кæнынц сæ иутæ, 
«Нæ! Сехисмундо!» — иннæтæ дзыназынц. 
Кæнынц лæсæнтæ æфсæддонтæ къордтæй. 
Нæ бæстæ басгуыхт хъизæмайраг сценæ — 
Уæззау трагеди абухдзæни уым. 
Астольфо 
Æвдæлон митæн нал и ныр рæстæг. 
Дæ барджын къухæй кæд Полони радтай 
Мæ дæлбармæ, уæддæр æз цин нæ кæнын: 
Нæма мын радтой дзыллæтæ сæ æууæнк. 
Æмæ зæгъын: мæ хъару ’мæ мæхæдæг: 
Ферттивдзæни мæ бæхджын æфсад, арвау, 
Фæуыдзысты мæ фыдгултæ æрвдзæфау. 
Ацæуы. 
Дыккаг фæзынд 
Басилио, Эстрелья. 
Эстрелья 
Цытджын паддзах! Æрмæст дæхæдæг хъуамæ 
Дæ зонд æмæ дæ цонджы тыхы ’руаджы 
Кæрон ыскæнай тугкалдæн, тыхмийæн. 
Кæннод хæрзбын нæ паддзахад кæндзæни. 
Æртыккаг фæзынд 
Чи уыди, уыдон æмæ Клотальдо. 
Клотальдо 
Дæумæ тындзыдтон æз мæ тых, мæ бонæй. 
Сæрæгасæй æрбаирвæзтæн. 

122 Ходы Камал 
Басилио 
Æппæтфæлдисæг!.. Уый дыдæ, Клотальдо? 
Кæцæй фæдæ? Цы ран ис Сехисмундо? 
Хæцыны сæр нæ бахъæ}’дзæни йемæ? 
Клотальдо 
Фыдгæнджытæ сæхи ныццавтой дуарыл, 
Раст уадтымыгъау, рарæдывтой гуыдыр, 
Æмæ та ногæй ис фæндаг дæ фыртæн 
Йæ талынг къæсæй паддзахы галуанмæ. 
Мæн рауагъта дæумæ, фæлæ мын загъта, 
Кæй фембæлдзыстæм карз хæсты быдыры. 
Басилио 
Бæх мын! Цæуын æз ме ’фсадæн йæ разæй, 
Æнаккаг фыртæн бацамонон зонд. 
Иууылдæр ацæуынц. 
Хæсты быдыр 
Цыппæрæм ныв 
Фыццаг фæзынд 
Сехисмундо, йæуæлæсырддзармæйдарæс, Кларин. 
Салдæттæ ацæуынц барабанты хостмæ. 
Сехисмундо 
О, рагон Ромы разагъды хæстонтæ 
Кæниккой дис мæ хъомысджын æфсадыл. 
Уæлæрвтимæ дæр схæцин æз ныртæккæ, 
Æмæ дзы дурыл нал ныууадзин дур.т.. 
Фæлæ æгæр, æгæр рафыхт мæ туг, 
Фæсабырдæр у иучысыл, мæнæй уый, 
Æгæр бæрзæндтæм сæвнæлдтай, æгæр, 
Куы райхъал уай, уæд сæрсæфæны раст 

Тæлмацтæ 
123 
Дæ гыбар-гыбур райхъуысдзæни. Зон: 
Цас хиуылхæцгæ, бонзонгæдæр уæм, 
Уыдзыстæм уыйас фидардæр, быхсондæр. 
Фæссценæйæ хъуысы уадындзы уасын. 
Кларин 
Сеньор, кæс-ма: тæргæбæхæй нæм уæртæ 
Æрбаввахс кæны иу барæг... сылгоймаг! 
Сехисмундо 
Йæ фидауцæй мæ сæр кæны дзæгъæлтæ. 
Кларин 
Хæрын дын ард — Росаурæ! Æмбисонд! 
Азгъоры. 
Сехисмундо 
Уæлæрвтæ мын æй рарвыстой лæварæн. 
Дыккаг фæзынд 
Сехисмундо, салдæттæ, Росаурæ —йæуæлæ 
плащ, шпагæ, кард. 
Росаурæ 
Æртыккаг хатт, уæздан принц Сехисмундо, 
Дæ размæ мæн мæ хуыцæуттæ æрхастой. 
Фыццаг хатт дæ дæ ахæстоны федтон. 
Уыдис мæ уæлæ хотыхтæ, лæппуйау; 
Дыккаг хатт дæм фæзындтæн æз дæ фыны — 
Уыдтæ дæ фыны барджын æмæ кадджын; 
Ныр мæнæ дæн æртыккаг хатт дæ цуры 
Дыууæ хуызы: дæн, иуæй, æз сылгоймаг, 
Фæлæ, хæстонау, хотыхтæй фæлыст. 
Фæзындтæн дæм æххуысагур. Мæ бæстæ, 
Москови хуыйны, уым райгуырдтæн æз. 
Йæ фыррæсугъдæй фенамонд æвзонгæй 

124 
Ходы Камал 
Мæ иунæг мад. 
Цыдæр æрцæуæггаг æнаккаг 
Мæ мады асайдта, æз, дам, дæ 
Ракурдзынæн, зæгъгæ. 
Фæлæ йын лæварæн уый ныууагъта 
Зæрдæниз æмæ ацы ’хсаргард мæнæ. 
Æз ахордтон мæ мады хал. Астольфо 
Мæ сыгъдæг ном фæчъизи кодта, стæй 
Æрбафардæг Полонимæ. Ныр ам 
Эстрельяйы уый ракурынмæ хъавы. 
Уæд рабалц кодтон ардæм æз, цæмæй 
Мæ ном сыгъдæгæй раздахон фæстæмæ. 
Мæ мад мын загъта: ацы æхсаргард 
Мæнæн ыссардзæн фарсхæцджытæ ам. 
Клотальдо дæр мын бавæрдта ныфсытæ, 
Фæлæ цæмæндæр уый фæстæ фæкъуыхцы. 
О кадджын принц, хъæбатыр Сехисмундо! 
Ды рацыдтæ дæ фыды ныхмæ абон, 
Уæдæ йæ зон: уыдзынæн æз дæ фарсмæ, 
Дæ фыд æмæ Астольфойæн сæ ныхмæ: 
Сæ фыдвæнд сын ныддæрæн кæнæм хъуамæ. 
Мæ сыгъдæг ном уæд раздæхдзæн фæстæмæ, 
Ды та... Ды та — Полонийæн йæ паддзах. 
Æз дæн сылгоймаг дæр, хæстон дæр: 
Сылгоймаджы куы бафхæрай рæстæй, 
Хæстон дын уæд нæ ныббардзæн йæ бафхæрд. 
Æнкъарæнты мæлæтдзаг тох ыстынг и. 
Сылгоймаг хъуамæ басгуыха ныфсæнцой, 
Хæстон та хъуамæ раздаха йæ намыс. 
Сехисмундо 
Бæрзонд Хуыцау, ау — ай дæр та фын у? 
О, фæлæ кæд мæ фыны федтон галуан, 
Уæд уый кæцæй, куыдæй зоны Росаурæ? 

Тæлмацтæ 
125 
Уæдæ, æцæгтæ сты, цытæ бавзæрстон, уыдон? 
Фæлæ мæм уæд цæмæн фæкаст, 
Цыма фын федтон? 
Ау, уымæй уæлдай арæн нæй 
Æцæг æмæ мæнгы ’хсæн? 
Æддæг-мидæг цæй тынг ауадысты 
Æцæг рæстдзинад, 
Стæй мах рæстдзинад æнхъæл кæмæн вæййæм, 
уыдон? 
Уæдæ кæд афтæ у, кæд царды 
Æппæт дæр у тæссонд, хæрог, мæнгæфсон, — 
Бæрзонд бынæттæ, намыс æмæ кад, — 
Уæд хъуамæ царды базонæм цæрын. 
Нæ фарчыхай дзы ратондзыстæм мах дæр! 
Нæ фынты нæ цы буц фынтæ рæвдауынц. 
Цæмæй мах уыдон хъалæй дæр æнкъарæм. 
Росаурæ... Гуырвидауц æмæ ’взонг, 
Бæгуыдæр æм цыбæл кæны мæ зæрдæ! 
Уæдæ дзы уæд нæ мондæгтæ ысуадзæм. 
Мæ намысæй тыхджындæр у мæ монц. 
Мæ мондаг та цырендæр у мæ зондæй. 
Фынæй кæд дæн, 
Уæд, уадз, мæ фын уæд адджын, 
Уæддæр та ногæй раивдзæн фыдфынтæм... 
О. Фæлæ мæм мæ намысы хъæлæс 
Мæ зæрдæйы æнæвнæлд арфæй хъуысы: 
«Кæд ницы-мацы фынтæ сты æрмæст, 
Уæд сыл куыд ивыс кад æмæ лæджы ном? 
Кæддæр цы ’хсызгон, цины бонтæ федтам, 
Цы хæрзамæндтæ бавзæрстам нæ царды, 
Цы ма сты уыдон, абонæй кæсгæйæ, 
Фынтæй уæлдай?» Уæдæ уæд афтæ: 
Кæд лæджы цард ацы мæнг дунейы, 

126 
Ходы Камал 
Цырен артау, гуыр-гуыргæнгæ фæсудзы, 
Гъестæй-ма дзы æрæвзæры æрмæст æртхутæг, 
Уæд ма нын баззад иу фидар цæдисон: 
Æнусондзинад, 
Тъымы-тьымайы дун-дунеты сконд. 
Тъымы-тъыма, æнусондзинад! — уымæн 
Кæддæриддæр æвидигæ йæ фидыц, 
Фæлтæр-фæлтæр йæ бæрзонд фарн цæуы, 
Æмæ æрхæссы удæнцой, фæрныг цард... 
Сылгоймаджы кæм бафхæрдæуыд, уым 
Мæнæн мæ хæс мæ номы раз бæлвырд у: 
Æфхæрд удæн ныфсæнцой уæвын. Раздæр 
Росаурæйæн ыссыгъдæг уæд йæ намыс, 
Стæй уæд мæн уыдзæн паддзахы зæрин худ. 
Мæ мондаг кæд цыфæнды тыхджын у, 
Мæ намыс ыл уæддæр кæндзæн уæлахиз. 
(Уадындзæйцæгъдæгæн.) 
Фæсид мын æфсадмæ! 
Сæ хотыхтæ тагъд райсæд! 
Æхсæвы талынг хурзæрины тынтæм 
Мылаз хъæбыс нæма бадардзæн, афтæ 
Мæ тохы нæрдæй сæнкъуысдзæни дуне. 
Росаурæ 
Куыд ацæудзынæ афтæмæй, цытджын принц? 
Æгæр-мæгуыр ныфсы ныхас нæ загътай, 
Цæмæй мæ рис фæсабыр уа мæ риуы? 
Кæсгæ дæр мæм куы нæ кæныс, дæхи мыл 
Куы атигъ кодтай... 
Сехисмундо 
О Росаурæ! 
Мæ хæс æмæ мæ намыс карзæй домынц, 
Цæмæй ныртæккæ демæ уон тызмæг, 
Дæхицæн дæр уыдзæнис уый дæ амонд. 

Тæлмацпгæ 
127 
Лæджы намыс ныхасы бар куы райсы, 
Уæд иннæ дзырдтæн нал вæййы бынат. 
Цы зæгъинаг дæн æз дæуæн ныртæккæ — 
Мæ хъуыддæгтæ сæ ирддæрæй зæгъдзысты. 
Кæсгæ та дæм æз уый тыххæй нæ кæнын. 
Æмæ мæнæн у хъизæмарау раст, 
Цæмæй кæсон дæ уæларвон фидауцмæ, 
Стæй уыцы иу рæстæг мæ катай уа, 
Цæмæй дæ сыгъдæг ном 
Дзыхъхъынногæй йæ гаччы сбада. 
Ацæуы, йæ æфсад йæ фæстæ. 
Æрпгыккаг фсезынд 
Росаурæ, фæстæдæр Кларин. 
Росаурæ 
О стыр Хуыцау! Цытæ дзырдта, цытæ? 
Цыдæр дæлгоммæ ныхæстæ фæкодта. 
Цыма мын фаг мæхи бæллæхтæ не сты! 
Кларин 
Ды дæ, сеньорæ, уый? Кæдæй-уæдæй ма! 
Росаурæ 
Кларин нæ дæ? Кæм фесæфтæ дæхæдæг? 
Кларин 
Сызгъæринвæлыст галуанæй æваст 
Мæ сæрыкъуыдыр балæууыди хъоргъы. 
Хъысмæтимæ хæцыдтæн æз хъæбысæй, 
Æрдуйыл ма хæцыд æрмæст мæ уд... 
Æз раирвæзтæн цармæй фыды ’хсæнты: 
Фырæдылыйæ чи сызмæста бæстæ, 
Æз уыдон фæрцы ам дæ фарсмæ дæн, 
Росаурæ 
Æмæ, уæддæр, цæй тыххæй уыдтæ ахст? 

128 
Ходы Камал 
Кларин 
Æгæр бирæ, дам, зоныс, загътой. 
Ныр дæ фыд... 
Фæссценæйæ хъуысы барабанты хъæр. 
Нæ сын батайдзæн ацы змæст, фæлæууæнт!.. 
Росаурæ 
Цы ’рцыди уым? 
Кларин 
Æфсæддонтæ æмвæтæнæг лæсæнæй 
Ивылынц уынгмæ галуаны кулдуарæй. 
Йæ хъуыддаг нæу сæ хæрзтæй Сехисмундæн. 
Росаурæ 
Цы загътай, цы? 
Æз хъуамæ уон æнæмæнгæй йæ фарсмæ! 
Азгъоры. 
Цыппæрæм фсезынд 
К л а р и н, иунæгæй. 
Хъæлæстæ (фæссценæйæ). 
Æгас цæуæд къарол! Виват! 
Æндæр хъæлæстæ (фæссценæйæ). Виват! 
Æгас цæуæд сæрибар! 
Кларин 
«Виват!» 
Хъуыддаг мæн нæй сæ «виваттимæ» мур дæр. 
Мæнæн та сæ цы уæлдай ис — къарол æви сæрибар? 
Æрмæст ма хæрæд кæрæдзийы хъуын-хъис. 
Ам, дæлкъæдзæх, æгæр хорз дæр ма у. 
Фæлгæсдзынæн мæ зæрдæйы дзæбæхæн, 
Цымæ цы фенин йе сценæйыл цардæн. 

Тæлмацтæ 
129 
Цæй адзал, цæй, йæ кой дæр нæй, уый дард у, 
Æртхъирæнтæ мæм уырдыгæй кæндзæн. 
Æз та? Æз та йæм равдисдзынæн фучъи. 
Æмбæхсы къæдзæхты зыхъхъыры. 
Хъуысы барабанты гыбар-гыбур, тохы уынæр. 
Фæндзæм фсезынд 
Басилио, Клотальдо æмæ Астольфо 
ралыгъдысты хæсты быдырæй Кларин, æмбæхстæй 
къæдзæхы аууон. 
Басилио 
Бын бауон, бын, æлгъыст паддзах, бын бауон! 
Клотальдо 
О, не ’фсад лидзынц. Хæст фæцис! 
Дæхæдæг — нæ, дæ фырт рамбылдта хæст. 
Астольфо 
Уæйгæнæг у! Закъоны ныхмæ рацыд! 
Басилио 
Тыхджындæр чи у, уый фарс вæййы закъон. 
Æгас цæуæд уæлахиздзау, æгас! 
Уæйгæнæг та, хæрд чи фæвæййы, уый у. 
Хъаруйы цъыртт мæ з’æнгты нал и. 
Фæлæ нæхи мах бамбæхсæм, Клотальдо, 
Фыдгæнæгæй — æз кæй радтон дунемæ. 
Фæссценæйæ райхъуысы гæрæхтæ. Кларин сценæйыл 
цæфæй æрхизы. 
Кларин 
УаууЬ. 
Астольфо 
Уый чи у? Мах салдат у? Ралыгъд? 
Йæ хъæдгомæй йæ туг фæкалд, мæгуырæг... 
5 Ходы Кама* 

130 
Ходы Камал 
Кларин 
Æллæх! Адзал!.. Фæзынд мæм комхæлиуæй... 
Мæн та фæндыди бамбæхсын хъысмæтæй, 
Æз хъавыдтæн фæсайынмæ адзалы. 
Хæсты быдырæй разынди тæссагдæр 
Мæ æмбæхсæн. 
Хъысмæтимæ хъæбысæй хæцæн нæй. 
Уæлæрвтæ дын нынныв кодтой кæрон 
Уæд дын адзалæй аирвæзæн нал и. 
Амæлы. 
Басилио 
«Уæлæрвтæ дын нынныв кодтой кæрон, 
Уæд дын адзалæй аирвæзæн нал и...» 
Æцæгтæ дзуры, ацы лæг, мæгуырæг: 
Зæххон лæгæн цы сныв кæной уæлæрвтæ, 
Æнæмæнг уыдон баййафдзæн йæ сæр. 
Æз бахизынмæ хъавыдтæн мæ дзыллæ 
Фыдæх æмæ фыдбылызæй... Уæууæй, 
Мæхи азарæй бабын и мæ бæстæ. 
Клотальдо 
Нæ хъысмæт нæ, гæркъайау, кæд ыздухы, 
Гъеуæддæр хъуамæ ма цуда нæ ныфс. 
Лæгау-лæг хъуамæ хицау уа йæхæдæг 
Йæ хъысмæтæн. Сæ бæрзонд хорзæх кæд 
Ды нал хатыс дæ фыдæлты бардуæгтæн, 
Дæхæдæг уæд дæхицæн хъуамæ уай 
Лæгæвзарæн бон кард дæр æмæ уарт дæр. 
Астольфо 
Клотальдойы куырыхон ныхас мæн 
Æгæрон дисы бафтыдта, мæ паддзах. 
Бæрæг у ирдæй — хæтæнты кæй ахатт 
Æмæ кæй бахсыст царды зилдухæнты. 

Тæлмацтæ 131 
Зæгъдзынæн, куыд æвзонг хæстон, æз та: 
Мæ тæлтæг бæх, мæ уадæмдых æфсургъ 
Мæнмæ кæсы уым, хъæды тарфы, ’нхъæлмæ. 
Сымах уæ сæртæ бафснайут; æз ам 
Æрлæудзынæн нæ фыдгулæн йæ ныхмæ. 
Басилио 
Кæд мын адзал хъысиæтæй у нывгонд, 
Лæгæй-лæгмæ йæм рацæуон уæд хъуамæ. 
Æхссезæм фсезынд 
Чи уыди, уыдон, Сехисмундо, Эстрелья, 
Росаурæ, салдæттæ. 
1 -аг салдат 
Æмбæхсы ам æввахс кæмдæр Басилио. 
Сехисмундо 
Ыссарут æй! 
Клотальдо (сабырæй). 
Тагъд лидзгæ кæн, мæ паддзах! 
Басилио (сабырæй). 
Цæмæн? 
Астольфо (сабырæй). 
Цы загътай? 
Басилио 
Ауадз мæ, Астольфо. 
Клотальдо 
Цы ми кæныс? 
Басилио 
Цы гæнгæ мын у, уый кæнын æрмæстдæр. 
Рацæуы æмæ Сехисмундойы раз йæ зонгуытыл 
слæууы. 
Мæн кæд агурыс, принц, уæд ам дæн, 

132 
Ходы Камал 
Дæ дæлфæдтæм мæ зонгуытыл лæууын. 
Мæ урс сæрыл мын балæгæрд дæ къæхтæй, 
Ныхх)фх мæ кæн; ныкъкъуыр 
Дæ къахфындзæй дæ къаролы зæрин худ — 
Æрцæуа, уадз, цы ’рцæуинаг уыд, уый! 
Сехисмундо 
Фæрныг адæм! Ныр байхъусут мæнмæ дæр. 
Цы алæмæты диссæгтæ æрцыдис 
Нæ зæххыл, уый уæхи цæстытæй федтат. 
Лæджы царды, стæй паддзахады сконды 
Цыдæриддæр æрцæуинаг вæййы — 
Сыгъзæриндонытылд ныхæстæй 
Фыст вæййынц уыдон бардуæгты чингуыты 
Æппæтфæлдисæг стыр Хуыцауы къухæй. 
Стæй уыцы дзырдтæ 
Æцæг куыд ысты, раст дæр ысты афтæ, — 
Кæд æмæ цын сæ мидис 
Рæстмæ зæххон лæг бамбары, гъеуæд. 
Мæ дурзæрдæ, мæ æгъатырдзинадæй 
Мæ фыд фæтарст мæ райгуырды хæдуæлвæд, 
Æмæ мæ раст хъæддаг сырды уавæрты 
Фæхъомыл кодта саудалынг лæгæты. 
Куы рахастаин æз æрдзæй тæнзæрдæ, 
Уæздантуг æмæ коммæгæс, уæддæр 
Æз агъуыд бирæгъ басгуыхтаин уым. 
Мæнгарддзинадæй, хинæй кæнæ ’хсарæй 
Хъысмæтыл нæй фæуæлахиз уæвæн. 
Нæ рæсуг зонд, нæ коммæгæс — æрмæстдæр 
Сты уыдон кадджын дауджытæн сæ цæсты. 
Уæдæ ныртæккæ мах цы цаутæ уынæм, 
Фæуæнт нын уыдон зонды хос мыггагмæ. 
Мæ фыд мæ цуры зоныгыл лæууы, 
Мæ паддзах чи уыд, уый ныр у мæ дæлбар. 

Тселмацтæ 
133 
О, ахæм уыд уæларвæтты тæрхон, — 
Мæ фыд сæ разы разынди æнæбон. 
Æз та — æвзонг, æвæлтæрд куы дæн царды, — 
Хъысмæтимæ цы хуызы кæнон тох? 
Ыслæз^у, мæ фыд, дæ къух-ма мæм æрис; 
Уæлæрвты тæрхон дурвидар кæй у, 
Нæ дыууæ дæр уый бавзæрстам нæ уæлæ... 
Сæркъулæй ныр лæууын дæ цуры 
Æмæ кæсын дæ бардзырдтæм æнхъæлмæ. 
Басилио 
Мæ фырт! Дæ уды парахатæй 
Ды раздæхтай дзыхъхъынногæй мæ риумæ 
Æцæг фыды, ныййарæджы тæлмæнтæ. 
Ды дæ æцæг принц: баззад дын дæ фыдæй 
Нæ паддзахады къаролы къæлæтджын. 
Йæ намыс ын уæлæрвты æмбуар хæсс 
Дæ кæрдаг зонд, дæ лæгдзинады фæрцы! 
Иууылдæр 
Намыс, намыс Сехисмундæн! 
Сехисмундо 
Уæдæ, мæ фыд, уæлахиздзау дæн кæд, 
Мæ кадвæндагыл дарддæр уæд цæуын: 
Ныр та кæнын уæлахиз æз мæхиуыл. 
Астольфо, курæг дæн дæуæй, цæмæй 
Росаурæйæн бафидай йæ хæс. 
Астольфо 
Уый раст у, хæсджын дæн 
Росаурæйы раз, 
Фæлæ мæ бамбарут — йæхæдæг дæр нæ зоны, 
Йæ фыд кæцон уыд æмæ чи уыд. 
Уæд æз мæхицæн къай куыд зæгъон... 
Кæддæр... цы сылгоймагимæ... 

134 
Ходы Камал 
Клотальдо 
Фæлæуу, Астольфо, дарддæр мауал дзур! 
Росаурæ дæу æмсæр кæй у тугæй, 
Уыдзæн ныртæккæ арвæй уый бæрæгдæр, 
Куы сласон кард!.. Мæ хъæбул у Росаурæ! 
Астольфо 
Уæдæ уыдзæн йæ бынаты мæ дзырд. 
Сехисмундо 
Цæмæй Эстрелья ма фæтæргай уа, 
Кæй сын фехæлдтон принцимæ сæ фидыд, 
Æз уымæн уый тыххæй ыссардтон 
Æндæр къайаг — 
Кæд нæу йæ туг йæ уавæрæй йæ æмсæр, 
Уæддæр дæлдæр дæр ницæмæй лæууы. 
Æри-ма мæм дæ къух. 
Эстрелья 
Мæ фынты дæр æнхъæл нæ уыдтæн ахæм амонд. 
Сехисмундо 
Ныр та мæ тынг фæнды, цæмæй 
Клотальдойы мæ хъæбысы ныккæнон. 
Кæрæй-кæронмæ баззадтæ мæ фыдæн 
Йæ иузæрдыг æввахс лæгæй, хæларæй. 
Дæхи дзыхæй цыфæнды хорзæх ракур. 
1 -аг салдат 
Дæ фарс чи нæ уыд, уыдонæн кæд афтæ 
Рæдауæй уарыс хорзæхтæ, уæд, уагæр, 
Цы уыдзæнис мæ хæрзиуæг мæнæн та — 
Куы дæ рауагътон мæсыгæй... 
Сехисмундо 
Дæуæн та 
Дæ хæрзиуæг гъе уыцы мæсыг уæд. 
Уым баддзынæ, кæдмæ цæрай, уæдмæ. 

Тæлмацтæ 135 
===================гг=====гггггггггггг======ггг=ггг====г-==гггггг 
Уæйгæнæг ма цæмæн хъæуы, кæд иугæр 
Æппæт дæр царды ауæй кодта, уæд. 
Басилио 
Дæ зонд æфтауы не ’ппæты дæр дисы. 
Астольфо 
Куыд фендæрхуызон! Базонæн ын нал и! 
Сехисмундо 
Нæ уæ ’мбарын, цæй охыл у уæ дис? 
Мæ фын уыдис мæ иунæг зондамонæг. 
Ныртæккæ дæр æдас нæ дæн: мыййаг та 
Куы райхъал уон мæ ахæстоны ногæй. 
Мæнмæ гæсгæ мын фаг уаид, мæ фыны 
Куы фенин фын — кæй райхъал дæн мæ фынæй. 
Ныр бамбæрстон нæ царды фидар фæтк: 
Лæджы цард у гуырысхойаг — фынау. 
Лæджы цард у цæстныкъуылдау — рæстæгмæ. 
Уæдæ цæуæм нæ кæрæдзийæн хорзы: 
Нæ кæрæдзийы аиппытæ барæм — 
Тыхджын чи вæййы, бараг вæййы уый. 
К æ р о н 

Софокл 
ПАДДЗАХ ЭДИП 
АРХАЙДЖЫТÆ: 
Эдип 
Дзуарылæг 
Креонт 
Тиресий 
Иокастæ 
Хабар хæссæг (Евфорт) 
Лаийы фыййау 
Эдипы хæдзаронтæй иу 
Фивы сахары куырыхон лæгты хор 
Адæм: Эдипы хъахъхъæнджытæ, Иокас- 
тæйы лæггадгæнджытæ 
ПРОЛОГ 
Архайд цæуы Фивы сахары, паддзахы галуаны раз цы 
фæз и, уым. 
Эдип 
О, рагон Кадмы намысджын хъæбултæ! 
Цæмæн бадут уæнгуагъд æмæ æрхуымæй 
Ам, аргъуаны, лæгъстæйаджы фæлгонцы, 
Нæ сахарыл фыдниз æмæ хæрамы 
Мæрдон фæздæг, хæрæмигъау, куы иыббадт? 
Нæ адæмæн йæ сау катай, йæ марой 
Куы нал цæуынц цъæх арвы бын... Цæй охыл 
Фæзындыстут уæд ахæм цъусдуг ардæм? 
Зæгъут-ма йæ æдзæстхизæй, æргомæй 

Тæлмацтæ 
Мæнæн, Эдипæн, адæмы фæндонæй 
Кæй ном басгуыхт нæрæмон æмæ кадджын. 
Зæгъ-ма, зæронд, ды хистæр дæ, уынагдæр. 
Цы ’рбахаста дæ кæстæрты? Хæрам тых? 
Адзалы тас? Æви фæрнæйдзаг хабар? 
Фæндон уыдзæн сымах ныхас мæнæн дæр. 
Дзуарылæг 
Нæ бæстæйы бæрзонд паддзах Эдип! 
Уыныс нæ ’мбырдæй — хистæрæй, кæстæрæй 
Дæ галуаны цур. Иннæ адæм дæр 
Ныр рацыдысты къордтæ-къордтæй уынгтæм 
Стæй кувæндæттæм. Циу сæ катай уæд? 
Уыныс дæхæдæг: бын кæны нæ сахар. 
Бæлвырдæй ныл нæ Хуыцауыхай рахатт: 
Нæ хуымгæнды æвзар нæ кæны ’фсир, 
Нæ фосы дзугтыл судзгæ талæу сагъуыд. 
Нæ сылгоймæгтæн æвгъæдмæ фæндагыл 
Сæ гуырдз сæ мидæг бастъæлы. Нæ адæм 
Кæнынц кæфты цагъд — сырх емынæ сыстад, 
Йæ зынг улæфтæй Кадмы къона бабын 
Æмæ цæрдудæй бафтыди зындоныл. 
Хуыцау кæй нæ дæ — зонын æй. Фæлæ дæм 
Æрбацыдыстæм, сахъ лæгмæ цæуæгау. 
Зæххон адæмæй ды фыццаг дæ махæн — 
Куы баййафæм Хуыцауы фыдæх мах, 
Уæд аирвæзæм уымæй дæр дæ фæрцы. 
Æмæ дæм ног о паддзæхтæн сæ паддзах, 
Фæзындыстæм табугæнгæ: нæ паддзах, 
Ссар исты сæрфат, де уазæг — нæ дзыллæ. 
Дæуæн дæ дзырд уæлæрвтæн дæр æхцон у, 
Зæххон адæмæн хорз хатыс сæ равг. 
Дæ бæрзонд фарн хъæздыг хуымау у махæн, 
Уынæм дзы ’рвылбон зонды ’взартæ мах. 

138 
Ходы Камал 
О, ракæс, бахиз д* адæмы бæллæхæй. 
Куыннæ зæгъой дæ дард фæдонтæ искæд: 
«Паддзах Эдип нын фенын кодта цард, 
Фæлæ йæ дуджы сыскъуыди нæ мыггаг!» 
Уæдæ кæд дæу, ныры онгау, фæнды, 
Дæ домбай арм дæ паддзахадыл дарын. 
Уæд ын йæ лæгты фервæзын кæн. Нæу 
Галæганæй бæрзонд мæсыг зынаргъдæр, 
Йæ хæстонтæй куы бавдæлон уа, уæд. 
Эдип 
Мæ сабитæ, мæ хъæбултæ! Æз хатын, 
Цæй мидæг и уæ катайæн йæ аххос! 
Мæстæлгъæд у уæ алкæмæн йæ зæрдæ... 
Мæ зæрдæйы та уе ’ппæты маст бамбырд. 
Уæ алчидæр уæ мæт кæны йæхиуыл, 
Мæнæн та у мæ катай æмæ сагъæс 
Мæ дзыллæйыл, мæ сахарыл, сымахыл. 
Фæкуыдтон бирæ, исты сæрфатагур 
Мæ зонд фæхатти мингай къахвæндæгтыл, 
Æмæ сæ иуы равзæрстон: Креонты — 
Мæ къабаз у, мæ бинойнаджы ’фсымæр — 
Фервыстон Дельфмæ, Фебы кувæндонмæ. 
Уадз бафæрса цæхæрцæст Аполлоны, 
Цы нывæндтæ æрхæссон æз йæ номыл, 
Цæмæй мæ адæм фервæзой хæрзбынæй. 
Ныр æм кæсын æхсæв уа бон æнхъæлмæ. 
Фæлæ кæмдæр ныффæстиат... Тæрсын... 
Фæлæ куыддæр æрбаздæха — мæ номæй 
Хæрын æз ард: Хуыцауы фæдзæхстытæ 
Мæнырдыгæй æрцæудзысты æххæст. 
Дзуарылæг 
Дæ хъуыддаг раст, кæй кой кæнай — къæсæрмæ, 
Креонт фæзынд йæ дард балцæй йæхæдæг. 

Тæлмацпгæ 
139 
Эдип 
Йæ цæстæнгас фырцинæй уадзы арт. 
О Аполлон, табу дæ бæрзонд номæн. 
Йæ ныхас дæр нын цины хос фæуæд. 
Дзуарылæг 
У кадджын лавры къабузтæй фæлыст — 
Уый фарны æмæ амонды нысан у. 
Эдип 
Уый фенд зоны. Бæрæг уыдзæн ныртæккæ. 
Мæ фидар къабаз, намысджын Креонт. 
Цы уац æрхастай номдзыд Аполлонæй? 
Креонт 
Дзæбæх хабар... Дзырдæн фыдæлтæй баззад: 
Фыдбылыз дæр у, амондау, æхцон, 
Куы расайа фæрныг хъуыддæгтæм, уæд. 
Эдип 
Цы дын загъта? Дæ дзырдтыл бады мигъ. 
Сæ мидис-ма нын раргом кæн бæлвырдæй. 
Креонт 
Мæ бон у дзурын уе ’ппæты раз, ам, 
Æви æрмæстдæр хибар ран, дæхицæн? 
Эдип 
Нæ, дзургæ ам: мæ адæмыл мæнæн 
Мæхи хъыгтæй мæ зæрдæ тынгдæр риссы. 
Креонт 
Бæрзондылбадæг бардуаг Аполлон 
Йæ ныхасы мæнæн бæлвырдæй загъта, 
Цæмæй нæ зæххыл сыскъуынæм бындзарæй 
Нæ хæцгæ низы уидæгтæ. Цæмæй 
Æндæр бæстæтыл ма анхъæвза махæй, 
Гъестæй нæ фæуæм царæфтыд нæхæдæг. 
Эдип 
Цы хуызы уæд? Цæй мидæг и нæ низ? 

140 
Ходы Камал 
Креонт 
Уæ паддзахад, дам, туджы фиддон дары, 
Æмæ, дам, тугæй хъуамæ туг ныхсат. 
Эдип 
Кæй туг у уæд? Кæуыл тыхсы нæ Хуыцау? 
Креонт 
Уыдис йæ паддзах а бæстæн дæ разæй 
Куырыхон Лаий — намысджын йæ ном. 
Эдип 
Нæ йæ зыдтон. Йæ кой йын арæх хъусын. 
Креонт 
Кæйдæр къухæй уый бацыди мæрдтæм, 
Æмæ адзал йæ марæг хъуамæ ссара. 
Эдип 
Æмæ кæм и? Стæй чи ссардзæн йæ фæд. 
Æбæрæг ран цы фыдми ’рцыди, уымæн? 
Креонт 
Йæ марæг ам и. Ссарут, дам, æй тагъд, 
Цы нæ агурай, уый, дам, къухы не ’фты. 
Эдип 
Æмæ цы ран, кæм фæмардис уæ Лаий? 
Йæ галуаны, йæ уарзон фыдызæххыл, 
Æви кæмдæр — æцæгæлон быдырты? 
Креонт 
Уый Дельфæмæ — Хуыцауы бафæрсынмæ 
Фæцыди æмæ нал раздæхт фæстæмæ. 
Эдип 
Уæд йе ’мбæлттæ, йæ хъахъхъæнджытæ та? 
Цы фесты? Ау, хабархæссæг нæ фæци? 
Креонт 
Фæцагъды сты. Сæ иу ма ис уæлæуыл, 
Фæлæ фыртæссæй ферох кодта ’пнæт. 
Æрмæстдæр, дам, ма иунæг ныхас загъта... 

Тæлмацтæ 
141 
Эдип 
Цы ныхас уыди, — раргом кæндзæн хъуыддаг? 
Креонт 
Абырджытæ, дам, бирæйæ уыдысты. 
Эдип 
Нæ систаиккой паддзахмæ сæ къух 
Абырджытæ — æххуырст уыдысты ’хцайæ. 
Нырæй фæстæмæ ме хæс у мæнæн, 
Цæмæй æппæт дæр раргом уа. Хуыцау дæр 
Æмæ, Креонт, дæхæдæг дæр мæнæн 
Мæ размæ уыцы фарны хæс æвæрут, 
Æмæ йæ хъуамæ сæххæст кæнон æз 
Хуыцау æмæ мæ адæмы сæрвæлтау. 
Лаийы цы знаг амардта, уый 
Нæ бацауæрддзæн иннæ хатт мæныл дæр. 
Æмæ, уæдæ, дывæр кæны мæ хæс. 
Ныр ацæут, мæ хъæбултæ, хъæмæ, 
Фæйнæ къабузы — амонды хос — айсут. 
(Креонтæн.) 
Нæ лæгдæртæм фæдзур — хъæуынц ныхасæн. 
(Адæммæ.) 
Мæ бон цы уа, уый сараздзынæн æз, 
Цы уыдзæн, уый та иунæг Хуыцау зоны. 
Хистæр Дзуарылæг. 
Цæуæм, мæ хуртæ! Паддзах нын нæ фæнд 
Ныр сæххæст кæндзæн. Аполлон, ды та 
Нæ тыхст адæмæн уыцы ахъаз бакæн, 
Цæмæй рæхджы бон фесæфа нæ низ. 
Фыццаг эпизод 
Эдип 
О рагон Кадмы намысджын фæдонтæ! 
Кæй къухæй фæмард Фивы паддзах Лаий, 

142 
Ходы Камал 
Кæд уый сымахæй исчи зоны абон, 
Æвæстйатæй йæ уæд зæгъæд мæнæн. 
Йæхæдæг ыл кæд басæтта йæ марæг, 
Нæ уыдзæни уæддæр йæ тæрхон карз — 
Æрмæст æрвыст æрцæудзæни нæ бæстæй. 
Кæд марæг у æндæрбæстаг — зæгъут æй, 
Æмæ уын къазна бафиддзæн æхца, 
Нæ уыдзыстут мæ хорзæхтæй æнæхай. 
Фæлæ мæнæн куы нæ схъæр кæнат хабар, 
Уæхицæн, йе уæ хионтæн тæрсгæйæ, 
Гъеуæд дæр уын мæ фидар дзырд зæгъын: 
Нæрæмон Лаийы чи амардта, уымæн 
Йæ ном æрцæуæд хъодыгонд: фысым ын 
Мæ паддзахады мауал уæд. Æввахс 
Нæ кувæндæттæм ма цæуæд, нæ фынгтæм. 
Йæ хæдзарæй йæ алы лæг дæр сурæд — 
Йæ азарæй нæ бæстæ хауы былæй. 
Уый Аполлон ныффæдзæхста бæрзондæй, 
Хуыцауы дзырд та у Эдипæн фæтк. 
Æмæ ныр дæн йæ тугисæг æз Лаийæн. 
Уæдæ цæмæй нæ фыдыбæстæм ногæй 
Рæвдаугæ цæстæй ракæса Хуыцау, 
Гъе уый тыххæй æххæст кæнут мæ бардзырд. 
Фæлæ Хуыцау куы нæ скарстаид афтæ, 
Уæддæр нæ намыс бар нæ дæтты махæн 
Нæ бæрзонд хæсыл ауигъын нæ къух. 
Нæ паддзахы туг райсын хъуыди мах, 
Цы бон фæмард и, уыцы бон. Ныр æз 
Ысдæн йæ фæстæ а бæстæн йæ хицау, 
Йæ усæй йын мæхицæн загътон къай. 
Зæнæгæй йын нæ бахай кодта æрдз, 
Æндæра сæ, мæхи хъæбултау, уарзин. 
Уæдæ, цыма мæхæдæг дæн йæ хъæбул, 
Раст афтæ Лаийæн райсдзынæн йæ туг. 

Тæлмацпгæ 
143 
Мæнырдыгæй кæй сомы фæуа мæнг, 
Æлгъыстагæй цæрæд мыггагмæ уе ’хсæн, 
Йæ хоры нæмыг ма суадзæд æвзар, 
Æнæ бындарæй батонæд йæ бонтæ, 
Нæ адæмыл цы фыдрын сыстад абон, 
Уый авд ахæмæй баййафæд йæ къона! 
Хуыцауы фыдæх бавзарæд лæгмарæг: 
Фыдхъизæмæртты арвитæд йæ бонтæ, 
Æд тъымы-тъыма бабын уæд, хæрз бын! 
Йæ сау фыдæх мæныл дæр арв ныххуырсæд, 
Мæ хæдзары æлгъаг лæгмар куы ’мбæхса, 
Æз æй куыд зонон афтæмæй, гъеуæд! 
Сымахæн та уæд уа фæрныг уæ хæдзар, 
Цытджын Хуыцау уын уыйбæрц уæд хæрзгæнæг, 
Мæ бардзырд мын цæйбæрц кæнат æххæст. 
Фыццаг Дзуарылæг 
Дæ сомытæн дын сомыйæ дзуапп раттон: 
Нæ амардтон æз Лаийы, нæдæр ын 
Йæ амарæгæн исты сæрфат зонын: 
Куырмæлхынцъ фарст нæм ратта Аполлон, 
Фæлæ æрмæст йæхæдæг у йæ халæг. 
Эдип 
Дæ ныхас раст у, фæлæ мах, зæххонтæ, 
Уæларвонæн куыд бацамонæм зонд? 
Дыккаг Дзуарылæг 
Мæнмæ дæр ма ис иу фæндон, нæ паддзах... 
Эдип 
Æртыккагыл дæр барвæсдзынæн, дзур. 
Дыккаг Дзуарылæг 
Бæрзондылбадæг кадджын Аполлонæн 
Æрмæст Тиресий разынид æмсæр, — 
Æрмæстдæр уый бон у зæгъын рæстдзинад. 
Эдип 
Нæ ферох кодтон уый дæр, æмæ абон 

144 
Ходы Камал 
Креонты фæндæй арвыстон æз уымæ, 
Фæлæ цæмæндæр нæй зынæг нырма. 
Æртыккаг Дзуарылæг 
Æз дæр ма зонын иу хабар... Зæгъон æй?.. 
Эдип 
Цы хабар у? Æппæт дæр хъуамæ зонон. 
Æртыккаг Дзуарылæг 
Бæлццæттæ, дам, æй амардтой, фæдзурынц... 
Эдип 
Дзырдтой. Фæлæ цы ис фылдæр бæлццонæй? 
Æртыккаг Дзуарылæг 
Кæд уыцы лæгæн ис зæрдæ йæ риуы, 
Уæд де ’лгъыстытæй бастъæлдзæн цæрдудæй. 
Эдип 
Лæгтæмарæг кæм фæтæрсдзæн ныхæстæй?! 
Фыццаг Дзуарылæг 
Фæзындис нæм зæххон пехуымпар уæртæ, 
Йæ тæрхон уымæн карз, фæлæ æцæг у, 
Уый зæххы хин, стæй арвы кæлæн хаты. 
Рахизырдыгæй сабыргай æрбацæуы Тиресий; йæ иу 
къухыл ын хæцы гыццыл лæппу, йæ иннæ къухы ис лæдзæг. 
Эдип 
Æгас нæм цу, Тиресий! Ды уыныс, 
Цы цæуы ам, нæ зæххыл, стæй уæлæрвты, 
Цыдæриддæр зæххон адæмтæ зонынц, 
Ды зоныс уыдон иунæгæй. Гъестæй, 
Цы нæ зонынц, дæ зонд ма уый дæр хаты. 
Кæд тардзæстыг дæ, гъе уæддæр уыныс, 
Нæ паддзахадыл цæгъдæгрын куыд сыстад. 
Æмæ æрмæст дæ къухты ис йæ хос. 
Æппæтфæлдисæг бардуаг Аполлон 
Йæ бæрзонд ныхас ме ’рвыст лæгтæн загъта: 

Тæлмацтæ 
145 
Йæ марджыты, дам, Лаийæн ыссарут 
Æмæ сыл хъоды бакæнут æмвæндæй, — 
Æрмæстдæр, дам, уæд аирвæздзæн д’ адæм... 
Дæуæн зындгонд у а дунейыл алцы, 
Дæ зонд кæрды уæлæрвты ’мæ дæлдзæхы... 
Уæдæ нæ уæд дæ базыры бын бакæ 
Æмæ нын сис нæ зæрдæрыст, нæ катай. 
Тиресий 
Куырыхон зонд! Цæй хъизæмайраг уаргъ дæ! 
Кæмæн дæ, уымæн масты хос куы вæййыс, 
Мæхиуыл дын куы бавзæрстон дæ азар, 
Уæд ма цæмæн, цæмæн фæзындтæн ардæм?! 
Эдип 
Дæ ныхæстæн сæ дызæрдыг нæ хатын! 
Тиресий 
Куы мын раттис ныр ацæуынæн бар, 
Нæ дыууæйæн дæр уаид уæд æнцондæр. 
Эдип 
Нæ дæ ’мбарын... Æнхъæлдæн, фаг нæ уарзыс, 
Цы бæсты риуыл бахъомыл дæ, уый. 
Тиресий 
Дæ ныхæстæй дæхи бын кæныс. Æмæ 
Æз дæр, мыййаг, куы ахæрон дæ хал. 
(Хъавы ацæуынмæ). 
Эдип 
Дæ Хуыцауыхай ма знæт кæн дæхимæ: 
Куы йæ уыныс — æрмæст ды дæ нæ ныфс. 
Тиресий 
Æдылытæ, куыннæ ’мбарут мæ ныхас: 
Дæуæй цы зонын, уымæн нæй зæгъæн. 
Эдип 
Ау, уый та куыд? Цы зоныс, уый нæ дзурыс? 
Дæ бæстæ барæй фесафынмæ хъавыс? 

146 
Ходы Камал 
Тиресий 
Нæ дыууæйыл дæр а)’æрдын. Ныббар, 
Мæнæн мæ дзыхæй не схаудзæн ныхас дæр. 
Эдип 
О, цъаммартæн сæ цъаммардæр! Раст дур дæр 
Дæ ныхæстæн нæ ныффæразид. Дзур! 
Тиресий 
Мæнæн кæй кæныс уайдзæфтæ, уый хорз у, 
Фæлæ дæхи нæма уыныс дзæбæх. 
Эдип 
Дæ ныхæстæм æнцон фæлæууæн нæу. 
Нæ бæстæйæн хæлар нæ дæ — бæрæг у. 
Тиресий 
Зæгъон, нæ зæгъон — ницыуал ис уымæй. 
Эдип 
Уæдæ ма уæд цæуыл кæныс къуылымпы? 
Тиресий 
Хъыпп-сыпп дæр нал. Цы дæ фæнды, уый кæн, 
Кæд дæ фæнды — фырмæстæй ахау тъæпп. 
Эдип 
Уæдæ дын уæд зæгъын æргомæй æз 
Мæ хъуыдытæ, цæмæй сæ ’ххæстæй зонай: 
Ды архайдтай фыдракæнды. Кæд марæг 
Нæ дæ, уæддæр дæ архайæг. Стæй саугуырм 
Куы нæ уаис, уæд та дæ схонин марæг. 
Тиресий 
Ау, афтæ у? Уæдæ мæнмæ дæр байхъус: 
Цы ’лгъыстытæ фæкодтай абон ам — 
Дæумæ хауынц, ды бабын кодтай бæстæ, 
Нæ Хуыцау ныл Эдипы тыххæй рахатт! 
Эдип 
Æдзæсгомæй æнæраст ныхас загътай, 
Фæлæ йæ азар баййафдзæн дæ сæр. 

Тæлмацтæ 
147 
Тиресий 
Нæ баййафдзæн. Æз раст ныхæстæ загътон. 
Эдип 
Хуыцауы фыдæх ссарынæй нæ тæрсыс? 
Тиресий 
Кæд ма зæххыл рæстдзинад ис, уæд —нæ. 
Эдип 
Нæ зæххыл ис, фæлæ дæ дзырдты нæй: 
Ды дæ къуырма дæр, саугуырм дæр, сæлхæр дæр. 
Тиресий 
Кæныс ды уыцы фидистæ мæнæн, 
Дæуæн та сæ рæхджы кæндзæни алчи. 
Эдип 
Ды саудалынджы арвыстай дæ цард — 
Дæ фыдæх махыл — хуры фырттыл — ма хъар! 
Тиресий 
Мæ фыдæхæн дзы нал хъæуы йæ сæр — 
Тагъд Аполлонæн бавзардзынæ й’ азар. 
Эдип 
Креонты дзыхæй дзурыс кæд, мыййаг? 
Тиресий 
Креонт нæу де знаг — де знаг у Эдип. 
Эдип 
Æхца æмæ бæрзонд бынатмæ тырнын — 
Тыхджындæр монц зæххон адæмтæм нæй! 
О, цас хæрам ми расайут уæ фæстæ! 
Лæгдыхæй байстон паддзахы къæлæтджын? 
Мæ дзыллæ мын æй барвæндæй куы радтой! 
Ныр бавдæлди мæ хорз къабаз Креонт 
Æмæ мæ бынат байсынмæ æрхъавыд. 
Æндæра мæм цæмæ ’рбарвыста дæу, 
Мæнгард æмæ æнæхæдзар зæронды, 
Пайда йын кæм ис, уым уынаг чи фесты, 
Бынтон цух та куырыхон зондæй чи у. 

148 
Ходы Камал 
Зæгъ-ма, цы хæрзты бацыдтæ нæ бæстæн? 
Нæ адæмы нын тугдзых сфинкс куы тардта 
Сæрысæфтмæ, — дæ зондджын сæр кæм уыди? 
Æмæ йыл зондæй чи фæтых и сфинксыл? 
Эдип æрмæстдæр! Дауджыты фæндонæй! 
Æмæ мыл ныр ныффæнд кодтат дыууæйæ 
Креонтимæ — цæмæй Креонт паддзах уа, 
Æмæ дæуыл дæр бауызæла. Ма кæ, 
Уæ дыууæ дæр фæкæндзыстут фæсмон! 
Зæронды хатыр æз кæнын дæуæн, 
Æндæра дæ ысдзурын кæнин уайтагъд! 
Фыццаг Дзуарылæг 
Мæнмæ гæсгæ, йæ фырмæстæй Тиресий 
Æгæртæ загъта. Ратæвд и Эдип дæр. 
Нæ дзырды сæр та хъуамæ уа ныртæккæ, 
Хуыцауы фæнд куыд сæххæст кæнæм, уый. 
Тиресий 
Паддзах дæ ды. Мæхи дæуыл нæ барын, 
Фæлæ, дæуау, мæ хъуыдытæн æз дæр 
Сæ паддзах дæн. Лæггадгæнæг дæуæн 
Нæ дæн, фæлæ æрмæстдæр Аполлонæн. 
Креонты хæрзтæм не ’нхъæлмæ кæсын. 
Мæнæн мæ саугуырм фидис кæныс ды. 
Цæстджын дæ ды, фæлæ дæхи нæ уыныс: 
Дæ азым циу, кæимæ цæрыс, кæм? 
Дæ ныййарджытæ чи сты, уый нæ зоныс. 
Æниу, ды сдæ сæ цыфыддæр ызнаг. 
Ам, хуры бын дæр, æмæ сау зæххы дæр 
Дæ мад æмæ дæ фыды азар дæу 
Дывæр бæллæхтæй баййафдзæн зындоны. 
Æрцæудзынæ дæ фыдыбæстæй тард — 
Æлгъысты бардуаг бафтдзæни дæ фæдыл, 
Дæ боны хъиутæ ныккæнды хæрдзынæ, 
Дæ цард уыдзæн, мылаз æхсæвау, тар. 

Тæллшцтæ 
149 
Дæ дзыназынмæ хаудзысты фæрчытæ 
Йæ сау къæдзæхтæ, багъæц, Киферонæн, 
Куы бамбарай дæ Хуыцауы ’лгъыст, уæд: 
Кæй дæ йæ фырт дæ усæн, дæ сабитæн та — ’фсымæр! 
Ныр марадз æмæ ма баууæнд Креонтыл! 
Цъыфкалæныл мæ ныхæстæ нымай, 
Фæлæ мæ ныхас бахъуыды кæн: тагъд 
Дæ тæригъæдæй арв кæудзæн хæкъуырццæй! 
Эдип 
Æлгъыстаг фод дæ зæронд сæр! Мæ кæртæй 
Тагъд айс дæхи! Дæ цъыфкалæн дзырдтæн 
Дæхи фæдыл сæ судзгæ азар бафтæд! 
Тиресий 
Дæхæдæг мæм фервыстай, рох дæ ма уæд. 
Эдип 
Бынтон афтæ ’лгъаг разындзæни де ’взаг, 
Нæ зыдтон уый, æндæра ам нæ уаис. 
Тиресий 
Æлгъаг дæм кæсы ме ’взаг? Фæлæ, уый хыгъд, 
Дæ ныййарджытæ мæн хуыдтой куырыхон. 
Эдип 
Мæ ныййарджытæ?.. Чи уыдысты, загътай?.. 
Тиресий 
Цы бон райгуырдтæ, уыцы бон — дæ марæг. 
Эдип 
Нæ дæ ’мбарын. Уыци-уыцитæй дзурыс. 
Тиресий 
Дæ арф зондæй куы ’ппæлыдтæ ныртæккæ. 
Эдип 
Бæрзонд цæмæй дæн, уый мын дар мæ цæстмæ. 
Тиресий 
Дæ фырзондджынæй ссардзынæ адзал. 
Эдип 
Мæ зонды фæрцы фервæзтысты м’ адæм. 

150 
Ходы Камал 
Тиресий 
Цæ}’ын... Мæ хъæбул, амон мын фæндаг. 
Эдип 
Кæд де ’рбацыды исты уыд пайда, 
Уæд д’ ацыды дæр исты зйан уыдзæни. 
Ацæуынц. 
Дыккаг эпизод 
Креонт 
О хорз адæм! Карз бафхæрдта мæ ном 
Паддзах Эдип — фæмысыди мыл тугтæ. 
Æз а хабар куы фехъуыстон — æваст 
Уæд рацыдтæн, фæрныг адæм, уæ цурмæ. 
Нæ бæстæйы æппæт бæллæхты ’дде 
Эдип мæн дæр кæд йе знагыл нымайы, 
Мæ цард ма ад куыд кæна уæд мæнæн, 
Йæ мæнг даутæй мæ намысыл къæм бады. 
Цы хощт къæм — уæд м* адæмæн ызнаг дæн! 
Фыццаг Дзуарылæг 
О, схаудысты дзы ахæм дзырдтæ ’цæг, 
Фæлæ йæ маст фæуæлахиз йæ зондыл. 
Креонт 
Тиресийы, дам, сардыдта Креонт, 
Мæ дзыхæй, дам, ын ракодта мæнг ныхас. 
Фыццаг Дзуарылæг 
О... Фæлæ кæд зæрдиагæй нæ дзырдта... 
Креонт 
Йæ цæстæнгас, йæ хъæлæсæй бæрæг уыд, 
Кæй нæ кодта йæ ныхæстыл дывæнд. 
Фыццаг Дзуарылæг 
Нæма базыдтон паддзæхты цæстыты 
Сæ фæндтæ кæсын. Рацæуы йæхæдæг. 

Тæлмацтæ 151 
Эдип 
Ау, уый та куыд? Цы цæсгомæй, æнаккаг, 
Æрбахызтæ мæ къæсæрыл? Æнæмæнг, 
Ды амардтай нæ цытджын паддзах Лаийы, 
Ныр та мæ бынат бацахсынмæ хъавыс. 
Æмæ, цымæ, цы хуызы уæд, зæгъ-ма мын? 
Æви тæппуд, сæлхæр æнхъæлыс мæн? 
Дæ фыдвæндтæ дын дардмæ дæр æз хатын. 
Цы ма уыдзæн æнæсæрфатдæр ми: 
Æнæ мулкæй, æнæ хæлæртты ’ххуысæй 
Дæхимæ иваз паддзахы къæлæтджын! 
Цы ран ысты дæ фарсхæцджытæ, де ’хца? 
Креонт 
Фæхъуыстон дæм, ныр та мæн бауадз дзурын, 
Гъестæй-иу уæд тæрхонгæнæг фæуы. 
Эдип 
Ды дзурынмæ дæсны дæ, фæлæ хъуамæ 
Куыд хъусон æз мæ цыфыддæр фыдгулмæ? 
Креонт 
Мæ ныхас дæр раст уый тыххæй уыдзæн. 
Эдип 
Раст уый тыххæй дæ дзыхыл хæц, уæйгæнæг! 
Креонт 
Кæд афтæ ’нхъæл дæ, хионты уæй кæнын, 
Уæд зондджын лæг куыд рахонон æз дæу? 
Эдип 
Кæд афтæ ’нхъæл дæ, хионты уæй кæнын 
Уæздан ми у — рæдийгæ кæныс уæд. 
Креонт 
Фод афтæ дæр. Фæлæ-ма зæгъ æргом, 
Мæн тыххæй къæм кæд абадти дæ номыл? 
Эдип 
Уæдæ-ма зæгъ: кæй фæнд уыди, цæмæй 
Æрбахонон кæлæнгæнæг зæронды? 

152 Ходы Камал 
Креонт 
Нæ уыди уый мæнырдыгæй рæдыд ми. 
Эдип 
Зæгъ-ма, уæдæ: куы фæмард Лаий, уæдæй... 
Креонт 
Куы фæмард Лаий?.. Нæ дæ ’мбарын æппындæр... 
Эдип 
О, о, уæдæй ныр цал рацыди азтæй? 
Креонт 
Куы зæгъон раст — чысыл сæ нымæц нæу. 
Эдип 
Æмæ уæд дæр нымад лæг уыд Тиресий? 
Креонт 
Нымад лæг уыд, стæй дзæгъæлы нæ уыд. 
Эдип 
Æмæ-иу уæд мæ кой дæр кодта искæд? 
Креонт 
Нæ фехъуыстон. Нæ дын зæгъдзынæн мæнг. 
Эдип 
Йæ амарджыты агуырдтат уæд Лаийæн? 
Креонт 
Ай-гъай дæр, фæлæ ницы бафтыд къухы. 
Эдип 
Тиресий та цæмæн лæууыд уæд хъусæй? 
Креонт 
Нæ йæ зонын. Мæ бон зæгъын нæу ницы. 
Эдип 
Уæдæ, цы зоныс, уый-ма зæгъ æргомæй. 
Креонт 
Цæй кой кæныс? Цы зонон, уый зæгъдзынæн. 
Эдип 
Куы нæ скодтаис сусæг фыдвæнд йемæ, 
Уæд Лаийы марæг абон мæн нæ хонид. 

Тæлмацпив 
153 
Креонт 
Цы дæ хоны, нæ зонын уый, фæлæ-ма 
Мæ фарстæн дæр дзуапп ратт, уæдæ, дæхæдæг. 
Эдип 
Куы мæ фæфæрсай цасфæнды, уæддæр мæ 
Лæгмар рахонын не суыдзæн дæ бон. 
Креонт 
Зæгъ-ма уæдæ: мæ хойы лæг нæ дæ? 
Эдип 
О, раст зæгъыс, дæ хойы лæг дæн æз. 
Креонт 
Æмпаддзæхтæ нæ фыдыбæстæн не стут? 
Эдип 
Æнæмæнг, стæй нæ ныхас иумæ бады. 
Креонт 
Æмæ æз дæр уæ цæдисон нæ дæн? 
Эдип 
Уыдтæ. Фæлæ ныл рацыдтæ ныр сайдæй. 
Креонт 
Куыд сайдæй уæд? Дæхæдæг-ма йæ бамбар: 
Цæмæн баивон ме ’нæмаст æнцой цард 
Мæстъæлгъæд цардæй, тыхст æмæ уырыдæй, 
Мæ къухты ’ввонгæй алцы дæр куы ис? 
Æнæуый дæр паддзахы цард куы кæнон, 
Йæ бынатмæ ма уæд цæй охыл хъавон? 
Мæ уавæры сæрæй æххæст адæймаг 
Нæ бабæлдзæни паддзахы бынатмæ... 
Кæм вæййын, уым мын — намыс æмæ кад. 
Дæумæ чи кæсы хорзæхтæм æнхъæлмæ, 
Лæгъстæйаг сты мæнæн дæр уыдон. Уæд 
Цæмæн баивон уыдæттæ дæ номыл? 
Нæ, нæ! Мæнæн мæхи зæрды дæр нæй, 
Нæдæр мæ исчи сардаудзæн дæ ныхмæ. 

154 
Ходы Камал 
Уæдæ гуырысхо ма кæн ды мæныл. 
Куы нымайай дæ хæлæртты фыдгултыл 
Æнæбындур гуырысхоты азарæй — 
Фæхуддзæн дыл Хуыцауы зæрдæ уæд. 
Цы лæг бавдæлон иузæрдыг хæларæй, 
Ныллыг кодта йæ цардæн йе ’мбис уый: 
Æрæмбардзынæ искæдбон дæ рæдыд. 
Лæгæн йæ хæрзтæ сбæрæг кæнынц азтæ, 
Æвзæр мийæн та — иу бон дæр æгъгъæд. 
Эдип 
Гадзрахат фыдгул тагъд куы кæна, уæд 
Къæрцхъусæй лæууын ме хæс у мæнæн дæр. 
Æмæ йын рæвдз куы нæ раттон ныхкъуырд, 
Уæд бафтдзысты йæ фыдвæндтæ йæ къухы. 
Креонт 
О стыр Хуыцау! Нæ мыл æууæндыс, ау? 
Эдип 
Дæ гадзрахатæн бафиддзынæ й’ аргъ. 
Креонт 
Куыд у дæ фæнд? Мæ бæстæйæ мæ ’рвитыс? 
Эдип 
Нæ, хъоды нæ. Адзалмæ у дæ фæндаг. 
Креонт 
Дæ зонд фæцыд? 
Эдип 
Мæхи фаг ма мæм ис. 
Креонт 
Мæ фаг та уæд? 
Эдип 
Дæ фаг мæм нæй, уæйгæнæг! 
Креонт 
Цы у дæ фæнд? 
Эдип 
Бæрзонд паддзахæн — кад! 

Тæлмацтæ 
155 
Креонт 
Æвзæрæн дæр? 
Эдип 
Дæн м’ адæмы æвзæрст! 
Креонт 
Мæ адæмæн йæ хъæбул дæн æз дæр. 
Фыццаг Дзуарылæг 
Фæуромут уæ карз быцæу. Нæ цурмæ 
Æрбацæуы Эдипы ус. Йæ ныхас 
Уæ быцæуæн æвдадзы хос фæуæд. 
Иокастæ 
О, уаих фæуат! Бамбарут: ныртæккæ 
Сæ афон нæу æнæсæрфат быцæутæн. 
Нæ адæмæн сæ туг кæлы сæ цæстæй, 
Сымах та уæд уæ кæрæдзимæ фестут. 
Мæ лæджыхай, дæ хæдзармæ-ма рацу. 
Ды дæр, Креонт. Æнæбындур ныхæстыл 
Уæ зынаргъ рæстæг ма хардз кæнут. Цомут! 
Креонт 
Æнæбындур, дам! О, фæлæ, мæ хо, 
Дæ лæг мæнæн адзалы тæрхон домы! 
Эдип 
Адзал, ай-гъай дæр. Уымæн æмæ ды 
Мæ ныхмæ ноджы карздæр фæнд ныккодтай. 
Креонт 
Уæд мыл мæ Хуыцау рахæтæд æмбойны 
Æмæ ныххауон зæххыскъуыды, кæд 
Дæ ныхæсты ис мисхал дæр рæстдзинад. 
Иокастæ 
Мæ дзæбæх лæг, йæ карз сомытæ мæнг 
Нæ уыдзысты — уый арвæй у бæрæгдæр. 
Дæ хорзæхæй — æрыхъус сæм бæрзондæй. 

156 Ходы Камал 
Дзуарылæг 
Дæ масты фæдыл ма арвит дæ зонд! 
Эдип 
Уæдæ мын уæд цы кæнгæ у, зæгъ-ма йæ? 
Дзуарылæг 
Кæддæриддæр уыд иузæрдыг дæуыл, 
Æмæ йын абон бахатыр кæн, курын. 
Дæ къабаз у, дæ хорз каис, уæд æй 
Гуырысхойæн куыд æрхастай нывондæн? 
Эдип 
Уæдæ йæ зон: куы байхъусон дæумæ, 
Фыддæр бæллæхтæ баййафдзæн мæхи сæр. 
Дзуарылæг 
Цæмæн зæгъыс? Уæлæрвтæ уæнт æвдисæн, 
Хæрз иунæгæй мæ амарæд Хуыцау, 
Æвзæрæй дын мæ цæст кæд исты уарзы. 
Мæ катайы сæр у нæ бæстæ ’рмæст. 
Нæма фервæзт йæ иу судзгæ бæллæхæй, 
Æмæ та йыл ныр ног фыдтæ ныххуырсæм? 
(Паузæ.) 
Эдип 
Сæрибар уæд. Уадз бабын уон мæхæдæг, 
Мæ ном мæрдты дæр худинаг фæуæд. 
(Дзуарылæгæн.) 
Дæ лæгъстæтæм æрысысти мæ маст. 
Фæлæ уыдзæни ацы лæг мæ уæнгæл. 
Креонт 
Дæ хатыр дæр у йе ’мыдзаг хæрамæй. 
Фæлæ йыл тагъд фæкæндзынæ фæсмон, 
Мæ рæстдзинад куы базонай æххæстæй. 
Эдип 
Ныр фесæф тагъд! 

9 
157 
Креонт 
Нæ бамбæрстам кæрæдзи. 
(Дзуарылæгмæ.) 
Сымахæн та — )’æ ужздан дзырдæй — бузныг. 
Дзуарылæг (Иокастæйæн). 
Бæрзонд галуанмæ де ’фсымæры акæн. 
Иокастæ 
Фæнды мæ зонын, чи ракъахта хыл. 
Дзуарылæг 
Æнæхъуаджы йæ бафхæрдта дæ лæг. 
Æмæ Креонт дæр сфæрæзта цыдæртæ. 
Иокастæ 
Кæй аххос уыд? 
Дзуарылæг 
Сæ дыууæйы дæр. 
Иокастæ 
Куыд? 
Дзуарылæг 
Мæ уд — дæ фæхъхъау, мауал ног кæн ныхас, 
Æрысысдзæн йæхи ’гъдауæй сæ маст. 
Эдип 
Нæ йæм хъусут?! Мæ фарс хæцыс æдзух. 
Ныр мыл цæмæндæр раивтай дæ зæрдæ. 
Дзуарылæг 
Мæ бæрзонд паддзах, ард хæрын: дæуыл 
Цы бон фæхуда мисхалбæрц мæ зæрдæ, 
Уæд уыцы бон мæ фæстаг бон мæнæн. 
Ды бирæ хæрзтæ н’ адæмæн фæдæ — 
Уæдæ ныр дæр дæумæ кувæм, дæ зондмæ! 
Иокастæ 
Зæгъ-ма, Эдип, Хуыцауы хатыр бакæн: 
Цæуыл рафыхти афтæ тынг дæ маст? 

158 Ходы Камал 
Эдип 
Уæдæ ма йæ кæмæн зæгъон, усай: 
Креонт æмæ йæ мæнгард митæ — аххос. 
Иокастæ 
Æмæ уæддæр цæмæй расайдта хыл? 
Эдип 
Æргомæй дзуры, амардтай, дам, Лаийы. 
Иокастæ 
Йæхæдæг, æви искæй зондæй дзуры? 
Эдип 
Æрбарвыста Тиресийы. Йæхæдæг 
Йæхи æппындæр азымджын нæ хоны. 
Иокастæ 
О, байхъус-ма мæм, Фивы паддзах, ныр!.. 
Зæххон адæмæй иунæг дæр нæ зоны, 
Кæуыл цы ’рцæудзæн фидæн бонты, уый. 
Æмбисондæн дын иу хабар зæгъдзынæн: 
Æрыхъуысти Хуыцауы хъæлæс Лаиймæ: 
Мæн æмæ уымæй райгуырæг лæппуйæ 
Кæй ыссардзæни искæдбон адзал. 
Куы райгуырд лæппу, æртыккаг бон уæд 
Лаий бавдæлд æмæ сабийæн йæ къæхтæ 
Ныббаста фидар æмæ бардзырд радта, 
Цæмæй йæ фехсой къæдзæхæн йæ рындзæй. 
Гъе, афтæ. Аполлоны ныхас не ’рцыд — 
Нæ басгуыхти йæ фыды марæг фырт, 
Ныр афтæмæй та уымæй тарст цæрæнбон. 
Гъестæй йæ адзал абырджыты къухтæй 
Кæмдæр ыссардта ’ртæ фæндаджы астæу. 
Цы сæм хъусыс? Хуыцауæн циу фæндон, 
Зæххон адæмы никæд фæрсы уымæй. 
Эдип 
Дæ ныхæстæй мæхимидæг тыхсын... 
Мæ зæрдæйыл цыдæр уазал æмбæлы. 

Тæлмацтæ 
159 
Иокастæ 
Мæ ныхæстæй дын кæцы нæу æхцон? 
Эдип 
Ды загътай, цыма ссардта Лаий адзал, 
Кæм баиу ысты ’ртæ фæндаджы комы? 
Иокастæ 
О, афтæ дзырдтой, дзурынц ма ныр дæр. 
Эдип 
Æмæ цы ран, цы бæсты ’рцыди мард? 
Иокастæ 
Фокидæ хуыйны уыцы бæстæ. Уым 
Ысиу вæййынц æртæ фæндаджы комы. 
Давлидæ æмæ Дельфийæ цæуынц. 
Эдип 
Уæд афæдзтæ та цал рацыд уæдæй? 
Иокастæ 
Йæ марды кой куы райхъуысти, гъе уымæй 
Чысыл фæстæдæр скодтой дæу паддзах. 
Эдип 
О Зевс! Зæгъ-ма, цы мын хъавыс уæд та? 
Иокастæ 
Дæ катайы сæр не ’мбарын æххæст? 
Эдип 
Нæ, ма мæ фæрс... Йæ бакастæй та уæд 
Цы хуызæн уыд? Æрыгон уыд, зæронд? 
Иокастæ 
Бæрзонд, гуырвидыц, сæрыхил фæхалас, 
Цæсгомæвæрдæй раст дæу хуызæн уыд. 
Эдип 
О, сау бæллæх! Æнæбары, æнхъæлдæн, 
Фæци æнустæм маройаг мæ сæр! 
Иокастæ 
Мæ хæдзар бахорз, уагæры цы ’рцыд? 

160 
Ходы Камал 
Эдип 
Тиресийæн æз куыд саугуырм æнхъæлдтон, 
Уынагдæр уымæй разынди дзæвгар. 
Иокастæ 
Цæмæй мæ фарстай, уый загътон æрмæстдæр. 
Эдип 
Æмбæлццæттæ та цал акодта — иуцъус, 
Æви, паддзахау, бирæ ’мæ тыхджын? 
Иокастæ 
Æдæппæт фондз. Уыд фидиуæг дæр семæ. 
Стæй и)’нæг уæрдон. Лаий дзы бадти уым. 
Эдип 
Ныр бамбæрстон... Фæлæ-ма зæгъ, мæ зынаргъ: 
Хабархæссæг дæм чи фæци уæддæр? 
Иокастæ 
Йæ фæсдзæуинтæй раирвæзтис иу. 
Эдип 
Æмæ ныр дæр нæ галуаны ис, ам ис? 
Иокастæ 
Кæцæй! Фæзындис иуахæм, фæлæ 
Куы базыдта, ды Лаийы бынат ахсыс, 
Йæ зонгуытыл æрхаудта уæд, куырдта, 
Цæмæй йæ хæхтæм арвитон фыййауæй, 
Нæ сахармæ куыннæ цæра æввахс. 
Зæгъгæ, цагъар куы нæ уыдаид, уæд 
Уыдис, æнæмæнг, хорз лæвары аккаг. 
Эдип 
Æмæ йæм нæй æвæстйатæй фæдзурæн? 
Иокастæ 
К)’ыннæ, фæлæ цæмæн бахъуыд йæ сæр? 
Эдип 
Æгæр дæр ма йæ схъæр кодтон, мæ зынаргъ, 
Цæмæн мæ бахъуыд не ’ххуырсты сæр, уый. 

Тæлмацпгæ 
Иокастæ 
Æнæмæнг æм фæдзурдзыстæм, мæ паддзах, 
Фæлæ дæ катай не ’мбарын æххæст. 
Эдип 
Цы мæнг зæгъыс, мæхæдæг дæр æй хатын: 
Кæмæн зæгъон мæ дзуринаг хуыздæр! 
Уæдæ мæм хъус: мæ фыд уыдис Полиб, 
Коринфы райгуырд; уыд мæ мад Меропæ, 
Уæздан тугæй. Коринфы зæххыл æз 
Нымад уыдтæн фыццаг лæгыл. Уæд иу хатт 
Æнæнхъæлæджы иу хабар æрцыд, 
Æниу, нæ уыди ахæм масты аккаг: 
Цыдæр уазæг дын иу куывды дзæбæх 
Фæкаст йæхимæ карз сæнæй, гъе стæй мæ 
Куы рахонид хæсгæ лæппу. Мæхи йæм 
Ныуурæдтон тыхамæлттæй. Куы сбон и, 
Уæд радзырдтон мæ ныййарджытæн хабар, 
Фырмæстæй арвмæ асинтæ æвæрдтой, 
Мæн чи бафхæрдта, уый та карз æлгъыстой. 
Сæ маст мын кæд æхсызгон уыд, уæддæр-иу 
Ысдызæрдыг дæн: адæм хъус-хъус кодтой... 
Æмæ дын уæд мæ мад æмæ мæ фыдæн 
Нæ загътон, фæлæ атындзыдтон Дельфмæ — 
Йæ кувæндонмæ хурдзаст Алоллонæн. 
Мæ цыды сæрæн дзуапп нæ радта Феб, 
Фæлæ мын уый хыгъд амардта мæ зæрдæ: 
Мæ мадимæ кæй кæндзынæн лæджы цард, 
Кæй нын рацæудзæн дунемæ æлгъаг цот, 
Мæ фыды туг кæй ныккæлдзæн мæ кардæй... 
Цы мæ бон уыд? Ныффæнд кодтон: Коринфæй 
Фæлидзон тагъддæр — арвы саудалынгтæм, — 
Кæд аирвæзин Фебы карз фыдæхæй. 
Фæцыдтæн бирæ... бахæццæ дæн иу хатт, 
6 Ходы Камал 

162 
Ходы Камал 
Дæ дзырдмæ гæсгæ, Лаий кæм фæмард, уырдæм. 
Дæуæй, усай, нæ бамбæхсдзынæн мур дæр. 
Дыууæ фæндагыл æртыккаг кæм баиу, 
Бæхуæрдон уым æваст фæци мæ размæ. 
Ныр уæрдоны та бадтысты дыууæйæ — 
Сæ бæхтæрæг, йæ фæстæ та æндæр лæг, 
Ды кæмæй загътай, де ’нгæс, зæгъгæ, ахæм. 
Фæхъæр мыл ластой, фæндагæй, дам, иуварс. 
Æз бæхтæрæджы рацавтон. Уæд иннæ 
Мæ тæрныхыл йæ арц куы ’руадзид. 
Уайтагъд, 
Цы агуырдта, уый бафтыди йæ къухы: 
Мæ уæззау лæдзæг сæмбæлди йæ ныхыл, 
Æмæ, куырисау, уæрдонæй æрхаудта. 
Стæй иннæ ’ртæ дæр ссардтой уым сæ адзал. 
Ныр уыцы лæг кæд Лаий уыди, мыййаг, 
Уæд ма мæнæй æнамонддæр кæм уыдзæн? 
Мæнæй æлгъагдæр чи уыдзæн Хуыцæуттæн? 
«Нæрæмон Лаийы чи амардта, уымæн 
Йæ ном æрцæуæд хъодыгонд: фысым ын 
Мæ паддзахады мауал уæд. Æввахс 
Нæ кувæндæттæм ма цæуæд, 
Нæ фынгтæм!!! — 
Æз уыдтæн уый, мæхиуыл цæуы ме ’лгъыст! 
Цы къухæй æрцыд Фивы паддзах мард, 
Рæвдауы йын ныр уыцы къух йæ усы. 
Цæмæй нæ дæн хуыцауæлгъыст, цъаммар? 
Фæлидзин ныр мæ фыдæлты уæзæгмæ, 
Фæлæ мæм уым æнхъæлмæгæс лæууынц 
Адзалæй дæр æбуалгъдæр бæллæхтæ: 
Мæ уарзон фыды барвитон мæрдтæм, 
Мæ мадимæ та бацæрон мæ усау, 
Меропæимæ. О Хуыцау, кæм дæ!.. 

Тæлмацтæ 
163 
Йæ азар мыл уæларвон тых фæлвары. 
Нæ, нæ! Фæлтау ныххаудзынæн дæлдзæх, 
Цæйнæфæлтау мæ худинаг ныхъхъæр уа! 
Фыццаг Дзуарылæг 
Æнæ ’вдисæны бафæрсгæ, дæ зæрдæ 
Нырма дæхимæ ма ’хсайæд, Эдип. 
Эдип 
Лæууы мæ зæрдæ иунæг ныфсы халыл: 
Нæ фыййау ма куы фæзынид хæхбæстæй. 
Иокастæ 
Цæй тынг дæ фæнды йе ’рбацыд, Эдип? 
Эдип 
Ды куыд загътай, кæд афтæ уыд æцæгæй, 
Мæ хъизæмарæй фервæздзынæн уæд. 
Иокастæ 
Æз?.. Уагæры æз ахæмæй цы загътон? 
Эдип 
Ды рафæзмыдтай уый ныхас, зæгъгæ, 
Фæмард и паддзах абырджыты къухæй, 
Æмæ ныр дæр кæд ахæм уа йæ дзырд, 
Уæд æз сыгъдæг дæн а хъуыддаджы. Науæд, 
Зæгъгæ, мыййаг, кæд иунæг уыди марæг, — 
Бæлвырд, уæд ам мæн дæттын хъæудзæн дзуапп. 
Иокастæ 
Дæхи, уæдæ, бынтон дзæгъæлы ’фхæрыс, 
Йæ ныхасмæ нæ бафтаудзæн уæлдай: 
Абырджытæ — йæ марæг паддзах Лаийæн — 
Уый загъта махæн, адæмæн, æргом. 
Фæлæ, мыййаг, куы нал сæттид йæ дзырдыл, 
Уæддæр цы ’мбулы уымæй Аполлон: 
Уый загъта, Лаийы амардзæн мæ хъæбул. 
Мæ фырт йæхæдæг сабийæ фæмард, 
Уæд ма цы хуызы амардта йæ фыды? 

164 
Ходы Камал 
Бæрзондылбадæг дауджыты ныхасыл 
Нырæй фæстæмæ нал æууæндын æз. 
Эдип 
Дæ ныхас раст у, фæлæ арвит искæй — 
Йæхи йын фенон фыййауæн уæддæр. 
Иокастæ 
Ныртæккæ, Эдип, цом уал ныр нæхимæ, 
Нæ зæгъдзынæн дыууæ дæ дзырдыл æз. 
Ацæуынц. 
Æртыккаг эпизод 
Иокастæ 
Фивы стыр Хуыцæуттæ, 
Æгæр тыхсы нæ паддзахæн йæ уд 
Фæстаг рæстæг. Нæма зоны, бецау, 
Тызмæг Ивгъуыдæй рафæлгъауын Фидæн, 
Куыд æмбæлы æцæг паддзахыл, афтæ. 
Ныххизы арфдæр ныхæстæй йæ риумæ, 
Фыдохы уац цы дзырды вæййы, уый. 
Бæрзондылбадæг хурдзаст Аполлон, 
Дæуæй æргомдæр ничи цæуы махмæ, 
Æмæ дын уæд мæ мысайнаг нывонд: 
Табу дæхицæн, рафæлгæс бæрзондæй, 
Дæ тæмæнæй нæ паддзахад ныррухс кæ. 
Эдип нæ ныфс, нæ тырыса у махæн, 
Æмæ нын уый æнæхъару куы уа, 
Уæд махæн дæр у саудалынг нæ хъысмæт. 
Рахизырдыгæй æрбацæуы Е в ф о р б. 
Евфорб 
Фæрныг адæм, бар иу фарстайæн раттут: 
Кæм ис Эдипы, паддзахы галуан? 
Кæнæ та йын йæхи кæм уыдзæн фенæн? 

Тæлмацпгæ 165 
Фыццаг Дзуарылæг 
Йæ галуан — мæнæ, паддзах дæр сæхимæ, 
Мæнæ дын уый — йæ сабитæн сæ мад. 
Евфорб 
Дæ цæрæнбонтæ амондджынæй батон 
Æмæ фæрныгæй, Фив-бæсты ус-паддзах! 
Иокастæ 
Дæ уæздан дзырдæй бузныг дæн, нæ уазæг. 
Мæ цæст дæуæн дæр уыцы хæрзтæ уарзы. 
Фæлæ-ма зæгъ: цы у йæ сæр дæ балцæн? 
Евфорб 
Æрхастон амонд паддзахæн, дæуæн дæр. 
Иокастæ 
Цы хоныс амонд? Чи ’рбарвыста дæу? 
Евфорб 
Коринфæй дæн. Мæ уац дын, иуæй, 
Æхсызгон у, стæй иннæмæй та — хъыг. 
Иокастæ 
Фæсномыгæй цыдæр зæгъынмæ хъавыс? 
Евфорб 
Коринфæгтæ сæ фæнд хъæбæрæй загътой: 
Эдип, дам, уæд нæ бæстæйæн паддзах. 
Иокастæ 
Ау, паддзахад Полибы къухты нал и? 
Евфорб 
Адзалы къухы ис Полиб йæхæдæг. 
Иокастæ 
Цытæ дзурыс? Полиб уæлæуыл нал и? 
Евфорб 
Мæнгуацхæссæджы адавæд йæхимæ. 
И о к а с т æ (Лæггадгæнæгæн). 
Цæугæ *мæ тагъддæр паддзахмæ фæдзур! 
Уæ уынаффæтæ нал цæуынц, Хуыцæуттæ! 

166 
Ходы Камал 
Эдип йæ фыдæй ралыгъди, мыййаг, æй 
Мæхи къухæй куы амарон, зæгъгæ, 
Йæхи низæй ныр амарди Полиб. 
Æрбацыди Э д и п. 
Эдип 
Цы мæ кодтай, мæ дзæбæх къай, цы ’рцыд? 
Иокастæ 
Дæхæдæг байхъус, байхъус æмæ рахат, 
Хуыцæутты дзырд цæуаг у, æви нæу? 
Эдип 
Кæцон лæг у? Цы йæ фæнды зæгъын? 
Иокастæ 
Коринфаг у, æрбахаста нæм уац: 
Дæ фыд Полибы бавæрдтой æрæджы. 
Эдип 
Цæй кой кæнут? Дæхæдæг-ма йæ зæгъ! 
Евфорб 
Кæд уал мæ раздæр уымæй фæрсут, уæд 
Зæгъын: дæ фыд мæрдтыбæстæмæ бацыд. 
Эдип 
Фæмард? Æви йæхи низæй уыд й’ адзал? 
Евфорб 
Зæронд лæгмæ æмхицдæр вæййы ингæн. 
Эдип 
Зæгъ-ма уæддæр: йæхи низæй уыд й* адзал? 
Евфорб 
Йæ низ æмæ йæ кары уæзæй амард. 
Эдип 
Мæ дзæбæх къай, цæй æдылы уыдыстæм, 
Уæларвонтæн сæ ныхæстæм куы хъуыстам: 
Йæхи фыды, дам, амардзæн Эдип... 
Ныр — мæнæ ’вдисæн: амарди мæ фыд, 

Тæлмацтæ 
167 
Æз та мæ кардыл н’ акодтон æндзæвгæ. 
Фæлæ, мыййаг, мæнмæ бæлгæйæ кæд 
Фырмæтæй батад — уый кæд у мæ азым? 
О Аполлон, дæлæ-уæлæ дзы нал и, 
Дæ уынаффæ дын ахаста Полиб 
Йæ чырыны Барастыры бæстæмæ. 
Иокастæ 
Æмæ-иу дын цытæ дзырдтон æз та? 
Эдип 
Дзырдтай, фæлæ уæддæр мæ зæрдæ тарсти. 
Иокастæ 
Ныр уыцы тасæй фервæзтæ мыггагмæ. 
Эдип 
Нæма уæндын мæ райгуырæн хæдзармæ... 
Мæ мадимæ... тæригъæдæй тæрсын! 
Иокастæ 
Цæмæй тæрсыс? Зæххон лæгæн йæ хъысмæт 
Æваст хабæрттæй арæзт у куырмæджы. 
Дæхæдæг федтай: рагацау ын нæй 
Нынныв кæнæн — цыфæнды Хуыцау фестай. 
Дæ мадимæ тæригъæдæй тæрсыс? 
О, байхъус-ма мæм: хатгай лæг йæ фыны 
Йæ мадимæ цы нæ митæ фæкæны! 
Фæлæ йæ фын куы ’рбайрох вæййы, уæд 
Фæцæры ног йæ зæрдæйы дзæбæхæн. 
Эдип 
Дæ ныхас раст у. Фæлæ у мæ мад 
Нырма сæрæгас — ууыл у мæ катай. 
Нæ мын дæттынц дæ ныхæстæ зæрдæнцой. 
Иокастæ 
Æмæ дæ фыд йæхи низæй нæ амард? 
Эдип 
О, амард уый, фæлæ мæ мад цæры. 

168 
Ходы Камал 
Евфорб 
Дæ уæнджы мигъ цæмæй бады? 
Эдип 
Меропæйæ, Полибы номыл баззад. 
Евфорб 
Æмæ дзы уæд цæмæн афтæ тæрсыс? 
Эдип 
Хуыцæуттæ мын нынныв кодтой фыдракæнд. 
Евфорб 
Æмæ йын нæй мæн хуызæттæн зæгъæн? 
Эдип 
Кæддæр мын Феб нынныв кодта мæнæн, 
Мæ мадимæ кæй кæндзынæн лæджы цард, 
Кæй æрцæудзæн мæ къухæй мард мæ фыд. 
Гъеуымæ гæсгæ ралыгъдтæн Коринфæй, 
Æмæ кæд амонд ам федтон, уæддæр 
Фæлмæндæр нæй ныййарджыты цæстытæй. 
Евфорб 
Фæлæуу, фæлæуу, дæ мады уындæй тарстæ? 
Эдип 
Гъестæй мæ фыды амарынæй дæр. 
Евфорб 
Уæдæ дын ноджы иу хабар зæгъдзынæн, 
Æмæ дæ мæтæй фервæздзынæ уæд. 
Эдип 
Мæхи къухтæй хæрзæггурæггаг райсис. 
Евфорб 
Мæ цыды сæр дæр уый тыххæй уыд ардæм — 
Дæ фыды уæзæг хъуамæ ссарай ныр. 
Эдип 
Мæ мадæгасæй никæд уыдзæн уый. 
Евфорб 
Цытæ дзурыс, дæхæдæг уый нæ хатыс. 

Тæлмацтæ 169 
Эдип 
О, курын, курын, сахуыр мæ кæн ды! 
Евфорб 
Дæ бæстæй, уæдæ, уый тыххæй фæлыгътæ?! 
Эдип 
О, Фебы дзырдæй тынг тæрсын ныр дæр. 
Евфорб 
Дæ мад æмæ дæ фыдæй лыгътæ ардæм? 
Эдип 
Тæригъæдæй, тæригъæдæй тæрсын. 
Евфорб 
Уæдæ йæ зон, бынтон дзæгъæлы тарстæ. 
Эдип 
Куыд дзæгъæлы, мæ ныййарджытæ не сты? 
Евфорб 
Полибимæ ды тугхæстæг нæ дæ. 
Эдип 
Цы загъта, цы? Полиб, дам, нæу мæ фыд? 
Евфорб 
Мæнæй уæлдай дын ницы у Полиб дæр. 
Эдип 
Ды ницы дæ! Полиб та у мæ фыд. 
Евфорб 
Мæ фырт нæ дæ, Полибы фырт дæр — афтæ. 
Эдип 
Ау, уый та куыд? Йæ зæнæг мæ куы хуыдта? 
Евфорб 
Мæн’ ацы къухтæй райста дæу мæнæй. 
Эдип 
Кæйдæр къухтæй? Æмæ мæ афтæ уарзта? 
Евфорб 
Уый диссаг нæу. Сæхицæн цот нæ уыд. 
Эдип 
Уæд мæ ды та кæм балхæдтай, цы хуызы? 

170 Ходы Камал 
Евфорб 
Æз та дæ ссардтон хæхты, Кифероны. 
Эдип 
Цы дзы куыстай, цы дæ бахаста уырдæм? 
Евфорб 
Мæ фосы дзугтæ дардтон уым, уæлхох. 
Эдип 
Кæйдæр дзугтæн фыййауæй хаттæ хæхты? 
Евфорб 
Æз дæн, мæ хур, дæ ирвæзынгæнæг. 
Эдип 
Цы ранæй, уæд, цы бæллæх мыл æрцыд? 
Евфорб 
Дæ фадхъултæ сты хорз æвдисæн уымæн. 
Эдип 
Уый раджы уыд, рæгъмæ хæссинаг нал у. 
Евфорб 
Фæкодтой дын дæ фадхъултæ цæрдхуынкъ. 
Эдип 
Уæд чи? Цæй, дзур: мæ мад æви мæ фыд? 
Евфорб 
Дæу мæм чи радта, уый хъæуы фæрсын. 
Эдип 
Куыд «чи радта»? Æз дæ ссардтон нæ загътай? 
Евфорб 
Мæнмæ дæ радта иу æндæр фыййау. 
Эдип 
Кæцон уыди, стæй чи уыди? Дзур тагъддæр! 
Евфорб 
Æнхъæлдæн, загъта, Лаийæн, дам, дæн 
йе ’ххуырст. 
Эдип 
Мæ размæ Лаий паддзах уыди нæ бæстæн. 

Тæлмацтæ 
171 
Евфорб 
Дæ хъуыддаг раст. Гъеуый æххуырст уыди. 
Эдип 
Æмæ кæм и? Æгас ма у? Цы ран и? 
Евфорб 
Уый фивæгтæ хуыздæр зонынц мæнæй. 
Эдип 
Фæрныг адæм, зæгъут-ма мын: сымахæй 
Нæ сахары, нæ хæхбæсты, нæ хъæуты 
Кæд чи фембæлди Лаийы цагъайрагыл? 
Æрцыд йæ бон æцæгдзинад зæгъынæн. 
Фыццаг Дзуарылæг 
Мæнмæ гæсгæ ма уыцы фыййауæн 
Йæ кой ныртæккæ ацы ран уыди. 
Хуыздæр дзуапп ратдзæн уымæн Иокастæ. 
Эдип 
Æрбайхъус-ма, мæ дзæбæх Иокастæ: 
Цы фыййауы кой ракодта нæ уазæг, 
Мыййаг, кæд уый, кæмæ арвыстам, уый у? 
Иокастæ 
Цыфæнды дзурæд... Ма ’хсайæд дæ зæрдæ... 
Йæ ныхæстæ йын ферох кæн, Эдип... 
Эдип 
О, нæ! Кæд хъуыддаг иугæр уымæ ’рцыди, 
Мæ уидæгтæ уæд хъуамæ ссарон æз. 
Иокастæ 
Кæд ма дæ цард кæныс дæхицæн адджын, 
Уæд мауал фæрс... Мæ хъизæмар æгъгъæд у! 
Эдип 
Ды ма тæрс. Кæд цагъайрæгты зæнæг дæн, 
Уæддæр дæ номыл н’ абаддзæни къæм. 
Иокастæ 
Эдип, о курын, ацы хатт мæм байхъус! 

172 
Ходы Камал 
Эдип 
Нæ, нæ, æз хъуамæ базонон æппæт. 
Иокастæ 
Дæуыл тыхсын æз дæр... Мæ зондмæ байхъус. 
Эдип 
Мæхи зонд мын кæндзæн уынаффæ ныр. 
Иокастæ 
О, ма йæ базон, ма йæ базон — чи дæ! 
Эдип 
Æрбакæнут-ма фыййауы. Ды та 
Дæ уæздан тугæй хæсс дæ сæр бæрзæндты. 
Иокастæ 
Уæдæ дын уæд мæ фæстаг дзырд зæгъын: 
Æнамонд гуырд! 
Ныр та хæрзбон æнусмæ. 
(Ацæуы.) 
Фыццаг Дзуарылæг 
Кæдæм ацыд дæ бинойнаг, Эдип? 
Йæ судзгæ катай ахаста йæ разæй, 
Æмæ тæрсын, ныццæвдзæни нæ арв. 
Эдип 
Цы уа, уый уæд. Мæн базонын фæнды, 
Кæй туг кæны мæ тугдадзинты зилдух. 
Сылгоймагæн къуыдипп зонд и. Нæ фæнды 
Уый базонын, йæ лæг кæй нæу уæздантуг. 
Æз та зæгъын — Хъысмæтæн дæн хъæбул, 
Нæ мæм æрцæудзæн худинаг æмгæрон, 
Æфсымæртæ сты мæйтæ та мæнæн: 
Куы мæ уæларвмæ, куы дæлдзæхмæ фехсынц. 
Мæ туг уын уый — æндæр нæ уыдзæн никæд. 
Мæ уидæгтæ ма хъуамæ ссарон æз. 
Галиуырдыгæй æрбазыны ф ы й й а у. 

Тæлмацтæ 
173 
Эдип 
Цæсгомæй йæ нæ зонын кæд, уæддæр, 
Мæнмæ гæсгæ, кæмæ арвыстам, уый у. 
Бынтон зæронд — коринфаг уазæгимæ 
Уыдзысты ’мгæрттæ. Ноджы кæд 
Сты йе ’мбæлттæ мæ кæддæры цагъартæ... 
Фæлæ йæ ды хуыздæр зоныс мæнæй. 
Дзуарылæг 
Нæ фæрæдыдтæ. Лаийæн у йæ цагъар. 
Кæддæриддæр ыл иузæрдион уыд. 
Эдип (Евфорбæн). 
Мæ фыццаг фарст дæумæ хауы, коринфаг, 
Ды амæй дзырдтай? 
Евфорб 
Амæй загътон æз. 
Эдип (фыййауæн). 
Зæронд, ныр та дæуимæ у мæ ныхас: 
Æргомæй мын мæ дыууæ цæстмæ кæс 
Æмæ æргом дзуапп дæтт мæ алы фарстæн. 
Зæгъ-ма, уыдтæ ды Лаййæн цагъар? 
Фыййау 
Уыдтæн, фæлæ æлхæд цагъар нæ уыдтæн. 
Цæргæ — нæхимæ, кусгæ кодтон уымæ. 
Эдип 
Цы йæм куыстай? Цæмæй дардтай дæ зæнæг? 
Фыййау 
Мæ фылдæр азтæ арвыстон фыййауæй. 
Эдип 
Фылдæр цы рæтты ахаттæ фыййауæй? 
Фыййау 
Хох Кифероны алфамблай фылдæр. 
Эдип 
Дæ царды искуы ацы лæджы федтай? 

174 Ходы Камал 
Фыййау 
Цы ми кодта? Кæмæй мæ фæрсыс, кæ? 
Эдип 
Дæ тæккæ уæлхъус чи лæууы, гъеуымæй. 
Фыййау 
Нæ хъуыды кæнын... Чи зоны... Мæгъа. 
Евфорб 
Уым уадиссагæй ницы ис. Ныртæккæ 
Æрхъуыды кæндзæн хабæрттæ. Мæ хæлар, 
Нæ хъуыды кæныс: Кифероны фарсмæ 
Дыууæ дзуджы ды хызтай, иу та — æз. 
Гъе, афтæмæй æртæ сæрды фæд-фæдыл 
Уым арвыстам. Куы-иу фæуазал хæхты, 
Уæд-иу нæ дзугтæ раскъæрдтам быдырмæ — 
Ды-иу дæ фысфос Лаийы кæртмæ ’ртардтай, 
Æз та нæхимæ. Раст-ма зæгъ: нæ уыди? 
Фыййау 
Уыди, фæлæ уый кæд æмæ кæд уыди. 
Евфорб 
Ныр-ма æрымыс: иу хатт мæм сывæллон 
Нæ радтай ды — дæхицæн, дам, æй ахæсс? 
Фыййау 
Цы ма ’рыфтыдтай сабийы кой абон? 
Евфорб 
Дæ цуры лæууы уыцы саби — мæнæ. 
Фыййау 
Сынчъытæ ’рзайæд де ’взагыл! 
Ныхъхъус у! 
Эдип 
Нæ, ма йæ ’фхæр, мæгуыр зæронд, 
дæ уайдзæф 
Дæхицæй тынгдæр иумæ дæр нæ хауы. 
Фыййау 
Бæрзонд паддзах, цы аххосджын дæн æз? 

Тæлмацтæ 
175 
Эдип 
Куыд ницы зæгъыс сывæллоны тыххæй? 
Фыййау 
Цы хъуамæ зæгъон: сайгæ кæны уый! 
Эдип 
Ехсы ’взагæй дæр адзурдзыстæм демæ! 
Фыййау 
Зæронд лæгмæ куыд сисдзынæ дæ къух? 
Эдип (æфсæддонтæн). 
Фæстæрдæм-ма йын сыздухут йæ цæнгтæ! 
Фыййау 
Æнамонд гуырд! О, ма мæ фæрс фæлтау! 
Эдип 
Ды йæм æй радтай уыцы сывæллоны? 
Фыййау 
О, æз... Мæлæт куы ссардтаин фæлтау. 
Эдип 
Ыссардзынæ, — куы нæ дзурай рæстытæ. 
Фыййау 
Æцæг куы зæгъон — тагъддæр уыдзæн м’ адзал. 
Эдип 
Цыдæр дæлгоммæ митæ та кæныс. 
Фыййау 
Куы йæ загътон: æз æм æй радтон, æз. 
Эдип 
Æмæ кæй уыд? Дæ фырт уыди? Кæйдæр уыд? 
Ф ы й й а у 
Мæхи нæ уыди. Иу лæг мæм æй радта. 
Эдип 
Кæй хæдзарæй йæ рахаста? Кæй уыди? 
Фыййау 
О, мауал мæ фæрс уымæй дарддæр, курын! 
Эдип 
Дыккаг бафарстæн атæхдзæн дæ сæр. 

176 Ходы Камал 
Фыййау 
Цард мæнæ ацы галуаны йæ фыд. 
Эдип 
Куыд цард? Цагъарæй? Æви уыд уæздантуг? 
Фыййау 
Æбуалгъ хъуыддаг ныр зæгъон æз хъуамæ. 
Эдип 
Йæ фехъусын та ме хæс у. Цæй, дзур! 
Фыййау 
Уыд уыцы саби Лаийы фырт. Бæлвырддæр 
Ды фехъусдзынæ хабæрттæ дæ усæй. 
Эдип 
Мæ ус дæм радта сывæллоны? 
Фыййау 
О. 
Эдип 
Цæй охыл уæд? 
Фыййау 
Дæу амардтаин хъуамæ. 
Эдип 
Йæхи сабийы? 
Фыййау 
Бæллæх куы ’рцæуа, ууыл уыд йæ катай. 
Эдип 
Цы бæллæх уæд? 
Фыййау 
Нынныв кодтой хуыцæуттæ, 
Йæхи фыды, дам, амардзæн йæхæдæг. 
Эдип 
Цæмæн ма радтай сабийы кæмæндæр? 
Фыййау 
Фырадæргæй. Фæтæригъæд ын кодтон. 
Æнхъæлдтон æз, фæхæсдзæни йæ дард 

Тæлмацтæ 
177 
Æнæбæрæг æцæгæлон бæстæмæ... 
Фæлæ йын уый нæ аскъуыдта йæ цард, 
О, рахъомыл нæ дунейыл, цæмæй 
Егъау бæллæхтæ сараза уæлæуыл. 
Ныр кæд ды уыцы саби дæ æцæг — 
Дæуæй, Эдип, æнамонддæр лæг нæй. 
Эдип 
О, базыдтон мæ Хуыцауыцæф ныр, 
О арвырухс! Уынын ма дæ фæстаг хатт. 
Уыдис мæ райгуырд сауæлгъыст мæнæн: 
Мæ мадимæ æлгъыстаг цард фæкодтон, 
Мæхи къухæй мæ фыды туг ныккалд! 
Эдипы хæдзарон 
О Фивы бæсты намысджын хъæбултæ, 
Эдипыл кæд нæма сивтат уæ зæрдæ — 
Æнхъæлмæ уæм егъау бæллæх кæсы, 
Уæ зæрдæтæ кæмæй ныккæрзой, ахæм. 
Нæ бæстæйы тæккæ егъаудæр фурд 
Ныр нал ныхсдзæн Эдипы стыр галуанæн 
Йæ сау фыдæх, йæ азар æмæ сар. 
Рæхджы сыл бафтдзæн ноджы; 
Нæй уæззаудæр — 
Дæхи фæндæй дыл рахæта Хуыцау. 
Дзуарылæг 
Ныры онгты дæр цъус æнамонд не стæм, 
Фæлæ ма сæм цы бафтаудзынæ ды? 
Эдипы хæдзарон 
Йæ радзурынæн цалдæр дзырды фаг у: 
Уæлæуыл нал и хурдзаст Иокастæ. 
Дзуарылæг 
Мæгуыр йæ бон... Æмæ йын чи уыд уагæр? 
Эдипы хæдзарон 
Йæхæдæг уыд... йæ къух йæхимæ систа... 

178 Ходы Камал 
О, уыцы нывтæ чи фенид мæнау, 
Уый бамбарид мæ рыст зæрдæйы катай. 
Йæ къæсæрыл йæ бавæрын йæ къах — 
Йæхи æваст йæ сынтæгмæ нывзылдта 
Æмæ тыдта йæ сæрыхил бындзыггай, 
Стæй дуар йæхиуыл бахгæдта. Дзыназгæ, 
Дзырдта, дзырдта мæрдтыбæстæмæ Лаимæ. 
Мæ фыццаг фырт, дам, амардта мæ лæджы, 
Йæхæдæг та, дам, сси мæ лæг, цæмæй 
Нæ зæнæг уой дæлимонтæн фæддзæгъдæн. 
Дыууæ лæджы цы сынтæг федта йемæ, 
Хæкъуырццæй кæугæ уый уæлхъус дзынæзта, 
Дæ уæлæ, дам, мæ лæгæй лæг ныййардтон. 
Мæхицæн сты мæ фыртæй та мæ зæнæг. 
Гъестæй цы баци, нал бамбæрстон уый: 
Хъæрæмахстгæнгæ, галуаны фæмидæг 
Эдип, æмæ-ма ус-паддзахыл чи уыд! 
Хъæддаг сырдау, уый галуанæн йæ къуымты 
Дыууæрдæм кодта, агуырдта йæ хъама, 
Дзырдта йæ усмæ — чи нæ уыд йæ ус, 
Йæ мад æмæ йæ сабиты мад чи уыд! 
Уæларвон тых ын амыдта фæндаг, 
Фæлæ æз нæ — æз дæн æрмæст йæ цагъар. 
Гъестæй дын уæд фæбогъ кодта, цæф арсау, 
Йæхи ныццавта хуыссæнуаты дуарыл, 
Дывæлдах дуæрттæ барæдывта уайтагъд 
Æмæ фæмидæг хуыссæнуаты. Федтон 
Уæд ауыгъдæй нæ ус-паддзахы. Кодта 
Ыздыхт бæндæныл хъеллау уый дыууæрдæм. 
Фæлæбурдта ма бæндæнмæ бæргæ, 
Фæлæ Иокастæ мардæй зæхмæ ’рхаудта. 
О, уый фæстæ цы ’рцыди, уый зæгъынæн 
Зæрдæ хъæуы... Фæлæбурдта дын мардмæ, 

Тæлмацтæ 
Йæ риуæй йын сыгъзæрин æгънæг стыдта, 
Æмæ, о диссаг, æгънæджы теманæй 
Йæхи цæстытæ байдыдта рæхойын, 
Ныхъхъæр-иу ласта, ацы цæстытæ, дам, 
Мæ фыдракæндтæ мауал уыной хъуамæ, 
Хъæуы, дам, ма сын ноджыдæр фыддæртæ, 
Цы цæстытæ нæ базыдтой сæ мады, 
Цы не ’мбæлы, уый чи уыдта æдзухдæр... 
Йæ цæстытæ рæхуыста ’мæ рæхуыста, 
Æмæ йæ сау туг саха-дæттæй калди 
Йæ боцъотыл. О, а хæдзарвæндаджы 
Цæйбæрц фæтавта бирæ азты амонд! 
Ныр та сæ зындон бафыстой уæлæуыл: 
Тæригъæд митæ, худинаг, адзал — 
Йæ былтæй акалд адæттæй сæ галуан. 
Дзуарылæг 
Куыд у ныр та? Нæма ’рсабыр æппын? 
Эдипы хæдзарон 
Æддæмæ, дам, мæ ауадзут, цæмæй, дам, 
Сæхи цæстæй фæрныг дзыллæтæ феной, 
Мæрдтæм йæ фыды чи барвыста, уый, 
Гъестæй йæ мады... нæу мæ бон йæ зæгъын. 
Нæ бæстæйы, мæ хæдзары, дам, хъуамæ 
Æз ма цæрон — мæхи ’лгъыст, дам, уыд ахæм. 
Ныллæмæгъ и, æнæ искæй æххуысæй 
Йæ бон цæуын дæр нал бауыдзæн ныр. 
Æгæрон сты йæ хъизæмæрттæ, оххай... 
Йæ дуары уынæр райхъуысти, æнхъæлдæн, 
Фыдгулæн дæр дæ цæст цы нæ бауарздзæн, 
Раст ахæм нывтæ фендзынæ ныртæккæ. 
Дзуарылæг 
Федтон царды зындзинæдтæ, хъизæмар, низ, 
Фæлæ адæттæн уыдон сæ рыджы дæр не сты! 

180 
Ходы Камал 
О, æнамонд, цы Хуыцау дыл рахатт? Цы зин, 
Уæуу, дæ сæрыл ныххуырста йæ фыдæх? 
Нæу кæсын дæр дæ катаймæ, Эдип, мæ бон, 
Фæлæ уыйбæрц æбæрæг дæ цардвæндаг у, 
Абон уыйбæрц мæ цæстытыл не ’ууæндын æз, 
Æмæ ме ’взаг нæ кæрды йæ зæгъын. 
Эдип 
О мæ мæгуыр сæр, мæнæ цы раны фæдæн! 
О, мæ хæйрæг мæ хъысмæтæн хицау ысси! 
Ныр цы ранмæ дзыназон, зæгъут-ма? 
Мæн цы ранмæ æрхаста мæ хъысмæт? 
Дзуарылæг 
Æгуыппæг æмæ раууаты зындонмæ. 
Эдип 
Нытталынг бон! 
Фырадæргæй мæ риу фæйнæрдæм тоны, 
Йæ уæлныхты мæ царды тымыгъ систа! 
О, сар — мæ сæр! 
О, сар — мæ сæр! 
Ныссагъд мæ риуы рæстæджы 
Фæринк кард — 
Мæ рагбонты æлгъаг миты æвдисæн! 
Дзуарылæг 
Дывæлдах у дæ тæригъæд, Эдип, 
Æмæ дывæр дæр уымæн у дæ марой... 
Эдип 
Мæ хорз хæлар! 
Æрмæст ма мын ды баззадтæ æнцойæн, 
Дæ зæрдæ мыл нæ аивдзынæ ды. 
Мæгуыр мæ бон! 
Кæд саудалынг у м’ алыварс, уæддæр 
Дæ уæздан хъæлæс раиртæстон тары. 

Тæлмацтæ 
181 
Дзуарылæг 
Дæхи къухæй дæ цæсты рухс цæмæн 
Ныттар кодтай? Хуыцауы фæндыд афтæ? 
Эдип 
Аполлоны фæндыд афтæ, 
Аполлоны фæнд, мæ хуртæ! 
Ныр мæ сау бæллæхтæ фесты! 
Фæлæ къахгæ æз мæхæдæг 
Акодтон мæ дыууæ цæсты. 
Уæ, æниу ма цы кæны цæстытæй Эдип! 
Уæ, цы ма фендзæн хорзæй уæлæуыл Эдип! 
Дзуарылæг 
Дæхи ’лгъыстытæ баййæфтой дæ сæр. 
Эдип 
Кæмæ ма кæсон ныр? 
Кæй уарзон? 
Кæмæн зæгъон дæ бон хорз? 
Æхсызгонæй кæй ныхæстæм фæхъусон? 
Дарддæр цы ран у, фæтæрут мæ уырдæм! 
Æз нал хъæуын уæлæрвтыл дæр, зæххыл дæр! 
Хуыцæ}’ттæй æлгъыст чи у, адæмæй — хъоды. 
Дзуарылæг 
Цытджын æмæ куырыхон лæг Эдипмæ 
Æгæр æгъатыр разынди хъысмæт. 
Тæхуды *мæ куы нæ зыдтаин дæу. 
Эдип 
Дæлдзæх фæуæд, мæнæн мæ чысыл къæхтæн 
Сæ фидар бостæ чи райхæлдта, уый. 
Бæргæ, бæргæ, куы ссардтаин мæлæт, 
Мæхæдæг дæр, мæ хиуæттæ дæр уæд 
Нæ уаиккой æлгъысты аккаг абон. 
Дзуарылæг 
Хуыздæр уыдаид н’ алкæмæн дæр уæд. 

182 
Ходы Камал 
Эдип 
Уæд не ’рцыдаин ардæм 
Мæ фыды марынмæ, 
Йæ лæг мæ мадæн не суыдаин уæд. 
Мæ мад, мæ фыд цы хуыссæн кодтой дих, 
Тæригъæд ми нæ бакодтаин ууыл. 
Бæллæхты бæллæх кæд нæ зæххыл ис, 
Уæд уый уæ паддзах бавзæрста æххæстæй!.. 
Дзуарылæг 
Уæддæр кæронмæ не ’мбарын дæ ми: 
Куырмæй цæрынæй кæд адзал хуыздæр у... 
Эдип 
Нæ, нæ, мæн ам дæ уынаффæ нæ хъæуы. 
Мæрдтыбæстæм куы бацыдаин, уæд 
Мæ цæстытæй куыд кастаин мæ фыдмæ, 
Кæнæ мæ мадмæ? Уыдон раз мæнæн 
Мæ тæригъæдтæ арвы бын нæ цæуынц, 
Æз мин марды куы акæнин, уæддæр 
Мæ цæсгом уаид цъыфы бын сæ цуры. 
Мæ цæстытæй мæ сабитæм кæсон, 
Мæ мадимæ нын чи райгуырди иумæ? 
Нæ, уыдонæн мæ цæстæй нал и хай! 
Æви нæ сахар, тохмондаг гæнæхтæ, 
Нæ зæдбадæнтæ... уыдонмæ кæсон? 
Мæныл хуыцæуттæ бакодтой æвдисæн. 
Мæхæдæг загътон фидар дзырд кæддæр: 
Куы сбæрæг уа нæ худинаггæнæг, 
Уæд ыл мыггагмæ бачындæуæд хъоды. 
Æмæ уæд ныр цы цæсгомæй кæсин 
Мæ цæстытæй нæ сахары цæрджытæм? 
О, нæ!.. Æрмæст ма иу хорзмæ бæллын: 
Мæ хъустæ дæр куы бауиккой хæрз къуырма — 
Куыд лæзæра мæ хъизæмайраг уд 
Æгуыппæг æмæ саудалынг гæнахы! 

Тæлмацтæ 
О Киферон! Цæмæн ма райстай мæн? 
Дæ бæрзондыл цæуыннæ ссардтон м’ адзал, 
Мæ райгуырд мын куыннæ зыдтаид иу дæр? 
Полиб, Коринф, мæ сабибонты авдæн! 
Куыд уæздан уыдтæн бакастæй, уындæй, 
Мæ мид-зæрды та цас бæллæхтæ ’мбæхстон!.. 
О, арф комы æртæ фæндаджы хъæбыс, 
Мæ фыцгæ тугæй басастай дæ дойны, 
Мæхæдæг æй мæхи къухæй ныккалдтон! 
Цы бакодтон уæ зæрдыл ма йæ дарут?.. 
Цытæ бакодтон, уый фæстæ? О, сау тых! 
Йæ цард кæимæ сиу кодта мæ фыд, 
Æз 5’ымæн сдæн, о, хъизæмар, дыккаг лæг. 
Мæ фыртæн æмæ ме ’фсымæртæн — иу мад. 
Йæ фыдфынты цы нæ фендзæни лæг, 
Мæныл уæлæуыл уыдæттæ æрцыди. 
Фæлæ — æгъгъæд — æлгъаг хъуыддæгтыл дзурын! 
Хуыцауы хатыр бакæнут: кæд уæ 
Фæнды уæхицæн удыбæстæ скæнын, 
Уæд мæ фæтæрут, амарут мæ, йе мæ 
Нывзилут тагъддæр денджызмæ — сæ цæст дæр 
Куыннæуал уына адæмæн Эдипы. 
Хæстæгдæр-ма мæм рацæут, уæ армæй 
Æнамонд гуырдыл андзæвут гæзæмæ. 
Уæ, ма мæ тæрс)п:, нæу мæ низ хæцгæ низ! 
Дзуарылæг 
Фæзынд Креонт, уый Фивы сæр у ныр 
Дæ бæсты. Ратдзæн дзуапп дæуæн 
Ныхасæй дæр, хъуыддагæй дæр æххæстæй. 
Эдип 
О Стыр Хуыцау! Цы йын зæгъдзынæн ныр? 
Мæхи цы хуызы сраст кæнон йæ разы? 
Куыд ма ракæса хорз цæстæй мæнырдæм? 
Æрбацæуы Креонт. 

184 
Ходы Камал 
Креонт 
Эдип, мæнæй дын ницы у тæссаг, 
Мæ масты охыл не ’рбацыдтæн ардæм. 
Фæлæ мæм диссаг иу хъуыддаг кæсы: 
Кæд нал кæнæм нæ дзыллæйæ æфсæрмы, 
Бæрзонд Хурæн дæр нал кæнæм уæд аргъ? 
Нæ худинагæн Уый цæмæн у ’вдисæн? 
Нæ сæфтыхъæр нæ бауромдзæн зæхх, 
Нæ бацæудзæни арвы бын, нæдæр æй 
Æрыхсдзысты зæрин къæвдатæ тагъд. 
Мæхи галуанмæ акæнут Эдипы. 
Нæ хионæн йæ маст дæр у нæхи. 
Эдип 
О ме ’фсымæр! Æлгъаг лæджы цур ды 
Кæд ахæм уæздан разындтæ, уæд ма мын 
Мæ иунæг ныстуан сæххæст кæн. 
Креонт 
Зæгъ æй. 
Эдип 
Мæ сæр мын фесаф искæдæм, цæмæй 
Æмгæрон дæр зæххон адæммæ ма уон. 
Креонт 
Мæхицæн дæр раст ахæм у мæ зонд, 
Фæлæ уал раздæр афæрсон хуыцæутты. 
Эдип 
Сæ фæнд бæрæг у: сафын хъæуы мæн, 
Фыдымарæджы, худинаггæнæджы. 
Креонт 
Кæд афтæ уыд сæ уынаффæ, уæддæр 
Æз се ’вастæй нæ бакæндзынæн ницы. 
Эдип 
Æлгъаджы тыххæй дауджыты фæрсыс? 

Тæлмацтæ 
185 
Креонт 
Ныр бамбæрстон Сæ бæрзонд дзырды хъомыс. 
Эдип 
Дæуæн æз де ’вджид иу хъуыддаг кæнын... 
Уым... галуаны... дæхæдæг дæр æй зоныс... 
Йæ сыджытыл æй сæмбæлын кæ ’гъдауыл... 
Дæ хойы раз уый де хæс у дæуæн. 
Мæнæн та ам цæрыны хъомыс нал и, 
Мæ худинаг æгас бæстыл ныхъхъæр. 
Фервит мæ хæхтæм, митсæр Киферонмæ, 
Мæ ныййарджытæ сныв кодтой кæддæр, 
Цæмæй мæ адзал уыцы хæхты ссарон. 
Фæлæ тæрсын, куы нæ та ссарон уым дæр 
Мæ фæстаг бон. Нæ мæ комы Хуыцау, — 
Æндæр хуызы мыл сабухынмæ хъавы! 
Цы уа, уый уæд, кæнæд йæ кæнон цард. 
Мæ хистæр зæнæг — лæппутыл-иу ма тыхс, 
Лæгтæ сты ныр, амал кæнæнт сæхæдæг. 
Фæлæ мæ мæт мæ чызджытæ сты, уыдон 
Æнæ сæ фыд къæбæр нæ истой фынгæй. 
Æмæ-иу уыдон барæвдау... Ныр та мын 
Бар ратт æмæ сыл андзæвон мæ уырзтæй. 
О, ратт мын бар! 
Уæздан Креонт! 
Мæ паддзах! 
О, ратт мын бар, цæмæй мæнмæ фæкæса, 
Цыма сæ раст уынгæ фæкодтон, афтæ. 
Фæлæ уый циу? Æрбацæуынц? 
Мæ Хуыцау! 
Æрбацæуынц мæ хъæбултæ! Креонт сæ 
Æрбакодта, æвæццæгæн. Нæу афтæ? 
Креонт 
О, афтæ у. Дæ удлæууæн кæй ысты 
Дæ чызджытæ, уый рахатыдтон раджы. 

186 
Ходы Камал 
Эдип 
Фæу Хуыцауæй арфæгонд, Креонт! 
Мæ хал æмгæрон ма ’рцæуæд дæ цардмæ! 
Мæ чызджытæ, мæ хъæбултæ, кæм ыстут? 
Хæстæгдæр-ма мæм рацæут... Гъе, афтæ... 
Æрхæцут-ма, цæй, уе ’фсымæры къухтыл... 
Уæ фыдæн уын йæ цæстытæн фыдмитæ 
Кæй бакодтой, уый ницы кæны... Уæвгæ, 
Уæ фыд сымах йæ мадимæ ныййардта... 
Уынгæ уæ кæд нæ кæнын æз, уæддæр 
Кæуын сымахыл рагацау хæкъуырццæй... 
О, зонын æз, цы уæм кæсы æнхъæлмæ: 
Куывд уа, чындзæхсæв — чи ’рлæудзæн уæ фарсмæ? 
Æрхæсдзыстут-иу хъæугуывдæй сымах 
Лæвæртты бæсты сау фидисты сау уаргъ. 
Куы бацæуат уæ чындздзон кары, уæд 
Йæ минæвæрттæ чи ’рвитдзæн сымахмæ? 
Ныууагъта уын мысайнагæн уæ фыд 
Æлгъаг æмæ цъаммары гакк æнусмæ. 
Цы фидисхъуаг ма баййафдзæн уæ сæр: 
Уæ фыд йæ фыды амардта, уæ мад та 
Йæ фыртимæ хъæбыс-хъæбыс фæцард, 
Сымах та сын фæзындыстут зæнæгæн. 
Æмæ, уæдæ, кæй бахъæудзыстут? Никæй! 
Фæхæрдзыстут уæ боныхъиутæ ниугæ, 
Æнæ лæгтæй. Уæ иунæг æнцой ныр — 
Уæздан Креонт, йæ сахъ фырт Менекейæн. 
Фыд дæр æмæ сын мад дæр ды уыдзынæ. 
Мæгуыры хызын ма ’ркæнæд сæхиуыл, 
О, бахиз сæ мæ фыдбылызтæй ды, 
Зыны цъусдуг-иу балæуу ды сæ фарсмæ 
Æмæ сæ царды ма бауадз фæцудын. 
Гъеуыдæттыл мæ цуры бахæр ард, 

Тæлмацтæ 
187 
Уæздан Креонт, — дæ къух мæ уæхскыл авæр!.. 
Сымахæн дæр, мæ хъæбултæ, зæгъин 
Мæ уынаффæтæ, фæлæ стут хæрз чысыл. 
Мæ цæст уын иунæг, иунæг хорз зæгъы: 
Уæ фыды цардæй уæд )’æ цард нывджындæр. 
Дзуарылæг 
Фивы намысджын хъæбултæ, 
ныр фæцис йæ цард Эдип, 
Уыд йæ заманы куырыхон, 
уыд æхсарджын лæг, хæстон. 
Уымæн алчи дæр йæ цардмæ 
кодта сусæгæй хæлæг. 
Фæлæ ныр йæ мæсыг ракалд, 
сæрсæфæнæй атахт ныр. 
Уæдæ, хорз адæм, уæлæуыл 
уæд фæстаг боныл нæ мæт. 
Æмæ амондджын лæг хъуамæ 
хонæм мах æрмæстдæр уый, 
Царды чи фæцард фæрныгæй 
æмæ чи нæ федта маст. 
К æ р о н 

&ъх2^ 
Лопе де Вега 
ХЕТАФАГ УАРЗТ 
АРХАЙДЖЫТÆ: 
Инес 
Паскуалæ 
Эрнандо 
Бартоломе 
Донья Аннæ 
Дон Урбано — йæ фыд 
Рамирес — Аннæйы лæггадгæнæг 
Юлия — Аннæйы фæсдзæуин 
ДонФелис — кабальеро, уæздæттæй. 
Лопе * — лæггадгæнджытæ 
Л у с ь о / дон Фелисы хæдзары 
Донья Эленæ 
Дон Фульхенсьо — йæ фыд 
Мендосæ — сæ лæггадгæнæг 
Дон Педро 
Фаорисьо \ _ дон Педройы лæггадгæнджытæ 
Леонело ’ 
Донья Беатрис 
^Уис \ — фæндаггæттæ 
С а м о р æ / 
Сальгадо 
Педро } - студенттæ 
Мартинес ’ 
Б æ х т æ р æ г 
Фæсдзæуинтæ 
Архайд цæуы Мадриды æмæ Хетафы. 

Тæлмацтæ 
189 
ФЫЦЦАГ АРХАЙД 
Мадрид, донья Аннæйы хæдзар. 
1-аг фæзынд 
Донья Аннæ, дон Фелис, Лопе. 
Донья Аннæ 
Уæдæ, Севильямæ фæраст дæ? 
Дон Фелис 
Æнæ дæу мæн кæм тавы хур! 
Æнæрай дзы фæкæнæд, уастæн! 
Л о п е 
Цæттæ сты бæхтæ! 
Донья Аннæ 
Ды, мæ хур, 
Куыд æрбалæгæрстай æвастæй? 
Зæгъ-ма: цы ног хабар æрхастай? 
Л о п е 
Æхсин, цæвиттоны хъуыддагæй... 
Донья Аннæ (иуварсмсе). 
Тæхуды, чи фервæзы амæй! 
Л о п е 
Нæ фæндаггæгтæн зæгъ салам: 
Пæлæз, хызын æмæ тæнхауд бæх. 
Стæй зонт дæр — хуры цæфæй тас у. 
Дон Фелис (Аннæйæн). 
Æрмæст мæ хуры уадзын ам, 
Æмæ мыл бафтдзæни йæ фыдæх: 
Кæлдзæн мæ цæстысыг фæлмастæй. 
(Лопейæн.) 
Æнæ зонтæй санчъех дæр ма скæ! 
Донья Аннæ 
Нæ дæн дæ буц ныхæстæн с’ аккаг. 

190 
Ходы Камал 
Л о п е 
Нæ цæссыгты куы найдзыстæм нæхи — 
Дыууæ зонты куыд уой нæ фаг та! 
Донья Аннæ 
Кæуæг ыскодтай ам дæхи, 
Фæлæ Севилы... 
Дон Фелис 
Ард хæрын. 
Мæ зæрдæйæн æнцой нæ уыдзæн. 
Уæ фарсмæ иу сеньор цæры — 
Уый у æнæуынон мæ удæн. 
Мыййаг, цы нæ вæййы, æнæ мæн... 
Фæлæ, уæууæй, æдзæугæ нæй! 
Хуыцаумæ кувдзынæн, цæмæй мæм 
Фæуа хабаргæнæг дæуæй. 
Фæлæ фæндон хорзæх кæм и! 
Æмæ, æгæрон уарзты судзгæ, 
Дæумæ мæ бæттæнтæ рæмудзгæ, 
Уæлæрвтыл хъардзынæн мæхи. 
Мадридæй ацæудзынæн æз 
Æнæфæхæцæгæй, сæргойæ... 
Æмæ уæд Педро ’нцад-æнцойæ 
Йæ сау фæнд бакæндзæн æххæст. 
Бæрзондылбадæджы фæндонæй 
Хæрз сидзæр аззайдзынæн æз. 
Æдзард лæг нал вæййы йæ тыхыл — 
Зæххыл æгъатыр у мæлæт, 
Уæдæ, гадзрахат лæг, къæрныхæй 
Мæхи куыд бахиздзынæн уæд! 
Донья Аннæ 
Мæнæн мæ бакаст у æнæмæт, 
Фæлæ тæрсын дæ балцы койæ. 
Ах, кæд æрбаввахс и мæ мæлæт! 

Тæлмацтæ 
191 
Уæдæ дын æй зæгъын æргомæй, 
Æз ард кæй хæрдзынæн дæ номæй. 
Ныр нал дæн ацы мæнг дунейæ, 
Нырраууат ме ’нкъарæнты арт. 
Æгасæй дæр уыдзынæн демæ — 
Мæ уд, мæ цæстытæ, мæ цард. 
Уыдзæн ма ме ’ндæрг ам — æдзард. 
Мæнæн мæ бæрзонд уарзты арт, 
Мæнæн мæ хъизæмайраг цард 
Дæ ацы балц дывæр фæкæндзæн. 
Дæ рухс мæнæй куы хауа дард — 
Мæ риу мын сау гуырысхо ’вдæрздзæн. 
Дзырдтæй дын не ссардтон дæ зæрдæ, 
Æххæст мыл баууæндай цæмæй... 
Нæуæг та райдайон сæрæй? 
Æниу мыл мысыс ды цыдæртæ 
Æмæ сæрфат мæ дзырдтæн нæй. 
«Дон Педро, дам, уыдзæн мæ къай!» 
Нæ, нæ! Æрдумæ дæр æй ма дар. 
Уæлæуыл цалынмæ ды уай, 
Уæдмæ дæу уыдзæни мæ цард дæр. 
Дон Фелис, ма фæсай дæ ныхас, 
Æндæрыл макæд баив мæн. 
Дон Фелис 
Дæ бæрзонд фидауцы тæмæн 
Уæлæуыл амонд у мæнæн. 
Мæнæн æнусваг у ныры уарзт. 
Мæ удæй æз цæгъддзынæн арт дæр, 
Мадридмæ ’рбаздæхон цæмæй 
Æмæ ныздухон ам чындзæхсæв. 
Донья Аннæ 
Æцæг зæгъыс? 

192 
Ходы Камал 
Дон Фелис 
Фæуон фыдæхсæв, 
Мæ риуы кæд æцæг уарзт нæй. 
Уæдæ, мæ ныхæстыл, мæ зæрдæ, 
Ды хъуамæ ма кæнай дызæрдыг! 
Донья Аннæ 
Ныххатыр кæн, мæ уарзон Фелис! 
Дæ зæрдыл иу хабар лæууæд: 
Дæ фыстæджыты-иу мæм фервит 
Бæлвырд дæ хабæрттæ, дæ мæт. 
Мыййаг-иу маст куы хиза риумæ, 
Дæ зæрдæйыл куы уадза нос... 
Æнæ дæу фыстæгæй Мадридмæ 
Йæ къах дæр ма ’рбавæрæд пост! 
Дон Фелис 
Æнæмæнг! 
Донья Аннæ 
Зæдтæй ут фæдзæхст! 
Дон Фелис 
Уæдæ, нæ фæндаг, Лопе, дарæм! 
(Ацыди.) 
2~аг фæзынд 
Донья Аннæ, Лопе. 
Донья Аннæ 
Фæлæуу-ма, Лопе! 
Л о п е 
Цы? 
Донья Аннæ 
Æрмæст 
Мæ ныхас ма ауæй кæ макæм : 
Дæ бæрны дын кæнын фæдзæхст. 

Тæлмацтæ 193 
Л о п е 
Мæ быгъдуан уæд! 
Донья Аннæ 
Уæдæ æдзух 
Дæ зæрдыл иу хъуыддаг лæууæд: 
Мыййаг, куы сиса Фелис къ5’х 
Нæ уарзтыл — ма йæ бауадз уæд. 
Хуыцаумæ хатæгау дæм хатын — 
Æндæр сылгоймæгтæй йæ хиз, 
Æмæ куы ’рбаздæхай, уæд та дын 
Лæвар... 
Л о п е 
Мæ мæрдтыстæн, æхсин, 
Мæ цæст кæдмæ ’рттива уæлæуыл, 
Уæдмæ нæй адæттæн уæвæн. 
Æхсонау сфæлтæрдтон æмæ дыл 
Æнусмæ аудæг кæм дæн... 
Донья Аннæ 
Ах, Лопе, фидауцы тæмæнмæ 
Æхсон дæр разыны фæлмæн. 
Кæм кæлы сонт Гвадалквивир, 
Æргъæуау æрдз кæм вæййы ирд, 
Куыннæ уой сылгоймæгтæ уым — 
Æрвон Севильяйæн йæ уазæг — 
Æвзонг-тæссонд бæлæстау тасаг! 
Тæрсын, фæсайдзæн мæ мæ фын... 
Æмæ сæ иунæгмæ дæр кæд 
Æвдиса ацы лæг уæлдай хин, 
Уæд æй Амуры фатæй бахиз. 
Л о п е 
Æнæмæнг бахиздзынæн! Уæд 
Кæндзæн уæ сыгъдæг уарзт уæлахиз. 
Æз дæр сын ам уыдзынæн, ме ’хсин, 
Зындгонд Севильяйы уæздæттæн... 

194 
Ходы Камал 
Уæллæй, нæлгоймæгты зæрдæтæ 
Сæ артæй уазал фæнык фестынц! 
Фæлæ дзы иуимæ дæр фемхиц, 
Уæд ын ысхос кæндзынæн æз: 
Цæмæй дæ къамы раз сæркъулæй 
Йæхицæн агура фæрæз, 
Хатыр йæ тæригъæдтæн кура... 
Уæдæ, фæхæрзбон у. Нæ хæс 
Уæззау у: сихорыл, фæндонæй, 
Вентасы сæмбæликкам кæд. 
Цæмæй Толедмæ бафтæм бонæй. 
Фæлæ куы банафон уа, уæд — 
Хетафы баззайын — нæ фæнд! 
Мæ уд ныридæгæн ныккæрзы. 
Донья Аннæ 
Уæдæ, мæнырдыгæй та, зон, 
Æрцæудзæн фаг аргъгонд дæ хæрзтæн. 
Л о п е 
Цæттæ адзалмæ дæр дæ бæсты, 
Дæ бафхæрд нæу мæнæн фæндон! 
(АцыдИ 
3-аг фæзымд 
Донья Аннæ, иунæгæй. 
Донья Аннæ 
Зæгъгæ, дæ уарзон дард хæтæнты ацыд, 
Дæ рухс бон дыл уæд батар и æваст. 
Уæларв — мылазон. Абухы дæ маст. 
Æгас дуне дæр саудалынджы бандзыг; 
Нæ цард уæд адджын нал кæнæм нæхицæн, — 
Кæд чи раздæхт мæрдтыбæстæйæ, цæй! 

Тæлмацтæ 
195 
У сау ингæнау — уарзонæй фæхицæн: 
Гадзрахатæн æнæ уæвгæ дзы нæй. 
Мыггагмæ уæд кæрон æрцыд дæ уарзтæн. 
Дæ цард æрвит уырыд æмæ мæстæй... 
Зæгъгæ, фæцæуы дард балцы дæ уарзон, 
Уæд рагацау дæ уæлæ саутæ скæ! 
4-сем фæзынд 
Хетафы, Инесы хæдзары раз. 
Инес, Паскуалæ. 
Паскуалæ 
Дæ сæр уæлæмæ дæр нæ исыс. 
Инес, цы дыл æрцыд, зæгъ-ма? 
Нæ зæхх дæр кæд дæ мæтæй риссы, 
Дæ цæстыты цæхæрæй та 
Кæд арвы сау æрхæндæг исыс... 
Мæнæй дын басусæг, куыннæ, 
Дæ сагъæс? Никæдбон! Зæгъ мын æй! 
Цы ’хсайы зæрдæ, стæй кæмæ? 
Уæд дын æз бакæнон мæрдвынæй! 
Æфсæрмы ма фæкæ мæнæй. 
Мæ зæрдæ дыл æргомæй худы: 
Дæ бæрзонд фидауцы уæлмонцæй 
Йæ цæст кæмæн бафсæст, тæхуды! 
Æгас хъæу ард хæры дæ номæй, 
Дæуæн та кæд дæ зæрдæ дуды... 
Æмæ кæуыс æхсæвæй-бонæй. 
Куыддæр мын горæтмæ фæцалх дæ, 
Æнæгуырысхойæ зæгъын, 
Цыдæр мын кодтай, мæ хур, афтæ... 
Æмæ дыл уагæры цы ’рбамбæлд? 
7 Ходы Камал 

196 Ходы Камал 
Зæгъ мын æй, бахæрон дæ рын... 
Хæхбæсты, хъæды уа — кæмфæнды 
Æнкъардæй рацы-бац’ кæныс. 
Кæс-ма, уырнгæ дæр мæ нæ кæны, 
Уæд дын æрбауон æз фæлдыст! 
Дæу чи уарзы, уый зонын æз. 
Дæ уацайраг æй хонын æз. 
Фæлæ йæ мæтæй ды нæ мæлыс: 
Дæуæй нæ исы уый йæ цæст — 
Ды йæ куыдзы хъуыды нæ кæныс. 
Кæсын дæ хъизæмæрттæм рагæй 
Æмæ сын бацагуырдтон ном: 
Дæуæн дæ зæрдæ судзы уарзтæй. 
Уæдæ йæ рахабар кæ ’ргом — 
Ысуадз дæ дзуринæгты ком. 
И н е с 
Ах, мæ зынаргъ Паскуала! 
Мах нæ сабибонтæй ардæм 
Демæ иу цардæй цæрæм. 
Иумæ скъоламæ цыдыстæм, 
Иумæ базыдтам хуыйын, 
Стæй хæрдгæбыдтæ кæнын. 
Быдыры дæр иумæ кусæм. 
Уæдæ абоны онгты дæр 
Иу — нæ цин æмæ нæ сагъæс. 
Мах нæ кæрæдзийæ сусæг 
Никæд бакодтам æрду дæр. 
Ды фæрсыс, æнкъард цæмæн дæн, 
Циу мæ катайæн йæ гуырæн? 
Хъус, уæдæ, мæ зæрдæдарæн, 
Радзурон дын æз æппæт дæр. 
Иу хатт ардыгæй, Хетафæй, 
Ацыдтæн егъау сахармæ. 

Тæлмацтæ 
197 
Æз мæ зæрдæйы дзæбæхæн 
Фæндагыл кæрæй-кæронмæ 
Кафгæ-заргæйæ фæцыдтæн. 
Æмæ мын сæ хъал уæрдæттæй 
Уæздæттæ æхцатæ ’ппæрстой. 
Нæлгоймæгтæ мæ нæ истой 
Цъусдуг дæр сæ цæст, фæлæ сæм 
Æз фæстæмæ дæр нæ кастæн. 
Суанг ныххæццæ дæн Мадридмæ — 
Ком лæджы фыртæн нæ раттон. 
Ам та, зоныс æй, Прадойы 
Хæрх — сылваз лæгтæ æрвылбон... 
Се ’хсæнты, сæрибар маргъау, 
Цъитийы æнæвнæлд рындзау, 
Æз мæ фæндаджы кой кодтон. 
Уалынмæ дын уынджы астæу — 
Фаты амæттаг цы зæды 
Бакодтой кæддæрты Римы, 
Уыцы зæды номыл фæзы 
Иу егъау хæдзары дуармæ 
Ауыдтон æвзонг лæппуйы. 
Худ хæрзныллæг конд йæ ныхыл, 
’Рмæст ма цæстытæ зындысты. 
Худ та уыд зæбул, пæлæхсар, 
Цæсгом бамбæхста æгасæй... 
Цыма хурныгуылды æврагъ 
Арвгæрон сырх тæмæн калдта, 
Уыйау йе ’фцæггот æрттывта; 
Уæд йæ дысæлгътæ та! Уыдон 
Ахæм егъæуттæ уыдысты!.. 
Арвæнгæстæ урс тæлмимæ... 
Уыдон уæвгæйæ, дæ сæр дæр 
Хисæрфæнтыл макуы аных... 

198 
Ходы Камал 
Уыцы дысæлгътæй ыскæрдæн 
Ис дыууиссæдз къухмæрзæны! 
Мацы мын кæн, о мæ Хуыцау, — 
Ууыл æз цы дарæс федтон! 
Стæй йæ къухтæ ’мæ йæ цæсгом 
Ахæм бæстон тыхт уыдысты 
Уыцы ’рдхæрæны гæппæлты, — 
Раст цыма æртæсæрон уыд... 
Ахæм хæрздæф-иу дзы ракалд 
Уыцы диссаджы лæппуйæ!.. 
Загътон хинымæр, кæд, зæгъын, 
Ацы намысджын идальго 
Алы бон дæр цалдæр хатты 
Духийы йæхи ныннайы. 
Уæдæ, дзабыр уа, зæнгой уа — 
Модæйы фæстаг хъæбултæ. 
Йе ’хсаргардыл дæр хæцыди 
Тынг ныфсхаст æмæ къæйныхæй: 
Мæнæ йафтæ, — цыма кодта 
Алы лæгæй дæр хылкъахæн. 
Хурзæринæнгæс камлотæй 
Фидауцджын пæлæз — йæ уæлæ. 
Ах, цы пæлæз уыд, цы пæлæз! 
Ахæм никæд федтон царды... 
Уыд сыгъзæринæй хæрдгæхуыд, 
Стæй хъæдабæйæ хæрзарæзт. 
Ныр йæ размæ бахæццæ уон, 
Афтæ мыл йæхи ныццавта, 
Охх, мæ фæрдгуытæй мæ ’рцахста... 
Зæгъын, скъуыйдзысты ныртæккæ... 
’Мæ дын араст дæн йæ фæдыл 
Кæртмæ... 

Тæлмацтæ 
199 
Паскуалæ 
Дарддæр та цы уыди? 
И н е с 
Армæй бавналынмæ хъавыд. 
Фæлæ ам дæр ахæм нæй: 
«Цæй, зæгъын, хынджылæг ма скъæр!» 
Циу, уаедæ, зæхкусæг чызгæн 
Ахæм уавæрты йæ бон... 
Ацы хъæздгуытæн, мæ лымæн, 
Хин æмæ кæлæн — сæ хотых. 
Ногæргæвст гогызы дзидза 
Бахæрынц сæ зæрдæты фаг. 
Зæгъгæ, бафсæстысты уымæй, 
Саходынц уæд хæхты зайæг 
Буц кæрдæджыты мыггæгтæй 
Битъына, æртæсыфонæй... 
Охх, куыд мæлгъæвзагæй кодта 
Уарзондзинады зарджытæ! 
Стæй... цы ма дын æй æмбæхсон... 
Пъа дæр мын ныккодта... иу хатт... 
Кодтон хъæр, мæхи рæдывтон — 
Фæлæ никуы æмæ ницы. 
Раст гъеуыцы тæккæ цъусдуг 
Асинтыл бынмæ æрхызти 
Чидæр. Бацыди нæ размæ. 
«Ай цытæ уынын? Дон Фелис!» — 
Зæгъгæ, дисгæнгæйæ загъта. 
Лæг дын мæ куы феуæгъд кæнид, 
Æмæ ралыгъдтæн уæд уынгмæ, 
Дарддæр адардтон мæ фæндаг. 
Фæлæ дын æргом куы зæгъон, 
Уæд нæма ’рцыдтæн мæ чемы, 
Кæд Хетафы дæн, уæддæр. 

200 Ходы Камал 
Фелисæн йæ сурæт баззад 
Ацы ран — мæ чызгон риуы — 
Æмæ мын æнцой нæ дæтты. 
Цæй, цы ма дын зæгъон ноджы? 
Раст гъе уыцы бонæй ардæм 
Алы бон цæуын Мадридмæ. 
Уаин абон дæр та уым, 
Фæлæ мын мæ сагъæсы сæр 
Базыдтой мæ мад, мæ фыд, 
Æмæ ’хгæд æрцыд мæ фæндаг... 
Æмæ бадын мæнæ демæ, 
Ам зæронд хызтæ рæтауын... 
Фæлæ Фелисæн йæ сурæт 
Ферох кæнын нæу мæ бон. 
Фенын æй мæ бон цы ран у, 
Уырдæм та мæ уадзæг нæй. 
Уарзтæй судзын, Паскуала! 
Ракодтон дын ныр мæ хабар, 
Радзырдтон мæ уды сагъæс 
Стæй мæ зæрдæйæн йæ катай. 
Охх, цæй хъæздыг у фæндæттæй, 
Рухс бæллицтæй ныр мæ зæрдæ, 
Фæлæ у мæгуыр ныфсæй! 
Паскуалæ 
Уæдæ, зæгъон дын æй æргом, 
Дæ уаг мæ зæрдæмæ нæ цæуы. 
Инес, дæу ахæм уарзт нæ хъæуы. 
Рæстæг куы рацæуа — йæ ном 
Сындæггай батайдзæн... Йæ хуыз дæр... 
Куы нæ йæ уынай арæх ды, 
Уæд ыл нæ кæндзынæ хъуыды. 
Æмæ дæ уарзты арт ныххуысдзæн. 
Уæдæ дын иу фæндон зæгъын: 
Æвæстйатæй æндæры бауарз! 

Тæлмацтæ 
201 
И н е с 
«Уыдзæн дæ хъизæмæрттæн ахъаз — 
Ныууадз æй рохуаты бынтон»... 
Паскуалæ 
Уый афтæ зарджыты фæзарынц. 
Ис иу адæймаг, Инес, уый 
Йæ удæй сарæзта æлхуый. 
Дæ уарзтыл тынг йæ зæрдæ дары. 
Уæд Фелис ферох уаид, зон. 
Цæриккат «а»-йæ æмæ «о»-йæ. 
И н е с 
Эрнандойæ мын зæгъыс? 
Паскуалæ 
О. 
Хуымгæнæг лæг уый къаты бон у, 
Фæлæ ма йæ бæрæгбон фен: 
Йæ сæрыл дæр ныллæууæд хъен 
Уæздан — нывæрдзæн æй йæ роны! 
Нывæфтыд зæнгæйттæ — йæ къæхтыл, 
Æвзист — йæ дзабыртæ, хæрдгæ. 
Аив йæ хæдон дæр уæдæ — 
Сыгъзæрин доны тылд æндæхтæй. 
Йæ худ... Цæй, уыдæттæ сты ницы! 
Йæ кафт дæр алцæмæй æххæст. 
Фезгъоры — нал æй ф’ ахсы цæст. 
Кæйфæнды бафтаудзæни дисы. 
Æниу Сантьягойæн йæ бонты 
Цы арæхстдзинæдтæ февдисы! 
И н е с 
Фæлтау ма хыз æд фæлгæт рахæсс. 
Мæ фæсонæрхæджы дæр нæй 
Эрнандо. Рацæрæд фæрнæй, 
Мæнæн бынтон æндæр — мæ сагъæс. 

202 
Ходы Камал 
Паскуалæ 
Дон Фелисы кæд уарзыс абон, 
Уæддæр дæ ферох уыдзæн райсом! 
5-сем фæзынд 
И н е с, иунæгæй. 
И н е с 
Сæнæфсиры мæнгæфсон цонг дæр хатгай 
Гæдыбæласы даргъ зæнгыл ысхилы 
Æмæ йæ уды дзæбæхæн фæзилы 
Сыфтæрджын ран. Æррæвдауы йæ сатæг. 
Кæны хæххон дон къæдзæхтыл гæппытæ, 
Уæлвонгмæ цыма базыртыл тæхы... 
Æнæбон дзиба хъахъхъæны йæхи 
Æнæфсис тугдзых сау маргъы дзæмбытæй. 
Егъау фурдмæ куы бакæлы цæугæдон, 
Куы аирвæзы йе ’нæбын æрфыты, 
Йæхимæ уæд уый нал кæсы æнæбон. 
Мæ уарзонадæн нæй кæрон уæлæуыл, 
Мæн Фелисимæ сиу кæндзæн цæрæнбон — 
Æцæг уарзтæн йæ фарн мæрдтæм нæ цæуы! 
6-сем феезынд 
Инес, Паскуалæ, хыз æмæ хызы фæлгæтимæ. 
Паскуалæ 
Мæнæ дын — хыз, гъе уый та дын — фæлгæт. 
И н е с 
Нæ фæлæ, абадæм хæрз чысыл... 

Тæлмацтæ 
203 
Паскуалæ 
Æмæ Мадриды ’рдæм цæуджытыл 
Нæ цæст æрхæссæм... 
И н е с 
Цæй, фæуæд. 
Нæ тæккæ кусгæйæ уæлдай 
Цымыдисдæр вæййæм... 
Паскуалæ 
Ай-ай... 
Цавæрдæр барæг нæм тъæбæртт 
Кæны!.. Йæ фæстæ та — æндæр. 
7-æм фæзынд 
Чи уыди, уыдон, дон Фелис, Лопе. 
Дон Фелис 
Ныссадзæн сын нæ уыд ызнон, 
Æви бынтон фæцыд дæ зонд? 
Л о п е 
Уæллæй, нæ мын бантыст, фæлæ — 
Кæд ма хъуыды кæныс — мæй раздæр 
Цæфхадæй фæндæгты дур саста... 
Дон Фелис 
«Уæллæй» дæ, ма тæрс, ды, «уæллæй»! 
Л о п е 
Сеньор, нæ бакомкоммæ кæрты 
Æрлæууыд посты къарет раст — 
Цыма мæнмæ уыди йæ каст... 
Йæ мидæг иу куырд бады уæртæ. 
Уæдæ йæм а лæппу фæраст — 
Æз йемæ адзурон... Цыдæртæ... 

204 
Ходы Камал 
8-сем фæзынд 
Паскуалæ, Инес, Дон Фелис. 
Дон Фелис 
Цæугæ, æз уал æррæвдауон мæ цæст 
Мæн’ ацы сау дыууæ чызгайæ. 
Мæ хъустыл дам-думтæ æруайы: 
Сты, дам, амы сылгоймæгтæ хæст 
Цыдæр æнæджелбетт æгъдауыл — 
Æрбадынц фæндаггæрон раст 
Æмæ, хызтæ рæхсыны ’фсонæй, 
Ыскæнынц бæлццæттæм сæ каст. 
Фæкъахынц сæ, дзырдæппарæн сæм сисынц, 
Фæхудынц сыл æргом æмæ уæндонæй... 
Фæлæ сæ кæд мæн’ амæй цауддæр нæй, — 
Хæрзæггурæггаг Лопейæн мæнæй — 
Йæ фæрцы ам æрлæууыдыстæм бонæй. 
Хуыцауæй райгонд уат! Куыд цæрут? 
И н е с 
Ах, Паскуалæ! 
Паскуалæ 
Цæй, цы ’рцыд? 
И н е с 
Мæхи Фелис у уый... Дæдæй... 
Дон Фелис 
Æнхъæлдæн, ам хызтæ æвæрут, 
Цæмæй сæ зæрдæтыл тыхсой 
Уæ хъæумæ ’рбацæуæг лæппутæн? 
И н е с 
Сеньор, цæмæн ныл кæныс худгæ? 
Ам махæн у нæ сæр нæ кой... 
Фæлтау дæ ныхæстыл фæцауæрд 
Уæздантуг горæтаг æхсинæн. 

Тæлмацтæ 205 
Хуымæтæг кусæг чызгæн хинтæ 
Лæваргонд не ’рцæуы Хуыцауæй. 
Дон Фелис (иуварсмæ). 
Инес у ай — Хуыцау æвдисæн! 
Инес — Хетафæйæн йæ фидауц, 
Сæрбæрзонд донычызг, гуырвидауц... 
Æмæ, дам, ма ’рбамæл фырдисæй! 
Инес куы разынид, тæхуды! 
(Инесæн.) 
Дæ цæсгом ма бамбæхс, мæ зæрдæ! — 
Кæсынц дзы хуртæ æмæ мæйтæ, 
Бæрзонд хæххон донау рæсуг у... 
Æз Фелис дæн, Инес, мæ бон!.. 
И н е с 
Дæдæй! 
Паскуалæ 
Цы та кодтай? Цы ’рцыд? 
И н е с 
Цыдæр мæ бауади... Æрцындз... 
Паскуалæ 
Фефсæрмы дæ? 
И н е с 
Æнхъæлдæн — о. 
Дон Фелис 
Дæ цæсгом ма ’мбæхс дын куы загътон! 
Мæ уарзтæн мын нæ кæныс аргъ. 
И н е с 
Уыныс, мæ къухы туг æртагъд. 
Бынтон мæгуырау аргъ нæ раттон 
Æрмæст дæ иу фендыл... Кæд дын... 
Дон Фелис 
Кæс-ма! Туг йе ’нгуылдзæй фæтагъди! 
Æз уыцы иунæг туджы ’ртахыл 
Мæ цард æнæхъæнæй дæттын. 

206 
Ходы Камал 
Хæц, мæнæ къухмæрзæн, æсцъирæд 
Дæ уæздан туджы ’ртах мæнæн. 
И н е с 
Рæдийын ма фæкæнут мæн. 
Æлдары къухмæрзæнæй? Никæд! 
Фæлтау мыл сæмбæлæд æрвдзæф! 
9-сем фæзынд 
Чи уыдис, уыдон æмæ Э р н а н д о. 
Э р н а н д о (иуварсмæ). 
Сæ куыстытæ кæд раджы фесты, 
Уæддæр æгуыст сæ хызтæ не сты — 
Сæ мидæг бахауди нæл кæф. 
Инес бæллиццаг ран нæ цæры: 
Æдзухдæр дард бæлццæттæн ам 
Фæзæгъынц фысымтæ салам. 
Дывыдон арт æмæ дызæрдыг 
Мæ риуы сиу ысты... Бæллæх... 
Дон Фелис 
Инес, æгæр зынвæдæн ма у! 
10-æм фæзынд 
Чи уыдис, уыдон æмæ Л о п е. 
Л о п е 
Кæд афтæ рагацау дæр нал у, 
Уæддæр æдцæфхад у дæ бæх. 
Лас Вентасмæ ныххæссæм не ’хсæв... 
Кæд уыд æнæцæфхад дæ бæх, 
Уæддæр ам ацардтæ дзæбæх... 
Хæрзконд у тынг, æвæдза, де ’хсин. 
Дон Фелис 
Инес у! Мауал дзур, сæрхъæн! 

Тæлмацтæ 
207 
Л о п е 
Инес? Зæхкусæг чызг? Æрæджы 
Цы сылæн пъатæ кодтай фæзы, 
Кæйдæр кæрты? Нæ уырны мæн: 
Нæ уыди уа мæгуыр йæ фæлыст. 
Зæхкусæг ахæм уа... 
Дон Фелис 
Æгъгъæд! 
Фæлтау мын самал кæн сынтæг... 
Æхсæвæр... 
Л о п е 
Уымæй та цы кæныс? 
Дон Фелис 
Нæма мæ бамбæрстай нырма? 
Мæнæн нæй ацæуын мæ зæрды. 
Кæм уынон алы бон мæ зæды, 
Куыд сыстон уырдыгæй, зæгъ-ма? 
Л о п е 
Уæдæ нæ бамбæрстай мæ хинтæ: 
Дæ бæхæн тынг хорз цæфхад и... 
Зæгъ-ма, дæ фидар дзырд кæм и? 
Нырма нæ иу къах ис нæхимæ, 
Уæд хурдзаст Аннæйы цæсгом... 
Дон Фелис 
Æдылы! Аннæ у мæ усаг, 
Инес та — хиирхæфсæн... Хъус-ма, 
Ыскæн дæ аргъæуттæн кæрон. 
Цæугæ! Дæумæ дæр ма нæ хъуыстон. 
Л о п е 
Уæд ахсæв ам лæууæм? 
Дон Фелис 
Кæс-ма йæм! 
Дæ хъусы гукк хъæуы, къуырмайау? 

208 
Ходы Камал 
И н е с (Паскуалæйæн). 
Нæ хыз уал бакодта йæ куыстаг! 
Паскуалæ 
Инес, нæ хæдзæрттæм-ма цом. 
Изæр у ныр... Эрнандо хъавы... 
И н е с 
Хæрз дзæгъæлы йæ рæстæг сафы: 
Мæ уарзонæн — æндæр йæ ном. 
(Дон Фелисæн.) 
Дон Фелис! 
Дон Фелис 
Ды — йæ рухс мæ удæн! 
И н е с 
Кæй агурыс? 
Дон Фелис 
Дæу, дæу, мæ бон - 
Цæмæй йæ цæстытæм кæсон 
Мæнæй фæлидзæг саурæсугъдæн. 
И н е с 
Хынджылæг кæныс? 
Дон Фелис 
Уанцон нæу! 
И н е с 
Уый фенд зоны. 
Дон Фелис 
Къæлæт хæсдзьюæн, 
Дæс азы ’нхъæлмæ дæр кæсдзынæн, 
Уæддæр нæ ныууадздзынæн дæу. 
И н е с 
Сабырдæр, ысс! Мæ ном мын ма дзур! 
Уыныс — зæхкусæг лæппу уæртæ... 
Мæ фæдыл зилы уый, æнхъæлдæн... 
Сеньор, ды уазæгуатмæ ацу. 

Тæлмацтпæ 
209 
Куы дæм барвитон, уæд фæзын, 
Кæдæм дын загъдæуа, раст уырдæм. 
Дон Фелис 
Мæнг ныхас маст уыдзæн мæ удæн! 
Цæй, хорз, æнхъæлмæ дæм кæсын. 
Мæныл гуырысхо ма кæ ’ртах дæр. 
И н е с 
Хæрзæхсæв! 
Дон Фелис (Лопейæн). 
Фезмæл, цæй! Кæм дæ? 
Л о п е 
Нæ бæхтыл баппарон сæргътæ? 
Дон Фелис 
Хуыссæн! Æхсæвæр! Гъæй кæн тагъддæр! 
Æппæт дæр бами кæ бæстон. 
Л о п е 
Севильмæ не ’зæр мах нæ хастам? 
Дон Фелис 
Уæууæй, мæ базыртæ мын сбастой 
Мæн’ ацы сау дыууæ цæсты! 
Рæсугъд у Аннæйæн йæ сомбон — 
Рæхджы ысиу уыдзæн нæ цард. 
Инес дæр... Ма кæнæд æнкъард — 
Мæ пъайы аккаг æй ыскодтон. 
Л о п е 
Æз та дзы цалæм дæн, æниу! 
Куыддæриддæр ыскарстай — афтæ... 
Ды хицау дæ, кæныс уынаффæ. 
Æххуырст дæн æз, мæ бон та циу... 
Фæлæ куы бамидæг уай масты, 
Сеньор, къæйных ныхас ныббар, 
Уæд-иу мæ дзырд дæ зæрдыл дар: 
Мæнмæ та-иу æххуысмæ ма сид! 
Дон Фелис æмæ Лопе ацæуынц. 

210 
Ходы Камал 
11-æм фæзынд 
Инес, Паскуалæ, Эрнандо. 
Э р н а н д о 
Мæ ныхас дын зæгъон, Инес, æз хъуамæ. 
И н е с 
Цæуыл у уæд? 
Э р н а н д о 
Æз хъизæмар кæнын, 
Сæйын тæвднизæй æз æмæ æррайау... 
И н е с 
Тæссаг низ у, адзалмæ, дам, кæны. 
Ныфсытæй дын ысдзæбæхгæнæн нал и. 
Дæ иунæг хос у — бонзонын. 
Э р н а н д о 
Мæныл 
Фæтых и уарзт... Ды та рæсугъд дæ, хъал дæ... 
И н е с 
Эрнандо, ма кæ, ма йæ хал дæ цард... 
Дæ лæгъстæтæй бынтон мæ сæрæн нал дæн. 
Мæ бон дæу уарзын нæу — хæрын дын ард. 
Фæлтау мæргътау дельфинтæ арвмæ стæхæнт, 
Ыстъалытæн сæ бæсты суадзæд арт 
Бæрзонд арвыл, цæхæркалгæ, сырхмæтæг, 
Æртыхсæд хурыл лывдзæджы фæскъау, - 
Куыннæуал уа зæххыл лæгæн ныфсдæттæг... 
Э р н а н д о 
Уæдæ, мæныл дæр рахæтæд Хуыцау: 
Æрсдоны гуылфы булæмæргъ æрцæрæд, 
Уадз уираг дуртæ дидинджытæ фестæнт, 
Дæ зæронд мæрдтæ зæппæдзтæй æрцæуæнт, 
Гыркъойы бæсты зазыл зайæд неси — 
Цы бон дæ сурæт ферох кæнон æз, 

Тæлмацтæ 
211 
Цыфæнды ’фхæрд мын ма бакæн мæ уды. 
Ныр дæр та мыл дæхинымæры худыс... 
И н е с 
Æрталынг и. Ыссарон æз мæ къæс. 
Ды марой кæн. Дæ уæрджытыл дæр балæуу. 
Нæ мæ уарзыс, гъе уарзыс — бар дæхи. 
Э р н а н д о 
Æрлæуу, Инес! Зæгъ-ма йын, Паскуала! 
Æруром æй! 
Паскуалæ 
Цæуыл марыс дæхи? 
Дæ сæрызонд бынтон фæцыдис абон? 
Хетафы ахæм чызджытæ хæрх и! 
Э р н а н д о 
Зæрдæ йын нæй! Уæуу, мæнæ мыл цы сау бон... 
Инес æмæ Паскуала ацыдысты. 
12-æм фæзынд 
Эрнандо, иунæпей. 
Э р н а н д о 
Цæф сæгуытæн йæ хъæдгæмттæ куы ’хсидынц, 
Уæд сатæг донмæ бабыры йæ фазыл, 
Æмæ, дам, й’ адзал бавзарыны размæ 
Йæ къайагмæ æххуысæнхъæл фæсиды. 
Æгъатыр цуанон хотыхæй куы взиды 
Лæппын сырдмæ — йæ мадмæ уæд дзыназы; 
Зæрватыккæн кæд бастади йæ базыр — 
Йæ карз фæллад йæ ахстоны æндидзы. 
Лæг сау низæн куы нæ зоны фæрæз, 
Йæ зæрдæ уæд æвдадзы хостыл дары 
Æмæ йын уыдон бафидынц йæ хæс... 

212 
Ходы Камал 
Йæ арм фынгæн æрдз алкæмæн дæр дары. 
Уæд æз цы дæн? Кæмæн цы кодтон æз? 
Цæуыннæ ис мæнæн ныфсæнцой царды? 
13-сем фæзынд 
Эрнандо, Бартоломе. 
Бартоломе 
Сæ дуар — æхгæд, уæддæр ма ам куы дæ. 
Æви дæ дзы ныббастæуыд рæхыстæй? 
Э р н а н д о 
Чысыл раздæр æрбацыдтæ, зæгъгæ, 
Уæд гом бæргæ уыди. 
Бартоломе 
Зæххыстæн, 
Æз дæр мæ риуы уарзты зынг хæссын. 
Йæ ахххос Паскуала у мæ тыхстæн. 
Фæлæ — дæ рад у! Раргом кæ дæ зын! 
Э р н а н д о 
Уырдыг лæугæ мæ ацы ран фæуагъта 
Инес... Æнхъæлдæн, бахуыссыд мæ зынг. 
Æз ам мæхи æрцауыгътаин — йафтæ!.. 
Фæлæ фæзындтæ ме ’намондæн ды. 
Бартоломе 
Инес, æнхъæлдæн, — радзурон дын хъавгæ, — 
Æппындæр махыл нал кæны хъуыды. 
Нæ хъæуыл дæр нын нал æрвæссы, нал! 
Æмдзæхдон æй, æвæццæгæн, фæнды 
Уæздæттимæ... Ды ам дæ цæссыг кал, 
Инес та уым хъæздыг усгуртæ ’взары. 
Цы басмахъхъытæ балхæдта, уый зоныс? 
Уæдæ мæ зондыл ацы хатт ныллæуу: 

Тæлмацтæ 213 
Йæ ныййарджытæм бараст у уæндонæй. 
Стæй ноджы — тагъд! Фæстиатгæнгæ нæу! 
(Фæссценæйсе хъæлæба хъуысы.) 
Толедойæ цыдæр къарет æрбацыд. 
Э р н а н д о 
Тæрсын, цæхх мын куы ныккалой мæ мастыл! 
14-æм фсезынд 
Чиуыдис, уыдон, Сальгадо æмæПедро. 
Сальгад о 
Мæ дунейыл нæма бастадтæн афтæ, 
Æнæрай фæуа ацы ’лгъыст хæдтулгæ! 
П е д р о 
Æниу цы зæгъыс не ’мбæлццæттæй та? 
Сальгадо 
Мæ сæрæн ацы пехуымпартæй нал дæн. 
П е д р о 
Æз та мæ сæрæн уыцы усæй нал дæн. 
Йæ афæдзтæ æнæхъæн фондзыссæдзæй 
Мæн æккой скодта æмæ ма ныр дæр 
Мæ уæхсчытæ сæ дыз-дызæй нæ лæууынц! 
Сальгадо 
Нæма йыл цæудзæн фондзыссæдзы, ма кæ, 
Йæ цæсгом æйттæй ахуырстытæ уыд! 
П е д р о 
Уый ницы у! Цыфæнды ахуырст уæд! 
Æфсæйнагæн алхимийы йæ тæфæй 
Пайда кæнæм — цæмæй сыгъзæрин ссарæм! 
Уæдæ, мæ хур, зæронд усы дæр мах 
Йæ тæфмæ гæсгæ базонæм æнцонæй. 

214 
Ходы Камал 
Сальгадо 
Цæй тæф фæкæны уæд? 
П е д р о 
Фысы. 
Сальгадо 
Кæс-ма йæм, кæс, куыд ныддæвдæг и чызгыл! 
П е д р о 
Зæгъын дын, ацы хъуымыздзых студенттæй 
Сæ номдартæ бынтондæр ферох вæййынц — 
Сæ бæсты сылты тасындзæг кæнынц! 
Э р н а н д о (Бартоломейæн). 
Дæ ныхас дын æз сæххæст кæнон хъуамæ: 
Йæ фыдмæ йын тæккæ абон цæуын. 
Æрмæст Инесы уый размæ куы фенин. 
Фæлæ йыл, марадз, цу æмæ æрхæст у! 
Бартоломе 
Æрцу-иу ардæм. Чи зоны, фæзына 
Æрцæуæггаг къаретмæ бакæсынмæ... 
Уæлдайдæр та бæлццон фæсивæд зарын 
Куы райдайой, уæд... Ардæм æй хъæуы! 
Цом, иумæ фалдæр ахизæм. 
Э р н а н д о 
Цæуæм. 
Эрнандо æмæ Бартоломе ацыдысты. 
15-æм фæзынд 
Сальгадо, Педро. 
П е д р о 
Кæс та-ма уæртæ: ацы студентгонд 
Йæ чызджы иу ран нал ныууадза! 
Сальгадо 
Багъæц... 

Тæлмацтæ 
215 
П е д р о 
Æрбацæуынц. Мæ нымадмæ гæсгæ 
Сахатæй къаддæр не ’рдаудзыстæм ам: 
Нæ бæхтæрæг дон бадардзæн йæ бæхтæн, 
Йæхæдæг та дзæбæх ныддымдзæн сæн. 
16-сем фæзынд 
Чи уыдис, уыдон, пæлæзджын студент, Мартинес 
æмæдонья Беатрис. 
Мартинес (йæ гитарæ аразы). 
Цытджын сеньорæ, нæй æмбал дæ зардæн. 
Донья Беатрис 
Хынджылæг кæныс? 
Мартинес 
Уанцон нæу, æхсин! 
Цæй, ноджыдæр-ма исты зарæг акæн. 
Донья Беатрис 
«Хъысмæт фæхицæн кодта мах», зæгъгæ, уый 
зоныс? 
Мартинес 
Ау, уый та чи нæ зоны, ’хсин? 
(Зары.) 
Хъысмæт фæхицæн кодта мах... 
17-м фæзынд 
Чиуыдис, уыдон, Руис æмæСаморæ. 
Р у и с 
Сеньортæ! 
Æнкъард зарджытæ ма кæнут. Æгъгъæд у! 
Куы нæ скъæрæм нæ зæронд мæрдтæн хист. 
Нæхи дæр иуцъус аирхæфсæм... 

216 
Ходы Камал 
Донья Беатрис 
Ракаф! 
Р у и с 
Табуафси! Фæлæ æрмæстдæр — демæ! 
Мартинес 
Нæ зарæгмæ цы чызг фæзынди уæртæ, 
Кæсут-ма йæм: уый удыгага нæу?! 
18-æм фсезынд 
Чи уыдис, уыдон æмæ И н е с. 
Донья Беатрис 
Нæ буц уазæг! Цæй, азарæм дын мах, 
Ды та нæ зардмæ иу дзæбæх кафт ракæн. 
И н е с 
Нæ, нæ! Æрмæст хъæуккаг кæфтытæ зонын! 
Р у и с 
Гъеуый дын — хорз! Æз ахæмтæм куы бæллын! 
И н е с (иуварсмсе). 
Тæхуды, ныр куы фæзынид мæ ахсджиаг! 
19-æм фæзынд 
Чи уыдис, уыдон, дон Ф е л и с æмæ Л о п е. 
Дон Фелис 
Хæрын дын ард, ам адæм цардæй хъазынц! 
Л о п е 
Дæ хъæууон чызг дæр ам куы ис, æнхъæлдæн. 
Дон Фелис 
Инес! Мæ бæллицтæн сæ уæлдæр рындз! Ды дæ? 
И н е с 
Æз та æнхъæлдтон — хуыссæг дыл фæтых и. 

Тæлмацтæ 
217 
Дон Фелис 
Куы з^арза лæг, уæд æй хуыссæг нæ ахсы! 
И н е с 
Уæдæ, зæгъын, куы фенин дæу, кæнæ — сымах, 
Æрцыдтæн ардæм уыцы ныфсæй, Фелис! 
Мæ уарзон... На, нæ мæ уырны, мæн тыххæй 
Нæ мæгуыр хъæумæ ’рбафтыдаис, уый. 
Фæлæ, дам, мæнæ уазджыты фæнды, 
Хетафаг чызг куыд кафы, уымæ ’ркæсын. 
Æмæ дæ курын: бакæс мæм ды дæр. 
Ныфсæрмы дæн бынтондæр. Афтæ мæм кæсы, 
Цыма мæ уарзтыл басастæн кæмæндæр. 
Дон Фелис 
Зынаргъ Инес! Дæ зæды былтæй кæд 
Мæхи тыххæй æз ахæм дзырдтæ хъусын, 
Уæд мын æрмæстдæр иунæг ныхас зæгъ — 
Æмæ цæттæ ныртæккæ дæр адзалмæ! 
Æрмæст дæ ныхас нæ, фæлæ мæхицæн 
Дæумæ кæсын дæр амондыл нымайын. 
Уæдæ-ма, цæй, дæ мыр-мырæгтæ райс, 
Дæ аив къæхтæн се ’рдзон фидыц равдис. 
И н е с 
Уæздантуг адæм! Цавæр кафт? 
Мартинес 
Дæхи бар. 
Донья Беатрис 
Б’ акес хорз нæ уаид? 
И н е с 
Æппындæр æй нæ зонын, 
Хъæуккаг чызг дæн, фæлæ... 
Донья Беатрис 
Уæд та 
Фолиас? 

218 Ходы Камал 
И н е с 
Уый æгæр хуымæтæг у. 
Донья Беатрис 
Уæд та — канараг? 
И н е с 
Нæ, æз дæн толедаг. 
Донья Беатрис 
Зæхкусджыты кафт? 
И н е с 
Æз нæ дæн зæхкусæг — 
Нæдæр гуырдзæй, нæдæр — зæрдæйæ. 
Донья Беатрис 
Уæд та — граф Кларос? 
И н е с 
Нæу æвзæр, 
Сæдæты чи фæуарзта, уымæн. 
Фыруарзты азар, дам, мæ лымæн, 
Лæгæн ысдон кæны йæ сæр. 
Донья Беатрис 
Цæй — Сарабанда? 
И н е с 
Уый зæронд у. 
Донья Беатрис 
Чакона? 
И н е с 
Алчидæр æй зоны. 
Донья Беатрис 
Король Алонсо? 
И н е с 
Нæ, нæ бæззы, 
Кæд дзы ис къаролæн йæ кой... 
Фæлæ æз иу кафт-зарæг зонын: 
Йæ ном та хуыйны «Охх, мæ бон». 

Тæлмацпгæ 
219 
Уым алчи хъаст кæны йæ цардæй 
Æмæ æгас дун-дунейæ. 
Мадриды уæвгæйæ-иу арæх 
Цы зарджытæм хъуыстон кæддæрты, 
У уыдонæн сæ хуыздæр. Уым 
Æнамонд уарзæттæ дзыназынц, 
Салдат, зæхкусæг уа, хъæздыг уа — 
Йæ царды чи баййæфта ’фхæрд, 
Сæ хъысмæт уыдон фауынц ам. 
Мæгуыргуртæ æмæ поэттæ, 
Зæронд лæгтæ æмæ лæппутæ 
Сæ судзæгтæ ысуадзынц ам 
Æмæ сæ сагъæсты кæронæй 
Æнæмæнг «Охх, мæ бон!» фæзæгъынц. 
Донья Беатрис 
Уæдæ уæд райдайæд, сеньортæ! 
И н е с 
Сеньор, куыд зæгъыс? 
Р у и с 
Уæдæ райдай. 
И н е с (кафы æмæ зары). 
Иу чызг мæм æрæджы ’рхатыд, 
Цæй, дæ уарзон, дам, мæ хон. 
Æз бæргæ архайдтон, фæлæ 
Иу хатт нал уыдис мæ бон. 
Охх, мæ бон! 
Иу пъайы тыххæй мæ уарзон 
Куры мин сомы æхца. 
Цæй, куыд кæнон æз, цы кæнон, 
Уыйбæрц бынтæ мын кæм уа? 
Охх, мæ бон! 
Ацы сау рæсугъды уарзын, 
Фæлæ марадз æмæ хæц: 

220 
Ходы Камал 
Уыд мæн хуызæттæ кæд уымæн 
Раст æхсæрдæс æмæ ссæдз! 
Охх, мæ бон! 
Дон Хуаны боны æз 
Хъуамæ бафидон мæ хæс. — 
Фыны алы ’хсæв мæ цæстыл 
Уайы Хуаны бон æрмæст! 
Охх, мæ бон! 
Æз мæ уарзонмæ уыдтæн, 
Уастæн, бабын уа хæрз бынæй: 
Уым мæ баййæфта йæ лæг — 
Скъахтой мæ тыххæй йæ бынæй! 
Охх, мæ бон! 
20-æм фæзынд 
Чи уыдис, уыдон æмæ бæхтæрæг. 
Бæхтæрæг 
Уæ зонд дæр бануæзтат, уæ зонд? 
Нæ къарет ифтыгъд у, фæтындзут! 
Донья Беатрис 
Ау, афтæ тагъд? 
Бæхтæрæг 
О, о, фæтындзут! 
Донья Беатрис 
Фæцис нæ хъазтизæр. Кæрон! 
Бæхтæрæг 
Æз араст дæн. Цæй, тагъддæр! Тагъд! 
Цы фестут? Сбаддзыстут ма искæд?! 
Сальгадо 
Цæй, цомут, хорз адæм. 

Тæлмацтæ 
221 
И н е с 
Хæрзизæр. 
Мартинес (бæхтæрæгæн). 
Ды де ’взагæн нæ зоныс уаг. 
Чысыл уæздандæр уаис хъуамæ! 
Бæхтæрæг 
Сымахау булæмаргъ нæ дæн: 
Æрдзæй цы фæдæн, уый фæдæн. 
«Уæздандæр»... Ничи хъусы амæ! 
Мæнæ цы бæллæхы фæдæн! 
П е д р о 
Нæ фыд, дæ масты фæдыл ма цу! 
Бæхтæрæг 
Цы, дам? Цæхх мын кæныс мæ мастыл? 
Сымах хуызæтты фаг ма дæн! 
Хуыцау мыл рахатти уæлæуыл... 
Л о п е 
Хуыцау дæр та дæ дары хæс? 
Бæхтæрæг 
Ныхъхъус у, сæмбæлдзæн дыл ехс! 
21-æм фæзынд 
Дон Фелис, Лопе, Инес. 
Дон Фелис 
Инес, кæдæм цæуыс? Фæлæуу-ма! 
И н е с 
Цæуон, æрцагурон мæ къæс. 
Дон Фелис 
Ау, æз нæ дæн ныхасы аккаг? 
И н е с 
Æнæмæнг дæ. 

222 Ходы Камал 
Дон Фелис 
Мæ уды гага! 
Кæд æмæ дæ кæм фенон æз, 
Цæмæй ыскæнай аргъ мæ дзырдæн? 
И н е с 
Нæ фæсхæдзары ис æмбонд, 
Хъаймæтау рагон у, зæронд. 
Æмбисæхсæв-иу рацу уырдæм, — 
Йæ рæбын сугтæ калд и кæрты. 
Куы сбырон уыдонæн сæ рындзмæ... 
Дон Фелис 
Æз дæр æмбисæхсæв зындзынæн. 
И н е с 
Кæсдзынæн сисæн æз йæ сæрты. 
(Ацыди.) 
Хетафы, Инесы фæсхæдзар. 
22-æм фæзынд 
Дон Фелис, Лопе. 
о п е 
Мыййаг фæиртæстæ дæ зондæй? 
о н Ф е л и с 
Мæ хæлар! Сылты кæнгæ митæ 
Æмæ сæ кæлæнтæ, сæ хинтæ 
Æрмæст æдылы лæг нæ зоны. 
Инес у быдырты фæрдыг! 
Мæхи у ныр! Мæ цæстыл уайы... 
о п е 
Дæхимæ кæс, кæннæуæд уайы 
Зæгæл дæ къахы. 

Тæлмацтæ 
223 
Дон Фелис 
Ард хæрын, 
Кæд ацы саудалынг куырмæджы 
Лæджы фырт ам ыссардзæн къул! 
Л о п е 
Сеньор, дæ сонт митыл æрхуд!.. 
Хуыцау ныггæрах ласта лæджы! 
Дон Фелис 
Дæ къах-ма ’рæвæр ам. 
Л о п е 
Дæуæн 
Бæндæныл кафт нæ баззади дæ фыдæй. 
Дон Фелис 
Нæ, ауылты лæг не схиздзæн æвыдæй. 
Дæ цыппæртыл-ма слæуу. 
Л о п е 
Цæмæн? 
Дон Фелис 
«Цæмæн»... Зæххыстæн, худы дыл мæ зæрдæ! 
Æххæссон чызгмæ!.. Стæй цæмæй... 
Л о п е 
Æнæ хъæбыстæ кæнгæ нæй? 
Æрбацæуы дыууæ лæппуйы уæртæ! 
23-сем фсезынд 
Чи уыди, уыдон, Эрнандо æмæ Бартоломе. 
Э р н а н д о 
Зæгъгæ, æрмæстдæр бакодтон кæсгæ, 
Бартоломе, æз ацы къулмæ, уæд 
Ыссудзин. Уæд Инес цæрæд! 

224 Ходы Камал 
Дон Фелис 
Зæхкусджытæ сты. Ам кæмдæр, хæстæг... 
Бынмæ æрхизон. Сдæтт-ма мæм дæ къух. 
Л о п е 
Хъæууай-иу кæн! 
Дон Фелис 
Цы уыдзæн уагæр? 
Л о п е 
Дæхæдæг-иу дæ ингæн агур: 
Дæ фæрстыл дын ныппырх кæндзысты суг. 
Лæджы нытътъæпæн кæнынæй 
Хуыздæр сын мацы ратт дунемæ. 
Дон Фелис 
Ам чидæр ис! 
Л о п е 
Мæ хицау, гъемæ 
Ныххызтæ къæппæгмæ, уæллæй. 
Кæд дæ йæ маст райсыны охыл 
Æрсайдта ацы ранмæ, кæд? 
Сылгоймаг ам куы ’рцæуы ’фхæрд — 
Мыггагмæ дæр нæ зайы рохы. 
Дон Фелис 
Æмæ йæ чи бафхæрдта? 
Л о п е 
Ды. 
Нылхыскъ æй кодтай. Ноджы — пъа дæр. 
Дон Фелис 
Фæлтау-ма ’рымыс исты тагъддæр — 
Мæн йемæ аныхас фæнды. 
Л о п е 
Гуырысхо мауал кæ ныр мур дæр. 
Дон Фелис 
Ома? 

Тæлмацтæ 
225 
Л о п е 
Чысыл фæлæуу, æз сæм... 
(Зæхкусджытæн.) 
Бынæттон стут? 
Э р н а н д о 
Уæдæ цы стæм. 
Л о п е 
Уæдæ уæ хъуыддаг раст, лæппутæ. 
Мæ хицау фесæфта ызнон 
Йæ чыссæ ам кæмдæр, Хетафы. 
Фырмæстæй мæ нæмынмæ хъавы. 
Уæдæ йæ рацагурæм, цом! 
Кæннод куы ’рбабон уа... Иу, иннæ... 
Уæд — сæфт нæ дард балцæн йæ хардз. 
Уæд ныл нæ хурты-хур ныттар — 
Нæ фæндаг уæд æхгæд Севилмæ. 
Цæуæм, уæдæ! Уæллæй, куыддæр 
Нæ къух нæ чыссæ ссара, афтæ... 
Æрмæджы ’хцайæ кæнын арфæ. 
Э р н а н д о 
Æхца та циу, фæлæ уæддæр 
Дæ фæнды аипп нæй æппындæр. 
Л о п е 
Уæдæ нæ фæндаг дарæм, цæй, 
Мах абон райсомы цæстæй 
Цы ранæй рараст ыстæм, уырдæм. 
(Иуварсмæ.) 
Æмбойны адæттæ æрбаймыс! 
Ныр сæ куыд æрцахсы мæ зонд та! 
Лопе, Эрнандо æмæ Бартоломе ацыдысты. 
8 Ходы Камал 

226 
Ходы Камал 
24-сем фсезынд 
Дон Фелис (иунæгæй). 
Лæг у! Цæхджын сайд сын фæкодта. 
25-æм фæзынд 
Дон Фелис, сисы дæндæгты зыхъхъыры фæзынд 
Инес. 
И н е с 
Дон Фелис? 
ДонФелис 
Тагъддæр, мæ бон! 
И н е с 
Бабыхс. 
Дон Фелис 
Быхсынтæн нал дæн абон æз. 
Мæ монцты цагъар дæн æрмæстдæр! 
И н е с 
О, бузныг! Амондыл фæхæст дæн. 
Дон Фелис 
Цы? Бузныг? Бафид уал дæ хæс! 
И н е с 
Æмæ куыд фидгæ у уæддæр? 
Дон Фелис 
Куыд фидгæ, дам! Мæхи дæ ахсæв. 
И н е с 
Дæ ныхмæ не скæнин ныхас дæр, 
Фæлæ нæ дæн дæуæн æмсæр. 
Дон Фелис 
Æлгъыстаг уыцы ’гъдæуттæ фод! 
Гуызавæ мауал кæн мæ фæндыл. 

Тæлмацтæ 
227 
И н е с 
Бæргæ, зæрдæйæ дыл æууæндын, 
Фæлæ дыл не ’ууæнды мæ зонд. 
Дон Фелис 
Мæ сæрæн нал зонын фæрæз. 
Цы марынц ам нæ туг, йе не стæг? 
Æрдзæй кæд алыхуызон фестæм, 
Уæддæр æрмæст дæу уарзын æз, 
Дæуимæ саргъауон æз хъуамæ — 
Цæмæйфæнды дæр ард хæрын! 
И н е с 
Кæй ард? 
Дон Фелис 
Уæздан лæджы! 
И н е с 
Тæрсын, 
Дæ ард куы фæсайай фæстагмæ. 
Дон Фелис 
Хæрын дын ард... 
И н е с 
Æгъгъæд фæуæд 
Дæ сомытæн! Дæу уаин ахсæв... 
Фæлæ мæн бафхæрынвæнд ма скæ — 
Дæ адзал ам ыссардтай уæд. 
Дон Фелис 
Куыд «адзал»? 
И н е с 
Ахæм куыдз нæм и, 
Æмæ дын раласдзæн дæ царм. 
Дон Фелис 
Кæуыл нæ фæтых уа мæ кард, 
Дунейыл ахæм куыдз кæм и! 

228 
Ходы Камал 
И н е с 
Æмæ куы амæла мæ ном, 
Уæд та йæ чи райгас кæндзæни? 
Мæ фыдгой хъæубæсты цæудзæни... 
Æнафон у: цæй, æз цæуон. 
Æрттивы арвгæрон, æргъæуау, 
Сæуæхсид...Барухс та и зæхх... 
Рæхджы налхъуыт-налмас æртæх 
Цæхæртæ акалдзæни нæууыл. 
Æрсабыр у. Кæд дæ фæнды — 
Дæу уæд цæрæнбонтæм мæ зæрдæ. 
Æнæ дæу кæд нæ дæн мæ сæрæн, 
Уæд ма кæдæм тагъд кæныс ды? 
Цæугæ уал уазæгуатмæ, уырдæм 
Фервитын æз хæрд æмæ нозт. 
Дон Фелис 
Мæ сонт зæрдæйы баззад нос. 
Æнæ дæу не ’рцæудзынæн фынгмæ. 
И н е с 
Мыггагмæ узæлай мæныл? 
Куыннæ! Ныхæстæ дæм цæуы! 
Бæргæ, куы бауаид дæ бон 
Æрмæстдæр иу æхсæв, мæ бон! 
Цæугæ, уæдæ, мæ цæсты рухс! 
Æрбабон, арвгæрон ныррухс. 
Дон Фелис 
Фæлæуу-ма иуцъусдуг æххæст! 
Куыд уыдзынæн æнæ дæу æз? 
Дæ рустыл сæрттывта Аврора... 
Дæуæн дæ цæстытæм, сеньорæ, 
Тæхуды, мин азы фæкæс! 
И н е с 
Бæргæ, фæлæ мæнмæ дæр хъус. 

Тæлмацтæ 
229 
Нæ уарзонад кæнид уæлахиз, 
Фæлæ бон къæсæрыл æрбахызт. 
Фыдбылызæй мæ уды бахиз: 
Цæугæ, цæугæ, мæ цæсты рухс, 
Æрбабон, дун-дуне ныррухс! 
Дон Фелис 
Чызгай, æвæццæгæн, дæ риуы 
Тæлфы зæрдæйы бæсты дур. 
Мæныл нытталынг и мæ хур, 
Дæ мидбылхудт мæ удæн цин у. 
Фæбæллын иу хъуыддагмæ æз: 
Дæ цæстытæм кæс æмæ кæс. 
И н е с 
Ысуадз мæ! Чидæртæ! Хæрзбон! 
Дон Фелис 
Фæцыд мæ сæрызонд, æнхъæлдæн! 
Инес фæаууон. Æрбацыдысты Лопе, Эрнандо, 
Бартоломе. 
26-сем фæзынд 
Дон Фелис, Лопе, Эрнандо, Бартоломе. 
Л о п е 
Йæ зонд ын бадомдта, хæлæрттæ, 
Кæлæнмыр зарæг «Охх, мæ бон!» 
Æнцад дæ уазæгуаты батул 
Æмæ нæ калдзынæ дæ пырх! 
Э р н а н д о 
Æнхъæлмæ дæм кæсдзæни ныр. 
Бартоломе 
Дæ хицау уæртæ. 

230 
Ходы 
Л о п е 
Ехх, мæ уаты 
Куы фестин ист’ амалæй ныр! 
Цæугæут! Мемæ уæ куы фена, 
Уæд уын уæ дунейы цард фенад — 
Кæндзæни загъд æмæ хъуыр-хъуыр. 
Мæнæн та сласдзæни мæ уд. 
Э р н а н д о 
Хуыцау дæ бахизæд фыдохæй. 
Уæ чыссæ нæ бæргæ нæу рохы, 
Бæргæ ма рацагурын хъуыд... 
Цæй, хорз, фæстæдæр хур ыстулдзæн 
Æмæ йæ ’рцагурдзыстæм уæд. 
Инес! 
Бартоломе 
Фынæй кæны дæ зæд! 
Э р н а н д о 
Хæрын дын ард, Инес мæн уыдзæн! 
Эрнандо æмæ Бартоломе ацыдысты. 
27-æм фæзынд 
Дон Фелис, Лопе. 
Л о п е 
Сеньор, æз мæнæ дæн! Нæма? 
Дæ хъуыддаг хорз ацыд, уый зонын. 
Дон Фелис 
Дæуæн дзыхæй дзурын æнцон у. 
Уылынгбæрц н’ аггуырсти нырма. 
Л о п е 
Куыннæ! Мæн н’ асайдзынæ, ма тæрс! 
Зынтæй мæ бауырндзæн, зынтæй. 

Тæлмацтæ 
231 
Мæнæн дæр у мæ кæрц хъуынтæй. 
Уæдæ-ма *нæ худгæйæ ’рбакæс! 
Дон Фелис 
Цу, фесæф! Тутт къодах! Сæлхæр! 
Л о п е 
Уæдæ мын афтæ хъæуы, афтæ! 
Мæнæн та уым мæ игæр рафтыд: 
Зæгъын, дын ма снæмой дæ сæр! 
Дон Фелис 
Дæ бæх фæрæвдз кæн, саргъ ыл баппар, 
Мадридмæ ’вæстйатæй тæхгæ. 
Л о п е 
Цæмæ? 
Дон Фелис 
Дæ дзурæнтæ ныхгæн! 
Хæц: мæнæ дын æхца, фæндагæн. 
Инесæн балхæн уым фæрнæй 
Рæсугъд фæрдгуытæ ’мæ цæнгдарæн, 
Стæй риуыгънæджытæ кораллæй, 
Цъындатæ, дзабыртæ... Гъестæй 
Куы срухс уа бон, зындзынæ ардæм. 
Л о п е 
Фæлæуу-ма: ам зайæм бынтон? 
Хетафы бацардыстæм? 
Дон Фелис 
О! 
Цы уыдзæн — фендзынæ йæ дарддæр. 
Дон Фелис æмæ Лопе ацыдысты. Æрбацыди дон 
Педро фæндаггон дарæсы, йемæ Фабрисьо æмæ 
Леонело. 

232 
Ходы Камал 
28-æм фæзынд 
Дон Педро, Фабрисьо, Леонело. 
Фабрисьо 
Фæйнæ комдзагæй саходæм. Нæ бон у... 
Дон Педро 
Сæумæйы аргъуыд райдыдта? Куыд раджы? 
Л е о н е л о 
Æвæццæгæн, сæ сауджыны сæр разылд. 
Фабрисьо 
Æнæ Аннæ куыд раздæхтæ — нæ зонын. 
Л е о н е л о 
Мадридмæ йæм бæргæ кодтам хæстуад. 
Æнхъæлдтам: ныр æрцæрдзынæ йæ цинæй... 
Уынгæ дæр æй нæ фæкодтай рæстмæ, 
Фæстæмæ уæд цæмæн тæхæм Севилмæ? 
Дон Педро 
Дзырдæуыд мын, мæ хæлар Леонело, 
Æндæрæн, дам, нывондаг у йæ уд 
Дон Фелисæн, уæздантуг лæгæн... Гъемæ 
Мæ бон æндæр ми бакæнын нæ уыд. 
Л е о н е л о 
Мæнг дам-думтæ куыд æмдзу кæнынц немæ! 
Дон Фелис знон Севильямæ куы ’рцыд! 
Дон Педро 
Ау, афтæ у? Уæ бæхтæм, уæдæ, тагъд! 
Мадриды ногæй бамидæг уæм мах! 
Фабрисьо 
Уæд та æфсонæн иу къуыри фæкæс — 
Гуырысхотæм фыдбылыз у сылгоймаг. 
Дон Педро 
Чындзæхсæв кæнын! Ам цы бадон æз? 

Тæлмацтæ 
233 
Дзæгъæл хæдзар, дам, къæрныхтæн сæ койаг... 
(Леонелойæн.) 
Дон Фелисы-иу аивæй æрфæрс, 
Æцæгæй, зæгъ, дæ Аннæйæн йæ мойаг. 
Л е о н е л о 
Севилмæ пост! 
Дон Педро 
Дæ фæндаг йемæ дар — 
Дон Фелисмæ дзæбæх дæ цæст фæдар! 
Мадриды, Донья Аннæйы хæдзары цур. 
29-æм фсезынд 
Донья Аннæ, Рамирес. 
Р а м и р е с 
Ау, Лопейы дæр та нæ зонын! 
Нæ, нæ, æнæсайд у мæ дзырд. 
Донья Аннæ 
Ау, Лопе? Ам уыди? Бæлвырд? 
Р а м и р е с 
О. 
Донья Аннæ 
Лопе? 
Р а м и р е с 
О, кæнын дын сомы. 
Донья Аннæ 
Цытæ дзурыс! 
Р а м и р е с 
Мæ сæр уæд саст, 
Кæд æй мæхи цæстæй нæ федтон: 
Уыд дзабыртæ, цъындатæ-йедтæ 
Йæ дæларм дуканийы раз... 

234 
Ходы Камал 
Донья Аннæ 
Цъындатæ? 
Р а м и р е с 
О. 
Донья Аннæ 
Дæу бафæрс зондæй! 
Дон Фелис Лопеимæ иумæ 
Тæккæ знон ацыди Севилмæ... 
Фæлæ.. Кæд ам баззади Лопе? 
Р а м и р е с 
Ай-ай дæр! Уымæн нæй цæ^^æн! 
Куы фенис цъындатæ дæхæдæг: 
Къуымбилæй конд, дæргъæй-дæргъмæтæ... 
Дæ зæрдæ ма ’хсайæд дæуæн! 
Донья Аннæ 
Кæд Лопе искæй чызгæн барæй 
Цъындатæ балхæдта... Лæвар. 
Р а м и р е с 
Уæдæ къуымбил цъында, ныббар, 
Æндæр кæй бахъæудзæн лæварæн! 
30-æм фсезынд 
Чи уыдис, уыдон æмæ Л о п е. 
Р а м и р е с 
Йæхæдæг уæртæ! 
Л о п е 
Ам, дам, уыд 
Фæлæ нырма уыдзæни къорд ран... 
Донья Аннæ 
Æрлæуу! 
Л о п е 
Мæнæй зæгъыс, сеньорæ? 

Тæлмацтæ 235 
Донья Аннæ 
Нæ мæ зоныс? 
Л о п е 
Ау, уый та куыд!.. 
Донья Аннæ 
Цы хуызы ’рбахаудтай Мадридмæ? 
Л о п е 
Хетафы — ахæм хорз зæхх и — 
Мæ бæхыл баппæрстон мæхи 
Æмæ дзы ’ргæпп ластон Мадриды. 
Цæмæй уæздан хæринаг, нозт, 
Сæйраджы та — адджын гуылгæндтæ 
Стæй алымыггаг дыргъты дæттæй 
Мæ хицауæн ыскæнон хос. 
Ызнон йæ бæхы сæрæй атахт, 
Йæхи ныппырх кодта бынтон... 
Уæллæй, мæхинымæр дзырдтон, 
Зæгъын, уынын ма йæ фæстаг хатт. 
Æмæ куы нал кодта сæрæн — 
Мæ зæрдæ бахъарм и мæнæн дæр. 
Куывтон ма адæргæй кæмæдæр, 
Хуыцау, табу, зæгъын, дæуæн. 
Уыди мæ зæрдæбын фæдзæхстмæ 
Бæрзондылбадæгæн йæ каст: 
Кæсын дын иу афон — æваст 
Æртахти Мадымайрæм зæхмæ. 
Зæххон сылгоймагау — йæ конд. 
Йæ амонд Фелисæн фæрæстмæ: 
Æрвон зæд — састæй уа, æлвæстæй — 
Йæ цæфтæм базылди бæстон. 
Хуыцæутты донæй сыл æртагъта, 
Гъестæй куы фесты цæфтæ баст, 
Уæд дын — куыд æнхъæл дæ — æваст 

236 
Ходы Камал 
Куы скæсид лæг! Æгас дæн, загъта... 
Æхсин, дæхицæн ма кæ маст, 
Æнæхъуаджы дæ уды ма ’фхæр: 
Дзырд ратта уыцы ’хсинæг махæн, 
Дон Фелисæн, дам, нал у тас. 
Фæдудынц ма æрмæст йæ синтæ, 
Кæмдæрты алæбырд йæ царм... 
Сеньорæ, сæнад мын мæ цард! 
Донья Аннæ 
Цæй, ма ку, Лопе! 
Л о п е 
Æз куыд ниудтон! 
Донья Аннæ 
Цъындатæй та цы кæныс уæд? 
Л о п е 
Цъындатæй? Гъи? Йеду... Мæзæдæн... 
Мæ зæрдыл иу сылгоймаг сæмбæлд, 
Æз дæр, зæгъын, — цы уа, уый уæд! 
Æмæ йын алхæдтон цыдæртæ... 
Мыййаг, дæ зæрдæ ’хсайы кæд 
Мæ хицаумæ? 
Донья Аннæ 
Ах, Лопе, уæд 
Дæ хуынтæ уаиккой æндæртæ. 
Мæнæй-иу ын саламтæ зæгъ. 
Цыбыр фыстæг æм ратт мæ номæй. 
Æппæт дæр ахæсс: хорæй, донæй. 
Л о п е 
Ныр æй кæд нал фехсид йæ бæх! 
Донья Аннæ 
Нырма нæма дæн æз мæ уагыл. 
Л о п е (иуварсмæ). 
Хæринаг та кæд кодта уæз! 

Тæлмацпгæ 
237 
Мæ удæн базондзынæн æз: 
Дзæбæх фæхæрдзынæн фæндагыл! 
Хетафы, Инесы хæдзары цур. 
31-æм фæзыид 
Дон Фелис, Инес. 
И н е с 
Æнхъæлдæн, сайгæ мæ кæныс. 
Дон Фелис 
Цæмæн дæм афтæ кæсы, цымæ? 
И н е с 
Уæдæ мын зæгъ, кæд мæ схондзынæ 
Дæ бинойнаг æххæстæй, уый. 
Дон Фелис 
Куыддæр æрбаздæхон Севилæй, 
Раст афтæ. Балхæндзынæн уым 
Дæуæн уæлæйыдарæс. 
И н е с 
Цы? 
Дон Фелис 
Хæрын дын ард: мæ ныхас раст у: 
Кæнын дын æз къарет лæвар. 
И н е с 
Къарет? 
Дон Фелис 
Къарет! Æнæмæнг афтæ. 
И н е с 
Мæнæн — къарет? О Стыр Хуыцау! 
Æмæ йыл рацы-бац кæндзынæн 
Æгас бон горæтæн йæ уынгты! 

238 
Ходы Камал 
Дон Фелис 
Куыддæр æм бавæрай дæ къах — 
Ысхондзынæн дæ... 
И н е с 
Цы? 
Дон Фелис 
Фæлæуу! 
Бæлвырддæр ахъуыды æмбæлы. 
Зæгъæм, куыд уаид: Беатрис? 
И н е с 
Мæ зæрдæмæ куыддæр нæ цæуы. 
Дон Фелис 
Нæ цæуы? Уæд, цымæ, цæуыннæ? 
И н е с 
Цыдæр «пырындзы» кой дзы ис, - 
Тæрсын, куы мæ бахæрай, Фелис. 
Дон Фелис 
Анастасия та куыд уаид? 
И н е с 
Цы? Анастасий? Римаг папæ? 
Дон Фелис 
Уæд та — Маркафа? 
И н е с 
Бастайдзынæн 
Фыр кафтæй. Нæ, нæ бæззы уый. 
Дон Фелис 
Хименæ? 
И н е с 
Хорз уыдаид, уастæн, 
Дæхæдæг Сид куы фестис, уæд — 
Кæддæры кадджыты хъæбатыр. 
Дон Фелис 
Мануэлитæ? 

Тæлмацтæ 239 
И н е с 
Даргъ у уый та! 
Дон Фелис 
Тересæ? 
И н е с 
Рагон ном у уый. 
Дон Фелис 
Касильдæ? 
И н е с 
Цагъайрæгты ном у. 
Дон Фелис 
Мæ Ныфс дæ рахонон, уæдæмæ? 
И н е с 
Ай-ай: ныфс дæ куыд уа, фæлæ дын 
Куыннæ уа ус. 
Дон Фелис 
Уæд та дæ, цæй, 
Ысхонон афтæ: Лаурæ? 
И н е с 
Уырыимæ куыд кæнон рифмæ? 
Мæ лымæн, иу ном ма дæ ферох. 
Кæй ном у, уый дæр дын зæгъон? 
Бæрæг-иу æй куы кодтай. Арæх. 
Дон Фелис 
Кæй-иу бæрæг кодтон? Æрра сдæ? 
И н е с 
Ау, Аннæ-ном нæ зæххыл нал ис? 
Дон Фелис 
Цытæ дзурыс! Мæ хæрæфырт у. 
Мæ мадыфсымæрæн йæ чызг. 
И н е с 
Уæдæ дын Евæ дæр хæстæг у! 

240 
Ходы Камал 
Дон Фелис 
Æвæдза, хинæйдзаг дæ тынг! 
И н е с 
Ау, афтæ уа? 
Дон Фелис 
Цæй, хорз фæуæд. 
Кæндзыстæм исты амал номæн. 
Мадриды та зæгъдзыстæм мах, 
Цыма ды индиаг æхсин дæ, 
Æмæ кæй саргъуыдтон æз демæ 
Кадисы. Бафидыдтам, нæ? 
И н е с 
Куыннæ дыл баууæндыдтæн! Ма тæрс — 
Нырма нæма фæцыд мæ зонд! 
32-æм фæзынд 
Чи уыдис, уыдон æмæ Л о п е. 
Л о п е 
Æмгъуыдæй раздæр кæд фæзындтæн, 
Уæд аххосджын мæ бæх у ’рмæст. 
И н е с 
Уый чи у? Лопе? 
Дон Фелис 
О. 
И н е с 
Хæрзбон! 
Кæсдзынæн дæм изæры ’нхъæлмæ. 
Дон Фелис 
Фæлæуу-ма! Лопейæ фæтарстæ? 
И н е с 
Æнхъæлдæн, уазджытæ нæм бацыд... 
(Ацыди.) 

Тæлмацтæ 
241 
33-сем фæзынд 
Дон Фелис, Лопе. 
Дон Фелис 
Уæдæ, цæй даргъ ныууыдзæн рæстæг 
Мæныл, мæ цæсты рухс, изæрмæ! 
Л о п е 
Зæрдæбынæй дæ курын бар, 
Хетафаг намысджын хæтæнхуаг, 
Цæмæй дын акувон дæ къæхтæн. 
Дон Фелис 
Цы бадæ? Балхæдтай? 
Л о п е 
Ай-ай дæр! 
Æртын эскудойы ныддымдтон. 
Дон Фелис 
Цæй, цæй! Æртиссæдз дæр ныддым! 
Кæм ысты? 
Л о п е 
Уазæгуаты уæртæ. 
Гъестæй дæм Аннæйæ фыстæг. 
Мадриды амбæлдыстæм, æмæ... 
Дон Фелис 
Цæмæ йæм басхъæл дæ?! 
Л о п е 
Нæ уыди 
Мæнæн мæ фæсонæрхæджы дæр. 
Куыддæр æнæнхъæлæджы рауад. 
Дон Фелис 
Æри-ма, кæддæра цы фыссы. 
(Кæсы.) 
«Иунæг Хуыцау йеддæмæ йæ ничи зоны, ды бæ- 
хæй кæй рахаудтæ, ууыл æз куыд фæхъыг кодтон, 
уый. Æгайтма дæ уд дæ мидæг баззади. Нæ ир- 

242 Ходы Камал 
вæзынгæнæг Мадымайрæмы аргъуаны дæ номыл 
фондзыссæдз хатты уæлæрвтæм скуывтон. Лопемæ 
дын дæттын цыппар банкæйы кæрдойы вареннæ, 
дыууæ банкæйы сыгъдæг сæкæры мыддон, дьц^уæ 
банкæйы апелсины вареннæ, стæй зынаргъ духийы 
авг. Кæд æмæ дæ низ ныддæргъвæтин уа, уæд дæ 
мæхæдæг дæр абæрæг кæндзынæн. Хуыцау дын 
æххуысгæнæг уæд, рæхджы бонты дæ низæй цы 
бавдæлон уай, ахæм ахъаз дын ракæнæд». 
Кæмæ у ацы фыстæг, кæ? 
Л о п е 
Дæумæ, сеньор! Нæ йæ уыныс? 
ДонФелис 
Æмæ кæд фæдæн æз мæлæтдзаг? 
Сæйгæ рынчын? 
Л о п е 
Уæдæ хуыздæр 
Цы ’фсон ыссардтаин мæ балцæн? 
Дон Фелис 
Ныр ам куы ’рбалæууа йæхæдæг! 
Л о п е 
Æмæ æрбалæууæд. Уæддæр та 
Нæ сæртæн исты хос кæндзыстæм. 
Дон Фелис 
Цытæ ма рарвыста æндæр? 
Л о п е 
Цæуæм, æз дæм сæ равдисдзынæн. 
Уым уыйбæрц адджинæгтæ ис, 
Æмæ фырдисæй... 
Дон Фелис 
Гъемæ — хорз. 
Тæккæ изæры сæ Инесæн 
Хæссын лæварæн... 

Тæлмацпгæ 
Л о п е 
Се ’ппæт нæ. 
Мæ хъуыры аирвæзти се ’мбис. 
Мæ хуылфы уыйбæрц адджинæгтæ ис, 
Æмæ сæ, баууæнд, бакусид зынтæй 
Дыууæ моладзандоны ахсæн! 
ДЫККАГ АРХАЙД 
Хетафы, Инесы хæдзары цур. 
1-аг фæзынд 
Паскуалæ, Инес. 
Паскуалæ 
Дæ зæрдæ дын цы маст æууилы? 
Æрхæндæг... Нал дæ хауы дзырд. 
Инес 
Æхсæрдæс мæйы дæргъы ныр 
Æз ам дæн, уый та ис Севилы. 
Паскуалæ 
Мыййаг, фæчъизи кæд дæ ном? 
Инес 
Лæвæрттæй-иу мæ кодта мондаг, 
Фæлæ дзæгъæл фыдæбон кодта. 
Æппындæр ын нæ раттон ком. 
Лæгъстæтæ... Калдта-иу цæссыгтæ. 
Зæгъын, дæуимæ мыл — бæллæх! 
Кæс-ма, ныхсадта-иу дзæбæх 
Мæн’ ацы къæйдуртæн сæ рыгтæ. 
Фæлæ дын æй æргом зæгъон: 
Кæд æй цыфæнды бирæ уарзын, 
Уæддæр, зæгъгæ, æркуымдтон тасын, 

244 
Ходы Камал 
Кæнин уæд афонмæ фæсмон. 
Фыццаг дæр æм мæ зæрдæ ’хсайдта, 
Ныр та йæ фидарæй зæгъын, 
Цæмæйфæнды дæр ард хæрын: 
Нæ мæ уарзта, æрмæст мæ сайдта. 
Хетафы аст боны фæцард, 
Цыдæр æрæфтыди йæ зæрды, 
Фæлæ, мæнмæ гæсгæ, фæхæрды 
Æмæ æрбадти уæд æнцад. 
Нæ хъæу куы систой загъта-багъта, 
Æмæ нæ уарзты кой куы схъæр, 
Уæд ацыд, бафснайдта йæ сæр 
Кæмдæр. Хæрзбон дæр мын нæ загъта. 
Хуыцау куы федта уæд мæн дæр: 
Æрдуйыл ма мæ уд хæцыди! 
Зæххыстæн, иу дæр мын нæ уыди 
Нæ хъæуæй фервæзын æнхъæл. 
Дæхæдæг мын уыдтай мæ уавæр. 
Паскуалæ 
Фысгæ дæр дæм нæ кодта? 
Инес 
Ницы. 
Паскуалæ 
Уæдæ, цы бадæ ныр дæ низæй? 
Инес 
Нæ уыдтæн тыхст, нырау, фыццаг дæр — 
Бæлвырд фæкарздæр и мæ низ. 
Паскуалæ 
Ныууадз æй, ферох æй кæн тагъддæр! 
Инес 
Мæ зæрдæйы мын уарзт ныттагъта! 
Паскуалæ 
Ах, уарзтæй диссагдæр цы ис! 

Тæлмацтæ 
245 
2-аг фæзынд 
Чи уыдис, уыдон æмæ Л у с ь о. 
Лусьо 
Раст ацы хæдзар агуырдтон, æнхъæлдæн. 
Зæгъут-ма мын, дзæбæх чызджытæ, ам 
Кæм и уæ посты хицауæн йæ хæдзар? 
Инес 
Дæ фале уæртæ. Ногарæзт, æлыгбын. 
Мадридæй дæ, уæздантуг лæг, ды та? 
Л у с ь о 
Нæ, æз Севилæй дарын ныр мæ фæндаг, 
Фæлæ мæ хицау у мадридаг лæг. 
Инес 
Æмæ йæ ном куыд у? 
Лусьо 
Йæ ном? Дон Фелис 
Дель Карпьо. 
Инес 
О Хуыцау! Зæгъ-ма мын уæд: 
Æнæниз у? 
Лусьо 
Мыййаг, дæ йемæ зонгæ? 
Инес 
О, зонын æй: уый у хъæздыг. 
Лусьо 
Уæдæ ныр та 
Уыдзæн мæ хицау ноджыдæр хъæздыгдæр. 
Тагъд иу сылгоймаг ракурынмæ хъавы. 
Йæ ном у Аннæ. Ссæдз мины йæм ис 
Сыгъзæринæй. 
Инес 
Æнæниз у дон Фелис? 

246 
Ходы Камал 
Лусьо 
Уæдæ цы у! Уæллæй, цæхæртæ калы. 
Нæ дзы исынц фæндаггæттæ сæ цæст. 
Севилæй мах хæргæфсытыл цæуæм, 
Нæ чындзагæн зынаргъ лæвæрттæ ласæм. 
Дон Фелис загъта, ацы ран, дам, хъуамæ 
Къареттæ баххуырсæм дзæвгар, цæмæй 
Мадридмæ уа нæ бакъахдзæф æрвнæрдау. 
Инес 
Йæ чындзæхсæв Хуыцауы фæндйаг уæд! 
Лусьо 
Уæхæдæг дæр Хуыцауæй ут фæдзæхст. 
(Ацыди.) 
3-аг фæзынд 
Паскуалæ, Инес. 
И нес 
Уæларвон зæдтæ! Кæд цæфæй нæ мæлыс, 
Уæд дын гъеуый та, дам, рæхуыст! 
Паскуалæ 
Охх, ахæм хъизæмар-ма фендис! 
Инес 
Мæ хъысмæт мæм фæцис хæрам: 
Мæ уарзондзинад фурд у ам, 
Ис уым та рохуаты цъæх денджыз! 
Фæлæ мын ацы ног хабар 
Къæйных фæнд бауагъта мæ зонды. 
Уæдæ мæ уынаффæ ныр конд у! 
Уæдæ сæ бауадз ныр мæ бар! 
Цæуын Мадридмæ æз. 
Паскуалæ 
Цæй фæдыл? 

Тæлмацтæ 
247 
Инес 
Дон Фелисы кæд фенин уым. 
Кæд мæ нæ фæсаид мæ фын... 
Мæхæдæг не ’ууæндын мæ фæндыл! 
Паскуалæ 
Æнхъæлдæн, сæрра дæ? 
Инес 
Фæуæд! 
Цыма йæ абонмæ нæ зыдтай! 
Паскуалæ 
Инес! 
Инес 
Мæ сæрызонд фæкуыддæр, 
Куы ацыд Фелис махæй, уæд. 
Æмæ цы бакæнон — нæ зонын. 
Уæд та, тæхуды, ссар мæлæт! 
Паскуалæ 
Цы тагъд кæныс мæрдтæм та уæд? 
Цæмæн и сау фæндтæ дæ зонды? 
Ныууадз-ма уыдæттæ! Æниу, 
Кæм кæны иугæр зонд дзæгъæлтæ, 
Кæм судзы уарзты артæй зæрдæ, 
Уым мах уынаффæйы бон циу? 
Инес ацыди. Æрбацыди Э р н а н д о. 
4-æм фæзынд 
Паскуалæ, Эрнандо. 
Эрнандо 
Кæдæй дæ агурын, кæдæй! 
Мæи нал æндавы хурæн йе ’рттывд. 
Инесы абон федтай? 

248 
Ходы Камал 
Паскуалæ 
Федтон. 
Фæлæ йæ чемы ’ппындæр нæй. 
Æнхъæлдæн ыл йæ Хуыцау рахатт. 
Йæхи фыдбылыз у цæттæ, 
Фæлæ ма сафдзæни дæу дæр. 
Эрнандо 
Ау, исты ’рцыд? 
Паскуалæ 
Уæдæ куыд загътай! 
Бынтондæр сæрра и дæ зæд. 
Мадридмæ, дам, цæуын. Нæ комы 
Сæттын. 
Эрнандо 
Цæмæ, цымæ? 
Паскуалæ 
Нæ зонын... 
Фыруарзтæй разылди йæ сæр. 
Эрнандо 
Фæзынд ма уыцы хъæздыг лæг, 
Цæрын Инесы чи нæ уагъта? 
Паскуалæ 
О. Айфыццаг Инес дæр загъта, 
Нæ, дам, кæны мæ удæй рох. 
Дон Фелис тагъд уыдзæн Мадриды, 
Хъæздыг чындзæхсæв дзы кæндзæн. 
Инес сæ цингуывдмæ цæудзæн! 
Мæрдты дæр дын дæ хæрзтæ фидин, 
Куы нæ йæ ауадзис ды, уæд. 
Æнæуый дæр Хетафы сылтæ 
Йæ кой нæ фæкодтой чысылтæ, 
Æмæ сын ныр æгъгъæд фæуæд! 

Тæлмацтæ 
249 
Фæуаиккой дæ адæм бузныг, 
Дæ хæс кæд тынг зын у, уæддæр. 
Эрнандо 
Инесы дæр æмæ мæн дæр 
Дывыдон арты пиллон судзы. 
Нæ дыууæ дæр æгæрон уарзæм, 
Фæлæ нæ уарзт æмгæрон не ’рцыд: 
Инес — æндæры, æз — Инесы... 
Цы-ма уа стырдæр бæллæх царды?! 
Цы хæйрæджы бахъуыд, цæмæй 
Зæхкусæг бауарза уæзданы? 
Инес æй ам, йæ риуы дары, 
Дон Фелис загъта ус. Кæмæй? 
Æвæдза, нæй æууæнк хъысмæтыл. 
Æрра дæн, Паскуалæ, æз... 
Фæлæ нысангонд у мæ хæс: 
Зæгъгæ, Инес мын ком нæ дæтты 
Æмæ йæхи фæндон тæры, 
Уæд дын уæлæрвтæй ард хæрын, 
Куыд æз йæ хæдфæстæ уыдзынæн 
Мадриды! Уым æз дæр цæрдзынæн, — 
Йæ фарсмæ, иу горæты йемæ. 
Паскуалæ 
Цымæ, йæ уагыл уа дæ зонд? 
Эрнандо 
Зæгъ-иу мын ды Бартоломейæн, 
Дон Фелистæм, зæгъ, дæн... Хæрзбон! 
Паскуалæ 
Фæндараст! Ма ферох кæ мах дæр. 
Эрнандо 
Мæ уавæр у гæвзыкк бынтон. 
Тæссонд — фæстаг туджы æртахау... 

250 
Ходы Камал 
Кæдмæ ныл кала хур тæмæн, 
Уæдмæ — хæрын æз ард уæлæрвтæй — 
Куыд цъула н’ аппардзынæн къæрттæй. 
Инес уыдзæн æрмæстдæр мæн! 
5-æм фæзынд 
Мадриды, донья Аннæйы хæдзары. 
Донья Аннæ, Лопе. 
Донья Аннæ 
Æгайтма ’гас хæдзар ыссардтай. 
Лопе 
Дæ цагъар дæн — мæ къæхтæй сæрмæ! 
Донья Аннæ 
Зæгъ-ма, дæ хицау та куыд цæры? 
Кæд мæм дзæбæх хабæрттæ ’рхастай, 
Дæ фенд у Бонвæрнон мæнæн... 
Лопе 
Нæ, нæ! Циу «Бонвæрнон», æхсин! 
Æрттивгæ стъалыты куыси 
Дон Фелис рарвыста дæуæн! 
Йæхæдæг та — уæларвылбадæг... 
Донья Аннæ 
Куыдтæтæ цардыстут уæддæр... 
Лопе 
Уæллæй, моладзантæй фыддæр... 
Донья Аннæ 
Ныууадз, бæрзонд ныхæстæ ма кæн! 
Сывæллон дын, мыййаг, нæ дæн. 
Севилæн хорз зонын йæ уаг — 
Æдзæрæг зæхх куы нæу, мыййаг! 

Тæлмацтæ 
251 
Лопе 
Æхсин, цы цъусдуг дзы фæдæн, 
Æз уым хъыртгæнæг дæр нæ федтон. 
Донья Аннæ 
Æргомдæр кæн дæ ныхас, цæй! 
Рæсугъд сылгоймæгтæ дзы нæй? 
Рæхснæг ысты сæ къæхтæ-йедтæ? 
Фæрдыг, цæнгдарæнтæ куыд дарынц? 
Куыд у сæ уæлæдарæс та? 
Лопе 
Кæд дæ фæнды — кæнын хæснаг: 
Сæ иуы дæр нæ федтам дардмæ. 
Донья Аннæ (иуварсмæ). 
Æнхъæлдæн, сарау ын йæ сæр, 
Æргом нæ зæгъдзæнис æппындæр. 
Лопе (иуварсмæ). 
Уæллæй, нæ мæ схаудзæн хъыпп-сыпп дæр, 
Мæ уæлсынтыл куы уон, уæддæр! 
(Хъæрæй.) 
Фæгæпп-иу кодтам райсом астыл. 
Кæм кодтам аходæн æниу! 
Хæрз цъус-иу ку’ ахордтам, уæд-иу 
Мæ хицау аргъуанмæ фæраст и. 
Гъестæй та — паддзахы гæнахмæ — 
Уыдис нæ бирæ хъуыддаг ам. 
Зæгъын дын: чи дæм у хæрам, 
Фæкæнæд уый тæхуды махмæ! 
Нæ дин нæ фехæлдтам уæддæр, 
Æмæ-иу — ацы сау зæххыстæн! — 
Æдзæмæй аргъуантыл зылдыстæм... 
Донья Аннæ 
Уæдæ зæдтæ куы стут, зæдтæ! 

252 Ходы Камал 
Лопе 
Ай-ай! Хуыссыны размæ та 
Æдзух æмдзæвгæтæ лæхурдтам. 
Донья Аннæ 
Æнхъæлдæн, нал уæ тавта хур дæр. 
Ныууадз-мауыдæттæ! Фæлтау... 
Хæрзконд чызджытæ дзы нæ уыди — 
Сæ дуканиты, науæд науты? 
Дон Фелис сыл æвæрдта фаутæ? 
Кæд сыл æрхъæцмæ нæ хъæцыди? 
Кæуыл дзы ’рæвæрдта йæ цæст? 
Мæ номæй-иу сын ард нæ хордта? 
Æви мæ, кæд, æлгъитгæ кодта? 
Рæстытæ мын фæдзур æрмæст. 
Ныртæккæ уыцы чызг кæм и? 
Цы бæстаг у, кæм и йæ хæдзар? 
Лопе 
Ау, хурыл не ’ууæндыс? 
Донья Аннæ 
Мæ хæлар, 
Сылгоймаг таваг у йæхи. 
Лопе 
Æрвитыс æм, мыййаг, фæдзæхст? 
Донья Аннæ 
Куыддæр æрулæфа, хъæмæ 
Зынæд æвæстйатæй мæнмæ! 
Лопе 
Дæ бардзырд тагъд уыдзæн æххæст. 
Донья Аннæ 
Зæгъ ын: мæ уд, зæгъ, дæ, мæ амонд... 
Дæ)’æн та райсом-бон лæварæн 
Пæлæз — мæ номыл æй фæдарай. 

Тæлмацтæ 
253 
Лопе 
Фæуы дæ чындзæхсæвæй райгонд! 
Дынджыр бузныг! Мыггагмæ дæр 
Пæлæз нæ федтаин мæ фыны. 
(Ацыои.) 
Æрбацыди Р а м и р е с. 
6-æм фæзынд 
Донья Аннæ, Рамирес. 
Рамирес 
Сеньорæ, бар мын ис зæгъынæн? 
Донья Аннæ 
Цы уац æрбахастай? Цырддæр! 
Рамирес 
Ныббар мын ахæм ныхас, ме зæд: 
Ныртæккæ иу зæхкусæг чызг 
Кæ)тæ нæ кæрты дуармæ ’рхызт, 
Хæрæджы къæлæу, дам, мæ фесæфт, 
Æмæ хæкъуырццæгæй кæуы. 
Æхсин, дæхæдæг-ма йæм акæс, 
Йæ ном, йæ мыггагæй йæ бафæрс, 
Кæд дыл æрæууæндид дæуыл. 
Донья Аннæ 
Æвæстйатæй йæ ардæм ракæ, 
Цæугæ. Цы йыл æрцыди, ау?.. 
Рамирес 
Ныртæккæ, ме ’хсин. 
(Ацыди.) 

254 
Ходы Камал 
7-æм фсезынд 
Донья Аннæ, иунæгæй. 
Донья Аннæ 
Кæд, мæнау, 
Йæ зæрдæмæ ныттагъди сагъæс... 
Уæвгæ, мæнæн фыртыхстæй нæу 
Мæ зæрдæ ’нкъард æмæ æрхæндæг: 
Рæхджы, æнкъарын æй мæхæдæг, 
Хъæуы, Дон Фелис, ардæм дæу! 
Йæ уарзтыл чи ’ууæнды кæронмæ, 
Æрмæстдæр уый фарс у хъысмæт. 
8-сем фæзынд 
Донья Аннæ, Инес, Рамирес. 
Инес 
Нæ, нæ! Æгæрон у мæ мæт. 
Æрцыд сæ цыфыддæр мæ бонтæн! 
Мæлæт куы ссардтаин, тæхуды. 
Цы — фесæфæд дæ къæлæу, цы — 
Дæ къабаз ралыг кæн цæрдудæй. 
Донья Аннæ 
Цы дыл æрбамбæлди, мæ хур? 
Инес 
Æхсин дæ ды? 
Донья Аннæ 
Ай-ай. Æз дæн. 
Инес 
Уæдæ, дæуæн дæ бонтæ хорз, 
Мæныл та баталынг мæ хур. 
Дæ цæст кæд искæдбон æрхæцыд 
Мæ хæрæджы къæлæуыл ам? 

Тæлмацтæ 
255 
Донья Аннæ 
Куы нæ. 
Инес 
Æрцыд мæ хъустыл «дам»: 
Уæ тæккæ дуæртты, дам, æрцæйцыд. 
Донья Аннæ 
Цу, фен æй: ам кæд и, мыййаг. 
Инес 
Æмæ цы къæлæу уыд, цы къæлæу! 
Уый уыд мæ зæрдæйæн йæ лæууæн. 
Стæй — андалузиаг мыггаг! 
Донья Аннæ (пуварсмæ). 
Нырма, сывæллонау, сыгъдæг у! 
Инес 
Цæмæй зоныс, цæмæй, мæ къæлæу, 
Хуыцау мыл рахатти æнæ дæу. 
Мæ катай не ’мбарыс — бæрæг у... 
Бæргæ йыл дардтаин гуыдыр — 
Зæгъгæ, мæ сидзæрæй ныууадздзæн... 
Бæргæ йыл бакодтаин сахсæн — 
Æмæ мæхи уыдаид ныр. 
Донья Аннæ 
Цытæ йыл ластай, цымæ, уагæр? 
Æндзарæнтæ? 
Инес 
Стæй ноджы уæд 
Мæ цин, мæ уарзты арт, мæ мæт! 
Охх, ничи бамбардзæн мæ уавæр! 
Саягаг дæн, фæлæ нæхицæй 
Фæлыгъдтæн амондагур æз — 
Кæд уаид ног цардæн фæрæз. 
Мæхицæн кæд ыссарин хицау. 
Уæздан æхсин, мæ хъыджы ма цу, 

256 
Ходы Камал 
Дæ зæрдыл ме стыр маст лæууæд... 
Донья Аннæ 
Кæд дæ фæнды, мæ лымæн, уæд 
Мæнмæ лæггадгæнæгæй рацу. 
Инес 
Разы дæн. Кувдзынæн, цæмæй 
Мæ къæлæу разына ам искæд! 
Донья Аннæ (иуварсмæ). 
Цы уæздан у! Хуыцау æвдисæн — 
Мæ фæсдзæуинтæй ахæм нæй! 
(Хъæрæй.) 
Æмæ дын фидгæ та цы кæнин? 
Инес 
Цы мæ фесæфти, уый æрмæст. 
Донья Аннæ 
Æууæндыс мыл? 
Инес 
Æууæндын. Æз 
Дæуыл мæ лæджы дæр æууæндин. 
Æхсин, лæгмæдзыд дæ? 
Донья Аннæ 
Нæ, æз... 
Рæхджы ныл саргъаудзысты мæнæ. 
Инес 
Уæдæ мæнæн цы акуыста мæ къæлæу, 
Дæ мойагæй дæр уымæй тæрс: 
Сæ цинау у егъау сæ маст дæр. 
Йæ ном? 
Донья Аннæ 
Дон Фелис. 
Инес 
Гъемæ — куыд? 
Дзæбæх лæг у? Йæ конд, йæ уынд... 

Тæлмацтæ 257 
Донья Аннæ 
Рæсугъдæй тынг рæсугъд у, уастæн. 
Инес 
Уæ базонгæйыл рауад бонтæ? 
Донья Аннæ 
Цæй бонтæ! Афæдзтæ. Æртæ. 
Инес 
Ды ма йæ хорз зоныс уæддæр. 
Мæ хæрæджы æз афæдз зонын. 
Ныр м’ амонд батары мæнæй. 
Дæуæн дæ сæрмæ рухс хур зилы. 
Донья Аннæ 
Дæ ном куыд хуынди, загътай? 
Инес 
Хилæ. 
Донья Аннæ 
Ныххатыр кæн, рæстæг мын нæй. 
Рæхджы мæ чындзæхсæв уыдзæни! 
Ей, Юлия! 
9-æм фæзынд 
Чи уыди, уыдон æмæ Ю л и я. 
Юлия 
Дзырдтай мæм, цы? 
Донья Аннæ 
Йæ уæздандзинады фæрцы 
Уыдзæни ацы чызг фæсдзæуин. 
Кæнын дын æй дæ бæрны æз. 
(Ацыди.) 
9 Ходы Камал 

258 Ходы Камал 
10-æм фсезынд 
Инес, Юлия. 
Инес 
Хуырым дæн, иу ми дæр нæ зонын. 
Гæрзтæ дæр мын æхсын нæ комынц. 
Дæхæдæг мæм дзæбæх фæкæс. 
Юлия 
Цы нæ зонай — фæрсгæ-иу бакæн. 
Инес 
Цæмæй зонын, циу ам мæ хæс. 
Фыццаг хатт дæн Мадриды æз. 
Сæрд уа, зымæг — нæ хъæуы бадтæн. 
Куыд у нæ хицауæн йæ зæрдæ? 
Фыдсыл у? 
Юлия 
Рахатæн ын нæй: 
Йæ мидбыл худы куы фæрнæй, 
Куы та — ыстонг сырдæй ызнæтдæр. 
Дæхи дзы уæд дæрддзæфты лас! 
Инес 
Ау, афтæ уарза? 
Юлия 
Уарзт цы хоныс! 
Инес 
Рæхджы йæ чындзæхсæвы бон у 
Æмæ æрысысдзæн йæ маст. 
Юлия 
Мæхи сусæг бæллицты руаджы 
Ам кусгæ баззадтæн æрмæстдæр, 
Æндæр мæ нал фенид йæ цæст дæр. 
Инес 
Æз дæр ын уымæн ысдæн разы. 

Тæлмацтæ 
Юлия 
Цом, иу куыстаг дæм раттон æз, 
Æмæ фæцалх уыдзынæ цъусгай. 
(Ацыди.) 
11-æм фæзынд 
И н е с, иунæгæй. 
Инес 
Фырмæтæй баруадтæн, ныххус дæн. 
Фæлæ æрмæст дæр тох — мæ хæс. 
Æмæ куыд фæтых уон хъысмæтыл? 
Уæларвон уарзты бардуаг, ратт 
Мæнæн æндæр исты сæрфат, 
Кæд фервæзин мæ судзгæ мæтæй! 
Мæ сæрыл ме ’намонд æрзылд... 
Цымæ сæ чындзхастмæ фæхуыдтой? 
Нæ, нæ! Куы нæ фехалон хъуыддаг, 
Инес уæд ма фæхуыйнæд чызг! 
(Ацыди.) 
Мадриды, дон Фелисы хæдзары. 
12-æм фæзынд 
Дон Фелис, Лусьо. 
Дон Фелис 
Цæй диссаг у, цæй диссаг у, уæддæр: 
Æндæр хуызы Мадрид йæхи æвдисы. 
Лусьо 
Нæ дзы уыд ахæм хæдзæрттæ кæддæр. 

260 Ходы Камал 
Дон Фелис 
Сæ иу бакастæй зæрдæ цинæй ризы. 
Уынг уа, йе — тигъ, фæзилæн уа, йе — кæрт... 
Сæ фидауцыл лæг амæлдзæни дисæй. 
Кæд ацарæзтой адæттæ æппæт? 
Лусьо 
Нæй а хъуыддагмæ туркæгтæй гæрзармдæр! 
Сæ уынгты рæзтыл цæст нæ хæцы, цæст! 
Дон Фелис 
Æнхъæлдæн та гæды ныхæстæ зарыс? 
Лусьо 
Нæ, нæ, мæ хицау! Уыцы ’наккаг гуырдтæ 
Цагъайрæгтæ сæдæгай минтæ дарынц. 
Æрыскъæрынц сæ иуранмæ тыгуыртæй, 
Хæдзæрттæ уайтагъд ацаразынц къухæй. 
Стæй ноджыдæр æбуалгъы дынджыртæ... 
Дон Фелис 
Нæ мæ ’ндавы уæддæр Мадрид йæ рухсæй. 
Цæмæн, зæгъыс? Дон Педро ам цæры! 
Цыфæнды кусон, бон уа, ’хсæв — æдзухæй 
Фыдæлгъыстау мæ цæсты раз лæууы. 
Мæ цардвæндагыл равæрди цæлхдурæн... 
Æппынæдзух та Аннæмæ цæуы! 
Æнхъæлдæн дзы ысразыйы дзуапп куры. 
Куыд дыл ныууара сусæны мæй мит, 
Раст афтæ Педро фегуыры мæ цуры. 
Лусьо 
Уæ чындзæхсæв рæхджы уыдзæн сымахæн. 
Мит нæ — ныккæнæд тымыгъ дæр æхситт... 
Нæ, нæ, сеньор, дæ хъысмæтæй хъаст ма кæн! 

Тæлмацтæ 
13-€вм фæзынд 
Чи уыдис, уыдон æмæ Л о п е. 
Лопе 
Дон Фелис хуыйæгмæ чысыл раздæр фæсидт, 
Æмæ фæзынд: дæ ног пæлæз, дам, акæн. 
Стæй — ферох мæ! — æрбацыди зæрингуырд... 
Дон Фелис 
Æрбахаста æвзист рæхыс? 
Лопе 
Ай-ай дæр. 
Рæхыс... Рæхысу ахæстæтты фидыц. 
Стæй ног къæйттыл дæр фидауы, уæлдайдæр... 
Хæдæгай! О!.. Мæ сæры дымгæ зилы, 
Фæлæ ма дзы ныр иу хабар æфснайд у: 
Æрбацыд иу лæг ам, дæ хицауæн, дам, зæгъ... 
Бæхтæрæджы куыст агуры, цæвиттон, 
Мызыхъарæзт, йæ бакаст дæр дзæбæх... 
Дон Фелис 
Мæ бæхтæрæгæй бавдæлон дæн иубон... 
Уæдæ йын байтындз дуæрттæ уæрæх! 
Л о п е (дуæрттæ гомгæнгæйæ). 
Æнæхъуаджы ам не ’рдаудтай æмбисбон, 
Дæ хъул, æнхъæлдæн, абадт сах дæуæн. 
14-æм фæзынд 
Чи уыдис, уыдон æмæ Эрнандо бæхтæрæджы дарæсы. 
Эрнандо 
Куы фехъуыстон уæ чындзæхсæвы хабар, 
Къареты кой... Уæд бафæндыди мæн, 
Зæгъын, мæм куыст дæ хæдзары куы ’рхауид... 

262 
Ходы Камал 
Мадриды уынгтæ — хи кæртау мæнæн. 
Уæдæ ма дын бæлвырддæрæй куы зæгъон, 
Уæд фæсхъæутæм дæр хорз зонын фæндаг. 
Дон Фелис 
Цæй, хорз, уæдæ. Æххæст уыдзæн дæ фæндон, 
Нæхæдæг æй нæ лыг кæнæм, мыййаг! 
Бæхтæрæгæн дæ сфæлдыстой уæлæрвтæ. 
Сты ме ’всургътæ æрласæггаг мыггаг, 
Раст паддзахæн дæр сбæззиккой лæвæрттæн. 
Дæхæдæг дæр сæ фендзынæ, фæлæуу. 
Ды... усджын дæ? 
Эрнандо 
Нæма. Хуыцау, æнхъæлдæн, 
Мæ фарс хæцы... Æниу, сæ хæрзтæй нæу: 
Цыдæр чызгайы бауарзтон æрæджы. 
Дон Фелис 
Рæхджы уыдзæн мæ чындзæхсæв мæнæн — 
Ыстыр Хуыцау мæ баппæрста къæппæджы. 
Ей, Лопе, равдис-ма йæм бæхтæ! Стæй 
Æз дæр фæтындзон Аннæмæ. 
(Ацыди.) 
15-сем фæзынд 
Эрнандо, Лопе. 
Эрнандо (иуварсмæ). 
Бæргæ сын 
Цæхджын сайд акодтон сæрæй. 
Ныр æз, Инес цы хæдзары ис, уым дæн. 
Мæхи Инес... 
Лопе 
Хæрын дын ард сæнæй, 
Нырæй фæстæмæ адджын дæ мæ удæн. 

Тæлмацтæ 263 
-=-=—-=====-555555553555-5=555555555555555 
Ам иу чызг ис... Йæ уындæн æмбал нæй. 
Йæ дæллагхъуыртæй мæйтæ æмæ хуртæ 
Кæсынц. 
Эрнандо 
Цæмæн æмбæхсы уæд мæнæй? 
Дыууæ, мыййаг, нæ зæгъдзынæн дæ фæндыл. 
Æз демæ разы дæн — ныхасæй уа, фæндæй. 
Лопе 
Кæсын дæм, æмæ ис дæуыл æууæндæн. 
Зынвæдæн лæг мæ мæрдты марæг у — 
Нæй хъæздгуыты ’хсæн ахæмтæн ныккæнæн. 
Цыфæнды бонджын дæ — уæддæр лæг у! 
Æниу, æвзæртæ мах астæу дæр — бирæ: 
Сæ сæртæ — схъæл, сæрызондæй — лæгуын. 
Эрнандо 
Цы ма сæм кæныс мæгуыртæм æртхъирæн, 
Æнæуый дæр сæ скаст нæ уадзы цард. 
Лопе (иуварсмæ). 
Ныридæгæн фæцъортт ласта йæ цирыхъ! 
Мæхи уал йемæ ауадзон æнцад. 
(Хьæрæй.) 
Ис а зæххыл хъæздгуытæ стæй мæгуыртæ, 
Уæлдай сæ нæй, æмхуызон у сæ ад. 
Эрнандо 
Цæй, мауал цæгъдæм адæмы фæндырты... 
Уæ чындзхастмæ мын ног дарæс уыдзæн? 
Лопе 
Кафтан, хæлаф, стæй — шпорæтæ, æндæртæ... 
Уыдзынæ раст нæ паддзахы хуызæн, 
Æмæ цæрдзынæ уæздæттимæ ’мсæрæй! 
Эрнандо 
Цæй, бануазæм? 

264 
Ходы Камал 
Лопе 
Ай-ай, мæ хæлар. Сæн! 
(Сæны авгмæ лæмбынæг кæстытæ кæны.) 
Цы фыст дзы ис? «Цæй, саходут нæ сæнæй: 
Уæ тугыл й’ алы хуыппæй дæр æфтдзæн, - 
Цы туг фæкалдта стæрты Катилинæ...» 
Æгæр зынаргъ нæ сыстдзæни нæ сæн? 
Эрнандо 
Цæй, бануазæм! 
Лопе 
. Цæрæд нын Селестинæ! 
Мадриды, донья Аннæйы хæдзары. 
16-æм фæзынд 
Дон Педро, дон Урбано. 
Дон Педро 
Куы нæ зонин сæ рæстдзинад мæ дзырдтæн, 
Хæрын дын ард — уæд не скæнин сыбыртт дæр; 
Кæдæй цæуын дæ хæдзармæ, кæдæй! — 
Бæлвырд ныхас нæма зонын дæуæй! 
Стæй Фелисæн ныфс кæй æвæры Аннæ, 
Гъеуый та дæм куыд кæсы, дон Урбано? 
Уæздантуг лæгæн уыдæттæ фæччы? 
Æви мæныл йæ хъал калы дæ чызг? 
Дон Урбано 
Уыд рагæй дæр мæ фæнд бæлвырд мæнæн, 
Зæгъгæ, мæ чызджы ратдзынæн дæуæн. 
Фæлæ хæрз хивæнд рахаста æрдзæй — 
Рæстмæ ныхас ыскæнæн дæр æм нæй! 
Зæххардыстæн, куы базыдта мæ хъавд, 
Уæд ацыд æмæ аныхъуырдта марг. 

Тæлмацпгæ 
265 
Мæн бахъуыди иттæг цæрдæг фæлæууын, 
Æндæр мæ чызг ныр нал уаид уæлæуыл. 
Ныры фæсивæд... Цу æмæ сæ базон! 
Дон Фелисимæ рагæй уыди уарзон... 
Фæлæ дæ балц Мадридмæ кæд фæдзæгъæл, 
Æмæ фæдæ дæ буц фæндтæй фыдæнхъæл, 
Уæд дын лæварæн — къухдарæн. Куыд судзы!.. 
Йæ аргъ та у дыууæ мины... 
Дон Педро 
Нæ, бузныг! 
Нæ балхæндзынæн мулк мæ уæздан тугæй! 
Гъестæй, сеньор, хъуаг не ’ййафын æз мулкæй. 
Дæ къухдарæн та балæвар кæн ды 
Дон Фелисæн. Мыййаг æй кæд фæнды, 
Цæмæй йæ хæрдзтæ бафтой ног йæ къухы. 
Йæ бæхтæ ’мæ йæ къаретыл æдзухæй 
Цæстмæмигæнгæ уый сæпп-сæпп кæны. 
Йæ хъæрæмахстыл худæгæй мæлынц 
Севил, гъестæй Мадрид дæр ма æгасæй. 
Дон Урбано 
Æфсæрмы дæ кæнын: уыдтæ мæ уазæг, 
Нæ мæ фæнды, цæмæй ысуæм ызнæгтæ. 
Дон Педро 
Æниу куыннæ баззайдзыстæм хæлæрттæй! 
17-сем фæзынд 
Чи уыдис, уыдон, лæггадгæнæг, фæстæдæр — 
дон Фелис. 
Лæггадгæнæг 
Дон Фелис! 
Дон Урбано 
Рацæуæд. 

266 
Ходы Камал 
Дон Фелис 
Уæ бонтæ хорз! 
Дон Урбано 
Æгайтма нæм фæзындтæ. Ды — нæ хос. 
Бæргæ æрдзуриккам ныртæккæ ам нæ фæндыл, 
Фæлæ уал аксон уазæгæн йæ фæдыл. 
Дон Педро 
Нæ, нæ! Цæмæн? Цы ма кæсыс мæ фæдыл? 
Мæ фæд-мæ фæд цæудзынæн ныр мæхæдæг. 
Мæнæн дæуимæ нал и ныр ныхас! 
(Ацыди.) 
18-æм фæзынд 
Дон Урбано, дон Фелис. 
Дон Фелис 
Цы ’рцыдис ам? Цæуыл калы йæ маст? 
Дон Урбано 
Æгайтма ацыд, — бакодта мæ арцыл! 
Зæгъут мæ чызгæн, ардæм-ма, зæгъ, рацу. 
Дон Фелис ам и. 
19-æм фæзынд 
Чиуыдис, уыдон æмæ донья Аннæ. 
Донья Аннæ 
О мæ цæсты рухс! 
Нæ зоныс ды, куыд цин кæны мæ уд! 
Дон Фелис 
Уыдтон мæ фынты ацы къухтæ арæх. 
Донья Аннæ 
Кæм æрбаздæхтæ, уым дæу уæнт — лæварæн. 

Тæлмацпюг 
267 
Дон Урбано 
Куы баиу уой дыууæ æрыгон къайы, 
Зæронд лæг дзы, æнхъæлдæн, уæд уæлдай у. 
Хæдæгай, ис мæн горæты хъуыддæгтæ. 
Æрбадут уал, зындзынæн уæм ныртæккæ. 
(Ацыди.) 
20-æм фсезынд 
Донья Аннæ, дон Фелис. 
Дон Фелис 
Уæздан лæг у, нæ йæ зонын фыццаг бон. 
Æцæгæлонæн ма фехал йæ амонд — 
Нæ рæстæджы уый раппæлинаг ми у... 
Донья Аннæ 
Йæ зонд æмæ йæ ахуыры фæстиуæг! 
Æрбадæм-ма фæлтау, мæ бон, 
Æз дын мæ сагъæстæ зæгъон. 
Дон Фелис 
Уæдæ мæ райдай, цæй, фæрсынтæ, 
Куыд цардтæн уым. Æз дын чысылгай 
Рæстæй мæ хабæрттæ кæнон. 
Донья Аннæ 
Мæрдты дæр мæ нæ бауырндзæни, 
Сыгъдæг кæй дæ. Нæ зæгъын раст? 
Дон Фелис 
Тæригъæд дын мæрдты уыдзæни 
Дæ уыцы зæрдæхудт ныхас. 
Сыгъдæг дæн æз Хуыцауы раз. 
Донья Аннæ 
Фæстаг рæстæджыты бынтон 
Дæ дзыхы бакодтай ды дон. 
Уæд уый куыд фидауы дæ раны? 

268 
Ходы Камал 
Дон Фелис 
Мæ мид-зæрды дæуæн куывтон, 
Æмæ та сæмбæлдыстæм, Аннæ! 
Донья Аннæ 
Мæгъа, дæ ныхас мæ нæ уырны. 
Уæддæр дын цал уыдысты, цал? 
Дон Фелис 
Мæ зæрдæ уыд æдзухдæр ам. 
Донья Аннæ 
Уæдæ Севилмæ нал фæтырныс? 
Нæ, нæ, ды фехæлдтай нæ ард! 
Дон Фелис 
Севилмæ балц уыдис йæ аххос, 
Дæ зæрдæ мыл кæй фæхудт, уымæн. 
Донья Аннæ 
Дæ балц уал ферох кæ, мæ лымæн, — 
Мæ зæрдæйыл дзы баззад арф нос! 
Дон Фелис 
Дæ зæрдæ дзæгъæлы æхсайы! 
Фæлæ-ма мæм дæ къухтæ ’ри. 
Донья Аннæ 
Дæуæн сыгъдæг къухтæ кæд и, 
Дæхи къухтæ мæ кæд нæ сайынц, 
Уæд хъуамæ базонон гъеуый. 
Дон Фелис 
Дæ хорзæхæй, цы дыл æрцыди? 
Дæу фæсайын, хæрын дын ард, 
Мæ фæсонæрхæджы нæ уыди! 
Донья Аннæ 
Æцæг уарзт кæд цæры дæ уды, 
Уæд ардæн нал и уым бынат. 
Нæ уарзт куы ф’ ахады нæ цæсты, 
Кæй хъæуы сомыты сæр уæд! 

Тæлмацтæ 
269 
Фæлæ — дæ зæрдыл уый лæууæд — 
Мæнгæфсон уарзт лæууы ныхæстыл. 
Дзæгъæл хуымæтæджы мæ цæстыл 
Æнахъинон фынтæ нæ уад. 
Дон Фелис 
Дæ гуырысхотæ-ма ныууадз! 
Цæуылты хардз кæнæм нæ рæстæг? 
Донья Аннæ 
Ныууадздзынæн сæ, кæд сæ бæсты 
Дæ зæрдæ раргом кæнай, уæд. 
Кæннод — куыдфæнды дæр фæуæд — 
Мæ риуы ис гуырысхо ’рмæстдæр. 
Дон Фелис 
Дæ уайдзæфтæн нымæц дæр нæй, 
Фæлæ сæ пайда циу — нæ зонын. 
Фæдзур-ма искæмæ, цæмæй 
Дон рахæссой. Дæ дзырдтæй дойны 
Стæй маст дæр бакуыстон æмбойны. 
Донья Аннæ 
Ей, тагъддæр ардæм! Тагъддæр дон! 
Цы фестут, цы? 
21-æм фæзынд 
Чи уыдис, уыдон æмæ И н е с. 
Инес 
Мæгуыр — мæ бон! 
Зыбыты иунæг дæн, сеньорæ. 
Донья Аннæ 
Цы фæцис Юлия? 
Инес 
Нæ зонын. 

270 
Ходы Камал 
Донья Аннæ 
Тæхгæ, уæдæ! 
Инес 
Кæдæм тæхон? 
Донья Аннæ 
Æрбаскъæф дон! 
И н е с (иуварсмæ). 
Цæй тынг мæ фæнды, 
Цæмæй йæ ма фена мæ цæст 
Дон Фелисы. Кæннæуæд æз 
Цы сагъæс бавзæрстон кæддæрты, 
Куы ’рфида уый охыл йæ хæс. 
Фæлæ цæй диссаг у, цæй диссаг — 
Йæ фенынмæ бæллын уæддæр. 
Уæдæ уал ферох кæн дæ риссаг, 
Уæлахиз мах фарс у ныр дæр. 
Сæхæдæг-иу фæуæнт æвдисæн! 
Донья Аннæ 
Цы лæууыс? 
Инес 
О, фæлæ... Йед та... 
Æвгын æви сыгъзæрин къусы? 
Донья Аннæ 
Тæхгæ! 
Инес (иуварсмæ). 
Мæ цæстысыг фæтагъд. 
Нæй уымæн байсысæн æнусмæ. 
Уый зонды фæндонмæ нæ хъусы. 
Уæдæ, цы ’намонд дæн, мæ боныл! 
(Ацыди.) 

Тæлмацтæ 
271 
22-сем фæзынд 
Донья Аннæ, дон Фелис. 
Донья Аннæ 
Дзæбæх дæ бафсаддзынæн донæй, 
Æрмæст мын радзурдзынæ ’ппæт. 
Дон Фелис 
Тæригъæдджын куы уаин, уæд 
Мæхи дæр бахæрин фæсмонæй. 
Ды дæ, ды дæ мæ иунæг зæд! 
Мæ рæстдзинад уыны Хуыцау. 
Цы сты дæ гуырысхотæ уæд? 
Æнæуый дæр уыди мæ цард 
Æнæ дæу сагъæссаг, æнкъард. 
23-сем фæзыид 
Чи уыдис, уыдон æмæ Л о п е. 
Лопе 
Сеньортæ, тагъддæр! Уыцы ран, бынæй, 
Дон Педро *мæ Урбанойы ’хсæн рауад 
Тызмæг æмæ зæрдæкъахæн ныхас. 
Дон Фелис 
Æмæ-ма уым ысты? 
Лопе 
Æз ма сæ уым ныууагътон. 
Донья Аннæ 
Ах, ма ацу! Дон Педро тынг æрра у! 
Дон Фелис 
Мæнæн мæ намыс амоны, сеньорæ, 
Кæддæриддæр дæ фыды фарс хæцын. 
Лопе 
Йæхи лæгдыхæй сйахс кæнынмæ хъавы. 

272 Ходы Камал 
Дон Фелис 
Дзæбæхæй уал куы ахæссид йæ сæр. 
(Ацыди.) 
24-сем фæзынд 
Донья Аннæ, Лопе, фæстæдæр та — Инес. 
Лопе 
Хъæбæр тынг бауарзта, æнхъæлдæн, Педро! 
Донья Аннæ 
Хилæ! 
Инес 
Æз мæнæ дæн. 
Донья Аннæ 
Дон Фелис ацыд, 
Уæддæр дæ дон нæма рахæццæ ардæм. 
Инес 
Хæрын дын ард, мæн аххос дзы нæ уыди. 
Сыгъдæг къухсæрфæн агуырдтон, цæмæй йыл 
Æрбахастаин доны къус, сеньорæ. 
Донья Аннæ 
Чысыл цæрдæгдæрхъуаг дæ, Хилæ. 
Инес 
Сеньорæ, бауырнæд дæ, æз... 
Нæ бацауæрстон æз мæхиуыл. 
Æгæр тагъд ацыди æрмæст. 
Донья Аннæ 
Зындзæни та — æнхъæлмæ кæс... 
Лæггадгæнæгмæ мын фæдзур. 
Хæдæттæ Фелисæн фæхуыдтон 
’Мæ йын сæ бадавут, мæ хур. 
Мæхи къухты фæллой сты уыдон. 
Инес (иуварсмæ). 
Мæ зæрдæ катайæ ныддур! 

Тæлмацпгæ 273 
Донья Аннæ 
Сæ дуар сын бахойдзыстут. Кæд 
Уæ размæ рацæуа мæ лæг, 
Уæд-иу æм ратт дæ разы уыдон. 
И н е с (иуварсмæ). 
Тæрсын, йæ иу фендæй куы ссудзон, 
Фæлæ та, цæй, цы уа, уът уæд! 
Мæ уарзт мæн ног рындзтæм хæссы! 
Æнхъæлмæ Фелис уым кæсы — 
Æвдисæн мын фæуæд йæхæдæг. 
Фæлæ мæ сонт зæрдæ тæрсы, 
Куы ссарон маст æмæ æрхæндæг... 
Мадриды, дон Фелисы хæдзары. 
25-æм фæзынд 
Дон Фелис, Лопе. 
Дон Фелис 
Нæ сæ ссардтон. Сæ кой дæр нал и. 
Лопе 
Æмæ, цымæ, хуыздæрæн нæу? 
Куы рауадаид карз быцæу... 
Дон Фелис 
Мæ карды фындзæй сахуыстаид! 
Лопе 
Дæ къамтæ дын кæны хæццæ 
Æмæ дæ иудадзыг хъыгдары. 
Дон Фелис 
Йæхи уæздан лæгау нæ дары. 
Цæмæ ’рхæццæ Мадридмæ, цæ? 
Лопе 
Хуыцау йæ зонæг... Кæд æгадæй 
Æвзаг Урбаномæ хæссы? 

274 
Ходы Камал 
Дæуæй йæ амондæн тæрсы 
Æмæ дыл н’ ауæрды мæнгардæй? 
Дон Фелис 
Цæмæй мыл хахуыртæ мыса, 
Мæнмæ уый ахæмæй цы зоны? 
Лопе 
Кæд дæ куыдфæндытæ дæр хоны, 
Уæддæр дын мисхал нæу тæссаг! 
Дæуæн дæ фыды хæрз æфсымæр 
Мигель дель Карпио нæ уыд? 
Йæ зонд, йæ лæджыхъæд, йæ уынд 
Ныр дæр-ма ’мбисондæн хæссинаг! 
Уæдæ, дон Педройæн ныббар... 
Рæхджы та райсдзынæ хæрзиуæг 
Æмæ-иу уæд дæ фæдыл симæд. 
26-сем фæзынд 
Чи уыдис, уыдон æмæ Л у с ь о. 
Лусьо 
Мæ хицау! Аннæйæ — хабар! 
Йæ фæсдзæуин æмæ æххуырст. 
Зæгъон сын мидæмæ? 
Дон Фелис 
Ай-ай дæр! 
27-æм фæзынд 
Чиуыдис, уыдон, Инес æмæ Рамирес. 
Инес (иуварсмæ). 
Ысфæлдисæг мыл рацыд сайдæй, 
Æви дæн сау тыхтæн фæлдыст? 

Тæлмацтæ 
275 
Рамирес 
Цы кусыс, Хилæ? Кæс дæхимæ 
Æмæ дæ хъуыддаг кæн æххæст! 
Инес 
Цыдæриддæр мын уыд фæдзæхст — 
Мæ сæрæй атахтысты иууыл. 
Ныббар мын ме ’нарæхст, сеньор — 
Фæсдзæуинæй хæрз чысыл кусын: 
Хæрзæрæджы æрцыд мæ хъустыл, 
Зæгъгæ, мæ уарзон у дзырдхор: 
Æцæгæлон мын у Мадрид. 
Æрцыдтæн ардæм æз Лоссойæ, 
Тæрсын, куы мын басгуыха Троя... 
Дон Фелис 
Зæгъ-ма, цы маст хæры дæ риу? 
Инес 
Мæ адзал мæм мæ зæрдæ дзуры, 
Кæд мын Хуыцау æххуыс... 
Дон Фелис 
Фæлæуу! 
Æнæзонгæ дæ цæсгом нæу. 
Кæм федтам, Лопе, ацы хуры? 
Æви фæхæст ыстæм фыдæхыл? 
Лопе 
Инес у ацы чызг сæрæй. 
Дон Фелис 
Æмæ кæд фендæуыд, цæмæй 
Дыууæ Инесы уа нæ зæххыл?.. 
Инес у? Ард хæрын мæ сæрæй... 
Зæгъ-ма: дæ ном куыд у дæуæн? 
Инес 
Хилæ. 

276 
Ходы Камал 
Дон Фелис 
Уымæн нæй уæвæн! 
Æндæр хъæлæс мæ хъусты зæлы! 
Рамирес! 
Рамирес 
Хъусын дæм! 
Дон Фелис 
Зæгъ-ма: 
Уæ ног лæггадгæнæг кæцон у? 
Рамирес 
Мæгуыр зæхкусæг у, уый зонын, 
Сеньор. Æдæппæтæй нырма 
Дыууæ боны нæ кæрты кусы. 
Куыд дзурынц, афтæмæй æрцыд 
Саягойæ. Йæ мад, йæ фыд 
Сты уырдыгон — æрцыд мæ хъусыл. 
Сеньор, йæ хуымæтæгдзинад 
У йе ’рдзон арф зондæн æвдисæн. 
Дон Фелис 
Уæдæ мæн дæр куы ’фтауы дисы! 
Инес 
Кæмæ ис фаг фæлтæрддзинад, 
Хъуыдис æрвитын ардæм ахæм: 
Уыдаид й’ арæхст дæр хуыздæр, 
Мæнæн та у мæ уаг æндæр. 
Дон Фелис 
Цыдæр кæнын! Хуыцау мыл рахатт! 
Лопе 
Уæдæ цы ’нæфенд у хъæуккаг! 
Дон Фелис 
Куыд æрхаудтай, хъæууон зæд, ардæм? 
Дæуæн дæ хицау чи у — Аннæ, 
Мæнæн уый баххæссы чындзаг... 

Тæлмацтæ 
277 
Инес 
Ныр дæр бæргæ уаин хъæуккаг зæд, 
Нæ кæнин бонасадæн ам, 
Нæ мæм кæнид мæ хъæу хæрам, 
Æрвитин дзы мæ бонтæ хорзæй... 
Фæлæ нæ фæрсы уарзт бынатæй! 
Кæмфæнды дæ æрцахста, уæд 
Дæ зæрдæйы ныттадздзæн мæт — 
Мæ зæрдæ дæр фыруарзтæй батад. 
Нæ хъæумæ иу къуыдипп æрцыд. 
Мæ аууонау зылди мæ фæдыл. 
Æдзæсгом уыд; æмæ йæ ’рфæндыд, 
Цæсты мын бафтауа мæ цыт. 
Æмæ цынæ хин митæ кодта! 
Нæ хъæу цæссыгты бын фæци!.. 
Фæлæ йæ фæнд рæстмæ нæ цыд 
Æмæ йæ фæд-йæ фæд ныххоста. 
Фæлæ — æвдисæн уæд мæ уд! — 
Йæ рог узæлд, куыд худт йæ мидбыл, 
Йæ мæлгъæвзаг æмæ йæ фидыц 
Ныр дæр мæ зæрдæйы лæууынц. 
Мæ сæрæн нал зыдтон фæрæз, 
Мæ зонд фырадæргæй фæдзæгъæл 
Æмæ мæнгæфсон наупæлæзыл 
Кæнын ленк царды фурды æз... 
Уыдис мæм иу къæлæу кæддæр; 
Рæсугъд къæлæу... Тæппытæ йафтæ, 
Фæлæ — фыдуаг, æдзухæй — кафгæ, 
Гъестæй — рæузондгомау куыддæр. 
Уæд-ма йæм иу ми та цы уыди: 
Куыддæр-иу хæдзарæй фæхъуыди, 
Цæхæрадæттæм-иу ныццыди, 
Нартхор-иу бавдæрзта — хъуыдыды. 

278 Ходы Камал 
Фæлæ æрбайсæфти! Æрцыдтæн 
Мадридмæ — ардæм кодта фæд... 
Мæ къæлæу агургæйæ уæд 
Сеньорæ Аннæтæм ныфтыдтæн 
Æз иу æрттиваг райсомраджы. 
Зæгъын, мæ фыдуаг къæлæу кæд 
Ныууагъта а кæрты йæ фæд... 
’Мæ йæм мæн аккаг куыст куы разынд, 
Чысыл уæд фенцондæр мæ хæс. 
Сеньор, мæ дыууæ цæсты бастæй 
Мадриды мин къæлæуы астæу 
Мæхи къæлæз^ы ссарин æз! 
Дон Фелис (Рамиресæн). 
Кæнын йæ удыкондыл дис! 
Рамирес 
Сеньор, æвæлтæрд чызг у Хилæ, 
Йæ сæр йæ масты риссæй зилы, 
Фæлæ нæ чыргъæды ам ис 
Сеньорæ Аннæйы лæвæрттæ. 
Дæумæ сæ раттын у мæ хæс. 
Æдæппæт фондз хæдоны ’рмæст. 
Æвзист хæрдгæбыдтæ февæрдта 
Йæхи дыууæ къухæй сæ риутыл 
Дæ усаг... Цас уыдис йæ бон 
Æмæ цæйбæрц карста йæ зонд, 
Нæ бацауæрста мур йæхиуыл: 
Севилы хур — сæ тæрттыл конд. 
Дон Фелис 
Лæварджын уæд! Цæрæд дзæбæхæй. 
Кæндзынæн ын йæ къæхтæн пъатæ. 
Инес (иуварсмæ). 
Оу, мæнæ Царциаты адæм! 
Фыдæбæттæ йæ къухтæ ’взæрстой, 
Кæндзæн ын пъатæ та йæ къæхтæн! 

Тæлмагтæ 279 
аяягввввввввяввавввввввввввваввввавваввввввввввввввввввввввввввввввва 
Ай-ай йын бафидцзæн йæ хæрзтæ! 
Гæдымитæ сæм цас и, цас! 
Сæхи мæнгæн хонынц «уæздантуг»! 
Æнæ кæрæдзи къæхтæн пъатæ 
Сæ дзыхтæй не схаудзæн ныхас. 
Уæдæ цæмæй æнцад-æнцойæ 
Кæрæдзи къæхтæн пъа кæной, 
Цæмæй-иу уый размæ ныхсой 
Сæ къæхтæ сапон æмæ донæй, 
Хъæуы сын уый тыххæй Мадриды 
Ныццауазын сæ къæхтæн цад. 
Дон Фелис 
Ей, Лопе! 
Лопе 
Мæнæ! 
Дон Фелис 
Цу-ма, тагъд 
Фæдзур Эрнандомæ. Кæм хиты? 
28-æм фæзынд 
Чи уыдис, уыдон æмæ Э р н а н д о. 
Дон Фелис 
Æррæвдз кæн — саргъæй уа, бæхæй. 
Нæ ног къареты бабад тагъддæр. 
Мæн’ ацы ’ххуырсты демæ акæн 
Æмæ мын Аннæмæ тæхгæ. 
Зæгъ ын: мæ зæрдæ дын æй уарзы, 
Æмæ мæ къарет райс... 
Инес 
Æз дæр 
Къареты сбадон? 
Дон Фелис 
О. 

280 
Ходы Камал 
Инес (иуварсмæ). 
Уæддæр 
Йæ зæрдæвæрдæн хицау разынд... 
Уæд дзы куыд рахъаст кæнон, цæй? 
Дон Фелис 
Ей, Лопе! Æххуырстытæн, цу, 
Фæндзгай дублонтæ ратт! 
Лопе 
Хорз. 
Инес (иуварсмæ). 
Судз, 
Фæлæ хъыпп-сыпп ыскæнæн нæй. 
Рамирес 
Мæ хицау! Мин азы мын рацæр! 
Лопе 
Рамирес, рахæсс, цом, дæ мулк! 
Дон Фелис, Лопе æмæ Рамирес ацыдысты. 
29-æм фæзынд 
Эрнандо, Инес. 
Эрнандо 
Цом къаретмæ. 
Инес 
Уæд та, лæппу, 
Дæхæдæг уыцы сылмæ ацу. 
Эрнандо 
Кæй хъæлæс у? О, сдзур-ма, сдзур! 
Инес 
Ныууадз! Мæ бар цæуы мæ удыл! 
Эрнандо 
Инес! Цы хабар у, цы ’рцыди? 
Инес 
Мæ бæллицтыл нынныгуылд хур. 

Тæлмацтæ 281 
Эрнандо 
Дæумæ нæ хæссын азым æз — 
Дæ мийы ницы ис æвзæрæй. 
Фæлæ куы базонин дæ зæрдæ, 
Уæд иумæ ссариккам фæрæз. 
Куы дæ фæцæйласон ныртæккæ, 
Уæд ног хур ракæсдзæн мæныл. 
Ныр ногæй сæмбæлдтæн дæуыл — 
Фæлыгъд мæ зæрдæйы æрхæндæг. 
Мæ амонд нал цæуы кæмтты, 
Кæны, æхсæрдзæнау, пырхæндæг. 
Мæнимæ хур цæудзæн йæхæдæг, 
Мæнæн мæ хурзæрин дæ ды! 
Мæ хъустыл иу зарæг æруад: 
Уыд иу лæппуйæн уарзон — Хур, 
Фæлæ йæ артмæ фестад дур, — 
Æд бæхтæ денджызы ныххауд. 
Æз та дæу ахæсты фæдæн — 
Ды дæ мæ цард, мæ хур, мæ зæд! 
Уæдæ мын раргом кæн дæ фæнд, 
Кæннод æз дæр æдас нæ дæн. 
Æнæ дæу царды ад нæ зонын, 
Æнæ дæу хъизæмар кæнын, 
Æнæ дæу у зындон цæрын — 
Ды мæ дæ фыдызнагæй тоныс. 
Фæлæ рæхджы дæуимæ иумæ 
Уыдзыстæм иу хæдзары ’ххуырст: 
Мæ хицау — лæг, дæ хицау — ус, 
Ды ссар дæ уарзт, æз та — мæ ингæн. 
Дæуæй мын хай уыдзæн — уындæй. 
Уæвгæ, цы уæлдай у дæуæн та! 
Ныхас дæ не схаудзæн ныр дæр та? 

282 Ходы Камал 
======5============я55555г55555=-==55555555555555=5=5=55=555555555555555а 
Инес 
Цымæ цы агурыс мæнæй? 
(Ацыди.) 
30-æм фсезынд 
Эрнандо, иунæгæй. 
Эрнандо 
Бар Гесиодæй ракуырдта Файтон, 
Сбадт Хурдзæлхыгыл, арвыцъæхмæ стахти, — 
Фæлæ йæ бæхты рохбостæ куы суагъта, 
Атланты уындæй атар ис йæ зонд. 
Сыгъдис Атлант — цæхæртæ калдта бон. 
Фыцгæ ’фсæйнаг йæ сау зыхъхъыртæй тагъди. 
Файтон фæрæдыд иуахæм фыртагъдæй — 
Ныххаудис артмæ, бавзæрста зындон. 
Мæн дæр бæрзонд мæ Хурдзæлхыг фæхаста — 
Кæм бацарæфтыд Хурыфырт кæддæр... 
Фæл’ Аполлоны Дафнæ дæр нæ уарзта! 
Цы ныффæрæзтон сагъæсæн, мæтæн! 
Мæнæн Файтонæй у мæ хъысмæт карздæр: 
Уый иунæг уыд — æз хуры уацар дæн! 
Мадриды, донья Аннæйы хæдзары цур. 
31-æм фæзынд 
Донья Аннæ, дон Урбано. 
Дон Урбано 
Фырмæстæй Педро акалдта цæхæр. 

Тæлмацпгæ 
283 
Донья Аннæ 
Æгайтма йыл нæ фæхæст и дон Фелис. 
Дон Урбано 
Йæ бынаты мæсты уаин æз дæр: 
Ныхас ын зæгъ, гъестæй йæм мучъи февдис. 
Донья Аннæ 
Æгæр къæйных куы нæ кæнид, æгæр. 
Йæхицæн ус æндæр рæтты куы фенид! 
Дон Урбано 
Дæ фæнд нæ зыдтон! Уымæн калы маст — 
Кæддæр ын загътон разыйы ныхас! 
Донья Аннæ 
Мæ фыд, зæгъ-ма, цы ис, уæддæр, дæ зæрды: 
Сæ дыууæйæ кæцы уыдзæн мæ мой? 
Дон Урбано 
Æппындæр ыл æз нал кæнын дызæрдыг: 
Дон Педройæн нæм нал уыдзæн йæ кой. 
Донья Аннæ 
Уæдæ мæ сæр куыннæ хæссон бæрзæндты: 
Уыдзæн дон Фелис м’ амондæн æнцой! 
Испанийы йæ мыггагæй уæздандæр 
Нæ фенди стæй нæма фендзысты адæм! 
Дон Урбано ацыди. Æрбацыди Ю л и я. 
32-æм фæзынд 
Донья Аннæ, Юлия. 
Юлия 
Сеньорæ! Ацы тæккæ сахат 
Цыдæр фыдхъæздыгарæзт уæрдон, 
Раст хур дæр «нæ» кæуыл нæ зæгъид, 
Гъе, ахæм ’рбатылди нæ кæртмæ. 
Хъæдабæмбæрзт бæрзонд бынæттыл 

284 
Ходы Камал 
Йæ мидæг бадынц... Радзурон сæ? 
Рамирес — де ’ххуырст æмæ Хилæ! 
Ис ифтыгъд къареты, сеньорæ, 
Цыппар къæлæтбæрзæй æвсургъы — 
Сты урс-урсид, тæмæнтæ калынц. 
Лæвар дын сæ кæны дон Фелис. 
Ды йын цы лæвæрттæ нырвыстай, 
Дæтты дзуапп уыдонæн дæ мойаг. 
33-æм феезынд 
Чиуыдис, уыдон, Эрнандо, Инес æмæРамирес. 
Эрнандо 
Дæ къæхтæн дын мæ сæрæй кувын, 
Сеньорæ Аннæ. 
Донья Аннæ 
Не ’ххуырст, цыма, 
Æвзæр нæ уыдзæн. 
Эрнандо 
Æз мæ удыл 
Нæ бацауæрддзынæн æппындæр, 
Фæлæ мæ къухы кæд нæ бафта 
Дæу аккаг балæггад кæнын, 
Уæд та лæггад кæндзæн мæ бæсты 
Мæ хицауы лæваргонд къарет, — 
Дæ фидауцæн уый йе ’мсæр у. 
Донья Аннæ 
Мæ мойаджы къухтæй кæй рацыд, 
Зынаргъ мын уымæй у æрмæст. 
Севилæй йæ ды æрбатардтай? 
Эрнандо 
Кæцæй, сеньорæ! Фæлæ уый 
Мæнæн егъау амонд уыдаид! 

Тæлмацтæ 
Донья Аннæ (Инесæн). 
Дæхи куыд æнкъарыс ды та? 
Инес 
Сеньорæ, раст дын куы зæгъон, 
Уæд фæндагыл мæ зæрдæ схæццæ. 
Къареттытыл дын ахуыр дæн?! 
Кæй бон у найгæнæн уæрдонæй 
Æвиппайды къаретмæ схизын? 
Донья Аннæ 
Рамирес! 
Рамирес 
Хъ5’сын дæм, æхсин! 
Донья Аннæ 
Фæкæс-ма ацы лæгмæ, марадз. 
Нæ бæхдæттæ кæм ысты, уый йын 
Цу, фенын кæн. Фæстæдæр мын 
Æрлæз^уын кæндзынæ мæ зæрдыл, 
Лæвар кæнинаг ын кæй дæн. 
(Эрнандомæ.) 
Бæхтæрæг, байхъус-ма, дæ ном 
Куыд у? 
Эрнандо 
Мæнæн мæ ном — Эрнандо. 
Донья Аннæ 
Дæ хъуыддаг раст, уæдæ. Рæхджы 
Мадридыл азилдзыстæм иумæ. 
Эрнандо 
Сеньорæ, равдисдзынæн æз 
Дæуæн мæ хъару стæй мæ арæхст. 
Рамирес æмæ Эрнандо ацыдысты. 

286 Ходы Камал 
34-æм фæзынд 
Донья Аннæ, Юлия, Инес. 
Инес (иуварсмæ). 
Кæдæй-уæдæй ныллæууыд рад 
Мæ хинвæнд баххæст кæнынæн: 
Æз ахæм писмо ацъапп ластон!.. 
Кæй фыст у, уый бæрæг дзы нæй. 
Фæлæ ’хсин Аннæйы чындзæхсæв 
Кæй фехалдзæни, уый бæрæг у. 
(Донъя Аннæйæн.) 
Сеньорæ, мæн фæнды дæуæн 
Цыдæр зæгъын. 
Донья Аннæ 
Зæгъ æй, цы ’рцыди? 
Инес 
Уæ къареты куы ’рбацæйцыдтæн, 
Уæд цавæрдæр æнæзонгæ лæг 
Мæнæн ныффæдзæхста, зæгъгæ, дам, 
Сеньорæ Аннæйæн йæ къухтæм 
Ратт ацы фыстæг. 
Донья Аннæ 
Рахæсс-ма йæ! 
35-æм фæзынд 
Чи уыдис, уыдон æмæ дон Урбано. 
Донья Аннæ 
Мæ фыд æрбацыди, — æз уымæй 
Нæ сусæг кæнын иу хъуыддаг дæр. 
Сеньор! Мæ фæсдзæуин мын афтæ, 
Цыдæр уæздан лæг, дам, мæм ратта 
Фыстæг мæ номыл. Мæнæ, гъе. 

Тæлмацтæ 
287 
Дон Урбано 
Æркæсæм-ма йæм уæдæ тагъддæр... 
Йæ æрмдзæф уал цæуы зæрдæмæ. 
(Кæсы.) 
«Зæрдæбынæй дын тынг тæригъæд кæй кæнын, 
уымæ гæсгæ мæ бон нæу дæуæй басусæг кæнын, 
чындзы фæцæуынмæ цы адæймагмæ хъавыс, уый 
кæй у сау лæг, мавыр, йæхи хз^ызæн у йæ лæггад- 
гæнæг дæр. Хæрзæрæджы бардзырд лæвæрд æрцы- 
ди, цæмæй дыуз^æйæ дæр хаст æрцæуой Испанийæ 
— дарддæр цы ран у, уырдæм. Йæхицæй «Дон 
Фелис» чи сарæзта, уымæн йæ фыдыфыды мыггаг 
уыди Зулемæ, уæдæ йе ’ххз^ырст Лопейы фыды- 
фыд та Арамбел Мз^лей хз^ынди. Ды цы уæздан 
мыггагмæ бабæллыдтæ, дель Карпио, зæгъгæ, уый 
у æрæмысæггаг: йæхи «дон Фелис» чи хоны, уый 
фыд æй æлхæнгæ бакодта уыцы мыггаг — цæрæн- 
бонты Андалз’зийы къуымты цы мыдамæст гуылтæ 
фæуæй кодта, уыдоны капеччытæй». 
Донья Аннæ 
Мæ фыд! Æгъгъæд у! 
Дон Урбано 
У, цъаммартæ! 
Цæстуынгæйæ лæджы фæсай! 
Донья Аннæ 
Кæд уый æцæг у, кæд хæлæджы 
Охыл нæ ныффыстæуыд фыстæг, 
Уæд ацы писмо ’рбарвитæгæй 
Мыггагмæ хæсджын мах уыдзыстæм. 
Фæлæ нæм кæд хæлæгæй мæлынц? 
Инес 
Хæлæг, сеньорæ? Ау, æмæ 
Ныры онгты гуырысхо кодтай, 

288 
Ходы Камал 
Дон Фелис мавыр кæй у, ууыл? 
Æгас Мадрид æй цъиутау уасынц. 
Донья Аннæ 
Дæуæн дæр исты ’рцыд дæ хъустыл? 
Инес 
Цы бон æрбавæрдтон мæ къах 
Мадридмæ, уыцы бон, сеньорæ, 
Чындзы йæм цæуыс, уый куы айхъуыст, 
Уæд бафтыдысты адæм дисыл. 
Донья Аннæ 
Йæ Лопе мавыр кæй у, уый 
Зыны йæ фадыварцыл гъæйттæй, 
Фæлæ дон Фелис... 
Инес 
Уарзондзинад 
Дæ бакуырм кодта... 
Дон Урбано 
Цæй, æгъгъæд у! 
Мæ чызг, лæмбынæг-ма мæм хъус: 
Æцæг уа уый, æви мæнг уац уа, 
Уæддæр нæ фæнды мæн, цæмæй 
Суа ме сйахс дам-думаг Мадридæн. 
Дон Педро кадджын сеньор у, 
Йæхи дæ иунæг фендыл мары. 
Уæдæ гъеуый æвзарын æз! 
36-æм фæзынд 
Чи уыдис, уыдон æмæ Р а м и р е с. 
Рамирес 
Æхсин, нæ ног къарет ныртæккæ 
Рамирес баифтыгъта... 

Тæлмацтæ 
289 
Юлия 
Ысс! 
Ныртæккæ ног къаретыл не стæм! 
Рамирес 
Цы хабар у? 
Юлия 
Дон Фелис — мавыр, 
Стæй Лопе дæр. 
Рамирес 
Æцæгæй зæгъыс? 
Юлия 
Гъестæй сæ тагъд рæстæджы ’нтъæргæ 
Кæнынц Испанийæ: ис бардзырд. 
Рамирес 
Мæ зæрдæ-иу æдзух къæпп кодта: 
Зæгъын, испайнаг Лопе нæу, — 
Йæ хæмхудтыл дæр уый зыны. 
Юлия 
Дон Фелисæн йæ фыдыфыд дæр 
«Дель Карпио» нæ уыд, фæлæ, 
Хуыцау, ныббар мын æй — Зулемæ! 
Уæд Лопе та? Цъаммар, фæлитой! 
Цæй «Лопе» хуынд æмæ цæй цыдæр! — 
Æз та йæ уарзгæ кодтон — куыдзы! 
Арамбелтæй, йæ ном — Мулей. 
Рамирес 
Уæдæ... Фыдæнхъæл дзы куыд фæдæ! 
Фæлæ дын ам дæн æз нырма. 
Мæ сæр фæурс и, уымæ ма кæс — 
Мæ зæрдæ саби у нырма. 
(Донъя Аннæ æмæ дон Урбанойæн.) 
Дыууæ урс æвсургъæй нæ кæрты 
Æрхызти барджытæ, сеньортæ! 
10 Ходы Кама1 

290 
Ходы Камал 
Донья Аннæ 
Дон Фелис уа? 
Дон Урбано 
Хæц-иу дæхиуыл. 
37-æм фсезынд 
Чи уыдис, уыдон, дон Ф е л и с æмæ Л о п е. 
Дон Фелис 
Сеньорæ Аннæ ’гас цæуæд! 
Къарет дын балхæдтон Севилы. 
Донья Аннæ (иуварсмæ). 
Дон Фелис — сау? 
Р а м и р е с (иуварсмæ). 
Æгас Кастил дæр, 
Æнхъæлдæн, мавыртæ сты уæд! 
Дон Фелис 
Ныббар, мæ цæсты рухс, мæ зæд, 
Кæд дын нæ кæнын аккаг цыт. 
Фæлæ цы ныхъхъус дæ? Цы ’рцыд? 
Донья Аннæ 
Куы фехъуыстон дæ хабар, уæд 
Бынтондæр бамæгуыр мæ зæрдæ. 
Дон Фелис 
Сеньор, цы ныл æрцыд? 
Дон Урбано 
Нæ зонын. 
Донья Аннæ (дон Урбанойæн). 
Æмбарын байдыдтон мæ зондæй — 
У Фелис мавырæй æвзæрдæр: 
Йæ ныхас, сау лæгау, цæхгæр. 
Раст мавырау — йæ конд, йæ уынд. 

Тæлмацпгæ 
291 
Дон Фелис 
Цы кодтай? Ау, сеньор, цы ’рцыд? 
Дон Урбано 
Цæуын æз. Риссы тынг мæ сæр, 
Хатыр мын бакæнут æрмæстдæр. 
Дон Фелис 
Цы ’рцыд? Мæ зæрдæ нæу æдас! 
Дон Урбано (иуварсмæ). 
Йæ ныхас — мавыры ныхас, 
Уындæй дæр — йе ’мхалдих, цæрмæстыгъд! 
(Дон Фелисæн.) 
Уæдæ мæнæн хатыр фæуæд, 
Цæуын мæхи уатмæ. Хатыр... 
(Ацыди.) 
38-сем фæзынд 
Донья Аннæ, дон Фелис, Инес, Юлия, 
Лопе, Рамирес. 
Дон Фелис 
Ай циу? Дæ фыд кæдæм фезгъоры, 
Лæг æмæ ус к)’ы стæм ныр, уæд? 
Донья Аннæ 
Ды дæ мæ лæг? Мæ лæг дæ ды? 
’Мæ демæ аргъуаны кæд уыдтæн? 
Хæрзбонтæ! 
Донья Аннæ, Инес æмæ Юлия ацыдысты. 

292 
Ходы Камал 
39-æм фæзынд 
Дон Фелис, Лопе, Рамирес. 
Дон Фелис 
Уый æнхъæл кæд уыдтæн! 
Цы ’рцыд, мæн уый зонын фæнды. 
Фынтæ дæр ахæмтæ кæд фенди! 
Лопе 
Рамирес, ды дæ бынат зон. 
Рамирес 
Сæлхæр, кæмæн амоныс зонд? 
Лопе 
Севилæй рабалц кодта Фелис 
Мадриды сахармæ, цæмæй 
Ус ракура... Фæлæ цæмæндæр 
Дон Педро... 
Рамирес 
Бауром дæ бæр-бæр. 
Бæлвырд дзуапп чи домы дæуæй? 
Ам хъуыддаг арфдæр у, мыггагон. 
Сты аххосджын уæ фыды фыдтæ. 
Лопе 
Ау, уый та куыд? Нæ фыды фыдтæ? 
Дон Фелис 
Æмæ ма цалæм ысты абон? 
Нæ, уый дон Педро... 
Рамирес 
Хъусут, цæй! 
Æрæджы раргом кодтой хабар: 
Нæ дарыс Фелистæм ды бар дæр, 
Фæлæ Зулемæ дæ сæрæй. 
Уыдис, дам, хицауады бардзырд, 
Куыд æрцæуат Мадридæй тард. 

Тæлмацпюг 
Испайнаг тугæн, дам, йæ кад 
Дзырддаг ыскодтат, зæгъгæ, карзæй 
Дзырдтой. Фæхæццæ, дам, уæм сау туг — 
Æнаккаг мавырты хъæстæйæ. 
Дæ Лопе та бынтон хъæддаг у, 
Хæлтъамæхорты байзæддаг у, 
Нæу адæмы нывæн. Ыстæй-ма 
Кæд хъавыд Юлиямæ. Æй! 
Уæ фæйнæ къонамæ ныссирут. 
Уæ бынат — Афричы, Алжиры, 
Фæндаг уын а къæсæртæм нæй! 
(Лопемæ!) 
Ды та цы фæцагъуыдтæ ардæм? 
Дæ фыдæл — Арамбель Мулей! 
Куы ма дæ ’рцахсон ам, 5’æллæй, 
Уæд-иу дæ куысыфтæг фæхъахъхъæ! 
(Ацыди.) 
40-æм фæзынд 
Дон Фелис, Лопе. 
Лопе 
Сеньор, цытæ цæуы? 
Дон Фелис 
Хъаймæт! 
Лопе 
Зулемæ - ды? Æз та — Мулей? 
Нæ дард фыдæл — алжираг бей... 
Дон Фелис 
Дон Педро уыд! Æлгъыстаг фæуæд! 
Лопе 
Гуыдыр ныл сæвæрдта! Сæтой! 

294 
Ходы Камал 
Дон Фелис 
Рамирес! Ничи кæсы амæ! 
Сæ хынджылæггаг митæ хъуамæ 
Сæ фарсы тæнæгæй фæуой. 
Лопе 
Ей, байгом кæн! 
Рудзынджы фæзынди Р а м и р е с. 
41-сем фæзынд 
Чи уыдис, уыдон æмæ Р а м и р е с. 
Рамирес 
Уæ митæн уаг 
Нæ зонут? 
Дон Фелис 
Дуар, къодах, бакæн! 
Рамирес 
Сеньор Зулемæ, хъæртæ ма кæн. 
Нæй ардæм сау лæгтæн фæндаг. 
Дон Фелис 
Дæ хицау байгом кæнæд фæрсаг 
Æмæ нæм байхъусæд, кæннод дын... 
Рамирес 
Куыд ма уæ атæрон — нæ зонын. 
Кæд ма хуыйы фыдæй фæтæрсат. 
Лопе 
Ей, ей, æрбайхъус-ма, сæлхæр! 
«Хуыйы фыд» нæ, фæлæ дæ æз 
Сæвæрдзынæн мæ хуытæн гæс — 
Æндæр цæмæн бæззыс уæддæр! 
Сæрхъæн! Куыддæтæ нæм уæнды! 
Дон Фелис 
Зулемæ — æз? 

Тæлмацтæ 
Лопе 
Æз та — Мулей? 
Рамирес 
Уæ хæдзæрттæм цæугæут, цæй, 
Нæ куыйтæн уæ хæрын кæнын! 
(Фæаууон всеййы.) 
42-сем фсезынд 
Дон Фелис, Лопе. 
Дон Фелис 
Фæцæуы та. Ныхъхъæр кæн тагъддæр! 
Лопе 
Ей, байгом кæн, зæгъын дын æз!.. 
Цымæ хæлæггæнæджы цæст 
Лæгыл цæмæн фæмысы тугтæ? 
Рудзынгæй ракаст И н е с. 
43-сем фсезынд 
Чи уыдис, уыдон æмæ И н е с. 
Инес 
Ам чи слæууыд йæ сæрыл хъен? 
Нæ туг нын чи нуазы æхсныфæй? 
Дон Фелис 
Рæстæй мæ бапырх кодтой цъыфæй — 
Уæд мын мæ судзаджы мард фен! 
Æргомæй дын зæгъын, о Хилæ: 
Хæлæджы охыл Педро дзуры — 
Рæхджы æз Аннæйы кæй курын, 
Гъеуый тыххæй мыл зилы хинæй. 

296 
Ходы Камал 
Æз дæн дель Карпио Кастилæй! 
Мæ ныхасæн фæмæнгæй ма тæрс: 
Мæ зонгæтæй кæйфæнды бафæрс, 
Йе — ам — Мадриды, йе — Севилы. 
Дон Педро мæм уыди мæсты, 
Æмæ мыл хахуыртæ ныххырхта. 
Инес 
Араббагау нæ дæн дæсны — 
Дзæбæх дын не ’мбарын дæ ныхас. 
Зæгъ-ма: цы ми ма кæныс ам, 
Цы цæсгомæй ма дæ Мадриды? 
Мæстæй дæм иууылдæр куы ризынц, 
Куы нал дын ратдзысты салам, 
Мæ хицау нал æруарздзæн дæу — 
Дæ бынат дын дон Педро ’рцахста. 
Уæдæ нæм мауал цу æввахс дæр. 
Дон Фелис 
Мæ бон дæ дзырдтæм хъусын нæу! 
Уæвæн нæй уымæн! Хилæ! Хилæ! 
Инес (кæрты урЪæм). 
Ныхъхъус ут, дæлæ куыйтæ, цæй, 
Кæннод уын рувæны хъæдæй 
Дзæбæх æруайдзынæн уæ синтыл! 
(Дон Фелисæн.) 
Ды та хъуырбос куы дарис хъуамæ 
Бæрзонд æфцæгготы бæсты, 
Уæд ды куыд æфтауыс цæсты 
Уæздан æхсины? Хъусут амæ! 
(Лопемæ.) 
Ды та, фæдылæзгъорæг куыдз, 
Ныфсæстæ курæггаг къæбæртæй? 
Цу! Де ’лгъаг бакастæй нæ зæрдæ 
Фæцъæх. Цывзыйау сырх — дæ фындз! 

Тæлмацтпæ 
297 
Цæугæут, мауал дзурут бирæ, 
Кæннод уыл ралæудзынæн хъилæй! 
(Ацыди.) 
44-æм фæзынд 
Дон Фелис, Лопе. 
Дон Фелис 
Сæ дуæрттæ сын ныккæнæм пырх! 
Лопе 
Сæтгæ, сеньор? Фæлæуу, фæлæуу, 
Æмæ æгæр къæйных ми нæу? 
Дон Фелис 
Уæдæ, дæ мæрдтыстæн, æз ныр 
Зулемæ басгуыхон сæ фæндæй? 
Нæ, уымæн никæд ис уæвæн! 
Лопе 
Æниу, куыд кæнгæ у мæнæн? 
Мæн дæр Мулей уæвын нæ фæнды! 
45-æм фæзынд 
Чи уыдис, уыдон, дон П е д р о æмæ Л е о н е л о. 
Дон Педро 
Дон Фелис ацырдæм куы ’рбафтид, 
Уæд ын бæргæ зæгъин цыдæртæ. 
Леонело 
Уæдæ лæууы йæхæдæг уæртæ. 
Дон Фелис 
Уый Педро нæу? 
Леонело 
Æнæмæнг афтæ. 

298 
Ходы Камал 
Дон Фелис 
Уæдæ-ма зæгъ, кæд аипп нæу: 
Цæй тыххæй мыл фæкодтай хахуыр? 
Цæмæн мæ фестын кодтай мавыр, 
Цæмæй мæ усаг бауа дæу? 
Уæздан лæгæн уый фаг у мастæн! 
(Йе ’хсаргардмæ фæлæбурдта.) 
Дон Педро 
Дон Фелис, чидæр дæ фæсайдта... 
Дон Фелис 
Урбано мын йæхæдæг загъта! 
Æгас Мадрид æй цъиутау уасынц! 
Дон Педро 
Мæнæй йæ фехъуыста, зæгъгæ, ма 
Куы загътаид Урбано ’ххæст. 
Дон Фелис 
Мæхæдæг афтæ ’нхъæлын æз. 
Дон Педро 
Уæдæ, дæ хорзæхæй, фæлæуу-ма, 
Цы калыс алывыд мæ номыл? 
Мæ худинаг зæххыл ныхъхъæр... 
Сеньор, фæхъахъхъæ ныр дæ сæр! 
Дон Фелис 
Дон Педро, æз цæттæ дæн, зон æй. 
Мæлынмæ дæр æз дæн цæттæ! 
Уыдзæнис хорз куыстаг нæ кæрдтæн. 
Леонело 
Уæдæ нæ дыууæ та куыд кæнæм, 
Сеньор Къæпдзых, æви цы дæ? 
Лопе 
Æрхъуыды кæндзыстæм дуэль. 
Куы ныхъхъæмп уай, сеньор Хæмхудджын, 

Тæлмацтæ 
299 
Куыдзау куы фæмæцай дæ туджы, 
Уæд-иу мæ рахон Арамбель! 
Леонело 
Цы кодтон, уымæй мæ нæ фæрсыс? 
Лопе 
Кæны ныл зарджытæ Мадрид! 
Уæдæ æз басгуыхдзынæн Сид — 
Дæ сæр Барастырмæ фæхæссыс! 
ÆРТЫККАГ АРХАЙД 
Донья Аннæйы хæдзары цур. 
1-аг фæзынд 
Эрнандо, Бартоломе. 
Бартоломе 
Уæдæ куыдтæ цæрыс, Эрнандо? 
Эрнандо 
Мæ уæлæдарæс аив нæу? 
Бартоломе 
Бæхтæрæг дæ æцæг, Эрнандо? 
Эрнандо 
Æз Фаэтон дæн. Хур — мæ уæрдон. 
Цæй бирæ уарзы уый Инес! 
Фæлæ æнамонд дæн æрдзæй: 
Мæ хицау Фелисыл рæстæй 
Куы адам кодтой алы хъылма, 
Æрцыд мæ фæндаг уæд æхгæд. 
Бартоломе 
Уæдæ æцæг хабар нæ уыди? 
Эрнандо 
Мæ хицау ахæм лæг у, ахæм! 
Фæдзурынц, хъуамæ, дам, рæхджы 

300 Ходы Камал 
Уый райса хорзæх — Калатравæ! 
Хæдæгай, фехъуыстай, мыййаг, — 
Дон Фелис Педроимæ иубон 
Фæхыл, фæцæф æй кодта кардæй, 
Фæлæ сæ баиргъæвтой адæм, 
Æндæра хъуыддаг уыд æвзæр. 
Бартоломе 
Уæдæ, дæумæ гæсгæ, дон Педро 
Фæдзырдта Фелисæй мæнгтæ? 
Эрнандо 
Мæнмæ гæсгæ, уый уыд дæлимон! 
Рæхджы дон Фелисæн йæ риу 
Йæ хорзæхтæй тæмæнтæ скалдзæн — 
Йæ фыдæлты уæздандзинадæн, 
Ай-гъай дæр, цардæгас æвдисæн. 
Дæттынц ын кады гæххæттытæ. 
Цыфæнды хицауы бынат дæр 
Æрцахсдзæн ныр. 
Бартоломе 
Æнæмæнг, о. 
Фæлæ ды та цæмæн дæ ’намонд? 
Эрнандо 
Инесы нал уынын æппындæр. 
Куы ахъæр уыцы хахуыр, уæд 
Дон Фелис равзæрста æндæр чызг 
Æмæ йæ курынвæнд кæны. 
Фæлæ, мæнмæ гæсгæ, фыдæнæн, 
Æндæр дзы уарзт æмгæрон нæй. 
Ис иу ран ахæм чызг — Эленæ. 
Хъæздыг хæдзарæй, стæй — хæрзконд. 
Фульхенсьойæн йæ иунæг зæнæг; 
Дон Фелис ууыл сдзырдта ныр. 
Уæдæ, гъе, адæтты дымæгмæ 

Тæлмацтæ 
301 
Мæнæн нæу бацæуын мæ бон 
Инес уынæг. 
Бартоломе 
Мæлын дыл дисæй! 
Ныфсхаст куы дæ, уæд дыл цы ’рцыд? 
Æз дын зæгъын: къæйныхдæр у! 
Кæннод фæз’ыдзынæ фæсмойнаг. 
Æнæпайда цоппай ныууадз, 
Æцæг лæгау æм бацу иу бон, 
Йæ рæзты мамазила ма кæн. 
Кæуылдæр чидæр калы цъыф!.. 
Ды та дзы цалæм дæ, зæгъ-ма мын? 
Эрнандо 
Уый донья Аннæйы хъæлæс у... 
Æнхъæлдæн байсæфтон мæхи! 
Бартоломе 
Тæрсгæ дзы ма фæкæ, Эрнандо, 
Дæ ныхас ын æргомæй зæгъ. 
Гъестæй æнæуый дæр кæд Аннæ 
Дæ хицауыл зæрдæйæ уыд, 
Уæд ын дæ фенд æхсызгон ма уа, 
Æппындæр уымæн нæй уæвæн. 
Эрнандо 
Æз æм фæлæууон, бамбæхс ды. 
Бартоломе ацыди. Æрбацыди донья А н н æ. 
2-аг фæзынд 
Эрнандо, донья Аннæ. 
Донья Аннæ 
Эрнандо! Тайтымафæзындтæ. 
Дæ хорзæхæй, лæппу, кæм дæ? 
Мыййаг нæм кæд тæргай фæдæ? 

302 
Ходы Камал 
Эрнандо 
Сеньорæ, аххосджын нæ уыдтæн. 
Донья Аннæ 
Цæуылнæ нæм цыдтæ, цæуылнæ? 
Эрнандо 
Дон Фелис зондзæн уый хуыздæр: 
Уый нал цыдис æмæ æз дæр 
Мæ ныфс уæд нал хастон цæуынмæ. 
Донья Аннæ 
Куыд у дон Фелис? Ног ус куры? 
Куыд у Эленæ та, йæ уарзон? 
Дон Фелисы, дам, бирæ уарзы? 
Эрнандо 
Иттæг бирæ. 
Донья Аннæ 
Æцæгтæ дзурыс? 
Уæдæ рæхджы уыдзæн чындзæхсæв? 
Эрнандо 
Йæ бон нæма сбæрæг ныр дæр. 
Донья Аннæ 
Æцæг у Фелисæн уæддæр 
Йæ мыггаг намысджын, дзырддзæугæ? 
Эрнандо 
Гуырысхойаг æппындæр нæу. 
Донья Аннæ 
Æмæ, цы стыр хъаугъатæ ’рцыди, 
Фæзæгъы уый фæдыл йæ хъуыды? 
Эрнандо 
Уый аххосджынтæ хоны дæу 
Стæй Педройы. 
Донья Аннæ 
Куыннæ, куыннæ! 
Уæдæ сын Лопе та куыд цæры? 

Тæлмацтæ 303 
Мæ фæсаууон мæн карз æфхæры 
Дон Фелис алы сахат, нæ? 
Эрнандо 
Хъæбæрæй нын ныффæдзæхста, 
Йæ кой, дам, ма кæнæд уæ иу дæр. 
Донья Аннæ 
Æцæгæй? Уый æнхъæл та чи уыд! 
Мæ хæдзарыл!.. Йæхæдæг та 
Элены тынг уарзы? 
Эрнандо 
Æфсонæн. 
Сеньорæ, баууæндут мæныл: 
Элены кургæ дæр кæны 
Дæуæй йæ маст райсыны номыл. 
Донья Аннæ 
Йæ маст исы? Йæ бон ныккалæд, 
Кæд мын цы сдон кодта мæ зонд! 
Эленæйы фæласыс? 
Эрнандо 
О. 
Донья Аннæ 
Цы ’рцыди — раздахæн ын нал и! 
Эрнандо 
Ныр та мын афтæ зæгъы, сом, дам, 
Нæ бæхтыл армукъамæ цом. 
Донья Аннæ 
Уæдæ мыл суæлæхох бынтон. 
Нæ уарзтæн раздæр аргъ нæ кодтон! 
Цæугæ, кæннæуæд дæ мæ фыд 
Куы фена — райгæ у дæ гуырæй. 
Эрнандо 
Кæд дæ фæхъыг кодтон, уæд мын æй... 
Хæрзбон!.. 

304 Ходы Камал 
Эрнандо ацыди. 
Донья Аннæ 
Цы бæллæх мыл æрцыд! 
Ей, Хилæ! 
3-аг фæзынд 
Донья Аннæ, Инес. 
Инес 
Хъусын дæм, мæ хицау. 
Донья Аннæ 
Дæ фыстæг мын, хæрын дын ард, 
Бынтондæр сызмæста мæ цард! 
Фыдбылыз бакастæн мæхицæн. 
Инес 
Мæ зæрды ’рыфтыди мæнæн 
Дæуæн феххуыс кæнын. 
Донья Аннæ 
Цы хуызы? 
Инес 
Кæй тыхсыс, уый зыны дæ хуызыл. 
Мæ бон дæм афтæ кæсын нæу. 
Кæй нæ дæн де ’мсæр, уый дæр хатын, 
Фæлæ мæ баххуыс дæр фæнды. 
Фæкодтон иудзæвгар хъуыды 
Æмæ дын иунæг хос ыссардтон. 
Æрмæст мын... 
Донья Аннæ 
Катайыл мæ ма ’фтау! 
Зæгъ мын æй: цавæр хос у уæд? 
Инес 
Фæкодтон бирæ сагъæс, мæт 

Тæлмацтæ 
305 
Æмæ ныхъхъуыды кодтон афтæ: 
Цæвиттон, мах хъæуы сæрмæ 
Æрцард Эленæйæн йæ фыд. 
Æмæ дын иуахæм куы уыд, 
Уæд райхъуыст иу хабар, зæгъгæ, 
Эленæйæн йæ фыдыфсымæр 
Фæцыдис Индимæ. 
Донья Аннæ 
Уый зонын. 
Инес 
Кæд мæ дæ хорзмæ бæллæг хоныс, 
Уæд, курын, байхъус мæм сындæг... 
Куы цыди балцы ацы хорз лæг, 
Уæд йемæ акодта йæ фырты — 
Элены хæрз æмхæрæфырты. 
Цæмæн — бæрзонд Хуыцау йæ зонæг, 
Фæлæ дыууæ фыдæлы скарстой: 
Цæмæй фылдæр кæрæдзи уарзæм, 
Гъеуый тыххæй нæ цоты схонæм 
Лæг æмæ ус. 
Донья Аннæ 
Разы дæн демæ. 
Фæлæ Эленæйæн йæ мойаг 
Фæцис йæ дард балцы сæргойаг — 
Йæ фыд æй нал ыскодта йемæ. 
’Мæ уæд Эленæйы фыд загъта: 
«Мæ чызджы Фелисæн дæттын!..» 
Инес 
Дæ рæстæг амоны, уæд дын 
Мæ фæндон адзурон æз тагъд-тагъд. 
Цæмæн — уый нал ахсы мæ сæр, 
Фæлæ нæхи хъæуы кæддæр 
Лæппуйы дарæсы цыдтæн 

306 
Ходы Камал 
Æмæ æцæг лæппу уыдтæн! 
Ныр хъуамæ уыцы хины руаджы 
Цырд лæппу басгуыхон фыццагау... 
Гъестæй йæ сиахсагау балæуу 
Эленæйы фыдæн йæ разы! 
Æрхиздзынæн мæ бæхæй æз 
Мæ «фыдыфсымæрæн» йæ кæрты. 
Донья Аннæ 
Æмæ? 
Инес 
Ныддомдзынæн: уæздæттау, 
Сæ ныхас бакæнæнт æххæст. 
Рæхджы йæ фендзынæ, фæлæуу, 
Куыд мæ ныууарздзæни Эленæ — 
Мæ бар уæд ацы хъуыддаг... Гъемæ 
Дон Фелис бауыдзæни дæу. 
Донья Аннæ 
Цымæ, цы рахонон дæу, цæй? 
Хæйрæгдæр нал фендæуыд рагæй... 
Инес 
Æхсин! Сылгоймæгты мыггагæй 
Хæйрæгдæр а дунейыл нæй! 
Донья Аннæ 
Æмæ нæлгоймаджы дарæс та? 
Инес 
Уый ис. Хъæудзæн ма мæ æххуырст. 
Донья Аннæ 
Æз дын цы бакæнон æххуыс? 
Инес 
Æри мын мин сомы æрмæстдæр. 
Цæсты йæ фырчъындыйæ бафтыд 
Индиаг лæг — йæ кой ныппырх. 

Тæлмацтæ 
Фæлæ сæ чъындыдзинад ныр 
Нæ фæзмæм мах. 
Донья Аннæ 
Æнæмæнг афтæ. 
Мæ зонгæ диссаджы ныв федта: 
Йæ уæлæ уыд хæйрæг нывгонд. 
Бынтон æлгъаг — йæ уынд, йæ конд, 
Фæлæ йын адджын пъатæ кодта: 
Зæрдиагæй, дам, æй рæвдауын! — 
Тæмæнтæкалгæ чызг, æвзонг... 
Æцæгæй уыди чызгмæ монц? — 
Æхца йын рардæуыд рæдауæй! 
Дæ цæстфæлдахæн митæ æз 
Ыстулдзынæн сыгъзæрин доны! 
Инес 
Æхца мæм бирæ ратт æввонгæй. 
Донья Аннæ 
О саузæрдæ, дæхимæ кæс! 
(Ацыди.) 
4-сем фæзынд 
Инес, иунæгæй. 
Инес 
Мæгуыр, æвæццæгæн, йæ сæнтты 
Æнхъæлы — й’ амондыл тыхсын, 
Мæ сæр йæ сæрвæлтау хæссын... 
Уæдæ, æндæр ма мæ цы мæт и! 
Мæнæн дон Фелис у мæ цард. 
Йæ фæрцы банкъардтон фыццаг уарзт. 
Фæцис уал иу чындзæхсæв раууат, 
Ныр дауын дыккагмæ мæ кард. 

308 Ходы Камал 
Æз исын уыцы хæс мæхимæ... 
Уæдæ æвдисæн ут сымах: 
Нæ уыдзæн аргъуаны йæ къах 
Нæ — Аннæ, нæ — Эленæимæ! 
Донья Эленæйы хæдзары. 
5-æм фæзынд 
Дон Фелис, Лопе. 
Дон Фелис 
Цæуынц мæ хъуыддæгтæ рæстмæ! 
Гуырысхо нал кæны сæ иу дæр. 
Лопе 
Мадрид ныр базондзæни — чи дæ. 
Æнхъæлдæн, аккаг сын фæдæ. 
Дон Фелис 
Цъыфкалæг сарæх и нæ зæххыл. 
Зылыны ном ысбадти растыл. 
Лопе 
Кæд дын ныккалдтой цæхх дæ мастыл, 
Уæддæр æгæр тыхсыс... 
Дон Фелис 
Мæныл 
Уæд бадт цагъары ном! 
Лопе 
Дывзагон 
Лæгтæй æгæр байдзаг нæ зæхх. 
Дон Фелис 
Нымæц сын нал и, зæгъгæ, зæгъ! 
Лопе 
Æмæ цы нæ æлгъаг фыдраконд 
Хæссынц сæ сæрмæ! 

Тæлмацтæ 
309 
Дон Фелис 
Цымæ, ныр, 
Æнæ хахуыртæй нæй фæцæрæн? 
Лопе 
Мах уал сæ нал ыстæм нæ сæрæн! 
У хахуыр зинты цот! 
Дон Фелис 
Бæлвырд. 
Йæ нысан иунæг у æрмæстдæр: 
Скæ саглæгтæн сæ ном дзырддаг; 
Тæппуд чи у æмæ æлгъаг, 
Хон уыдон дунейы хæрзæгтæ... 
Лопе 
Бæргæ, куы нæ сæм уаид хъусæг, 
Куы нæ сын ’вæриккой ыссыр, 
Æрæнцаиккой уæд чысыл, 
Æмæ нæ дуне уаид рухсдæр. 
Кæннод цы мæрддаг цард у ай: 
Козбау дзырдхæсджытæй, быдзæутæй 
Кæнæм бæз-бæз. Кæд уай дзырддзæугæ, 
Мыггагмæ — дам-думтæ дæ хай. 
Кæннод цæйбæрц тауынц быцæутæ 
Рæстуд адæмты ’хсæн! 
Дон Фелис 
Ай-ай! 
Стæй ноджы бафиппайдтон, лæг 
Куы вæййы магуса, фæныкгуыз — 
Дæ хорз дын федта, уæд фæрынчын, 
Уымæн æмæ кæны хæлæг. 
Куы хъусид хицауад мæнмæ, 
Уæд магусатæ сты нæмгæ. 

310 Ходы Камал 
=====================================================^ 
Лопе 
Æнцой мын иу хъуыды нæ дæтты: 
Дæуæн та раздæхти дæ кад 
Æмæ йыл нæй зæгъæн дыккаг, 
Фæлæ куыд кæнгæ у мæнæн та? 
Æлгъаг у мавырæн йæ ном дæр. 
Кæдæй нырмæ сдæн Арамбель? 
Уæд мын мæ мард ныртæккæ фен, 
Кæд мæ нæ фесафой бынтондæр. 
Куы ахæссой Алжирмæ мæн, 
Уæд ма æнæ дæу æз цы дæн? 
Дон Фелис 
Мæ хæлар, нæй бындур дæ мастæн: 
Мах иумæ ’рцыдыстæм æфхæрд, 
Æмæ кæд æз ысраст дæн, уæд 
Ды дæр, ай-ай, мæнимæ сраст дæ. 
Лопе 
Сеньор, бæргæ сдæ ды æвыд, 
Нæуæг дæм дзурдзысты уæзданæй... 
Уæд та ма исты де Оканья 
Куы хуындаид мæ фыдыфыд! 
Гъе — Сайде де Сокодовер 
Хуынди, зæгъгæ, уæддæр ма — гъа! 
Ныр та цы чындæуа — мæгъа... 
Мæ худинаг кæны дывæр: 
Дæ фыдæл, дам, уыди Мулей!.. 
Дон Фелис 
Фульхенсьо ’рбацæуы, фæхæц 
Дæ дзыхыл. 
Лопе 
Рантысыдтæн æз 
Архиепископы гуырдзæй! 

Тæлмацпгæ 
311 
6-сем фæзынд 
Чи уыдис, уыдон æмæ дон Фульхенсьо. 
Дон Фульхенсьо 
Ныффæстйат дæн. Уæздан сеньор, ныббар мын. 
Нæ рæстæг нын нæ къабæзтæ бæтты. 
Мæ куыстæгтæй бынтон мæ сæрæн нал дæн. 
Дон Фелис 
Салдат дæн æз, мæ инæлар та — ды. 
Дæуимæ ’рлæууын у мæнæн егъау кад. 
Уæдæ, Хуыцауæй арфæгонд фæут — 
Æрæджы мын мæ иу хæрзгæнæг загъта, 
Зæгъгæ, дам, мыл хæрзаудæн кæнут. 
Фырамондджынæй нал дæн æз мæ сæрæн, 
Дæ хъæбулау фæзындтæн ныр дæумæ. 
Дон Фульхенсьо 
Хуымæтæг дзырдтæй у мæнæн зын зæгъæн, 
Дæу фендимæ цы амонд каст мæнмæ. 
Мæ иунæг чызджы æз дæттын дæ къухтæм, 
Нырæй фæстæмæ ды йæ хицау дæ. 
Æмæ цæмæй уæ фидæн уа рæсугъддæр, 
Сты уый тыххæй мæ арфæтæ цæттæ. 
Элены æз нæ раттаин дæлдæрæн. 
Табу Хуыцауæн — хорз базыдтон дæу. 
Бæргæ, уыди мæ чызг нывгонд æндæрæн, 
Мæ хæрз æрвадæн — фæлæ с’ амонд нæу... 
Æгайтма ныл дæу хуызæн къабаз бафтдзæн. 
Сеньор, мæ зæрдæ дзуры ныр мæнмæ, 
Цыма мæ чызг дæр разыйы дзуапп ратдзæн. 
Дон Фелис 
Кæцæй мæм касти ац’ амонд, цымæ! 
Цæй, бадзырды нæ къухтæ ’рфыссæм тагъддæр, 
Цæмæй нæ дзырдæн фидæны уа аргъ. 

312 
Ходы Камал 
Дон Фульхенсьо 
Дæ къух æрæвæр ацы ран... стæй ам дæр... 
Нæ хъуыддаг нын рæстмæ фæкæнæд арв! 
Дон Фелис 
Цæй амондджынæй рантыстæн дунемæ! 
Налмас фæрдыгыл ныр мæ къух фæхæст — 
Рæхджы уыдзæни зæдты ’мсæр Эленæ 
Мæхи! Кæнынц мæ бæллицтæ æххæст. 
Дон Фульхенсьо 
Хæрзамонд уын Æппæтфæлдисæг раттæд! 
Дон Фелис 
Цытджын сеньор, дæ иунæг дзырдæй æз 
Мæхи уæларвон дауджыты ’мсæр хатын. 
Лопе 
Уæдæ мæнæн ныр амоны мæ хæс 
Сымахæн арфæ ракæнын æргомæй! 
Дон Фелис 
Ах, Лопе, Лопе, амондджын дæн æз! 
Л о п е (æрдæгхъæлæсæй). 
Уый фенд зоны. 
Дон Фелис 
Цæмæн уый зæгъыс? Ома?.. 
Лопе 
Хуыцау дæ хизæд Аннæйæ æрмæст! 
Дон Фелис æмæ Лопе ацыдысты. Æрбацыди донья 
Эленæ. 
7-æм фæзынд 
Дон Фульхенсьо, донья Эленæ. 
Донья Эленæ 
Цы фæцис, ацыди дон Фелис, 
Æви ма ’рбаздæхдзæн, мæ фыд? 

Тæлмацтæ 
313 
Дон Фульхенсьо 
Бæргæ мæ де ссарын фæндыд, — 
Зæгъын, дæхи цæстæй йæ фенис. 
Гъестæй уæд загътон, зæгъын, кæд 
Йæхæдæг й’ амондыл тыхсы, 
Уæд нæм ныр сусæгæй кæсы... 
Донья Эленæ 
Æнхъæлдæн, сиу кодтат уæ фæнд? 
Дон Фульхенсьо 
Куы зонис, чи уыд ам ныртæккæ! 
Донья Эленæ 
Дæхæдæг мын куы загътай, дон, 
зæгъгæ, уæд сусæгæй хъуыстон! 
Дон Фульхенсьо 
Уæдæ кæм фехъуыстай æппæт дæр, 
Зæгъ уым: цы дзуапп ын дæттыс? 
Донья Эленæ 
Хуыздæр амондмæ æз нæ кастæн. 
Стæй кæд ныфс бавæрдтай ныхасæй, 
Уæд ма цы зæгъынхъом дæн æз! 
Дон Фульхенсьо 
Хæрзаив — фезмæлдæй, ныхасæй, 
Йæ мыггаг — намысджын, уæздан. 
Нæ, нæ! Нæ уыдзыстæм хъæстаг! 
Донья Эленæ 
Мыййаг, æндæримæ кæд баст у? 
Дон Фульхенсьо 
Фыццаг цы чызгыл дзырдта, уымæн 
Æппындæр нал кæны йæ кой. 
Донья Эленæ 
Мыййаг дзы кæд фæци сæргой? 
Дон Фульхенсьо 
Бæлвырдæй иу хабар зæгъдзынæн: 

314 
Ходы Камал 
Нæ фæччы а хъуыддаджы тагъд. 
Йæ мыггаг кадджын у, æнæрцæф... 
8-сем фæзынд 
Чи уыдис, уыдон æмæ М е н д о с æ. 
Мендосæ 
Бæрзонд Меркурийæн йæ фæрцы, 
Сеньортæ, ссардтон æз сымах! 
Дон Фульхенсьо 
Æмæ цæй номыл уыд дæ тахт? 
Æви нæм цины уац хæссыс? 
Мендосæ 
Æниу кæм калдзыстут цæссыг! 
Дон Фульхенсьо 
Цæй, дзургæ, дзургæ, уæдæ, тагъд! 
Мендосæ 
Мæ хæрзæггурæггаг — дæумæ. 
Ныртæккæ ’ртæ лæджы сæ бæхтæй 
Нæ кæрты ’рхызтысты. Дзæбæхтæ 
Куыннæ ис адæмтæй, фæлæ 
Сæ иу бынтон тæмæнтæ калы. 
Нырма хæрз сывæллон, æвзонг. 
Йæ дарæстæ — хæрдгæбыд, ног. 
Æрттивы, мæнæ цыма стъалы. 
Бæхæй уа, барæгæй — æвзистæй 
Кæны æмæрттывд... Сеньор, кæд 
Мæ зæрдæ мæн нæ сайы, уæд 
Нæ уазæг дард ранæй æрвыст у. 
Бæлвырддæр дзургæйæ та у 
Дæ хæрз æфсымæры лæппу. 
Дон Фульхенсьо 
Гъеуый дын диссаджы хабар! 

Тæлмацтæ 
315 
Эленæ, уый æнхъæл та чи уыд! 
Йæ цыд нæ фидыдимæ сиу и... 
Æнхъæлдтам мах, зæгъгæ, у мард, 
Ныр нæм сæрæгасæй фæзынди. 
Стæй ноджы — цавæр цъусдуг! Ныр 
Куыд райсон Фелисæй мæ дзырд? 
Нæ хъуыддаг къуырцдзæвæнмæ ’рцыди! 
Æнхъæлдæн, худинаг кæндзынæн. 
Фæдзур сæм! 
Мендосæ 
Уый фæуæд мæ бар. 
(Ацыди.) 
Æрбацыдысты И н е с нæлгоймаджы дарæсы, стæй 
Кабрерæ æмæРибас. 
9-æм фæзынд 
Чиуыдис, уыдон, Инес, Кабрерæ æмæРибас. 
Дон Фульхенсьо 
Хуан!.. Мæ иунæг ныфс! Ныббар! 
Зæгъгæ, ма искæдбон зындзынæ, — 
Æнхъæл уый нал уыдтæн... 
Инес 
Зæгъын дын, 
Мæ иунæг фыдыфсымæр: æз 
Æнæ дæу кæд фæхастон рæз, 
Уæддæр мæ цъусдуг рох нæ уыдтæ. 
Дон Фульхенсьо 
Ыслæг — ныхасæй уа, хъуыддагæй. 
Эленæ! Де ’рвадмæ кæсыс? 
Инес 
Элен? Мæ иунæг хо, зæгъыс? 

316 Ходы Камал 
Донья Эленæ 
Мæ хæстæг! Нал дæ федтон рагæй! 
Инес 
Зæххон сылгоймаг зæдау уа, 
Уый фыны фендæуыд æрмæстдæр. 
Мендосæ 
Хуан куыд аив у, куыд рæсугъд! 
Дон Фульхенсьо(мува/?алме). 
Мæ чемы не ’рцыдтæн нырма, 
Фæлæ æгайтма афтæ рауад. 
(Инесæн.) 
Æцæг бæгъатырау ныддæ. 
Зæгъгæ, дыл амбæлдтæн, уæд дæ 
Нæ базыдтаин æз. 
Инес 
Фæстаг хатт 
Кæрæдзи раджы федтам, раджы... 
Фæлæ дæ базыдтаин æз. 
Бынтондæр н’ аивтай дæ хуыз. 
Æрмæст фæхалас и дæ зачъе. 
Дон Фульхенсьо 
Цы кæнæм! Рæстæг нæ кæм фæрсы! 
Инес 
Æз ма хæрз сывæллон уыдтæн, 
Фæлæ уæм тынг арæх цыдтæн — 
Эленæмæ. Уæд ма цы ’мбæрстам! 
Æрмæст йæ фендмæ кодтон тагъд. 
Æрлæууыд не ’взонг цард мæ зæрдыл... 
Хуыссæг мæм нал цыдис æмгæрон: 
Зæгъын, цы хуызæн у ныр та? 
Фæлæ цы федтон ныр мæ цæстæй, 
Нæй уымæн радзурæн ныхæстæй. 

Тæлмацпгæ 
Æрвон — дæ уынд æмæ дæ конд, 
Цæстæй дæм нæу кæсын мæ бон! 
Дон Фульхенсьо 
Мыййаг, кæд бастадтæ фæндагыл? 
Куыд уыд дæ балц? 
Инес 
Æвзæр нæ уыди. 
Дон Фульхенсьо (иуварсмæ). 
Бæргæ йын дзуапп дæттын нæ хъуыди 
Дон Фелисæн. Ныр дæн мæ раны! 
(Инесмæ.) 
Мæ иунæг æфсымæр куыд цæры? 
Инес 
Дзæбæх у тынг. 
Дон Фульхенсьо 
Фыстæг дзы нæй? 
Инес 
Бынтондæр байрох и мæнæй. 
Мæ лæггадгæнджытæй мæ сæрæн 
Æппындæр нал дæн. Раст Севилы 
Мæ дзаумæтты чырыны бын 
Лæууы йæ фыстæг дæр... 
Дон Фульхенсьо 
Мызд сын 
Хуыцауы дзæгъæлы нæ фидæм 
Нæ лæггадгæнджытæн, стæй хæрд? 
Инес 
Уæдæ ма ахæм ми кæм фенди! — 
Мæ лæвæрттæ мæхи Эленæн 
Сты уыцы чырыны æвæрд! 
Рибас 
Уæ разы у сыгъдæг мæ уд. 
Сеньор, ныххатыр нын кæн махæн: 

318 
Ходы Камал 
Цæуæм Севилæй ардæм саргъыл — 
Нæ бон уæззау хæссын нæ уыд. 
Кабрерæ 
Фæлæ къуырисæрæй-дыццæгæй, 
Сеньор, уыдзæни чырын ам. 
Æрмæст нæм ма фæут хæрам. 
Инес 
Кабрерæ, бацархай, æцæгæй. 
Дон Фульхенсьо 
Ам махмæ сау гæххæтт ыссыд, 
Зæгъгæ, дам, бафтыдтæ ды мæрдтыл... 
Инес 
Мадридмæ тахтæн æз уæлæрвты, 
Мæ уарзт мæ риуы артау сыгъд! 
Æвзæр, дам, йе ’взæрыл нæ сæтты — 
Мæ адзал къорд хатты уыдтон. 
Донья Эленæ 
Æз дын дæ хабæрттæ зыдтон — 
Пырх кодтай дардбæстаг æфсæдтæ! 
Инес 
Тæхæм дын наупæлæзыл мах. 
Кæсæм дын — абырджытæ мæнæ. 
Æваст ныл атыхстысты æмæ 
Æвиппайды — гæрах! Гæрах! 
Сæ кæрдтæ акалдтой цæхæртæ. 
Сырдтау нæм агъуыдæй цæуынц, 
Сæхи ныл комкоммæ цæвынц. 
Æз дæр кæм æхсæстон æхсæртæ! 
Зæгъын, уæддæр хъæудзæн мæлын, 
Æмæ мæ дамбаца ысластон, 
Мæхицæн аууон ран ыссардтон, 
Æмæ сын сухты цагъд кæнын. 
Ныккæнæд де знагыл дæр мах бон! 

Тæлнацтее 
319 
Уыдысты бирæ, цыма быр. 
Нæ мыггаг сыскъуыйдзæни ныр, 
Зæгъгæ, мæхинымæры загътон. 
Уæддæр — мæлæт æмæ мæлæт! 
Æваст дын сабухта уæд денджыз, 
Мæрдты дæр ахæм уад нæ фендис! 
Æрмæстдæр уады фæрцы уæд 
Нæ нау æрбаирвæзти сурмæ. 
Нæ фегад кодтон æз мæ ном 
Гъестæй мæ фыдæлты цæсгом, — 
Лæууын сæрæгасæй дæ цуры. 
Дон Фульхенсьо 
Фесгуыхтæ, арфæ дын кæнын! 
Æгайтма баззадтæ æвыд. 
Донья Эленæ 
Мæ мойаг ам кæй ис, мæ фыд, 
Хъæуы уый Фелисæн зæгъын. 
Кæд, зæгъ, уæздан лæг дæ, дзырддзæугæ, 
Нæ ныхас ферох кæн уæд ныр. 
Дон Фульхенсьо 
Тæрсын, куы фæсайон мæ дзырд, 
Уæд хъуыддаг асайдзæн быцæутæм. 
Хуан! 
Инес 
Уæй, хъусын дæм. 
Дон Фульхенсьо 
Хуан, 
Зæгъ-ма: хъуыддаг кæнынмæ хъавыс? 
Инес 
Мæнæн уый амоны мæ намыс. 
Уæдæ цæй дымæгмæ дæн ам! 
Мæ сæр ыскодтон æз мæ уæлдай 
Æмæ мæ амондмæ цыдтæн — 

320 Ходы Камал 
Адзалæй царды ’хсæн уыдтæн. 
Кæд исты рауайа мæ фæндæй, 
Нæ хъысмæт баиу кæнæм кæд, 
Уæд нæм кæндзæн Мадрид тæхуды. 
Дæхицæн ахæм уыд дæ хъуыды, 
Стæй ахæм уыд мæ фыды фæнд. 
Йæ сæрты ахизын... 
Дон Фульхенсьо 
Æнæмæнг! 
Цæуыл ма дзурæм ныр, цæуыл? 
Æз уал дон Фелисмæ цæуын. 
Донья Эленæ 
Тмæст тагъддæр. 
Дон Фульхенсьо 
Абадут æнæ мæн. 
Эленæ, истытæ уал кусут. 
Уæдмæ фæзилдзынæн æз дæр. 
Инес 
Хорз, хорз, æнхъæлмæ дæм кæсæм! 
10-сем фæзынд 
Донья Эленæ, Инес, Кабрерæ, 
Рибас. 
Инес 
Элен! Мæ цардамонд, мæ рухс хур! 
Дæ уынд мæ зæрдæйæн æхцон у. 
Æри-ма, апъа дын кæнон! 
Мæ цинæн нал и, нал кæрон. 
Донья Эленæ 
Фæбадтæн, ме ’фсымæр, дæ номыл. 
Фæзындзынæ мæм, уый зыдтон. 

Тæлмацтсе 
321 
Уынын дæ мæнæ ныр мæ разы 
Æмæ дæ ноджы тынгдæр уарзын. 
Инес 
Дæ усгур дæн, Эленæ? 
Донья Эленæ 
О. 
Инес 
Уæдæ ма де ’фсымæр куыд дæн? 
Нæ, нæ, æфсымæрæй мæм ма дзур! 
Донья Эленæ 
Мадриды ахæм хъуыддаг барст у. 
Вæййы нæм ноджыдæр фыддæр. 
Инес 
Ау, афтæ уа? Уæдæ уый зæгъ! 
Мæ сонт уайдзæф фæстæмæ исын. 
Мадриды хи куыд хъæуы ’вдисын, 
Гъеуый мын бацамон дзæбæх. 
Донья Эленæ (иуварсмæ). 
Æвæдза, стыр диссаг у уарзт! 
Æз рæзтæн Фелисæн йæ койæ, 
Ныр мæ æрбайрох ис æмбойны — 
Æндæры бауарзтон æваст. 
Инес (иуварсмсе). 
Фæсыкк та Фелисæн йæ сау фæнд. 
Фæстæдæр фендзæни, фæлæуу! 
К а б р е р æ 
Куыд у, нæ хо? 
Инес 
Мæгуырау нæу. 
К а б р е р æ 
Дæ хъуыддæгтæ дæ къухы бафтæнт! 
Кабрерæ æмæ Рибас ацыдысты. Æрбацыдис Э р н а н д о. 
11 Ходы Камал 

322 
Ходы Камал 
11-æм фæзынд 
Донья Эленæ, Инес, Эрнандо. 
Э р н а н д о (донъя Эленæйæн). 
Дæ къарет дуаргæрон лæууы — 
Дæ бардзырд сæххæст кодтон, ме ’хсин. 
Донья Эленæ 
Мæ къарет? Ницыуал ис не ’хсæн 
Æмæ уæ аздахин, бæгуы, 
Дæу дæр, дæ бæхты дæр фæстæмæ! 
Фæлæ куы фæхæрам уа Фелис! 
И н е с (донья Эленæйæн). 
Ехх, уыцы ног къареты демæ 
Кæрæдзи фениккам хæстæгмæ! 
Уæдæ дын æз лæвар кæнын... 
Донья Эленæ 
Хуан, æхсызгон мын уыдзæни! 
Эрнандо 
Сеньор, дæ иузæрдыг фæсдзæуин... 
Инес 
Цы ныйичъи дæ ныр мæныл? 
Æхца та домыс? Гъемæ хорз, 
Æрмæст уал мæ ныллас нæхимæ. 
Эрнандо 
Нæ, нæ! 
Инес 
Уæдæ? 
Эрнандо 
Бар ратт, дæ риумæ 
Мæ къухæй февналон, сеньор. 
Инес 
Цæй охыл? 

Тæлмацтæ 
323 
Эрнандо 
Зонын фæнды мæн, 
Кæддæра дон Хуан æцæг дæ. 
Инес 
Кæмдæр ныррасыг дæ, æнхъæлдæн. 
Эрнандо 
Кæд дæн, уæддæр сæнæй нæ дæн. 
Мæнмæ гæсгæ, сахаты размæ, 
Сеньор, сылгоймаг уыдтæ ды! 
Инес 
Ныхъхъус у! Афтæ дæ фæнды, 
Цæмæй дын де ’дылы ныхасмæ 
Дзæбæх дæ хæмхудтæ фæнæмой? 
Донья Эленæ 
Хуан, нæма цæуæм? Кæм дæ? 
Инес 
Цæуæм, цы ми кæнæм уæдæ! 
(Иуварсмæ.) 
Эрнандо, ’нæрай дзы фæкæной! 
Æваст кæцæй æрхауд, кæцæй? 
Йæ къарет сау сындзыл фæтæра! 
Цæй, хорз! Æркæсæм уал, кæддæра 
Пайдайæ ц’ айсиккой мæнæй! 
Э р н а н д о (иуварсмæ). 
Ай циу? Мæ цæстытæ мæ сайынц, 
Æви мыл рахатти Хуыцау? 
Инес у ай æви Хуан? 
Мæ цæстыл сау диссæгтæ уайы! 

324 Ходы Камал 
Дон Фелисы хæдзары. 
12-æм фæзынд 
Дон Фульхенсьо, дон Фелис. 
Дон Фульхенсьо 
Мæ цæсгом ма цы фæкæнон, нæ зонын! 
Дон Фелис 
Цытæ дзурыс, цытæ дзурыс, сеньор! 
Дон Фульхенсьо 
Кæддæр мæм иу лæг Индийæ æрбацыд 
Æмæ мын загъта: дон Хуан фæмард... 
Нæ удтæ сты Хуыцауы къухты, æмæ 
Мæн дæр мæнг хабар бауырныдта. Уым 
Абырæгæй, ызнæт денджызæй, уадæй 
Цы нæ ис, ахæм нæй. Æмæ, зæгъын, 
Æвæццæгæн, æцæг бабын мæ хæстæг. 
Фæлæ цыфыддæр хъизæмæртты сæрты 
Фæцыд — æрмæст Эленæйы сæрвæлтау. 
Зæгъгæ, нæ дæн йæ фыдимæ ныхасгонд, — 
Хуаны бирæ ’хцаты бæсты райсин 
Дæуæн дæ зонд, дæ уæздан номы кад. 
Дон Фелис 
Гæды ныхас нæ зæгъдзынæн: зын мын у! 
Фæлæ цы кæнон? Нæй æндæр гæнæн! 
Æрмæст мæм ис зыбыты иунæг курдйат: 
Мæ къарет уæд мыггагмæ дæр сымах. 
Хæдзар-хæдзар кæдмæ хъеллау кæндзæни? 
Уый аив нæу. 
Дон Фульхенсьо 
Фæхуддзысты ныл адæм. 
Эленæйы дæ къареты куы феной, 

Тæлмацтæ 
325 
Зæгъ-ма мын, уæд цы ахъуыды кæндзысты? 
Бæллиццаг у дæ рæдаудзинад тынг, 
Фæлæ тæрсын: ысмæсты уыдзæн ме сйахс. 
Æмæ дæ курын: баззайæм хæлæрттæй. 
Æз дæ, сеньор, мæхи зæнæгау уарзын. 
Дон Фелис 
Дæ фырт уæвын мын кад уаид æрмæст. 
Æмæ дæ курæг дæн, сеньор Фульхенсьо, 
Зæгъ-иу дæ чызгæн арфæтæ мæнæй: 
Хъыгагæн, зæгъ, мæ бинойнаг нæ бадæ, 
Фæлæ мæ, зæгъ, дæ кæнгæ ’фсымæр хон. 
Дон Фульхенсьо 
Зæгъдзынæн ын. Дæ уæздан дзырдæй — бузныг. 
Цæй, хорзæй баззай. 
Дон Фелис 
Арвы уазæг ут! 
Дон Фульхенсьо ацыди. 
13-сем фæзынд 
Дон Фелис, иунæгæй. 
Дон Фелис 
Мæ хъуыдытæ мын бамбæрстой уæлæрвтæ: 
Мæ маст ныр райстон Аннæйæ мæ фаг, 
Эленæимæ нал ис мæн хъуыддаг. 
Мæстæй мæ марæд, сайæд мæ куыдфæнды — 
’Хсин Аннæмæ кæны мæ уарзт гуылфæнтæ. 
Фегад мæ кодта, бафхæрдта мæ карзæй, 
Уæддæр æй зæрдæ ноджы тынгдæр уарзы. 
Цы пайда у æнæхъуаджы хъуырдухæн! 
Рæхджы уæлахиз бафтдзæни мæ къухы! 

326 Ходы Камал 
14-æм фæзынд 
Дон Фелис, Лопе. 
Лопе 
Сеньор, æдзух мæм загъд-замана сисыс, 
Кæм бануæзтай, кæм нынцъыхтай, зæгъгæ. 
Æз та арахъ мæ дзыхмæ дæр нæ хæссын. 
Уæдæ ныр дæр та ног хабар куы зæгъон, 
Уæд ацæудзæни расыджы бæсты! 
Дон Фелис 
Кæд уый зæгъыс, æмæ Эленæ хъавы, 
Дард Индийæ Мадридмæ чи æрцыди, 
Гъеуыйимæ йæ цард баиу кæнынмæ, 
Уæд мисхалбæрц дæр ног нæу уый мæнæн. 
Æнхъæлдæн æмæ тынг расыг нæ дæ. 
Лопе 
Уый раст у, фæлæ... Иу хабар ма ис. 
Дон Фелис 
Зæгъæн ын нæй? 
Лопе 
Зæгъæн та йын куыннæ ис: 
Цæвиттон, абон армукъайы ’рцæуын. 
Кæсын дын иу ран, æмæ дын — дæ къарет. 
Йæ мидæг та Эленæимæ бады 
Æвзонг лæппу; йæ мойаг у, куы загътой, 
Уæд æм лæмбынæг бакастæн æмæ дын... 
Сеньор, зæгъ-ма, дæумæ гæсгæйæ, чи уыд? 
Дон Фелис 
Дзур, дзур! 
Лопе 
Зæххыстæн, Аннæйы ’ххуырст, Хилæ! 
Дон Фелис 
Æнхъæлдæн дзы ныллæтъирдтай сæударæй! 

Тæлмацтæ 
327 
Лопе 
Нæ загътон гъер! Уый Хилæ уыди, Хилæ! 
Кæд уый нæ уыд, уæд та — хæйрæг йæ хуызы! 
Дон Фелис 
Дæ сæр кæм ис? Æмæ, зæгъæм, фод афтæ, — 
Уæд дын ныртæккæ аннæтæм цæугæ у: 
Дæхæдæг фен, цымæ, цы фæцис Хилæ. 
Лопе 
Кæмæн цæугæ у? 
Дон Фелис 
Лопейæн æрмæст. 
Лопе 
Цæмæн, сеньор? 
Дон Фелис 
Мæнæн мæ зæрдæ ’нкъард у. 
Æцæгæй уарзын — Аннæйы æрмæст. 
Кæй-ма зыдтон сылгоймагæй æндæр, 
Уыдысты уыдон ирхæфсæн, рæстæгмæ, 
Æмæ мæ ’ндæвтой боныгон æрмæст. 
Уæд ме ’хсæвтæ та сбон кодтон, о Лопе, 
Йæ рудзынджы бын Аннæйæн, мæ зæдæн. 
Лопе 
Фыццаг хатт донья Аннæйæн куы загътон, 
Зæгъын, дæ Фелис бауарзта, уæд мын 
Йæ фырцинæй цы лæвæрттæ фæкодта! — 
Зæронд хæдæттæ, дзабыртæ, къандзолтæ 
Æмæ æндæр æнæпайда бырон... 
Фæлæ йыл ды дæ зæрдæ сивтай æмæ рауад, 
Цыма йын æз гæды ныхæстæ кодтон. 
Дыккаг хатт æй куыд афæливон уæд? 
Сеньор, загъ-ма: зæрдиагæй йæ уарзыс? 
Дон Фелис 
Кæд нæ, уæд мæ æргæрах ласæд арв! 

328 
Ходы Камал 
Лопе 
Уæдæ-иу дзы мæн аххос ма уæд мацы. 
Дæттыс мын дзырд? 
Дон Фелис 
Хæрын дын ард уæлæрвтæй. 
Цæугæ! 
Лопе 
Цæуын. 
Дон Фелис 
Æнхъæлмæ дæм кæсдзынæн. 
Лопе 
Эленæйæ уал фервæзтæ æгайтма! 
Дон Фелис 
Æнæ Аннæ мæ бон фæцæрын нæу! 
Донья Аннæйы хæдзары цур. 
15-æм фæзынд 
Донья Аннæ, Инес лæггадгæнæджыдарæсы. 
Донья Аннæ 
Дæ къухы стыр диссæгтæ бафтыд! 
Инес 
Мæ балц уæлахизæй фæци. 
Донья Аннæ 
Æвзæр нæ ацардтæ дæ балцы! 
Инес 
Æхцайæ йын æлхæдтон алцы. 
Донья Аннæ 
Ома, лæвæрттæ? 
Инес 
О, æхсин. 
Сыгъзæрин къухдарæн, цæнгдарæн... 
Зæгъын, мæ мæгуыр хуынтæ райс. 

Тæлмацтæ 329 
Чысыл кæй ысты, уый æмбарын, 
Фæлæ дыл, зæгъын, тагъд лæварæн 
Зæххæмбæрц мулк æмбæлдзæн раст. 
Донья Аннæ 
Æхца йын йе ’ххуырстытæн раттай? 
Инес 
Æнæмæнг, ме ’хсин. 
Донья Аннæ 
Уæдæ афтæ! 
Æхцайыл ма бацауæрд ам: 
Зæгъ дзы фыдгулæн дæр салам 
Æмæ фæкъаддæр уа дæ катай. 
Инес 
Ныр уымæ искæуылты бакæс! 
Мæгуырæг... 
Донья Аннæ 
Бауарзта дæ, ау? 
Инес 
Æрсади афонмæ уæззау 
Фыруарзтæй. 
Донья Аннæ 
Бафтыдтай йыл сагъæс. 
Хæйрæг нæ сарæхсид дæуау! 
Инес 
О! Къареты бынтон фæсæлхæр! 
Донья Аннæ 
Цы ’рцыдис къареты та ногæй? 
Инес 
Кæрæдзийы æмбуар нæ зæнгтæ 
Æнæ ’взагæй ныхæстæ кодтой. 
Донья Аннæ 
Дæу хуызæн не сфæлдыстой зæдтæ! 
Лæгæн æрмæст йæ хуызы цæуыс. 

330 
Ходы Камал 
Фæлæ æрдзæй фæдæ ды лæг — 
Æз дæр дæ бауарзтаин уæд! 
Инес 
Уæдæ! Æндæр ма мæ цы хъæуы! 
Эленæ мын æгъгъæд фæуæд! 
Донья Аннæ 
Дон Фелисæн — мæтаг, сæры цæф, 
Хъæздыг бинойнаг та — дæуæн! 
16-сем фсезынд 
Чи уыдис, уыдон æмæ Л о п е. 
Лопе 
Æхсинтæ, бахæрон уæ рынтæ, 
Фæзынд уæм иу хайуан — цæрынхъуаг, 
Æнæ уæ баххуысæй мæлдзæн. 
Инес 
Ау, Лопе? 
Лопе 
Хилæ? 
(Иуварсмæ.) 
’Рцыдтæнсаст. 
Ам нозты аххос нæу æрмæстдæр... 
Бынтон æй бакодта цæрмæстыгъд! 
Чердæмфæнды дæр æй иваз — 
Нæу а чызг индиаг нæл хъаз! 
Донья Аннæ 
Фæндаг нæм нал зоныс æппын? 
Лопе 
Сымах мæн æвзагæй нæ зонут. 
Æз сау дæн, мавыры лæппын... 
Зæгъут-ма: афтæ мæ нæ хонут? 

Тæлмацтæ 
331 
Уæдæ уын уый дæр ма зæгъын, 
Кæй дæн æз Арамбель Мулей. 
Цæрын Алжиры ’мæ мын ардæм 
Æдзух цæуыны фадат нæй. 
Донья Аннæ 
Куыд у Эленæ та? Æнкъард у? 
Лопе 
Ныффидыдтой кæдæй-уæдæй 
Знон Фелисимæ. 
Донья Аннæ 
Цы? Куыд загътай? 
Инес 
Цымæ дæ даргъ æвзаг цы суагътай? 
Ныртæккæ ног къареты бадти 
Йæ ног усгуримæ Эленæ. 
Лопе 
Цымæ, мæныл та ныр цы ’рхаз^ди? 
Æргом цæуыннæ дзурын уемæ? 
Æхсин, мæ хицауы фæдзæхстæй 
Фæзындтæн аивæй, цæмæй 
Фæстæмæ фидар уац ныххæссон: 
Ис демæ фидыд æви нæй? 
Æз зонын а фæдзæхст æрмæстдæр 
Æмæ мæ бадомдта, цæмæй 
Сымахæн ма скæнон йæ кой дæр. 
Æмæ йын бахордтон уæд ард. 
Сымахæн дæр уыдзæн æнцондæр, 
Мæнæн та — ’нæмастдæр мæ цард. 
Мæ фæнд: сымах дæр мæ нæ фарстат, 
Æз дæр уæм не скодтон ныхас дæр. 
Донья Аннæ 
Æгæр мын бафхæрдта мæ зæрдæ! 

332 
Ходы Камал 
Лопе 
Нæ, нæ! Хынджылæг кодта уый! 
Йæхицæй хъазагдæр кæм и! 
Æмæ ныр баззади æфхæрдæй. 
Уæдæ йæ кæд чысыл дæр уарзыс, 
Уæд райс фыссæн æмæ гæххæтт 
Æмæ йæм цалдæр рæнхъы афысс: 
Фæуæд, зæгъ, рог митæн æгъгъæд, 
Фæзын, æнхъæлмæ дæм кæсын... 
Кæннод дæ рудзгуытæн сæ бынæй 
Æдзух дæ уаты ’рдæм кæсы, 
Æмæ йын сæррайæ тæрсын. 
Æппындæр не ’фсæды дæ уындæй! 
Донья Аннæ 
Ах, Хилæ, стыр бузныг! 
Лопе 
Цæугæ, 
Æхсин, æмæ писмо фысгæ! 
Донья Аинæ 
Мæ фыд мыл амæлдзæни дисæй! 
Лопе 
Дæумæ бæллы, фыруарзтæй ризы! 
Донья Аннæ æмæ Лопе мидæмæ бацыдысты. 
17-æм фæзынд 
И н е с, иунæгæй. 
Инес 
Ныр мын кæй аххос у, æвæдза? 
Мæхицæн сарæзтон бæллæх... 
Хуыздæрæнхъæл кæдæм бацæуын, 
Æнамонддзинад арын уым. 

Тæлмацтпæ 333 
Уæдæ, цæй раст загъта, цæй дæсны 
Кæддæрты иу зондджын поэт: 
«Æнамонд цард дын сныв кодта хъысмæт, 
Хуыздæр амондмæ мауал бабæлл уæд». 
Хæххон цæугæдæттæй æвзæры 
Егъау цæугæдон — Мансанарес, 
Фæлæ куы ’рбантæф кæны сæрд, 
Йæ дон уæд байсысы, цæссыгау. 
Æз дæр, мæгуыр, ныллæг уæвгæйæ, 
Бæрзонд ыстæхыныл фæлвæрдтон, 
Зæгъын, уон Фелисæн æмсæр... 
«Æнамонд цард дын сныв кодта хъысмæт, 
Хуыздæр амондмæ мауал бабæлл уæд». 
18-æм фæзынд 
Инес, Эрнандо. 
Эрнандо 
Нæй къарет иунæгæй ныууадзæн 
Æмæ мын фездыхсæн нæ уыд, 
Æндæра рагæй фæндыд мæн 
Дæуимæ адзурын лæмбынæг... 
Ай циу? Мæ цæстытæ мæ сайынц? 
Сеньор Хуаны бæсты иубон 
Нæ уыди ацы чызг? Инес? 
Гъа, æз, хуымæтæг лæг, рæдийын, 
Фæлæ куыд фæрæдыди æрдз та? 
Кæнынц мæ цæстытæ дæр тартæ, 
Мæ уд дæр уарзты зынджы ссау, 
Æмæ æхсæв сæнттæ цæгъдын... 
Лæвæрд у а сахат Хуыцауæй, 

334 
Ходы Камал 
Уæдæ мæм иучысыл ыскæс, 
Инес, дæ сайæгой цæстытæй! 
Инес 
Цу, фесæф! Амардзынæн дæ! 
Эрнандо 
Æрбайхъус-ма... 
Инес 
Ысуадз, зæгъын! 
Эрнандо 
Инес! 
Инес 
Ныхъхъæр кæндзынæн æмæ 
Зæгъдзынæн адæмæн, зæгъгæ, мын 
Эрнандо хъавыди тыхми... 
Ысуадз! 
Эрнандо 
Цæй, хорз, фæуæд уал афтæ. 
Фæлæ дæуæн мæ тæригъæдæй 
Бæрзонд арв рахæсдзæн тæрхон! 
(Ацыди.) 
19-æм феезынд 
Инес, иунæгæй. 
Инес 
Ныр ма цæмæн цæрон, кæмæн? 
Дон Фелис нал ис ныр мæнæн. 
«Æнамонд цард дын сныв кодта хъысмæт, — 
Хуыздæр амондмæ мауал бабæлл уæд». 

Тæлмацтæ 
335 
20-æм фæзынд 
Инес, дон Фелис. 
Дон Фелис 
Нæй, Хилæ, а зæххыл ныртæккæ 
Мæнæй æнамонддæр, рыстдæр. 
Æмæ кæд бавдыстон бæлвырдæй, 
Кæй дæн уæздан мыггагæй, уый, 
Уæддæр мын ад мæ цард нæ кæны. 
Æз ацы хæдзары рæзты 
Кæнын дыууæрдæм ’хсæвæй-бонæй. 
Æмæ цæмæ бæллын уæд, Хилæ? 
Бæллын, куы мын ныббарид Аннæ... 
Æмæ дæ курын: цу, зæгъ ын... 
Инес 
Ныхъхъус у, саузæрдæ, дыдзæсгом! 
Кæдмæ мæ хъаздзынæ, зæгъ-ма? 
Инес дæн æз, Инес! Цæй Хилæ? 
Æз дæн хетафаг чызг! Рæхджы 
Дæ чындзæхсæв дæхи фæуыдзæн! 
Дон Фелис (иуварсмæ). 
Мæ Хуыцау, ног бæллæх та мæнæ! 
Инес 
Дæ уарзт, дæ сомытæ цы фесты? 
Дон Фелис 
Инес, дæу ракурын мæ фадат 
Нæ амоны, фæлæ дæ уый хыгъд 
Чындзы æз арвитдзынæн тагъд. 
Инес 
Зæгъ-ма, кæй мын равзæрстай мойæн? 
Дон Фелис 
Мæ бæхтæрæг Эрнандойы. 

336 
Ходы Камал 
Дзæбæх лæппу у тынг. Чындзæхсæв 
Мæ хардзæй уæд. 
И н е с (дон Фелисмæ амонгæйæ). 
Бæрзондылбадæг, 
Рæхджы йæ сау æвзалы бакæн! 
Уæдæ уæздан лæджы ныхасыл 
Æууæндæн уымæй уæлдай нал ис? 
Æниу цæуыл калын цæхæртæ? 
Дæ ныхас сæххæст кодтай ды: 
Зæрдæ мын бавæрдтай къаретæй, 
Ныр мын лæвар кæныс йæ бæсты 
Дæ къаретæн йæ бæхтæрæджы... 
Уæ, макæ, макæ дын зæгъын, 
Кæннод дын æз ысхос кæндзынæн! 
Дон Фелис 
Мæнмæ æртхъирæнтæ кæнынæй 
Нæ фæфос кæндзынæ ды бирæ! 
Зæфцы фыдæй мын м’ амонд ма хал. 
О, бамбар мæ: дæу ракурынæн 
Гæнæнтæ нæй. 
Инес 
Æрмæстдæр уымæн, 
Зæхкусæг кæй дæн? 
Дон Фелис 
Канд уый нæ. 
Ды ма дæ уый æдде хæрз мæгуыр. 
Инес 
Мæ фыды мын дзæбæх нæ зоныс! 
Ды раст дæ: кусæг лæг у ныр, 
Фæлæ мыггагæй у уæздантуг. 
Дон Фелис 
Уый зонын. 

337 
Инес 
Уæдæ дын æхца дæр 
Мæнæй фылдæр нæ ратдзæн иу дæр — 
Чындзæхсæвæн, чындзы дзаумайæн. 
Дон Фелис 
Ды? 
Инес 
Æз! 
Дон Фелис 
Хынджылæг кæныс? 
Инес 
Нæ! 
Сеньор! Дыууиссæдз мин дукаты 
Сыгъзæринæй. Æгъгъæд дын нæу? 
Дои Фелис 
Цы загътай, цы? Дыууиссæдз мины? 
Дæ зонд фæцыд æви? 
Инес 
Кæддæ 
Нæ уырны, уæд Фульхенсьойы бафæрс: 
Фульхенсьойы ’ввахс æрвадæл 
Æрбаласта дард Индийæ мæнæн 
Мæ чындздзон фæлыст. 
Дон Фелис 
Куыд? Цы ранæй? 
Инес 
Мæ мадæн йе ’фсымæртæй. Лимы 
Сты уыдон денджызон хæстонтæ. 
Æмæ мын дон Хуанмæ раттой 
Дыууиссæдз мин дукаты ’ххæстæй. 
Кæд дæ нæ уырны, уæд æнцонæй 
Дæ бон у сбæрæг кæнын уый: 
Уыныс, æрбацæуы Фульхенсьо, — 

338 
Ходы Камал 
Зæгъ ын æмæ дæхи цæсты раз 
Йæ сиахсаг Хуаны ’рфæрса. 
Дон Фелис 
Ай-ай! Дыууиссæдз мин дукатæй 
Цыфæнды саукусæг гæвзыкк дæр 
Уæздан ном балхæндзæн æмбойны! 
Инес, дæ ныхас кæд æцæг у, 
Дæу курын уæд æрмæстдæр æз! 
Инес 
Æцæг у! Цæй, æз уал дæ уадзын 
Фульхенсьоимæ. Хорзæй баззай! 
(Ацыди.) 
21-æм фæзынд 
Дон Фелис, иунæгæй. 
Дон Фелис 
Нæ, хъуамæ ма асайа мæн! 
Уæдæ кæд а хабар æцæг у 
Æмæ дыууиссæдз мин дукаты 
Йæ лæджы хæдзармæ æрхæсдзæн, 
Уæд, амæй номдзыддæр лæг ма уæд — 
Нæ дзы фæрæдийдзæни уый дæр! 
22-æм фæзынд 
Дон Фелис, дон Фульхенсьо. 
Дон Фульхенсьо 
Цæуын æз ныр Урбаномæ, цæмæй 
Фæкæнæм уым йæ хорзы кой Хуанæн. 
Салам дон Фелисæн! 

Тæлмацтæ 
339 
Дон Фелис 
Салам, сеньор, мæнæй. 
Дон Фульхенсьо 
Æвæццæгæн, дæу та хъæудзæнис Аннæ. 
Нæма бафидыдтат? 
Дон Фелис 
Нæма æххæст. 
Гъестæй, сеньор, мæ зæрды дæр нæма и... 
Æрбацыдтæн дæу фенынмæ æрмæст. 
Дон Фульхенсьо 
Дæумæ хъусын егъау кадыл нымайын. 
Цæй, дзур, сеньор, мæ бон кæд исты уа... 
Дон Фелис 
Мæ ныстуан у хæрз хуымæтæг, чысыл у: 
Хуаны-ма мын бафæрс, кæддæра 
Æцæг ысласта Лимæйæ чындзы хуын? 
Дон Фульхенсьо 
Æндæр ма цы? 
Дон Фелис 
Æппындæр ницы. 
Дон Фульхенсьо 
Уæдæ афтæ: 
Ныртæккæ дæр æй бафæрсдзынæн æз. 
Дон Фелис 
Кæнын дын уæдæ рагагъоммæ арфæ. 
Дон Фульхенсьо 
Дæуæн балæггад у, сеньор, мæ хæс. 
(Ацыди.) 

340 
Ходы Камал 
23-æм фæзынд 
Дон Фелис, иунæгæй. 
Дон Фелис 
Мæ ног амонд мæ къухы хорзæй бафтæд! 
Инес — æд æхца! О Хуыцау, æркæс! 
24-æм фæзынд 
Дон Фелис, дон Урбано, донья Аннæ, 
Лопе. 
Дон Урбано 
Нæ ныхас, уæдæ, фидар у ныр махæн. 
Лопе 
Мæ хицау — уæртæ. Цалæм дзы дæн æз? 
Донья Аннæ 
Мæ фыд, зæгъ ын, цы ’мбæлы, уыдон... 
Дон Урбано 
Багъæц! 
Зæгъын æнцон у, фæлæ та йæ зонд 
Куы райдайа зыгъуыммæты фæлдахын... 
Донья Аннæ 
Йæ фæндон махæн рагæй у зындгонд. 
Дон Урбано 
Сеньор дон Фелис, у мæнæн æхсызгон, 
Æгайтыма дæ ногæй ам уынын. 
Дон Фелис 
Йæ къухтæн пъа кæнын дæ чызгæн. 
Дон Урбано 
Дæ уæздан ном, дæ намыс дын нымайын... 
Йæхи мæ чызгæн нал хъæуы фæрсын дæр: 
Дæттын дын æй — уæ амондæй-иу райут. 

Тæлмацпгæ 
341 
Дон Фелис 
Æмæ уæд та нæ разындтæн йæ аккаг? 
Дæ чызг, сеньор, уæздандæр лæджы хай у! 
Ныртæккæ мын разыйы дзуапп кæй раттат, 
Дæн уымæй бузныг æз... Фæлæ мын ус и... 
Дон Урбано 
Цы, дам, мæ чызг? Цы, дам, мын и?! 
Донья Аннæ (Лопейæн). 
Æнаккаг! 
Æнхъæлдæн та мæ афæлывтай, Лопе? 
Лопе 
Хуыцау! Мæ сæр æнафоны ысурс и! 
Мæ буц хицау, дæхæдæг мын нæ загътай, 
Æнæ Аннæ дæ бон цæрын кæй нæу? 
Лæгъстæмæ мын лæвар дæр ма куы раттай... 
Æз дæр та ’рбасхъæл дæн... Цы мæ бон уыд, 
фæлæуу? 
Дон Фелис 
Æрвон дæ ды! Куыд гæнæн уыдис уæд, 
Цæмæй дæ ’рхæсса иу цавæрдæр мавыр! 
Донья Аннæ 
Дæ маст райсын дæ бафæндыди кæд? 
Нæ ныббардзынæн худинаджы уавæр! 
Дæ Лопейæн та ацы тæккæ сахат 
Æрцæудзысты йæ дыууæ къахы лыг! 
Лопе 
Мæ кæнæг Хуыцау! Уанцоны лыг нæу! 
Уæздан æхсин, æгæр карз мæ æфхæрыс. 
Æниу дæ иугæр нал куры мæ хицау, 
Æз дæр дын уæд лæггадгæнæг нæ дæн. 
Дон Фелис æмæ Лопе ацыдысты. 

342 
Ходы Камал 
25-æм фæзынд 
Донья Аннæ, дон Урбано. 
Дон Урбано 
Мæ урс сæр мын фегад кодта дон Фелис! 
Донья Аннæ 
Æппындæр дзы æз аххосджын нæ дæн. 
Дон Урбано 
Уæддæр нæ мастæн ма цæуæм йæ фæдыл. 
Биноныгæй нæ уавæрмæ æркæсæм. 
Цæмæй нæу д’ аккаг ныр, зæгъæм, дон Педро? 
Цæмæн дæм хъуыстон, къулыбадæг, цæ?! 
Фæлæ ныр у мæ уынаффæ лыггонд: 
Ысмой кæндзынæ Педройæ! 
Донья Аннæ 
Æз — разы. 
Дон Урбано 
Мæ ныхасæн фæсайæн нал ис ныр, — 
Дæ зæрдыл бадар уый, мæ чызг, мыггагмæ. 
Донья Аннæ 
Ды раст дæ, мæ фыд: аххосджын æз дæн. 
Дон Фелис нæу. 
Дон Урбано 
Йæ маст нæ тынг хорз райста! 
Донья Аннæ 
Мæнæн та скодта марыны тæрхон. 
Донья Эленæйы хæдзары. 

Тæлмацпке 
343 
26-сем фæзынд 
Дон Фульхенсьо, донья Эленæ. 
Дон Фульхенсьо 
Уыдтæн Урбанотæм æз абон. 
Зæгъын, уæ хабар ын зæгъон. 
Фæдæн дзы Фелисыл хæрхæмбæлд. 
Донья Эленæ 
Нырма нæма байгас йæ хъæдгом, 
Нæма æрысысти йæ маст. 
Кæд семæ фидауынмæ хъавы? 
Дон Фульхенсьо 
Цыдæр дæлгоммæ ныхас кодта. 
Донья Эленæ 
Зæгъын дын, Аннæйы рæхджы 
Кæй ракурдзæн. Ныхас дзы нал и. 
Ай-ай дæр, уарзы йæ зæрдæйæ. 
Æцæг уарзт мастæн дæр быхсы. 
Куы уарзай — цасфæнды дæ ’фхæр, — 
Дæ уарзт кæндзæни карзæй-карздæр! 
Дон Фульхенсьо 
Дæ къайаг ам и, мæ хъæбул? 
Донья Эленæ 
Æрбацæуы. Цæй гуырвидауц у! 
Лæг æй куыннæ уарза, куыннæ! 
27-æм фæзынд 
Чи уыдис, уыдон æмæ Инес нæлгоймаджы дарæсы. 
И н е с (иуварсмсе). 
Уæдæ-ма иу хин ми кæнын, 
Æмæ мын баххуыс кæнут, зæдтæ! 

344 
Ходы Камал 
Дон Фульхенсьо 
Мæ сйахс! 
Инес 
Мæ буц каис! 
Донья Эленæ 
Мæ мойаг! 
Инес 
Мæ хо! 
Донья Эленæ 
Куыдтæ цæрыс? 
Инес 
Сабыргай. 
Фæлмæцын горæты уынæрæй. 
Хъæлæба, ратæх-батæх, змæлд... 
Гъестæй... Æгæр бирæ сты адæм. 
Донья Эленæ 
Мадрид дæ зæрдæмæ фæцыди? 
Инес 
Ай-ай! Йæ аив уынгты федтон 
Æз бирæ зæды ’мсæр чызджытæ. 
Донья Эленæ 
Чызджытæ?! 
Инес 
Ма ’хсайæд дæ зæрдæ, 
Мæ хо. Хынджылæг кæнын æз... 
Дон Фульхенсьо 
Хуан, цæмæй дæ бафæрсон: 
Мыййаг дæм исчи ’хцатæ ратта? 
Инес 
Ай-ай, мæ дзæбæх хæстæг, æз 
Цыппор мии сыгъзæрин дукаты 
Æрластон Лимæйæ. 

Тæлмацтæ 
345 
Дон Фульхенсьо 
Æмæсæ 
Ды та кæй къухтæм хъуамæ раттай? 
Зæгъ-ма, мæ дзæбæх хæрæфырт! 
Инес 
Хетафæй иу уæздан мæгуырæн. 
Хъысмæт æй бафхæрдта кæддæр, 
Фæлæ ныр схъæздыг и. 
Дон Фульхенсьо 
Æмæсæ 
Дæумæ та чи ратта, Хуан? 
Инес 
Йæ хæстæг. Иу сахъ капитан. 
Цæры уый Лимæйы; æмæ, дам, 
Ратт ацы æхцатæ, цæмæй сæ 
Йæ хæстæг арвита чындзы 
Йæ иунæг чызджы. 
Дон Фульхенсьо 
Мæнæ диссаг! 
Кæмæ уа утæппæт æхцатæ, 
Бæззы уый паддзахы усæн дæр! 
Хъæуккаг цы у — хъæддаг дæр фестæд! 
28-æм фæзынд 
Чиуыдис, уыдонæмæлæггадгæнæг. 
Л æггадгæнæг 
Сеньор, æрбацыдис дон Фелис. 
Зæгъон ын мидæмæ? 
Дон Фульхенсьо 
Æнæмæнг, 
Хуан, ныртæккæ дæу фæрсдзæни 
Гъеуыцы æхцатæй! 

346 
Ходы Камал 
Инес 
Кæй? мæн? 
Мæнимæ дзурдзæни? Уæдмæ уал 
Хæцæд йæ тъæнгтыл! Аив нæу: 
Кæддæр Эленæйыл чи дзырдта, 
Куыд кæнон уыимæ ныхæстæ! 
Стæй, раст куы зæгъон, уæд, Эленæ дæр 
Куы нæ уа ам — хуыздæр уыдзæни. 
Дæхæдæг аныхас кæн йемæ. 
Дон Фульхенсьо 
Ды раст дæ. 
Инес 
Цом, уæдæ, мæ бæлон! 
Донья Эленæ 
Цом, цом, мæ зæрдæдарæн, цом! 
Инес æмæ донья Эленæ ацыдысты. 
Æрбацыди дон Ф е л и с. 
29-æм фæзынд 
Дон Фульхенсьо, дон Фелис. 
Дон Фелис 
Хатыр — хъыгдарын та уæ ногæй, 
Фæлæ мæ базонын фæнды: 
Хуан цы дзуапп ратта мæ фарстæн? 
Дон Фульхенсьо 
Сеньор, тæккæ абон æй фарстон. 
Æцæг æм рардæуыд æхца. 
Стæй цас? Ныртæккæйы æхцайæ 
Дыууиссæдз мин дукаты раст! 
Сыгъзæринæй! Æмæ сæ ратдзæн 

Тæлмацпгæ 
347 
Мæгуыр зæхкусæг чызгæн. Хъæуы 
Цæры йæ фыдимæ. Чындздзон чызг. 
Дон Фелис 
Йæ фыд, дам, уæздæттæй уыд раздæр. 
Сты уыдæттæ мæнæн зындгонд. 
Фæлæ Хуаны та кæм фенон? 
Кæд ис гæнæн, сеньор, уæд йемæ 
Мæхæдæг аныхас кæнон. 
Дон Фульхенсьо 
Чысыл раздæр æддæмæ ахызт. 
Дон Фелис 
Цæй, ницы кæны! Фæлæ дæ 
Куы басусæг кæнон мæ хабар, 
Уæд мæм куы фæхъыг уай, мыййаг: 
Мæн ысты уыцы ’хцатæ, сеньор! 
Æз курын уыцы чызджы. 
Дон Фульхенсьо 
Ау? 
Дон Фелис 
Æнæмæнг! 
Дон Фульхенсьо 
Арфæ дын кæнын. 
Дон Фелис 
Æз ма дæ иу хæрзиуæг курын: 
Дæхæдæг нын хызисæг у 
Нæ саргъауыны бон. Ды уымæй 
Мæнæн ыскæндзынæ егъау кад. 
Дон Фульхенсьо 
Фæуæд дын уыцы хæс мæ быгъдуан. 
Ныр та цæуын æмæ Эленæн 
Зæгъон дæ амонды хабар. 
(Ацыди.) 

348 
Ходы Камал 
Донья Эленæйы хæдзары раз. 
30-æм фсезынд 
Дон Фелис, иунæгæй. 
Дон Фелис 
Цард у тæбæгъы донау, зæгъгæ, 
Мæнгæн нæ акæнынц, мæнгæн. 
Æз дзы нæ хъаст кæнын: мæнырдæм 
Фæкъул, мæнмæ гæсгæ, ныртæккæ. 
Уæдæ-ма диссагдæр цы уа: 
Рæхджы хуымæтæджы хъæуккаг чызг 
Æмбойны фестдзæни сеньорæ! 
Уыдзæн мæнæн та кæд мæ ус! 
Ай-ай дæр: уацары мæ райста — 
Æндæр мæ ничи хъæуы мæн! 
31-еем фæзынд 
Дон Фелис, Лопе, Эрнандо. 
Л о п е (Эрнандойæн). 
Æз дын æгас куы уон — уæллæй 
Дæ усæй агæпп ласдзæн Хилæ. 
Эрнандо 
Зæгъ ын, дæ мæрдты хатыр бакæн! 
Л о п е (дон Фелисæн). 
Сеньор, дæ бæхтæрæг æрбацыд. 
Дон Фелис 
Цыфæнды агурæд, зæгъæд æй — 
Разы дæн алцæуыл дæр æз. 
Э р н а н д о 
Уæдæ, дæ хорз зæрдæйыл кæм дæ, 
Уым курын иу æххуыс, сеньор, — 

Тæлмацтæ 
349 
Ныронг дæр, Аннæйæ тæрсгæйæ, 
Мæ дзыхы бакодтон æз дон, 
Æндæра, Хилæйы куыд уарзын, 
Нæй уымæн радзурæн, сеньор. 
Бæргæ, дæ хæрзтæ дын мæрдты дæр 
Нæ ферох кæнин æз, сеньор... 
Дон Фелис 
Цы, дам? Дæ зонд фæцыд, сæлхæр? 
Нæй ам дæ Хилæйæн йæ кой дæр. 
Инес у уый, мæ хур, уæздан чызг. 
Эрнандо 
Инес у, уый æз дæр зыдтон. 
Дон Фелис 
Зыдтай? Нæ, ницы зыдтай ды! 
Уæдæ йæ зон: нырæй фæстæмæ 
Инес мæ ус кæй у мæнæн! 
Эрнандо 
Гъеуый кæй нæ зыдтон, уый раст у. 
Дои Фелис 
Гъей, Лопе! Абонæй фæстæмæ 
Йæ къах дæр а хæдзары ма уæд! 
Лопе 
Дæумæ мæ уынаффæйæ ’рбацыд 
Æмæ йæ афтæ карзæй ма ’фхæр. 
Зæгъ-ма: æцæгæй дæр æй курыс? 
Дон Фелис 
Зæххыл мын уымæй нæй зынаргъдæр. 
Ды донья Аннæтæм цæугæ 
Æмæ мын къареты æрбалас 
Инесы тагъд. 
Лопе 
Фæтæхын æз. 
Эрнандойæн та уæд куыд кæнæм? 

350 
Ходы Камал 
Дон Фелис 
Эрнандойы дæр демæ акæн. 
Лопе 
Дæхи цæуыл хæрыс, Эрнандо? 
Зæгъын дын æз: хынджылæг кæны. 
Эрнандо 
Инес нæ кæны! 
Лопе 
Ма тыхс, цæй! 
Лопе æмæ Эрнандо ацыдысты. 
32-æм фсезынд 
Дон Фелис, иунæгæй. 
Дон Фелис 
Цæуон мæхи Инесы размæ. 
Мæ хъул, æнхъæлдæн, абадт сах. 
Æнæмæнг — аргъаугæ. Ныртæккæ! 
Кæм уа дыууиссæдз мины ’хца, 
Фæстиат кæнын уым нæ фæччы. 
Донья Эленæйы хæдзары. 
33-€вм фæзынд 
Донья Эленæ, дон Фульхенсьо. 
Донья Эленæ 
Уæддæр мæм стыр диссаг кæсынц 
Сеньор дон Фелисы хъуыддæгтæ: 
Æваст æрбахъæздыг, æмбойны... 
Дон Фульхенсьо 
Мæнмæ гæсгæ, сеньор дон Фелис 
Уæздантуг н’ агуры хæстæгæн, — 
Æрмæстдæр мулкыл у йæ сагъæс. 

Тæлмацпш 
351 
Донья Эленæ 
Ай-ай, дыууиссæдз мин дукаты 
Уæлдайджынтæй дæр фаг ысты, 
Цæмæй дон Фелисы усагæн 
Йæ кæвдæсард ном байрох уа. 
Фæлæ мæм диссагдæр цы кæсы: 
Ам хъуамæ саргъауой æрмæстдæр, 
Нæ хæдзары. Кæннод Хуан 
Нæ дæтты Фелисы æхцатæ 
Æндæр искуы... 
Дон Фульхенсьо 
Цымæ, Хуан та 
Кæдæм æрбадæлдзæх, нæ зоныс? 
Донья Эленæ 
Йæхи аирхæфсынмæ ауад. 
Йæ къах æй мидæмæ нæ хæссы: 
Мадридыл зилы æмæ зилы. 
34-æм фæзынд 
Чиуыдис, уыдон æмæ ляеггадгæнæг. 
Лæггадгæнæг 
Сеньорæ донья Аннæ! 
Донья Эленæ 
Чи? 
Лæггадгæнæг 
Урбанойы чызг. 
Донья Эленæ 
Æмæ зоны, 
Дон Фелис ус кæй куры? 
Лæггадгæнæг 
О. 
Йæ чемы нæй, цыма. 

352 
Ходы Камал 
35-æм фсгзынд 
Чи уыдис, уыдон, донья Аннæ уæлæфтауы, 
Рамирес. 
Донья Аннæ 
Сеньорæ! 
Сеньор! Уæ хорзæхæй, ныббарут, 
Мыййаг уæ кæд тыхсын кæнын. 
Донья Эленæ 
Уæууа, цытæ дзурыс, сеньорæ! 
Ды махæн кад кæныс æрмæст. 
Стæй зонæм де ’рбацыды сæр. 
Донья Аннæ 
Зæгъын, мæхи цæстæй йæ фенон, 
Æцæг кæй сæрра Фелис, уый. 
Мæ лæггадгæнæг у йæ чындзаг. 
Донья Эленæ 
Æцæг?! Цытæдзурыс, сеньорæ?! 
Чердæм ис уымæн та уæвæн? 
Донья Аннæ 
Рæхджы йæ фендзыстут уæхæдæг. 
Инесы кæлæнтæ сты адон. 
Уый исы Фелисæй йæ маст 
Мæн тыххæй. Фæлæ æз мæхæдæг 
Куыд райсон Фелисæй мæ маст? 
36-æм фæзынд 
Чи уыдис, уыдон, д о н Урбано æмæдон Педро. 
Р а м и р е с 
Дæ фыд æмæ сеньор дон Педро, 
Сеньорæ донья Аннæ. 

Тæлмацпгæ 
353 
Дон Урбано 
Мах, 
Нæ кæрæдзийы ’взæр нæ зонæм. 
Дон Фульхенсьо 
Сеньортæ, уе ’рбацыд мæ сæрæн 
У кады хос. Фæлæ уынын: 
Куы нæ уын загътаид дон Фелис, 
Уæд ныр нæ уыдаиккат ам. 
Дон Педро 
Сеньор, цæмæн уый зæгъыс! Махæн 
Дæ фенд æхсызгон вæййы алкæд. 
Дон Урбано 
Уæдæ уæ хæрзæггурæггаг 
Мæн уыдзæн: ацы тæккæ бон 
Сеньортæ Педро æмæ Фелис 
Ам хъуамæ бафидауой. Стæй 
Сымах уыдзыстут ам æвдисæн 
Дыууæ чындзæхсæвæн, сеньортæ. 
Дон Фульхенсьо 
Æхсызгон хабæрттæ нын дзурыс 
Æмæ æхсызгон цард фæкæн! 
37-æм фæзыид 
Чи уыдис, уыдон æмæ Л о п е. 
Лопе 
Сеньортæ, бахатыр кæнут, 
Фæлæ дыууæ æвзонг къайаджы 
Æрхæццæ сты ’мæ сæ фæнды, 
Цæмæй сын ракæнат уæ арфæ. 
Дон Фульхенсьо 
Иттæг хорз! Мидæмæ сын зæгъ. 
12 Ходы Камал 

354 
Ходы Камал 
Донья Аннæ (иуварсмæ). 
Хуымæтæг саукусæг хъæуккаг чызг 
Йæ сæр куыд разилын кодта, 
Зæххы хин æмæ арвы кæлæн 
Йæхи чи хуыдта, уыцы лæгæн! 
Тæккæ абон — дон Фелисы фыдæнæн 
Дон Педроимæ саргъаудзынæн æз! 
Донья Эленæ 
Ам диссæгтæ куы цæуы, уæд 
Кæм и мæ хорз хæстæг, мæ мойаг? 
Дон Фульхенсьо 
Дзырд ратт æмæ йæ ссарæнт тагъд! 
Донья Эленæ 
Цæугæут, ацы тæккæ сахат 
Сеньор дон Хуаны ссарут! Тагъд! 
38-æм фæзынд 
Чи уыдис, уыдон, дон Фелис, Инес сылгоймаджы 
дарæсы, Эрнандо æмæлæггадгæнджытæ. 
Дон Фелис 
Сеньортæ, стыр бузныг уæ дæн! 
Кæнут сымах дæр цин мæ циныл. 
Дон Фульхенсьо 
Сеньор, цæмæн зæгъыс! Ды дæ 
Егъаудæр фыдæбоны аккаг. 
Донья Аннæ 
Фыдуынд чызг нæу, цыма. 
Донья Эленæ 
Æниу 
Йæхи цы хорз дары — уæзданау. 
Фæлæ йæ ’цæгæй кура? 

Тæлмацтæ 
355 
Донья Аннæ 
Диссаг! 
Дон Урбано 
Табуафси, мæн’ ардæм рахиз, 
Æхсин Инес! 
Донья Аннæ 
Фæлæууæд уал. 
Мæнæн уал раттут бар, цæмæй мыл 
Ам саргъауой. 
Дон Фульхенсьо 
Кæимæ уæд? 
Донья Аннæ 
Кæнын мæ фыды фæнд æххæст — 
Æз аргъауын дон Педроимæ. 
Дон Урбано 
Æз дæр нæ зæгъдзынæн дыууæ. 
Мæ хъæбултæ, æрцæут ардæм! 
Дон Фелис 
Æнхъæлдтон æз, зæгъгæ, мæм Аннæ 
Цæрæнбонты хæрам уыдзæни... 
Мæ фæнд уæлæрвтæн дæр фæнд у! 
Дон Урбано 
Ай-ай, уæлдайдæр та — мæнæн. 
Кæсут: дон Педро ’мæ дон Фелис 
Æфсымæртау хъæбыс кæнынц. 
Мæнæн æхсызгон у. 
Дон Педро 
Мæнæн дæр. 
Дон Фелис 
Уæлæрвтæ уын æххуыс кæнæнт! 
Уæдæ æрхæццæ ис нæ рад дæр — 
Ныртæккæ саргъаудзыстæм мах. 

356 Ходы Камал 
Фæлæ уын рагацау зæгъын: 
Цы чызджы бацагуырдтон къайæн, 
Уый Хилæ нæу. Йæ ном — Инес. 
Фæуæлахиз мыл ис йæ зондæй, 
Æмæ нæ цард ныр иу кæнæм. 
Инес мæгуыр лæджы чызг у. 
Фæлæ йын сæрвыста йæ хæстæг 
Дыууиссæдз мин дукаты ’хца — 
Æрбаласта сæ дон Хуан... 
Дыууæ азы кæрæдзи уарзæм, 
Æмæ нæ тынг фæнды, цæмæй ныл 
Ныртæккæ саргъауат. Æри-ма 
Дæ къух, Инес! 
Инес 
Гъа, фидар хæц! 
Быхстон, ныффæрæзтон мæ зынтæн — 
Мæ амондыл фæхæст дæн ныр. 
Эрнандо 
Дон Фелис, арфæ дын кæнын! 
Инес (донъяАннæйæн). 
Цымæ, нæ бæхтæрæгæн Юлия 
Нæ бакомид? 
Эрнандо 
Бæргæ хорз уаид! 
Донья Аннæ 
Уæд афтæ фод: сæ чындзæхсæвæн 
Æз мин эскудойы дæттын. 
(Инесæн.) 
Фæлæ ды дæр фæстиат ма кæн — 
Кæронмæ раргом кæн дæхи. 

Тæлмацтæ 
357 
39-æм фæзынд 
Чиуыдис, уыдон æмæ лæггадгæнæг. 
Лæггадгæнæг 
Сеньор Фульхенсьо! Раст Севилæй 
Ныртæккæ ’рбахæццæ хæргæфс. 
Йæ уæлæ: иу маймули, тути 
Æмæ цыдæр дынджыр тыхтон. 
Дон Фелис 
Æнæмæнг уыцы стыр тыхтоны 
Сты ме ’хцатæ — ныхас дзы нæй! 
Лæггадгæнæг 
Стæй мæнæ иу фыстæг, сеньор. 
Дон Фульхенсьо 
Æри... Хуаны къухæй фыст у! 
Донья Эленæ 
Цы, цы? Хуаны къухæй? 
Инес (иуварсмæ). 
Тагъд 
Мæ хинтæ раргом уыдзысты! 
Дон Фульхенсьо 
Йæ къух дзы сæвæрдта Хуан. 
(Кæсы.) 
«Денджызы балцы фæстæ нæфæразгæгомау дæн, 
æмæ мын ныронг нæ бантыст сымах бабæрæг кæ- 
нын. Ныртæккæ дæн Севилы, Мадриды та уыдзы- 
нæн ацы мæйы кæронмæ ’ввахс. Æрвитын уал мæ 
дзаумæттæ æмæ лæвæрттæ мæ дзæбæх хæстæг Эле- 
нæйæн. Дон Хуан». 
Æмæ куыд фегуырди æваст 
Севилы ме ’фсымæры лæппу? 
Донья Аннæ 
Æз уын æй бамбарын кæнон. 

358 
Ходы Камал 
Дон Фульхенсьо (донья Эленæмæ). 
Цæмæн мæ афæлывтай афтæ? 
Донья Аннæ 
Дæ чызг дæ н’ афæлывта, нæ. 
Хуан нæ уыдис ам, Инес уыд. 
Фæлæ æцæг аххосджын у 
Æрмæст дон Фелис. Уый æхца, 
Хъæздыгдзинадмæ бабæллыди — 
Инесы уымæн куры ’рмæст. 
Дон Фульхенсьо (Эленæйæн). 
Ды та цы зæгъдзынæ? 
Донья Эленæ 
Хуыцау! 
Уæдæ сылгоймаджы ныууарзтон?! 
Стæй ноджы уымæй дæр — хъæуккаг чызг! 
Дон Фелис 
Инес! 
Инес 
Æз ам дæн, Фелис! 
Дон Фульхенсьо 
Ныр 
Фæсмон кæнынæн байрæджы ис. 
Дон Фелис 
Уæдæ фæливгæ кодтай, сайгæ? 
Мæнæ цы цæхджын сайд фæдæн! 
Мæ маст фæрæмудзы! 
Инес 
Цæй, ма тыхс! 
Æхцайы, мулчы бæсты ссардтай 
Æгæрон уарзт æмæ сыгъдæг уд. 
Дон Фелис 
Цы ма мæ хъæуы! 

Тæлмацтæ 
359 
Донья Аннæ 
Нæ, дон Фелис, 
Ныр дын æвзарыны бар нал ис, 
Лопе 
Сеньор! 
Дон Фелис 
Цы зæгъыс? 
Лопе 
Ныр дæс азы 
Сыгъдæгзæрдæ лæггад кæнын 
Дæуæн, мæ хицау. Ау, уæд æз 
Æппындæр никæцырдæм бæззын? 
Ау, алкæйы куы хъæуы ус, 
Уæд æз кæмæй æдзæллагдæр дæн? 
Æви дыууиссæдз мин дукатмæ 
Кæсон æнхъæлмæ ныр дæуау? 
Дон Фелис 
Уæдæ, хынджылæг нал, сеньортæ! 
Æркастæн м* авналæнтæм æз 
Æмæ мæхинымæры скарстон: 
Хъысмæт мын ахæм къай кæй ратта, 
Дæн уымæй стыр амондджын æз: 
Нæдæр йæ бакастæн æмбал нæй, 
Нæдæр йæ зондæн ис æмбал. 
Лопе 
Æртæ чындзæхсæвы уыдзæни! 
Э р н а н д о 
Цыппар! Æз æмæ Юлия дæр семæ! 
Инес 
Уæдæ, мæ намысджын хæлæрттæ, 
Фæцис «Хетафаг уарзт» дæр ам! 
К æ р о н 

Леонгард Франк 
ЦÆФХАДЫ ЗÆГÆЛТÆ 
Æртæархайдон пьесæ 
АРХАЙДЖЫТÆ: 
Л æг 
Ус 
Бухгалтер 
Директор 
III о ф ы р 
Пъæлицæйаг инспектор 
Мад 
Спортсмен-автомобилист 
Æлхæнæг 
ФЫЦЦАГ АРХАЙД 
Фыццаг сценсе 
Сосавæндаджы был — зыбыты иунæг хæдзар агуыридурæй. 
Арæзт дыууæ хайæ: галиу хай — машинæтæмзилæн æрмадз, 
рахизта— цæрæнуат. 
Лæг (иу-дыууиссæдзаздзыд, йæ сæр фæхалас, 
бæзджын сау рихитимæ. Камерæ асгары, ноджы- 
дæр ма йæ адымсы, насосы шланг разилы, камерæ 
ма иу хатт басгары æмæ йæ къулырæбынмæ бап- 
пары). Æгъгъæд уал фæуæд абон! (Къранты бын 
йæ къухтæ ахсы, йæ кусæп дарæс раласы). 

Тæлмацтæ 361 
У с — иу-фондз æмæ ссæдзаздзыд, хæрзконд æмæ 
зæрдæмæдзæугæ. Йæ уæлæ аив ирд къаба тæиæг 
хъуымацæй. Æрмадзы дуарыл æрбахизы, хъавы, йæ 
лæг æй куыннæ фена, афтæмæй уаты фæмидæг 
уæвынмæ. 
Лæг (нæуæндон хъæлæсæй, бæрæг у, йæ усæй 
рæвдауæн ныхас арæх кæй нæ хъусы, уый). Мартæ, 
кæм уыдтæ? 
Ус (кæсгæ дæр æм нæ фæкодта). Æмæ дæу та 
цы хъуыддаг ис? 
Л æ г (фæлмæнæй). Ау, уый та куыд... Зæгъ мын 
æй — кæм уыдтæ? 
У с (бацæуы уатмæ, стъолмæ бавналы). Гъа-ма, 
фæкæс мæм! 
Стъол уатæй рахæссынц, змис зæрст цы фæзыл ис, уый 
тæккæ былгæронмæ æмæ сбадынц, се ’ргом залы ’рдæм, 
афтæмæй. 
(Кæсы ахцайы чиныгмæ (сберкнижка). Æз уыд- 
тæн æфснайæн кассæйы. Æд проценттæ нын баисты 
цыппарсæдæ маркæйы. 
Л æ г. Æцæгæй цыппарсæдæ баисты? 
У с. Абон ма сæм дæс æмæ ссæдз бафтыдтон... Кас- 
сир мын афтæ: «Ацы аз уæ хъуыддæгтæ хуыздæр 
цæуынц. Сабыргай, фæлæ цæуынц». Зæгъын, æгæр 
сабыргай. 
Л æ г. Уæдæ, уæдæ, ды ницæмæй æфсæдыс. 
У с. Æмæ дæумæ та бирæ кæсынц? (Амоны æхца- 
ты чиныгмæ.) Дæ фаг сты дæлæ уыдон? Афæдзмæ 
нывæрдтам цыппарсæдæ маркæйы. Æнæхъæн 
афæдзмæ!.. Кæд нæ хъул сах абада, уæд ссæдз азмæ 

362 
Ходы Камал 
аст мины бамбырд кæндзыстæм. Нæ зæронды бон нæ 
цæмæй баныгæной, уый фаг. (Райдайы хæрын). 
Л æ г. Ныртæккæ ахæм заман у, æмæ къæбæрфаг 
кæй кусын, ууыл дæр цин хъуамæ кæнæм. 
Ус (исдуг нгщы сдзуры). Мæнæ ацы ран бадыс 
тыгъд быдыры, цы дзы хъуамæ бакусай? Чи та ма 
уалæ горæты самал кæны иу æрмадзы къуым, цæмæй 
æрвылбон дæ капеччы мур кусай. 
Л æ г. Æз афтæ ’нхъæлдтон, ам, фæндаджы тæккæ 
былгæрон фылдæр куыст }’ыдзæни, ноджы дзы æввахс 
иунæг æрмадз дæр нæй. 
У с. Бæллæх дæр уый мидæг и, æмæ раст кæй не 
’нхъæлдтай. Бон кæд дыууæ цалхы бампъузыс, уæд 
хорз. Фыццаг аз та уый дæр нæ уыди. Иунæг æрба- 
цæуæг дæр нæм нæ уыди. 
Л æ г. Омæ, цæуыл тыхсыс, Мартæ, ацы аз æвзæр 
куы нæ рауадысты нæ хъуыддæгтæ. 
У с. Æз æй хорз зонын, ацы хуынчъы цæй охыл 
бабырыдтæ, уый. Ам нæй иунæг нæлгоймаг дæр! 
Хæрзаг дæхинымæры загътай: горæты канд æз нæ 
уыдзынæн, уым бирæ нæлгоймæгтæ ис. Æрмæстдæр 
уый тыххæй ныссагъдтæ ам. 
Л æ г. Омæ, афтæ дæр фæуæд! Афтæ куы уа, уæд- 
дæр цы? Цал азы фенхъæлмæ кастæн, цалынмæ ды 
байрæзтæ, стæй ма уый фæстæ дæр цал азы фæкалд- 
тон мæ сур хид, цæмæй исты капеччытæ бамбырд 
кæнон æмæ иу къуым мæхицæн балхæнон... Куыннæ 
йæ ’мбарыс, Мартæ, мæнæн а дунейыл дæуæй зы- 
наргъдæр ницы ис! Зæгъгæ, ды нæ дæ мæ фарсмæ, 
уæд мæм мæ цард мисхалы аргъ дæр нал кæсид! 
У с. Уыдæттæ ма фехъуыстон! 
Л æ г. Омæ афтæ у æцæгæй дæр, Мартæ, æцæгæй 
дæр у афтæ! 

Тæлмацтæ 
363 
У с. О, фæлæ ахæм цард мæ зæрдæмæ цæуы æви 
нæ цæуы, уымæй мæн та фæрсгæ дæр нæ кæныс. 
Л æ г. Нæ мæ уарзыс? 
У с. Æдылы фарстатæ ма дæтт! Нæ дæм смой код- 
тон? 
Л æ г. Уый раст у! Фæлæ уæд нырма царды фæ- 
зилæнтæ дзæбæх нæма зыдтай. 
У с. Æз алцы дæр зонын рагæй дæр, стæй дæуæй 
бирæ хуыздæр. 
Л æ г. Омæ дын, уæдæ, цы нæ фаг кæны?! Уæдæ, 
Хуыцау æвдисæн, æххормаг дæр никуы баййæфтай 
мæ хæдзары. 
Ус. Гъеуый ма мын нæ фаг кæны. Тыхст æмæ 
уырыд бонтæ ’рвит, — фыццаг аз куыд уыди, афтæ, 
— æмæ ма ноджы афтид гуыбынæй дæр бад. Хæсты 
бын фестæм, нæ хæдзар ауæй кæнынмæ нæ бирæ нал 
бахъуыди... Æмæ уæд уынджы къæйыл аззадаиккам 
— æнæ иу капеккæй, æнæ иу сæрфæцæвæнæй. 
Л æ г. Уый фыццаг аз уыди. Фæлæ ацы аз нæхи- 
уыл дзæбæх куы фæхæцыдыстæм. (Сабыр æмæ бæл- 
вырд хъæлæсæй.) Ныр та дын хъуамæ зæгъон, мæ 
къæхтыл цæй руаджы слæууыдтæн, уый æцæг æфсон. 
У с. Йæ зонын дæр мæ нæ фæнды. 
Лæг (ныхкъуырдæй). Гъемæ цы гæнæн ис, хæц- 
дзынæн мæ дзыхыл... Сахуыр афон мын нæма у?! 
Ус. Цæй, цы мæ дæ цæстытæ ныссагътай?.. 
Дзургæ, о! Адæмæн æмбисæндтæ куыннæ радзур- 
дзынæ... 
Л æ г. Куыдфæнды дæр уæд, фæлæ мæ бон хъи- 
зæмар кæнын нал у... Никуы йыл ахъуыды кодтай, 
ацы аз нæ цард бæлвырд цæмæн фæрогдæр, ууыл? 
У с. Уыдæттыл дæр ма æз хъуамæ сæттон мæ сæр? 
Æви мын æндæр ницы куыст и? 

364 
Ходы Камал 
Л æ г. Афæдзы размæ, бæлвырддæр дзургæйæ та, 
20 июлæй фæстæмæ — уæд æмхасæнтæ кодтон мæ 
къухтæм — æваст нæ хъуыддæгтæ нывыл цæуын цæ- 
мæн байдыдтой? 
У с. Раст 20 июлы горæтмæ дзулмæ ацыдтæн, фæлæ 
мын дзулгæнæг нал радта æфстау. Мæ къухтæ мæ 
дæлæрмтгы, афтæмæй фæстæмæ æрыздæхтæн. Уымæй 
йæ уæддæр бадардтон мæ зæрдыл. Уый дын никуы 
ныххатыр кæндзынæн. 
Лæг. О, нæ мын æй ныххатыр кодтай. Æниу 
мын кæд цы ныххатыр кодтай? 
Ус. Гъы, æмæ цы ’рцыди? 
Л æ г. Ссæдзæм июлы, раст афæдзы размæ, изæр- 
далынгты æз фыццаг хатт ацыдтæн æмæ сосайыл зæ- 
гæлтæ акалдтон. 
У с. Цы, цы? Цавæр зæгæлтæ? 
Л æ г. Зæронд зылын-мылын цæфхады зæгæлтæ! 
Æнæхъæн асыччы дзаг мæм дзы уыди. Уартæ нæ 
рекламæйы фæйнæг кæм сагъд и, фæзилæны, уымæн 
йæ фале дæр æмæ йæ ацырдыгæй дæр рацу-бацу код- 
тон æмæ зæгæлтæ фæндаджы рыгмæ калдтон. 
У с (хъарын æм райдыдта). Æмæ? Æмæ цы дард- 
дæр? 
Л æ г. Цæлхытæ дæр уæдæй фæстæмæ райдыдтой 
хуынчъытæ кæнын. Бон иуцалдæр! Куыст мын уыдис 
хъуырмæ! Æмæ дæ нал бахъуыдис мæнæ дæ хæдзар 
ауæй кæнын, Мартæ. 
У с. Æмæ, уæдæ, мæн тыххæй афтæ бакодтай? 
Л æ г. Хуыцау — æвдисæн, дæу тыххæй æрмæст- 
дæр. 
У с. Æмæ уæдæ аххосджын дæр æз дæн? 
Лæг. Нæ, нæ! Аххосджын æз мæхæдæг дæн 

Тæлмацтæ 
365 
æрмæстдæр. Дæуæй бавдæлон уыдаин, уый мæ нæ 
фæндыди. Уæд ма мæ цардæй цы кодтон! 
У с. Æмæ мын, уæд, адæттæ дзургæ та цæй охыл 
кæныс? Æз дзы цалæм дæн? Ныронг мын æй куы 
никуы схъæр кодтай. Уæд мын ныр цы рахабар код- 
тай дæ цæстфæлдахæн митæ? 
Л æ г. Уымæн æмæ мæ нал фæнды. Æгъгъæд фæ- 
уæд. Знон ма фæстаг хатт бакодтон афтæ. Фæлæ ды- 
сон басомы кодтон. Хæс никæмæйуал дарæм. Чысыл 
хиуылхæцгæдæр цард куы кæнæм, уæд истæмæйты 
ирвæздзыстæм! 
У с. Хиуылхæцгæдæр! Æмæ æнæуый дæр хæри- 
наджы фаг тыхамæлттæй куы кусыс. Уæдæ та рæх- 
джы дуканигæсæн табутæ кæндзынæн, цæмæй нын 
мамæлайы комдзаг æфстау раппара. Фæстæмæ та нæ 
гаччы абаддзыстæм. Фæлæ дын зæгъын рагацау: 
мæнæй мацы ныфсытæ æвæр дæхицæн. 
Л æ г. Ацы изæр мæ зæрды бацæуын ис цемент- 
гæнæн заводы директормæ. Комкоммæ йæм йæ хæ- 
дзармæ бацæудзынæн. Ахæм бардзырд куы раттид, 
заводы уæзласæн машинæтæ мах æрмадзы цæмæй 
цалцæг кæной, уæд нæ сæрнизæй мыггагмæ дæр фер- 
вæзиккам. Уæд нын фаг куыст уаид, стæй алы бон 
дæр. Фагæй дæр фылдæр. 
Ус. Згъоргæ, йæ цæстытæ дæм ныуурс сты ди- 
ректорæн!.. Æмæ дæм æгæрмæгуыр зырнæйзилæн 
станок дæр куы нæ и, хуымæтæджы болт цæмæй са- 
разай, ахæм!.. Цал æмæ йæм цал хатты бамидæг дæ! 
Æмæ дæ æгæрмæгуыр йæ кабинеты къæсæрæй ми- 
дæмæ уадзгæ дæр куы никуы бакодта. 
Л æ г. Кæд мæм ацы хатт байхъусид, Мартæ. 
Зæгъдзынæн ын, иннæ мастертæй къаддæр исдзы- 

366 
Ходы Камал 
нæн мызд, зæгъгæ. Зырнæйзилæн станок та æлхæнгæ 
бакæндзыстæм. Цыппарсæдæ маркæйы нæм ис æвæрд. 
Ус. Дæ цæсты кæронæй дæр сæ нæ фендзынæ, 
куыд æвæрд сты, афтæ æвæрдæй лæудзысты, бадар 
æй дæ зæрдыл... 
Лæг. Омæ хорз. Цыдæриддæр у, уæддæр мын 
ацы изæр нæй директормæ æнæ фæцæугæ. 
У с (ахъуыды кæнгæйæ). Æмæ ныр ацы зæгæлты 
хабар куы раргом уа, уæд та?.. Уæд цы уыдзæн, 
ууыл ахъуыды кодтай? 
Л æ г. Ууыл æз хъуыды кодтон æхсæвæй-бонæй. 
Ахæстонæй уыйбæрц нæ тæрсын. Фæлæ æз æмæ ды 
иумæ мауал уæм, Мартæ... (Йæ кьухмæ йын бавна- 
лы.) 
Ус йæ къух скъæфгæ нæ акæны, фæлæ иуварсырдæм, 
æлгъгæнгæ, йæ цæстæнгас аздахы. 
Лæг (æфхæрд æмæ æнæбонхуызæй). Цæмæн 
афтæ стæм, Мартæ, æз æмæ ды, цæмæн? 
У с (йе уæхсчытыл схæцы). Не ’мбарæм кæрæ- 
дзийы. Хæстæг мæм куы ’рбацæуыс, уæд куыддæр 
нындзыг вæййын. 
Л æ г. Æз та, уæдæ, никæй уынын ацы дун-дуне- 
йыл дæу йеддæмæ. 
Ус, кæсгæ йæм нæ кæны, афтæмæй йын йæ 
сæрыхъуынтæ армæй æрсæрфы. Дзæнгæрæг. 
У с. Æвæццæгæн Эмиль у, цементгæнæн заводы 
бухгалтер. Ацафон фæцæуы уый. 
Лæг. Бад, бад. Æз ын бакæндзынæн. (Ацæуы 
æмæ æрмадзы дуар байгом кæны.) 
Ус фынг æфсайынмæ бавналы. 

Тæлмацтæ 
367 
Дыккаг сценсе 
Æрмадзмæ бацæуынц лæг æмæ бухгалтер. 
Л æ г. Иучысыл немæ абад, господин бухгалтер. 
Бухгалтер (иу-æртыназдзыд, йсе бакастæн 
ницы у). Кæд гæнæн ис, уæд! 
Л æ г. Æдзухдæр, господин Эмиль, ахæм хæрза- 
рæзт æмæ бæрæгбонхуыз вæййыс, раст цыма дæ каис- 
тæм сусæг цыд фæкæныс. 
Бухгалтер. Уæдæ-уæдæ, сусæг цыд! Уæ ал- 
фамблай рыг æмæ цементæй дарддæр куы ницы ис, 
уæдæ дзы чындзæгтыл дæр мæ цæст нæ хæцы. 
Уатæй рацæуы ус. 
Л æ г. Ау, æмæ цементы заводы чысыл ис рæсугъд 
чызджытæ? Бухгалтеры дзырдыл дзы дыууæ чи хъуа- 
мæ зæгъа?! 
Бухгалтер. О, фæлæ сын рауай зæгъæг нæй 
мæнырдыгæй. 
У с. Æвæццæгæн, заводы чызджытæ уæздандæр 
хъуаг сты дæу хуызæн лæгæн. 
Бухгалтер. Дзырд ууыл нæ цæуы. Раст зæгъ- 
гæйæ, уæздан мæн нæдæр хъæугæ кæны, фæлæ ди- 
ректор кæимæ фæхуыссыди, ахæм дæр мæ ницæмæн 
хъæуы. 
У с. Кæс-ма, дæ хорзæхæй, цы директор уын ис?! 
Æмæ се ’ппæтимæ куынæ хуыссы. 
Бухгалтер. Равдисынмæ дзы чи бæззы, уыдо- 
нæн се ’ппæтимæ дæр! Кæд ма æз нæ зонын уыдæттæ! 
Æркæсын мызды гæххæттытæм, æмæ дзы фылдæр 
æхца кæмæ цæуы, уый æнæмæнг уыдис директоры 
хæдзары. 

368 
Ходы Камал 
Л æ г. Æмæ æцæгæй дæр, лæг раст хъуамæ зæгъа 
— алцы дæр æмæ алчи дæр æхцайы алыварс зилдух 
кæны. 
Бухгалтер. Дзæгъæлы йæ нæ хонынц нæ ди- 
ректоры быраузилæг. 
У с. Уый та куыд бамбæрстæуа? 
Бухгалтер. Уымæн æмæ дзы иунæг дзæбæх 
чызг дæр æвыдæй нæ ирвæзы. 
Л æ г. Нæ дын æмбæлы мæ бинойнаджы цур ахæм 
ныхæстæ кæнын. 
У с. Уадз æмæ дзура! Æвзæрæй куы ницы зæгъы. 
Л æ г (усæн). Цæй, уæдæ, æз цæуын директормæ. 
Мæ амонд бавзарон. (Сысты.) Уæд та велосипедæй 
ацæуин? Æртæ минутмæ уым уыдзынæн. Дзæбæхæй 
уал баззай, господин Эмиль! (Ацæуы.) 
Æртыккаг сценсе 
Бухгалтер йæ къухтæ бадаргъ кæны усмæ. 
У с. Куы нæма ацыди. 
Бухгалтер. Рауай-ма, рауай-ма мæхимæ! 
Ус бухгалтеры уæрджытыл сбады, æваст йе уæнгтæ 
æрызгъæлынц, скоммæгæс вæййы. Батæ кæнынц. 
У с. Уæдæ мæн дæр нæ ракурис? 
Бухгалтер (иудадзыгдæркæныхъазгæмхасæн 
ныхас). Иу къæмы хуызæн. Дæу æз ракурин, мæ 
сæр дæр нæ аныхин, афтæмæй. 
У с. Æз та дын, уæдæ, нæ бакомин. 
Бухгалтер. Гъер йой æцæг куы уаид! (Тынг 
æй æрбахьæбыс кæны. Ус йæ хьæбысы æрлæмæгъ 
вæййы.) 

Тæлмацтæ 
369 
Бафæрсын аипп ма уæд, фæлæ мын уæд комгæ та 
цæй дымæгмæ нæ бакæнис? Ничи йæм кæсы! 
У с. Уымæн æмæ дæ директор иу хуы у, дæхæдæг 
та — дыууæ хуыйы. 
Бухгалтер (худгæйæ). О, фæлæ цыма уый дæ 
зæрдæмæ цæуы! (Йæ сæрæй амонгæйæ.) Кæдæм са- 
рæзта йæ гуырыконд, кæдæм? 
У с. Дæ директормæ, æндæр кæдæм. 
Бухгалтер. Директор йæ машинæйыл кæдæм- 
дæр ацыд. Афонмæ нæма æрбаздæхтаид. 
У с. Куыд дæм кæсы, заводы уæзласæн машинæтæ 
дæтдзæн махмæ — цалцæг кæнынмæ? 
Бухгалтер. Уыйкойкæнгæдæрмакæнут. Ныр 
къорд азы дæргъы заводы машинæтæ цалцæг кæнынц 
горæты, сæрмагонд æрмадзы. 
У с. Æмæ йын сæ мах асламдæрыл куы цалцæг 
кæнæм, 5’æдта? 
Бухгалтер. Сымахæн бæргæ хорз уаид. Цал- 
цæггæнæггаг къуыри рæстæмбис нымадæй фидынц 
æппынкъаддæр фæндзай маркæйы. Уый æрмæстдæр 
куысты аргъ. Уæдæ ма арæзтадон æрмæгæй дæр ис- 
тытæ фæфосгæнæн уаид. 
Ус. Æнæхъæн мулк! (Фæхъус уæвгæйæ.) Ныр 
кæм зæххыскъуыды ныххаудтай æнæхъæн дыууæ 
къуырийы бæрц? Хорз æй куы зоныс, цы уавæры 
мæ ныууагътай, уый. 
Бухгалтер. Бирæ куыстмынуыдис, кварталы 
кæрон... Æмæ цы бадæ? 
Ус. Фервæзтæн дзы. Дæс боны размæ! Фæлæ 
фыртæссæй мæ уд мæ къæхты бынæй атахт... Æмæ 
куы райгуырдаид, уæд та? 
Бухгалтер. Мур дæр ын нæ уыдаид. Уæддæр 
дæ лæг цæрæнбонты сывæллонмæ куы бæллы. Йæхи- 

370 
Ходы Камал 
цæй ныббуц уыдаид, ныр æз дæр фыд дæн, зæгъгæ. 
Ус. Зынтæй. Банымадтаид бонтæ. 
Бухгалтер. Фæстагхаттмамын кæд ныссагъ- 
та сыкъатæ дæ лæг? 
У с. Уый дзы мурдæр ницы мары. Мæ фарсмæ 
нæлгоймаг вæййы, уый æнкъаргæ дæр нæ фæкæнын. 
(Аджих уæвгæйæ.) Афтæмæй та йæ зонын: дæу дæр 
æмæ иннæ нæлгоймæгты дæр нырма бирæ цыдæртæ 
хъæуы мæ лæджы баййафынмæ... Куыд адæймаг, 
афтæ... Хатгай ахъуыды кæнын: тынг дзæбæх сара- 
зин мæ цард йемæ. Фæлæ мыл куыддæр аныдзæвы, 
афтæ мæ буар къодахы хуызæн авæййы... Раст нын 
цыма хинтæ счынди. 
Бухгалтер. О, фæлæ уый хыгъд мемæ!.. 
(Æрбахъæбыс æй кæны. Ус æрлæмæгъ вæййы, бух- 
галтеры былтæ цъирынмæ фæвæййы.) 
Дзæнгæрæг. 
У с. Ау, афтæ тагъд фездæхтаид? 
Бухгалтер. Диссагæй дзы ницы ис. Велосипе- 
дæй ацыди! Директор сæхимæ кæцæй уыдаид... Цæй, 
æз ацыдтæн. (Хъæлдзæгхуызæй йæ къух батилы.) 
Фенынмæ уал! (Уатыл ацæуы æмæ рахиз дуарыл 
рацæуы.) 
Ус байгом кæны æрмадзы дуар. 
Цыппæрæм сценæ 
У с. Æгас нæм цу, господин директор. 
Директор (нарст адæймаг, ныллæггомау. 
Усимæ авансценæмæ цæугæйæ.) Хæдзары ис мастер? 
У с. Нæй, господин директор. 
Директор. Афтæ, уæдæ, куыддæр фæзына, 

Тæлмацтæ 
371 
афтæ-иу ын зæгъ, уартæ æрбазилæны уæ рекламæйы 
фæйнæг кæм и, уым мæ цалх фæхуынкъ и... Æмæ йæ 
æвæстиатæй раивæд... Ды, æвæццæгæн, йæ ус дæ? 
У с. О, господин директор. Куыддæр мæ лæг фæ- 
зына, афтæ сараздзæн æппæт дæр. 
Директор. Дыууæбоныразмæдæрфæхуынкъ 
и мæ цалх. Уый дæр уыцы тæккæ ран. Стæй уæд 
дæр цæфхады зæгæлæй! 
Ус. Рауайы, господин директор. 
Директор. Мæнæн фылдæр-фылдæр мæ цалх 
фæхуынкъ вæййы дыууæ азы иу хатт. 
У с. Дæ амонд хæрæгыл бады, господин дирек- 
тор. 
Директор. Мæнæцыдзæбæхдæ! 
У с. Уанцон нæу, цытæ дзурыс, господин дирек- 
тор! 
Директор. Уый хæйрæгтачиуыдис, æмæацы 
арсы лæгæты ахæм сылгоймæгтæ разындзæн. Кæд 
дæм мæхи тыххæй нæ уромын! 
У с. Æцæг зæгъыс? Хъазгæ кæныс, æвæццæгæн. 
Директор. Мæхæдзармынкуыабæрæгкæнис 
иуахæмы, уæд куыд уаид? 
У с. О, фæлæ æз моймæдзыд сылгоймаг дæн, гос- 
подин директор. 
Директор. Уый нырма никуы никæй бахъыг- 
дардта. Ноджы ма хуыздæр дæр у. 
У с. Нæ мæ 3’ырны. 
Директор. Дæу дæр, уæдæ, ницы бахъыгдар- 
дзæн. 
У с. Афтæ дæм кæсы?.. Æз мæ лæджы никуыма 
фæсайдтон... Æцæг дын зæгъын, æцæг, господин ди- 
ректор. 
Директор. Уæдæ дæ хъуамæ лæмбынæг æр- 

372 
Ходы Камал 
уындтытæ кæнон. Фыццаг хатт фембæлдтæн ахæм 
сылгоймагыл. 
У с. Дæ хорзæхæй, господин директор! 
Директор. Хæстæгдæр-ма мæм рацу! (Æрба- 
хъæбыс кæнынмæ йæ хъавы.) 
У с. Афтæ æгæр хæстæг уыдзæни. (Йæхи фæиу- 
варс кæны.) 
Директор. Æмæ, уæдæ, куыд? И? 
У с (йæ мидбылты худы, стæй йæ сæр банкъу- 
сы). Господин директор! 
Директор. И? 
Ус. Ныр дæ заводы уæзласæн машинæтæ мах 
æрмадзы цалцæг кæныныл цæуыннæ разы кæныс? 
Директор. Цæмæй йæ зыдтон, ацы æрмадзы 
хицауæн ахæм зæрдæмæдзæугæ бинойнаг и, уый?! 
У с. Ныр æй зоныс. Алцыппæт кусæнгарз дæр нæм 
ис. Тагъд райсдзыстæм ног зырнæйзилæн станок. Мæ 
лæг цыфæнды куыстмæ дæр арæхсы. Машинæтæ хорз 
зоны. 
Директор. Цыдæриддæру, уæддæрынрæсугъд 
бинойнаг ис. (Хъуыддагхуызæй.) Цæй, хорз, баны- 
хас кæнæм: æз дæттын куыст дæ лæгæн, ды та-иу 
мæм алы къуыри дæр æрбахæсдзынæ йæ куысты 6æ- 
рæггæнæнтæ. Отчет кæнынæн. 
У с. Цинæй мæлгæ, господин директор. Æниу дæм 
сæ хæсгæ дæр цæй тыххæй ма кæнон хъуамæ? 
Директор. Дæхицæйæдылымаараз! Тынгхорз 
æй зоныс, æз цæй кой кæнын, уый. Алы хуыцаубоны 
дæр мæм хæсдзынæ гæххæттытæ, дæ лæг къуырийы 
дæргъы цы бакуыста, уый тыххæй. Æхсæвæры 
фæстæ!.. Цы зæгъинаг дæ уый тыххæй? 
У с (исдуг ницы сдзуры). Хорз, бахæсдзынæн-иу 
дæм гæххæттытæ... Æмæ мæ исчи куы фена, уæд та? 

Тæлмацтæ 
373 
Директор. Хæдзармæ-иумæмæрбацæудзынæ. 
У с. Уый та ноджы хуыздæр! 
Директор. Мæ хæдзары ничи вæййы æфсна- 
йæгæй дарддæр. Йæ дзыхыл хæцын зоны... Афтæ, 
уæдæ, мастер куыддæр фæзына, афтæ-иу камерæ ра- 
ивæд æмæ-иу мын мæ машинæ æрбатæрæд нæхимæ. 
У с. Зæгъдзынæн ын. 
Директор. Æмæ йæ куыстытыххæй дæрбаны- 
хас кæндзыстæм æххæст. 
У с . Куыд тынг бацин кæндзæн, уый куы зонис, 
господин директор! 
Директор. Хуыцаубонмæ, уæдæ! Фенынмæуал! 
Нæ мæ ’вдæлы. 
Йæ фæстаг ын армытъæпæнæй ракъæрцц кæны æмæ 
ацæуы. 
Ус æй дуаргæронмæ ахæццæ кæны. 
Фæндзæм сценæ 
Рахиз дуарæй ногæй æрбацæуы бухгалтер æмæ 
æрмадзмæ усмæ бараст вæййы. 
Бухгалтер. Кæртæйкуыдфæцæйхызтæн, афтæ 
дын кæсын æмæ — мæ хицау. Нæ мæ бафæндыди 
салам раттын уыцы хъамылы хуыйæн... Цы йæ хъуы- 
дис ам, цы? 
У с. Йæ машинæ фехæлди. Зæгæл бауади йæ цал- 
хы. 
Бухгалтер. Фæлтау уыцы зæгæл йæ фæста- 
джы куы ныссагъдаид. 
У с. Сæйрагдæр, мæнæн дзы мæхион мæхи фæци. 
Ныр заводы уæзласæн транспорт цалцæг кæндзæни 
мæ лæг. 

374 
Ходы Камал 
Бухгалтер (йæдзыхгомæйбаззад, афтæмæй 
йæм кæсы; кæпы маргæйдзаг худт). Уый дзæгъæл 
хуымæтæджы ницы сараздзæн. 
У с. Сабыр. Уæлдæйттæ ма дзур. 
Бухгалтер (мидбылхудгæ). Æзæрмæстдæруый 
зæгъинаг дæн æмæ йæ зæрды цыдæр æрыфтыди. Æз 
æй хорз зонын уыцы адæймаджы. 
У с. О, фæлæ мæн нæ зоныс. 
Бухгалтер (мидбылхудгæ). Растзæгъгæйæ дæ 
цыдæртæ зонын, Мартæ. Ууыл хъуамæ сразы уай. 
Æппын ницы сдзургæйæ, ус бухгалтеры русæн ахъаззаг 
гæрах нылласы. 
Бухгалтер йæ дзыхы дзаг хъæрæй ныххуды. 
Кæдæй нырмæ мын байдыдтай ахæм митæ кæнын? 
Гъеуый дын, гъе! 
Ус. Гъеныр ма мæ ноджыдæр цыдæртæ базыд- 
тай. 
Æхсæзæм сценæ 
Æрбацæуы л æ г. 
Тагъд-тагъд авансценæмæ рацæуы. 
Лæг (йæ цæсгом хурау райы). Директорыл ам- 
бæлдтæн уынджы. Хабæрттæ из^уылдæр зонын. Мæнæ 
цы амондджын стæм, Мартæ, мæнæ куыд ацыдис нæ 
хъуыддаг! 
Бухгалтер (æлхыскъгæпæгау). Арфæ дынкæ- 
нын, мастер. 
Лæг. Стыр бузныг, господин Эмиль, стыр буз- 
ныг. Мартæ, ныр нæ фыдæбæттæ фæсте аззадысты. 
Ныр мын куыст уыдзæни æнæхъæн цалдæр азæн. 

Тæлмацтæ 
375 
Дæу руаджы æрмæстдæр, Мартæ, дæу фæрцы! Куы- 
дæй бафтыдис уый дæ къухы уагæры? 
Ус (йе уæхсчытæ базмæлын кæнгæйæ). Хæрз 
æнцонæй. Балæгъстæ йын кодтон, æндæр ницы. 
Бухгалтер. Дæусмынныртæккæмæуадулæн 
иу ныуудæста. Ныр дæр ма мæ цæстытæ тартæ кæ- 
нынц. Цы зæгъинаг дæ уый тыххæй, мастер? 
У с. Уымæн æмæ æдзæлгъæд ныхæстæ кодта. 
Дарддæр дæр ма куы кæна æдзæлгъæд ныхæстæ, уæд 
ма йæ дзы ноджыдæр иу фæуыдзæн. 
Лæг. Ахæм риссаг цæф нæ уыдаид, господин 
Эмиль. Мæ усы цур де ’взагæн уаг зон. Иу æмæ дын 
ды}’уæ хатты нæ загътон. 
Бухгалтер. Уæдæ-уæдæ, нырмæдзыхылхæц- 
дзынæн. Хорзæй баззай, мастер! 
Л æ г. Директоры машинæмæ базилын хъæуы 
тагъддæр. (Паузæ.) Уæддæр цæй хорз бакаст дæ 
коммæ директор?!. (Æрмадзмæ бацæуы æмæ йæ ку- 
сæн дарæс скæны.) 
Бухгалтер хъæлдзæгхуызæй йæ сæрæй акувы усæн æмæ 
лæджы фæстæ рацæуы. 
Л æ г (уатмæ бахизы æмæ йсе усы ’рдæм бацæуы, 
уый та уыцы рæстæг хуыссæн кæны кушеткæйыл). 
Гъер мын æй радзур, радзур мын æй бæлвырддæр. 
У с. Æмæ дзы уыйбæрц дзуринагæй дæр ницы ис. 
Бафарстон æй: зæгъын, уæ машинæтæ цалцæг кæ- 
ныны хъуыддæгтæ бынæттон адæмæй искæмæн цæ- 
уыннæ бахæс кæнут. Æмæ йæ уадидæгæн бамбæрста, 
дæу кой кæнын, уый. Цы уæлдай йын у, æхца кæ- 
мæн фиддзæн, уый? 
Л æ г. Уæдæ, махæн та уый мæнæ раст удыхосау 
у... О Хуыцау, афæдзы размæ цæуыннæ бафтыди нæ 

376 
Ходы Камал 
къухы ацы хъуыддаг! Афæдзы размæ уæд та! Уæд 
абон тæригъæдджын нæ уаин не Скæнæджы раз, 
уыцы æнæхайыры зæгæлтыл не сбæндæн уыдаин. 
У с. Директорæн дæр дæ зæгæлтæй иу бауад йæ 
цалхы. 
Л æ г. Йæ цæстытæм ын комкоммæ бакæсын дæр 
нæ уæндыдтæн, ахæм æфсæрмы дзы кодтон. Æмæ 
афтæ алкæмæй дæр... Æгæр хъизæмар уыди уый. 
Фырадæргæй ма-иу цы акодтаин... 
У с. Ныр дæ бахъæудзæн иу дзæбæх лæппуйы сса- 
рын, æнæ æххуысгæнæгæй дын зын уыдзæни. 
Л æ г. Нæ, Мартæ, нæ хæдзары æцæгæлон нæл- 
гоймаг уа, уый сæр нæ ницæмæн хъæуы. 
У с. Рагацау мын куы старстæ, уагæры ма йæ куы 
райсæм... 
Л æ г. Мæхи фаг йеддæмæ дзы нæ уыдзæн куыст, 
Мартæ, суткæ стдæс сахаты куы хъæуа кусын, уæддæр 
нæ бафæллайдзынæн. Хъарутæ мæм ис нырма... Мæнæ 
мын цы ’хсызгон у! Мæнæ мын цы ’хсызгон у!.. 
(Дзæнгæрæг.) 
Æвæццæгæн та чидæр фыдбылызы смидæг. Тæккæ 
райсом цæуын æмæ дзы иунæг зæгæл дæр нал ныу- 
уадздзынæн. (Дуар байгом кæны.) 
Æвдсем сценæ 
Цудтытæгæнгæ æрбацæуы шофыр. Йæ уæлæдарæс йæ 
сæрæй йæ къæхтыбынмæ у чъизи, раст цыма цъыфы 
бæгъдулæг кодта. Йæ цæсгом — фæлурс, йæ ныхы скъуыдæй 
туг хъары. 
Лæг (тарстæй). Цы ’рцыди? 
Шофыр (рахау-бахаугæнгæ, бацæуы хъæсда- 

Тæлмацтæ 377 
рæгмæ, æрбады йыл). Дамкърат! Тагъддæр дамкъ- 
рат! (Фæцæйхауы.) 
Л æ г (схæцы йыл). Тугæй куы нæуал зыныс! О 
Хуыцау! Цы ’рцыди? Цы ’рцыди? (Кърантмæ баз- 
гъоры, къухмæрзæн ахуылыдз кæны.) 
У с (уатæй æрмадзмæ урбахизы). Цы ’рцыди? 
Ш о ф ы р . Машинæ сфæлдæхти æмæ асхъиудта 
былæй. 
У с (лæгæй къухмæрзæн байсы). Æри-ма йæ ар- 
дæм! (Тугтæ сæрфы.) Цæй-ма, тæссагæй дзы ницы 
ис. 
Ш о ф ы р. Мæнæ ам хæстæг, уæ тæккæ хæдзары 
раз, рекламæйы цур. (Хъавы сыстынмæ, фæлæ ныхъ- 
хъæрзы æмæ фæстæмæ æрбады.) Дамкърат! 
У с. Кæм ма дын риссы ’ндæр? 
Шофыр (сгары йæ фæрсчытæ). Мæ фæрск, 
цыма, саст у. 
Ус (йæ дæларм бацæуы). Цом-ма, сынтæгылæр- 
уадз дæхи. (Шофыры уатмæ кæны; усы руаджы 
шофыр сынтæгыл æрхуыссы.) Æнцад хуысс афтæ. 
(Æрмадзмæ йæ лæгмæ атындзыдта; мæстыйæ.) 
Мæнæ дын дамкърат! (Æрдæгхъæлæсæй.) Кæд цалх 
хуынкъ у, уæд æй æвæстиатæй раив. Хъусыс, исты 
йæ фæкæн æвæстиатæй. Æз та уал шофыры ныхæс- 
тыл дардзынæн, куыд ницы бафиппайа, афтæ. 
Л æ г. Цæмæй тарстæн, уый мæ сæр баййæфта! 
У с. Сæхгæн дæ дзых! Райс дамкърат æмæ фед- 
дæдуар у! 
Л æ г. Нæ раны стæм ныр. 
У с. Æз дын цы зæгъын, уый кæн. Хъусыс? Цал- 
хы резинæ раив æвæстиатæй! 
Л æ г. О, Мартæ, о. 

378 
Ходы Камал 
У с. Арахъ ма нæм баззад? 
Лæг. Скъаппы. 
Дамкърат кæрты дуары ’рдæм йæ фæдыл аласы. Ацæуы. 
Ус (уатмæ бацæуы). Æмæ уæддæр куыд рауа- 
ДИ? 
Шофыр (усы æххуысæй йæ пиджак раласы). 
Мæхæдæг дæр ын ницы бамбæрстон. Кæд мæ цалхы 
резинæ исты кодта. Фырадæргæй йæм кæсгæ дæр 
нал æркодтон дзæбæх. Ардæм мæхи раппæрстон, 
уымæн æмæ машинæйы бын сывæллон и... Æвæццæ- 
гæн, мæ цалх фæхуынкъ и... 
Ус. Чи зоны. Фæлæ уый æнæмæнг хабар нæу. 
Цы нæ ’рбамбæлы машинæйыл. 
Ш о ф ы р. Мæн уырдæм цæуын хъæуы... Сывæл- 
лон! Сывæллон!.. (Архайырабадыныл, хъæрзы.) 
У с. Дæ бон не суыдзæн нырма. Ахуысс уал. Мæ 
лæг ацыди машинæмæ. Уый æппæт дæр сараздзæн. 
Ралас-ма дæ хæдон, æз дæ фенон, кæддæра куыд у 
дæ уавæр. (Йæ хæдон ласынæн ын æххуыс кæнгæйæ/) 
Цы риуы æвæрд дын и, нæ фæлæ! Бæгъатыр риу... 
(Скъаппæй райсы арахъы авг æмæ чысыл агуыв- 
зæтæ.) Афтæ, уæдæ. Ныр та бануаздзынæ арахъ. 
Ш о ф ы р. Уæнгæлæй мын æнаддæр у арахъ. (Ну- 
азы.) 
Ус (æркæны та ноджыдæр). Иу ма. Æваст чи 
фæтæрсы, уымæн йæ хос у! 
Ш о ф ы р (нуазы). Æрбарасыг дзы вæййын æвип- 
пайды. 
У с. Æз дæр æй куы фенин. (Дыууæ агуывзæйы 
дæр сæ тæккæ былтæм бакæны.) Фыртæссæй мæ 
уд ауадис мæнæн дæр. (Бакъуырцц кæнынц. Нуа- 
зынц.) 

Тæлмацпкв 
379 
Шофыр. Тынг æнад мын у арахъ. Ницы нуа- 
зын æппындæр. Фæлæ мын фенцондæр ис æцæгæй 
дæр. 
У с (рауадзы тпа, бакъуырцц сем ксены). Æмæ дын 
уæдæ æз цы загътон! Уæдæ-ма уæд фæйнæ! 
Шофыр. Æрмæстдæр де ’фсæрмæй! (Нуазы.) 
Хорз нæу хабар. Дачæйæ ластон сывæллоны. (Йе 
}взаг йæ коммсе нал ксесы.) Æмæ йæ хъуамæ сæмбæ- 
лын кодтаин йæ хæдзарыл, горæты. Амæй ма бæл- 
лæхдæр цы уа?! Ныр мæ мæ хицау дæр разыввытт 
ласдзæн мæ куыстæй. 
У с. Уый онгты нæ ахæццæ уыдзæн хъуыддаг. 
(Æрксены тпа йын, шофыр нуазы.) Лæппу у? 
Ш о ф ы р. Чызг. Авдаздзыд... Ныр ма цы уæлдай 
у. (Йсехседсег йсехицсен серксены, нуазы.) 
У с. Машинæтæ цалцæггæнæгæй кусыс? 
Ш о ф ы р. О, стæй мæ куыст иттæг хорз зонын. 
У с. Гъемæ дæ кæд дæ куыстæй ратæрой, уæд-иу 
комкоммæ махмæ рацу к^^сынмæ. 
Шофыр (йе уезаг йсе дзыхы нал тпасы). Бæргæ 
хорз уаид уый. Уый, æвæдза, тынг хорз уаид. (Хъсер- 
зы.) 
У с (сгсерстпытпсе йсе ксены). Ам риссы? 
Ш о ф ы р. Куыддæр мыл андзæвыс, афтæ фыра- 
дæргæй фæцæйæрра кæнын. (Йсе кофтпсейы бын ын 
йсе къух ауадзы, расыг дыгъал-дыгъул ксены.)Цæ буар 
тынг фæлмæн у. Фæлмæн-фæлмæн... 
У с. Адде-ма кæн дæ дзæмбы. (Йсе къух ын ас- 
хойы.) 
Ш о ф ы р (сылгоймаджы сербахъсебыс ксены, уый 
дзы йсехи иуварс ласы). Рацу ар-ардæм! (Сылгой- 
маджы усехскыл йæ ссер æрхауы. Æрдсегфынсейсе.) 
Алыг ис ууыл. Цæттæ дæн æз. 

380 
Ходы Камал 
Ус. Афынæй кæн, афынæй. Уымæн дзы æмбал 
нæй. 
Шофыр (хуыссæгхъæлдзæг æмæ расыгæй). 
Фæлæ-иу райсом... райсом... æрбацу-иу мæм... 
У с. О, райсом. (Уаты рухс ахуыссын кæны, ца- 
дæггай бахгæны дуар, æрмадзмæ хъуызгæ бацæуы, 
сагъæсхуызæй сагъоауæй лæууы. Кæрты дуары }роæм 
йæ къахфындзтыл азгъоры, ахизы æддæмæ, цæстæн- 
гасæй кæйдæр агуры. Йæ лæг æрбацæуы, уый фены 
æмæ йæм йæ тых, йæ бонæй йæ къух тилы, хæ- 
дзармæ фæстæмæ базгъоры, уаты дуары цур æры- 
хъусы.) Хуыр-хуыр кæны... 
Æрбацæуы л æ г, цадæггай тыхамæлттæй цæуы размæ, 
æдзынæг кæсы йæ усмæ, йæ фырлæмæгъæй цалцæггæнæн 
дæгъæл йæ къухтæй аирвæзы. 
Ус (мæстыйæ). С-с-с... (Амоны уатмæ.) Бафы- 
нæй. (Амæй фæстæмæ сæ дыууæ дæр дзурынц 
æрдæгхъæлæсæй.) 
Л æ г. Сывæллон... 
У с. Хуынкъ у цалх? 
Л æ г. Мартæ, сывæллон... 
У с. Дæу куы фæрсын: хуынкъ у цалх? 
Л æ г. О, раззаг рахиз цалх. Мæ зæгæлтæй иу. 
У с (знæтæй). Омæ дзур, дзур. Цы хабар у? 
Л æ г. Сывæллон амард. 
У с. Уанцон нæу ?! 
Лæг (адæргæй цы акæна, уый нæ зоны). Йæ 
сæр ныппырх и!.. 
Æрдзæфтау кæсынц кæрæдзимæ. 
Æ м б æ р з æ н. 

Тæлмацтæ 381 
ДЫККАГ АРХАЙД 
Фыццаг сценæ 
Къуырийы фæстæ. Фыццаг архайд кæм цыдис, уым. Фæстаг 
къулы рудзгуытæй уатмæ æмæ æрмадзмæ хуры тынтæ 
кæсынц. Шофырæн йæ ныхыл бинты гæппæл ныхæст 
(бинты бынæй зыны бæмбæг), цалцæггæнæн тæрхæджы 
уæлхъус цыдæртæ кусы. Йæ цæнгтæ йæ фæрстæм æлхъывд, 
афтæмæй рацу-бацу кæны. Куыд акъахдзæф кæны, афтæ 
та, каркау, йæ сæр размæ аивазы. Цæугæ йæ зæвæттыл 
кæны, фæлæ æнæсыбырттæй. Кæд йæ цуры ничи ис, 
уæддæр хатгай йæ мидбылты хин худт бакæны, йæ рихи 
ахсыны. 
У с (дзаг хызынимæ æрмадзмæ бацæуы, аракæс- 
бакæс кæны). Кæм и? Мæ лæг кæм и? 
Ш о ф ы р (мидбылхудгæ амоны кæртыдуармæ). 
Мæнæ ныртæккæ ахызти. 
Ус (фæцæуы уатмæ, шофыр дæр йæ фæстæ 
араст вæййы æмæ сынтæгыл æрбады). Абон дын 
дæ уат æфснайдтон æмæ дын дæ къултæй уыцы бæгъ- 
нæг сылгоймæгты нывтæ рафтыдтон... Мæ лæг сæ куы 
фена, уæд смæсты уыдзæн. 
Ш о ф ы р. Æндæртæ дæр ма мæм ис. Равдисон 
дæм сæ? 
У с. Тынг мæ æрхъуыдысты! 
Ш о ф ы р (йæ къух размæ раппары, фæлæ йын 
фæриссы æмæ йæ йæ фæсчъылоым амбæхсы). Уæдæ 
дысон дæ зæрдæмæ тынг куы фæцыдысты уыцы 
нывтæ. (Æрбахъæбыс æй кæны.) 
Сылгоймаг шофыры æфцæгыл атыхсы æмæ йын батæ 
кæны. Къахдзæфты уынæр куы ’рбайхъуысы, уæд 
фæйнæрдæм агæппытæ кæнынц. 

382 
Ходы Камал 
Дыккаг сценсе 
Л æ г æрбацæуы, цалцæггæнæнтæрхæгыл сбадыæмæ 
джихæй кæсы уыцы иу ранмæ. Шофыр фæзынди. Рахиз 
дуарыл сабыргай рацæуы. 
Ус (бацæуы æрмадзмæ æмæ æрлæууы йæ лæ- 
джы цур). Уый та дын цавæр бадт у, Мартин? 
Иудадзыг дæ зæрдæмæ куы хъусай, уæд дзы ни- 
цыуал раздахдзынæ... Байхъус-ма мæм. Хъуыддаг 
у афтæ: цалхы азарæй кæй æрцыди ацы бæллæх, 
уый куы базоной, уæддæр цæмæй хæйрæг сты æмæ 
ды ныккалдтай фæндагыл зæгæлтæ? Сæ фæды- 
фæдмæ дæр æй нæ базондзысты! Иу æмæ дыууæ 
цалхы фæкъуынкъ вæййы! Фæлæ йæ уæддæр хъуа- 
мæ мацы хуызы базоной, цалх кæй фæхуынкъ и, 
уый. Кæннод дарддæр дæр райдайдзысты къахын 
æмæ æппæт дæр сбæрæг кæндзысты. Дæуæн хъуа- 
мæ фынæйæ дæр æмæ хъалæй дæр дæ сæрымагъ- 
зы уа иунæг хъуыды: иу хуынкъ дæр нæ æмæ иннæ 
хуынкъ дæр... Гъемæ-иу фидар лæуу, пъæлицæ куы 
’рбацæуой æмæ дæ фæрсынтæ куы райдайой, уæд. 
Ныртæккæ уый у сæйрагдæр. Ды хъуамæ кæнай 
уыцы иу ныхас. Æмæ уæд фыдбылызæй аирвæз- 
дзыстæм. 
Л æ г (йæхицæн дзурæгау). Уæдæй ардæм — æгас 
къуыри ныр — хуыссæджы цъынд нæма федтон. Мæ 
цæстытæ æрæхгæдтон, зæгъгæ, афтæ мæм уыцы сы- 
вæллон комкоммæ ныккæсы. Мард у, афтæмæй мæм 
уæддæр ныккæсы. 
У с (рæвдауæгау). Сывæллон баныгæдтой, Мар- 
тин, никæмæуал кæсы ныр. 
Л æ г. Бабын стæм уыцы зæгæлты азарæй. Ахæс- 
тонмæ мæ батæрдзысты ацы зæгæлтæ. 

Тæлмацтæ 
383 
У с. Æз дын хорз зонд бацамыдтон. Уыцы изæр 
цалх нæ раивтай, зæгъгæ, уæд афонмæ бадис ахæс- 
тоны. 
Л æ г. Уæд мæ удæн æнцондæр уыдаид. 
У с. Æмæ уæд æз та куыд кодтаин, ууыл нæ хъуы- 
ды кæныс? 
Л æ г. Æз æдзух дæр æрмæстдæр дæуыл хъуыды 
кодтон. Суанг мæнæ ныртæккæ дæр: стыр бæллæх 
мæ сæр баййæфта, уæддæр дæуыл хъуыды кæнын 
æрмæстдæр — æппæт дæр арвау куы сбæрæг уа, уæд 
ды та цы фæуыдзынæ. 
Ус. Ницы сбæрæг уыдзæн мур дæр, дæхиуыл 
фидар куы фæхæцай, уæд. Ды ахæстонмæ нæ ба- 
хаудзынæ. Æмæ уæд куыдфæстæмæ дæ чемы ’рцæу- 
дзынæ. 
Лæг. Нæ, Мартæ, нæ. (Йæриу бахойы.) Мæнæ 
ам бады, мæнæ. Мæнæй тыхджындæр у уый. 
Ус (æлгъитæгау). Дæхи фидарæй дæ къухтæм 
куы нæ райсай, уæд фесæфтыстæм дыууæйæ дæр... 
Пъæлицæйæ куы ’рбацæуой, уæд-иу, цæйбæрц гæ- 
нæн и, уыйбæрц къаддæр дзур. Франц æрбацæудзæн. 
Аивæй йæ сбæрæг кодтон æз. Франц та рагæй мæ 
фæстæ зилы... Акъахдзæф кæнын дæр мæ нæ уадзы 
раст... Æмæ Францы мæхи бар уадз... Цыбыр дзыр- 
дæй, ды ницы зоныс æппындæр! Ды зоныс æрмæст- 
дæр иу хъуыддаг: цыппар цалхы дæр уыдысты 
æнæхъæн... Хъусыс? 
Л æг (куыдфæндыйæ). О-о. Фæлæ дзы ныр хор- 
зæй никуыуал ницы 5’ыдзæни. Никуыуал æппындæр. 
Уый бæлвырд у. Мæ зæрдæ йæ зоны. 
У с. Ныр та цæугæ, дæ куысты уæлхъус балæуу 
æмæ дын фенцондæр уыдзæни. 

384 
Ходы Камал 
Л æ г. Мæнæн ныр никуыуал фенцондæр з^ыдзæн. 
(Тыхамæлттæй сысты, кæртыдуарыл ахизы, йæ 
ус сагъæсхуызæй кæсы йæ фæстæ.) 
Рахиз дуарыл уатмæ æрбацæуы бухгалтер. 
Æртыккаг сценæ 
У с (уатмæ бацæуы; бухгалтерæн, уазал хъæлæ- 
сæй). Цымæ нæм цæй охыл саккаг кодтай? 
Бухгалтер. Мартæ, кæдæй нырмæ райдыдтай 
мемæ ахæм уазал хъæлæсæй дзурын? Цы ’рцыди? 
Ус (дæрзæгæй). Афтæ мæм хуыздæр кæсы! 
(Æрмадзмæ ацæуы, бухгалтер дæр йæ фæстæ.) 
Бухгалтер (мидбылхудгæ). Уæдæ, зæгъыс, мæ 
бынат дæ зæрдæйы чидæр йæхирдыгæй фæкодта... 
Тынг цæрдæг архайыс, æвæдза... Уæдæ æз кой дæр 
мацыуал скæнон? 
У с. Æз дæу куы фæрсын: цæй охыл нæм саккаг 
кодтай? 
Бухгалтер. Æзæрмæстдæруыйзæгъынмæхъа- 
выдтæн, ардæм кæй æрбацæуы пъæлицæйы кусæг 
Франц. Ацы минут æй ардæм хъæуы. Гъеуый дын 
зæгъынмæ хъавыдтæн рагацау, цæмæй дæ лæг уа 
хиуылхæцгæдæр æмæ уæлдай ныхæстæ ма фæкæна. 
Пъæлицæйæгтæ уарзынц фарстатæ дæттын. Дзурæд 
хъуыдыгæнгæ, адæймаг кæй фæмард, уый дзы рох 
ма уæд. 
Ус (йæ тарст æмбæхсгæйæ, къахæгау). Чидзу- 
ра хъуыдыгæнгæ, чи ма фæкæна уæлдай ныхæстæ? 
Бухгалтер. Чи? Чи? Мæнæ дæ зæрдæйы мæ 
бынат чи ’рцахста, уыцы шофыр! (Амоиы дуармæ.) 
Уæртæ Франц æрбацæуы. Æз ам нал дæн. (Мид- 

Тæлмацпкв 
385 
былхудгæ.) Фæлæ мæм диссаг кæсы... Мæ эдэомæнтæ 
нал скуыстой, зæгъгæ, куы загътаид шофыр, уæд ууыл 
хъуыддаг ахицæн уыдаид. Уымæн æмæ йæ ничи ба- 
гæды кодтаид — машинæ саубыны дæрæн у. 
У с. Уый та шофыры хъуыддаг у, цы зæгъинаг у, 
уый. 
Бухгалтер. Уый дæр раст у. (Æрмадзы дуа- 
рыл ацыди.) 
Ус исдуг сагъæсхуызæй алæууы, стæй уатмæ бахизы 
æмæ рахиз дуарыл ацæуы. 
Цыппæрæм сценее 
Æрмадзы дуарыл æрбахизынц шофыр, пъæлицæйы 
инспектор формæйы æмæ бухгалтер. 
Инспектор (чертежхъæсдарæгылрайтындзы, 
ныггуыбыр æм кæны, кæсы йæм, йæ сæр нынкьусы, 
йæхи сæмраст кæны; шофырæн). Фæлæ уæддæр мæ 
бон нæу хъуыддаг рæстмæ бамбарын. Нывыл куы 
цыдаис, уæд дзы æнамонд хабарæн бынат нæ уыда- 
ид. 
Ш о ф ы р (нымады дæр æм ницы у^мидбылхудгæ). 
Мæхæдæг дæр ын ницы ’мбарын. (Йæ къух размæ 
раппары, фæлæ йын фæриссы æмæ йæ фæстæмæ 
йæ чъылдымыл авæры.) Ныр æнæхъæн аст азы скъæ- 
рын машинæ. Æмæ мыл ник^^ы ’рцыди ай хуызæн 
хабар. 
Æрмадзмæ æрбацæуы у с, æмæ йæ хъус аивæй дары сæ 
ныхæстæм. 
Инспектор. Гъеныркæдрулыуæлхъуснæафы- 
нæй дæ, 5’æд... 
13 Ходы Камал 

386 
Ходы Камал 
Шофыр. Цытæдзурыс! 
Инспектор. Уымæнæмæлæгъзфæндагу. Раст 
зæгъын хъæуы, фæзилæны машинæ кюветы ’рдæм 
ауæз кæны. Фæлæ дæ уый адыл машинæ фæсвæдмæ 
ахастаид, уымæн уæвæн нæй, мæнмæ гæсгæ. Гъер 
кæд раззаг рахиз цалхы камерæ атыдта! Уæд гæнæн 
ис æмæ машинæ æваст рахизырдæм ныззылди æмæ 
фæзилæны фæфæлдæхти. 
Ш о ф ы р (йæ кьух размæ раппары, фæлæ та йæ 
фæстæмæ йæ фæсчъылдым амбæхсы). Уæвгæ дæр 
раст афтæ уыди! Машинæ æваст рахизырдæм ныз- 
зылдис, раст цыма йæ цалх фæхуынкъ и. Стæй уæд 
афæлдæхт æмæ кюветы ныххаудта. 
Инспектор. Омæ дæхæдæг афтæ нæ загътай, 
камерæтæ иууылдæр æнæхъæн уыдысты? 
У с. Æз дæр уымæн дæн æвдисæн. 
Шофыр. Изæры мæ бон нал сси мæ машинæ 
бабæрæг кæнын. (Йæ ныхмæ амоны.) Фæцæф дæн! 
Фæлæ мын дыккаг райсом мастер загъта, цæлхытæ, 
дам, æнæхъæн сты. Уый фæстæ сæ мæхæдæг дæр 
федтон. 
Инспектор. Кæд, мыййаг, дæ уромæнтæ нал 
скуыстой? 
Шофыр. Нæ, нæ! Уæд æй фæхатыдтаин. Уро- 
мæнтæ ницы хъуаг уыдысты. 
У с. Омæ, цымæ, уыцы тæссар фæзилæны иучы- 
сыл змис акалын не ’мбæлди? Боны фæстагмæ, хъыг- 
даргæ уæддæр ницы бакодтаид. 
Инспектор. Фæндæгты хицауадæн фехъусын 
кæндзынæн уыцы уайдзæф, кæд дзы фæндаджы уавæр 
æппындæр ницы аххос у, уæддæр... Хæдзары хицау 
ам и? 
У с. Æз æм фæдзурдзынæн ныртæккæ. (Æнæзи- 

Тæлмацтæ 
387 
вæгæй.) Æз фæдзурдзынæн ныртæккæ мæ лæгмæ. 
(Кæрты дуарыл рацæуы.) 
Инспектор. Ныртæккæамкусыс, æрмадзы? 
Ш о ф ы р. О, хæдзары хицау мæ райста йæхимæ. 
Хорз æмæ ма гъеуымæй уæддæр ацыди мæ хъуыд- 
даг. Кæннод ныртæккæ куыст ссарын ахæм уæззау 
хабар у, æмæ, чи зоны, цалдæр азы фæбадтаин 
æгуыстæй. Мæ раздæры хицау мæ уайтагъд федде 
кодта. Ацы бæллæх куы ’рцыди, уæдæй нырмæ цæугæ 
дæр никæдæмуал кæны. Машинæ дæр æм нал и. 
Инспектор. Цы бамбарын æй хъæуы?! Мæ- 
гуыр, цыма, йæ сæрызонд дæр фæцудыдта уæдæй 
ардæм. 
Бухгалтер. Ныр уалæ уæлейы цæры, хъæды 
цур. Уат дзы баххуырста афæдзмæ. Алы бон дæр, 
дам, æрхизы, йæ сывæллон кæм бабын, уыцы 6ы- 
натмæ. Лæууы æмæ кæсы. Исчи куы фæцæйцæуы 
фæндагыл, уæд æм хæстæг бацæуы æмæ йын йæ цæс- 
гоммæ бакæсы. Хæрзæрыгон сылгоймаг нырма! 
Ш о ф ы р. Æз дæр ыл фембæлдтæн знон. Нæдæр 
мын салам радта, нæдæр мын фæндараст загъта. 
Æрмæстдæр мæм комкоммæ ’рбакасти. Ме уæнгтæ 
бауазал сты. Зонгæ дæр мæ нæ бакодта. Афтæмæй 
йæм æртæ азы фæкуыстон. 
Б у х г а л т е р. О, о. Уыцы æнамонд хабары фæстæ 
йæ сæрызонд фæцудыдта. Æррадоны йæ сæвæрын 
хъæуы. 
Инспектор (шофырæн). Ды мæ нæмахъæуыс. 
Бухгалтер (шофыримæ иуварс ацæугæйæ). 
Æнхъæлдæн та дæ хъуыддаг ацыдис, мæ лымæн... 
Дæуæн æнæуый дæр дæ амонд хæрæгыл бады. Куыс- 
тыл дæр фæхæст дæ æвиппайды! Стæй цавæр куыс- 
тыл! (Дæлгоммæ ныхас кæны.) Амæй ма дæ хуыз- 

388 
Ходы Камал 
дæр куыст цы хъæуы. Цыдæриддæр дæ зæрдæ зæгъы, 
уыдон — дæ къухты! 
Ацæуынц. Л æ г æмæ у с рахиз дуарыл æрбахизынц æмæ 
уатæй æрмадзмæ бацæуынц. 
Инспектор (лæгæн). Уæдæ, зæгъыс, æнамонд 
хабар куы фехъуыстай, уæд æвиппайды ацыдтæ ма- 
шинæ уынæг? 
Л æ г. О, господин Франц. 
Инспектор. Æмæ машинæ иунæгæй æрфæл- 
дæхтай, стæй йæ фæстæмæ йæ цæлхытыл сæвæрдтай? 
Л æ г. Дамкъратимæ уый ахæм зын хъуыддаг нæу. 
Стæй уырдыджы лæууыди машинæ. 
Инспектор. Уæдæ дын æххуыс дæр ничи ба- 
кодта, нæ? 
Ус. Шофырæн йæ бон ацæуын нæ уыди. Йæ 
цæфтæ ахæм рысты мыггаг кодтой, æмæ йæ къæхтыл 
тыххæй лæуз^ыди... Арахъы фæрцы йæ æрцæуын код- 
тон йæ чемы. 
Инспектор. Æмæ цæлхытæй уагъд никæцы 
уыди? 
Лæг (йсе сæр æруадзы). Машинæ дамкъратæй 
хæрдмæ куы систон, уæд федтон сывæллоны... Йæ 
сæр пырх уыди... 
У с. Мартин, господин Франц дæ уыдæттæй нæма 
фæрсы. 
Лæг (йæхимæ дзурæгау). Цæлхытæ уагъд нæ 
уъщысты. 
Инспектор. Раззаг рахиз цалх дæр? 
Лæг йæ сæр æруадзы, «о», зæгъгæ. 
У с (хатпыр курæгау). Господин Франц, ацы бæл- 
лæхы фæстæ мæ лæг æппындæр йæхи хуызæн нал у. 

Тæлмацтæ 
389 
Уыцы сывæллоны гыццыл сæр пырхæй куы федта... 
Инспектор. Кæйзæгъынæй хъæуы. Фæлæ иу 
хъуыддаг нæу мæ бон бамбарын: цæлхытæй иу дæр 
куыннæ суагъта, машинæйæ æппындæр æнæхъæнæй 
куы ницыуал баззади, уæд? Никуыма уыди ахæм ха- 
бар. 
Ус. Фæлæ уæддæр рауайы. Нæхæдæг удæгас 
æвдисæнтæ... Дарддæр цы уыди, уымæ та мах æппын- 
дæр ницы бар дарæм. Æгæр-мæгуыр нын машинæ 
саразыны хæрдзтæ дæр нæ бафидын кодтой. 
Инспектор. Стæймамæмноджыдæриухъуыд- 
даг кæсы диссаг: уыцы фæзилæны æдзух исты фыд- 
былыз æрцæуы. Уæлдайдæр та ацы фæстаг аз. Раст 
зæгъын хъæуы, ныры хуызæн бæллæх дзы никуыма 
’рцыди. Цæлхытæ дзы фæхуынкъ вæййынц фылдæр 
хатт. Мæнæ дзы цементы заводы директорæн дæр йæ 
цалх фæхуынкъ и, уымæн дæр уыцы бон. 
Ус. Рауайы! 
Инспектор. Кæй зæгъын æй хъæуы. 
У с. Йæ цалх кæмæн нæ фæхуынкъ вæййы, ахæм 
шофыр та кæм и! 
Инспектор. Уый раст у. Кæд ма исты зонын, 
уæд цæфхады зæгæлæй фæхуынкъ ис директоры 
цалх? Афтæ нæу? 
Л æ г. О, цæфхады зæгæлæй. 
Инспектор (йæ чертеж тухы, хьавы ацсе- 
уынмæ). Уый, ома, уый тыххæй зæгъын, æмæ, дзыр- 
дæн, цæлхытæй искæцы уагъд куы уыдаид, уæд дзы 
уæлдай ракæ-бакæ нал хъуыдаид, бæрæг уыдаид, 
машинæ цæмæй афæлдæхт, уый. Фæлæ кæд афтæ 
зæгъут, цæлхытæ æнæхъæн уыдысты... Цæй, мах æй 
сбæрæг кæндзыстæм. 
У с (инспекторы фæстæ цæугæйсе). Æрбауайут 

390 
Ходы Камал 
нæм-иу, господин Франц, нæ цæхх, нæ кæрдзынæй 
нын саходут. Не ’ртæ дæр хорз куы зонæм, машинæ 
цы у, уый. Чи зоны æмæ йæ фæстагмæ равзарæм, 
цæй аххосæй афæлдæхт, уый. 
Инспектор. Аххос кæй ссардзынæн, ууыл æз 
æппындæр гуырысхо нæ кæнын. Уый мæнæн мæ 
куыст у. Ноджыдæр ма иу хатт машинæмæ хъуамæ 
лæмбынæг æркæсон. (Разилы.) Дзæбæхæй баззай, 
хорз лæг. 
Л æ г (йсе чемы нсей). Фæндараст. 
Инспектор. Бузныг, цæхх-кæрдзынæй мын 
уæздан кæй загътай, уый тыххæй. Æрбауайдзынæн 
æнæмæнг. Сымахмæ æз кæддæриддæр уæлдай æхсыз- 
гонæй æрбауайын. Мæнмæ гæсгæ, ды уый иттæг хорз 
зоныс, Мартæ. 
У с. Афтæ у? Æцæг зæгъыс? Уæдæ-иу уæд æрба- 
уай æнæмæнг. Кæд дæ фæнды, уæд мæнæ ацы хуы- 
цаубоны. Уый фæстæ та горæтмæ ацæуиккам, кафæн 
фæзмæ. 
Инспектор. Бæргæ хорз уаид. 
Сæ дыууæ дæр ацæуынц. Лæг æрбады æмæ æрхæндæгæй 
иу ранмæ ныджджих вæййы. 
Фæндзсем сценæ 
Æрмадзмæ бацæуы мад, иу-фынддæс æмæ ссæдзаздзыд, 
сацу къаба йыл, сау дзабыртæ, сау цъындатæ, сау шляпæ, 
сау цæсгомæмбæрзæн. Мыййаг, æнарæхст змæлд куы 
фæкæнон æмæ куы ахауон, зæгъгæ, чи тæрсы, йæ цыд у 
ахæм адæймаджы цыд. 
Мад (æрдсегфæрссегхъселсессей). Мæгыццылчызг 
цæлхыты бын куыд хуыссыди, уый федтай? 

Тæлмацтæ 
391 
Лæг (сыстгæйæ). О, мадам. 
Мад. Улæфгæ ма кодта? 
Л æ г (хорзау нал у). Мард уыди дæ сывæллон. 
Мад. О, фæлæ йæ цæстытæ? Йæ цæстытæ гом 
уыдысты? Кæсгæ дæм кодта мæ сывæллон? Хъуамæ 
йæ бадардтаис дæ зæрдыл. Зæххæй йæ систай, хæ- 
цыдтæ йыл дæ къухтæй... Æви йын æрæхгæдтай йæ 
цæстытæ? 
Лæг (адæргæй цы акæна, уый иæ зоны). Гом 
уыдысты йæ цæстытæ. 
М а д. Æмæ йын сæ ды сæхгæдтай? 
Л æ г. Нæ, мадам. 
Мад. Йæ цæстытыл ын ничи æрхæцыд? Ничи? 
(Зондцухау.) Ленк кæнын куы сахуыр и æрæджы! 
Йæ гуыбыныл. Йæ гуыбыныл хуыссыди? 
Л æ г (фæсонтау, равдисынмæ хъавы, сывæллон 
куыд хуыссыди, уый, фæлæ йæхиуыл йæ хъару нæ 
цæуы). О, йæ гуыбыныл! Йæ къухтæ та мæнæ афтæ 
æвæрд уыдысты. Йæ сæр... йæ гыццыл сæр... (йæ 
æрмттæй йæ къæмисæнтæ æууæрды.) Мæнæ ацы 
ран... йæ сæр... 
Мад. Цы? 
Л æ г. Пырх уыдис ацы ран. 
Мад Туг? 
Лæг (йæхимæ дзурæгау). Йæ буар та ма хъарм 
уыди. 
М а д (йæ хызыны цыдæр агуры). Уый хæдразмæ 
бон мæнæ ацы фыстæг райстон мæ чызгæй. (Ссары 
фыстæг) Уый хæдразмæ бон æй райстон. (Кæсы.) 
«Мæ дзæбæх гыцци, æз базыдтон ленк кæнын. Абон 
уыдыстæм куыройы, банызтам дзы æхсыр. Йæ цæст 
нæм цы сылгоймаг дары, уый афтæ зæгъы, Англисы 
сабитæ, дам, иууылдæр ахуыр кæнынц ленк кæны- 

392 
Ходы Камал 
ныл...» (Скæуы.) «Къуырисæры райдайдзыстæм 
ахуыр кæнын, афтæмæй ме ’рвхуыз къаба скъуыд у. 
Ба дын кæнын дæ русæн». Бахуыдтой йæ къаба... 
(Йæ цæссыгтæ згъалгæйæ.) «Æз иудадзыг дæр кæ- 
сын бæлæстæм. Цæй рæсугъд сты. Ам тынг бирæ 
бæлæстæ ис, къæвда дзы куы нæ вæййы, уæд. Ку- 
ыдтæ цæрыс дæхæдæг? Æз дзæбæх дæн. Чи нæм зилы, 
уыцы ус афтæ зæгъы, тынг, дам, басыгътæ хурмæ. 
Стæй ленк кæнын дæр базыдтон. Къуырисæры фенд- 
зыстæм кæрæдзийы...» (Æваст, зоноцухау, йæ мид- 
былты бахуды.) Къуырисæры йæ фæндзынæн. 
(Уыцы мидбылхудгæ ацæуы.) 
Лæг сагъдауæй баззайы. Зæхмæ джихæй кæсы. 
Æхссезæм сценсе 
У с (рахиз дуарыл уатмæ æрбацæуы, æрмадзмæ 
бахизы; фæдзæхсæгау). Господин Францæн йæ зæрдæ 
цæмæдæр фехсайдта. Кæд зонгæ бæлвырдæй ницы 
кæны, уæддæр. Фæлæ тæрсын, истытæ куы ракъаха, 
уымæй. Дæхи, куыд æмбæлы, афтæ дар, мацы æдылы 
ныхæстæ ралæхур... 
Л æ г (æнцад-æнцой хъæлæсæй, йæ мид-зæрдæйы 
фидар хатдзæгмæ кæй æрцыдис, уый бæрæг у). Йæ 
мад ам уыди, сывæллоны мад... Æз хъуамæ бацæуон 
пъæлицæмæ æмæ æппæт дæр радзурон — куыд уыди, 
афтæ. 
Ус (фæсонтау). Цы загътай? 
Лæг (йæхимæ дзурæгау). Æз амардтон сывæл- 
лон. Куыддæр йæ царды къæсæрыл æрлæууыди, афтæ. 
Æмæ хъуамæ мæ тæригъæдтæ ссыгъдæг кæнон. (Йæ 
сæрыл схæцы.) Æппæтæй хуыздæр та уыдзæни, абон- 

Тæлмацтæ 
393 
райсом куы нæ кæнон, фæлæ мæнæ ныртæккæ пъæ- 
лицæмæ куы бацæуон, )’æд. 
Ус (хорзау нал фæци). Æз та дын уæдæ афтæ 
зæгъын, æмæ дзы хорзæй ницы рамбулдзынæ. Мæ 
удæгасæй уый нæ уыдзæни, хъусыс, нæ уыдзæни! 
Лæг (кæдæй-уæдæй йæхинымæры скарста йæ 
цæсгом ссыгъдæг кæнын æмæ ницæмæйуал тæрсы, 
уыимæ йæ усæй дæр, сабыр хъæлæсæй). Ды мæ нæ 
бауромдзынæ. Ам мыл дæ бон нал цæуы. Нырæй фæ- 
стæмæ дæ бон нал цæуы мæныл. 
Ус (дисгæнгæ). Цы дыл æрцыди, цы? Ахæмæй 
дæ никуы зыдтон. (Паузæ.) Кæмæн дзы цы пайда 
ис, ды дæхæдæг дæхи къæхтæй пъæлицæмæ куы ба- 
цæуай, уæд? Сывæллон нал райгас уыдзæни. Цы пай- 
да ма дзы ис? 
Л æг. Пайдайыл нæ цæуы ныхас. (Йæриу хойы.) 
Мæнæ ауыл цæуы ныхас. Мæ зæрдæ мæм цы дзуры, 
ууыл. Зонын æй, мæн аххосуыди, уый! Нырæй фæс- 
тæмæ мæ цард цард нал у. (Йæ сæр æруадзы.) Нæ 
чындзæхсæвы фæстæ фыццаг аз мæ хъуыддæгтæ 
рæстмæ нæ цыдысты, æмæ мæ ды дæр бынтон рай- 
гонд нæ уыдтæ, суанг нын дуканигæс хæринæгтæ 
æфстау дæр нал лæвæрдта. Æмæ уæд æз дæр фæтарс- 
тæн, куы мæ ныууадзай, уымæй, æмæ зæгæлтæ акалд- 
тон фæндагыл. (Паузæ.) Нæ фæрæстмæ ис нæ цард... 
Чызгæй тынг дзæбæх уыдтæ, сыгъдæг æмæ зæрдæ- 
мæдзæугæ, раст мæнæ ног сыфтæрау. Фæлæ нæ чын- 
дзæхсæвы фæстæ æваст фендæрхуызон дæ, раст дæ 
цыма хъæдæй сарæзтæуыд. 
Ус. Зонын æй, зонын æй! (Паузæ.) Мæ мид- 
зæрдæйы дæ уарзтон æдзух дæр. Мæ мид-зæрдæйы! 
Фæлæ иннæ хъуыддæгты — æмбарыс æй, цæй кой 
кæнын, уый — иннæ хъуыддæгты амондджын нæ фес- 

394 Ходы Камал 
тæм. Цыдæр нæ хъыгдардта. Раст нын цыма кæлæнтæ 
счынди... Æмæ дæм мæ зæрдæ æруазал ис... Æз аххос- 
джын дæн дæ разы. 
Л æ г. Аххосджын дæ? Дæу та чи хъуамæ фæах- 
хосджын кæна ацы æлхынцъытæ хъуыддаджы? 
У с. Æмæ дын зæгæлты хъуыддаг та чи бацагъта 
дæ хъусы, чи уыди, зæгъ-ма йæ? Мæн азарæй бахауд- 
тай ацы бæллæхы. Æмæ ма ныр куыд акæнон? Тæ- 
худы, истæмæй дын мæ бон куы уаид баххуыс кæ- 
нын! 
Лæг. Ницы у дæ бон. (Паузæ.) Раззаг къуыри 
горæты куы уыдтæн, уæд нæ хæдзар дæр, æрмадз 
дæр, нæ зæххы хай дæр дæ номыл скодтон. Гæххæт- 
тытæ æрбарвыстой посты. (Æвдисы.) Уæртæ уыцы 
скъаппы сты ныртæккæ. Æрмæстдæр ма дзы хъæуы 
мæ къухæвæрд. Æмæ цы зиантæ ’рхастон адæмæн, 
уыдон нын закъон фидинаг куы фæкæна, 5’æд дæуæн 
никæй бон цæудзæн дæ исбоныл. Зæгæлтæ-иу ды нæ 
ныккалдтай, мыййаг, фæндагыл, стæй зонгæ дæр ницы 
кодтай... Цыбыр дзырдæй, дæхицæн иу сыгъдæгзæрдæ 
’ххуысгæнæг ссардзынæ æмæ дæ хъуыддæгтæ æвзæр 
нæ цæудзысты. Цæхх, кæрдзын хъуаг не ’ййафдзынæ. 
У с (адæргæй ма цы зæгъа, уый нæ зоны). Омæ 
ды та?.. Ды та?.. 
Ш о ф ы р (йæ сæр æрбадары). Мæнæ ам æрба- 
цыдысты. Хуынкъ уыди. Тæккæ фæзилæны цалхы 
смидæг цæфхады зæгæл. 
Лæг. Гъемæ, Мартæ, дæхæдæг ацу машинæмæ. 
Нырæй фæстæмæ сæ ныхасаг демæ уыдзæн. Æмæ 
райдай рагацау. 
Ус йæ лæгмæ тæрсæгау бакæсы æмæ æддæмæ ацæуы. Лæг 
тæрхæгæй райсы дзыппыдаргæ электрон цырагъ; кæддæра 

Тæлмацтæ 
395 
кусы, зæгъгæ, йæ цалдæр хатты ссудзы æмæ ахуыссын 
кæны, стъолыл æй æрæвæры; йæ дзабыртæ æмæ йæ цъын- 
датæ раласы. 
У с (сербаздæхы). Шофыр мæ рарвыста, мæхи бар, 
дам, сæ уадз. Цы кусыс, цы, Мартин? Цафоны фы- 
нæй у? 
Л æ г. Æз ацы хæдзары никуыуал бафынæй кæн- 
дзынæн... Цæуын фæндагмæ æмæ æрæмбырд кæнон 
уыцы зæгæлтæ, цалынмæ та дзы ницы бæллæх æрцы- 
ди, уæдмæ. Бæгъæввадæй сæ хуыздæр ссардзынæн 
фæндаджы рыджы бын. 
Æнæуынæрæй æрмадзыл ацæуы, йæ ус сагъдауæй йæ 
фæдыл кæсы. Шофыримæ хæрхæмбæлд фæвæййынц. Йæ 
бæгъæввад къæхтæм ын дисгæнгæ ныккæсы, стæй усмæ 
бацæуы, уый бады сынтæгыл. Цы кусы, уый нæ хатгæйæ 
цалдæр хатты ссудзы æмæ ахуыссын кæны, йæ лæгæй цы 
электрон цырагъ ферох, уый, ныр афтæмæй кæсгæ та 
бынтон æндæрырдæм кæны джихæй. 
Ш о ф ы р. Кæдæм фæцæуы, кæдæм, дæ лæгæй 
зæгъын? Меккæмæ хадзыйы ном райсынмæ ма цæ- 
уæд? (Æрбады, иннæ бандоныл та йæ къæхтæ сæ- 
вæры, ома, ацы хæдзары мæнмæ чысыл бартæ нæй.) 
У с (сысты, йæхицæн дзурæгау). Ахæм адæймаг! 
Ахæм адæймаг!.. 
Шофыр (æдзæсгом мидбылхудтимæ) Кæмæй 
зæгъыс? Уæртæ, чи ацыди, уымæй? 
У с. Йæ цард ын фехæлдтон. Æмæ ма йæ ноджы 
цъыфы дæр сæвдылдтон. Кæйдæр лæгтимæ. 
Ш о ф ы р. Йæ сыкъатæ дымгæмæ дарынмæ ацыд? 
У с (æваст æм фæзилгæйæ, æррайау, фырмæс- 
тæй). Æз та дын афтæ зæгъын æмæ йе ’взæры кой 
ма кæн. 

396 
Ходы Камал 
Ш о ф ы р. Ничи йæм хъусы амæ? Цавæр бындз 
дыл фæхæцыд? (Йæ къухтæ йæм бадары.) Рауай- 
ма ардæм! 
Ус (уынгæ дæр æй нæ кæны). Йæ сæрвæлтау 
мæгуыры хызын æрæфтауин мæ уæлæ. 
III офыр. Рацу-ма мæм хæстæгдæр, ам куы нал 
и дæ уæдæгонд лæг. 
Ус (карзæй). Амбырд-ма кæн дæ муртæ. Æмæ 
адде у ардыгæй! Ахъуытты у, зæгъын, ныртæккæ! 
Шофыр. О-гъо! Ничи йæм хъусы! Цы дыл 
æрбамбæлди? 
Ус. Бамбардзынæ йæ, ардыгæй куы адде уай, 
уæд. 
Ш о ф ы р. О, фæлæ уал уымæй размæ иуцалдæр 
ныхасы хъуамæ зæгъон дæ сыкъаджын лæгæн, нæ 
дыууæйы тыххæй... Уæд та куыд кæндзынæ? 
У с (йæххщæн дзурæгау). Æз ын мæхæдæг зæгъ- 
дзынæн, адæмы лæгтимæ кæй цардтæн, уый. 
Ш о ф ы р. Уæдæ уæд дæхицæн æмбырдгæнгæ сты 
дæ муртæ. 
У с. Алцы дæр ын радзурдзынæн æз. Æнцондæр 
ын уæддæр уыдзæни мæнæй ахицæн. Алцы дæр! 
Уымæй дарддæр ын мæ бон ницæмæйуал у баххуыс 
кæнын. (Æваст, цыма дзы ммдæгæй исты аскъуы- 
ди, уыйау, дзыназгæ, ныххауы сынтæгыл.) 
III о ф ы р (стъолæй райсы дзыппыдаргæ цырагъ, 
йæ цæсгоммæ йын æй саразы æмæ йæ ссудз-ахуысс 
кæны.) Æппæт дæр ын радзурдзынæ? Æмæ дын уæд 
цементгæнæн заводы директор та цы зæгъдзæн? Кæнæ 
бухгалтер? (Йæ фарсмæ сбады æмæ йæ æрбахъæбыс 
кæны.) 
Ус (мæстыйæ). Ныууадзмæ! 

Тæлмацтæ 
397 
Цырагъ йæ дзыппыты агургæйæ, лæг æнæуынæрæй 
æрбацæуы уаты дуары цурмæ. Шофыр хъæбысæй хæцы 
сылгоймагимæ, афæлдахы йæ сынтæгыл æмæ йыл 
ныддæлгом вæййы. Ус йæ тых-йæ бонæй йæхи атоныныл 
архайы. Хъарутæ йæм нал вæййы. 
У с. Ныууадз мæ! Ныууадз мæ! 
Шофыр йæ былтæй сылгоймаджы дзых ахгæны. Сыл- 
гоймагæн йæ хъару асæтты, йæ лæмæгъ цæнгтæй шофыры 
бæрзæйыл æртыхсы, цыма сразы, уыйау. Æрбацæуы лæг 
æмæ йæ мидбынаты сагъдауæй баззайы. Шофыр фæгæпп 
ласы. Ус дæр сысты. Исдуг æртæйæ дæр ницы дзурынц. 
Л æ г (фæсус хъæлæсæй). Афтæ у уæдæ хъуыд- 
даг?! Уæдæ афтæ у?! (Дзагъырдзастæй кæсы шо- 
фырмæ, стæй та усмæ. Усæн, йæ маст тыххæй 
уромгæйæ.) Йемæ цардтæ? 
У с (цы акæна, уый нæ зоны). Мартин! 
Л æ г. Стæй, фыццаг бонæй фæстæмæ? Стæй ам, 
хæдзары мидæг? 
Шофыр (къæйных мндбылхудтимæ). Дæ усы 
бафæрс. Кæд дын æй зæгъид йæхæдæг. 
Л æ г. Æз дзы дæу фæрсын! 
Шофыр (уæддæр æдзæсгом худт кæны.) Æз 
ницы зæгъдзынæн. 
Лæг (йæ къухтæ стымбыл кодта, афтæмæй 
йæм фæцæуы.) Ницы зæгъдзынæ, куыдзы хъæвдын? 
Ницы зæгъдзынæ? Джыртмæдзæуæг куыдз! (Ныц- 
цæвы йын тымбыл къухæй йæ цæсгом.) Цъаммар! 
(Дуарæй йæ рассоны æмæ йæ усмæ фездæхы. Йæ 
дзыхыдзаг.) Адде у ардыгæй! Кæннод æрхæццæ дæ 
фæстаг бон! Адде у, зæгъын, уадзаг! 
У с (мынæг хъæлæсæй) Хуыссыдтæн йемæ. 

398 
Ходы Камал 
Лæг (дæндæгты ’хсæнты). Хуыссыдтæ йемæ... 
Æндæр ма кæимæ? 
У с. Се ’ппæтимæ дæр! 
Л æ г. Афтæ у уæдæ... Афтæ у уæдæ... Æмæ гъе 
ахæм гаццайы тыххæй æз амардтон сывæллон æмæ 
ма ноджы мæхи къахæй дæн ахæстонмæ цæуинаг. 
Фæлæ ма мæ ныр цы хъуыддаг и ахæстоны? Ныр 
мын уæлдай нал у. (Разгъоры уатæй.) 
У с (мынæг хъæлæсæй). Ныр æз мæхи амардзы- 
нæн. 
Æ м 6 æ р з æ н. 
ÆРТЫККАГ АРХАЙД 
Фыццаг сценæ 
Сæрдыгон бон. Лæг фæлладуадзæн боны уæлæдарæсы 
мидæг лæууы йæ кусæн тæрхæджы цур, йæ инструменттæ 
радыгай тæрхæгæй исы æмæ сæ ауындзы сæ бынæтты, йæ 
цуры цы гæххæтт ис, ууыл цыдæр фæнысан кæны; 
æвæццæгæн, бæрæг кæны, цы кусæнгæрзтæ ма йæм баззад, 
уыдон. 
Бухгалтер (тагъд нæ кæнгæйæ бахизы 
æрмадзмæ; у хæрзарæзт, йæ уæлæ хъæмпын худ, 
ног костюм, йæ къухы хъæддых тыхт зонтик-лæ- 
дзæг.) Куыд кæсын, афтæмæй мастер йæ фæллад уа- 
дзы. (Акæстытæ кæны.) Æмæ Мартæ кæм и? 
Л æ г (æппæт сценæйы дæргъы дæр бæрæг у, стыр 
зæрдæмизимæ кæй дзуры, афтæмæй та йæхи æвди- 
сы, цыма йæм нымады дæр ницы у). Дæ директормæ 
ацыди. 
Бухгалтер. Абон, хуыцаубоны? 

Тæлмацтæ 
399 
Л æ г. Сæхимæ йæм ацыди. 
Бухгалтер. А-гъа, уыйзæгъ! Кæсут-мауæхор- 
зæхæй, нæ директор æппындæр йæхиуыл куыннæ 
ауæрды — хуыцаубонты дæр кусгæ кæны! 
Л æ г. Дыууæ сахатыл æм ацыди, фæссихор, ныр 
та фондз у. Цæйбæрц рæстæг хъæуы, цæмæй нын нæ 
æрмадзы куысты бæрæггæнæнтæм æркæса, уымæн? 
Бухгалтер (хорзау нæ фæци). Æмæ кæд уыр- 
дыгæй раджы раздæхти, уæд та?.. Чи зоны, искуы 
тезгъо кæны — дзæбæх бон скодта абон. 
Л æ г. Кæннод та йæм йæ фатер æвдисы. 
Бухгалтер. Уыйдæруыдзæн. 
Л æ г. Уымæн æнæмæнг тынг хорз фатер уыдзæн, 
фынæйгæнæн уат хибар ран. 
Бухгалтер. Цыдæр æнахуыр хъæлæсыуагæй 
дзурыс. Цыма раст истæуыл гуырысхо кæныс. 
Л æ г. Уæдæ мæ куыд дзурын кæныс? Дæхæдæг 
æй хуыздæр зоныс, цы у дæ директор, уый. 
Бухгалтер. Директорæй зæгъыс? Уый, æвæ- 
дза, нæл сæгъæй дарддæр ницы у. Фæлæ Мартæмæ... 
ахæмыл дзы нæ амбæлди... Æмæ дæ гæххæттытæ де 
’ххуысгæнæгæн цæуыннæ арвыстай, кæд дæ зæрдæ 
истæуыл къæпп кæны, уæд? 
Л æ г. Æмæ сæ мæ ус куы ахæсса, уæд та дзы цы 
ис ахæмæй? Ме ’ххуысгæнæг куы ацыдаид, уæд уый 
дæр æртæ сахатæй къаддæр нæ ныффæстиат кодта- 
ид. Гæнæн нæй! Æвæццæгæн, фыццаг бонæй фæс- 
тæмæ ныхасгонд уыдысты, цæмæй йæм алы хуыцау- 
боны дæр мæ ус гæххæттытæ хæсса йæ хæдзармæ. 
Æмæ афтæ кæм баныхас кодтой, уым та дзы гæнæн 
нал и. 
Бухгалтер. Хынджылæг мæ кæныс, æви? Ни- 
куыма дæ федтон ахæмæй. Цы дыл æрцыдис абон? 

400 
Ходы Камал 
Фæлæ уæддæр де ’ххуысгæнæджы æрвитын хъуыди, 
кæд истæуыл гуырысхо кодтай, уæд. 
Л æ г. Цæмæн уый зæгъыс! Ныхас ныхас у. Дзырд 
радтай — сæххæст æй кæн! Гæнæн дзы нал ис. Ме 
’ххуысгæнæг та... Ме ’ххуысгæнæг та нырæй фæс- 
тæмæ æхца нал исдзæн мæнмæ, атардтон æй, æмæ 
бар нал дары мæ гæххæттытæм дæр. Уый дæр бирæ 
фæралæс-балæс кодта мæ усы фæстæ! 
Бухгалтер. Цытæ дзурыс! Мартæ ахæм сыл- 
гоймаг нæу! Уымæн уæвæн нæй æппындæр! Уыцы 
хуызы Мартæйы хорз зонын æз. 
Л æ г. Уырны мæ. Ды дæр ма йæ куы нæ зонис! 
Стæй, æвæццæгæн, рагæй. Иунæг хатт уæддæр нæ 
загътай мæнг ныхас... Фæлæ мæн нæ фæнды æппын- 
дæр зонын, уыцы хуызы мæ усы кæдæй нырмæ зо- 
ныс, стæй йемæ цал нæлгоймаджы — демæ æртæ — 
фæхуыссыди, уый. Иу къаддæр, иу фылдæр — уый 
ныртæккæ мур дæр уæлдай нал у. 
Бухгалтер. Цытæдзурыс, цытæ! Мæхицæйкуы 
зæгъон, уæд æз йемæ... моймæдзыд сылгоймагимæ!.. 
Хуыцау бахизæд уымæй! Уымæн æмæ ахæм хъуыд- 
дæгтæ сæ фæстæ хорзæй ницы сайынц. 
Лæг (йсе цæстытæ ферттпивынц). Ахæм митæ 
сæ фæстæ хорзæй кæй ницы сайынц, У5’ыл раздæр 
ахъуыды кæнын хъуыди, господин Эмиль. 
Æрмадзмæ æрбацæуы у с, йæ уæлæ сæрдыгон сырх къаба. 
Бухгалтер. Мæнæ фæзындис хæдзары ’фсин 
фрау Мартæ дæр. (Хъавы ацæуынмæ.) 
Л æ г. Æваст лидзæг цæмæн фæдæ? 
Бухгалтер (æфсæрмыгæнгæ). Мæнæн, æвæц- 
цæгæн, мæ ацыд хуыздæр уыдзæн... Хорзæй баззай, 
фрау Мартæ. 

Тæлмацтæ 401 
Ус уыйырдæм нæдæр кæсгæ кæны, нæдæр ын дзуапп 
дæтты. Кæсы æрмæстдæр йæ лæджы ’рдæм; тæрсгæ дæр 
кæны, цы акæна, уый дæр нæ зоны. Бухгалтер ацæуы. 
Дыккаг сценæ 
У с (æхцатæ æвæры тæрхæгыл). Фæндзай мар- 
кæйы, Мартин! 
Л æ г (бакæсгæйæ бынтон сабыр). Уадз сæ дæ- 
хицæн, уыцы æхцатыл ды, æвæццæгæн, дæ сур хид 
фæкалдтай. 
У с (лæгъстæйаг хъæлæсæй). Æхца кæддæриддæр 
æхца у. (Йæ къухтæ стымбыл кæны, архайы, цæ- 
мæй йыл баууæнда.) Мæ зонгуытыл лæууыдтæн ди- 
ректоры цур. Не ’хсæн ахæмæй ницы уыдис, Мар- 
тин. Ныр дын цыфæнды куыст дæр ратдзæни æнæ 
ракæ-бакæйæ. 
Лæг (йæ ныхæстæ йын ницæмæ даргæйæ, йæ 
пнджаччы мндæггаг дзыппæй сисы гæххæттытæ, 
æвæры сæ стъолыл æмæ сæм амоны). Нæ исбон дæ 
номыл скæныны тыххæй документты мæ къух нæ 
сæвæрдтон. 
У с (артау судзы). Ницæмæн мæ хъæуы де ’рмадз. 
(Гæххæттытæ апырх кæны.) Мæн ницы хъæуы 
æппындæр! (Йæ хъæлæс фæлæмæгъ вæййы.) Æнæ 
дæу... 
Л æ г (æнцад-æнцойæ). Байрæджы кодтай. Къо- 
фе æрæвæрыны афон у. Дон æз рафыхтон. Господин 
Францы ныртæккæ ардæм хъæуы. 
У с (катайгæнгæйæ йын лæгъстæ кæны). Ды мæ 
цы домыс, уый æз нæ бакæндзынæн, нæ йæ бакæн- 
дзынæн! 
Л æ г. Кæд дæм ницыма бахъардта, уæд мæ бам- 

402 
Ходы Камал 
бар боны фæстагмæ. Æз дæу тыххæй амардтон сы- 
вæллоны, æмæ ныр равдис дæ бархъомыс нæлгой- 
мæгты раз, иунæг хатт ма дзы спайда кæн мæн тых- 
хæй, цæмæй дын господин Франц дæ лæджы ахæс- 
тоны ма бамидæг кæна. Уымæн æмæ, цæй охыл ма 
сбадон ныр ахæстоны? Цыбыр дзырдæй, зон: ды хъуа- 
мæ саразай афтæ, цæмæй мын мæ хъуыддаг судмæ 
ма бавдиса. Мæн ныртæккæ æндæр ницы æндавы. 
У с (уынгæг хъæлæсæй). Йемæ кæй хуысдзынæн, 
уый дæр дæм нæу нымады? 
Æрмадзы дуарыл æрбацæуы 
спортсмен-автомобилист спортивон костюмы æмæ 
спортивон худы. 
Л æ г. Куыд дæ фæнды, афтæ йæ æмбар... Æз та 
къофе æрцæттæ кæнон. (Ацæуы уатмæ æмæ сæхгæ- 
ны дуар.) 
Æртыккаг сценсе 
Спортсмен-автомобилист. Салам, Мартæ... 
Раст мæ цыма зонгæ дæр нал бакодтай? 
У с. Чердыгæй йæ хъуамæ зонон, ды чи дæ, уый. 
Спортсмен-автомобилист. Чысылбагъæц, 
æз дын æй дæ зæрдыл æрлæууын кæндзынæн. Бер- 
линæй Венæмæ цæугæйæ мæ цалхы бауад цæфхады 
зæгæл. Гъемæ уыцы бон уыдис нæ хабар дæр. Ца- 
лынмæ дæ лæг сосавæндагыл мæнæн мæ цалх ивта, 
уæдмæ æз æмæ ды (мидбылхудгæ амоны) уæртæ уым 
уыдыстæм, уаты... Уый фæстæ æз æрцардтæн, мæнæ 
ам хъæдмæ æввахс цы уазæгуат ис, уым. Æртæ боны! 
Æртæ æмбисонды боны! Нæма йæ æрхъуыды кодтай? 
У с. Лæууы ма мæ зæрдыл. 

Тæлмацтæ 
403 
Спортсмен-автомобилист. Гъерфедтай!.. 
Ныр та-ма мæм æрбайхъус! Мæ машинæйы моторы 
телтæй иу мæхи къухтæй стыдтон, барæй... Æмбарыс 
мæ?.. Цалынмæуымракъах-бакъахкæна... (Сынтсе- 
джы ’рдæм сæрæй ацамоны.) 
Æрбацæуы лæг, къофе æрбахæссы. 
Дæ бон хорз, Мартин! 
Л æ г. Æгас цу. 
Спортсмен-автомобилист. Цы, уыйзоныс, 
Мартин, мæ машинæ цыдæр кодта, мæнæ ам, хæс- 
тæг, иу-фондз минуты цыд ардыгæй. Фæзилæны! Дæ 
хорзæхæй, ацу-ма æмæ йæ фен, цы йыл æрбамбæл- 
ди. Æз та дæм ам банхъæлмæ кæсдзынæн. 
У с (цыма дзуары бын дзуры). Ацы дзæбæх лæ- 
гæн йæ машинæ æппындæр ницы хъуаг у. Барæй йæ 
фехæлдта йæхæдæг. Фæнды йæ, цалынмæ ды маши- 
нæимæ архайай, уæдмæ уартæ уым, уаты, мемæ... йæ 
рæстæг арвитын. 
Спортсмен-автомобилист (фæтæрсы). О, 
фæлæ... Цытæ дзурыс, цытæ? 
У с (уыцы ныхасыуагæй). Ацы дзæбæх лæг ма иу 
хатт уыдис ам, афæдзы ’рдæджы размæ. Цалынмæ 
ды фæндагыл цалх ивтай, уæдмæ æз ам фæдæн йемæ. 
Стæй ма уый фæстæ дæр æртæ боны иумæ фестæм. 
Л æ г (ныхъхъус, адæргæй цы зæгъа, уый нæ зоны). 
Уæдæ та архайон дæ машинæимæ? (Уазæгмæ кæсы, 
стæй йæ усмæ, ногæй та уазæгмæ.) 
Спортсмен-автомобилист (фæсæлхæрау). 
Нæ-нæ! Æз... Мæхæдæг. Хорзæй баззайут. (Атын- 
дзы æддæмæ.) 
Лæг (цыма ницы ’рцыди, уыйау). Раздæр ды 
бæгъдулæг кодтай, чидæриддæр-иу дæ къухтæм æрба- 

404 
Ходы Камал 
хаудта, уыдонимæ. Цалынмæ-иу æз фæндаджы фæ- 
зилæны цæлхытæ ивтон, уæдмæ ды ам цалимæ фæдæ, 
уый зонын мæн нæ фæнды. Чи зоны, кæй фæндыди, 
уыдонæн се ’ппæтимæ дæр! Фæлæ ныр, мæн де 
’ххуыс куы бахъуыди, дæ бон куы у мæн ахæстонæй 
фервæзын кæнын, уæд дæ нал фæнды? Æрмæстдæр 
дæ инспекторимæ нæ фæнды? Цы хуызы дæ бамбæр- 
стæуа? Ныронг алкæимæ дæр цы кодтай, ууыл ныр 
дæ къух цы хуызы систай? Мур дæр дын дзы зынæй 
куы ницы ис, æхсызгондзинад дæр ма райсдзынæ, 
æз та ахæстонæй фервæздзынæн. 
Ус (лæгъстæгæнгæ). Æмæ кæд ныхас ме ’ппæт 
цардыл цæуы, Мартин, уæд та? Уымæн æмæ дæу 
йеддæмæ ничи хъæуы мæн! 
Л æ г. Ома, куыд мæн йеддæмæ? 
У с. Ау, Мартин, куыннæ йæ уыныс, куыд фен- 
дæрхуызон дæн, уый? Ау, нæ йæ ’нкъарыс? 
Лæг (фæсусæй). Раздæрхъуамæфендæрхуызон 
уыдаис. 
У с (фæстаг ныфсы мур сгарæгау). Зæгъдзынæн, 
зæгæлтæ мæхæдæг акалдтон фæндагыл. Ды йын æппын- 
дæр ницы зыдтай, сусæгæй сарæзтон æппæт дæр. 
Л æ г. Цы пайда ма у уый? Кæд искæй хъæуы йæ 
тæригъæдтæ ссыгъдæг кæнын, уæд уый æз дæн! 
У с. О, фæлæ уый ды бакодтай æрмæстдæр мæн 
сæраппонд! Мæн аххос сты æппæт фыдбылызтæ дæр, 
мæн аххос æрмæстдæр! 
Л æ г. Уæдæ æз та æндæр хатдзæгмæ æрцыдтæн 
æппæт адæттыл хъуыды кæнгæйæ. Дæу тыххæй фыд- 
ракæнд цæмæй саразон, уыйбæрц арф бынат дын скæ- 
нын нæ хъуыди мæ зæрдæйы... Цыбыр дзырдæй, ды 
иунæг зæгæл дæр никуы аппæрстай фæндагыл. 
Æндæр дзы ныхасагæй ницы ис. 

Тæлмацтæ 405 
Дзæнгæрæг. 
Господин Франц у уый... Ныр дæуæй аразгæ у æппæт 
дæр. Кæд йæ коммæ кæсай, уæд ын цыдæриддæр 
зæгъай, уый æнæмæнг сараздзæн. Рагæй йæ уд хъа- 
ры демæ хибар ран фембæлыныл. Уый æгас горæт 
дæр зоны. Уæдæ, уæлдай дзæнгæда дæр нæ кæндзæн, 
йæхи номыл уæддæр хъуыды кæны, цæмæн æй хъæуы 
уæлдай сæрнизтæ. 
Ногæй та дзæнгæрæг. 
У с. Омæ æз та куыд кæндзынæн? 
Лæг (тынг æнкъардæй). Нæ зонын, Мартæ. 
(Æрмадзы дуар байгом кæны). 
Ус, цыма йын марыны тæрхон рахастæуыд, ахæм уавæры 
рахиз дуарыл уатмæ бацæуы. 
Цыппæрæм сценсе 
Æрбацæуы æлхæнæг. 
Л æ г. А, уый ды куы дæ! Мидæмæ, мидæмæ! (Ра- 
зæй цæуы.) Мæнæ-ма ам æрбадæм. 
Æлхæнæг цымыдисæй фæлгæсы æрмадзы къуымты, 
стъолы уæлхъус æрбады. Лæг дæр сбады. 
Æ л х æ н æ г. Райсомы поезды абадтæн, зæгъын, 
фæстæмæ дæр уыцы поезды фездæхон. 
Л æ г. Къофе нæ бацымдзынæ? 
Æ л х æ н æ г. Нæ-нæ! Тагъд кæнын! 
Л æ г. Уæдæ уæд нæ хъуыддаджы куыст кæнæм. 
Бадзырд у цæттæ, мæ къух дæр дзы сæвæрдтон. (Ми- 
дæггаг дзыппæй гæххæттытæ сисы æмæ сæ дæтты 
æлхæнæгмæ.) Мæнæ ацы ран ранымадтон ацы æрма- 

406 Ходы Камал 
дзы кусæнгæрзтæ иууылдæр. Дæхи цæстæй федтай 
æппæт дæр: хæдзар дæр, уат дæр, æрмадз дæр, алцы 
дæр. Мемæ дзы ницы хæссын æппындæр. 
Æ л х æ н æ г. Ныхас дæр афтæ бакодтам... Ныр та 
сæйраг хъуыддаг. 
Л æ г. Ома? 
Æ л х æ н æ г. Кæд æмæ ды æрмадзы аргъ мин мар- 
кæйы æрæппарай, уæд дын де ’хца кæнын уыцы иу 
лæвæрд, мæнæ ныртæккæ. 
Л æ г. Уый лæджы ныхас у. 
Æлхæнæг. Ныртæккæ дæр мæ дзыппы сты 
æхца. 
Лæг. Гъемæ хорз, баныхас кодтам. 
(Кæрæдзимæ сæ къухтæ раттынц.) 
Кæдæй-уæдæй мæ царды иунæг хъуыддаг фæ- 
рæстмæ. 
Æ л х æ н æ г. Мæнæ дын уый та де ’хца. (Сæдæ- 
гай маркæты гуцъула æрæвæры стъолыл.) Иуæндæс 
мины! 
Л æг. Иуæндæс мины. (Æхца йæ дзыппы æвæры.) 
Æ л х æ н æ г (бадзырд йсе дзыппы æвæры). Уæдæ 
кæд æрбалидзон? 
Л æ г (хъуыды кæны). Зæгъæм... иу мæйы фæстæ. 
Цалынмæ мæ бинойнаг йæхицæн æндæр цæрæнуат 
агура, уæдмæ. 
Æ л х æ н æ г. Афтæ у? Гъемæ хорз — мæйы фæстæ! 
(Йæ сахат ифтындзы.) Баййафдзынæн ма поездмæ. 
(Йсе къух дæтты.) Уæдæ, зæгъыс, хуссар Амери- 
кæмæ? Дардгомау у... 
Лæг. О, дардгомау. 
Æ л х æ н æ г. Гъемæ, уæдæ, дзæбæхæй баззай. 
Л æ г. Фæндараст! 

Тæлмацтæ 
407 
Фсендзсем сценсе 
Æлхæнæг ацæуы. Исдуг лæг æнæзмæлгæйæ лæууы йæ 
мидбынат, стæй йæ пъалто æрбакæны, йæ цæттæ хызын йæ 
фæсонтыл æрцауындзы, шляпæ æмæ пъалтойы мидæг æрба- 
ды тæрхæджы цур, фыссы хæрзбоны фыстæг. Сласы йе ’хца- 
дон, æнæгуырысхойæ фондз пачкæйы сæдæгай маркæтæ 
æрнымайы, тæрхæгыл сæ æрæвæры, сæ уæлæ та — фыстæг; 
ахъуыды кæны, ноджыдæр ма сæм иу пачкæ бафтауы. Сы- 
сты, ноджыдæр ма иу хатт æрхæндæгæй йæ цæст ахæссы 
æрмадзыл, бацæуы уатмæ, бандоны фæсонтыл фены Мар- 
тæйы сæрбæттæн, райсы йæ, йæ зæрдæйы æнкъарæнтæ тых- 
хæй уромгæйæ йæм кæсы; дывæнд кæнгæйæ йæ фæстæмæ 
йæ бынаты æрцауындзы æмæ рахиз дуарыл ацæуы. 
Æхссезсем сценсе 
Исдуг сценæ у афтид. 
У с (æрмадзы дуарыл æрбазгъоры; тæригъæддаг 
хъæлæсæй). Æз нæ бакæндзынæн афтæ, Мартин, нæ 
бакæндзынæн! Нæу мæ бон! (Йæхи æруадзы тæр- 
хæджы раз бандоныл, лæджы хæрзооны фыстæг 
феиы, кæсы. Ныхъхъæрзы, йæ дзуарæвæрд цæнгтыл 
йæ сæр æрхауы.) 
Пъæлицæйы инспектор (æрмадзыдуарæй). 
Мæлæты цæрдæг ус дын нæй... Цыма скъоладзау у!.. 
Æййафгæ дæр æй нæ кæнын. (Æрбацæуы, тæрхæ- 
джы цур æроады.) Ам нæй? 
У с (йæ сæрыл схæцы). Нæ дыууæ йеддæмæ дзы 
ничи ис. 
Пъæлицæйы инспектор (баидоныл фæс- 
тæмæ йæхи ауадзы). Знон та ногæй бабæрæг код- 
тон, бæллæх кæм æрцыди, уыцы бынат, фæзилæны 
кой кæнын. Тæрхæттæ кодтон, уæдæ, зæгъын, цæй 

408 
Ходы Камал 
аххосæй афæлдæхтаид машинæ. Уалынмæ дын кæ- 
сын, æмæ дæ лæг æрбацæуы, бæгъæввадæй. Рыджы 
мидæг-иу цыдæртæ фæцагуырдта йæ бæгъæввад къæх- 
тæй, стæй та-иу ныггуыбыр ласта... Цытæ дзы ссары, 
цытæ, зæгъгæ, хъуыды кодтон мæхинымæры... 
Уалынмæ та ногæй ныггуыбыр кодта. Стæй йæ бам- 
бæрстон, рыджы бын цытæ агуырдта, уый. (Мид- 
былхудгæ.) Машинæтæ чи цалцæг кæны, уый бав- 
дæлдис, æмæ фæндагыл æмбырд кæны зæгæлтæ, цæ- 
мæй макæйы машинæйыл мацы æрцæуа; афтæмæй 
та йæ къæбæр кусы хæлд машинæтæ цалцæг кæны- 
нæй. Ахæм æмбисонд нырма дун-дунейыл нæма фен- 
дæуыди. Гъеныр иннæрдæм куы архаид — зæгæлтæ 
йæхæдæг куы калид, уæд æнцондæр бамбарæн уаид. 
Фæлæ куыдфæнды куы уа, уæддæр хорзмæ не ’ркæн- 
дзæн ацы хъуыддаг. Гыццыл зæгæлæн йæ бон у егъау 
бæллæх расайын. Сымахмæ та куыд кæсы?.. Куыд 
кæсы дæумæ та?.. 
У с (цы архайы, уый не у мбаргæйæ, лæджы фыс- 
тæг йæ кьухты райс-байс кæны, кæсы инспек- 
тормæ). О, бæгуыдæр-иу дзы ныккалдта зæгæлтæ. 
Мæн тыххæй афтæ кодта. Йæ мæгуыры тыххæй йæ 
куы фæуадзон, уымæй тарсти. Сывæллон дæр уый 
азарæй фæмард. (Фыстæг æм дæтты.) Ныр та йæ 
сæр бафснайдта. 
Пъæлицæйы инспектор (кæсы). «Зæххы- 
хай ауæй кодтон. Хæрзбон». (Усмæ кæсы.) Дард ацæ- 
уын йæ къухы нæма бафтыдаид... Куыддæр бадзурон 
телефонæй пъæлицæмæ, афтæ йæ сахаты æмгъуыдмæ 
рацъипп ласдзысты. 
Ус (æмыр хъæлæсæй). Цыдæриддæр дæ фæнды, 
уый мын бакæн. (Сысты, цудтытæгæнгæ бацæуы 
уатмæ æмæ сынтæгыл æрбады.) 

Тæлмацтæ 409 
Инспектор, мидбылхудгæ, йæ фæдыл кæсы, стæй йæ фæстæ 
бацæуы, рудзгуыты ставнæтæ сæхгæны. Йæ пиджак раласы. 
Ус йæ блузкæйы æгънæджытæ æфтауы. Цалдæр цъусду- 
джы фæстæ æрмадзы дуары фæзыны лæг. Хъусы Мартæйы 
хъæр. 
Л æ г (æрмадзыл базгъоры, уаты дуар фегом ксены, 
сынтседжы уæлхъус фегуыры). Мартæ! 
Инспектор фæгæпп кæны æмæ тарстхуызæй йæхи иуварс 
аласы. Ус йæ къæхтыл тыххæй лæууы, афтæмæй йæ лæг 
ракæны уатæй. 
Цом, Мартæ! Ныууадз дæ бызгъуыртæ ам иууыл- 
дæр, алцы дæр дын балхæндзынæн Гамбурджы. Гам- 
бургмæ! 
Ус (цыма ногсей раздсехти цардмсе). Демæ мæ 
кæныс? Кæныс мæ демæ? 
Лæг. Цом, Мартæ! (Тсерхсегсей сехцатсе райсы 
семсе йæ усы æрмадзы дуарыл æддæмæ акæны.) 
Æрмадзы дуæрттæ сæхгæнынц. 
Пъæлицæйы инспектор (йæ пиджак йæ 
уæлæ кæнгæ, уатæй рахизы æрмадзмæ, акæстытæ 
кæны). Ацыдысты. (Исдуг ахъуыды кæнгæйæ, теле- 
фонмæ бацæуы, хæтæл сисы, номыр æрыздухы.) 
Пъæлицæйы хайад? (Хæтæлæй хъæлæс куы рай- 
хъуысы, уæд хæтæл фæстæмæ йæ бынаты æрæвæ- 
ры, «нæ», зæгъгæ, йæ къух атилы.) Æгæр арф дзы 
аныгъуылдтæн ацы хъуыддаджы. Тæрсын, исты фыд- 
былызы куы ныссæдзон... Фæлтау мæхи афтæ равди- 
сон, цыма æппындæр ницы зонын, уадз æмæ алидза. 
(Уатмæ бацæуы, йæ худ райсы æмæ рахиз дуарыл 
ацæуы.) 

410 
Ходы Камал 
Æвдсем сценсе 
Иуцасдæры фæстæ æрмадзы дуарыл æрбацæуынц ус 
æмæ лæг. Лæг йæ хызын æрæвæры, æрбады æмæ уыцы 
иу ранмæ ныджджих вæййы. 
Л æ г. Мæнæн нæй ардыгæй лидзæн, нæй, Мартæ. 
У с. Омæ Хуссар Америкæйы уæздан, æгъдауджын 
адæймæгтау куы цæрæм, уæд афтæмæй не ссыгъдæг 
кæндзынæ дæ цæсгом уыцы æнамонд сывæллоны тых- 
хæй? Нæ дæ уырны, фæстæмæ та дæ цард йæ гаччы 
кæй сбаддзæн, уый? Нæ дæ уырны? 
Л æ г. Хъуамæ дын æй бамбарын кæнон, кæд мæ- 
хицæн дæр фенцондæр уаид. Мæ зонды уырны, æниу 
мæ зонд дæр æддæг-мидæг ауади. (Йæ риу бахойъО 
Фæлæ уый та мæнæ ардыгæй æнкъарын. Мæ уæззау 
тæригъæд! (Паузæ.) Хъуыддаг закъоны мидæг нæй, 
фæлæ мæхи мидæг, мæ зæрдæйы. Мидæгæй ис. Æлва- 
сы, æлвасы. (Паузæ.) Зæгъæн ис æмæ уыцы мард 
сывæллон æппындæр мæ цæстытæй нæ хицæн кæны, 
æз æй амардтон. Уæдæ куыд хъуамæ ацæуон демæ 
Хуссар Америкæмæ, куыд цæрон уым мæ зæрдæйы 
дзæбæхæн? Мæ цæсгом нæ хъæцы, Мартæ! Стæй 
йæ зоны мæ зæрдæ: никуы бахъæцдзæн. Ахæм уæз- 
зау аххосæн дзуапп раттын хъæуы! 
Ус (фидарæй). Мæн азарæй сарæзтай фыдра- 
кæнд. Мæгуыр кæй уыдтæ, уый тыххæй дæ ныууа- 
дзынмæ хъавыдтæн æз, уый тыххæй райдыдтай зæ- 
гæлтæ калын фæндагыл. Мæн амарын хъæуы. Мæн! 
Æз дæн аххосджын. Уæдæ ныр ахæстонмæ цæуын- 
вæнд скодтай? Нал дзы раздæхдзынæ удæгасæй. Æмæ 
уæд æз дæр амæлдзынæн. 
Пъæлицæйы инспектор (æрмадзыдуарыл 
æрбацæуы, мидбылхудгæ). А-гъа, æрбахæццæ стут 

Тæлмацтæ 
411 
фæстæмæ Гамбургæй? Рагацау уæ ахъуыды кæнын 
хъуыдис дзæбæх. Кæннод уæхицæн дæр хуыздæр нæ 
уыдзæни. (Паузæ.) Цæуынмæ хъавыдтæн, фæлæ 
кæсын æмæ фæстæмæ ’рбахæццæ стут. 
Л æ г. Дæуæн дæр хуыздæр нæ уыдзæни. 
Пъæлицæйы инспектор. Мæнæн? Телефо- 
ны хæтæл сисын æмæ пъæлицæмæ бадзурын — мæ 
зын, æндæра ахæстоны смидæг уыдзыстут. 
Л æ г. Æмæ ма, уæдæ, каст цæмæ у? Куыннæ ба- 
дзырдтай ныронг дæр?.. Æз æй зонын, цæмæн, уый. 
Стæй йæ ды дæр зоныс. 
Пъæлицæйы инспектор. Нæфæлæдынцы 
зæгъон, уый зоныс? Дæ усы та ма цæмæн тъыссыс 
фыдбылызы? Уый у бынтон æнæсæрфат ми. 
У с. Æз ныртæккæ дæр уыцы фыдбылызы мидæг 
дæн. 
Пъæлицæйы инспектор. Фæтæригъæдкод- 
тон дæ усæн æмæ йæ уый тыххæй ауагътон. Фыртæ- 
ригъæдæй æрмæстдæр. 
Л æ г. Уый-иу тæрхондоны зæгъ. Æрмæст дыл нæ 
баууæнддзæни тæрхонылæг. Фæлæ мæныл дæр æмæ 
мæ усыл дæр баууæнддзæни, алидзыны фадæттæ мын 
цæй тыххæй арæзтай, уыдæттæ йын куы радзурæм, 
уæд. 
Пъæлицæйы инспектор. Æмæ уæдæ ам 
цæмæн дæ, кæд дын алидзыны фадæттæ сарæзтои, 
уæд? Кæй бауырндзæни, адæймаг барвæндонæй йæхи 
къахæй ахæстонмæ бацæудзæн, уый? Афтæ никуыма 
уыди. Чи дæ бамбардзæн? 
Л æ г (йæ риу ын бахоста). Дæу хуызæттæ йæ 
никуы бамбардзысты, уый бæрæг у. 
Пъæлицæйы инспектор (ахъуыды кæи- 
гæйæ). Дæуæн дæр æмæ дæ усæн дæр мæ бон ссарын 

412 
Ходы Камал 
у паспорттæ æндæр мыггæгтимæ æмæ уæд æнцонæй 
ахизиккат арæны сæрты; зæгæлтæ-иу сымах акалд- 
тат фæндагыл, уый нæма сбæрæг уыдзæн, афтæ. 
Л æ г. Мæнг гæххæттытæ нын самал кæнынмæ кæй 
хъавыдтæ, уый дæр тæрхондоны раз куы зæгъис... 
Пъæлицæйы инспектор (мæстæй ссудз- 
гæйæ). Мæн уæ чъизи цæстфæлдахæн миты нæ нытъ- 
тъысдзыстут. Æз афтæ бакæндзынæн, æмæ мыл къæм 
дæр нæ абаддзæни, къæм. Куыдæй — уый та мæхи 
хъуыддаг у! (Тагъд-тагъд рацæуы уатмæ æмæ рахиз 
дуарыл ахизы æддæмæ.) 
У с (кæугæйæ). Ау, ферох афон ын нæма у уыцы 
æнамонд сабийы фесæфтæн? Нæма йын у ферох 
афон? 
Л æ г (нæ йæм хъусы, афтæмæй). Ис дæм иуæн- 
дæс мин маркæйы. Уыцы æхцайæ дæ бон у горæты 
дукани байгом кæнын. 
Ус (кæугæйæ). Æмæ ды та? Ды та?.. Нæ мæ 
хъæуы дукани... Мæн ды хъæуыс æрмæстдæр. 
Æрмадзы дуарыл æрбахизы мад сау дарæсты, йæ къухы 
дидинджытæ. Лæг сысты. 
Мад (дидинджытæ лæгмæ дæтгæйæ). Ацы ди- 
динджытæ мæ сывæллоны ингæныл æрзадысты. Йæ 
тæссонд хъæлæс мæм хъуысыди. Мæ гыццыл чызг 
афтæ загъта: «Хорз дзы у ингæны. Мæ цæстытæ та 
дыууæ æрвхуыз дидинæджы фестадысты». (Азилы 
æмæ æрмадзы дуарыл ацæуы.) 
Л æ г (кæсы йæ фæстæ, дидинджытæ йæ лæмæгъ 
къухæй æрхауынц, сабыргай бацæуы телефонмæ, 
сисы хæтæл, равзары номыр). Пъæлицæ? 
Телефоны хæтæлæй хъæлæс райхъуысы. 

Тæлмацпгæ 413 
Ус (йæ кьухшæй йæ цæсгом амбæрзгæйæ, 
æррайау). Мартин! 
Л æ г. Æз дæн Мартин, машинæтæ цалцæггæнæг... 
Хъæлæс телефоны хæтæлы. 
Л æ г. Сывæллоны æз амардтон. Макæйуал агу- 
рут. 
Æмбæрзæн сабыргай æхгæны. 
Фæлæудзьюæн уæм, цальюмæ мæм цæуат, уæдмæ. 
Æмбæрзæн. 

&ъх&^ 
А. Пушкин 
«Рацыди хуымгæнæг 
йæ мыггаг тауынмæ» 
Нындзыг и Бонвæрнон мæ сæрмæ — 
Сæумæцъæхы æрттиваг цæст... 
Сьпъдæг, æназым уырзтæй æз 
Дыккаг кæркуасæнтæй изæрмæ 
Æфхæрд æмæ фæлмæцыд мæрмæ 
Æппæрстон амонды гуырдз; рæз 
Мæ хуымгæнд не схаста уæлæмæ... 
Уæдæ хæрут, сынæр цæгъдут, 
Æфсæст адæм, æнцад, уæхи бар... 
Кæд хъуыди фосы та сæрибар? — 
Æрмæст æргæвдынæн бæззут! 
Фыдæй уын баззади нывгонд 
Уæззаубыд ехс æмæ æфсондз. 

Тæлмацтæ * 415 
ÆХСÆВ 
Мæ уарзты рухс зæлтæ дæ сыгъдæг удмæ ’вналынц, 
Æгуыппæг иугæндзон æхсæвы æнцой халынц. 
Æрхæндæг сойдзырагъ мæ фарсмæ судзы, ризгæ; 
Мæ рæнхъытæ, хæххон æрра донау, æнхъизгæ, 
Кæнынц гуылфæн — мæ уарзт сæ уæлныхты 
фæхæссынц. 
Дæ цæстытæ мæм сау тарæй ныфсæнцойау фæкæсынц; 
Дæ хъæлæсы уæздан мыртæ рæвдауынц мæн фæлмæн: 
Мæ удлæууæн, мæ ахсджиаг ...дæу дæн... дæу дæн... 
дæудæн!.. 

416 
Ходы Камал 
цымыдис 
— Цы дæм ис ногæй? 
— Мисхалбæрц дæр ницы. 
— Ныууадз-ма, цæй, цыдæр хабар фæхæссыс... 
Æз дæ хæлар, æмбал хонын мæхицæн, 
Ды та мæ, знагау, ног хабæрттæ ’мбæхсыс... 
Æргомныхас, фыццагау, мемæ нал дæ! 
Æви мæм кæд дæ мид-зæрды хæрам дæ? 
— Æз иу хъуыддаг мæ фондз æнгуылдзау зонын: 
Сæлхæр кæй дæ... 
Фæлæ уый ног хабар нæ хонын. 

Тæлмацтæ 
417 
* * * 
Мæ монцтæн баззадтæн сæ быныл, 
Къух систон рагбæллицтыл кæд?.. 
Мæ раууат зæрдæйы рæбыны 
Æрцарди сау хъизæмар, мæт. 
Мæ риуы цардамонды уарди 
Уæлхъæдæй баруади бынтон — 
Цæрын хæрз иунæгæй, æнкъардæй... 
Уæууæй, кæд æрцæудзæн кæрон?! 
Раст афтæ бур сыфтæр — тæссондуд — 
Хъызт бонты додойæ тæрсы 
Æмæ бæгънæг бæласы цонгыл 
Æнхъæлмæ й’ адзалмæ кæсы. 
14 Ходы Камал 

418 
Ходы Камал 
ЧИНЫГУÆЙГÆНÆДЖЫ НЫХАС ПОЭТИМÆ 
Чиныгуæйгæнæг 
Дæ зæрдæ де стихтæй рæвдауыс, 
Æрмæстдæр де ’рбадын — дæ зын... 
Ныр дæр та, арвы нæрдау, айхъуыст 
Дæ хорз кой — газеттæ фыссынц: 
«Нæ поэт ног кадæг ныффыста, 
Зæххыл йæхицæн нæй æмбал...» 
Зæгъ-ма, цæйбæрц уыдзæн йæ мызд та? 
Æрмæст — æргом, дывæндтæ — нал. 
Бæрзонд уæлтæмæнæй дæ дойны 
Ды суагътай... Ныр мæнæн мæ хæс, — 
Цæмæй дæ рæнхъытæ æмбойны 
Æхцатæ фестын кæнон æз. 
Цæй арф ныуулæфыдтæ, бард? 
Зæгъæн ын нæй? 
П о э т 
Уыдтæн æз дард. 
Æрлæууыд рагзаман мæ зæрдыл... 
Уæззау, зынвадат уыд мæ цард, 
Уæддæр нæ уæй кодтон мæ зард 
Æлгъаг мамæлайы къæбæрыл. 
Мæ цæсты раз ыслæууы ногæй: 
Уыдис мын хох-лæгæт хæдзар... 
Куывтон-иу музæтæм уæлвонгæй: 
«Уæларвæй саккаг кæнут фарн!..» 
Æмбæлд мæхи зæрдыл мæ зард... 
Æбæрæг дауджыты æндæргтæ 
Мæ сæрмæ зилдух кодтой... Уыд 
Сæ бæрзонд фидыцæй рæвдыд 

Тæлмацтæ 
419 
Æхсæвы сау тары мæ зæрдæ: 
Æрттиваг хохаг уыгæрдæнтæ... 
Мæй зæрста къæдзæхтыл йæ тын... 
Æнусон зæппадзы дæрæнтæ... 
Æнæнцой дымгæйы хъырнын... 
Мæ хъусты бацагъта уым демон 
Æрвон кæлæнмыртæ мæнæн; 
Уæлмонц æнкъарæнты тæмæн 
Уыдис æдзух æмцæдис мемæ. 
Æгуыппæг маройы цъæх артæй 
Зылдис æхцон зылдæй мæ сæр, — 
Лæвæрдта хъомысы цæхæр 
Мæ уд, мæ зонд æмæ мæ зардæн. 
Мæ дзырд мæ коммæ ’нцонæй каст, 
Мæ монц — мæ дзырдимæ æмвæндаг, 
Æмæ æхсæры къæрццау раст 
Уыдис мæ рифмæты æмзæлланг. 
Æрхæндæг зарджыты фæзмыдтон 
Хæхбæсты минмырон хъæлæс: 
Уынæргъыд арф комæй цæссыг-дон... 
Фæлдæхгæ тулдзы знæт къæс-къæс... 
Зæринхъуыр булæмæргъы зард, 
Æнæнцой денджызы хъуырдухæн 
Мыггагмæ ме ’мдзæвгæты ’рцард... 
Мæ уды рухс хъизæмар-тухæн 
Æхцон у адæмæн, йе — нæ, 
Нæ хъардта мур дæр уый мæнмæ. 
Мæ ныхæстæ кæндзынæн уæй, 
Уый мæн нæ уырныдта, уæууæй... 
Æвзонг лæппу йæ фыццаг уарзтæн 
Цæстыйæ, счъизийæ куыд тæрса, 
Йæ монц йæ зæрдæйы куыд хæсса, 
Мæ зарджытæн раст афтæ тарстæн. 

420 
Ходы Камал 
Чиныгуæйгæнæг 
Ныр бадæ кадимæ æмдзæхдон, 
Дæ фыст фæвæййы уайтагъд уæй. 
Уæд де ’мсæртæн зæфцы фыдæй 
Сæ бæзджын чингуыты къæдзæхтæн 
Æризæгъæг æппындæр нæй, 
Æмæ, рыгæвæрдæй, фынæй 
Кæнынц бæрзондамад рæдзæгъдтæй. 
П о э т 
Тæхуды, чи дардта йæ риуы 
Æмбæхст æнкъарæнты кæлæн, 
Поэт йæ мид-зæрдæйы чи уыд! 
Æвдæлон дам-думтæй кæмæн 
Йæ ном нæ ныдздзырддаг уæлæуыл, 
Йæ зарды сусæг тых кæмæн уыд! 
Æнæбылалгъæппæлд, хъæлæкк, 
Æз дæр куы ссардтаин мæлæт! 
Зæгъ-ма, дæ хорзæхæй, циу кад? 
Йæ «тавсæй» цал рæстуды бабын? 
Сæлхæры хахуырты мæнг кард? 
Æви уæлæнгай лæджы табу? 
Чиныгуæйгæнæг 
Лорд Байрон дæр раст афтæ загъта; 
Жуковский хордта ууыл ард; 
Фæлæ цы уаз мыртæ ныууагътой, 
Сты уыдон дзыллæйæн зынаргъ. 
Куыд нæу тæхудиаг уæ цард: 
Поэтæн ис йæ тых уæларвы, 
Æмæ йæ зынг фаты азар 
Фыдæх æд тъымы-тъыма сафы; 
Былдауæн раппæлды цъæлхъæр 

Тæлнацтæ 
421 
Поэтмæ мисхалбæрц нæ хъуысы; 
Уæздан Кориннæйы æмсæр 
Йæ уарзоны Кифермæ сисы... 
О, сылтæ кадмондаг кæм нæ сты, — 
Ныффысс зæлланг зарæг сæ хæрзтыл: 
Йæ цæстмæппæлд Анакреонæн 
Æхцон сæ зæрдæтæм æрхæссы; 
Йæ бæрзонд хорзæх Геликонæн 
Æвзонгæй н’ ахады сæ цæсты. 
П о э т 
Бæллаг уд нæу æдзух æвыд — 
Кæддæры сонт митæ æнкъарын: 
Мæн дæр гуылфæнтæгæнæг царды 
Хъуыдис сылгоймаджы рæвдыд. 
Йæ удлæууæн уыдысты ’дзух 
Чызгайæн ме ’нарæхст фыстытæ; 
Æрдхæрæн уарзæгой цæстытæ 
Мæ рæнхъытæй нæ кодтой цух. 
Фæлæ сылгоймагæн сæрибар 
Нывондæн нал хæссын... Æгъгъæд!.. 
Фæлтау мæ зарджытæ кæнæнт 
Æнæмæт лæппутæ сæхи бар. 
Мæ цард — æнкъард, мæ ран — æмыр... 
Мæнæн ма сылгоймæгтæ чи сты? 
Сæ сонт, сæ уæлæнгай рæумитыл 
Мæ фæндыр нал барвæсдзæн ныр; 
Зæрдæйæ фаг сыгъдæг нæ фесты; 
Æнарæхст, галиумæ — сæ зонд... 
Уæлтæмæн — арвырон, бæрзонд, — 
Фæлæ йæ банкъарынхъом не сты. 
Æз карз фæсмон фæкæнын абон, 

422 
Ходы Камал 
Мæ мæтыл ноджы бафты мæт, 
Сæ ном кæддæр цы дзырдтæй ссардтон, 
Куы ’рлæууынц зæрдыл уыдон, уæд, 
Кæй раз æркъул кодтон мæ сæр? 
Мæ сæнтты дурау уазал удтæ 
Куыд систон дауджытæй уæлдæр?.. 
Чиныгуæйгæнæг 
Дæ маст цæхгæр æмæ хъыхъхъаг у, 
Фæлæ йæ не ’мбарын æххæст: 
Уæд та ма иу «мæлхъыл» мыггагмæ 
Куыннæ æрæвæрдтай дæ цæст? 
Æнхъæлдæн, цагътой арт сæ удтæй... 
Дæ музæ уарзтой... Афтæ нæу? 
Уæд уыцы аргъæутты рæсугъдтæй 
Куыннæ бандæвта иу дæр дæу? 
Цы ныхъхъус дæ? 
П о э т 
Рæгъмæ рахæссæн 
Кæддæры фынтæн нал и ныр; 
Ныккæнæнт рагбонтæ хатыр, 
Фæлæ цы баззад хорзæй не ’хсæн? 
Мæнæн нæй иунæг хион царды!.. 
Кæуыл, цæуыл лæууа мæ уд? 
Æбæрæг катайы æнуд 
Уæларвон уарзты бæсты ’нкъардтон 
Æмæ æмбæхст цæстысыг калдтон... 
Уæд уыцы зæдтымсæр æнгас, 
Фæлмæн, рæвдауаг, мидбылхудаг, 
Мæн чи тавта уæларвон хурау, 
Кæм уыди? Нал уыди æгас? 

Тæлмацтæ 
423 
Ныр ма цы баззадис мæнæн дæр? 
Мæ сæфт уарзтыл дзыназон, ау? — 
Мæ маст фæкæсдзæни кæмæдæр 
Сæлхæры, зондцухы сæнттау; 
Уый хъары иу зæрдæмæ ’рмæстдæр, 
Фæлæ йын утæхсæн æрхæсдзæн... 
О, уыцы ’фхæрд зæрдæйау ницы 
Ныртæккæ райгас кæнид мæн; 
Æвзонджы абухгæ бæллицтæн 
Ног фенин се ’нæнцой тæмæн!.. 
Бæргæ, нæ цард куы уаид аргъау, 
Куы-ма йыл амбæлин уæддæр: 
Æнæсайд уарзты ирд цырагъау 
Мæ риуы калид уый цæхæр. 
Фæлæ мæхи мæхæдæг сайын, 
Кæнæ фынтæ мæ цæстыл уайы! 
Мæ уарзт, мæ табутæ, мæ сæнттæм 
Æппындæр не ’рфæлмæн йæ зæрдæ... 
Мæхи ныр амондджын куыд хонон, 
Кæд зонын иу хъуыддаг бæлвырд: 
Уый у уæларвон зæд; зæххонæн 
Нæ хъуысы уа бæрзонд йæ дзырд. 
Чиныгуæйгæнæг 
Ай-гъай, фæзæрдæцъæх дæ ныр 
Фыдгулты дам-думтæй, дæ уарзтæй, 
Ны}’уагътай номхæссæн фæндыр... 
Зæгъ-ма: сæ бæсты та цы райстай? 
П о э т 
Сæрибар! 

424 
Ходы Камал 
Чиныгуæйгæнæг 
Уæдæ байхъус, цæй, 
Æмæ дзæбæх дæ зæрдыл бадар: 
Нæ дуне у йæхæдæг базар, 
Æнæ æхца сæрибар нæй. 
Поэты бызгъуыртыл дарийæ 
Куыд бахуыйай æмпъузæн — раст 
У кад дæр мах рæстæджы уыйау... 
Æхца!.. Æхцамæ у нæ каст! 
Мæ ныхас не ’мбæлы дæ зæрдыл?.. 
Мæнæй-ма! Уа диссаг кæд фенд: 
Æрра уæлтæмæны цæхæры 
Фæсудзы, ’хсидавау, поэт. 
Фæлæ куы ’руазал вæййы, уæд 
Йæ «цотыл» нал фæкæны мæт... 
Уæдæ, цы агурын дæуæй, 
Уый ныр æнæ гуызавæ хатыс: 
Уæлтæмæнæн уæйгæнæн нæй, 
Фæлæ мын рауæй кæн дæ уацмыс. 
Поэт, цæмæ ма у дæ каст? 
Хъæуы мæн базаргæнын исты: 
Лæууынц мæ дуканийы раз 
Тæнхауд артисттæ, журналисттæ. 
Кæсынц æнхъæлмæ уыдон рагæй; 
Хъæуы кæй худæг, кæй — æнкъард... 
Поэт, дæ фæндыры зæллангæй 
Бæлвырд фæфидаудзæн мæ цард. 
П о э т 
Тынг раст зæгъыс. Мæнæ дын мæ уацмыс. 
Бафидауæм. 

Тæлмацтæ 
425 
Геннадий Аламиа 
ХЪÆУЫ ЦУРТЫ БÆХТÆ... 
Æрвгæрон нæма ссыгъд сæуæхсиды артæй, 
Бæхты рæгъау афтæ уæлхохæй æрхызт. 
Зынг хуры къæрттытау — сæ ныхты зыгъартæ, 
Сæ къæхты бын сау зæхх æмризæджы рызт. 
Раст афтæ куырыхон лæг хъæуы Ныхасы 
Йæ зарды фæзæгъы йæ сагъæс, йæ рыст, 
Йæ дзырдмæ цымыдисæй хъæубæстæ расты. 
Æгас ком нындзыг и сæ цæфхæдты ’мдзæгъдмæ, 
Сæ барцыты уддзæф ныссуйтæ бынтон... 
Сæ фæдыл нындзыг ысты дзыллæ, дзырдтой: 
«Сæ амонды фæстæ ныййарц ысты бæхтæ!» 
Бæргæ сын лæбурдтой сæ барцытæм адæм, 
Æууæнкæй сæ сайдтой сæхимæ бæргæ... 
Сæ иуыл дæр бæхтæй нæ бантыст ысбадын, — 
Сæ сонт мыр-мыр комы æнхъæвзта, нæргæ. 
Æхситт кæнын архъантæ систой, кæлмытау, 
Ехсы цæфтæй бæхтæн сæ фæрстæ — тæлмытæ... 
...Куы сæвæрынц сахсæн поэтæн йæ зондыл, 
Мыггагмæ уæд бакæны й’ адæмыл хъоды. 
...Æрвгæроны 
’рмынæг цæфхады къæрццæмдзæгъд. 
Фæлæ ма йæ хъæуы ’рдæм дымгæ хæсдзæн... 
Æвæццæгæн, ахæм бон искæд ныккæндзæн : 
Фæстаг хуры тынау, фæстаг бæх мæлдзæн. 

426 Ходы Камал 
Микола Нагнибеда 
МÆ ХЪЫСМÆТÆЙ КУРЫН... 
Мæ зæнæджы фæстæ цæрынтыл мæ ма скæ, 
Мæ Фыдыбæстæ мын мæ зæрдæйæ ма стон! 
Фæсур мын, мæ хъысмæт, мæнгдзинад мæ тугæй, 
Уадз макуы мæ фена мæ фыдгул сæркъулæй! 
Зæры бон мæн ма скæн æдзæллаг, æнæтох, 
Кæстæры æнтыстыл мæн ма скæ уæлæхох! 
Дæуæй æз, мæ хъысмæт, бæрзонд хорзæх курын: 
Æргомæй мæ ныхас кæмфæнды куыд дзурон! 
Нæ бæсты сæрвæлтау бæгъатыртæ растад — 
Сæ сыгъдæг ингæнтыл мæ стырзæрдæ ма скæ! 
Æнцойтуг уæвгæйæ, цæмæн бæллæм кадмæ? 
Æздæноныг лæгтæй мæн бахиз мыггагмæ! 
Æхсидæд мæ риуы Тарасы фыдтухи, 
Уадз ма фегад кæнон фæллойгæнæг къухтæ! 
Мæ зæнæджы фæстæ цæрынтыл мæ ма скæ, 
Мæ Фыдыбæстæ мын мæ зæрдæйæ ма стон! 

Тæлмацтæ 427 
Пабло Неруда 
ЦÆМÆЙ АРВЫЦЪÆХ БАСГАРАЙ... 
Цæмæй арвыцъæх басгарай, 
уымæн хъæуы 
дыууæ базыры, 
иу хъисфæйдыр, 
стæй ма ноджыдæр 
бирæ ницы-мацытæ, 
ном дæр кæмæн нæй, нымæц дæр, фæлæ кæй 
ахсы 
нæ дæрддзаст лæмбынæг цæстæнгас; 
ноджы — 
хъæддаг æхсæры цупæлттыл 
тæссар-мæссар хæххытæ, 
стæй 
кæрдæджы æрвхуыз сатæг — 
сæумæрайсомы чиныджы... 

428 
Ходы Камал 
ÆМÆ, УÆДÆ, ЦАС ЦÆРЫ?.. 
Гъемæ, зæгъын, уæддæр цас цæры лæг? 
Мин боны æви æрмæстдæр иунæг бон? 
Иу къуыри? Мин-мин æнусы? 
Бынтондæр амæлы? 
Афтæ куы акæнынц — «амарди», 
Уæд уымæй цы зæгъинаг вæййынц? 
Æнцой мын нæ лæвæрдта ацы фарст, 
Æмæ, йæ зæгъын, гъалæ-ма, равзарон. 
Фæцыдтæн зонынджын дзуарылæгтæм, 
куырыхонтæм. 
Цалынмæ уæлæрвтимæ кодтой сæ ныхас, 
уæдмæ сæм банхъæлмæ кастæн, 
Æмæ дын иуахæмы рахызтысты 
Хуыцауы хæдзарæй дæлимонты ’хсæнмæ. 
Мæсты кодтой мæ фарстытæм; 
цанæбæрæг бирæтæ зонынц уыдон дæр, 
ахсынц æрмæстдæр бынæттæ. 
Ныхас кодтой мемæ дохтыртæ, 
Сæ рынчынты уæлхъус бадгæйæ; 
Уынгæджы фестæм антибиотиктæй; 
сæ фæйнæ дыууæ къухы — 
фæйнæ дыууæ æргæвдæн карды, 

Тæлмацтæ 
429 
афтæмæй уæддæр 
рынчынтæ къæддæр нæ кæнынц. 
Кæд æмæ сæ бамбæрстон раст, уæд хъуыддаг 
ис.уый мидæг: 
никæд мард уыйбæрц микробтæ 
а зæххыл — тоннæгай; 
фæлæ ма дзы чи баззад удæгас, 
уыдон сæхи хорз нæ дарынц. 
Уыйбæрц мæ стæрсынтæ кодтой, уыйбæрц, 
æмæ ингæнкъахджытæм бацыдтæн. 
Цæугæдоны был судзынц 
Хосамæст егъау мæрдтæн 
сæ къаннæг стæгдартæ: 
раууаты згъæр хæдон кæуыл нындзыг, 
уыцы императортæ; 
халеры амæттаг чи баци ’мбойны, 
уыцы гуырвидауц сылгоймæгтæ. 
Цæугæдонæн йæ былгæрон 
кодта бæз-бæз 
адæймаджы стæгдартæй 
стæй, адæймаджы мæрдтæй 
æртхутæг ацаразынмæ гæрзарм чи у, 
уыдонæй. 
Мæ къух мын сарæзта 
æвæджиауы фадат 
æмæ сыл ныккалдтон мæ фарстытæ. 
Уыдон дын афтæ, басудзæм, дам, æй, — 
уымæй уæлдай ницы зыдтой арвы бын. 
Ингæнкъахджытæ куыннæ ис 
мæ райгуырæн бæсты дæр. 

430 
Ходы Камал 
Гъемæ сæм бацыдтæн. 
Сæнхъæлдзæгæй бадтысты 
æмæ мын загътой: 
«Бавдæл фæлтау æмæ ссар дæхицæн 
фæтæнсин сылыстæг 
æмæ ферох кæн 
дæ æдылы фарстытæ». 
Æмбисонды хъазæгой лæппутæ, 
Куы-иу ныззарыдысты сæнхъæлдзæгæй 
æмæ-иу сидт куы рауагътой 
царды сæрвæлтау, 
адзалы сæрвæлтау. 
Хæлд та куыннæ сты, æвæдза! 
Мæ хæдзармæ зæрондæй æрбаздæхтæн, — 
уыцы пайда мын фæци 
мæ дæргъвæтин балц. 
Никæйуал фæрсын ницæмæй. 
Цы зыдтон, уый дæр нал зонын... 

Тæлмацтæ 431 
ЧИНЫДЖЫ ИС: 
Рухсанæ 5 
Педро Кальдерон де ла Барка 
Цард фын у 66 
Софокл 
Паддзах Эдип 136 
Лопе де Вега 
Хетафаг уарзт 188 
Леонгард Франк 
Цæфхады зæгæлтæ 360 
А. Пушкин 
«Нындзыг и Бонвæрнон мæ сæрмæ...» 414 
Æхсæв 415 
Цымыдис 416 
«Мæ монцтæн баззадтæн сæ быныл...» 417 
Чиныгуæйгæнæджы ныхас поэтимæ 418 
Геннадий Аламиа 
Хъæуы цурты бæхтæ 425 
Микола Нагнибеда 
Мæ хъысмæтæй курын 426 
Пабло Неруда 
Цæмæй арвыцæх басгарай 427 
Æмæ, уæдæ, цас цæры? 428 

Литературно-художественное издание 
Ходов Камал Хазбиевич 
Переводы 
Пьесы и стихи 
на осетииском языке 
Редактор 3. У. Дзуцева 
Художник В.С. Григорян 
Технический редактор А.В. Ядыкина 
Корректор Т.А. Казбекова 
Компьютерная верстка З.С. Мисиковой 
Сдано в набор 31.08.10. Подписано к печати 28.12.10. Формат бумаги 
70x100732. Бум. офс. № 1. Гарн. шрифта «Кудряшов». Печать офсетная. 
Усл.-п.л. 17,42. Учетно-изд, л. 15,89. Тираж 500 экз. Заказ № ш\\ . С 5. 
Министерство культуры и массовых коммуникаций РСО—Ала- 
ния. 
ГУП РСО-Алания «Издательство «Ир», 362040, г. Владикавказ, прос- 
пект Мира, 25. 
Отпечатано с готовых диапозитивов в ОАО «Издательско-полиграфи- 
ческое предприятие им. В.А. Гассиева», 362011, г. Владикавказ, ул. Тель- 
мана, 16. 


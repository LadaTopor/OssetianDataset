Отсканировано 
в июне 2014 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2014 азы июны 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

Хаджеты 
Таймураз 

Хаджеты 
Таймураз 
Дзæуджыхъæу 
2010 

84BРос=Осет) 
Х-12 
Хаджеты Т. 
X—12 Уацмыстæ [Текст] / Т. Хаджеты. — Дзæуджы- 
хъæу: Ир, 2010 - 495 ф. 
Хаджеты Т.Г. 
Произведения 
13ВМ 978-5-7534-1220-1 
В книгу вошли стихи и поэма, написанные автором за его не- 
долгую творческую жизнь. Они объединсны темой любви ко всему 
прекрасному, возвышенному, отличаются новизной поэтического 
мышления. 
ХШШШ^ 12-10 84BРос-Осет) 
М131@3)-10 
© ГУП РСО-Алания «Издательство «Ир», 2010 
© Хаджеты Т.Г., 2010 
© Кочиева Ю.З., составление, 2010 
13ВЫ 978-5-7534-1220-1 © Григорян В.С., оформление, 2010 

Чиныг «Фараст барæджы»-йæ 
ИР - МÆ НЫЙЙАРÆГ 
Мæ чысыл Ир! «Æз дæр дæ фырт дæн!» - 
Æдæрсгæ сдзурын мæ фæнды: 
Мæ рухс бæллицтимæ фæзындтæн 
Ирон куыстдзагъд лæджы кæрты. 
Æмæ-иу мын ысдæрдта ’взонг мæй 
Кæддæр мæ саст авдæны хъæд. 
Дæ зæххыл мæ фæндыдис сонтæй, 
Сосланау, уадзын арвыл фæд. 
Сырдтон-иу сабийæ фьщрасыг 
Тæхгæ дымгæйы зилгæ рыг; 
Уыдтон, куыд калдта ’хсæвы талынг 
Нæ хуымтыл сусæггаг цæссыг. 
Фыдæлты намысæн йæ дзырддаг: 
Ирон фæдæ, уæд у фæрнæй; 
Æфсарм — дæ ном, лæгуарз - дæ мыггаг, 
Æндæртыл баивæн сæ нæй. 
Зыдтон, хъызт боны уад куьщ симы, 
Зымæг нæ къулхæдзар куыд рызт. 
Лæджы зынæвзарæнты чиныг 
Мæ къахвæндæгтыл разынд фыст. 
Æз хæрзтæй равзæрстон лæгдзинад — 
Фæнды мæн самонын хъæрæй 
Фыдæлты зард. Сæ ныфс - зæрин саг, 
Мæн сайы урс хæхты сæрæй. 
5 

НЫСТУАН ТЕРКМÆ 
Терк, цы схойыс, лæбурæгау, размæ — 
Тъæпп, 
хъæр, 
дзæнг!.. 
Æви банхъæлдтай, исчи дæ тасмæ 
Дæлæ фæзы зыр-зыр кæндзæн. 
Ды чысыл дон дæ æмæ йыл басæтт. 
Ис æндæр дæттæ - бонцыд сæ уæрх. 
Ма бар уыдоныл дæхи ды асæй, 
Ды сæ фарсмæ - æрмæстдæр æрх. 
Ды чысыл дон дæ, Терк, фæлæ хабар 
Иууыл ас æмæ бирæйыл нæу. 
Хур хуымæтæджы зынгыл ма бар. 
Зынг чысыл хур у, ууыл лæуу. 
Зынг куы нæ уа, нæ уыдзæн хур дæр, 
Уæд ныууадздзæни зæхх йæ цыд. 
Дæу нæ хъæуы кæйдæр цытæй мур дæр, 
Кæн дæхицæн дæ хъаруйæ цыт. 
Уадз дæ тыхæн æвдисæн — дæхи фæд, 
Сахъ поэты куыстæн — йæ рæнхъ. 
У, алантау, æнæрцæф, хивæнд — 
Тъæпп, 
хъæр, 
дзæнг!.. 
МÆСКУЫ 
Мæскуы, æз дын мæ дард хæхтæй хæссын, 
Æнæзонгæ фыдызæххау, мæ зæрдæ. 
Нæ зонын, чи дæн: уазæг йе фысым 
Дæ бæлæстæ, дæ арвæмбæрц хæдзæртгæн. 
Цæуын сындæггай, фестъæлфын æваст: 
Кæд бæлæстæ иронау дзурынц мемæ? 
Кæд ацы ранæй сонт лæппу фæраст, — 
Ныр уал азы бæллыдтæ ды йæ фендмæ. 

Цæуын: æвзæггæ, адæмтæ — сæдæ, 
Фыдызæххау дыл барджын ысты иууыл. 
Кæд сын ды уыцы иу хæдон фæдæ, 
Æмбисонды æфсымæртæн уæгъд чи уыд? 
Æз буцхаст лæппу дæн мæ мадæн мæ чысылæй, 
Уæд хивæнд, æнæрцæф куыд нæ уон мæ зарæджы. 
Тæлфаг вæййы байраг, стæй хауаг у цъысымы, 
Уæд уый тыххæй азымы ма дарут барæджы. 
Æз буцхаст лæппу дæн мæ райгуырдæй абонмæ, 
Зынæвзарæн азтыл æз рогвадæй рахызтæн. 
Мæн бонты къух кодта, сывæллонау, амондмæ, 
Рæвдыдæй фæцыдтæн фыдох æмæ уарзты ’хсæн. 
Мæ мадæн цы уыдтæн? Ыстъалы фæсхурныгуылд. 
Йе масты сæр? Чи зоны? Зонын уый - хæстæй дæр, 
Æфстауист къæрмæгæй дæр-иу чысыл дзулы гуыл 
Нæ фæсарынг дардта йæ сабиты кæстæрæн. 
Нæ, дохтыр нæ уыд, фæлæ уынгæй, фæндаггонау, 
Мæ уæраджы хъæбæр æрхастон æвдæрзт-лыгтæй, — 
Æвдадзы хосæн-иу мæ хъæдгомы саггомыл 
Æвæрдта уый дугъы сыф æмæ йæ цæссыгтæ. 
Кæм ныл уыд фæхæцæгта!.. Авдæны бастмæ мыл 
Нæ хардз кодтой номдзыд поэттæ æмдзæвгæтæ. 
Нæ тæрскъул хæдзары æлыгæй конд астæрдыл 
Æз царды хъæр фехъуыстон миты фæлдзæгъдæнтæй. 
Нынныхст-иу бæзджын фæздæг пецæн йæ нарæджы, 
Хуылыдз сугты тъизын-иу райхъуыст йæ гом фæрстæй. 
Мæ мад-иу йæ цуры æрбадт æмæ зарæджы 
Йæ хъæбулы фидæн нывæзта фæндон-хæрзтæй. 
Ныр мæнæ, Æфсатийы фыртау, ысдарддзæстдæн, 
Фæлæ йын нæ фæдæн йæ фарсмæ æрцæрджытæй: 
Фæндаггонау, искуы куы ’рхауын нæ артдзæстмæ, 
Мæ сæр уæд, лæварау, æруадзын йæ уæрджытыл. 
Æз дунемæ райгуырдтæн адæмы уарзынæн, 
У дуне — мæ артдзæст, нæ дзыллæ мæ фысым у. 
Ныббарут, мæ хивæнд мын ма хæссут азымæн — 
Æз буцхаст лæппу дæн мæ мадæн мæ чысылæй. 
I 
7 

УАЛДЗЫГОН МОТИВТÆ 
Сæпп-дугъæй уайынц даргъ ауæдзыл бонтæ, 
Мæ уæнтыл хур, цыхцырæгау, кæлы... 
Ныр афонмæ нæхимæ, сахъ хæстонау, 
Мæрдвынæй кæмтгы уалдзæг гъæйтт кæны. 
Æмæ уынæргъынц арф рæбынты зæйтæ, 
Фæллад бæхау, йæ царм ныууигъы зæхх. 
Ысхойы дон æмбыд къодæхтæ, къæйтæ, 
Йæ былгæрæттыл бæхгæрдæг фæцъæх. 
Ыскъуыры цæргæс цыргъытыл йæ базыр, 
Йæ быны айнæг, урс ыстæгау, фаст. 
Мæ риу та ам у афтид æмæ сабыр, 
Цыма мæ зæрдæ у кæдæмдæр хаст. 
Мæ циныл райын нал зонын æвастæй, 
Фæкæсы мæм, æнæбын уæрмау, арв. 
Лæгмæ цы у æмхиц æфхæрдæй, мастæй, 
Нымбæхстон уыдон æз мæ риуы арф. 
Фынæй уынгтæ æхсæв тæфсынц мæ зардыл, 
Ыстыр горæт мæм тугдзæстæй кæсы. 
Ныр нал хъарын мæ уд поэты кадыл, - 
Мæ сыгъдæг сæнттæн ивддзагæй тæрсын. 
Фæнды ма мæ цæрын, кæдцæрау, адæн, 
Кæй ферох кодтон, уыдон уарзын ног; 
Адцжын ныхасы боныцьæхтæм бадын, 
Тæргæ бæхыл нæ кæмтты уайын рог. 
Мæ уæнгæл фесты ивгъуыд царды ностæ: 
Къæдзвæндæгтæ ’мæ поездты цъæхахст; 
Уырдыг лæууын сылгоймæгтæ ’мæ нозтæн, — 
Æртæфстысты мыл амонд æмæ уарзт. 
Кæны мæ зæрдæ ’хсызгон хъыдзы, хатын. 
Мæ дард къæсмæ та у, фыртау, мæ каст. 
Ныр афонмæ уым фæндаджы был бады 
Мæ зæронд фыд - нæ рох уæзæгмæ баст. 

ЗЫМÆГОН ИЗÆР ГОРÆТЫ 
Хауынц пакъуытæ цадæг — хæмпус æмæ калцæг, 
Чи æрцауындзæг телыл, чи зæххыл хуыссы. 
Кæд сæ исчи фыдæнхъæл нæ фæци йæ балцæй, 
Æмæ гъеныр йæ фыды æрвонзæхх мысы?.. 
Хауынц пакъуытæ зæхмæ, фæлладæй æрзилынц. 
Ам цы уыдзæн сæ фидæн — бæстон бæрæг нæу. 
Уый мæнæн дæр мæ азтæ мæ царды хъул уилынц. 
Æмæ уымæн æрлæууыд мæ зæрдыл нæ хъæу. 
Æз чысыл рæстæг цардтæн, 
даргъ уыд мæ цыбыр фæндаг. 
Мæ хорз у, йе ме сæфт, — 
æз ууыл æппындæр нæ тыхсын. 
Кæд йæ лæппынæн хъæды 
къахæй нæ фæд кæны саг, 
Уæддæр ма йæ тугæй 
фæды фаг ныллæмары пыхсыл. 
Кæд мæ нысанмæ æз 
æрхуымæй фæцæуын æдзух, 
Фæсайы мæ уый, — 
фæлурс зынгау, дардæй фæзыны, 
Æмæ кæд бынтондæр 
нæ баххæсса уымæ мæ къух, 
Уæддæр ыл нæ тыхсын — 
мæрдты йыл хъæцдзынæн мæ зыныл: 
Мæ сабыр цард зæххыл 
бынтондæр æвæстаг кæд у. 
Мæ мæлæты бон 
кæд нæ хауон, ыстъалыйау, арвæй, 
Уæддæр бæх ыстылд, 
уæд йæ тулæны уадзы æрду. 
Кæм басудзы арт, 
уым зынг зайаг у фæнычы арфы. 
Уæлæуыл куыд цардтæн? 
Цы уарзтон, — арахъ æви сæн, — 
Поэтæй, паддзахæй, — 
цы уæлдай у уый та, цы, мардæн?.. 

Кæд а зæххыл иу лæг 
лæджы номæй не мыса мæн, — 
Дзæгъæлы фæцардтæн, 
уæд мур дæр нæ бамбæрстон цардæн, 
Æз раст лæгæй цардтæн, 
даргъ уыд мæ цыбыр фæндаг. 
Мæнысанудард... 
æз ууыл æппындæр нæ тыхсын: 
Кæд йæ лæппынæн хъæды 
къахæй нæ фæд кæны саг, 
Уæддæр ма йæ тугæй 
фæды фаг ныллæмары пыхсыл. 
МÆ ФЫДÆН 
1 
Ды дæ фыртыл узæлын æргомæй нæ уæндыс. 
Нæ Ирмæ, дам, рагæй ахæм тызмæг æгъдау ис: 
Кæд лæг дæ, уæд дæ зæрдæйæн ма цу йæ фæдыл 
Æмæ бамбæхс дæ риуы, дæ цинау, дæ рис... 
Ныр куы феныс: æрцыдтæн мæ фæстиат балцæй, 
Уæд æмбæлыс мæныл, хион уазæгау, раст; 
Уæд дæ ныхы æнцъылдтытыл фарнхæссæг уацæй 
Сур хид фемæхсы, сусæг цæссыгау, æваст. 
Æмæ ’рбадыс нæ хъæдын тæрхæгыл мæ цуры, 
— Цæй, куыдтæ дæ, куыд цæуы дæ ахуыр æддæ? 
Нæй дæ туджы æддиæутты аивтæй дзурын, 
Дæ æргом дзырдмæ, ногæссад кардау, цæттæ. 
Нæу дæ лæппуйæн хъауджы, хъуг кæй фæцæйхауд цады, 
Зиуы сыхæгты лæгæн кæй басгуыхт йæ фырт. 
Мах æмхуызон кæуыл тыхсæм, уый та мæ мад у, 
Æмæ та нæ уый фæдыл асайы дзырд. 
Уæд бæстонæй фæдзурыс, куыд мæм каст æнхъæлмæ, 
Уæртæ фæсарынг къусчы куыд базæронд сæн. 
Изæр фæндагæй зарæг куы ’рбайхъуысы хъæумæ, 
Фесты уатæй, йæ хъæргæнæг рахоны мæн. 
10 

2 
Мæй йæ фæсонтæ хафы нæ ныллæг къæсæрыл. 
Пецы уæливых чъецийыл калы йæ маст. 
Уæд гыцци та йæ къухтæ æруадзы мæ сæрыл, 
Ды æдзынæгæй махмæ ыскæныс дæ каст. 
Рæстæг — дугъон бæх. Ногæй хъæуы мæн ыздæхын. 
Æз бæлццон дæн — дæрдтыл у мæ райгуырæн зæхх. 
Уæд нæ кæныс æнкъард, уæд сæркъулæй фæзæгъыс: 
— Цæй, куыд гæнæн уа, афтæ-иу тагъддæр ыздæх. 
Æмæ ферттивы цæссыг, - зæрдæ, бастъæлай уастæн! 
Цыма махæн дыккаг хатт фембæлдæн нал ис гæнæн. 
Æмæ курыс хатыр, мæн дæ уырзтыл кæй хастай, 
Стæй лæгдзинад, лæварау, кæй радтай мæнæн. 
МÆ ФЫДЫ НЫХАС 
Æз æрцыдтæн фыдæбæттæн а зæхмæ, — 
Уый мæ чысылæй нырмæ зъщтон. 
Джихæй ма кæс мæ тызмæг, зъщ къахдзæфмæ, 
Дурджын зæххыл ызнæт вæййы дон. 
Цард мын радта афтид къух фæндаггагæн, 
Стæй æххуырсты, мæгуыр лæджы ном: 
Æз фæцъщтæн æвæдты дæллаг галæй, 
Куысты нал зыдтон ’хсæв æмæ бон. 
Згъордтой тымыгъты зул-мул мæ фæндæгтæ, 
Æз, хъызты сырдау, не ’взæрстон фæд. 
Фидæн бонты ныссагътон мæ дæндæггæ 
Æмæ атардтон царды мæ фæнд. 
Ныр æрбакалд мæ зæрондыл хъарм дымгæ 
Æмæ ’взарын мæ кæстæрты цин. 
Мах уæд не ’вдæлд кæрæдзи рæвдауынмæ, 
Ныр сымах та рæстмæ дуг фæци. 
Æз фьщæбæттæн райгуырдтæн а зæххыл, — 
Уый мæ чысылæй нырмæ зыдтон. 
Джихæй ма кæс мæ тызмæг, зыд къахдзæфмæ, — 
Дурджын зæххыл ызнæт вæййы дон. 

УАЛДЗÆГ ХÆХТЫ 
Феккуырст хуырбын къада, 
Фехъуыст æм йе ’мбæлццон доны хъæр. 
Æхсæвы авг-ихтæ ратоны, коммæ бырсы. 
Хуымгæнд, фынæй лæгау, арвмæ ысуадзы йæ комы тæф 
Тагъд ын у стын афон æмæ йæ фыны тыхсы. 
Райсомы кæрдæгыл æхсæв ныллæмæрста арвы цъæх. 
Хъæлдзæг, уæндон лæппу - малусæг саппæй кæсы. 
Пецы бын, ахуыр гæдыйау, ысхъулæттæ арыд зæхх, 
Тагъд-тагъд йæ урс фист кæмттæм ыссивы, хæссы. 
Цъиутæ сæ цъæхахстæй рауагътой хъомпалы музыкæ, 
Сиды мæм, сайы мæ цавæрдæр зарды уынæр. 
Райсомы базыртыл цины рухс бакалд мæ рудзынгæй, - 
Хатын, кæй мæм кæсы чидæр, кæнæ та цыдæр. 
ХЪÆДЛАСÆН ÆФЦÆГЫЛ 
Хур æрбадти къæдзæхы фæсонтыл 
Æмæ йын хъыдзы кæны йæ фæрстæ. 
Мады фæдыл лидзæг саби — сонтау, 
Фæндаг бафтыд къæбыртæн сæ фæстæ. 
Хауынц рындзæй комы кæхцмæ дуртæ, 
Уый дæр сæм йæ риуы гуыдыр дары. 
Хох - чъынды лæг, саст къæйдуры муртæ 
Арæхстгай йæ фæдцжитæм æвзары. 
Арвы дзыхъхъы хивæнд цæргæс зилы, - 
Афады рæсуг уæлдæф йæ фындзæй... 
Ихсаггæмтты цъитийы дон хилы, 
Стæй йæхи ныззыгыъуытт кæны рындзæй. 
Абон та сæ сусæггаг ныхасмæ 
Комы фынгыл рабадгысты хæхтæ. 
Гъе ’мæ сæ куы нал феноны тасæй 
Мæн уæлæмæ нал хæссынц мæ къæхтæ. 

УАЛДЗЫГОН ИЗÆР ХÆХТЫ 
Æрсабырис. Æрталынгис. Æрфæлмæн, 
Нæ зæронд куыдзау, надвæндагыл рыг. 
Бæрзонд арвæй æрзæбул ис, æнхъæл дæн, 
Тæргай мигътæй кæйдæр сусæг цæссыг. 
Фæлыгъди мигъ. Ыстъалытæн ныууагъта 
Йæ балцы быдыр. Ранкъуысти йæм мæй. 
Нымбæхсти талынг кæмтгы æмæ дагъты, 
Кæны йæ быны сабыр зæхх фынæй. 
Æрмæст ма дон йæ а-ло-лай ивазы. 
Цæкуыйау, кæсаг фесхъиуы æваст. 
Уымæл уддзæф сæудзыд кæрдæг æрфасы — 
Нæ йын фæуыдзæн ахсæв бонмæ фаст. 
Сабыр. Сабыр. Кæмдæр ма хæфс уынæргъы, 
Фæскъæвда абадт хæфсы хъул дæр сах. 
Зынггур гæлæбу уынджы сагъд цырæгътæм 
Æртахт æмæ йæ нал хæссы йæ къах. 
ФÆЗЗЫГОН ИЗÆР 
Хъæд, бæгънæг чызгау, мигътæй йæ зæнггæ æмбæрзы, 
Арвы уазал цæссыгтæм æнкъардæй кæсы. 
Дымгæ бастади, доны был афæлдæхт хъæзыл 
Æмæ миты хъæпæнтæ йæ фыны хæссы. 
Дон ныссабыр. Йæ хъæлæс ныффæсус и сæрды 
Æмæ дурты къæбуттыл, хуыснæгау, хъуызы. 
Кæсаг хуыры хъæццулæй йæ фæрстæ ныуæрды. 
Уый цы домы: нæ йыл зоны зымæг хъызын. 
Талынг цадæггай алвæста комæн йæ нарæг. 
Мæнæ хосласæг галты йæ разæй тæры. 
Чидæр фæндаджы былæй ныццæлхъ кодта зарæг 
Æмæ куыйтæй æрбайрох æхсæвæр хæрын. 
13 

идилли 
Сæрсæфæны тигъæй æрвгæроны хахмæ 
Зырнæйзылд дзæбидыр йæ цæхæр цæст дары. 
Цъæх айнæг ысбыцæу, трамплинау, йæ къахмæ, 
Уæддæр ын йæ фидар сæфгæгæй æвзары. 
Болатриу уынгæг комы уазал нæ хаты: 
Кавказы цыргъытæ — йæ хъазæн, йæ цæуæн. 
Уый систа нæ зæххæй арв йе здыхт сыкъатыл, 
Лæууы йæм, Антейау, æнустæм быцæуæй. 
ИЗÆРЫГОН ПОРТЫ 
Денджыз ныффæллад. Æрфæлмæн йæ кæхцы. 
Уахъæз ын фасы йæ урс хил сындæг. 
Фесхъиуынц кæсæгтæ уæлдæфы цъæхы, 
Уылæн сæм дары йæ фæлмæн сынæг. 
Науы ных бафтыди уылæныл — цæуыл, — 
Йемæ дых-дыхæй хæцыныл фæцалх. 
Донвæды хаххыл, хъуызæгау, фæцæуы 
Цадæг, гуыбыр-гуыбыр судзгæ цырагъ. 
Сонт хъæрæй азæлди науы уынæргъын. 
Былмæ æрбабырсы уылæнты бал. 
Доныл уæлгоммæ улæфæг цырæгътæн 
Урс бæхыл хъазынмæ схаудта сæ хал. 
БÆХЫЛ 
Уайы арф комы рæбынæй 
Бæх, фæдисгæнгæ, ныууасы: 
Фехсы хи æмæ йæ быны 
Зæхх, къæдз æрдынау, фæтасы. 
Риуæй арæдувы уæлдæф, 
Хус рыг аскъæфы йæ фæстæ. 
Фæсфæд сау къæйтæн сæ хъæлтæ 
Ниуынц урс, цæхæр хъæлæстæй. 
Норттæ — урс, йæ хиды чъырæй, — 
Арвау ферттивынц йæ зæнгтыл, 

Комытæф — дыууæ цыхцырæй, 
Раст кæфхъуындары æвзæгтау. 
Саргъыл размæ акъæдз барæг, 
Дымгæ, базыртау, — йæ фæрстыл. 
Хъуысы цæфхæдтæн сæ зарæг 
Æмæ донмигъ уайы цæстæй. 
Гъæтт мæ фыдæлты ызнæт туг, 
Баст сырдау, мæ уæнгты дуды. 
Нæ, хуыскъзæрдæты мæцъæл дуг 
Уонгмард не ’фтауы мæ удыл! 
Тоны хъал байраг йæ рохтæ, 
Зæхх фæкъæдз вæййы йæ быны. 
О, ды дæр, ды дæр мæ рох дæ, 
Цард, дæ хорз æмæ дæ зыны. 
* * * 
Уый ме ’рдхорд нæ уыдис æппындæр мæнæн, 
Куысты æмæ царды нæ зыдтам кæрæдзи. 
Мæ цины бон йемæ нæ ныуæзтон сæн, 
Хъыджы бон мæ удæн ныфсы лæг нæ фæци. 
Æрмæст-иу йæ уындмæ æрбайсæфт мæ мæт, 
Нæ дуне-иу ног хуызы сыстад йæ цуры. 
Нæ иртæстам никуы, циу цард, циу мæлæт, — 
Нæ зыдтам нæ фидæныл, зондджынтау, дзурын. 
Аргъ кодтам æрмæстдæр ивгъуыйаг уысмæн, 
Нæ хурастæрд зæхх æмæ стъалыджын арвæн — 
Нæ нæм ары дымгæ æхсæв дæр хуыссæн, 
Æрвыл бон лæг ногæй кæм райгуыры цардæн. 
Æмæ-иу ыл искуы куы ’рхæцыд мæ цæст, — 
Къæсхуыртæ чысыл лæг йæ мусызылд худы, — 
Æнхъæлдтон лæджы сагъæс худын у ’рмæст, 
Кæнæ та йæ худынмæ ’гас дуне худы. 
Ныр бонты фæдисы уый нал уынын æз; 
Фæлæ та хæцгæ худт куы бафты мæ удыл, 
Мæ разы уæд, рох цинау, сысты йæ хуыз: 
Къæсхуыртæ чысыл лæг йæ цъиуахстон худы. 
15 

ЦУАНОНЫ КУЫВД 
Уæ, Æфсати, цуанон лæджы Уастырджи, 
Айс лæгау æрра лæппуйы куывд. 
Равзар мын дæ рæгъауы ’хсæн нард сычъи, - 
Никуы уыдтæн зыд æмæ фæлывд. 
Бафсад æй дæ амæттаджы холлагæй, 
Уа хæрзад — йæ фыд, нывыл — йæ сы. 
Адæмы нæртон фынгмæ, нæртон лæгау, 
Уый хуынæн куыд фæразон хæссын! 
КÆМÆНДÆР 
Ызнаг дæ нæ хонын. Цъыфыбырд дæ, уаллонау, 
Мæнæн та нæлгæфтæ фæахсы мæ хыз. 
Æрмæст ды хæдмæлхор, æлгъаг кæй дæ, халонау, 
Зæрдæниз мыл уымæн æфтауы дæ хуыз. 
Цы уыдтæ дæ царды? Гуыбындзæлы амондмæ 
Кæйдæр къæхты хъæрмæ фæхылдтæ куырмæй. 
Тыхсты бон фæлидзыс лæг-хуыцæутты аууонмæ, — 
Сæ омменгæнæгæй æххуырст дæ нырмæ. 
Тывджын ысты уыдон: æрттиваг мæнг ныхæсты, 
Хæлуарæджы тынтау, ыстухынц сæ хин. 
Рæстаг лæджы сæфтмæ куы ’рхъавынц, - хъæры бæсты 
Æгомыг сæркъуырæн ыскæныс дæхи. 
Мæгуыр дæ! Ызнаг дæр нæ басгуыхтæ: арвы бын 
Нæ кæнынц кæрæдзийы цардмæ хæлæг: 
Фыс æмæ дзæбидыр, цæргæс æмæ тары уыг, 
Нæлгæф æмæ уаллон, цагъар æмæ лæг. 
ХУЫМÆТÆДЖЫ ФИППАИНАГ 
Æз разы дæн: фæлварынæн-иу сис, 
Кæй бын ныкъкъæдз уай, ахæм дур дæ уæхскмæ, 
Фæлæ, зæгъæм, нæ дын фаг кæны уис, 
Уæд хиталджытæ чи хæссы йæ тæскъмæ? 
Æз разы дæн: уæлхох бæсты хъуына 
Лæгæн вæййы бæзгобанæй фæлмæндæр, 
16 

Фæлæ æхсæв цыфæнды мæйрухс уа, 
Уæддæр нын мигъбон рухсдæр у, уынæндæр. 
Æз разы дæн: фæлваргæ у æппæт, 
Цæмæй лæгæн йæ фидæн къухы бафта, 
Фæлæ куыд кусон — уый ысси мæ мæт: 
Тæлтæг къæлæу фæндыр куыд цагъта, афтæ?!. 
ЗÆРОНД ЛÆДЖЫ ГАДЖИДАУ 
Æз хохаг дæн. У, маргъы ’хсырау, стæм 
Фырдзырд лæг уым. Æгъдау ыскæ ’мæ баназ. 
Фæлæ, Хуыцау, дæумæ кувæг ыстæм 
Фыдæй фыртмæ, æмæ нын бакæн ахъаз. 
Мæн уый фæнды: кæд царды фос у лæг, 
Кæд сыджытæй ыстоны, билцъау, рухсмæ. 
Уæд-иу ын, Хуыцау, мауал кæн хæлæг, - 
Рæстаг цард дæр. Æфтау ын хор йæ мусмæ... 
У не ’намонд нæхи аххос: лæуу рæвдз, 
У денджыз — цард, зон де ’нгуырæн йæ рæстæг. 
Фæлæ уæддæр лæгæй фидауы æрдз 
Æмæ йын, Хуыцау, бахай кæн дæ хæрзтæй. 
Мæнг кады хъæр, егъау барты бынат 
Йæ тарфыны дæр раууатмæ кæй тæрынц, 
Уый басдæрдзæн къæйдур хохы хъуына, 
Фæлæ йæ ма ’взар хицауæй, уæлдæрæй! 
Кæмæн судзы йæ тугдадзинты арт, 
Ыстонг бирæгъау, зыд æмæ кæрæфæй, 
О, стыр Хуыцау, гъе, уый дæр у дæ бар, 
Æмæ йæ бафсад хус дзулæн йæ тæфæй! 
Лæгæн йæ хъæнтæй къадцæр у йæ зонд, 
Цыбыркъух у æххæст хорзæй дæр царды, 
Фæлæ ды ма скæ — уый дæр у дæ бон, — 
Æмсæр лæгтæ рæстуд æмæ мæнгардæй. 
Пырх лыстæнау нын иумæйаг у зæхх: 
Æппæт адæмтæ уæнт æмдзæрин Ирæн! 
Цы лæг æмбæхса сау дзул æмæ цæхх, 
Фæхæрын сæ кæн уымæн, Хуыцау, бирæ! 
17 

* * * 
Мæн сындæггай цæуын фæнды, сабыр, нæ зæххыл. 
Сусæгтасау, къæрцхъус, фæлæ барджын, уæндонæй. 
Райсом боны рухс цъирын, æхсырау, йæ цъæхыл, 
Хъусын æхсæвы аргъаумæ тары дæлдонæй. 
Мæн сындæггай цæуын фæнды зæххыл — æмбарон: 
Хуырыл бурбын сæтæлæг кæдæм лæсы цадæг, 
Цъингуыр ризгæ цæмæ бæллыд ихы бын фарон. 
Йе цæуыл уыдзæн арты æвзæгтæн сæ кадæг? 
Мæн сындæггай цæуын фæнды зæххыл - куырм лæгау, 
Искæй амондыл ма скъуырон искуы мæ къæхтæ. 
Сыфтæр сыфтæрæн уарзон ныхæстæ куы кæна, 
Уæд сæ базыртæй ма ’ркалон цины æртæхтæ. 
Мæн сындæггай цæуын фæнды а зæххыл — райсон 
Цардæй иунæг хорз, ма бафтон ахæм фыдæхыл: 
Лæг æппæт дуне уарзынмæ хъавыди райсом, 
Стæй хæрам сырдæй изæры бафынæй зæххыл. 
ДИАЛОГ 
— Гъæй, гъæй, лæппу!.. Ныххус та дæ, рæхсæнау... 
Æви æрцахста хивæнд бæхы сахсæн? 
— Ау, карды ком цæхæры сæрст куынæ уа, 
Уæд кæрддзæммæ уый чи уадзы æввахс дæр? 
— Цы ныхъхъус дæ? Цы та кæныс дзæгъæлтæ? 
Дæ цæстæнгас къæвдабонæй хызтдæр у... 
— Лæджы зæрдæ куы нæ кала цæхæртæ, 
Уæд дзурынæй æнæдзурын хуыздæр у. 
ФЫЦЦАГÆМДЗÆВГÆ ЧИ НЫФФЫСТА, 
УЫМÆН 
Цымæ цы рыст дæ удæй та, мæгуыр, 
Цы феккуырстæ, хуыцауысконд зæххон лæг? 
Дæ сонт хъуыды, дæ фыццаг хъæр, дæ дзырд 
Цæуыл уыди, цы номхæссæг, цы домæг? 

Рæстдзинад, тох, уæззау царды æргъом, 
Йе уарзты суадон фенкъуысти дæ риуæй? 
Рæхуыст галау, ныббогъ кодтай æргом, 
Æви æстыдтой фарны зæлтæ цинæй? 
Мæ дард фыдæл, нæ мæм æрцыд дæ фыст, - 
Æнусты тары байгомыг дæ зарæг. 
Фæхъуысы мæм дæ дæндæгты хъыррыст, — 
Ыскъæфы ма йæ рæстæджы ныййазæлд. 
Уынын: уый мамонт цуанæтты кæрды, 
Йæ даргъ фындзæй кæйдæр астæу ныссаста. 
Æххуысмæ йæм дæу бацæуын фæндыд. 
Фæлæ æдзæмæй, хины сырдау, кастæ. 
Æмæ фыццаг хатг бамбæрстай, кæм ис 
Сæ хъауджыдзинад адæм æмæ фосæн. 
Ысдзырдта дæм дæ хъæддаг царды рис: 
Цæмæн фæзындтæ а зæххыл, цы хосæн? 
Мæн дæр ыскодта ацы фарст хъуырмæ, 
Нæ уыд мæнмæ дæр а дунемæ хонæг. 
Мыййаг, кæд æз дæ хуызæн дæн нырмæ, — 
Хуыцауысконд æргъиухъуыды зæххон лæг?.. 
ДАРД РУДЗГУЫТЫ РУХС 
У æхсæв сабыр. Арвыл ноггуырд мæй, 
Сæгъы сойау, æрцауындзæг и, бахус. 
Куыствæллад горæт рагæй у фынæй, 
Æрмæст ма хъары дард рудзгуытæй хъарм рухс. 
Фæллад цуанонау, адæргъ не ’хсæн уынг, 
Йæ уæлхъус бады хæдзар-куыйтæй алчи. 
Цы ис сæ мидæг: амонд, катай, зын? 
Цæмæн у, цымæ, рудзгуыты рухс саджил? 
Кæд мын, мыййаг, йæ дывзагон дзыхæй 
Хæссы мæ удæн хæдзæртгы рис хосæн. 
Æви нæ царды судзæгты тыххæй 
Фæлдисы рухсмæ ног фæндтæ философ?.. 
Æви кæсы йæ сæфт хъæбулмæ мад, 
Йæ иунæгмæ. Фæмард ын, бецау, хæсты. 
19 

Нæ йын кæны йæ фæлмæн хуыссæн ад. 
Нæй радзурæн йæ катайæн ныхæстай... 
Ныгъуылдæй уаты — уарзæттæ. Зыны, 
Кæй не ’фсæдынц сæ фидæныл ныхасай. 
Сæ амонд сын æппæт дуне уыны, 
Фæлæ цæрынц, цы, уыдон дæр æдасæй? 
Æз хорз зонын, лæджы рæстæг у цъус, 
Фæлæ фæнды мæн: дард рудзгуыты хъармæй 
Куы судзид сабыр алы ’хсæв дæр рухс, 
Куынæ сæм кæсид иу уд дæр хæрамæй. 
* * * 
~ Адæм, размæ кæсут! Уæхи хъахъхъæнут поездæй! — 
Кæйдæр хъæлæс, сонтау, фæдзæхсы фæндаггæтгæн. 
Æмæ, калмау, æндонсæр, фыдæхдзæст, æргомызнæт, 
Тоны перронмæ поезд йæ рельсыты саггæмттæй. 
Афтæ тулынц хырызриу къæдзæхтæй къаннæг дуртæ, 
Зæй куы раскъуыйы, уæд - раст адзалы фæдисонау, 
Афтæ уасæг зæронд зарæг сисы бæрзонд хурмæ, — 
Сиды дунейæн царды цин, боны æвдисæнау. 
Уайынц вагæттæ æхсæвмæ, уайы сонт хъæр сæ хæдфæста, - 
Кæрæдзийыл атыхсынц, буцахуыр фаззæттау, 
Райгæ лухынц кæдæмдæр нæуæгуагъд хæцæнгæрзтæ, - 
Бæстонзылд, бæстонтыхт, сывæллоны хъазæнтау. 
Дымгæ ниуы сæ цæлхыты уæзæй, æвæрæзæй: 
~ Адæм, размæ кæсут, уæхи хъахъхъæнут поездæй! 
Цыма баризы зæхх, сиды, мадау, тыхст хъæлæсæй: 
Уæ, мæ хъæбул, мæ фæд! Дæхи бахиз дæ хъомысæй!.. 
БЫЦÆУ МÆ СИХИМÆ 
Мæ аууонау, æдзух цæуыс мæ фæстæ, 
Кæсы дæм цард, дымгæбоны цырагъау. 
«Хæрдзæн йæ хъиутæ, цалынмæ йыл рæстæг 
Йæ къух нæ сиса, дард фæндагыл, уаргъау...» 
20 

О, нæ! Æрмæст дæумæ кæсы уый афтæ, 
Дæуæн нæй арвмæ рухс бæллицтæ ’лвисæн; 
Хæлæг кæныс мæ сонт зæрдæйы цавдмæ, 
Æмæ хæссыс æфсæст гуыбын дæр дисæн. 
Хæлæг кæныс: зæххон царды æрфæнтæн 
Сæ сыгъдæгмæ æз, сабийау, кæй тырнын; 
Кæй мæ хæссынц, тæлтæг бæхау, мæ фæндтæ, 
Мæн адæймаджы стырдзинад кæй уырны. 
Нæ дæ уырны: нымд уарзонау, æвзонг мæй 
Фæлмæн уырзтæ кæй фæдауы мæ рустыл, 
Сатæг изæрты хърихъуппы хъæр ногæй, 
Бæрзонд цинау, кæй æндадзы мæ хъустыл. 
Фыццаг митæн йæ урс пакъуы хъæлæсæй 
Ыстъалыты нымд сагъæстæ кæй хатын!.. 
Мыстау, дæ хъуырæй тарст хъуыды ыскæсы: 
«Кæд ахæм дæ, уæд ма дæ адзал батон!..» 
Куырой - мæ зæрдæ — никуы уыдзæн ривад, 
Цы хъом мын у сылваз адзал, цыфыддæр? 
Лæгау дунемæ иу бон æмæ иу хатт 
Сæрыстырæй фæцæрынмæ æрцьщтæн! 
* * * 
Æдзæм сабыр мæ алыварс нындзыг... 
Уым хъуыдытæ, — ызмæст доны кæсæгтау... 
Сыгъдæг арвыл чысыл мигъы бындзыг 
Куыд расайы уæззау къæвда йæ фæстæ, 
Мæ риуы афтæ сусæг рис тыхсы. 
Æмдзæвгæйы къуыбар ихæй ныртæккæ 
Ныууардзæнис. Нæ чъил кæны йæ фæткæй 
Æмæ йæ хос — фыссын!.. 
Кæм дæ, кæм дæ, дзырдæн йæ ад, зæгъынц, 
Æцæг зарæг, дзæбидырау, æлвæст у. 
Мæ ныхæстæ та алырдæм тæхынц, 
Уæгъдидон бæхтау... Цу, ды сыл фæхæст у! 
Кæд цыди дзырд, куыствæллад галау, раст, 
Стæй коммæгæс кæд уыд лæгæн йæ хъуыды?.. 
21 

Цæнгæт ритмы кæм æхсысти мæ маст, 
Уым сабыр ямб хъуыр-хъуыргæнгæ фæцыди. 
Бæргæ кодтон, лæгау, æз уалдзæг хуым, 
Фæлæ мæ зарæг й’ афоныл нæ ралæг. 
Уæдцæр уыдис сабыр рæнхъытæ уым, 
Кæд сыл мæрдырох н’ ауадзид йæ адæг. 
ХÆХТÆ 
Æз, сымахау, сындæггай мæлынæн æвгъау дæн: 
Рæстæг, арвау, æвиппайд ныккæлдзæн мæныл... 
Нæ, лæгъстиаг нæ дæн æз, лæджы бындар, цардæн, — 
Цас цæрын, уас бæрзондæй-бæрзонддæр кæнын. 
Худынц быдыртæ - цадæггай, кардау, зæрæхсид 
Се ’ндон тигътыл йæ дæрзæг къух хафгæ хæссы. 
Худынц цæргæстæ — сау мигъ йæ цæссыгæй ’рыхсы 
Хæхтæн се стæг, кæнæ сыл, нæл хуыйау, хуыссы. 
Уайы ’хсæрдзæн уæ сæрæй, уæрджытыл бахъил. 
Тоны зæнгтæ, кæны уыл йæ дзыхы дзаг хъæр. 
Æз — лæг дæн, кæд æрхауа мæ сæрæй мæ сау хил, 
Урс æрзайдзæнис, науæд гæмæхæй дæр — сæр. 
Нæ, лæг дæн æмæ схъистæй нæ хаудзæни ме стæг, 
Рæстæг, арвау, æвиппайд ныккæлдзæн мæныл. 
Кæд нæ сарæхсон а зæххыл хорз зарæг фестын, 
Уæд дæлдзæхх та нæ фидауы ууыл кæуын. 
ПОЕЗД 
Цæй зынæй уынæргъы æхсæвы хъæбысы 
Цæугæ-цæуын поезд? 
Кæд, махау, йæ хæдзар — йæ вагзал фæмысы, — 
Нæй бафсис йæ койæ?.. 
Хъыджы æмæ цины хъысмæттæ кæй ласы — 
Йæ зæрдыл уый дары? 
Фыды къæс ныууадзын лæппуйæн цы маст у — 
Кæд уый дæр æмбары? 
22 

МÆКАРÆНМÆ 
Кæдцæр æмкар, æмдзæхдонтæ уыдыстæм, 
Ныр мæнæ, гъе — дæ цуры æз зæронд лæг. 
Рæвдыд уæрыкк, ды цъæх нæууыл фæхызтæ, 
Æз цардæмбулæг никуы зылдтæн зондæй. 
Æмрæстæджы фæцыдыстæм нæ къæсæй. 
Нæ фæндаг иу уыд саумæрæй, хуырбынæй. 
Ды раздæхтæ, æз хины сырды фæстæ 
Цæуын æхсгæ куырмæхсæджы æрдынæй. 
Æрдæг балцæй æгад уыди ыздæхын, 
Уæд цуанон лæгыл бахудынц æндзыгæй. 
Ау, уыцы фæтк кæд фесæфти нæ зæххыл, — 
Домбай галы кæд раивтой мæлдзыгæй? 
Нæу сусæггаг, кæм фæлæууыдтæ зондыл, - 
Хъæддаг æфсургъ ды де скъæты æрцахстай! 
О, хивæнд уд, æз та мæ цæргæ бонты, 
Фæстиат цъиуау, никуы скодтон ахстон. 
Нæ бæстæйæн, йæ сонт фыртау, фæлвæрдтон 
Лæггад кæнын йæ арæнæй къæсæрмæ. 
Æддæ æз уыдтæн, ам ды та дæ кæрты 
Иронау дзурын нал хæссыс дæ сæрмæ?!. 
Хазби, Хазби, о не ’фсымæр, нæ фыдæл, 
Кæд ай хуызæттæй д* адзалы бон тохы 
Ныфс æвæрдтай. Ныдздзыназ уæд: гуыбындзæл 
Дæ кады ном ныууагъта барæй рохы. 
КУЫД СЫРÆЗЫ ЛÆГ 
Лæгъз фæндаг мын ыснывæзта хъысмæт, - 
Уый базыдтон, уæд ауади мæ цæстыл: 
Лæгдзинад, уарзтæй сомбонмæ фыстæг 
Ныффысдзынæн мæ цардвæндагæй зæххыл. 
— Рæсугъд у цард! Фæззыгон мус — дæ раз, — 
Дзырдта мын хох æхсæрдзæнты уæгъд хъуырæй . 
— Рæсугъд у цард! Æрмæст цæрын фæраз! - 
Дзырдта мын хъæд йæ бæлæсты хъуыр-хъуырæй. 
23 

Нæ бамбæрстон æз бæлæсты фæдзæхст, 
Ныххиутæ дæн мæ хъуыдыйы, мæ куысты. 
«Куыд салдварс у, куыд бырынцъаг у зæхх», — 
Мæ сонт зæрдæйыл их-зæйтæ цьщысты. 
Зынвадаты бæрзонд хурмæ куывтон: 
Дæ диссаджы зæрин тынтæй ма рауадз, — 
Кæд уыдоныл фæхæст уаин, мæ бон 
Кæд бауаид ыскъахын зæххыл ауæдз. 
- Нæ, а зæххыл лæгъстæтæй цæрæн нæй, - 
Кæд саг лæг дæ, уæд мауал кæс æххуысмæ. 
Нæ фенкъуысдзæн дæ хъæрмæ комы зæй, 
Нæ хæсдзæн маргъ æвдадзы хос дæ рыстмæ. 
Кæд саг лæг дæ, — фæкæлыныл дæр хъæц. 
- Рæсугъд у цард! - дзырдта мын хох æмбойны. 
Уæд бамбæрстон: æппæтæн ис фæрæз, 
Мысты фæдæй дæр ис ысуадзæн дойны. 
* * * 
Куы та бамбарай ног, фæллад сидзæры хайæн 
Хъысмæты къух чъызгæ йæ афтид арм хæссы; 
Дæ хорз æмгæрттимæ фæндагыл нал дæ тайæн, — 
Дæ уындæй сæ кæныс æнæбары тыхсын. 
Сæ дзаг фынджы кæрон дæ уарзоны цæстытæй 
Тæригъæдгæнæг зынг куы амона дæумæ, 
Дæ бинонты хуыздæр куы нал тыхса дæ рыстыл, - 
Куы нал дæм сида уый уæ артдзæстмæ — хъæмæ. 
Уæд уазал къуымты ’хсæн дæ къæмисæнты цавдмæ, 
Фæстиат зондыл хæст, æрхатдзынæ æваст, 
Кæй хъазыд цард дæуæй æмæ кæй истой адæм 
Хуымæтæг рог сæнттæм æнæхин уды уарзт. 
Лæгæрстай хуыдымты - æнæдонæй ыздæхтæ... 
Дæ разы де сконд зæд ныххуыссыди цæхгæр... 
Ныфсы рухсæн ма дард дæ армæй барст къæдзæхты 
Ныгъуылы мигъфæлмы дæ райгуырæн къæсæр. 
24 

* * * 
Куы базонын иугæр мæ митæн сæ зылын, — 
Фæхудын мæхиуыл. 
Мæ сæрхъæн ныхæстыл фæради æдылы, — 
Фæхудын мæхиуыл. 
Куы кæсынц мæ фæндтæ мæ цæстæй æнкъардæй, 
Фæхудын мæхиуыл. 
Куы базонын м’адджын æмгары мæнгардæй, - 
Фæкæуын мæхиуыл. 
Фæндæггæ, хъæбæрнад фæндæгтæ. 
Сæуæлæ 
Лæджы царды бонтæ, 
Бæндæнау, бьщтæгтæй 
Лæдæрсынц, лæдæрсынц, лæдæрсынц. 
Сæ иутыл æмгæрттæ, — æрдхæрдтæ, 
Уæд иннæтыл — маргдзых ызнæгтæ 
Лæгæрдынц. 
Сæ иутæ сæ фæндтæ 
Сæ армы æргомæй фæхæссынц, 
Уæд иннæтæ - буц дзырдты хъузджы 
Фыдвæндгæ æмбæхсынц. 
Чи рогвадæй уайы 
Сæрзилæн бæрзæндгæм, 
Кæмæн та бынæй дæр 
Нызды сты йæ зæнгтæ. 
Къуындæгтæ, уæрæхтæ — 
Кæдæм цæуыс, чи дæ? - нæ фæрсынц. 
Фьздæх æмæ цины цæссыгтæй 
Хъæбæрнад фæндæгтæ 
Лæдæрсынц, лæдæрсынц, лæдæрсынц... 
25 

* * * 
Лæг кæм дæн, уым тæхудытæ нæ уарзын, 
Ироныл та нæ фидауы уæлдайдæр. 
Нæ дæн æз хуры хъысмæтыл дæр разы, 
Нæ мæ хъæуы æнусон хæхты хай дæр. 
Цы давы мæй, сыхырнайы бын чидæр 
Æрцауыгъта æмæ йæ сæрды царвæй. 
Æз адæймаг дæн, стъалытæн сæхи дæр 
Бынмæ фæнды — хæлæг мæм кæнынц арвæй. 
Уæдæ ма ц’ ис бæллиццагдæр мæ цардæй, 
Цы фæлæууын къæмдзæстыгæй ыстæм хатт? 
Цæмæн кæсы мæ зæрдæ арвмæ дардæй, 
Цæмæн æй фæнды — стъалытæм ыстæха! 
Цæмæн фæзæгъын: гъæтт, лæппу, тæхуды, 
Æрбалвас де ’фсургъ, бацагай йæ къахæй. 
Нæ уаз хæхтыл цы намысы зынг судзы, 
Уый сцырын кæн дæ сонт туджы æртахæй! 
* * * 
Дон куы аивылы иннæрдæм, 
Уæд аззайынц донвæды сурыл йæ кæсæгтæ. 
Лæг дæ, уæд у фидæрттæй, 
Дæхицæн дæр ма ракæн макуы дæ хъæстæгтæ. 
Æфсургъмæ бæллыдтæ дæ удæй, — 
Дæ къухты нæ бафтыд. 
Ныр барджыты цауддæр ныххуды - 
Дæ цæстмæ йыл кафы. 
Чызгайы уæздан пъатæ... Былтæ... 
Æндæрмæ сæ дары. 
Кæд зин фестад?.. Нуазæны бынæй 
Мæстæй дæ фæмары? 
Уадз худæнт мыл чидæртæ, - 
Йæ уарзт дæм, лæппуйау, нæ бантыст, нæ фæрæстмæ... 
Дон куы аивылы иннæрдæм, 
Уæд арфдæр ныссадзынц сæ уидæпæ бæлæстæ. 

УАЙДЗÆФ 
Æвæццæгæн, уалдзæг ызнæт дæтты хъæр 
Фьздæнæн ныййазæлы удæнцой кæмтты. 
Фыдгæнджытау, фесты мæ уæнгæл мæнæн 
Æппынæдзух тар кæнæ хурдзыд цæсгæмттæ. 
Цы лæг дæ? Кæд иу хатт дæ сæнтты æргъом 
Нæ сыгъдис дывьздоны арты, 
Сæтæлæджы хъузгау, дæ лæгъз амад ном 
Фæлæзæрди иударон царды. 
Кæд де схъæл рæсугъдмæ нæ цыдтæ чъызгæ, 
Æххормаг мæгуыргурау, къахæй; 
Дæ къухы кæд не ’рттывта хъамайы згæ - 
Нæ басгуыхтæ Ромы паддзахæй. 
Кæд рогбазыр зарæг, уæларвон зæдау, 
Нæ айсæфта никуы дæ хъыгтæ; 
Дæ рустыл нæ фемæхсти иу хатт уæд та 
Æнаххосæй дудгæ цæссыпæ. 
Кæд худти дæ удыл, къуыттыйау, хъысмæт, 
Кæд царды нæ базыдтай иу æхцон уарзтæй; 
Кæд нал тырныс удæй бæрзонддæр уысммæ, 
Кæй фарныл ныууæй кæныс рацæргæ азтæ!.. 
* * * 
Мамсыраты Темырболатæн 
Ды дард дæ мæнæй. 
Не ’хсæн азтæ ’мæ арæнтæ - даргъ. 
Байсыст рæстæджы фæдтыл 
кæйдæр къухæй мард зарæг. 
Æмæ сау халон — 
Иры фыдуацхæссæг маргъ - 
Зилы сырдтыл 
аланты ызнæттугæй нардуарæг. 
Бæх, цæф барæджы ’фсургъ, 
хохы цъассы ныууагъта йæ къуым, 
Растад дуджы тымыгъмæ 
йæ тугхъулон фидарæй. 
27 

Цард дыууæ хохы тохыл 
кæм бафтыдта, уым 
Хъавыд ахизын, кардау, 
фæндонхорз сæрибармæ. 
Саргъæй ахауди барæг. 
Ихсыд зæххыл ыстонгæй лæсы, 
Æлгъыстау, — фæндагсыгъд. 
йæ туджы ’ртах бацахст йæ фæдты. 
Дымгæ Турчы бьздыртæй 
ирон лæджы хъарæг хæссы, 
Бæх, æгомыг фæдисонау, 
зилы йæ райгуырæн кæмтты. 
Бæх æрыздæхт йæ къæсмæ. 
Ды дард дæ мæнæй. 
Мæнæ, мадзурарисау, 
фæлмæст сурæт сыстад мæ разы... 
Уый дæ цæстыты арфы, 
дæлдонгæнæг науау, тыхстæй 
Фæсмоны æрхæндæг 
фьздæлты къæсæрмæ дзыназы. 
Нæу уый цардыл, мæлæтыл, 
æфсæрмы тæрхонау, æдзæм, 
Дæ мигъфæлм æнгасыл 
нывонд лæджы хъизæмар ризы. 
Æз цы зæгъон дæ разы? 
Мæ сагъæс мæ хъуыры ысцæм. 
Мæ гом риумæ дудгæ, 
æнæууылд къæбæрау, ныххизы. 
Æз ~ дæ кæстæрты кæстæр, 
нæ мæ фæнды ’ууæндын æрмæст, 
Кæй лидзы сæрджын саг 
пыхс хъæды къуындæгæй фырбуцæн. 
Хазбийы фæдонау 
ысдзурын нæ уарзы мæ цæст, 
Сæрсæфæны тигъæй 
кæй вæййы фæллад бæхæн цудæн. 
28 

Ныр азты хуыдымæй 
Дæ тугæрхæм зарæджы хъæр 
Йæ авдæны хъарммæ 
фæстæмæ сæргуыбырæй здæхы. 
Æз цы зæгъон дæ разы? 
Мæ къухтыл ныххаудта мæ сæр, 
Дæ уындмæ мæ зæрдæ 
ныддихтæ ис уарзтыл, фыдæхыл. 
* * * 
Ме знаг дæу æз уый тыххæй фæхонын, 
Ды мæнæн кæй нæ бæззыс фæдисæн. 
Мæн лæг хъæуы! Дæу фæнды, куы домин 
Æз дæуæй цагъары куыст мæхицæн. 
Аивта йæ сау хъулæттæ рæстæг, 
Уæд фæркгай дæ конд мæсыг ныхæлы; 
Райдайыс фыдвæндонæй мæ цæстмæ 
Уæд дæ рагон хъузонты æфхæрын. 
Макæ, ма! Æфснайд уаты хæлуарæг 
Асæсты дæр н’ атæры йæхи фæнд. 
Ме знæгты æфхæрынæй хæлар лæг 
Ды мæнæн нæ басгуыздзынæ - никæд! 
БЫДЗÆУ 
Нымдзаст и айдæнмæ. Æрвгъуыз цæстыты хаутæй 
Фæлурс гагуытæ райвæзынц сындæг. 
Йæ рахызт у. Нæ тындзы хибар уатæй, 
Йæ фыдкондмæ кæсы уæнгтæхауд лæг. 
Æдцейы та дзæхст-дзæхстæй къæвда кафы, 
Цыма хæхбæсты пецы схъиуы арт, 
Афтид хæдзары, къуымы арынг хафы, 
Хыссæ нæмы кæмдæр йæ иунæг мад. 
Уый нал ис раджы. Нал зоны йæ хъæбул 
Фæндаг сæ къæсмæ. Ссардта ам дзæнæт. 
Дæтты йын горæт, мадау, кад — фæлмæн дзул, 
Кæмæндæр худæг басгуыхын — йæ мæт. 
29 

Ис бирæ сой бæлццон лæджы хызыны. 
- Цæттæ дæ? 
- О, кæнут-иу мæм хæлæг. 
Цы уæлдай у, мæнг агъудæй нæ зыны — 
Кæугæ фæкæны æви худгæ лæг. 
ЧЫНДЗХÆСДЖЫТÆ 
Федтон, загъта диссаг: 
Комынарæджы 
Курынц иу мæллæг саг 
Фараст барæджы! 
Къоста 
Талынгтæссæрттыл, хуыснæгау, 
Адгуытæм хъуызы. 
Арвы къуырф у сдæрд, ыстæгау, - 
Нал зоны хъызын. 
Гъæйтт кæны зымæджы ирдгæ 
Комы нарæджы - 
Уайынц хорхаст бæхтыл сиргæ 
Фараст барæджы. 
Дымгæ фæскъуыбыртæй фесты, 
Цæсгæмттыл тæфсы. 
Кæд сæ даргъ куывдтытыл фесты, - 
Нозты тæф хæссы. 
Хохы салд зыхъхъырты зæлы 
Бæхты знæт мыр-мыр; 
Алчи хъамайы онг згъæры 
Алвæста йæ гуыр; 
Ифтонг у нымæткъуы ехсæй, 
Сæрыл - пака худ. 
Мæнæ хъарм нымæты се ’хсæн 
Иу бæстырæсугъд. 
Сусæг цин æмбæхсы хинæй 
Урс дзæнхъа хызы; 
Цадæг йе схъæл риутæм, зинау, 
Мæйы рухс хъуызы. 

Кæд цæры нырма йæ фынты, 
Райгуырæн къæсы. 
Чидæр æм йæ худы бынты 
Худгæйæ кæсы. 
Гъайда-гъа, фæкъæртт и зарæг, 
Дæнг!.. Гæрах!.. Гæрах!.. 
Арвыл фестъæлфыди барæй 
Фиуыйас цырагъ. 
Хъуысы бæхтæн дæр сæ цæнгæт 
Къахæмдзæгъд хъæрæй; 
Рухс хурау, дызæрдыг фæндтæ 
Уарзæг удтæм нæй. 
Уæлæ хохы рæбын тары 
Фарны хъæу æмбæхст; 
Иу хæдзарæй чидæр дары 
Фæндагмæ йæ цæст. 
Гъæтг, æфсин! Фæкæс дæ артмæ! 
Комы нарæджы 
Уайынц хорхаст бæхтыл кафгæ 
Фараст барæджы. 
Æз дæ къахвæд куырмæй дæр ыссардзынæн, 
Æз æрвнæрдмæ дæр хъусын дæ дзырд. 
Ды нæ хæдзары гъеныр дæр барджын дæ, — 
Тмæст дæу хоны йæ чындзаг мæ фыд. 
О, нæ дæ барын дидинтæ, стъалытыл, - 
Уыдон алкæд нæ рæвдауынц мæн. 
Æз æууæндын мæрдты бæстыл, хъал фынтыл, 
Кæд ис се ’хсæн ыссарæн дæуæн. 
Фæлæ ма ’рхæсс мæ рæстдзинад азыммæ, 
Демæ бады кæд искæй хъул фыр, 
Уæд мæ хо дæ, мæ хæлар... Мæ уарзон дæ! 
Цæй, цы номæй дæм бадзурон ныр? 
31 

* * * 
Мæ цардæй раджы ацыдтæ, уый зонын, — 
Мæ уарзондзинад барвыстон мæрдтæм. 
Цы давы зонд! Мæ зæрдæ ма дæ хоны, — 
Æрцæуыс мæм, æрцæуыс мæм уæддæр. 
Æрцæуыс мæм цъæх уалдзæджы сæумæйы, 
Фæндырдзагъдау, бæрз бæлæсты къæс-къæсæй; 
Æрцæуыс мæм æнтæф боны тæмæны 
Нæ их суадæтты мин-зæлты хъæлæсæй. 
Æрцæуыс мæм мæ хъизæмар, мæ сæнтты 
Мæ сайд бæллицты сусæгмыр фæсмонæй. 
Фæллад бæлццонæн арвирды кæрæттыл 
Ысцырын кæныс рагон цæхæр ногæй. 
Æмæ кæд æз ныронг цæрын дæ цинæй, 
Вæййыс æввахс - нæ дæм цæуын хæстæгмæ. 
О, цал хатты дæ фервыстон мæхицæй! 
О, цал хатты мæм ’рыздæхтæ фæстæмæ! 
* * * 
Цымæ цæуыл у ныр дæуæн дæ хъуыды? 
Мæ сæфтдзаг ном æлгъыстагæн хæссыс, 
Æви ма мæм æнæбæрæг æмгъуыдмæ, 
Хъазахъаг чызг, æнхъæлмæ дæр кæсыс? 
Куы фæтындзыс рæуфембæлдмæ æндæртæм, 
Уæд алвасыс нарæг астæуыл рон, 
Дæ сау дзыкку пырхæй æркалыс уæнтыл, — 
Кæддæр куыд уарзта дардбæстаг ирон?.. 
Ивылд донау, йæ фæд иваг у рæстæг. 
Мæ дзырд ма у, æлвæст кардау, æргом. 
Æз уарзтон бирæ бирæты дæ фæстæ, 
Ирхæфсæн хъазтыл никуы дардтон ком. 
Æмæ дæуыл дæр адæргæй нæ тыхстæн, 
Æрмæст-иу хатт, цъæх расыджы фæстæ, 
Æз митæфцæгыл уалдзæгмæ æрхызтæн — 
Уæздан арæзт æвзонгады бæстæм. 
32 

Мæ зæрдæ-иу æрцагъта уæд йæ ала, 
Сатæг изæр-иу айсæфти фьщох... 
Дæ уд сыгъдæг, сæнæфсиры цупалау, 
Уæдæй нырмæ мæнæй нæ кæны рох. 
0, уæдцæр уарыд мит æмæ бацис нæ уарзтæн æвдисæн. 
Æз нæ хатыдтон рæстæг - мæн дæ цæстытæн уалдзæг хуыдта. 
Уый кæд мæй дæр нæ сæрмæ ныллæууыд йæ бынат фырдисæй, 
Уый кæд амонд æрмæстдæр дæ былтæй мæ удмæ дзырдта? 
Ныр цы уæлдай у, цы! Макæ, ма худут, пакъуытæ, хинæй... 
Нæй мæнæн дæр, сымахау, фæстæмæ фæцæуынæн хид. 
Уый мæ зæрдæ уынæргъы, æви зары дæ уарзтæй, дæ цинæй? 
О, уæддæр уарыд мит! 
БОНЦЪÆХТЫ 
Фæбырыд бонрухс, судзгæ фатау, арвыл. 
Ыснарæг и, æхсæвы тарау, уд. 
Дæ цæсгом дын æрымысынмæ хъавын, 
Дæ комулæфт æмæ дæ ризгæ худт. 
Уыди фыд зымæг. Миты сагъд бæлæстæ. 
Æнцой изæр. Кæдæмдæр уад фæлыгъд. 
Фынæй хæдзæрттæ кастысты нæ фæстæ, 
Кæйдæр цырагъ кæйдæр рудзынджы сыгъд. 
Æвдисæнæн нæ хъысмæтты тæрхоны 
Дæ къæхты бынмæ ’ппæрста мæй йæ тын. 
Нæ алы фембæлд уыд фæстаг хæрзбонау, — 
Нæхи басæттын уыд æдзух нæ зын. 
Æнæмæт æмæ хъæлдзæгæй дæу федтон 
Æз уæд. Уыдтæ, хæххон донау, рæсуг. 
Дæ цæстыты æнкъарæнты рухс фегом, — 
Куыд феккуырсы цыргъ карды бынæй туг. 
Рæдау æмæ мæм уарзты цæстæй кастæ, 
Узæлыдгæ мыл къухтæй уа, дзырдтæй. 
Хуыцау йæ зонæг, чи нæ уыди растдæр, 
Фæлæ мæнæй æгæр раджы цыдтæ. 
2 Хаджеты Таймураз 

Дæ цæсгом дын æрымысынмæ хъавын. 
Хуыснæгау раст, мæ уатмæ бон æрхызт. 
Кæмдæр та къуымы хус къæбæртæ давы, — 
Хыртт-хыртт кæны æнæрынцойæ мыст. 
* * * 
Æз зонын, фæззыгон кæрдойау та, искæд 
Мæ зæрдæ æрфæлмæн уыдзæнис дæ цуры; 
Мæ уд дæ рæвдаудзæн, куыд рæвдауы уисхъæд, 
Йæ уидаджы чи баныхст, ахæм къæйдуры. 
Уæд ферох уыдзысты — цы уыди, цы нæ уыд: 
Хъуына доны ад мын кæй кæныс ды абон, 
Кæй нал мæ фæтавы дæ уарзын, дæ рæвдьзд, 
Дæ сихы мæнг зондæй кæй кæнын æнамонд. 
Æфснайд уат рызт. Цыд ног азы куывд гъæйттæй. 
Цъæх пиллон калдта фынг дзырдæй, сæнæй. 
Ды - арты ’взаг, цæстфæливгæ фæйлыдтай, 
Дæ уарзæттæн æппæльздтæ мæнæй. 
Уыд д’арфæйаг мæ сыгъдæг уд, мæ хъару, 
Рæдау дзырдтæ-иу расайдтой æмдзæгъд. 
Бæгънæг чызгау, бæрзонд рудзгуыты хъармыл 
Фæлмæн зымæг йæ урс риутæй ныдзæвд. 
Лæдæрсти мæй дæ цæстытæм. Мæ къухы - 
Дæ сырх нуазæн, дæ уæздан дзырдты буд... 
Рынчын бæхау, фæстаг фæлварæн дугъы, — 
Дæ лæгъз ныхæстыл цудыдта мæ уд. 
Æмæ нæрыд фæлитой арв мæ удыл... 
Кæнын ныр дæр мæ худинагæй сырх: 
Дæуæн ма уыцы ’фсæрмдзæстыг лæппу дæн, 
Ызнæт æмæ налаты номæй сгуыхт!.. 

Куыд афтид у хъуыды!.. Æнæсæттон къæвда 
Сæумæцъæхæй зæрдæйы рудзгуытæ хойы. 
Æргъæвсынц мæ уæнгтæ - нæ фæразын тæвды - 
Ныххус и мæ ком, фæлæ нал кæнын дойны. 
Æнахуыр хъуырдухæн! Мæ сонт уды дуармæ 
Хъæр нал хъуысы, ’фсæн къулау, цин æмæ мастæй... 
Мæ ивгъуыдæй - разы, мæ абоны сармæ 
Æз агурын фидæн æвæлмон æнгасæй. 
Нæ зонын, цы боныхъæд сыстад мæ разы. 
Кæй артдзæстмæ сийын, цы мæ ’рхаста ардæм? 
Мæ фыны дæ мысын, æви дæ нæ уарзын, 
Мæ фыныл нæ хъæцыс, æви та мæм дард дæ?.. 
* * * 
Дзæбидырау, поезд ныр айвæзта размæ йæ гуыр. 
Сæ къухтæй та вагæттæ систой ысхойын кæрæдзи. 
Нæ дондзаст перроныл ды - иунæг, æдзынæг, мæгуыр. 
Мæ бирæ зæгъинæггæй иу дзырды бон мæн нæ фæци... 
Цы нæм ис дзырддаг та? Ирвæзæм кæрæдзийæ ныр, 
Гыбар-гыбургæнгæ фæхæссы мæн рохуатмæ поезд. 
Тæрккъæвдайы кафтау, нæ уарзт уыд æнæнцой, цыбыр; 
Фæстагмæ - æнæбары систæм æфсымæр ’мæ хойау. 
Цъæхснаг дымгæ, сонтау, мæ рудзынджы кæрон цæвы. 
Дыз-дызгæнгæ телхъæдтæ лидзынц, фæдисæттау, рогæй. 
Мæ хъустыл ма уайы дæ зæрдæйы сусæг тæлфын: 
Нæ хицæны сахат ссыгъди дæ ивгъуыд монц ногæй. 
Уымæл цæстыхаутыл ныддæвдæг и уазал хъуыды; 
Æнахуыр æнкъарæн: дæ хионы ’дцагонæй фенын. 
Дæу та ныр нæ уарзты кæркуасæнтæм лидзын фæнды, 
Дызæрдыджы хъул та æлгъыстагæн баззади хъенæй. 
Сатæг уæлдæф поезд йæ риуы гуыдырæй гæрды. 
Æгомыгæй, уарзæттау, вагæттæ сурынц кæрæдзи. 
Нæ дондзаст перроныл æдзынæгæй баззадтæ ды — 
Мæ бирæ зæгъинæгтæй иу дзырды бон мæн нæ фæци... 
35 

ДЕНДЖЫЗЫ БЫЛ 
Тымбыл уылæн хуыртæ ысдæры, 
Цæуы ма йæ фæллад хъæрахст. 
Фæлæгæрды денджызмæ стæры, 
Хъæдцаг галау, айнæджы фахс. 
Кæсаглас йæ дысы сыгъдæгæй 
Мæ сæрмæ йæ бырынкъ сæрфы. 
Хуыссын æз уæлгоммæ бæгънæгæй, 
Мæ риуыл дæ зæрдæ тæлфы. 
Нымдзаст дæ мæ цæстыты тарфмæ, 
Мæ хъуырыл æртыхсти дæ цонг. 
Æххæссы мæ зæрдæйы арфмæ 
Хъæддых риуты тугсæттæн ронг. 
Мæ хурсыгъд цæсгоммæ æвналыс, 
Дæ къухты рызт — цин æмæ тас. 
Æнхъæвзы дæ цæстыты малы 
Æрхæндæджы уазал æнгас. 
Циу амонд? Мах царды хуыздæрыл 
Нымайæм цыбыр уысмы фарн. 
Тæккæ райсом афтæ æндæрыл 
Рæдауæй хæсдзынæ дæ арм. 
Æмæ та æртайдзæн дæ удыл 
Фæсмон æмæ сагъæсы рис. 
Æнусмæ æнувыд лæппутыл 
Фæкæнис, æвæццæгæн, дис. 
Кæм айгæрста сæфты монц арæн 
Нæ нырæй нæ рагбонты ’хсæн? 
Нæ сæнттæ цыбыр уысмы фарнæн 
Нывондæн цæй тыххæй хæссæм?.. 
* * * 
Кæсы мæм: мæ карæй фæхистæр дæн æз, 
Мæ азты æфсиртæ нызгъæлдысты хуымы. 
Фæлæ ма фынк хуыдымы бавзилын хыз, — 
Лæгъз кæсаг ыстæлфы йæ дудгæ цъысымы. 
36 

Зынаргъ мын цы уыд - къух сыл ауыгътон ныр. 
Ыстыхсы мæ зæрдæ мæ арвæмбæрц хæхтæй. 
Мæ бæх та ныккæны фæдисы мыр-мыр, 
Йæ фæстæгтыл фесты, зæхх хойы йæ къæхтæй. 
Æртæадзæст уыгæрдæнты цæвæджы ’хситг 
Мæн нал сайы хосдзæутты разæй мæ сæнтты. 
Фæлæ та куы скæнынц мæ фыдæлты ситт, 
Уæд зарæг уыраугæ ныййазæлы кæмтты. 
Мæ хъуыдыты хатдзæгæн н* арын фæрæз. 
Куы цудгæйæ хилын, куы кафын уæнгрогæй. 
Кæсы мæм: мæ азтæй фæхистæр дæн æз, — 
Дæу нал уарзтон, гъеныр дæ агурын ногæй. 
* * * 
Мæ мæлæт уайы иу хуызы мæ цæстыл: 
Хæхбæсты мит хæмпус пакъуытау уары, 
Чыртæ-чыртæй сындæг-сындæг нæ къæсыл 
Кæнынц æмбырдтæ сау дарæсы адæм. 
Уым алкæмæн ысси мæ хъысмæт койаг. 
Къуырфдзæст зæронд ус даргъ хъарæг ивазы. 
Æмæ, дæуæн æнæзонгæ сылгоймаг, 
Ныддæлгом ис мæ чырыны тæрвазыл. 
Уæнтæхаудæй æрбынат кодтай къуымы, 
Дæ тæвд рустыл къуыбар цæссыг ызгъæлы. 
Мæрддзыгойтæ нымайынц дæу фысымыл, 
Мæ зæронд фыд дæу дард хæстæг æнхъæлы. 
Æмæ дæ рыстыл ничи тыхсы уæгъды. 
Æдзæм хъуырдухæн не ’мбары æгас ком. 
Æрмæст зыны, дæ сусæгмыр уынæргъдмæ 
Куыд ныррухс вæййы мард лæгæн йæ цæсгом. 
* * * 
Хуылыдз перрон. Хæрзбоны сур ныхæстæн, 
Ивылд къадайау, айхæлди сæ ауæзт. 
Мæ дард фæндагмæ ничи ’рцыд мæ фæстæ, 
Ныддаргъ мыл ис æдзæм минутты ауæдз. 
37 

Уымæл зæхмæ тамакойы æрдцжытæ, 
Кометæтау, сæ фæдуадзгæ, ысхъиуынц. 
Ды дæр кæйдæр хæрзамондæн æрцыдтæ, — 
Мæ хуызæн сæфтæй чи цы ’нхъæл у иуыл. 
Сыбар-сыбурау райхъуысы уæ ныхас. 
Нæ зонын æз, дæ хæлар лæг цы домы. 
Йæ рæдау æмæ амондджын цæстæнгас 
Тындзгæ быры дæ фæлладгъуыз цæсгомыл. 
Дæттыс ын дзуапп хæццæ-мæццæ æвзагæй, 
Куы та йын сабыр «о» кæныс йæ фарстæн. 
Ды - коммæгæс?.. Кæд дæ нæ федтон рагæй, 
Æмæ мæрдырох бафтыди мæ уарзтыл?.. 
Æз дæ бынтон æндæрхуызонæй уарзтон, —’ 
Тæнæг кæрцы-иу рацæйцыдтæ хъызты, 
Дæ сæрбæттæн-иу ’нæбары æрбастай, - 
Къæбæда чызг, хæрз хуымæтæг, сæрыстыр. 
Уæды фæлгонц кæмдæр æнкъардæй хилы, 
Дæ хуызы чидæр рацæуы ныр уынгмæ... 
Цæрдæг-цæрдæг уæ алывæрсты зилы, 
Йæ къæдзилмæ, куыдзау, лæбуры дымгæ. 
* * * 
Дæ сурæт та ногæй мæ разы лæууы, — 
Рæсугъд фынау, растад мæ ивгъуыды тарæй. 
Мæ хъуыды дыл сахуыр... æз зонын, дæу уый, 
Æрхæндæг ныхасау, кæй не ’ндавы рагæй. 
Уыд афтæ æнусты: зæххон цинтæй ком 
Цы нæ дæтты рагæй мæ хуызæн æвзæрæн, 
Ды уыдон дæ уарзтимæ, абон уа, сом, 
Рæдауæй ныббæтдзынæ иу хатт æндæрæн. 
Цы саразон — уыртыл дзæгъæлуагъд тæлы 
Ысхъиугæ куыд тулы сæрибарæй, райгонд, 
Æз афтæ фæцардтæн. Æнкъардæй сæттын, 
Кæй не ’рхастон иуæн дæр а зæххыл амонд. 
Рæвдыд мæ нæ зоныс. Мæ уазал зæрдæ 
Мæ риуы фæхастон, хъызт денджызау, ахстæй. 
38 

Уый зарыд йæхицæн — æгомыг зæлтæ 
Нæ хъыг кодтой дуне сæ судзгæ хъæрахстæй. 
Нæ баххæст дæумæ дæр фæдисы уынæр. 
Æвæццæгæн, тоныс мæн гъеныр æвзæрæй. 
Мæ зæрдæ мæм дзуры: дæ уарзты цæхæр 
Ныггуыпп кæндзæн й’ артдзæсты райсом æндæрæн. 
Цъæх арвы хъæбысмæ фæцæудзысты уæд 
Фæздæг æмæ зарæг дæ райдзаст хæдзарæй. 
Мæнмæ та кæсдзæн, цыма ’рымысгæ зæд 
Æвæджиау дунейæ алыгъди барæй. 
* * * 
Рæуæгвад кассетæ, куыройы цъæл цалхау, 
Нæ зарæджы зæлтæ йæ хъузоныл тухы. 
Ды — бандоны тигъыл, тæхынæввонг маргъау, 
Тæнæгбыл нуазæн фæцуды дæ къухы. 
Дæ саг лæг уæлтæмæнæй бады дæ фарсмæ. 
Нæ даргъ фынг ирхæфсы аивбыд ныхæстæй. 
Æрмæст дæу нæ тавынц. Дымгæйы бæласау, 
Дæ аууон фæлладæй ызмæлы дæ фæстæ. 
Æваст хъæрмæ фестæгау стъæлфыс дæ номæй. 
Дæ уазал фæхудты æрæмбæхсти сагъæс. 
Цæуыл у дæ хъуыды? Дæ рæсугъд цæсгомыл 
Кæрæдзи цы ивынц тыхдымгæ ’мæ уахъæз? 
Æви ма фæцæуыс дæ ивгъуыды азтæм 
Æмæ дæм, тæргайау, æрбадзуры чидæр? 
Æви дæм хъыг кæсы, дæ рагбонты уаздæр, 
Мæн ацы чызджытæй кæй не ’взары иу дæр? 
Кæй бадын сæркъулæй — фыдуынд æмæ сабыр, 
Цæхæр зынг æрнымæг мæ цæстыты ’ндоны. 
О, ничи йæ зоны, кæй уарзтай ды раджы 
Мæ хуызæн лæппуйы — рæсугъды, уæндоны! 
Ныр нал у бæрæг, уый фын уыд æви аргъау, 
Фæцис æви ног хуызы райдыдта тухын... 
Ды — бандоны тигъыл, тæхынæввонг маргъау, 
Тæнæгбыл нуазæн фæцуды дæ къухы. 
39 

ХЪАЗÆН НЫХАС 
Мæ сауцæст æхсинæг, ныр уал азы дæргъы, 
Æрмахуыр къæбылайау, зилын дæ фæстæ... 
Æфсæрмдзæстыг, барон, мæ сæнтгы æврæгъты, 
Тыхдымгæйау, сурынц дæ къæйных ныхæстæ. 
Цы кæнон? Кæддæр, дам, хур арвæн фæтæргай, 
Æмæ йын фæлурс мæй ныхгæдта йæ бартæ, 
Мæ базырджын рухс фæндтæ луарын фæлтæргай, 
Ыссудзынц, къæцæлтау, дæ хины цъæх арты. 
Уæд афтæ: дæ уарзт мын уæхскуæзæй хæссинаг 
Куыд фæуа, куыд уидзон мæ уырзтæй дæ пакъуы... 
Æрмæст дæ æз курын, мæ сауцæст æхсинæг, 
Дæ худгæ цæстæнгас мæм ма равдис макуы. 
Уый нæй, уæд фыд зарæг ныййазæлдзæн хисты, 
Фæстæмæ сæ фæд-фæд ызгъордзысты дæттæ... 
Æмæ ма сæрибар дзæбидырæн искуы 
Цæссыгкалгæ зилдзынæ пыхсы йæ фæдтыл. 
ХЪÆУУОН ЧЫЗГÆН 
Ныдзæвы мыл дæ мидзæрдæйы сагъæс: 
Уæ арт ныххорз и пецы æмæ тъизы. 
Дæу байрох и æндзарын? Ме ’рдæм ма кæс, - 
Къæмдзæстыгæй дæ цæсты хаутæ ризынц. 
Дæ тызмæг фыд йæ уазæгæн рæдауæй 
Лæггад кæны: физонæгæй, арахъхъæй. 
Хъыг æм кæсы, кæй нæ кæнын уæлдайдæр 
Æз, иннæтау, йæ карз нозты хъыхъхъагæй. 
Æппæлынц мæ дзырддзæугæ бригадиртæ: 
Уæ сæрдарæй, дам, æз ай-ай лæгдæр дæн. 
Йæ ахуырдзау хъæбултæй иу дæн Ирæн, — 
Цæмæн хъæуы мæн, уыдонау, уыгæрдæн. 
Мæ хъауджы ды цы фестъæлфыс фыдæхæй, 
Дæ хивæнд мад куы раппæлы йæ чызгæй. 
Ныууадз æй, ма тыхс: æз фæдæн æнæхай 
Æнусбонтæм уæ артдзæсты тæвд зынгæй. 
40 

Æндæрты уарзтон... Уарзтвæллад рæсугъдты!.. 
Мæ афтид риу мæ сæфт митæн æвдисæн. 
0, уыдон ма, мæнау, фæлмæндзырд удтæн 
Фæзонынц хорз мæнг æнкъарæнтæ ’вдисын. 
Мæ цæстыты ныббадт æнуд, æдзæм мигъ, 
Дæ разы æз мæхи мæхицæй хизын. 
Мæ зæрдыл ма дæ сыгъдæг уд лæудзæнис, 
Къæмдзæстыгæй дæ цæсты хауты ризын. 
* * * 
Цъæх æрдузы тымбыл кафт кодта хъæд, 
Тæгæр бæлæстæ арвы ’рдæм лыгъдысты; 
Уымæл кæрдæджы аныгъуылди фæд, 
Цырæгътау ыл дыууæ къахы сыгъдысты. 
Æнæмæт æмæ рог ызгъордта чызг, 
Йæ уæнтыл хур, сæрбæттæнау, æртыхсти. 
Æнахуыр цин, æрхæндæг уды рыст 
Йæ цæстыты, дыууæ ’ртахау, рызтысты. 
Нæ алыварс та хъомпал кодта хъæд, - 
Фæскъæвда феггуырст минхъæлæс æвзæггæй. 
Куы-иу сызнæт и хъæд, йæ къухтæй уæд 
Æвнæлдта хъавгæ бæлæстæн сæ зæнгтæм. 
Мæлдзыджьггæн ыснарæг и сæ уд, 
Узæлыд сыл — куыйтау сæ кодта хъыззы. 
Æваст бæрзонд фæцыд йæ ризгæ худт, — 
Ыстыхст йæ цæсгом хæлуарæджы хызы. 
Ыстæй сындзпакъуы ахсыныл фæцалх, 
Сæрфта-иу æй йæ зынг былтыл, йæ рустыл; 
Æдзынæг каст, мыдыбындзыты бал 
Куыд æрбатыгъта дидинæг йæ къусчы... 
Æмæ та уæд ныуулæфыди арф, 
Мæ уæхскыл мын йæ къух æруагъта цадæг: 
Кæс-ма, дам, кæс, куыд цъæх-цъæхид у арв, 
Фæллад зæххыл куыд хорз фидауы уалдзæг!.. 
Æмæ æцæг: лæгæрста хохыл хур. 
Хылдысты рæгътыл урсдзыкку æврæгътæ; 
41 

Кæцæйдæр сауцъиу зарыд; къохы цур, 
Хъуыррытгæнгæ, ыстъыгътой кæрдæгбæхтæ... 
Мæ разы та лæууыд æрхæндæг зæд, 
Æрвæрдынау рæсугъд æмæ сæрыстыр... 
Æз та - æрра, æз ын лæхурдтон уæд, 
Куырыхон лæгау, уарзоны ныхæстæ. 
* * * 
...Вæййы, æрцæуы: талынг изæр комы 
Ысниуы уад, рæхойы митын арцæй. 
Æндæвд къæхтæй фæцуды лæг - нæ зоны, 
Фæцæуа ма, йе раздæха йæ балцæй. 
Æмæ йæ цæсгом митхъæпæныл ’руадзы, 
Йæ балцвæдтæм нымдзаст вæййы æнкъардæй. 
Нæ фæзоны, йæ хивæнд миты руаджы 
Фæлыгъд æви йæ хъизæмайраг цардæй, 
Фæллад мигъау, æрбады ивгъуыд зондыл... 
Дæ хъыг зæрдæйæ иунæг фарст уæд сысты: 
Æппæт адæмæй бакодтой дыл хъоды, 
Æви дæ чидæр, хи удау, фæмысы? 
Æмæ уæд, хурау, ауайдзæн дæ цæстыл: 
Сæрдыгон изæр дард фыды къæсæрыл, 
Дæ зæронд мад бæстон хуыд ног куырæтыл 
Æвæры дзуар йæ бинонты кæстæрæн. 
Дæ мидфынæй дæ фехъал кæндзæн уасæг, 
Нæ зондзынæ — кæм дæ, цы хинты малы: 
Дæ сæр ысурс æви фыццаг хатт уалдзæг 
Йæ мидбыл худгæ хъарм цæссыг ызгъалы?!. 
ЦИГАЙНАДЖЫ МОНОЛОГ 
I 
Мæнмæ нæ фæкæсынц æнхъæлмæ, 
Мæ фæстæ не ’рхауы цæссыг. 
Æнцайынц иу æфсондзы хъæдыл, 
Дыууæ галау: мæ цин, мæ хъыг. 
42 

Цырвгъуыз сæуæхсиды фæлмæн 
Мæн сисы кæрдæджы æртæхæй. 
Цæрынæй хуыздæр амонд мæн 
Нæ хъæуы, сау халонау, зæххыл. 
Сындæггай райдайын мæ цыд 
Фыдфыны тухиты мæцъæлæй. 
Цы сты лæджы кад æмæ цыт - 
Цъæх артыл хурмæсыгъд къæцæлтæ. 
Мæн уыдон не ’ндавынц, æрмæст 
Мæ хъыг нæ алыг ис къæбæрыл. 
Мæ хивæнд хауæггаг хъысмæт, 
Æлгъыстау, азæлы мæ сæры. 
Фæлдисæгæрдзæй ныв мæнæн 
Нæ уыд æфсарм æмæ лæджыгъæд. 
Æррамæ й’ ахсджиагдæр хъæн 
Куыд кæсы хинымæр фæтчыгъæд, 
Гъе, афтæ æз мæ марæн кард 
Æнусты н’ аппæрстон мæ армæй. 
Мæ уæлдай бирæгъ лæджы цард 
Нæ кæсы адæммæ хæрамау. 
II 
Хъæцын ма æз, нæ кæнын мæт, 
Кæй фæдæн халсæртты ’хсæн хъоло, 
Æмæ цигайнаджы мæлæт 
Кæй нæ ныхъхъæр кæны некролог. 
Мæнæн нæй дзуар æмæ Хуыцау, 
Æз хины сау тыхтæй уæлдæр дæн. 
Нæ зæххыл адæмты быцæу 
Æххæссы авдæнæй уæлмæрдмæ. 
Æрмæст мæ мыггаджы сæрыстыр 
Хъуынтъыз балцы, æнуд изæр. 
Ныххуыссы, пъæззыйау, мæ рыстыл 
Æмæ кæны фæдисы хъæр. 

Чиныг «Хъысмæт æмæ зарæг»-æй 
* * * 
Ехх, кæд зæрдæйы фьздрысгæн 
Ис æвдадзы хос — бынат?.. 
Ир, мæ урс хъыгты Ирыстон, 
Цæстытыл æфтауы арт. 
Цыма мадæл карк йæ цъиутыл 
Бады, дымгæмæ сæлы, — 
Арв йæ цъæх хæдоны риутæй 
Урс хæхтыл æнцой кæны. 
Бæгæныйы хус тæф фæздæг 
Дурбыд къонатæй хæссы. 
Фæтæнты хъæбысæй кæрдæг 
Зулæй цæргæсмæ кæсы. 
Уæлæ донхауæны аууон 
Сæныкк, дзидзийау, дæйы. 
Бафтьзд их цъитийыл саубон, — 
Хуры гагуытæм сæйы. 
Бæх йæ раззæгтæ ныххойы. 
Рындз йæ мыр-мырæй кæлы. 
Бæрзы цонг æнцад-æнцойæ 
Коммæ дзедзырой кæны. 
Кæд рæстæгмæйы æмгарау, 
А цард узæлы мæныл?.. 
Туг фыцы, цæхæр æппары, 
Риуы зарæг гъæйтг кæны. 

* * * 
Æз ногæй дæн мæ райгуырæн къæсы, 
Хъæрмуст уæлдæф мæ уæнгты, тугау, хъазы, 
Æфтауцтæй цъæх хосы тæф хæссы 
Æмæ дзы дымгæ, расыг лæгау, нуазы. 
Æрæгвæззæг — цæрмыстыгъд фиуы бур. 
Бæрзонд рæгътыл æм урс гæды æрхъуызы. 
Мæ зæрдæмæ лæдæрсы цадæг хур, 
Цыма æндæр уд бацыди мæ хуызы. 
Æмæ уынын мæ мидзæрды, фынау, 
Цы мæ уыд рох, æдзух цы уад мæ цæстыл... 
Хæссы мын цард сыгъдæг амонд, хуынау, 
Йе, метеорау, атахти мæ рæзты? 
Фæрсаг митыл нæ кодтон тых æвгъау, 
Цыдæр хъуыды мæ ныр æфтауы тасы: 
Кæмдæр ныппырх ыстонг сæгъты рæгъау, 
Æмæ йæ мадмæ сидзæр сæныкк уасы... 
Рæсуг кæны, ызды донау, уæззау, 
Къуытты дызæрдыг риуы, низау, бады: 
Æрцыд ам сæфт, æвæджиау хæзна, - 
Мæн мисхалæн дæр чи нæ хъуыди царды. 
Æмæ ныр æз - хæддзу уазæг цæлы, 
Æцæгæлонау, рацæйцæуын уынгмæ. 
Мæ уадул мын æхцон хъыдзы кæны, 
Куыствæллад галы комы тæфау, дымгæ. 
ЦÆРЫН ЦЫ ХЪÆУЫ... 
Æвæдза, уæд цæрын цы хъæуы, 
Куы фæйлауа дæ конд мæнæу. 
Дæ фос куы хизой дзугæй нæууыл, 
Куы уаса с ’астæуæй къæлæу! 
Куы нал дæ агайа рæстдзинад: 
Æвзæр дын хорз у, хорз - æвзæр!.. 
Дæ судзгæ сагъæстæ, дæ цинтæ 
Бæрзонд куы нал хæссой сæ сæр: 
45 

Нæувæз - дæ иударон фæндæгтæ, 
Ыстæй æппынæдзух дæ зын 
Бæлгæ куы иваза йæ цæнгтæ 
Фæрнджыны артдзæстмæ... Уæд дыл 
Цæуиккой рухсаив изæртæ 
Æхцон, æнæмæтæй, рæстæй; 
Гуызавæ нал кæнид дæ зæрдæ 
Лæджы фыдæх æмæ рыстæй; 
Цæлмондаг адæмтæн сæ фыддæр 
Тæхид дæ дзаг къæсмæ, бындзау, - 
Æмæ дæм иунæг уд, цыфыддæр, 
Нæ арид ничердыгæй фау!.. 
Æвæдза, уæд цæрын цы хъæуы!.. 
УАЛДЗЫГОН МЕЛОДИ 
Хауы мигъты къуырфытæ - 
Цæсты гагуытæй, мит. 
Хъары лæнчы æрфытæм 
Митдон - сау зæххы хид. 
Комы бур-бурид къада 
Тоны былæй фæзгъæр. 
Кауыл дзывылдар бады, 
Хойы боны къæсæр. 
Бæрз та уддзæфмæ тасы, 
У нырма дæр æмыр. 
Кæртмæ саргъы бæх уасы, 
Хъуысы сидæг мыр-мыр. 
Гъей, зæронд лæг, дæ фæндыр 
Къулыл ивазы ком, - 
Алвас хъистæ, æрцæгъд ыл 
Æмæ базмæла бон. 
Æмæ кала цæхæртæ 
Хæхты сатæг æхсон, — 
Уа кæмæндæр æрхæндæг, 
Уа кæмæндæр æхцон!.. 

ХОСЛАСÆДЖЫ ЗАРÆГ 
Фæззæг ивгъуыйы. Сæфы мидæнцой. 
Ныр, уынгæг цæгтау, сты мæцъæл бонтæ. 
Къæвда — митхæццæ, къæвда — хидхæццæ 
Хъары цадæггай хъарм æфцæгготмæ. 
Тулы надвæдыл уæрдон-гогора, — 
У, цъæл авдæнау, ныр йæ хъыс-хъысыл. 
Гъæтт, цы ныхъхъус дæ, гъæтт, мæ къобор гал, 
Æви бафтыдтæ хосдон мысыныл? 
У дæ даргъ тæбынг, у уырзæй амад, 
Сты æфсæнæхгæд, сты дæ сæфтджытæ. 
Гъæ-ма, гъæ, мæ бон, нæй хуыздæр амал, - 
Хосæй дзаг куыд уой, дзаг нæ тæсчъытæ. 
Хор нæ хордæтты фаг ныккæндзыстæм. 
Уæлæ хъæрццыгъа хал хъæмæ хæссы. 
Куывд ныззилдзыстæм, мах уæрæх ыстæм, — 
Науæд амондмæ лæг цæмæ кæсы! 
Гъæй, мæ къобор гал, уæдæ бавзарæм 
Мах лæгау цæрын, мах нæргæ цæлы: 
Зила хохбæсты, зила хъал зарæг, — 
Науæд амондмæ лæг цæмæ бæллы! 
МÆЙРУХС 
Мæцъæл къæйдуртæ. Сусæны зынг изæр. 
Æрхуыссыд нæууыл æмæ басыгъд бон. 
Æхсыры хъæндил сисы хуынчъы ризы, 
Хъуыр-хъуыргæнгæ кæны йæ зарæг дон. 
Сæнтурс фысты хуыссæгæфсæст дзыгуыртæ 
Ныххал ысты сыгъд кæрдæгыл чыртæй, 
Ныххуыссыд мæйрухс цъупп хæдзæрттыл, хуыртыл: 
Уыны ма дзæргъ цъыфхъулонæй фынтæ. 
Бæлццæтты гъæйтт зард... Хус цæлхыты дзинг-дзинг... 
Куыройы зарæг... Байраджы мыр-мыр... 
Цæрдхуынкъ айчы хом лæппыны цъиу-цъиу... 
Мæ риуы арфы зæрдæйы зыр-зыр... 
47 

ÆРМАХУЫР ÆХСÆРÆГ 
Сымæр бынæтты, стыр горæты астæу 
Æдзæрæг æмæ аразгæ хъæды 
Сырды къахæй куы у дæ æрдуз хастау, 
Уæд ма дзы иунæгæй цы кусыс ды? 
Дæ даргъ къæдзил, тырысайау, фæйлаугæ, 
Рæхснæг хихтыл куы айгæрстай къæсæр. 
Æви нæ кæныс ды, мæнау, фæллайгæ 
Æнуд æмæ хæццæ горæты ’хсæн? 
Æви дæм амонд дары, мадау, йе ’рмттæ, — 
Уæздан узæлдыл сахуыр дæ æдзух. 
Фырбуц митæм æвдæлон пенсионертæ 
Нæ уадзынц дæу æхсæры аппæй цух? 
Мæн уыдонæй, мыййаг, нæ кæныс хицæн? 
Æрцу мæнмæ дæр. ’Хсæры апп мæм нæй, 
Æрмæст дæ æз фæхъаздзынæн мæхицæн: 
Лыстæг хуыртæй фæминас кæн фæрнæй. 
Æмæ цæуыс. Æнæхин уды ’ууæнкæй 
Дæ цæст у дзаг. Æз дæм кæнын хæлæг: 
Мæ сонт уарзты нæ чъил кодтон дæ фæткæй — 
Мæнæн дæр лæг уыдис, æрмæстдæр лæг. 
Мæ уарзт æмæ рæдау зæрдæ æз дæр 
Ныдцих кодтон æдцагæттыл. Сæ фæстæ 
Цыдтæн æмæ мæхи куысты мыздæн 
Дæу хъауджы истон хинæйбыд ныхæстæ. 
Мæ рог сæнтты вæййын ныронг дæр хивæнд 
Мæ фæстæ чидæр бахуды хъæрæй; 
Æрцу, уæдæ, мæ рустæм дæ нылхъивон, 
Мæ чысыл сырд, æхсæры апп мæм нæй... 
ДУГЪОН БÆХ 
Анцади æфсæн дзывырыл хуымы. 
Кады сæрыл иста хæхты дугъ... 
Ауæзт донау, удхайраг цъысымы 
Сæр ныттилы — бандзыг и йæ хурх. 

Хуры тынау, гагуытæ æмырæй 
Фестъæлфынц йæ цæстыты къуырфы. 
Тугхъæлæс кæны фæсус мыр-мырæй, 
Стонг хуыррыттæй ауæдзмæ хуыфы. 
Хызт уыди йæ уæздан буар ехсæй, 
Хус тæлмытæй хъулон у ныр та, - 
Идоны дзыгъал-мыгъултæ фесты, — 
У сæ мысын амонды мыртау. 
Изæр хицау сау хамут куы сисы, 
Рог ыскафы: къахы айст - хъазар, 
Фæлæ иунæг байраг дæр нæ исы 
Йемæ фæзы дугъкæныны бар. 
Схæцы та, æрвæрдынау, гæппытыл, — 
Хъуамæ, сонтау, ног хъæумæ тæха. 
Ыскъæты æвзист саргъы гоппытæ 
Фесдæры йæ дойныйæ цæххау. 
* * * 
Уыд мæ царды æппæт дæр хуымæтæг: 
’Ууæрстон ногдзыд пысыра цæххимæ. 
Уæлвæз цæндты сæрæй хуымæллæг 
Æз бæгæныйæн хастон нæхимæ. 
Изæр хъарм галты астæу бадтæн 
Бæрзы урс зæнджы рухсмæ кæрты. 
Уæд мæ хъуыды нæ карста, адæм 
Дих кæй ысты сæрæгæстыл, мæрдтыл. 
Уарзтон хуримæ уарыны найын, 
Нозтон мæимæ ’хсыр мæ худæй. 
Æз æппындæр нæ зыдтон, сайын 
Лæг кæй зоны æрмæстдæр йæ уды!.. 
Æмæ хастон мæ зæрдæ м’ армы 
Æдцагæтты цин æмæ хъыгмæ. 
Бадт-иу чидæр йæ аууон хъармы, 
Стæй-иу æй фехста рыгмæ. 
Систы рагæй мæ армытьæпæнтæ 
Куысты галы æвзагæй дæрзæгдæр, - 
49 

Æз нæ зыдтон уæдцæр мæ хъæнтæ, 
Уæд нæ калди мæ артæй фæздæг дæр! 
Æз нæ зыдтон бæстон мæхи дæр, 
Æз мæ зынтыл сæрыстырæй худтæн, 
Æз Хуыцау уыдтæн, афгамæй чидæр 
Кодта арæх мæ фæстæ тутæ... 
Æз нæ батыдтон саби дуг адæн. 
Нæ, нæ кæнын фæсмон мæ фæдтыл; 
Æз нæ бамбæрстон, удæгас адæм 
Дих кæй ысты сæрыгæстыл, мæрдтыл... 
Æмæ ’ууæрдын ныронг пысыра, 
Арæх баназын саусæр бæгæны... 
Кæд мæ калдцзæг уд райгуырдæй сæрра, 
Æви зæрдæ зæронд дæр нæ кæны?.. 
МÆ РОХ КЪУЫМ 
Уары сур мит Къуыдары, 
Схойы арф кæмтты уад. 
Æмæ урс-урсид тары 
Сырд нæ ары бынат. 
Мит, ыссад мит, хыссæйау, 
Атылд кæмтты — æмлæгъз, 
Мæнæ хохы чыссæйы 
Бабукъ иу гуыбыр къæс. 
Аныхст зæххы бынтондæр, 
Уаты мидæгæй — тар. 
Бады урсхил зæронд лæг, 
Схъауы лæдзæгæй арт. 
Зæрдæ не ’хсайы ахсæв, - 
Уазæг - хорзæх у дард... 
Хъус цыдæр зæлтæ ахсы, 
Ис цыдæр бæсты цард! 
Ацы сабыр хæдзарæн 
Нал ис бинонтæ, сых, 
50 

Чи ис сыджыты тары, 
Чи та дардмæ фæлыгъд. 
Æмæ лæсгæрæй хатгай 
Фыны бауасы фыс, 
Æмæ хуыккоммæ радгай 
Давы хæтæлтæ мыст. 
Ахсæв ног мит ныууардзæн, - 
У ма бонцъæхтæм дард. 
Ис цыдæр бæсты уалдзæг, 
Ис цыдæр бæсты цард!.. 
* * * 
Æри-ма, сахъ лæппу, дæ бæх, 
Фæсадз æвзист идон мæ къухы. 
Æз дæр кæддæр зыдтон дзæбæх 
Архъан мæ рахиз цонгыл тухын. 
Аланты тохылхæст фыртау, 
Тæлфа мæ туг мæнæн дæр хъуамæ. 
Куы иса фидар лæг ныфсæй, 
Уæд йе ’ргом нал ыздахы хъама. 
Зылдтæн-иу карз сырды фæстæ 
Тæхгæ бæхыл, йе, фистæг, хъавгæ... 
Ныр ис зæххыл æндæр хæстæ, - 
Ысты уæззау æмæ тæссагдæр. 
Мæ дуне байгом и мæнæн 
Мæддзъщжы утæхсæн улæфтæй. 
Æз федтон сауцъиуы цæрæн 
Æхгæдта залмысыф - уæлæфтау. 
Кæркуасæнтæм-иу æз цыдтæн, 
Фæндагыл-иу мыл кодта райсом: 
Мæ дард балцы лæджы цытæн 
Æз иунæг хорзæх дæр нæ райстон. 
Фæлмаст туг ма хъыдзы кæны 
Мæ уды ’хсызгон риссаг цадæг. 
Мæ цингæхц йе ’мбылтæй кæлы, 
Мæ сау хъынцъымыл ацыд адæг. 
51 

Ыссардтон авд хохы фæстæ 
Æнцой дæ тæлфаг бæхы рагъыл, 
Кæс-ма, йæ сæр бæрзонд хæсгæ, 
Къуыпприу дзæбидыр хизы дагъы. 
ХÆХХОН ХÆДЗАРЫ 
Хъæуыл рацыд рог фын — адæг, 
Мигъы аныгъуылди сых. 
Æз тæрс æндзарæнтæй цадæг 
Пецы бакæнын æртдзых. 
Рог у донхæссæн мæ хойæн. - 
Тыргъы асæрфдзæн йæ мит! 
Къуымы дургуыбын цæххойæн 
Калы нурыйыл йæ хид. 
Æмæ цалынмæ фæбур уа 
Уæхстыл физонæджы фарс, 
Уатыл удæнцой æрхъула, 
Иу дзырд асайдзæн ныхас. 
Гæды авæрдзæн йæ хайæ 
Милайæн - уыдысты дзырд, 
Æмæ адæмты хъаугъайæ 
Мæн æрфæрсдзæни мæ фыд. 
Стæй йæ хъæстæгтæ мæ хойæн: 
Нал уадзы йæ хъуг æхсыр!.. 
Фынгыл урс уæливых сойы, 
Къутæрау, кæны сыр-сыр. 
Сыкъайæн йæ астæу — гакъон, 
У хъуынтъыз дурын къуыпсин. 
Гъей, æндæвдбуар фæндаггон, 
Мидæмæ, табуафси!.. 
* * * 
Дымгæ рыг-митæй æвдулы нæ къæс, 
Зыхъхъырты ссæуы йæ уасын. 
Ахсæв æрулæфын нал уарзы цæст — 
Сагъæсмæ зæрдæ нæ тасы. 

Урс уæрыкк къуымты æрсимы дæрдтыл, — 
Хъазы мæ хæрæфырт хъулæй... 
Арынджы лæгъзы мæ хойы æрмтты 
Хыссæ, лæппын арсау, тулы... 
Ивылы уаты æнахуыр æнцой, 
Риу дзы æрхæцгæйæ нуазы. 
О, мæ хо, аргъæв дæ уазæджы кой, 
Рацу, æрбад уал мæ разы! 
Ногæй та, байрагау, зæрдæ тæлфы. 
Ма мæ кæ уазæджы ’фсæрмы! 
Пецы хуылыдз тæрсы сусæг хуыфын, 
Рох цинау, азæлы сæры. 
Йе дæм мæ лæджы кар дисау кæсы, 
Æмæ дæ мадзура армæй 
Хатыс: мæ сау-сауид бецыкк хæссы 
Уазал кæйдæр былты хъармæй?.. 
ХЪÆУУОН МЕЛОДИ 
Рагъæй атылд хур — хæтаг, 
Мæйы рухс кæны уæндон. 
Æхсæвы уæрагыл та, 
Сабийау, æрфынæй бон. 
Комы та дымы, хъызы. 
У мæ уаты сабыр, хъарм. 
Бæрзæн та йæ урс хызыл 
Ауындзæгæй ризы тар. 
Гæды къонайæ кæсы 
Мыстмæ йе ’рфгуыты бынæй. 
Чиныджы мæ фыд кæсы 
Иугай дамгъæтæ зынæй. 
Уадз æмæ кæса, кæса, — 
Ницæмæ кæны хæлæг, 
Кæд æмæ йæ фырт ысуа 
Иу афон хуызæнæн лæг. 
Нал уаид йæ уды хъæд 
’Нæхъæн комбæсты дзырдцаг. 
53 

Гъей-джиди! Кæм нæ у уæд 
Ацы къæс цæрыны фаг! 
Урс æхсыр, æвæджиау, 
Хъуылæгмæ сæх-сæх кæнид. 
Аппарин æрæджийау 
Ацы сау кæрцы къæрит. 
Нал зонын æз та тыхсын, — 
У мæ уаты сабыр, хъарм. 
Нал та у мæ бон быхсын 
Ацы рох къæсы хæрам. 
О, хæлар, æрцу ды дæр, - 
Хъазы хъуынæй конд дæ баз! — 
Адæмæн сæ хорз фыдцæр 
Мауал уа æнæбон, карз. 
Чи зоны, ды дæр ысуай 
Иуафон хуызæнæнлæг, 
Гъемæ дæм - лæг уай, фыс уай — 
Ничиуал кæна хæлæг. 
Урс æхсыр, æвæджиау, 
Хъуылæгмæ сæх-сæх кæндзæн, — 
Армæй ма æрæджийау 
Сгардзынæ дæ рох кæрдцзæм. 
УÆТÆРЫ 
Хус къалиуты сусæг ныхас 
Урс цæхæрæй хъуысы. 
Аджы фынк кæны фысы бас, 
Сойдзырагъау сысы. 
Мæй та мигъты дзуджы ’мбæхсы, 
Бур-буридрæуæдау; 
Мæн дæуæй мæ къах нæ хæссы, 
Хорз фыййау, нæ рæдау 
Равдисæм — хъуынтъыз арахъхъæй 
Бангæстæ уа зæрдæ. 
Сомы дын кæнын: нæ вæййы 
Урс-урсид изæргæ. 

Æз дæу не стыхсын кæндзынæн 
Иугæндзон ныхасæй. 
Ма мын дзур, ды дæр фыдзымæг 
Чъиу куыд кæныс назæй. 
Ацы гом дунейы абон 
Æз кæнын тæрсæгау: 
Къухæй ацъелф кæны амонд, 
Мигъдалынг кæсагау. 
Цард у даргъ, æви уысмы бæрц, 
Махмæ уый нæ хауы. 
Ды мæнæн бæззыс фысымæн, 
Уазæг дæн - æгъдауыл. 
Ма мæ фæрс уæдæ мæ номæй, 
Цæхх æрызæр басыл. 
Хъусыс, хиуа Фарны комæй 
Рахиз фарсæй уасы. 
* * * 
Уæлыгæс хæхбæстæ. Уымæлвад уæлвæзтæ, 
Сæ саггæмтты - саудалынг кæмттæ. 
Лæгуын къæйтæ - хурмæ фæтавынц сæ фæрстæ, - 
Фæзарынц æхсæрдзæнтæ гъæйтгæй. 
Нарæг къахвæндæгтæ уырынгтæ-уырынгтæй 
Фæлæгæрдынц айнæджы сæрмæ. 
Æхсæрдзæн уынæргъы, — йæ тæссонд цæссыгтæ 
Ызгъалы цæргæсы фæхъæрмæ. 
Тæхгæ-узгæ цыдæй та хомвад байрагæн 
Бæзджын фынк ысисты йæ фæрстæ... 
Нæу царды ныфс рохы. Мæн ацы фын рагæй... 
Сывæллонау, сайы йæ фæстæ... 
...Гъей, хурты хурзæрин, сызгъæрин тын рауадз, - 
Æз царды ронг нуазын йæ хъуырæй. 
Ис дунейæ ме ’хсæн сæрсæфæны ауæдз - 
Гæпп кæнын йæ сæрты æмырæй!.. 
Æз рæстæгæвдæрзын, фæдисоны бæхау, 
Йæ фидæрттæ ’хсынын дæндагæй. 
Мæ сыгъдæг уарзт — ногдзыд, сæумæйы æртæхау, 
Мæ хъару ыздыхсгæ уидагæй. 
55 

Æмгуыдын бæллицтæй, фыды фарнæй фарнджын, 
Нæ хъарм зæххыл тавын мæ зæрдæ. 
Æнæмæт лæппуйæн йæ хъыг дæр у адцжын, - 
Къул дарут йæ разы уæ сæртæ! 
Мит уары хæхбæсты. Сырд ниуы ыстонгæй. 
Мæрдонвæллад бакодта рæстæг. 
Нæу царды ныфс рохы. Мæн хæхты фарн ногæй, 
Сывæллонау, сайы йæ фæстæ. 
* * * 
Мæ хо Марияйсен 
Баргъæвсти къудзийыл уагъылы, 
Урс митыл, тугау, сæлы. 
Мæйы рухс рудзынджы къахырæй 
Уатмæ æдзынæг кæлы. 
Сусхъæдыл бахæцыд фадынæг - 
Урс дзыгъуыр дары йæ зæнг. 
Ох-хай, куыд ныддаргъ и а зымæг - 
Ничи ис хъæумæ зынæг. 
Куыйты æххормаг рæйд азæлы, 
Фестьæлфы зæрдæ æваст. 
Скув-ма, мæ рæдау хо, баназæм, 
Иударон макæ дæ маст! 
Ма кæс, нæ цырагъ куыд баризы, - 
Хъазы дзы уддзæф - дзæгъæл. 
Скув-ма, чысыл ныфсæн а изæр 
Рухсаг гыццийæн зæгъæм. 
Дон дæр æрывæр нæ хъарм фынгыл, 
Лауыз цæхдонимæ ’рхæсс. 
Курын дæ, иунæг æнкъард хъуыды 
Ма хæсс дæ куывдты æрмæст. 
Аивæй ма кæс нæ комы ’рдæм, 
Фасы уым митдзыкку уад. 
Уырдæм та ацæудзæн бонырдæм 
Уазал сыджытмæ нæ мад. 
56 

Кæрты нæ иунæг бæрз баризы, 
Хъуысы йæ фæлмæн къæс-къæс. 
Уый кæд фæндаггон æрбахизы... 
Уый кæд... Гыццийы хъæлæс... 
Гъей-джиди! Сидзæры амондæн 
Цард дæр куы нæ у фæрæз!.. 
Баззад ма цъус дуг æрбабонмæ 
Æмæ ныууазал нæ къæс. 
О, мæ хо, ма ку, æрхуымæй ма 
Кæстæры батав, цæмæй 
Ахсæв фæлмæн уд æрфынæй уа 
Мады хъæбысы фæрнæй. 
ФЫЙЙАУ ЧЫЗГ 
Изæрмилтæ. Æрривæд кодтой галтæ, 
Чи у фынæйырдæм, чи та цæгъды сынæр... 
Ныссабыр рæздарæн... Чысыл фыййауы артæн 
Ысцырын цадæггай йæ зынджыты уынæр. 
Уый бадти нымæтыл, ысхъаудта уисæй цæхæр. 
Йæ фарсмæ афтид къус, сæгъы цармæй — хызын. 
Æмæ йæ уадултыл, раст дидинæджы ’ртæхау, 
Сывæллоны цæссыг æнаххосæй хъуызыд. 
Ыстыр дуне уыд гом, æнæцар къæсау... Сабыр... 
Бæрзонд къæдзæхтæй дон куырм адгуытæм лæдæрст. 
Зæрæхсиды тынтæм тылдта йæ къухтæ хъамыл, 
Æмæ зæронд тулдзæй æрттывта уыджы цæст. 
Кæмдæр та хъæугæрон тымбыл мусы нæудзармыл 
Ыскодтой сабитæ картофы хъæдтæй арт. 
Къæбæдаахуыр чызг, бæстон æфснайд хæдзары 
Нывæфтыд чингуытыл, тæргайгæнæгау, бадт. 
Тындзыдта уымæ та æхсæвæрхæссæг рагæй: 
Цыхт, йе, хъæдурдзæхдон хæццæ кæндзæн йæ фыд. 
Æмæ йын къобор гал дæрзæг, хырыз æвзагæй 
Ысдæрдта, фасæгау, йæ даргъ дзыккуты быд. 
57 

САБЫР МОНОЛОГ 
Æнкъард, фæсмон æмæ дызæрдыг 
Мæ балцы рох фæндæгтыл мæн 
Кæнынц, къæйных сабийау. Зæрдыл 
Нæ лæууы ницы. Нæй гæнæн!.. 
Хуыссæгхъæлдзæгæй уазал уаты 
Мæн басхойы дуары дзинг. 
Æрыхъал дæн, æмæ та бады 
Мæ разы хъизæмары зин. 
Цы ма дæ хъæуы, о дæлимон, 
Æрра уды тæлтæг сæнттæй?.. 
Тæссаг зындон? Мæнæн у хицон — 
Дзæгъæлы мауал кæн фæндтæ! 
Цы диссаджы уæлмонц хъуыдьггæй 
Мæ уды рифтаг уыд æмвæз!.. 
Зæххон цардæн йæ хорз, йæ фыдæй 
Хæзнатыл ницы ивтон æз. 
Цъæх арвы ирдвæтин гæрæхтæй 
Æхсæвы тар уыд бонау рухс. 
Къæвдалæгъз, мадзура къæдзæхтæм, 
Мæ мады æрмтгау, тавтон рус. 
Нæ хъуыд мæн кад. Нæ фæдæн сахъгуырд. 
Æфснайдгон хохбæсты мæнæу. 
Лæджы хъаруйы стырдæр басгуыхт 
Лæджы номæй бæрзонддæр нæу!.. 
БАРОНЫ ЗАРÆГ 
Зары сонт маргъ кæркуасæнты. 
У та Боброн йæ зыдыл... 
Æмæ цардæн йæ аууæтты 
Зилы рох цинтæ агурæг хъуыды. 
Ивы зæрдæ йæ рог хæлур, — 
Ихæй тас у йæ хуымæн. 
Уарз-иу ацы зæхх, о, хæлар, 
Уый фæстаг бон кæй уыныс, уымæн! 

Уафы хæлуарæг хус тынтæ, 
У, фæрныгау, йæ лымæн. 
Хъахъхъæн дидины рухс фынтæ, — 
Уый фæстаг хатт кæй уыныс, уымæн! 
Хур дæ зæрдæйы фаззон у, - 
Хæсс дæ уæнтыл йæ нымæт. 
Бар-иу хивæнд ми уарзонæн, — 
Уый фæстаг хатт кæй уыныс, уымæн! 
Де ’мгар нал зоны фезмæлын 
Ныр дæ уындмæ, дæ зынмæ, - 
Ма йæ банымай де знæгтыл, - 
Уый лæгау-лæг кæй нæ уыд, уымæн! 
Ног та сиды, лæг хонæгау, 
Амонд йе ’дзæрæг къуыммæ. 
Уарз-иу ацы зæхх, о, хæлар, 
Уый фæстаг бон кæй уыныс, уымæн. 
ГЕНОЦИДЫ ЦЫРТЫ РАЗ 
1915 азы туркаг салдæттæ амардтой 
цалдæр сæдсе сомихаджы. 
Сæ ном арынæн Сомихы эæххыл ис цырт. 
Ам хъарм у. Лæгъзастæрд фæззыгон мусæн 
Дыууадæс къæйдуры тыгуырæй 
Сах бадынц йæ алыварс. Арвы къусыл 
Цырен арт ныдзæвы сæ хъуырæй. 
У, саударæг хотау, йæ мадзура — ’гъдау, 
Фæлæ та сæ хъыгæн йæ уæзæй 
Ыстоны, цæф бæхы ивазгæ лыгъдау, 
Сьзд музыкæ арты хъæлæсæй. 
Сæ аууæтты тынæй æфснайд къуым у сау, 
Сæ сæртæ кæрæдзимæ къултæ. 
Æрмттæдæларм судзгæ арт, саугуырм усау, 
Дзыназы йæ зынгхуыст хъæбултæм. 
Ам сабыр у, афтид мæсыгау, æрмæст 
Æрхуым зæлтæ арауынц хъустæ. 
Йæ фындзкъахгæ гом саби дары йæ цæст 
Уынгæг артмæ — тавы йæ рустæ... 
59 

АФТИД ИНГÆНЫ РАЗ 
Ехх, цы диссаджы афон 
Райхъал малусæг - мур. 
Рог ыл тауы йæ аууон 
Афтид ингæны дур. 
Схойы рухсы тын - уылæн 
Мæры, хъазы бынæй. 
Мады иунæг хъæбулæй 
Уым æртхутæг дæр нæй. 
Уахъæз узы, æмпъузы 
Халмæ кæрдæджы хал: 
Ацы фарны æнусы 
Хорзæн сау фыд - æмбал. 
Уæд цы охыл фæзындтæ, 
Салд, æнæбын ингæн, - 
Ног та цæргæс æхсыны 
Прометейы игæр?.. 
Кæд мæлæты хæс иууыл 
Сау сыджыты раз нæу, 
Æмæ судзаджы зиуы 
Хæст æрымысыд дæу?.. 
Уахъæз узы, æмпъузы 
Халмæ кæрдæджы хал: 
Ацы фарны æнусы 
Хорзæн сау фыд - æмбал. 
Иры тохвæллад риуыл 
Зилы хъарæг рæувад, - 
Уый кæд дымгæ нынниуы, 
Кæнæ саударæг мад? 
Кæд мæлæт æмæ цардæн 
У сæ быцæу — хæлæг. 
Зæххæн хъахъхъæнæг, уартау, 
У æнус-æнус лæг? 
Уахъæз узы, æмпъузы 
Халмæ кæрдæджы хал: 
Ацы фарны æнусы 
Хорзæн сау фыд — æмбал. 

Зæрдæ, сусхъæдау, уигъы 
Сусæг сагъæсты мæт: 
Ам æнæвæугæ ивгъуыд 
Ис мæнæн дæр ныгæд... 
Февраль, 1975. 
КЪУЫДАЙРАГ 
ЛÆППУЙЫ ЗАРÆГ 
Мæйрухс æхсæвты 
Лæппуйы сæнтты 
Уацарыдары 
Æрхæндæг зарæг. 
О, ацы зæрдæ, 
Цæмæн æвзæр дæ, - 
Чызгайы разы 
Цæмæн ысхъазыс?.. 
Фæлитой амонд — 
Æррайæн хайгонд, 
Æрфæны фæдыл 
Цæуы йæ фæдыл! 
Цы хорз мæм касти 
Мæ уды тызмæг?.. 
Мæ хинæй тарсти 
Сырдон — хъуынтъыз лæг. 
Æнхъæлдтон, зæххыл 
У хур йæ цъæхыл, - 
Хуыцауы фæрнæй 
Цæуы мæ бæрны. 
Ирвæзти уарзты 
Сæрибар - масты. 
У цард фæндонæй 
Лæджы фæдонæн! 
Æмæ та хъуыды 
Лæууы йæ зыдыл: 
Йæхион домы - 
Сæттын нæ комы. 
Æрмæст нæ цæуы 
Мæйрухс æхсæвты 
Мæ уды уæуумæ 
Мæ сих æввæхсты! 
61 

ПОЭТЫ НЫХАС 
Мæ мæлæтыл ма ку! Дæ цæссыгты зæй 
Нæ расайдзæн хурбоны хъарм къухæй уарын... 
Цард фæлдисæг æрдз радты поэтæн, цæмæй 
Уæлæуыл йæхицæн æвæсмард ыссара... 
Мæ мæлæтыл ма ку! Уæрагсаст æфсир 
Нæ фæзыны фæззæг бæркадджын тыллæгыл; 
Мæйдар æхсæв ивы сæуæхсиды ирд, - 
Цæстырухс нæ бафтауы никуы куырм лæгыл. 
Æмгъуыд бонæй раздæр æвæрын мæ уаргъ, — 
Ныууарыди залты мит царды æфцæгыл... 
Мæ тухиты фæндаг цыбыр уыди, даргъ, — 
Поэт лæг йæ бæхæй æрхизы рæстæгыл!.. 
Æмæ кæд нæ базыдтон, арвау, нæрын, 
Мæ рифтаг фыдæнхъæл у амондæй, кадæй, — 
Рæстудæй мын бантыст, бæласау, цæрын, 
Зæххон царды адджинаг банызтон адæн... 
Æмæ-иу мыл ма ку!.. Мæ царды æдде 
Мæ уарзт æмæ де ’рвон хуыз уадзын мæ фæстæ; 
Фыдох уацыл ма ’ууæнд - фæсайдта дæ тел: 
Поэт та йæ ног балцы араст æрмæстдæр!.. 
ФÆСРИВАД 
Куыд раджы байсысти мæ хъару, — 
Мæ хуымы нал зайы æфсир! 
Ныууасы, сау халонау, тары 
Мæ сæрмæ удхайраджы зин. 
Æгæндæг их-базыр къæвда бон 
Хæссы мæ уды комыл ехс. 
Кæд дадзинты æргом ныфс бадон, - 
Дæ зæрдæ стон æмæ йæ фехс... 
Ныдздзыназ, иуцæстон уæйыгау, 
Ныффалгæрон кæн алцы ’ппæт. 
Цæсты къуырфы — уæззау цæссыгау, 
Ныххау дæ ингæны... Цæрæнт!.. 
62 

Гъе-гъей, уый рог хъуыды у, рагон! - 
Дæ фæд-фæд зилгæйæ, поэт, 
Йæ галуан сыскъæрдзæни Яго, 
Кæм ын нæу зарæгау дæ фенд!.. 
Цæлой лæгаууæттæ - йæ хъузон, 
Дæ хорзæмбæлджытæ - хæлæг... 
Æмæ сæ авдæны кæй узай, 
Гъе, уый дæр дæ нæ хоны лæг. 
Æнус-æнус дæ цард - дæргъвæтин, 
Уæд ног æрдынæлвæст дæ дзырд. 
Дæ уаз мæт — адæмы нæргæ цин, 
Цæссыпæ, зарæгæмæ цырт. 
* * * 
Зондджын разыны сабыр, 
Саг лæг вæййы фæлмæн. 
Ацы хъæбæр зæххыл дзабыр 
Никуы ысбæззыд мæнæн. 
Хорзмæ бæллынæй ниц’ и, 
Сау фыд — хъæуы быцæу. 
Иу куырм дзывылдары цъиу-цъиу 
Царды бынысæфт нæу. 
Никæмæй вæййы разы, 
Ницæмæ кæны хæлæг, - 
Ахæм лæппумæ азым 
Арæх æрхæссы лæг. 
Утæхсæны дзы иу хатт 
Никуы ысхауы: — «Уæуу!» 
Уымæн æнæнтыст, ихау, 
Хойы йæ конд мæнæу. 
Хурау, æвæры зæххыл 
Иунæг хивæнд æгъдау: 
Хъуамæ уа уд йæ цъæхыл 
Гом, æрфæны фæдау! 
Нæу йæ амондыл разы, 
Нæу сæргуыбыр фыдæй, — 
63 

Ехх, цы диссаджы базыл 
Хъазы бурæфцæг мæй! 
Дуды сонт хъуыды уды 
Царды уынгæг быдыл: 
Чидæр цыдæр æмбуды, 
Хъары йæхи мыдыл. 
Дунейыл хур æдæрсгæ 
Тауы йæ рухс тынтæ. 
Чи зоны, уый æнгæс дæ, 
Чи зоны, - уый æндæрг... 
Ныр цымæ сабыр æдылы 
Не сæнтыстаид мæнæй?.. 
Дунейыл амонд ивылы, - 
Æмæ йыл сау фыд нæй? 
* * * 
Дыууæ хорзы агуырдтон царды, 
Цæмæй уа æвæсмон 
Мæцæсгом, 
Дыууæ хорзы агурдтон царды, 
Цæмæй уа æнæмæт 
Мæ мæлæт: 
Арт цагътон мæ удæй, Амранау: 
Мæ сæрыстыр уарзонæн 
Уазон; 
Мæ риуæй æндон мыртæ хъара, — 
Ысгуыхон фьщлæгæн 
Фыдгæнæг. 
Фæлæ мын нæ бантысти ницы... 
Мæ тухиты зæнæг - 
Къæзæнæг. 
Ызнаджы зынтæй-иу мæхицæн 
Хай кодтон: 
Лæг уыди - 
Нæ хъуыди!.. 
Æцæг-иу йæ хорзы бон никæд 
Нæ уыди уый адæмæн 
Адæн. 

Йæ сау хуыз-иу адардта цикъæ, 
Худт ризгæ хъæлæсæй 
Мæ тæсæй... 
Сылгоймаг?! Æнæвдæлон азты 
Хызта уый йæ мойы 
Мæ койæ. 
Æрмæст-иу æм тавиц нæ хастон - 
Æз уарзтон! 
Æз барстон! 
НЫХМÆВÆРД ÆМДЗÆВГÆ 
Æвæццæгæн, афтæ у цард... 
Нæй а зæххыл хибар бынат, 
Дæ къонайы уонгвидар арт 
Кæм судза зæрдæвæндиаг; 
Æнустæм уа хъуамæ дæлбар 
Къуыбар ихæн мæнæуты хъарм, 
Æрвонг цардæн сонт курдиат. 
Уæлхох бæсты сабыр гæнах 
Æхсæв дæр нæ судзы цырагъ - 
Чъырамад, цæссыгау, кæлы: 
Фæцу ’мæ æрцуйы фæндаг 
Дæуæн дæр кæм нæ уыдзæн фаг - 
Лымæнæй лæгъзытæ кæны. 
Ныкъкъах-иу фæндон хорзæн цьай, 
Цæмæй дзы дæ аууон уынай — 
Кæй хъæуы дæ цæстыты рис! 
Цæуыл ма тыхсдзынæ æниу! - 
Дæ уарзтыл ысхæцдзæни фиу, 
Дæ маст-иу козбау дзырдтæй ис. 
Дæ зæрдыл æрлæууа ма кæд 
Æрра лæджы раст уды хъæд, 
Тыгъд быдыры урс митыл арт, - 
Уæд-иу æй дæхицæн ныббар, 
Ыскæн-иу дæ хъуыдыйæ уарт: 
Æвæццæгæн афтæ у цард. 
3 Хаджеты Таймураз 
65 

БИРÆГЪ 
Дымдта, хъызыд... Ыздыхта миттæ 
Къуыдары урс бæрзæндтыл уад. 
Ыстонг сырдты дæргъвæтин сидтмæ 
Тындзыдта стонг бирæгъты мад. 
Бырыд йæ хъарм гуыбыныл цадæг, 
Йæ фæстæ урс митыл — сырх фæд. 
Вæййы æввонг хорзæн йæ радгæг — 
Цыбыр уысм амондæн æгъгъæд. 
Æмæ цъæл-хъыррыстæй йæ быны 
Хъæрзыдта мит, лæдæрсти хид; 
Йæ удрæбын æдзард тæнхъуыныл 
Тыхсти ыстонг, дæргъвæтин сидт. 
Хъуызыди мигъÆрфæны фæдыл: 
У арвау дард æвæлмон цард... 
Уыд тохы фæстæ уазал хъæды 
Сырхсырхид мит зæвæтæй над. 
Æхцон æрысгæрста йæ зыны 
Тæвд холы - у та зæрдæ хъал... 
Æддæдæр бандзыг и мæрдвыны 
Рæгъ-рæгъæй тохгæнджыты бал. 
Вæййы æввонг хорзæн йæ радтæг - 
Цыбыр уысм амондæн æгыъæд. 
Цыргъком дæндæгты судзгæ кадæг 
Ныццарыдта æвиппайд хъæд. 
Æмæ йæ бонæй уа, йæ бонæй 
Цы уд цæгъды йæ удæй арт. 
Дзæгъæл сырдтæн дывæры холы 
Ысси ыстонг бирæгъы мард. 
Ныххуыссыд холыйыл йæ риуæй, 
Æрхуыссыд цæстыты та цард — 
Йæ лæппынты æххормаг ниуын 
Æрыхъуыстдард... кæцæйдæр... дард... 

* * * 
Зæрдæ æмбæхст у, зæрдæ дуæрттæ нæ дары, 
Уарзтыл та, хурау, æргом у йæ дзырд. 
Гъей, ды, æнæзонгæ! Хъусут ызнагæй, хæларæй: 
Æз дæн адæмтæн се ’ппæты фырт! 
Зæххыл, хуыцæуттау, нæ цæры лæгты лæг: 
Арæх мæ тавта æцæгæлон арт. 
Никæд ныббарстон лæджы зыд, лæджы мæнг, 
Иры чысыл къуым - мæ зæрдæйы уарт! 
Зæрдæ фæразон у, зæрдæ нæ тæрсы фыдфынтæй, 
Хаста мæ бæрзæндты, байрагау, раст. 
Уарзтон сылгоймæгты: удхары рæсугъд, фыдуындæй, 
Фæлæ сæ иуыл мæ зæрдæ æнустæм уыд баст. 
Дард балцы фæстæ-иу, суры кæсагау — æнуды, 
Фæндæгты рисæн ардтон йæ къæсы æнцой. 
Сагъæссаг чи уыди, арт кæмæн цагътон мæ удæй, 
Никуы йын ракодтон уыцы сылгоймаджы кой. 
Райсом-иу хуыссæны хъарм дзулы тæфмæ мæ риуы 
Айхæлди, авдæны бастау, æнæбæрæг цин; 
Мæнæ и уыцы сылгоймаг — æппæт зæххыл иунæг: 
Байрай, Гыцци!.. 
КÆЙДÆР ХÆДЗАРЫ 
Джусойты Рикъайы рухс ном дзы арын. 
Æнусы дæргъы царди хæхты уый. 
Æргъомбастæй мæкъуылтæ хаста комæй. 
Æхсæв йæ къухы ирхæфсæн æлхуый, 
Куыройы фыдау, зылд æмырæй бонмæ. 
Йæ сабитæн сæ мидвыныл хъæцын 
Нæ фæрæзта - ныуæрста сæ хæцъилты; 
Йæ армæйдзаг хæлар кæнын фæци 
Йæ уды тыхст æмæ йæ хуыздæр цинтæй. 
Æрдзы нывæй — рæсугъд æмæ рæдау, 
Уæздан буар та баруади фыргуысты. 
Фæтчыгъæдæн дыууæ дзырды уæлдай 
Нæ загътаид йæ фæлладыл, йæ рыстыл. 
67 

У алкæмæн та коммæгæс - йæ хæс, 
Рæвдау æппæты — иудадзыг фæндæттæй; 
Æхсырфы комау, аив гуыр ныкъкъæдз, 
Зæронды бон æрхауд йæ фыды кæртмæ. 
Æрмæст дзы нал и хи удмæ хæстæг: 
Фæрныг бинонтæн рыг ысбадт сæ къамтыл... 
Ис ивгъуыды æппæт дæр. Хус рæстæг, 
Фысау, цæуы æдылы чындзы даутыл... 
Хур диссаг у... Æхсызгон у сæумæ 
Хъæдласæн комæй булæмæргъы зарын, 
Изæр куы здæхой хосдзæуттæ хъæмæ, 
Уæд уыдонæн гуымыдза арахъхъ дарын. 
* * * 
Афтид, сабыр у горæт. 
Къуымты талынг ныббырыд, кæсагау. 
Чидæр — амондмæ хонæг — 
Хилы æхсæвы уынгты, цæф сагау. 
Тары, хъавæг цæстытау, 
Зилынц хъус-хъусæй цырæгътæ й ’алварс. 
Бады сусæг мæстытæй 
Удыл, сау-сауид бецыккыл халас. 
Æмæ æхсæвы фæндаг 
Сайы цадæг фæллад уæнгты зæхмæ. 
У куыд дарддæр - æрхæндæг, 
Нæй йыл никæдæм здæхæн. 
Хъарм афишæтæ систæй 
Тилынц, уасджытау, базыртæ-къухтæ. 
Иуæй ракæсы хиндзæст актрисæ, 
Дзуры иннæ поэты ысгуыхтыл. 
Хилы ’нахуыр фæндаггон 
Къулрæбынты, гуыбыр-гуыбыр, цуды. 
Уый кæд мысын мæ рагбон, 
Йе та ног сагъæс бафтыди удыл? 

* * * 
Зилы денджызы сæрмæ кæсагдзау, 
У цырагъдар цъæх-цъæхид тыгъдадæн, 
Тайы уылæнты цæссыг, мыдадзау, 
Маргъы урс-урсид базыртыл бады. 
Денджыз абухы, иусион галау. 
Уылæн, сабийау, маргъмæ ивазы: 
Куы æрцæгъды йæ зæрдæйы ала, 
Куы, уæхствадау, йæ бæрзæй фæтасы. 
Зилы хивæнд маргъ авгын тыгъдады. 
Скъуыры доныл йæ сыгъзæрин къухтæ. 
Хъазы... Денджызы цæстæй нæ сæфы, 
Фæлæ уылæнæй дард у æдзухдæр. 
Афтæ, уылæнау, хохаг лæг — саулагъз, 
Сайдтон амонд мæ дурбыд къæсæрмæ. 
Æмæ зилы зæрингуырд кæсагдзау 
Ныр мæ урс-урсид бецыччы сæрмæ... 
ÆРÆГВÆЗЗÆГ 
Баргъæвст халон йæ сау нымæты. 
Мигъ йæ фæрсты, къуымбилау, фæлæсы. 
Хуыры алæдæрст сусæг мæты, 
Къада стыхсти йæ цъæхснаг хъæлæсæй. 
Дард дзæгъæл комæй хърихъуппытæн 
Дымгæ хъæумæ сæ цъæхахст ыскъæфы. 
Æз хъысмæты бæрзонд цъуппытæм 
Хилын абон мæ уды æнтæфы. 
Сонт риу, хъулы хъазæнау, - æмлæгъз, 
Уым æрра бæллиц нал цæуы стæры. 
Зæхмæ акъæдз мæ зыдкъалиу бæрз, 
Рындзыл иунæгæй й ’аууон ысдæры. 
О, ызнон ма æвзонг лæг уыдтæн, 
Ныр мæ цæсты раз комы хъæлæсы, 
Хорзæй царды цæмæ бæлльщтæн, 
Уый сабыр доны уылæн фæхæссы... 
69 

УАЗАЛ РАЙСОМ 
Æрыхъал дæн раджы, 
Кæмдæр ма фæсхохы 
Зынг хуры тын кодта фынæй. 
Æрыхъал дæн раджы 
Фыдфынты мæцъæлæй, 
Мæ хъуыдыты гоби зынæй. 
Мылазон цъæх дары 
Хуылыдздуне. Мигътæй 
Æмæхгæд у горæты лæгъз. 
Мæ зæрдæ æнкъары: 
Мæ цард и фæстейæ, 
Мæлæтæн - æвæлмон æнгас... 
Хуыдымы кæсагау, 
Ызмæлыди горæт: 
Хæдтулгæтæ, адæмтæ - пырх. 
Нæ баззад хъæстагæй, 
Хур къардиуы сæрæй 
Ысдары мæ цæстыты сырх. 
Лæгъз уынджы хъæбæрыл 
Къаннæг саби бады, 
Æхсыры авг дары йæ былтыл. 
Мæн та йæм хъæр кæнын 
Фæндыди, æз абон 
Кæй уыдтæн мæлæты фыдфынты. 
* * * 
Æдзæм, æгуыппæг у нæ хъæу. 
Æвæры расыг мит хъæпæнтæ. 
Сыф-сыф кæны... Уьщзæн мæнæу 
Къуыдары уымæлвæд тъæпæнты. 
Сырх зæлдагау, нæ кæмтты хур 
Уæзбынæй ивылдзæни. Маргъау, 
Мæ разы урс аик цæладур 
Æвæрдзæн мысинæггы аргъау. 
Æййафдзæн тагъд дзывылдар мæн 
Фæлдæхтæй кæрдæгыл дæлгоммæ. 
Хæсдзæни бур дæтгы тæмæн 
Мæ уды сагъæс комæй коммæ. 

Æрлæудзæни мæ зæрдыл уæд, 
Кæй у мæрдтæм нæ фæндаг хицæн: 
Кæй аззад рохуаты, фæсфæд, 
Хæзнайау, — ц ’агуырдтон мæхицæн. 
Æмæ кæрдо бæлас, хъæддаг, 
Кæй калы урс дидин Къуыдары; 
Кæй нæ и царды раст фæндаг, — 
Мæлæтмæ иу фæндаг кæй дары... 
* * * 
Ис иу хæрзконд, бындайраг чызг Къуыдары. 
Нæй мисхал дæр йæ уды сконды хин. 
Нæу модæмæ æмхиц æмæ нæ мары 
Браслеттæ æмæ дзаумæттыл йæхи. 
Изæрмилты зынгбарджытæ сæ худтæ 
Фæтилынц уымæ. Хоны сæ хъæмæ. 
Бæзджын писмотæ горæтаг рæсугъдтæй 
Æнæввæрсонæй хаста уый мæнмæ. 
Сæумæцъæхыл-иу зад кæрдæджы астæу 
Бæгъæмзæнгæй хæнтурс суадонмæ цыд. 
Кæл-кæлæй худт æмæ-иу дымгæ фаста, 
Мæ фыдæнæн, йæ даргъ дзыккуты быд. 
Хъысмæты фыдæх иударон нæ хæссы: 
Мæ уды хъынцъым айрох и мæнæй; 
Æрцыд рæстæг, æмæ та хохаг къæсы 
Мæ Уастырджимæ сидтысты сæнæй. 
Мæ дард фæндагмæ сусæгæй, уæзданæй 
Æрцыд мæ фæстæ ’фсæрмыгæнаг чызг. 
Йæ уадултæ сыгъдысты стонг рæдауæй, 
Тын-уылæн кодта сау цæстыты зынг. 
Куыд нæ схъиудтой тæлфаг бæхтæ сæ быны 
Сæрæн гуырдтæн — нæ сæм дардта йæ хъус. 
Æз та куывтон мæ уды хъæр, мæ зыны: 
Фæлæуу-ма, рæстæг, иу уысмы бæрц. Цъус. 
71 

* * * 
Арв йæ ехс ныдздзæхстæввонгæй дары, 
Рудзгуытыл - рæубын æртæхты кау. 
Къæвда уары. Бур цыхцырæг зары. 
Зарæг уый нæ фæкæны æвгъау. 
Къæвда уары. Афтидкъуым хæдзары 
Чидæр бады. Ссардта уым æнцой... 
Къæвда уары. Бур цыхцырæг зары: 
- Нал и, нал и зарæджы дæ кой!.. 
Нал фыдæх дзырд, нал зæрдиаг бустæ. 
Дуне — гоби, гом быдырау, раст. 
Къæвда уары, дзуры лæджы хъусты: 
Уæдæ ма цы хорзмæ у дæ каст?.. 
Арв ныннæры. Ехс ныззилы дардыл. 
Буц та чи нæу а зæххыл фынтæй, - 
Арв нырттивы - лæг йæ хус ком дары 
Цыхцырæджы урс-урсид былтæм. 
ЭКСПРОМТ 
...Ард дын хæрын æз поэты æрхæндæгæй, 
Ничи дæ уарзта мæнау!.. 
Фæлæ мæ удыл, уый зоныс дæхæдæг дæр, 
Никуы фæдардзынæ сау. 
* * * 
Горæт аныгъуылд мигъы. 
Тар æууилы йæ рæстæджы хай. 
Мах, хъæдласæджы дзоныгъау, уигъы 
Афтидтрамвай... 
Зæрдæ - донгуырæн абон, 
Ног уым абухы цардæн йæ хин. 
Ды — мæ фæстиат амонд, 
Ма уадз уарзын дæхи. 
Рагæй нал кæны цума 
Мæнæн рагбонты урсбазыр зæд. 

Ды, æрвæрдынау, уымæн 
Тар уысмы бæрц ныррухс кодтай кæд? 
Афтæ ’ххормаг фæндаггон 
Суыны иуахæм фарны къæсæр, 
Æмæ рацæй-рабон, - 
Ары хордзенты дзулы къæбæр. 
Ис дæ тæрныхы урсыл, 
Ис кæйдæр хъыггы мадзура фæд: 
Иу уысм ивы æнусыл - 
У йын демæ æгъгъæд. 
Уыд мæ сонт уд зынрафтæн: 
Зæххæй дзабыр кæ, хурæй — хæдон, — 
Фæлæ ’нувыдæй афтæ 
Нал у демæ фæцæрын мæ бон. 
Мæй дæ уадултыл бадон, 
Гъе, дæ цæстьпы арвы цъæх и?.. 
Ды, мæ фæстиат амонд, 
Ма уадз уарзын мæ удæн дæхи!.. 
ДЫДЗЫ ФÆСМОН 
Зымæг дæр нæу, нæдæр у уалдзæг, — 
Æгъуыз мит бæлæстыл нындзыг... 
Æз та — дæ сабыр царды уазæг, — 
Цы ’лгъыст фæдæн! - дæумæ тындзын. 
Кæрдæг куы нал зайы мæ разы, 
Уæд дæм цы фарн кæсы мæнæй? 
Æз царды тасы ран кæй хъазын, - 
Дæ фæсонæрхæджы дæр нæй. 
Бæргæ дыл иу уысммæ нæ хъæцин, — 
Æртæхнад дидинау, - сыгъдæг! - 
Фæлæ дæ сонт уды нæргæ цин 
Куы уа ысуинаг бон, быгъдæг... 
Æнæсæрфат зынгуарзты охыл 
Мæ тухи нæу. Тындзын дæм æз, 
Цæмæй та зæрдæйæ уа рохы 
Мæ рох сылгоймаджы хъæлæс. 
73 

Хуыцау, куыд худæг у мæ конд: 
Кæй уарзтон, уый нæ зыдтон уарзын!.. 
Æгæрон денджызæн йæ бон 
Нæу урс кæсагдзауимæ хъазын. 
Æмæ къуытгы бæлццон цытæн 
Хæссы йæ афтид зæрдæ уынггы. 
Цы уарзты аккаг мын уыдтæ, 
Цы рухс амонд мæм каст, мæ зынгыл!.. 
ЗЫМÆГОН ЗАРÆГ 
Цыма ууыл фæци мæ цард! — 
Урс, æгуыппæг изæрты 
Сисы цары сæрбихъуырой уад, 
Рог ныффæллайы зæрдæ. 
Хъуыды нал ары удæй фæндаг, 
Уазал сагъуыйы рустыл... 
Йе мын иу цард нæ фæкæны фаг, 
Йе дæ цæстыты рухс тын? 
Митпæлæзы нынныгъуылы хъæу. 
Уад ныззилы йæ алыварс цъилау, 
Ног фæмысын æмдзæвгæты дæу, 
Рагон, рох уарзты цинау. 
Фынгыл баризы цырагъ хъæрæй, 
Скæны рухсы тын худау, - 
Цыма афтид перроныл мæнæй 
Лидзы чидæр, дæ удау... 
Æви тары ныдздзгъæл и нау - 
У рæдау зæххæй иртæст: 
Йе мæ рох у: - дæу раздахын нæу 
Нæдæр амонд, нæ - ирвæзт!.. 
Фæлæ а къæсы цудгæ æнцой 
Урс, æгуыппæг изæрты 
Уарзы, царды ныфсытау, дæ кой — 
Рог ныффæллайы зæрдæ... 

Фæрныгæй фæкурынц хатыр, 
Куы вæййы ныббарæн азымæн, - 
Ныббыхс-ма-иу ацы хатт ды: 
Айс ме ’намонд хъазынмæ. 
Мæ царды æнæкæрон уысм, 
Æрвæрдыны урс тæлмыл 
Æз хастон дæ къæсмæ мæ рыст 
Цæнкуыл арсау - хус дзæмбы. 
Ыссардтон-иу амонды ном 
Дæ къонайы уаз зынгæй. 
Ныннæры æмырæхгæд ком 
Рыг миты хъæрзгæ фынкæй. 
Бæстонхорз, - дæ бæлгæ уындмæ, - 
Æз агуырдтон зарæджы. 
Æрра бæх та комы бынмæ 
Нывзылдта йæ барæджы. 
Фыдуагæн нæ риссы йæ цæф, — 
Нæу удыхъæд ивыныл. 
Хæрзбонау, дæ сабыр уайдзæф 
Æз хъусын мæ мидвыны. 
Ныллæууы та худæг цинты 
Æвронгрæстæг, - цардуынæн... 
Дæ сурæт и ме знæт миты, 
Мæ усы æнкъард зыны. 
* * * 
Баргъæвстæн дæ уазал цæстæнгасы, 
Уый мæ туг йæ сабыр цавдæй зоны. 
Кувæг лæгау, ривад кувæндоны 
Судзын демæ цины æмæ тасы. 
Уьщ мæ царды урс сатæг изæртæ, 
Удæнцой сæ иу мисхал нæ райстон. 
Де ’взонгдзинад агайы мæ зæрдæ, 
Дзулы тæфау, хосгæрдæны райсом. 
75 

Кады фæдыл никæд уыдгæн ардыд, 
Зад мæнæу нæ ракъуыбыр мæ фæдтыл... 
Хорзæн хорз куы фыстаиккам царды, - 
А дуне ныттыхтаин мæ æрмтты. 
Дидин калы саст нымæткъуы уалдзæг, - 
Уыйау æз лæууын, мæ хур, æдзынæг. 
Ивгъуыдæй æрцьщтæн, цыма уазæг - 
Ног амондыл нал сахуыр уыдзынæн. 
ДÆАЦЫД 
Ды ацыдтæ. Дæ нымæг къахдзæф тары 
Мæ хатæнмæ æмыр уазал хæссы. 
У къуым афтид. Зынггур гæлæбу царыл, 
Уæхствад галау, тыгъд базырæй хуыссы. 
Изæрмилтæ. Хъызы мæ уды хохыл. 
Тæссар бæрзæндтæ ехсæй арв хынцы. 
Ды ацьщтæ... Æмæ дæуæй у рохы 
Дæ пъаты рис, дæ узæлды хъынцъым. 
Тæхынц пырх мигътæ. Рудзгуытыл сæ фæрстæ, 
Гæдыйау, хафынц. Ацьщтæ мæнæй... 
Ды фæззæджимæ диссаджы æнгæс дæ: 
Фæрныг рæстæг, фæлæ дзы зарæг нæй... 
Æцæгæлон, æвæлмон, хъулон, барджын, 
Къæйных дуне мæ рудзгуыты цæуы. 
Цыма мæ раджы ферох дæ ды, раджы, 
Фæлæ дæ сурæт цæсты раз лæууы. 
Тæхынц пырх мигътæ. Рацахсын фæнды 
Мæн, урс æфсургътау, уыдонæн сæ идон. 
Фæлæ дзæгъæлы... Аууæрд сæ, уæд дзы 
Ныллæдæрсы мæ уды бынмæ их-дон... 
ГИТАРÆЙЫ ЗАРÆГ 
Нал уарзын. Мауал тæрс. Баууæнд. 
Абон дæ дзыккуты уад 
Сыстад æмæ та фæйлауы 
Цæстыты арт... 
76 

Дисы æфтауы тæлтæг лæджы 
Арвы æнæбын мæра, — 
Цардæн нæ цæуы йæ тæнæджы 
Ахæм æрра!.. 
Чидæр фантаны пырхæндæгæй 
Бахуды - ферох ын нæй. 
Узгæ хæристы æрхæндæгау, 
Адард и ивгъуыд мæнæй!.. 
Гъеныр дæ рæдауы изæртæй 
Чи у æввонгæй æфсæст, 
Уымæн-иу мё знæт æргъиузæрдæ 
Макуы бауарзæд дæ цæст!.. 
* * * 
Ныр цы хуызæн дæ, ахæмæй дæу 
Уарзын нал у мæ бон. 
Згъæлы фæззæджы сатæг мæнæу, - 
Хуым ивазы йæ ком. 
Тухы хъуыдытæ сагъæсы ’лхуый. 
Риу, зæйуатау, — хъуынтъыз, 
Цыма царды цы агуырдтон, уый 
Ногæй байсæфтон æз. 
Æмæ уадзын хъысмæтæн зæвцæй 
Ныр дæ уарзтыл мæ бар, 
Раст фыдызæххыл карды цæфæй 
Тохы ’рхауæг хъайтар. 
Сурын ногæй мæ аууоны тын, - 
Кæд йæ разæй фæуин!.. 
Амонд - доны тæбæгъау, йæ хуын. 
Цард — чъындыкъух æфсин. 
Гъæтт! Цы къуытты мыл бафтыд уæдæ - 
Хъæр нæ уарзы мæ цæст: 
Æз хæсдзынæн мæ зæрдæйы дæу, 
Æз — цы хуызæн дæ, уымæй æрмæст. 
77 

* * * 
Судзы лæгау-лæджы рæдау дæ цæстыты, 
Сабыр хъуыды сыл фидауы хуыздæр. 
Сахъ лæг, дæ уæздан рæсугъды, æдзæм рыстæй, 
Уарзтон æз дæр. 
Гъеныр æм зæрдæ кæсы, цыма дауæны 
Кæсаг хуыскъ доны былтæм. 
Къухы йæ хъахъхъæныс, авгау, æрхауынæй, - 
Афтæ йæ уарзтон æз дæр. 
Фæлæ нæ разынд мæ царды йæ фаг хæрзтæ. 
Бафснайдтон риуы мæ уарзт. 
Дзаг цæст æввахсмæ нæ уыны, — мæн дард бæстæм 
Сайдта дзæгъæл маргъы уаст. 
Фаг мын нæ кодта цъæх айнæг, кæм баризы 
Сау хохы иунæг бæлас; 
Фаг мын нæ кодтат сымах æмæ а изæр, 
Æмæ мæхи уды маст. 
* * * 
Ныххуыссыд зæххыл мигъ, æмæ кæйдæр кæрты 
Æппынфæстаг кæнын дæуимæ хицæн. 
Хуыцауæй дæн æлгъыст, æмæ фæнды 
Мæн бахъахъхъæнын дæу мæхицæй. 
Цы хъуыди мæн дæуæй? Цы рухс амонды охыл, 
Тыххæйгæнæгау, бабырстон дæ цардмæ? 
Цырагъау дæ сыгъдæг!.. Гуымир, æзнæтæй хохы 
Æз басгуыхтæн мæ саби дугæй ардæм. 
Цыдысты бонтæ тагъд. Æз дæр æй ныр æмбарын: 
Мæ сонт хъуыды кæй уыд дæ сæрыл тохы нарæг. 
О, уарзын æз зыдтон!.. Фæлæ мылазон тары 
Æнцойхæссæг уыди мæнæн æрмæстдæр зарæг... 
Ныдздзой кæны мæ сæр. Мæ быны зæхх лæбыры. 
Æнусон хъизæмар мæ удæй хъазы ног. 
Зæххыл цы агуырдтон, мæ цæсты раз уый гуыры, 
Кæны йæ папылой мæ сау хъуыдыйы ронг. 

Хæрзбон, мæ удлæууæн! Нæу иунæг удæн хъауджы 
Дæ уарзты рог фæсмон, мæ къуытты рис мæнæн, 
Сæуæхсиды тынтæм æрыхъал горæт раджы, 
Хъыс-хъыс кæны уæддæр зæронд зæххы сæмæн... 
* * * 
(С-йæн) 
Фæсмоны æрхæндæг нæу удыхос амондæн. 
У дуне æнæмбæрст, кæй ивы æдзух. 
Дæ сатæг хъæлæс мын у ахсджиаг абон дæр — 
Нæ тавы мæ риу, цыма хъусæй дæн цух. 
Сырххъулон гæлæбу — цъæх уалдзæджы фидиуæг, 
Фыццаг хатт ыссардта дæ хъуыдыйы ас: 
Къæмдзæстыг уылæнæй, тæссонд буар дидинау. 
Дæ цæстыты ивылы уарзт. 
Цы хорз ма фæйлауы дæ катайы сойдзырагъ? 
Мæ хъуыды нæ ахсы бæстон: 
Рæсугъд уыдтæ афтæ, куы нæ уыди койы аргъ 
Дæ удæн мæ ницæйаг ном? 
Йе цард у уысмыл баст, поэты ныфсæвæрдау? 
Æвæццæгæн, афтæ у раст!.. 
Къæмдзæстыг уылæнæй, тæссондбуар дидинау, 
Дæ цæстыты ивылы уарзт. 
Орджоникидзе, 20.4.72 аз 
* * * 
У сабыр сомихаг æхсæв. 
Фынæй у хъæу йæ хъарм хъæбысы. 
Кæмдæр ма къæйдурты æхсæн 
Мылазон тары къада сысы. 
Дыргъ бæлæсты æмыр къæс-къæс 
Хæссы æгуыппæг уатмæ дымгæ. 
Æрцу, луасигæндтæ ’рхæсс, 
Мæ дуне, ацы изæр фынгмæ. 
79 

Уæ къæбицы лæзæры сæн, — 
Æвдадзы хосау у йæ хъæстæ. 
Ам нæй æмдзæвгæтæ фыссæн, — 
Ныффысдзæни сæ цард нæ фæстæ. 
Æрымысдзæн, хæрын дын ард, 
Æппæт мæ сæфтдзаг уды гаккæн. 
Ныдцаргъ, къæвда бонау, мæ цард, - 
Нæ басгуыхтæн дæ уарзты аккаг! 
Мæ ныфсы айнæгварс цатыр 
Мæхи аххосæй, галау, цуды. 
Мæ дуне, нал курын хатыр, - 
Мæ зæрдæ, сау тæппалау, дуды. 
Ныббар мын иу хъуыдцаг æрмæст, 
Мæнмæ бæстысæфтæй кæй хъуысы: 
Æгуыппæг сомихаг æхсæв 
Мылазон тары къада сысы... 
* * * 
Кæд рагæй нал федтон æз дæу!.. 
Æви мæ зæрдæйы тæлфынæй 
Уæ къæсы нал цъæх кæны нæуу 
Æмæ дæ нал уадзы æрфынæй? 
Цы хорз у ракæнын мæ бон, 
Уый не ’ххæссы нæдæр мæ удыл. 
Дæ номыл райгуыргæ фæндон 
Цæстыныкъуылдмæ ’рзилы фурдыл. 
Æмæ тæхын, æхст фатау, æз, - 
Ыссудзы сусæны мæй риуы. 
Сæрсæфæны нывзилын хыз — 
Кæм у лæг царды хъузон иууыл!.. 
Æз уарзын дæу æмæ мæ туг 
Кæны тæлфгæ зæрдæйы ихæн. 
Хæссы мæ, рог бæхау, мæ дуг, 
Кæд у æнæввæрсон мæ сихыл! 
Æмбары: дæн уысмыл хæст æз — 
Рæстæгмæ аззайдзынæ рохы. 
Æнæхин цард æмæ дæ хуыз 
Уынын мæ цин æмæ мæ тохы. 

ÆНÆЗОНГÆЙÆН 
Ис æппæтæн дæр царды гæнæн: 
Ис, фыры хъулау, зæрдæйæ хъазæн. 
Абон арвы дуар байгом мæнæн, 
Æмæ иумæ пыхцыл сæн нуазæм. 
Гоби дæн, - уый сæрыстырыл нæу. 
Уымæн афтæ нæ хæцин мæ дзыхыл, 
Æмæ уавæр тыхсын кæна дæу, 
Йе, мæ сæрибар судза мæ ныхыл. 
Ног ысхæмпæл мæ уды хъуына, 
Лидзин ног хуызы абон мæхицæй. 
Ды - æнæзонгæ. Хъуамæ мын уа 
Иу æвдисæн, куыд нæ дома - ницы. 
Худ. Æхсинау, дæ мондæгтæй хъаз. 
Ме ’рдæм уарзæгой цæстæнгас араз. 
Дзур гæдытæ! — Æдылы ныхас 
У афтид риуæн нозтимæ ахъаз. 
Бамбæхс иу хъуыдцаг: чи дæ? цы дæ? - 
Йе цы зарджытæ уарзтай æвзонгæй. 
Хатын уьщæттæ, уымæй фыдцæр 
Æз тæрсын, ды куы разынай зонгæ. 
Кæс, зæрин хур нæ хæхты сæрмæ 
Уадзы хъарм зæхх, тынризгæ, йæ фæстæ, 
Хъаз! Дæ дзыхы дзаг базар хъæрæй, 
Æмæ ма кæнай дардыл ныхæстæ! 
* * * 
Ницы, ницы мæ хъæуы дæуæй. 
Нæдæр уарзт, нæдæр узæлд — нæ хъæуы!.. 
Ацы гом зæххыл нал кæны уæй 
Цард йæ рæдау мæ хуызæн сæрхъæнæн. 
У мæ хъару цырен арт, цæхæр, 
Хауы цадæг цъæх-цъæхид фæныкæй. 
Туадз мæ сатæг уæхсчытыл дæ сæр, 
Афтæ амондджын не скæндзæ, никæй! 
81 

Абон нал кæны сау катай цот, 
Æз хуыцæутты хуыцау дæн мæхицæн. 
Зæрдæ дуды!.. Куыд фæнды дæр фод, 
Æз мæ рох цинæн нал кæнын уисæн. 
Акæс: уалдзæджы армыл къæсæр 
Ссардта мыдыбындз: дурвæткъуы — цикъæ... 
Руадз мæ сатæг уæхсчытыл дæ сæр, 
Афтæ амондджын не скæндзæ, никæй!.. 
Орджоникидзе, апрель, 1972. 
* * * 
Мæ зæрдæ дыл ысивтон раджы... 
Туг нал у ’мхиц æрра сæнттæм, нæ тасы. 
Нæ зæххыл мын цы уыд дæуимæ адджын, - 
Æппæт дæр их цæстæнгасæй иртасын. 
Мæ хъуыды ма, цæф цæргæсау, ызмæлы: 
Æз а цардмæ ныры уонг дæр - æдзæттæ, 
Уæ къæсы дæн хуынды уазæг!.. Дзæгъæлы, 
Мæ рисы ’дде мæн ферох и æппæт дæр. 
Мæ уаз хъыггæ нæ зыдтон æз нымайын, 
Лыстæг хъуыдцæгты ныр ысхæцын бустыл 
Æмæ лæмæгъ уд сагъæсты, æррайау, 
Дæ фæлмæн худт кæйдæр цæстытæй хъусы. 
Хъысмæты хæрзтæм ног бæллын мæ кары 
Нæ фидауы: тыхсы йæ сытæй саг дæр. 
Мæнæй дæ рох, фæлæ дæ уарзты сарæй 
Дæу нæ уарзын у ноджыдæр тæссагдæр. 
* * * 
Фыдзымæг дымгæйы фæттæй 
Æхсы æдзæрæг къæс кæцæйдæр. 
И зæххыл урс нымæт, уæддæр 
Ныххуыссыд комы рæбын мæйдар. 
Фынæй хъæуæй нæ хъуысы цитт. 
Арт пецы нал кæны йæ сæрæн. 
82 

Æз - иунæг. Тары уары мит, — 
Зæххыл йæ рагон фæтк æвæры. 
Хæссы цыбыр ивгъуыдыл цæст 
Мæ мидзæрды æнæнцой сабыр: 
Ныр царды тохæй у ирвæзт 
Мæ уды хорз æмæ йæ азым. 
Нæ хæхты урс-урсид тызмæг, 
Бæгънæг хъæды уæззау æдзынæг. 
Сты хауæггаг хъуыдыты цæг, 
Ирвæзты хос æмæ ныхкъуырæг. 
Бæстон хорзыл та у мæ сидт. 
Ыстыр горæт ныгъуылы тары, 
Цыма ракетæты æхситт 
Мæнмæ, ныхыйасау, нæ хъары. 
Фæлæ та базмæлы, хъæрзы 
Мæ зæрдæ рох уды къуындæджы: 
Мæ номыл чи æвзары зын, 
Æз увдонмæ кæнын æрæджы!.. 
Кæм тауы урсбоцъо мæнæу 
Хуымгæнæг, уым хъæуын æнæмæнг; 
Уæд та мæ уарзон удæн нæу 
Æхцон фæрныг дуне æнæ мæн?.. 
Æмæ та хохрындзыл лæууы 
Мæ зæрдæ, Тары фыртау, дардцзæст. 
Фæстиат зарæгау, кæуы 
Мæныл мæ дард фыдæлты артдзæст... 
* * * 
Æрсабыр, æрфæлмæн, æрбæстон мæ цард, - 
Тæлтæг хъуыды нал цæуы стæры. 
Ныгтуыпп кæны ногæй фæрныг къæсы арт, — 
Картофы билцъ базмæлыд мæры. 
Ныдцæвдæг и хохæн йæ фæдджийыл хъæу, 
Хæдзар-хæдзар айвæзта уæнгтæ. 
Ам зæрдæйы риссаг гæппæввонгæй нæу, - 
Ам сабыр у риу æмæ зæнгты. 
83 

Æнæхин æвзонгад, цы фæхоны лæг 
Зæронды бон кургæ хæрзиуæг, 
Ныххуыссыд дæ дæлфад... Мæ дуне, æцæг, 
Мæ удæй ды аззадтæ иунæг. 
Рæсугдоны, урс дурау, ферттивыс ног, 
Фæцæвын мæ къух æмæ... Сар уон... 
Гæххæтты урс цъарыл ныххуыссы мæ цонг, 
Мæ ивгъуыды аззайы абон. 
Вæййы та мæ фæдзæхст - дæ зæрдыл-иу дар: 
У уалдзæджы хъузон фыдзымæг. 
Мæ мæлæтыл ма ку... Мадæр-иу дар 
Сау- 
Лæуу мæ цырты раз худгæ, æдзынæг. 
Æдас дын уыдзысты фыдæх æмæ хин, 
Æрхъарм-иу кæн адæн дæ лыстæн. 
Мæ артдзæстмæ исынц дæ бæсты сæхи 
Æрдхæрæны ’ууæндаг мыстытæ. 
КУЫДЗЫ МÆЛÆТ 
Æхсæв, сау мигъ кæм хуыссы ’ввонгæй, 
Каубын ихау, кæм ныкъкъæдз сындз, 
Уым фыдзæронд æмæ стонгæй 
Марди бур-бурид митыл куыдз. 
Уый хуыссыди куыдзау тымбылтæй, 
Кодта дзæмбытыл хъарм йæ рус. 
Тагъди цæстытæм миты тъыфылтæй 
Æмæ хæдзары рудзынгæй рухс. 
Хъуысти кæртмæ фæрныг фысымтæй 
Гъæйтты зарæг, фыдрасгуыты дау, 
Æмæ хицауы къухы фысы стæг 
Дардмæ ’рттывта, цырагъы зынгау. 
Ферох куыдзæй, кæй хызта рагæй 
Уыцы сау фысы — рафтыд йæ тых 
Æмæ бирæгъы тигъджын дæндагæй 
У нырыонг йæ синæй къуылых. 
Уымæй ферох, кæй уыд æлвæст риу, 
Тары цæстæй нæ ивгъуыдта мыст, 
84 

Уымæй ферох æппæтдæр, æрмæст-иу 
Хатгай йе ’фсæры къæдз ныррызт. 
Кæртмæ рахызти иу афон хицау, 
Ыстæграппæрста, айвæзта ком, 
Фæлæ нал хъуыди куыдзы ницы, - 
Уымæн йе ссыртæ нал кодтой гом. 
* * * 
Дæ цæст куы ’рхæца ме ’мдзæвгæтыл искæд, 
Æнæрхъуыдыйæ, 
Йе та рæстæг цыбыр кæнгæйæ, 
Куы фехъусай фæлурс дамгъæты зарæг, — 
Дæ зæрдыл дар: 
Æз зæрдæмæ æвнæлдтон, 
Æвзонг хирургау, 
Хъавгæ!.. 
Уæ хъарм уаты фæлмæн тæрхæджы риуыл 
Фынджы размæ, 
Дæ уарзонæн ирхæфсæн хъазт куы мысай, 
Мæ сонт хъуыды, æргом бæллицтыл 
Худын 
Куы ’рфæнда дæу, - 
Уæд ма кæ тагъд: 
Æз сæ фыстон зымæгон къахфæндæгтыл 
Ызнæт уады къуыс-къуысмæ!.. 
Мыййаг дæм кæд фæлмаст мигъы цъысымæй 
Мæ ризгæ худт, 
Цъæхснаг ихы къæс-къæсау, 
Æбæрæг цины сур зæлтау, куы хъуыса, - 
Æрæвдæл-иу: 
Уым фыхт мæ туджы равг 
Æнуд цæсгæмтты хъарм цардмæ кæсгæйæ! 
Æппынфæстаг, къæмдзæстыг дзырдты астæу, 
Ирон лæджы цъæх цухъхъайы 
Рæбынæй, 
Æргом æмæ фæразон зæрдæ сыстад, — 
Уæд бамбар мæн: 
Уый уыд мæ нæргæ цин, мæ зарæг!.. 

Чиныг «Æхсон дуры хъæлæс»-æй 
МÆ ИРЫ КЪÆС 
Нæ вæййы йæ номæй цымыдисаг лæг, — 
Йæ фарн ис йæ авдæны хъармы. 
Æз райгуырдтæн хохы. Нæ хæдзар — ныллæг, 
Лæууыди цъæх æврæгъты армыл. 
Сычъийы æхситт дзы куы фæцæуы сæрд, — 
Ныззæй кæнынц арф кæмттæм дуртæ. 
Куы фæлгæсай рындзæй, кæсдзæни дæм уæд — 
Дунетæй æввахсдæр дæ хурмæ. 
Уым, саджы цæстытау, æнæбын у арв. 
Уым хæхтæ, æрсытау, — уæлгоммæ. 
Æхсæрдзæн та рындзыл фæуадзы йæ хæрв, 
Йæхæдæг ныййарц вæййы коммæ. 
Бæзджын хъæр ныккæны гуыбырфындз цæргæс, — 
Йæ аууон - хæрæмигъæй тардæр!.. 
Йæ фыдызæхх райдайы хохаг лæгæн 
Байраджы пырх барц æмæ кардæй. 
Æз райгуырдтæн хохы, йæ удæй-иу арт 
Кæм цагъта мæ фыдæл мæгуырæй: 
Йæ къæбæр цæххимæ, йæ суг та — сæнар, 
Сæгъдзармæй фыдæмпъызт — йæ куырæт. 
Зымæг-иу нæ кæмттæ, нæ рæгътæ — æмвæз 
Рыг митæй... Уад ниудта кæуæгау. 
Уæд уымæн та къуымы йæ арынджы лæгъз 
Уыд афтид ыссады къæрмæгæй. 
Уæдцæр-иу нæ кодта йæ тухитæй хъаст: 
Дæ тъæнджы мæй рагуалдзæг ма мыс! 
86 

Йæ удæй зынаргъдæр æм а зæххыл каст 
Сæрибары дуг æмæ намыс. 
Æууæнчы гæххæтт дзы нæ агуырдта лæг: 
Йæ рихийы иу æрду — йе ’ууæнк. 
Йæ цины рад ралæууы уымæн æцæг, 
Нæртон лæг куы ыссары, гъе уæд. 
Мæнæн та мæ хорз уа, мæ цауды фæдтæ 
Æвдисы нæ рухс хæхты айдæн. 
У дуне мæ райгуырæн, фæлæ уæдцæр 
Мæ Иры къæсæр у мæ райдиан! 
МÆ РАГОН, МЕ ТЫГОН ИР! 
1 
Удæнцой нал и нæ бæстыл: 
Фесхуыстой кæмтты сæрæй 
Иры гуыппырсартæ хæстмæ, — 
Иууыл лæгæвзæрст, сæрæн! 
Саулохаг идон рæдувы, 
Барæджы сонтыл хъæцы. 
Барæг хуыцаумæ нæ кувы, — 
Саг лæг нæ уыд æви цы?!. 
Бæхтæ сæ дымджытæ систой, — 
Саргъæй, идонæй — нывæст! 
Оххай, куы ма уаид исты, 
Фæлæ — кæйдæр сæрыл хæст!.. 
Хурмæ æхсаргард нырттивы, 
Фесхъиуы сау бæх æваст... 
Дуг та цы дуджы нæ ивы, — 
Базон ма, чи сæ у раст? 
Бады зæронд лæг йæ къæсы, 
Фæндыр йæ къухты кæуы... 
Саби йæм джихæй ныккæсы, 
Саби йæ цуры лæууы. 
87 

Чиныг æрбатыхта æрмтты: 
Дамгъæйæ, цъарæй — нывæст. 
Фенкъард: дада та йæ сæнтты 
Мысы цыдæр аргъау — хæст... 
Бонцъæхтыл рабады хурмæ, 
Донау йæ цæссыг кæлы... 
Дардмæ йæ лæппутæм дзуры, 
Зарæгау хъарæг кæны. 
Уагæр цы маст зоны цардæй?.. 
Дуне у, хурау, æнцой. 
Цъиуты тъыланг-мыланг зардæй 
Арф кæмтты ивылы сой. 
Саби æрхæцы йæ худыл, 
Саби æдзынæг лæууы... 
Иры фæдисон лæппутыл 
Кадмондаг зарæг кæуы. 
Хурмæ æхсаргард нырттивы, 
Фестъæлфы сау бæх æваст... 
Дуг та цы дуджы нæ ивы, — 
Базон æй, чи сæ у раст? 
ЛБНИН 
Æз дыл нæ кæнын сойæвдылд ныхæстæ, 
Фæлæ дæ номæй у сæрыстыр лæг. 
Æз та — ирон, фыдæй-фыртмæ æввæхсты 
Нæ цыди махмæ цардамонд хæстæг... 
Фыдæвзарæнты нал зынди нæ фæд дæр, 
Ныртхутæг и нæ бындурæн йæ къæй, 
Уæддæр Кавказы балхонæг ирæттæ 
Ыссардтой цард дæ зæрдæйы фæрнæй! 
Уыдысгæм мах хуыцæуттимæ дæр тохы, 
Фæлæ дзы фестæм цагъд æмæ æвæд... 
Нæ ныууагътай ды цагъдуæлдæйтгы рохы, 
Ныр дæр дæ ныфс — нæ удрæбын æвæрд! 
Историйы хъуыртты нæ зыны лæг, 
Фæлæ дæ фæрцы бантыст фидæн фенын. 
Ды — адæмты фырт, адæмты фæтæг, — 
Æгас нæм цу æнус-æнустæм, Ленин! 

МÆ КАРÆН ХÆСТОН 
Цыппор фæндзæм аз... Нæмыгтуджы цæмы 
Саст Берлины куы фæци йæ ныхас, 
Уæд æз райгуырдтæн хохбæсты. Атахт мæныл 
Рогæй тугхъулон заман, нæ фыдаз. 
Фæлæ абоны онг дæр, æхсæв уа йе бон, 
Иу æвирхъау ныв уайы мæ цæстыл: 
Ног мæ къæсмæ цæуы иу мæ карæн хæстон... 
Уый фæмард цыппор фæндзæмы, хæсты. 
Уый æрцыди фыццаг хатт: æрыгон, уæздан, 
Уыд йæ сау-сауид бецыкк къæбæлдзыг. 
Уæнггæ фидар, æлвæст, фæлæ къахдзæф уæззау, 
Цæстæнгасы — æргом ныфс, къæмдзæстыг. 
Дуар бакодта цадæг. Æвзонг лæджы хуыз 
Дардтой цырыхъхъы угард фæдтæ дæр. 
Сидти хæстмæ мæнмæ. Хъæццул асхуыстон æз 
Æмæ загътон: цæтгæ дæн! 
Уый æрцыди дыккаг хатт: йæ цæсгомыл — мæт, 
Туг, тымыгъау, йæ уадултыл хъазыд. 
Уыд йæ зачъе — хъæбæрхъис, йæ фезмæлд — ызнæт... 
Нæй, нæ уыди мæлæтыл уый разы... 
Рæстæг бадомы хæхты дæр. Хъуыды уæдцæр 
У мæлæт æмæ царды ’хсæн арæн... 
Уый та ногæй æрцæуы: азæй азмæ — æндæр, 
Фæлæ алы хатт дæр — мæ карæн!.. 
Уый та иу бон зындзæн, æз куы нæ уал уон, уæд: 
У æнцон зонæн тугбын фæдтæй дæр... 
О, уæд ма-иу ын исчи мæ бæсты зæгъæд: 
Æз мæрдтæй дæр цæттæ дæн! 
НЫСТУАН МÆ ФЫДÆЛТÆМ 
Мæ дард фыдæл æмдзæвгæтæ нæ фыста, — 
Ивылд донау, ызнæт уыди йæ цард. 
Дæрзæг æнгуылдзтæм, сонт сабитау, хъуыстой 
Хæрхидон æмæ кард. 

Хъысмæт нæ кæны тулгæ дурæн хатыр: 
Уысмыл баст у йæ сонт хъару, йæ ис. 
Дымгæйау, цырд, æвæллайгæ, хъæбатыр, — 
Кæм æй æндæвта сис!.. 
Цæрдхъом зæрдæ йæ амондыл нæ хъæцы, — 
Нывзилы йæ сæрсæфæнмæ йæ дуг. 
Нæ дардта уый æмпъузæнтæ йæ кæрцыл, — 
Йæ хъæдгæмттыл иу бацахсти йæ туг. 
Æмæ фæцыд. Ныууагъта мын йæ фæстæ 
Цыргъ хъама æмæ тугисæджы ном. 
Æрмæст сæ нæу, мæрдтыбæсты фæдзæхстау, 
Хæссын мæ бон!.. 
Хатыр, фыдæл! Дæ фæндиаг нæ разынд 
Дæ сонт бындар. Цы гæнæн ис, хъæц ыл! 
Дæ кард дын ивын, амонды фæрæзау, 
Фæлмæн уд æмæ гутоны къæдзыл! 
НЫХАС ПОЭЗИИМÆ 
Дæуыл ма ’ууæццыдтæн, Поэзи! 
Лæгау дын хъулон хъæбул нæй, 
Æмæ нæ зæрдæты цы хорз и, 
Уыди уый ратæдзгæ дæуæй. 
Хуыцаумæ кувæгау, дæ разы 
Лæууы поэт æмæ лæууыд... 
Цъæх цады рог уылæн куыд хъаза, 
Дæ къæс нын афтæ æнцой уыд. 
Æртхуроны æхцайау, кастис 
Мæнмæ дæ сонт мырты хъæрзын, — 
Цыма мæ райгуырдæй уæлахиз 
Мæныл нæ фæци никуы зын. 
Ныр та?.. Дыдзы хуры тыныл 
Æрттивынц рагсагъæс, мæ сæнттæ. 
Фæсивылд денджызы былыл, 
Кæфау, тæпп-тæпп кæны мæ зæрдæ. 

Ныр та зæххы къорийыл рыг 
Куы сыстад атом æмæ маргæй, 
Вьетнаймагсидзæрты цæссыг 
Кæлы сæ судзгæ мæрдтыл уаргæ... 
Ныр та?.. Хæрамæй зæхх — æмвæз, 
Цыма лæгуарзонæууæнк батад, 
Цыма рæстдзинады хъæлæс 
Тæргай зæххы къорийæ атахт... 
Цы ныфс ма бавæрон дæуæй — 
Зæрдæйы норст зынджы тæлфынæй?.. 
Æви дзырды бардуаг - уæууæй! - 
Йæ рæсугъд галуаны æрфынæй?.. 
О, нæ! Дæ уды скондмæ фау 
Нæй, нæй! Дæу фемысын мæ фынты, 
Æз дæу нывзилдзынæн, кæфау, 
Нæ дуджы сонтивылд æрфытæм!.. 
ПРОМЕТЕЙ 
Тæрсынтæ-иу мæ мауал кæн, Хуыцау! 
Мæ игæры хъæдгомæй туг лæдæрсы... 
Лæдæрсгæ нæ, - цæуы æмæ фыцы! - 
Фыд хъизæмарæй æз уæддæр нæ тæрсын! 
Циу амонд та?!. Уый дзургæ нæу дзыхæй. 
Мæ ном мæрдты зындонæй дæр ысзындзæн. 
О! Ахастон дæ зынг! Лæгæн! Тыхæй! 
Лæджы арфæ та у дæуæй тыхджындæр! 
Уæдæ мæнæн ды ницы дæ!.. Æрмæст 
Куы уой мæ адæм хызт дæ сау æлгъыстæй: 
Кæрæдзийæн куынæ уарза сæ цæст - 
Дæдтын мæ зынг ысхуыстæй!.. 
* * * 
Æз фæцардтæн фæцæрыны фаг, 
Фæлæ зæрдæ нæ тасы, — 
Уæлæ арвы зæрин кæттаг 
Мæн, архъанау, æлвасы. 
91 

Зæххыл зилы, æвдисæнау, 
Хъуыды, ног билцъау, гуыры: 
Уый Вьетнаймагфæдисонæн 
Туг ысцæм и йæ хъуыры... 
Хъуыды фены: зæххы цъарыл 
Цард æппæтыл æххæссид, 
Фæлæ тыхджын æдыхдæры 
Хурмæ не суадзы скæсын... 
Уæд куыд цæрон мæ абонæй, 
Йе куыд рухс уа мæ райсом?.. 
Дæн мæ дугæй, мæ амондæй 
Куы хъыгзæрдæ, куы райгонд... 
Хъуыды ивгъуыдмæ атæхы, 
Фæлæ уым дæр — зæххон зиу: 
Хæсты тугуарæн сахаты 
Уым нæ артдзæст ныххорз и... 
Кодтой хæстмæ нæртон уылæн 
Уым нæ сонтуд фьщæлтæ... 
Мигъты баззад сæкомулæфт, 
Знæт фæндæгтыл — сæ фæдтæ... 
Æмæ къæдзæхты саггæмтты 
Тугвæд бамыр и кадæн... 
Уарз, дæхийау, æддагæтты, 
О мæ фæразон адæм!.. 
МÆФЫДМÆ 
Ма кæс афтæ тызмæгæй, мæ фыд... 
Фæрæт сигæцыл ризы дæ къухы. 
Хур йæ комыл, кæсагау, тæлфы, — 
Уый дæ сагъæс, къуыбылойау, тухы. 
Ма дзур: дардыл, дам, хъуыст у дæ кой 
Хорзæй нæ, фæлæ хивæндæй, сонтæй... 
Нæй дын а зæххыл иу ран æнцой, 
Царды иунæг хорз не ссардтай зондæй!.. 

Раст дæ уымæй, мæ хистæр, раст дæ!.. 
Фæлæ ме ’взæрæн уыдзæн æфсон: 
Æз нæ хæхтыл зæрдæйæ баст дæн, 
Æмæ уæхстыл физонæг куы суон, 
Зон æй, гъе уæддæр ацы къæсæрмæ 
Æз хæсдзынæн сыгъдæгæй мæ ном: 
Мæнг, козбау дзырд нæ хæссын мæ сæрмæ, — 
Нæу дæ кæстæрæн уый йæ бон. 
Амонд — урс цæргæс! — арвы сæнт цъæхыл 
Хурмæ айвазы уæнгтæ æхцон... 
Æз рæстагур фæзилын нæ зæххыл 
Æмæ уымæн нæ арын æнцой. 
СÆРИБАР 
Фыдæй фыртмæ дæ номыл царди лæг. 
Æрвгæронау, — æнæссаргæ, мæнгæфсон, 
Ды сфæлдыстай лæджы уды хæлæг, 
Нæ дæ ары, уæдцæр цæры дæ ныфсæй. 
Ды дæ æппæты дæр, фæлæ нæ дæ! 
Лæгæн нæ дæ, нæ йын сæттынц йæ дойны 
Уæд хорз цард, ном, æрдхорды ’ууæнк, нæ дæр, 
Æрвон рухсау, рæсугъд сылгоймаг. 
Дæ кувæндонмæ рабæтты йæ рон 
Æхсон дур дæр, фæлæ йæ нæй фæхонæг. 
Йæ мидвыны уа, й’адзалы кæрон, 
Хуыцаумæ нæ, дæумæ кувы зæххон лæг. 
Дæ сурæт уайы цæстытыл æдзух, — 
Сырххъулон кæсаг ферттйвы мæ разы!.. 
Æваст фæцæвын нæууы бын мæ къух, 
Фæлæ дзы ’рмæст хъуынайы тымбыл райсын... 
* * * 
Хур та бандзары арт. Къуымты базмæлы бон. 
Тар, кæрдойы рæгъæдау, нызгъæлы. 
Иу æцæгдзинадыл æз æууæндын æргом: 
Лæг йæ адзалы сахат нæ мæлы. 
93 

Иутæ ацæуынц раздæр фыд зондæй, мæнгæй, — 
Хъуысы мин азы йæ ном æндæрæн. 
Рох нæ кæны иу хорз рæстдзинад мæнæй: 
Лæг хъуамæ лæгæй фæцæра! 
Æмæ царды уынгæг уысм куы нал уа дæ бон, 
Уд куы стыхса хæрамæй, дауæй, 
Уæд сæ ныхмæ æрлæуу, уæд дæ уды æндон 
Ноджы байсæр бæзджын рæдауæй! 
* * * 
Мæ мидвыны уыдтон, цыма зæххыл 
Цымыдисагæй нал и мур дæр ницы... 
Æмбæрстгонд у æппæт дæр! — уый зæгъын 
Нæ бауарзта мæ цæст мæхицæн. 
Фæлæ уыд афтæ: урс дуне ныджджих. 
Ныууырдыг хъæд. Ныххуыссыд дымгæ, бастад... 
Цыма нæ зæххыл цард фæци дæлих 
Æмæ дæлихæй рухс ивæнтæ хаста... 
Æвзист æртæхтæ хъолоты сыфтыл... 
Фæлдæхт кæрдæгæй иу хал зæххæй не стад... 
Дунейыл алцы джих æмæ нывыл, — 
Мæ цæссыг дæр сыгъзæрины къæртт фестад... 
Æваст ыстахт кæйдæр хъæлæсæй цин: 
- Дзæнæт у уый! Цы ма дын нæй, цы цух дæ?!. 
Кæсын, æвдисы йе ’мбыд æвзаг зин... 
- Мæ зæххон цард! - фæлæбурдтон йæ хурхмæ. 
Дзæггорау æй тымбыл къухæй нæмын: 
- Мæ зæххон цард! Нырма æз дæн ам хицау! 
Лæгæй куы цæрын а зæххыл, уæд мын... 
Ды — иу фæлдыст, дыккаг фæлдыст — дæ хуыцау!.. 
Æваст йæ хуызы бацыд дуне ног: 
Ыслæууыд кæрдæг, хъæдыл ризын бафтыд... 
Фæлмæн къæвда та цæджджинагыл рог, 
Нæртон лæгау, йæ къахы фындзтыл кафы!.. 
Æрыхъал дæн... Къаннæг сабийы уис 
Мæ рихийы бын аууæрста мæ фынтæ. 
Фæхуд-фæхуд кæны - кæсы йæм дис: 
Цæуыл уынæргъы тæрхæгыл йæ фыд та?.. 
94 

ЗАРÆДЖЫ РАЙДИАН 
Ысхъæлдзæг та мæ хивæнд зæрдæ абон, — 
Мæ уды хъæрæй атади мæлæт! 
Цы у мæ цин, цы ныфсæй мыл æрбабон? — 
Нæ кæнын мур дæр мæт! 
Мæ риуы къултæ сонт зæрдæ ныууигъы, 
Фæлæ рæсуг æмæ фæлмас — мæ равг. 
Кæнын, фæрныгау, ме знагæн тæригъæд. 
Кæуын хæларыл - разынд мын ызнаг!.. 
Лæджы фенд мын - æваст цины цæссыг. 
Мæлдзыджы раз дæр ис мæ удмæ азым... 
Кæсы мæм: у чысыл дзынгайæн хъыг, 
Йæ сонт дыв-дывыл æз кæй нæ дæн разы!.. 
Пахуымпарау, нымайын æмæ барын, — 
Мæ уды хурмæ атади мæлæт! 
...Адцжын мыртæй къуырма гæххæтты цъарыл 
Ныззарыди дзырды бардуаг — мæ мæт. 
КЪУЫДАРГОМЫ ЗАРÆГ ХАЗБИЙЫЛ 
Ой, Хазби! 
Дыууæ доны астæу дæ цирхъы цъыччытæй 
Ызнæггæ хъæрзыдтой, — 
Нæ урссæр хæхтæ дыл сæ митбецыччытæ 
Зæйкъухæй фæтыдтой. 
Хъобаны рæсугъд ком къæй дурæй æхгæд у 
Раст Мусы æрдузмæ, - 
Нæ Иры чысыл зæхх нæ тугæй æлхæд у 
Æнусæй æнусмæ. 
Хъуымызбыл байраг дæр нæртон балцы ахатт, 
Уæд сау æфсургъ фесты, - 
Нæ Иры фæсивæд дæ уынгæджы сахат 
Дæ цуры нæ фесты... 
Нæ хохбæсты къада къæйбынæй куы хъары, 
Йæ комы хуыз сау у, — 
Дæ бынылзад мад та йæ тæригъæд хъары 
Æгомыг Хуыцауæн. 
95 

Нæрæмон уæныгмæ йæ зилæджы къæлæт 
Æмхиц у йæ рады, — 
Нæ Иры лæппутæн дæ иунæджы мæлæт 
Мыккагмæ æгад у!.. 
Ой, Хазби!.. 
МÆ ХÆЛАРМÆ 
Хуыгаты Резойæн 
Ды мæ амондыл æууæндыс... 
Дзаг - æнæсгæрст хох сырдæй. 
Мæн æцæгæй дæр фæфæнды 
Сау рын басæттын дзырдæй. 
Ды цæрыс бæрзонд Къуыдары, - 
Арвау ферох и мæнæй... 
Уым дæ къæбиц уа, дæ арынг 
Дзаг уæливыхæй, сæнæй. 
Уым æхсæвы тар куы сысты, 
Мæй куы ратулы кæхцау, 
Цыма хохагæн æххуысмæ 
Радары йæ къух Хуыцау. 
Уæд æхсыры хъæндил, зинау, 
Суры йе ’рттывдæй дæ фын. 
Хъæу ныссабыр и, дæ цинаг 
У дæ зæрдæйы тæлфын. 
Урс æхсæрдзæнты рæу хъæлæс 
Комы сау къæйтæм хæцы. 
Æмæ лæг куы уа æвæрæз, 
А цардыл уæддæр хъæцы. 
Æз цы нæ рыстæй фæрыстæн, 
Фæлæ - удвидар фыдæн! 
Ахæм амонд мын ныффыста 
Дард фыдæл. 

ЗЫМÆГОН ÆХСÆВ ХÆХТЫ 
Хъæу ныссабыр и. Бæстæ талынг. 
Уæлдæф - ихуазал, судзы хъæлæс. 
Арв йæ урс-урсид цæссыг калы - 
Митæй дидин æфтауы бæлас. 
Мит нымбæрзта лæджы дыдзы фæд. 
Хъæу ныффынæй ис. Мæй дæр ныххуыссыд. 
Дард кæцæйдæр-ма сау куыдзы рæйд, 
Дзæнгæрæджы цагъдау, хъуысы. 
Дымгæ бафæллад, ныууагъта симын. 
Царæн банцад æваст йæ къæс-къæс. 
Зымæг - арфæйаг, хорз æфсинау, 
Ног æркæны лæджы йæ къæсмæ. 
Фысым - дзагарм, уæд лæг гуыххæл у, 
Уæд нæ кæны фæсмон йæ цыдыл... 
Цæй, нæ хъæуы æнкъард, мæ хæлар, — 
Уадз æхцонæй улæфа хъуыды. 
ЛЕТЫХЪÆУЫ 
Арвы урсцæхæр æвзæгтæй 
Комыл рацæуы хъæбæр зæй. 
Хæрис банкъуысы, йæ зæнгтыл 
Уылæн асæтгы йæ бæрзæй. 
Кæрдæг - къæвдайæ гæныстон, 
Уæрыкк бауасы йæ мадмæ. 
О, мæ сарвæллад Ирыстон, 
Сис дæ фидар уæнгтæ адæн! 
Бæх тæхгæ-тæхын ыстоны 
Уæлвæндаг уымæл тау сурæй... 
Гъæтт, ам ма ныззар, мæ боныл, 
Æмæ ма бафсæд йæ хурæй!.. 
Балцы æз фæдæн сæрдæнтæ, 
Нарт-Сосланау дæн æвæстаг... 
Фенцой хъарм къæсы мæ зæрдæ 
Æмæ сойы тулы рæстæг. 
4 Хаджеты Таймураз 
97 

Уæд кæдмæ цæрон хæдудæй, 
О, мæ рох кæстæр, мæ хъæстæ?.. 
Уый кæмæ кæнын тæхуды, 
Ам кæй зард нæрдзæн мæ фæсгæ? 
Арв хъæрзы, йæ рухсы скъуыдтæй 
Къæйтæ ферттивынц, мæ рустау. 
Ризынц тугхъулон мæсгуытæ, 
Хи дурæй кæнынц æлгъыстаг... 
ИЗÆР 
Хъæды сæр бандзыг мæй, 
Сыфтæр кæны сыр-сыр... 
Цъиуызмæлæг дæр нæй, 
Бæстæ - æнкъард, æмыр. 
Къохы сым-сым кæны 
Тулдзы мæрайы уыг. 
Хъолойы сыфтыл кæлы 
Уæлдæфы сой-цæссыг. 
Сагъуыд ыл цыма хин, - 
Малы та хæфс хъæрзы... 
Нæууыл æруадз дæхи 
Æмæ дын ма уа зын. 
УАРЫНЫ РАЗМÆ 
Хæхты урс къуымбил æлвыны 
Дымгæ сау-сауид хæсгардæй. 
Къæйтыл урс цæхæр фæзыны 
Æмæ арв ныннæры дардæй. 
Арт ныууынæргъы мæ разы, 
Сдæры тары кæрц æвзагæй. 
Къæвда рог æртæхтæй хъазы, — 
Уый мæн фæлвары тæрсагæй. 
Æз хуыссын мæ сау нымæтыл. 
Фыстæ, урс дуртау, — мæ алыварс. 
Цард тæфсы мæ цин, мæ мæтыл, 
Удрæбын æвæры халас. 
98 

Æз ыстыр дунейæ ардæм 
Ног мæ рох фæдтыл ыздæхын: 
Кæд мæ уд æрцæрид адæн, 
Зæрдæ бахизин фыдæхæй. 
Фос — тымбыл, физонæг - зынгыл, 
Бидоны бæгæны сысы... 
А изæр нæ хорз, нæ зынтæ 
Туггæригъæд уаид мысын. 
ИУНÆГ КУЫДЗ 
Талынг. Арв дæр æрныллæг, 
Кæмттæ митæй æхгæд. 
Уары. Рогвад сæлфынæг 
Калы къæйтыл йæ фæд... 
Сабыр. Ривад у хъæууат. 
Феггуырст къада, ысфынк. 
Ам, хъæуа-йе нæ хъæуа, 
Уасы рох къуымты уыг. 
Талынг. Донхæрис - саулагъз, 
Сау пæлæзы лæууы, 
Æмæ кæрдæг йæ алыварс 
Цудгæ-узгæ цæуы. 
Систæ, хæдзæрттæ - дурбыд. 
Уынггы сыджыт ныссау. 
Куыдз ма хæдзæртты цурты 
Тоны кæрдæг, фысау. 
Хъæумæ нал зыны хицау 
Æмæ снæудзарм йæ къæс, - 
Кæрты цалынмæ ’рхиза, 
Уæдмæ къонамæ кæс!.. 
Уый нæртон лæг уыд!.. Уазæг 
Хъæумæ ’рыфтыд, уæд-иу 
Арвæй уарыди зарæг, 
Тагъд-иу фæныкмæ фиу!.. 
Арт. Бæхы хуыррытт. Фæндыр. 
Æмæ хъазты «гъæйтт-гъæйтт!» 
99 

Ехх, куыд ма йæ æрфæнды 
Хъусын егæртты рæйд!.. 
Фæлæ никуы ’мæ ницы... 
Ам хæпп ыскæнæг нæй. 
Арвыл зилы йæхицæн, 
Мæйау, цавæрдæр къæй!.. 
Куыдзмæ, дзагарм æфсинау, 
Уый кæм дары йæ сæр, - 
Баззад маст æмæ цинæн 
Ацы уазал къæсæр!.. 
О, МÆ РУХС ДУНЕ! 
Къæвда уары. Хъæд æмыр у. 
Хурыл баппæрстæуьщ сахсæн. 
Æз цæрын, цæмæй цæрынæн 
Царды хивæнд уысм æрцахсон. 
Къæвда уары. Хъæд ныннæры. 
Рог та фестъæлфы мæ сау бæх. 
О мæ рухс дуне, фæцарæхс, 
Ма мæ суæлдай кæн æндæрыл!.. 
Нæй, нæ дæм хъары мæ лæгъстæ... 
О, мæ рог дуне, мæ тæссаг! 
Хур дæм нал цæудзæн æввæхсты, 
Ды мæнæй куы уай æвæстаг. 
Уæдæ афтæ: ма кæн хайджын 
Мæн дæ сау бонæй, дæ рынæй, — 
Æрдз йæ цæхæр зонды руаджы 
Мæн дæуæн радта — цæрынæн! 
ЗÆРОНД БÆХ 
Мæ саулохаг, мæ рагбæллицты кой! 
Зæрдæмийæ фыдæнхъæл у дæ рифтаг: 
Ызнæт, дам, у, тæссаг, зæгъгæ, дзырдтой 
Дæ хицæуттæ, капеччытыл дæ ивтой!.. 

Дæ хицау иу хъæздыг уыди, ды та 
Нæ зыдтай хор. Нæ уыди цы йæ къухы, 
Фæлæ, дам, уæд фыдуаг кæны!.. Зыдта, 
Дæу бархийæ нæ аскъæрдзæни дугъы. 
Мæ уадсур бæх! Мæнæн уыдтæ нывонд, — 
Дæ чысылæй мæ ном фыст и дæ саргъыл!.. 
Хæдбазыр æмæ сагæлвæст — дæ конд, 
Бæстонхорзæн ма чи дзуры йæ аргъыл!.. 
Дæ къæхты ист — къæвдайы ’ртæхты кафт! 
Мырмыргæнгæ ды фесхъиуыс мæ быны! 
Фæлæ æрфæлмæн ирд цæстыты арт, - 
Æгъатыр рæстæг маргъыл дæр фæзыны... 
Мæ зондцжын бæх! Сæдæ царды дæр - цъус 
Нæ сонт удтæн, цы ма нымайæм бонтæ?!. 
Æрцу, дæ русæй барæвдау мæ рус, 
Æмæ тæхæм... Уый чи загъта, зæронд дæ?!. 
ЛÆППУЙЫ ЛÆГЪСТÆ 
Лæг, бæрзонд хæрзтæм хъавгæйæ, рафты... 
Рафты иу афон зондæй, тыхæй... 
Хъус-ма, хорз чызг, ды бауарз мæн афтæ... 
Афтæ — ницæй тыххæй! 
Æз нæ зонын, фæрныг лæгау, зарын. 
Дугъы, уадау, нæ тæхы мæ бæх... 
Гом, бæгънæг хъæдау, фæззæджы тары, 
У мæ хъуыды æнæсым, лæмæгъ. 
Æз нæ фестын мæ къахфындзтыл кафты, — 
Уыцы рог хъару ме уæнгты нæй, 
Фæлæ ды мæн куы бауарзис афтæ... 
Афтæ — уды фæрнæй! 
Уæд, æнхъæлын, хъæпæнæвæрд кæмтты 
Ног ныннæриккой дæттæ зымæг; 
Дуне ног хуызы сыстид мæ сæнтты, 
Æмæ айсæфид уды тызмæг. 
Æз фæдзурин æхцонæн, нæ зæххыл 
Лæг цы бавзары хорзæй, зынæй... 
101 

Науæд хæлуарæг — дымст фыдæхæй! — 
Сæрд куыд кæны йæ тыныл фынæй. 
Æз фæдзурин фыдæлтыккон хурыл, — 
Рох нæ баззаид ницы мæнæй... 
Хъус-ма, сау рæсугъд, бауарз мæ, курын, 
Афгæ... Уды фæрнæй! 
ÆРÆГВÆЗЗÆГ 
Хъæу ныссабыр и, нырхæндæг. 
Арвмæ сау мигъы пырхæндæг 
Сыстад, æмæ хъæд ысбæгънæг, 
Фæскуывд сойæвдылд тæрхæгау. 
Къæвда уары æмæ тары 
Чидæр хъал зæрдæйæ зары: 
«Адæмыл дæ уд куы хъарай, 
Уæд дæ сау катай цы мары?!» 
Бæрз æртасы æмæ хъазы, 
Зулмæ дзыккутæ æрфасы... 
Байрай, цард! Дæ фыд-дæ уазæй 
Ма кæ хъулæттæ мæ разы! 
Æз лæгау дæуæй дæн бонджын, 
Æз дæ зынтæй кæнын зондцжын. 
Уарз мæн дæр, æмæ ма ноджы 
Бауадз фидар тых мæ цонджы! 
Стæй мыл уарæд, æмæ хъарæд 
Къæвда рæзхæссæг буары! - 
Æз мæрдтыбæсты æлдарæй 
Судзгæ къæцæл дæр нæ дарын! 
ХОХАДЖЫ ЗАРÆГ 
Дымгæ бæрзы урс дзыккутæ фасы. 
Арвы цæстыл, бур ыстьæлфау, — мæй. 
Æз дæуимæ хины уарзтæй хъазын, — 
Уымæй макуы рахъаст кæ мæнæй. 

Уарзыны ’рдæм нал тасы мæ хъару, 
Зæрдæ сабыр, афтид у фæндтæй... 
Æз дæуыл мæ рагбонтæ фæлварын, — 
Агурын мæ рагбонты хъæнтæ. 
Ды — уæздан, хæрзконд æмæ сæрыстыр, 
Цонджы хъулыл н’аххæссид дæ рон. 
Æмæ сты дæ зынг былтæ, дæ рустæ 
Над кæйдæр цæстæнгасæй — хъулон. 
Донхæрисы къалиутау, дæ хъæлæс 
У сыгъдæг, рæсугъд æмæ æнкъард. 
Иу дæ сих кæдцæр мæнæй нæ фæлмæст, 
Фæлæ мæм уыд, арвгæронау, дард. 
Уарзта уый мæ хохаджы хуыз, ме знæт. 
Худæг-иу ыл бафтыдта мæ загъд. 
Уьзд фæндон йæ зæрдæйæн нæ фембæлд. 
Фæлæ кодта уый æдзухдæр тагъд. 
Æмæ иу бон, сонт зæдау, мæ рæзты 
Бурдзалыг лæппуимæ фæраст... 
Æз - рæстаг, нытгагъди туг мæ цæсты, 
Баныгæдтон зæрдæйы мæ уарзт!.. 
Уый фæци, фæлæ цы уьзд мæ рæдыд? - 
Рох нæ кæны абон дæр мæнæй. 
Уыцы лæппу афтæ хорз цæмæй уьзд, 
Уый мын ныр æнæбазонгæ нæй! 
СЫРДДОНЦЪИУЫ ХЪАРÆГ 
Мит уары хæхбæсты. Тыхдымгæйы пъатæй 
Тæвд рудзгуытыл мигъдалынг сысты. 
Сырх пецы цæхæрыл фæрныг лæджы уатæй 
Физонæджы цъыс-цъыс хъуысы. 
Уым кæрты сырдцонцъиу гæзæмæ сау дары, 
Йæ тыхстæй ыскæуынмæ хъавы. 
Йæ додойаг мады тынд пакъуыйы хъармыл 
Æндæвд къæхтæ тавы. 
103 

Уымæлдзæстæй зары: 
- Дзырдтон дын, нæ бæстæй 
Фæтæхæм, нæ йын хъæуы кувын... 
Кæй хъæуæм?.. Лæгæн у, уæлдай æргъомбастау, 
Нæ уды æнувыд!.. 
Фæхъулæттæ зæхх, уæд - зæрватыччы афон! 
Мах мурмæ уæд нал дары ничи. 
Зымæг та сæ хосдонæн гом у йæ ричъи... 
Цæмæн, уый ды базыдтай абон... 
Цы хорз дæм фæкасти æнцойады зарæг?.. 
Цæсты раз цы уа, уый æгад у... 
Тæккæ райсомæй та мæ пакъуыты хъармыл 
Æндæр цъиу ыскæндзæн бадæн... 
* * * 
Сау дымгæ æмæ бур хъæд. Фæззæг. 
Цъиуты загъдæй та сафтид кæрт. 
Ницы-мацытыл бахардз рæстæг, 
Æмæ афардæг сæрд. 
Зæхх æмпъузы лыстæг сынкæй къæвда. 
Кæд нæ ары, мæнау, фæрæз? 
Нал у ног ныр мæ балц, мæ фæндаг, 
Адард удæй мæ къæс. 
Иу хъуыддаг ма бæлвырд-бæстон у, 
Иу рæстдзинад ма ис æцæг: 
Нæу мæлæтыл кæуаг хæстон лæг, 
У йæ рисыл хъæцаг фыссæг. 
Къух ныддæвдæг и фæндыры хъисыл... 
Цъиуты загъдæй та сафтид кæрт. 
Ехх, цы зард мæ фæндьвди сисын, 
Фæлæ... Афардæг сæрд!.. 
104 

СÆУРАЙСОМ 
Ног та хæхты бонвæдис цъиу уасы, 
Тулдзы цонгыл уыджы цæст нынкъард. 
Цардæй чи у алы хатт дæр разы, 
Уый йын никуы бамбæрста йæ ад. 
Уыд мæ цард та, хæтæлы ныхасау, 
Рог, ызнæт, æнæмæт балцау, - цырд. 
Иу уд мын нæ базыдта мæ азым, 
Иу лæджы нæ батавта мæ дзырд... 
Афардæг, тæргай зæдау, æвзонгад. 
Ууыл нал у ныр бæргæ мæ мæт: 
Иу бон мæ ыссардзысты, уый зонын, 
Амонд æмæ хиуарзон мæлæт. 
Урс уæрыккау, хъазы рухс мæ разы. 
Ног та мæм кæсы, цыма фын у: 
Ацы царды амæлын нæу уа-зын, 
Фæлæ дзы лæгæй цæрын зын у. 
КЪОСТАЙЫ ГАДЖИДАУ 
Кæрæдзи уарзгæйæ иргрут, 
ме ’фсымæртæ!.. 
Къостайы фæдзæхст 
Хуыцæуттæм æз сидын нæ зонын. - 
Нæ сын фæдæн адæн. 
Мæ уд мын æндæр зын æвзоны: 
Уæ бонтæ хорз, адæм! 
Фыццаг уал фыдæлгъыстæн дзурын: 
Фæлæзæрут бондзау, 
Кæрæдзийыл а зæххы сурыл 
Куы рацæуат комдзог! 
Ут цард æмæ амондæй рохы, 
Æрхауг æвзæрмæ, 
Тæппуд ми сæрбахызты охыл, 
Куы хæссат уæ сæрмæ! 
105 

Гуыбындзæлæн йе ’фсадæг — хицон, 
Æгадыл дæр - разы!.. 
Козбау ми куы барат уæхицæн, 
Бырут уæд уæ фазыл! 
Хæрæгсындз æрзайæд уæ фæдтыл, 
Уæ фæрныг хæдзары, — 
Лæгæн-иу, цагъайраг хуыцæуттау, 
Куы нæ зонат барын! 
Уæ ном мын æнусон у, хурау, 
Мæ зæрдæйæн уаз у! 
Хъæбулау уæ иу хорзæх курын: 
Уæ кæрæдзи уарзут! 
АЦÆРГÆ РАСЫГ ПОЭТ 
Зæронды бонмæ ничи цæры сонтæй... 
Уæдæ мæныл цы сон бафтыд, цы рын?.. 
Æрра ми, нозтыл ирхæфсын мæ бонтæ, 
Мæ зæрдæ — рог, фынау... Æмæ цæрын!.. 
Мæ дуне та — кæрзмаст æмæ æбарон... 
Фыры сыйау, уырынгтæ у йæ конд. 
Тæлтæг митыл-иу систой къух мæ кары. 
Мæнæн та у, тæлтæг бæхау, мæ зонд. 
Мæлæты кой мæ сæнтты нал и рагæй, - 
Бырынцъаг зæххыл удæнцой дæн æз... 
Кæйдæр зын æмæ хиуоны тæссагæй, 
Мыстулæгау, сæнт ивд кæны мæ хуыз. 
Нæй хай мæнæн... Уæдцæр ма дæ фæрсын, 
Бæрзонд дуне! Дæ хорз æмæ дæ сарæй 
Кæд тайы лæг æнамонд æмæ карæй, 
Мæлæтæй уæд цæмæн хъæуы тæрсын? 
ЛАТВИЙАГÆХСÆВ 
Ахсæв талынг у алфамблай... Уафæгау, 
Денджыз тухы йæ уылæнтæ-гауызтæ. 
Бæрзы цонгыл, фыруæздан кафæгау, 
Тар æркалы йæ цухъхъайы сау дыстæ. 
106 

Уары мит. Дымгæ тары ныууынæргъы, 
Раст куырмæджы цæуæгау, йæ фырмæстæй. 
Сысты зилгæ-ниугæйæ къухæлгътыл, 
Фæлæ нæй... нæй йæ разы лæджыхъæстæ. 
Кæрдæг — ногдзыд, æрныгъуылди, хъахъхъæны, 
Мит æй не суагъта дзурын-фæрæдийын: 
Æрдз дæр алы хатт хъæрахаст нæ фæкæны, - 
Цæмæй бамбарой адæм кæрæдзийы. 
Сабыр... Ахæм æхсæвы та удæнцой 
Æз фæмысин мæрдты, мæ дзæнæтау, 
Фæлæ де ’нæуарзт æмæ дæ уды кой 
Мæн нæ уадзынц фыссын æмдзæвгæтæ... 
ХЪЫСМÆТÆН 
Ды дæ мæ фæсдзæуин, хъысмæт! 
Дæ хорз мæнг у. Æрмæст дæ сонт у 
Мæ уды иударон рыстæн, 
Æнæхин зарæгау, æхцонтæй. 
Байрагау, уыд тæлтæг мæ зонд, — 
Дæуæн, лæппуйау, кодтон цума!.. 
Мæ сæр уыд бархийæ нывонд, 
Зæххыл цы нæ æрцæуа, уымæн! 
Кæд рох дæн амондæй, уæдцæр 
Мæ къух мæ нысаныл нæ исын. 
Хæрамæй не ’мбæхсын мæ сæр, 
Хæрзамæндтыл нæ бафтын дисы! 
Ныр цы?!. Йæ рады ис мæ зын, - 
Лæджы кар мæ бырсы йæ мæтæй, 
Æмæ йæ уацары кæрзын. 
Ды та?.. Ды... баззадтæ хъысмæтæй! 
БАЛТЫ ДЕНДЖЫЗ ЗЫМÆГОН 
Ныссалди денджыз. Их уарт æй æхгæны 
Æмæ хъæрзы бæзджын ихы бынæй. 
Æргъæвст кæсагдзау зарæгау ныккæны 
Йæ судзгæ рис хъæрæй. 
107 

Мæ сæрыл, урс рыгау, æнæсцух уары 
Лыстæг æгъуыз мит... Ам, 
Æвæццæгæн, нæртон сæрд дæр нæ хъары 
Лæджы зæрдæмæ хъарм. 
Нызмæлы денджыз, баст галау, йæ кæхцы 
Æмæ нынкъуысы арвгæрæттæм их. 
Уый кæд йæ урс хъадамантыл нæ хъæцы 
Æви фæци мæ сих? 
Мæ зæрдæ та йæ рагон хъару мысы, — 
Кæйдæр риссаг нæу бабыхсын йæ бон. 
Мæ дæс æнгуылдзы ихы бын фæтъыссын, 
Фæлæ у их... æндон!.. 
* * * 
Æмæ та ног цæрын... Мæ уды ’ууæнк 
Цæуы, цæстырухсау, мæ разæй. 
Мæ зæрдæ — рог, мæ сау катай — мæ фæтк, 
Мæхицæй никуы уыдтæн разы. 
Фæрныг дунейы райгуырдтæн лæгæй, 
Лæджы хъару мæ фидар уæнгты смал и... 
Бæсты хæрзтыл нæ кæнын зыд. Уæвгæ, 
Мæ уаг ивынæн ныр амал дæр нал и... 
Фæрдыджы рухсау, у мæ цин æргом, 
Кæмæндæрты æлгъыстаг у мæ ном та. 
Зæрдæвæндоныл никуы дардтон ком, - 
Æмæ цæуынц æвæстагæй мæ бонтæ. 
Уæдцæр мыл, ма кæ, ма фæрай, мæ бон, — 
Æз митыл дæр æрытауын мæ лыстæн 
Æмæ цæрын... Мæнæн у цард æхцон, - 
Мæ ном нæ уыдзæн адæмæн æлгъыстаг! 
ДЕНДЖЫЗЫ МАСТ 
Денджыз сабыр у... Цыдæр фæлгъауы 
Кæнæ дары хæларыл сау. 
Уылæн, хъал цæуау, хæрдмæ фæхауы, 
Стæй æрызгъæлы раст чырсау. 
108 

Мæй нæ хæдсæрмæ ныллæууыд хъенæй, 
Дардæй кæсагдзау хæссы йæ хъаст. 
Лæг йæхи мастæй фыддæр куы фены, 
Уæд æртайы, мыдадзау, йæ маст. 
МÆ ФЫРТМÆ 
Нæ дунейы цардæн нæ базыдтон мур дæр... 
Цы зонд дын ныббæттон, мæ фырт?.. 
Æз гомгуыбын сабийæ абонмæ, хурау, 
Æнкъардтон - цы ад кæны дзырд. 
Æз зонын, куыд арæхстгай уафы хæлуарæг 
Йæ къæдз-мæдзы саггæмттæй тын, 
Ыстæй йын фæззыгон хъуынтъыз бонты уарын 
Куыд ацæгъды уымæн йæ хъуын. 
Æз базыдтон, Семау, мæ рацæргæ азты, 
^он уайаг у, дуртæ — хæлаг; 
Йæ зæххыл æрмæстдæр йæ рæдау, йæ уарзтæй 
Ысвæййы æцæг рæсугъд лæг. 
Æндæр дын цы дзурон, лæппу, мæхиуыл?.. 
Æппæтæн ис джипп æмæ апп. 
Фæлгъау сæ дæхæдæг цымыдисæй иууыл, 
Ыссар сын радæхæдæг дзуапп. 
сидт 
Мæ нуазæн - къуымæл у, арахъхъ æви марг - 
Æз хъуамæ ныффæрсудзон — алыг и! 
Кæд уымæ æрхауди мæ сæрыстыр уаг, 
Уæд зонут - мæнæйуый фæрасыг и... 
Уæд сидын: фыццаджыдæр арфæгонд уæнт 
Æнувыд куыйтæ æмæ бæлæстæ. 
Йæхи чи нæ стауы, — сырд уа æви зæд, 
Мæнгардæй кæй зæрдæ нæ фæхъæсто! 
Уæд сидын: бæркады рæгъ ма уæд уæ мæт, - 
Лæгау лæджы номыл - сæдæ рæгъы!.. 
Куы ’рцæуа мæ афон, уæд — рацу, мæлæт, 
Тæргæ бæхыл! 
109 

АЛАЙНАДЖЫ ТОХ РОМАГ 
ХÆСТОНИМÆ 
1 
Æз цæрынæн нæ райгуырдтæн. 
Нæй мыл, ромæгтау, даргъ æвзаг. 
Мæн дæ ныхмæ æрцагуырдтой: 
- Та бан хас, ызнаг! 
Нæу нæ туггалд мæ азымæй, - 
Уый мæ хæстон цард амоны... 
О, куыд бæллыс, куыд разы дæ 
Ацы сау тохы амондыл!.. 
Бæх дæ хæссынæй не ’фсæды, — 
Уасы, фесхъиуы, баризы. 
У сæ цардамонд не ’фсæдгæн 
Баст нæ иуы уæлахизыл! 
Æз, æфсымæрау, уарзин дæу, 
Фæлæ тохы хъæр азæлыд, 
Уæд ызгъæры бын дадзинты 
Туг, ивылд фурдау, базмæлы. 
Æз дæ уындæй нæ бафсæдин, — 
Фидыцамад, ысгарбæрзæй! - 
Фæлæ ахсæв нæ иуы цин 
Хъуамæ сау нымæт бамбæрза. 
2 
Исдуг хъаматæ рог ныдзæвдзысты, 
Уаз ирон чызджы русты стæлфынау, 
Æмæ уæд цирхъытæ сау æдзæм куысты 
Арвмæ калдзысты судзгæ стъæлфæнтæ. 
У нæ карз æгъдау - сатфæдисонæн 
Радт фыццаджы бар ды фыццаг цæфæн! 
Рог куы ферттивы кард йæ фистонæй,— 
Нæу лæджы нысан, нæй лæмæгъ уæвæн! 
Дард ныззилдзынæ ды дæ сау фæринк, 
Тугæй айсæрддзæн уый йæ фæтæн гуыр... 
Æз ныхъхъæрздзынæн: О, мæ тох цин, 
О, мæ мады ’хсыр!.. 
110 

Стæй уæд — гъай-да-гъа! - сары арæнмæ 
Лæг цы нæ быхсы! - 
Æз дæу айсдзынæн комы нарæгмæ 
Уым мæ хъæлæсы. 
3 
Цирхъы рог цъыввытт анæры, 
Кæмтты азæлы сонт мыр-мыр... 
Къух ма зæрдæйыл авæры: 
О, мæ мады ’хсыр... 
УАЙДЗÆФ 
Гыцци, дæ царды райбонтæй 
Мæрдты бæстæм фæцыдтæ... 
Нæ хуры бын хæрзамонд нæй, 
Уый бамбæрста дæ фырт дæр. 
Дæ царæфтыд куыд бабыхсон - 
Æмырæй у мæ хъарæг?!. 
Дæхи бæсты куыд атыхсон 
Дæ ингæныл, ныййарæг?.. 
КЪОСТАЙЫ ХЪЫНЦЪЫМ 
Зæххон цардыл æнæввæрсон хуыцæуттæ! 
Уæ зæрдæты фæрныг хъуьщытæ нæй, 
Æмæ кæнут уæ тæппудæй æмвæндтæ: 
Мæ хорз - дæуæй, дæ хæрзæбон — мæнæй! 
Зырнæйзылдау - уæ иударон ныхæстæ... 
Æрхауы та бæрæгбонау сæ рад, 
Æмæ кæд ничи ракæсы сæ фæстæ, 
Уæддæр хæссынц уæхирдыгонау кад!.. 
Нæ сæрмæ хур, лæджы хъыгæй — æвæлмон, 
Æвдисæн уый, — нæ уæм цæуын хуындзау. 
Æмæ тæрсут - æппынæдзух нæ вæййы 
Рæстаг лæгæн тæрхонгæнæг Хуыцау! 
111 

ЗЫНГГУР ГÆЛÆБУ 
Уый зымæджы хъæдкъулы фасты баргъæвст. 
Хуыссыд тымбылтæй, талынг къуым - йæ цъысым, 
Ныууагъта-иу изæрыгон йæ ахæст, — 
Цыдæр фыста цырагъы рухсмæ фысым. 
Ысхъæлдзæг-иу! Æрцагъта-иу йæ ала, — 
Мæрдвынæйæ æрвыста бонтæ, азтау, — 
Æмæ-иу азылд сойдзырагъы алыварс, 
Кæлæнгæнæгау, удвæндиаг хъазты! 
Тæнбазыртæ, уæрццы айкау, - хъулон, 
Нысхуыста-иу йæ тæлтæг зæрдæ рындзæй! 
Дывдывгæнгæ-иу цырагъы тын-уылæн 
Цæртхуынкъ фæкодта, цъиусурау, йæ фындзæй! 
Ыстæй-иу цыма ног йæ сомбон мысыд, — 
Кæм æй фæндыд, æрбадтис-иу уым хъармы... 
Йæ дыв-дывмæ æрбамæсты йæ фысым, 
Æмæ йæ хъавгæ рацахста йæ армæй. 
Фæтарст, мæгуыр: æвæццæгæн мæ мардзæн... 
Æркаст æм фысым — гæлæбу æнахуыр: 
Фæлмæн бырынкъ, æндæдзаг буар, тардзæст, 
Æрттывта рухсмæ урс-урсид дæллагхъуыр... 
Æррæвдыдта йæ фысым дæр йæхицæн: 
Нывæрдта йæ æфсæйнаг къоппы цадæг, 
Æмæ дзы кæд йæ хуры рухс фæхицæн, 
Уæддæр æнхъæлдта фысым - бафсæст цардæй!.. 
Уый коммæгæс уыд... Къуымрæбын ныббырыд, 
Нæ хоста уый æфсæн дуар йæ сæрæй... 
Æрмæст-иу хатгай базмæлыд йæ чырын 
Тæссонд базырты ризæгау пæр-пæрæй... 
* * * 
Зæрдæвæндоныл чи батоны цард?.. 
Йæ рахиз фæрсты чи цыди Хуыцауæн, 
Гъе уымæ дæр фæсмоны рис æрхауы,— 
Фæндаггонау, фæмæнг кæны йæ ард. 
112 

Хатыр! - фæцæуы удрæбынæй хъæр, - 
Мæрдты зындон мын ма фæуæд æрмæджы!.. 
Фæтæхы арвмæ нарты фат-цæхæр, 
Дыууæ дихæй нæ зæрдæсæр ныссæдзы. 
Йæ дæлфадæй ныккæрзы гъеуæд лæг: 
Зынгыстьæлфæнау ферттывта мæ зæрдæ, 
Фæлæ зæры бон у мæ къæс нымæг, 
Мæ арты пиллон — ингæны фæзгъæртæ. 
Хатыр... Æмæ цы удæн уыди барст, 
Дæ фыдракæнд, мæрддзыгойау, дæ фæстæ 
Куы цæуа, уæд?.. Хуыцаумæ ма кæ хъаст, 
Лæгæн та макуы, макуы хъар дæ лæгъстæ! 
Цъыззыйы къуылых, — хин æмæ кæлæн, 
Дæуæй æз никуы ракурдзынæн хатыр, 
Ды мын ныббар мæ сонт рæдыд мæнæн 
Дæ мидзæрдæйы... барон лæгау, нартау!.. 
ЦАРДЫ ЦИН 
Цæрынмæ хъавын æви цард фæци?.. 
Цы фарн сагъуыди, ичъийау, мæ удыл?.. 
Ныххау дæ уаты, райсом ног æрчъиц, — 
Ныххойы чидæр тарваз æмæ худы!.. 
Ныййазæлы тьæлланг-мæллангæй ком, - 
Уый боны маргъ тæрс-къудзитæй ыстæхы! 
Ныхыйас хур, сывæллонау, æргом 
Ныццин кæны йæ базырты æртæхæй! 
Æз та хуыссын!.. Цæй сонт лæг и мæнæй!.. 
Зынгæмбæрзæнау, асхойын мæ хъæццул... 
Кæсын... Адзал мæ дæлфæдтæм фынæй... 
Цæугæ, сылваз! Ды рагæй дæ дзæгъæлдзу!.. 
Æмæ цæуын сæууон хурмæ, цæрын, — 
Мæ мидзæрдæйы сисын райгæ зарæг! 
Æниу æй зонын, иу афоны рын 
Уыдзæн мæ удæй хуры ’хсæн хæдарæн. 
113 

Фæлæ нырма мæ сагъæсы сæр нæу, 
Ыстæй мæ зæрдыл иу рæстаг дзырд дарын: 
Ис царды цин, йæ сæрыл кæн быцæу, 
Æндæр куырыхон, сиргæ зонд цы мары?!. 
* * * 
Куы раног вæййынц мæ мæстытæ, 
Куы нал вæййы цардæн фезмæдц, 
Уæд ферттивы æваст мæ цæстыты: 
Æрцæр та мæ уды, ме знæт! 
Куы дыл æвварс кæной кардзыдæй 
Гуымьздза фыркъа æмæ дзылы, 
Цы ис уæд рæдауæй, уарзынæй, 
Дæ сабыр — дæхи фыдбылыз!.. 
Ызнаг дæ ызнагыл дæ лæмæгъæй 
Куы нæуал нымайа царды, 
Цы уæлдай и уæд, цъæл хъæллæгъау, 
Дæ удæгасæй - дæ мардæй? 
Лæгау дын салам куы нал зæгъой 
Хæлæрттæ, — дæ хорз уæд рох у! — 
Уæд чи нæ бацæудзæн а зæххыл 
Йæхи уды сæрыл тохы? 
Хъæр нал хъуысы фидæн-амондæй, 
Уæртджын хæфсау у йæ фезмæлд, 
Уæд сидын: æрцæут рагбонтæй, 
Мæ удвидар æмæ ме знæт! 
БÆЛЦЦОН - ХÆСТОН 
Бæлццон дæн - уæхскыл рифтæгтæ, 
Нырма мæ нысан — дард. 
Рæстдзинады рæу уидæгтыл 
Æрзад мæнæн мæ цард. 
Æнхъæлдтон, сабыр, барагæн 
Вæййы рæсугъд йæ рад, 
Мæ уды къæсы зарæгæн 
Уьзди æрмæст бынат. 

Мæхи нæ ластон аууонмæ 
Фыдæбонæй, зынæй, 
Æрмæст мæ гуырцæй абонмæ 
Хæцын уыд рох мæнæй. 
Ныр та... Кæм кæнынц ивддзæгтæ 
Рæстуд æмæ мæнгард, 
Уым асхуыстон мæ рифгæгтæ... 
Мæ рæстдзинад — мæ уарт! 
ГОРÆТЫ НЫВ 
Мит уарыд урс-урсид тъыфылтæй, — 
Ныррыхыд рог пакъуыты зæй. 
Фынæй горæт уыд хъал йæ фынтæй, — 
Йæ уынгты цъиуызмæлæг нæй. 
Ныкъкъæдз и уынгдзырагъ, хæрисау, 
Æрсагъта тинтычъийæ худ. 
Кæмдæр - фæндыры хъисты ризын, 
Фæрныг сылгоймаджы ныххудт... 
Уыди сæнтурс дуне æдзынæг, 
Нымадта зæрдæ рæстæг тагъд. 
Цыдысты уарзæттæ... Тæдзынæг 
Сæ размæ згæ хæтæлтæй тагъд. 
Сæ цæстытæй тæвд рухс ныуулæн, 
Цъырдтой сатæг уæлдæфы ронг... 
Дзырдта зæлдагбоцъо лæппу лæг 
Зæрдæргъæвдæй цыдæртæ рог... 
- Ис амонд рæстæджы тæразыл, — 
Йæ хъиутæ йæм фæхæры лæг, 
Цæмæй æдылыйы ныхасæй 
Йæ хъуьзды ма кæна куынæг! 
Хъысмæтыл бон изæр нæ кæны, 
Зæрдæйау, — иугæндзон йæ цыд; 
Лæгыл æхсæрдзæнау ныккæлы 
Йæ дуне, — рухс æмæ фæлывд!.. 
Уæззау йæ ингæны уæлвæзыл 
Ныххуыссы иу афоны къæй!.. 
— Кæс-ма, цы рудзгуыты æмбæрзæн!.. 
Цымæ дзы дуканийы нæй?.. 
115 

ФЫНФЕНÆГАУ 
Уæд цыма æркаст мæнмæ Хуыцау: 
Сабийау, Зæхх хъазыди мæ разы, 
Æмæ цардмæ нал ардтон æз фау, — 
Нал уыди хæрам, тафигъæд, азым. 
Нал хъуыста нæ зæххы сурæй лæг 
Хотыхтæ ’мæ даугæнджыты богъ-богъ. 
Нал уыди йæ зын цардæй уынгæг, — 
Чи кæны рæстдзинадыл æргом тох. 
Уыд нæ дуне хурвæлыст, æнцой, — 
Мæлдзыгтавта гом къæйыл йæ зæрдæ... 
Нал уыдысты дам-думтæ, фыдкой, 
Касти алчи, хионау, кæстæрмæ. 
Фенкъуысти зæххы къорийыл рог 
Урс поэзи адæмуарзон Ирæй, 
Ничи тылдта, хъамайау, йæ цонг, 
Дард фыдæлгæй нал кодтой æртхъирæн. 
Зæрдæ кодта адæммæ хæлæг, 
Райдыдта нæ цард дзæнæттаг хонын... 
Ехх, мæ бон, куыд æгуыдзæг дæ, Лæг, — 
Цас хуыздæртæ бакæнын дæ бон у!.. 
Уый фын уыд, фæлæ мæнæн æхцон у... 
СОЛЬВЕЙГ 
А. Ахматовайæн 
Сæдæ азы мæм иу горæты 
æнхъæлмæ кæсы иу сылгоймаг. 
Назим Хикмет 
Хæхты уадтымыгъ миттæ хæссы. 
Хъæу — æгуыппæг, зæрдæйау... Зонын, — 
Уый дæ цæстыты арвæй кæсы 
Мæй æнкъардæй, Сольвейг. 
Уæлдæф, доны кæсагау, — лæгъз, 
Тавы йе ’рмттæ, мæнау, дæ рустыл. 
У дæ сонт хъуыды царды фæрæз, — 
Сомбон рухсæй уа хъуамæ рухсдæр! 
116 

Бæрзы цонгыл та ног цъар - дзыгъуыр, 
Цъиры зæххæй йæхицæн сойаг... 
Амонд?.. Раджы куы сахуыр дæ ды 
Уый фæстаг уысмыл, Сольвейг. 
Хæхты зымæг рæсугъд у, фæлмæн, — 
Уæд цы уалдзæг ныккæндзæн уагæр! 
Удсæрибар ды радтай мæнæн, 
Æз — æвæрæзы уавæр... 
Уый нæ уарзт у æгæрон æмæ 
У нæ цин та æрмæстдæр сомваг... 
Нал ыздæхын нæ къæсмæ, хъæмæ, 
Фæлæ ма рох кæ мæн, Сольвейг!.. 
* * * 
Фæдфæливгæ тындзы мæ цардæй рæстæг. 
Изæрмилтау, æрфæлмæн риуы маст. 
Æввæрсын ныр мæ радыл... Фæлæ зæрдæ, 
Фæстаг нæмыгау, бавæрдта дæ уарзт. 
Æз иунæг дæн, мæ хъуыдыйау. Нæ мысын 
Нæ дæу, нæ ивгъуыд. Дуне у æмыр. 
Ныссабыр афтæ, æмæ царæй хъуысы 
Хæлуарæджы мæстæг тынты зыр-зыр. 
Æрæгвæззæджы митхъæлæс æврæгътæ 
Æрныуæрстой сæ уазал æрмтты хъæу. 
Æз нал хатын, - лæг домы амонд уæгъды 
Æви дæ удæн ферохгæнгæ нæу?.. 
Тæхæг мæргъты изæр кæнын фæндараст, — 
Сæ сонт тъæллангæй нал арауынц хъæд. 
Кæм вæййы лæг йæ цæугæ царды уа раст, 
Фæлæ ма циу ныр ивгъуыд бонтыл мæт?.. 
Мæ ивгъуыд сонтмæ мæн мæ къах нæ хæссы, 
Æниу нæ байсыст хиуарзон рæу-хъыг. 
Сæ къух хæлæрттæ ауигъынц мæ къæсыл... 
Хæрзæбон уæнт! Нæ мæ хауы цæссыг. 
117 

Уæдæ ма уæд цæмæй тæрсын, цы рынæй 
Æмбæхсы уый мæ хъал зæрдæ мæнæй... 
Мæлæтæн — раджы, байрæджы — цæрынæн, 
Æмæ дæуæн та ферох кæнæн нæй. 
* * * 
Цымæ ныр та кæй аргъуаны зæд дæ? 
Цы лæг дæм кувы зорыгуыл, фæсусæй? 
Дæ сонт буарæн йæ сагъæссаг зæлтæм 
Цы цæстытæ, цы æнгуылдзтæ фæхъусынц? 
Кæй цинаг у мæ тæргай уды зын, 
Зæрин æнгуырыл чи аззад, кæй нæлгæф? 
Мæнмæ кæсы, цыма цъæх арвы бын 
Ныры онг дæр дæуæй улæфы уæлдæф. 
Æмæ æхсæв, куы ссæуы уд хъуырмæ, 
Йæ рафт-бафтæй куы нал фенцайы зæрдæ, 
Мæ базыл уæд фæагурын, куырмау, 
Дæ дзыккуты сæлæф зæйтæ мæ тæвдæй. 
* * * 
Ног та федтон æз дæу. 
Æмæ базмæлыд туг... 
Ды - кæдцæрау рæдау, 
Ды — æртæхау рæсуг! 
Уынджы, сатæг бæрзау, 
Ды фæцæуыс хъæрæй. 
Сонт чызгайы уæздан 
Дæу нæ ферох сæрæй. 
Æз дæ фæстæ кæсын, 
Æмæ рох у мæнæй: 
Уый дæ уындæй тæрсын 
Æви царды зынæй? 
Æз нæ зæххыл цæрын, 
Цæмæй боны цъæхыл 
Хъусон арвы нæрын: 
Нæй дæ хуызæн зæххыл! 

Уæдæ ног у дæ бар — 
У мæ цардæн фысым, 
0, мæ рагон хæлар, 
О, мæ уды чысыл! 
СЫЛГОЙМАДЖЫ АМОНД 
Лæджы фæндтæн мæлæт кæны кæрон, 
Фæлæ нæ уыди уымæй саст сылгоймаг. 
Æвзонг уьщтæн, рæсугъд æви зæронд, 
Уæддæр мæ ном уыд адæмæн сæ койаг. 
Æз та нæ тыхстæн амондыл... Æз æй, 
Лæппын цъиуау, мæ армы дзыхъхъы хастон. 
Фæндыд-иу мæ - уадз, рахъомыл уа, стæй 
Æндæр зæрдæйы саразæд йæ ахстон. 
Мæ рæсугъдæн нæ фехъуыстон йæ хъæр, 
Къуылымпыйау дзы никуы уыдтæн райгонд. 
Кад, номыл уыд мæ тухитæн сæ сæр, 
Поэты цин — мæ амонд. 
Нæ фæивгъуыдта уыцы хорз мæнæй, 
Фæлæ мæ сбаста, йе стыр монц та рафтыд: 
Æцæг амонд æнæсæрибар нæй, 
Æнæ адæм Хуыцау куыд нæ ис, афгæ... 
* * * 
Мæ къæсæй ацыдтæ... Ныр бамбардзынæ мæн, — 
Мæ мидзæрды кæндзынæ, мæ хур, тухæн. 
Кæд у ныуарæй донгъæрис фæлмæн, 
Уæддæр ын нæй, уæрдæхагау, ыздухæн. 
Хæрзæбон у, мæ сонт хæлар!.. Мæ ном, 
Зæдæмбалау, дæ рахиз фарс лæудзæни, 
Æндæрыл-иу фæдар ды сау æргом, 
Мæ удыл та ныхъхъуыргæ сыг кæлдзæни. 
119 

* * * 
Къæвда митыл нызгъалы йæ цæссыг, 
Уый сæрдыгон у æви марты? 
Арвæй ракæсы мæй, къæмдзæстыг, 
Раст æвзонг чызгау искæй уаты. 
Тар, кæсаджы лæппынтау, ахсы, 
Калы дзыпмæ бонæн йæ зынтæ... 
Мæнæй ферох уыдзысты ахсæв 
Мæ фæсмонтæ æмæ дæ былтæ. 
Ды мæн уыдгæ, фæлæ дæ уарзтæй, 
Æхсоны цæхæрау — дуры, 
Уыд мæ уды сæрибар ахстау 
Хъызт боны дæр æмæ хуры. 
Цæсты раз та — дæ цæсгом, оххай, 
У зæрдæхцондæр рухсæй... 
Ды — кæйдæр, мæнæй баззадтæ рохы 
Ахсæв... æнустæм. 
СЫЛГОЙМАДЖЫ ФÆНДОН 
Ус нæ ары йæ рыстæн хъузон, — 
Зæрдæ-тары цæст дард уыны... 
Мæн дæ хъæлæс фæфæнды хъусын 
Хъалы уа, фыны... 
Фæлæ айсæфт мæ уды аууон, 
Æмæ аззад мæ хур быныл. 
Цæссыг рустыл нызгъæлы... Сар уон, — 
Пецы нал лæууы зынг зынгыл. 
Нал дæ мæн æмæ цæй куыд барон 
Ныр дæ фыртæн уа, дæуæн?.. 
Æви не ’хсæн мæлæт у арæн, — 
Нæй дæ удвæндæгтыл цæуæн?.. 
Уынджы митдзырагъ миттæй хъазы, 
Цæстныкъулæгау, ферттивы — хин... 
Дæу æцæгæлонæй дæр уарзын... 
Ды — нæ мæн, нæ — дæхи!.. 
120 

Ныр куы фестис бæргæ мæ цуры, — 
Мигъау айсæфид риуы мæт, 
Æмæ ссарин нæ зæххы сурыл 
Æз мæлæтæн мæлæт! 
* * * 
Адæм барын нæ зонынц, 
Уарзынц буцтæ кæнын... 
Раздæх, цардмæ дæ хонын, 
Æмæ сног уа нæ фын!.. 
Цин мæ уды зæйуатыл, 
Митау, базмæла рог, — 
Рох поэзийы артмæ 
Ногæй баххæсса цонг... 
Хъуыды суæгъд уа йæ нымдæй 
Æмæ басæтта уд, — 
Де ’ппæт миты фыдуындæй 
Ды кæй уыдтæ рæсугъд!.. 
Æмæ амонды армæй 
Æз нæ уыдзынæн цух, 
Кæд мæ уадулты хъармыл 
Ног ныдзæва дæ къух! 
ЗАРÆГ 
Ацы сатæг, ронгамæст уæлдæфæй 
Æз æдзух мæ мидвыны дæр тарстæн... 
Ма ацу, дæ сау дзыккуты тæфæй 
Æз, нывондау, дунеимæ баст дæн. 
Æз рæвдауын, буц кæнын нæ зонын, 
Зарæджы лæгъстæ кæнын æрмæстдæр: 
Ма ацу, зæрин дунейы бон у. 
Арвы бынмæ — минмырон хъæлæстæ! 
Уæлæ арвы стъалыты рæгъауы 
Иу уыди мæ сыгъдæг уарзтæн азым. 
Ма ацу, дæ цæстыты рæдауы 
Уый, кæсаджы бур лæппынау, хъазы. 
121 

Нæу мæнæн ныронг æрмахуыр амонд, 
Баст нæ уыдтæн никуы йемæ ардæй. 
Курын дæ æз иунæг хорзæх абон: 
Ма ацу мæ цардæй!.. 
* * * 
Сæрд у, фæлæ хуры ’ртау нæй. 
Уæларвæй æмыр сæх-сæх хъуысы. 
Мæхи уд дæр ферох мæнæй, — 
Æз нал зонын мысын. 
Уæддæр мæ æргом дзырд фæнды: 
Цы ’мбæхсон дæуæй дæр мæ тæппуд! — 
Æрвнæрдау, мæ зæрдыл æрлæуут 
Мæлæтæмæды!.. 
Мæлæтæй, куырм галау, мæ маст 
Къæйных цæсты дзагъултæй исын; 
Дæуæн та дæ зæрдæйы раст 
Мæ удрæбын риссы. 
Ныззары та бонвæдис маргъ, — 
Сæуæхсид та райгуырд!.. 
Мæ рухс бон, æхсæвау, у даргъ, 
Нæ дзы вæййын райгонд. 
Дæу мысын мæ удæнцой нæу — 
Хъæрзæгау ыссæуы мæ дзыхæй: 
Æз мысын æмдзæвгæты дæу... 
Æмдзæвгæты тыххæй!.. 
* * * 
Ды цы горæты цæрыс, уым 
Раджы ахуыссы мæй, — 
Урс цырæгъты æрхуым 
Ризы тары хъæрæй. 
Гъемæ аив уынгты 
Мигъæй азмæлæн нæй. 
Чи куыстыл, чи фынгыл 
Бады райгонд, фæрнæй. 
122 

Уым мæ сыгъдæг бæллиц 
У фæрныг лæджы бар... 
Уымæ не сты æмхиц 
Рог фæсмон æмæ сар!.. 
Уый дыл не ’вæрдзæн фау, 
Цард æм цинау кæсы... 
Ныр дæ уды рæдау 
Уымæ амоцц хæссы!.. 
Уæд ды та?.. Дæу цæрын 
Ног фæнды, фæлæ хид 
Нал и цардмæ... Нæры 
Зæрдæ — уалдзыгон мит!.. 
Не ’хсæн — рагбонты зæхх, 
Уымæн чи скæндзæн аргъ!.. 
Арвы урс-урсид цъæх 
Фады урсхъулон маргъ!.. 
Ныхыл дзыкку тæлфы... 
Бафснай, худ ыл æрсадз!.. 
Уыцы мысинаг фын 
Рохы баззайа, уадз!.. 
Тар у рухсмæ æмхиц, 
Æмæ ахуыссыд мæй... 
Цæй, дæ сыгъдæг бæллиц 
Хурау бахиз мæнæй. 
Бады рудзынджы уадултыл мит, 
Цæссыг тарвазыл зул-мул æрхъуызы... 
Уый мæ ивгъуыдæй абонмæ — хид, 
Митдон ивылы уатмæ дæ хуызы... 
Мæн дæ мысын нæ фæнды... Ыстæг, 
Урс пылыстæг дæр бамбийы мæры... 
Æз ныффысдзынæн ахсæв фыстæг, 
Æз — мæ удæн йæ сусæг фыдхъæрыл... 
Арвыл миты гæбынатæ хизынц, 
Нæууыл, урсхъуын уæрыччытау, кафгæ. 
123 

О, мæ дуне, мæ къухтæ куы ризынц, 
Уæд куыд разынд мæ зæрдæйæн рафтæн?.. 
Æз дæу уарзтон, фыдæлты мæсыгау, — 
Рох, сæрыстыр, æрхуым, æнкъардæй, 
Фæлæ раздæхæн нал и, цæссыгау, 
Ныр дæуæн дæр мæ уарзт, мæ ардæй... 
Æз ныффысдзынæн ахсæв фыстæг, 
Æз — мæ уазал зымæгæй, мæ хуымæй... 
Уый дæумæ у, мæнмæ, æмæ стæй 
Цардæй иппæрдæй чи баззад, уымæ... 
Уæдæ райдайæм дзурын æргом!.. 
Уыд, тæркуарынау, рогдив хицæн... 
Нæ, нæ мын уыд тæппуда цæсгом, 
Нæ, нæ дæм фыссын ницы!.. 
ЧЕНДЗЕ1 
Хь. Л-йæн 
Ацы цардæн поэт у æвгъау... 
Кæд мæ зæрдæйы растæй 
Уæлæ уыцы æвæлмон Хуыцау 
Тарст мæ авдæны бастæй. 
У лæджы зæрдæ хъулон, дзыгъуыр, 
Раст бæрзы цонгау, — тасаг, тæссонд у. 
— Байрай, цард! — уый фæзæгъы, мæгуыр, 
Фæлæ чи ’ууæнды ницæйаг зондыл. 
Абон хурбон у. Митдзагъд, æцæг, 
Нæ, зымæг у, нæ — уалдзæг, 
Дæуыл рацыд æнусы æрдæг, 
Уый æгъгъæд у фыддзардæн. 
Ды фæцыдтæ æгъдауы фæдтыл: 
У рæсугъд æмæ коммæгæс, барон. 
Уыцы сагъæссаг риуы фæндтæй 
Райгуырд Иры фырт — Нарон. 
1 Ч е н д з е — Къостайы схæссæг мад. 

Царды аууæтгы, судзгæ фынау, 
Мадæй раст у сылгоймаг. 
У йæ уды æнувыд — æгъдау, 
У йæ хъæбул йæ койаг! 
Нæ, ныййарæгæн ивæнтæ нæй, 
Фæлæ уыцы æхцонад — æбæрæг, 
Æз фæистон дæ уды фæрнæй, 
Уæнт фæрнæйдзаг дæ зæнæг. 
Иунæг амондмæ баххæст мæ цонг: 
Ацы царды рæстаг у мæ зæрдæ... 
Бирæ азты ма дзур-иу мын ног: 
— Рацу мидæмæ, хъæбул, æвзæр дæ! 
* * * 
Мæ мад Софяйы мысынæн 
Абоны бон у мæ райгуырæн, 
Рухс хур нытталынг дæуыл... 
Хъарæг, фæлмæн мигъау, райвылы, 
Дзыллæ сæргуыбыр лæууы. 
Комы ныдздзыназы уаддымгæ, 
Миттæ ыздухгæ хæссы. 
Уый кæд мæ дуне æрбауынгæг, 
Æви мæ зæрдæ тæрсы? 
Чидæр та адауы сигæцыл 
Карды къуымых фæрстæ ног; 
Талынг лæскъдарæнæй, сцдæгау, 
Бауасы сау хъуджы род. 
Халæтты марой, сæ цъæхахстæй 
Базмæлы мигъдалынг хъæд. 
Иу цард нæ фаг кæны сагъæстæн, 
Иу бон кæуынæн — æгъгъæд. 
Урс дуне сау рон æрбабæтгы, 
Сыджытыл белтæ хъæрзынц... 
Митау нызгъæлы дæ табæтыл 
Зæрдæйы сусæг цæссыг. 
125 

•* * * 
Ды уарзтай мæн дæ хивæндæй, рæстæгмæ, 
Фæцьщтæ ныр æмæ фæцæр фæрнæй. 
Кæсын, æрвдзæфау, æз, мæ хур, дæ фæстæ, - 
Фæрныгау макуы рахъаст кæн мæнæй. 
Дæ карз фæндоныл разы дæн... Уæу-уæй, 
Сыхырнайау ыскæлдзæг и мæ зæрдæ, 
Æвæццæгæн, рæствæндæгтæй нæ фæдæ, 
Æндæр цы зæд æнхъæл уыдгæ мæнæй. 
О, рухс дуне! Цы уарзт-уæлмонц æмбæрстай 
Æмæ йæм никæд баххæсти дæ къух... 
Æвæццæгæн, нæргæ монцæй ысцух 
Мæ риу, — 
Уæдæ куыд нæ фæдæ мæ хъæстæ! 
Фæрныгау макуы рахъаст кæ мæнæй. 
Нæ тагъд кодта æргом ныхас зæгъыныл, 
Йæ цæстыхаутыл судзгæ сыг хъызыд. 
Цыбыр æнгуылдзты урс-урсид тæдзынæг 
Йæ даргъ дзыккуйы тар хъæдмæ хъуызыд. 
Тæссонд астæумæ бавналын æввонгæй, 
Æрдыны къæдзау, бандзыг ис мæ къух, 
Йæ цæстыты дыууæ цады-иу ногæй 
Кæрæдзи ивтой сау тар æмæ рухс. 
Быдираг донау, иуафон æрфæлмæн, 
Йæ сонт хъæлæс та басгуыхти рæдау: 
— Хатыр мæхи зæрдæлæууæн, мæ... 
Æз... Афтæ... Æз нæ уарзын дæу. 
ÆХСÆВЫ НЫВТÆ 
Æз федтон бæрзбæлæсты пъатæгæнгæ тары, 
Тыхсти сæ уæрджытыл зымæгон дымгæ — хин. 
Ныттыхтой-иу дæрдтыл сæ къухтæ æмæ та-иу 
Кæрæдзийыл æрбаппæрстой сæхи. 
126 

Сæ фарсмæ — раст тæгæр. Нæ бакуымдта æнкъуысын 
Тыхдымгæйæн, бæрзæндты касти дард... 
Уый хъахъхъæдта, лæгау, бæлас-лæджы сæрыстыр, 
Йæ иугъæдондзинад... 
Рæсугъд дæ, уый зоныс, 
Нæ базыдтай, хурау, сæттын. 
Мæ уд мын æвзоныс 
Дæ хиуарзон уды фæндтæй. 
Æз раст дæн, ды — бараг, 
Уæлахиз хæстонау, рæдау... 
Æвзонг царды зарæг 
Мæнæн у æвгъау! 
Фæцæр мын рæсугъдæй, 
Сыгъдæг зæдау рухс уæд дæ ном, 
Мæ зæрдæ, мæ удæй 
Ды хъазæнхъул ма скæ, мæ бон!.. 
ÆЛГЪЫСТ 
Дæ зæрдæ де ’вдисæн, поэт, — 
Нæй ингæнæй фæстæмæ лидзæн, 
Æмæ кæд агуырдтай дæхицæн 
Æрмæстдæр ном, кæд нæу дæ фенд 
Хъызт боны — артау, саг дзыллæйæн, 
Дæ фæндаг — урс зæлдаг цыллæйыл, 
Æмæ дæм хи удæнцой дзуры 
Дæ заманы фыдцон — фыдцуры, — 
Æлгъыст фæу! Нæ сау зæхх мæрз, 
Цагъарау — игæрæй. Фыд зинау 
Дæ фæдыл судзгæ фæсмон зилæд 
Æмæ йын макуы ссар фæрæз! 
127 

ФЫДÆНХЪÆЛ 
Æрцыд рæстæг. Ног ауыгътон мæ къух 
Мæ хъал митæ, мæ загъд-замана, тохыл. 
Хæстæг, æрдхордмæ уарзонад ысцух, 
Къуымых ызнæгтæ баззадысты рохы. 
Сыгъдæг, цъæх-цъæхидæй æрттивы арв мæныл, 
Сæнтног дуне — поэзийы цъæх галуан, 
Дæ разы та мæ зоныгуыл лæууын 
Æмæ мыл комдзог макуы рацу, мауал. 
Æрцыд рæстæг. Æз ферох кодтон ног, 
Цы у цæрынæн царды муртæй койаг: 
Фыдыбæстæ, дæуыл хæцыд мæ цонг, 
Зæххау æнæхин уд сылгоймаг. 
Ирвæзт — сымахæй. Базыдтон мæ бон. 
Цæрын уæдцæр та бонæй-бонмæ. 
Гуырдзæй — рæстылхæст, удвидар — мæ конд, 
Мæлæт дæр нал кæсы мæ коммæ. 
Дæуццаг — мæ ном, мæ цардарæзт, мæ кар, 
Мæ ингæныл ныззæй кæндзысты даутæ. 
Адзалы онг мæ уд уыдзæн мæ бар 
Æмæ цырагъау судзгæ кæнон хъуамæ. 
24. II. 1980 
* * * 
Хъæуы ма уысм — ныггуыпп кæндзæни уарзт. 
У сонт хурæн йæ фаззæттæй мæ зæрдæ, 
Æмæ кæд ды быны-бынтон æвзæр дæ! - 
Тæрхоны лæгау, æз уыдзынæн раст. 
О, сфæлдисæг! Ды дæр уыдтæ хæлæг, 
Нæ рог хъысмæтыл рацыдтæ фыдхинæй... 
Кæд у сылгоймаг мах фæрскæй æцæг, — 
Йæ фыддæрадæн чи ’рымысыд зины? 
Мæн дæ — дзырдамонд, алкæмæн æнад, 
Мæлæтау хивæнд разынди нæ рæстæг. 
128 

Сты барæнтыл мæ хиуарзон, мæ цард, 
Мæ удмæ та æрæввахс кæны фæззæг. 
Æмæ лæгæрдын хъæпæнты дæумæ, 
Нæртон лæгау, — мæ фыдбылыз мæ разæй... 
Бæрзонд арвыл, тымбыл къæйау, фæлмæй 
Цæстныкъулгæ, æвæрæзы мæй хъазы. 
* * * 
Ис зæххыл урс нымæт, уæдцæр 
Ныххуыссыд комы рæбын мæйдар. 
Фьзд зымæг ихуазал фæттæй 
Æхсы æдзæрæг къæс кæцæйдæр. 
Фынæй хъæуæй нæ хъуысы цитт, 
Арт пецы нал кæны йæ сæрæн. 
Æз — иунæг. Тары уары мит, 
Зæххыл йæ рагон фæтк æвæры. 
Хæссын цыбыр ивгъуыдыл цæст, 
Мæ зæрдæйы — æнæнцой сабыр: 
Ныр царды тохæй сты ирвæзт 
Мæ уды хорз æмæ йæ азым. 
Нæ хæхты урс-урсид тызмæг, 
Бæгънæг хъæды уæззау æдзынæг — 
Мæ хауæггаг хъуъвдыты цæг, 
Ирвæзты хос æмæ ныхкъуырæг. 
Бæстон хорзыл та у мæ сидт, 
Зæрин зæхх мын ныгъуылы тары, — 
Цыма ракетæты æхситг 
Мæнмæ ныхыйас дæр нæ хъары!.. 
Æрмæст ма базмæлы, хъæрзы 
Мæ хъуьвды рох уды къуындæджы: 
Мæ номыл чи æвзары зын, 
Кæнын æз уьвдонмæ æрæджы!.. 
Кæм тауы бурбоцъо мæнæу 
Хуымгæнæг, уым хъæуын æнæмæнг; 
Ыстæй мæ уарзонæн кæм нæу 
Æхцон фæрныг дуне æнæмæн!... 
5 Хаджеты Таймураз 

Æмæ та хох-рындзыл лæууы 
Мæ зæрдæ, сонт лæппуйау, — дарддзæст. 
Фæсмоны зарæгау кæуы 
Мæныл мæ дард фыдæлты артдзæст. 
ИЛАС ÆРНИГОНЫ МОНОЛОГ 
(Дард Хурыскæсæны. 1913) 
Ам ме ’нусон катай мæ риуы нæ цæуы, — 
Мæ уд мын æлвасы мæ хъуырæй... 
Мæ хæстдзагъд Ирыстон, фæцæуын, æрцæуын 
Æмæ та дæ ссарын мæгуырæй... 
Цы хорзмæ бæллыди уæвгæйæ дæ фæдон?.. 
Хæтæнхуаг — йæ исæй, йæ бонæй, 
Уæдцæр, дам, фæтæха зæрин саг — йæ фæндон 
Дунемæ фыдыбæсты номæй!.. 
Мæ тых дын хъызт бонты нæ уыди уæлæфтау, 
Нæ истон дæ ирд ном хæлынæн... 
Тæхуды, йæ райгуырæн зæххы сæрвæлтау 
Кæмæн фæцис фадат мæлынæн!.. 
* * * 
Уæдæ, кæм и фæндон хæрзтæ зæххыл! 
Нызмæлдзæни рæаджы нæ кæмтты уалдзæг, — 
Æрвон тыгъдады урс — рæсуг цъæхы 
Уыдзынæн æз сæнтног дунейæн уазæг! 
Къуытты бонтæ мæнæй уыдзысты рох, — 
Сыгъдæг хъыгтæ, æхсæвдзырагъы ризын... 
Нынкъуысдзæни йæ арф рæбынтæм хох, 
Зæйуат тæссары ноггуырд уæрыкк хиздзæн! 
Ныззилдзæни уæд дзывылдар йæ къæс 
Нæ хъуынаварс, нæ мадзура чъырыны, 
Мæн ма хъæудзæн нæ дунейы æрмæст 
Цæстыдзаг — рухс, чысыл фадат — цæрынæн. 
Мæ зæрдæйы та сулæфдзæн цъæх арт, 
Рæудымгæ та йæм бассивдзæн йæ дыстæ; 
130 

Цæудзæни та æрдуйы хидыл мард, 
Æмæ фæсномыг нал уьздзæн мæ рыстæн. 
Нæ хатдзæн хъуьзды нæ — æнус, нæ — кар, — 
Нырриздзысты мæ уалдзæг æмæ абон. 
Цы уысм цæуы мæхи удыл мæ бар, 
Уый басгуыадзæн, мæ рох ивгъуьздау, амонд! 
РАЗДÆХ 
Чызджы зарæг 
Ма уарз, уæдцæр мæ нæ уыдзынæ рохы. 
Цу та, дæ рахиз фарс — æз æмæ зæдтæ! 
Барын, мæ сæнтты æнувьзды охыл. 
Раздæх! — 
Сæнтурс митыл хиуарзон фæдтæ. 
Дымгæ ныууигъы бæрз бæлæсты ниугæ, 
Сысты, æдзæрæг — йæ къуымтæ, йæ фæзтæ. 
Цардæн нæу уды фæндийæгтыл ивгæ, 
Науæд мæлæтæй кæд фæтарсти зæрдæ! 
Уарз мæ, мæ дуне, æлгъыстау, 
Нытталынг æнæ дæу!.. 
Уарз мæ, нæ хицæны рæстæг 
Кæй æрцыд æнæмæнг. 
Зонын: мæнæй ды нæ уьздзынæ никæд, 
Уарзын: мæ уавæрæй, амондау, райгонд... 
Раздæх! - 
Мæхицæн ныббарын мæ хивæнд, - 
Абон, фæстаг хатт ма абон! 
Рустыл нызгъæлы, мæ худæгау, цæссыг, 
Артау, æбæрæгмæ ивазы зæрдæ. 
Ма уарз, æз иувæрсыг уарзтыл æввæрсын, 
Хурау, мæ риуы æвæрд дæ! 
Уарз мæ, мæ дуне, æлгъыстау, 
Нытталынг æнæ дæу!.. 
Уарз мæ, нæ хицæны рæстæг 
Кæй æрцьзд æнæмæнг!.. 
131 

* * * 
Лæг рæвдыдмæ æнхъæлмæ кæсы — 
Хо, æрвад у, хæларæй, 
Кæд нæ уаид йæ сабыр къæсы 
Удæй зонды ’хсæн арæн. 
Лæг рæвдыдмæ æнхъæлмæ кæсы 
Уа пахуымпар, фыййау æви хицау. 
Хур лæджы удыл, мадау, тæфсы, - 
Уый нæ кæны йæ хъæбулты хицæн. 
Æмæ сабийы пух русы хъарм 
Ног куы ныдзæвы рустыл, — 
Мигъау айсæфы зæрдæйы тар, 
Риуы февзæры рухс тын. 
Мæн Хуыцауæй цы амонд фæци, 
Уый нывондæн æрхæссин, 
Кæд рæвдауын лæджы уды цин 
Суид хæрзамондау зæххыл. 
* * * 
Ныффæлладтæн æнæуарзон цæстытæй, 
Æнæномæй, æвæрæзæй, æгадæй. 
Сты худæгау мæ раздæры мæстытæ, 
Фæсмоны мигъ мæ риувæйнæгыл бады. 
Уæд циу фæсмон? Æви нæ уыд мæ уарзт 
Зæйраскъуыдау, нæ-иу куыдта сылгоймаг 
Нæ хицæныл, æмæ нæ хаста маст, 
Цы чызг уыди мæнæн рæстæгмæ койаг. 
Циу ном? Кæд-иу мæ фæзынды сахат 
Рæстаг лæгæн ныфсы хос уыд — бæрæгбон. 
Ныттыхта-иу мæ йе ’ндон æрмтты уад 
Æмæ нæ уагъта ихуарын æмгæрон. 
Æвæрæз! — уый мæ рахæцæн, мæ фæрæз, 
Цæмæй мæ цард ысбадтаид йæ гаччы: 
Уа арвы рон фыдвæндæгтыл мæ пæлæз, 
Æмæ мын уа къæвдайы саха адджын. 
132 

СЕ ЗНАГЫЛ МÆ ЧИ НЫМАЙЫ, УЫДОНÆН 
Лæгæн нæ уыд сымахты æхсæн кад. 
Уæ иунæг тох — пайда зонгæтыл, мулкыл. 
Æрдзы фæткæй, æвæццæгæн, ысбадт 
Уæ ном къуыдыр калм æмæ зулкъыл. 
Уæ хъуыды у, куыройы нукау, раст: 
У бонзонгæ, козбау æмæ нымдсабыр, 
Лæджы фыртæн-иу макуы ракæ хъаст, 
Хæссы, зæгъгæ, дæ хуыздæры уд сау рын. 
Уæ царды бонтæ уе ’нгуылдзтыл нымад 
Адзалы онг. Æппæтмæ дæр цæттæ стут: 
Æхсары уысм уæ хуыкком у æфснайд, 
Цъæх арвы бын тымбыл гуыбын æфсæст у. 
Къуырма Хуыцау сымахæй хæры ард, 
Уæ развæдыл — фæлмæн æмæ лæгъз цъæнут. 
Фыднизау мын уæ уынд дæр у æнад, 
Фæлæ уæдцæр уæ фæндиаг фæцæрут. 
Мæн та фæнды, — мæ куывд хæссын æргом, — 
Уæ хъузонтæй мæ нал хъæуы æрвад дæр, 
Уæлон царды уа, м ’адзалы кæрон, 
Æхстбæрцмæ-иу лæуут мæ удæй дардцæр. 
ДОМБАЙЫ ЦÆССЫГТÆ 
Парчы æфсæнбыд лæсгæры бæрæгастæу 
Мардæй сыл домбай хуыссы. 
Йе ’мкъай йæ уæлхъус ныджджих и, уæрагсастау, 
Мардмæ кæсы. 
Рог ыл æруадзы, мæцъистау, йæ дзæмбытæ, 
Рустыл — йæ цæссыгæй фæд. 
Хом фыдмæ не ’вналы, сусæгæдзæм куыдæй 
Дзуры йæ мæт: 
«Дунейы тар мыл дæ уындæй æрбабон и, 
Ардæм куы ’рбахызтæ, уæд... 
Артау мæ тавта дæ уды рухс абонмæ, — 
Айсæфт мæ мæт!.. 
133 

Цард-иу мæм мидвыны касти сæрибарау, 
Цыма æфсæйнаг æмбонд 
Цæсты раз атади... Удæнцой, хибарæй 
Скодтаин цот... 
Уæнтыл æрбаппæрстон цингæрц — мæ уæлæфтау, 
Барцы хъуын сыстади рог! 
Гъеныр мæ афтид цыппар къуымы балхъывтой 
Аркъауы ног...» 
ÆЗ ЗЫНДЗЫНÆН 
Дуар-иу гомæй ныууадз — зындзынæн!.. 
Айсæфы хур бон, феккуырсы къада. 
Чи зоны, иубон д ’арты ивад зынджытыл 
Бафу чындæуа цъупп былтæй цадæг. 
Фемæхса уадултыл рихиты уазал, 
Йе ’рмтты дæ хъавгæ ныттуха дæ хæддзу. 
Де уæнгты дыз-дыз, кардæй цæф назау, 
Гоби цæстысыгтæ кала мæ хæдцур. 
Рохы уыдзысты дæ сагъæс, дæ бустæ... 
Донау, ныссур и дæ хъару мæ фæстæ. 
Къух дæр мыл ауыгътай раджы... Æнустæм. 
Ног та дæ судзы мæ хъæстæ. 
Бирæ фæкæудзынæ афтæ мæ риуыл, — 
Хъулон рис никуы фæзоны ныхæстæ. 
Дун-дунейы та дын — уарзт уа, тæригъæд — 
Иунæг уыдзынæн æрмæстдæр. 
Гъемæ та худцзысты, ферттив-фæзынæй, 
Удæргом цæстыты сатæг изæртæ. 
Дурын та фынгмæ хæсгæйæ, зæгъдзынæ: 
— Оххай, зыдта йæ мæ зæрдæ... 
УАЛДЗÆГ 
Нымпылди, фистау, тæгæры цъæх сыфтæр, 
Къæвдайы саха уазалы ныттар. 
Ныргъæвсти уалдзæг. Ды мæнæй фæцыдтæ, — 
Мæ амондыл цыди, мæ хур, дæ бар. 
134 

Сылгоймаджы уарзт рог вæййы, мæнгæфсон. 
Бæрзы цонгау, дзыгъуыртæ у йæ монц. 
Дæ уарзтыл нал и дзырд, фæлæ мæ ныфсæн 
Ды ахастай йæ рагбонты фæлгонц. 
Цæуыс мæнæй, — тæссонд æмæ сæрыстыр, — 
Дæ цæстыты фæсмоны катай, сар... 
Цы нæ вæййы, фæрыстæ кæд мæ рыстæй, 
Уæд-иу мын æй, мæ рох дуне, ныббар. 
Цы саразон, — гуымиры хохаг, сонт лæг, — 
Уыд ме ’хсызгон æнæнхъæлæджы тас. 
Æз уарзтон дæу æмæ-иу кодтой бонтæ 
Мæ цардимæ фыдæбоны ныхас. 
Ныффæллайы лæджы хъуыдытæй рæстæг, 
Фæлæ сыл зæрдæ никуы кæны тагъд... 
Æз мысын: къæвда алыгъди дæ фæстæ, 
Дæ дзыккутæй цæстысыгимæ тагъд... 
Æрфæлмæн и, ныр у бынтон æрмахуыр 
Мæ калцæг уд... Нæ дзырдтон.никуы цъар, 
Æмæ зæгъын: ды кæй сæвзæрстай, ахæм 
Уыд ме ’нæуынон рагбонты хæлар... 
* * * 
Сшгоймагæн 
Зын кары ысвæййут, кæй уарзтæуы, ахæмтæ!.. 
Уæ рæсугъд, цæмæ тырны лæг, 
Нæ лæууы, сæлфынæгау, абадæй-ахæрмæ, — 
Фæкæны уын цума хæлæг. 
Хæрзаивы ном та къæлæуы дæр хъарм дары!... 
Бæрзонд Нефертитийау, рафты 
Уæ фидыц, нымбæхсы, 
Æнцъылдтæ дзыгъуыр цармы 
Пылыстæг куыд ныгъуылы, 
Афтæ!.. 
135 

* * * 
Æвзонгдæ ды!.. Цæсты рухсау, æвзонг дæ!.. 
Куы ма фæйлауид ме ’фсургъæн йæ барц, 
Уæд, чи зоны, мæ цард, мæ цыбыр бонтæ, 
Дæу мысгæйæ, æрцыдаиккой хардз. 
Фæлæ уый нæй... Зыгъуыммæ у мæ зæрдæ, 
Æхсоны дурау, — артмондаг, нымæг... 
Мæнæй дæ рох, мæ хъуыды та дæ фæдыл 
Цæуы, пылау йæ рагбонтæ уынæг... 
Хæрзæбон у!.. Дæ къæс мæ зынæй сафтид, 
Æндæр та йæм рæубазырæй тæхин... 
Фæрнæй-иу цæр, мæн куыд фæндыди, афтæ, — 
Кæй ’рымысыдтæ зарæгау дæхи. 
* * * 
Нæ уарзтай мæн, фæлæ мæн дæ!.. 
Уынæрау — сæтæлæджы хъузджы, 
Нызмæлы денджызы зæрдæ, — 
Тыхсы, бырсы, рæмудзы... 
Мæ номæн ферохгæнæн нæй: 
Ызнæт, æнæсæрæн, æгадæй 
Цы зыдтой ме ’мгартæ мæнæй, 
Уый растдзæн, хур бонау, йæ рады. 
Æмæ ды радзурдзынæ мæн, 
Фынау, дæ мидзæрдæ тæрхоны. 
Цæрынæй амонд нæй лæгæн, — 
Цард хъуамæ баззайа йæ номыл! 
Фæстаг балцмæ куы уа мæ фæнд 
Сæрддон мæйрухс æхсæв Къуыдары. 
Уæд-иу дæм, амондау, æрхъарæд, — 
Ды уарзтай мæн! 

ЛÆППУЙЫ ЗАРÆГ 
Æрмæст нæй фæлмæцæн 
Уарзтæй... 
Ногта 
Хырыз монцыл урс билцъ ысхæцы, 
Фарстау... 
Фыд зымæг æргъиупакъуы митæй 
Хъазы... 
Ногта 
У зæрдæ мæ сонт уды митæй 
Разы... 
Нæ разы, æвзист доны тылдау, — 
Фæндаг... 
Ахсæв 
У зæрдæ, нывонд галы тылау, 
Æууæндаг... 
Гъе-ей! Уæдæ нæй æвдисæн 
Уарзтæн... 
Ахсæв 
Кæрæдзийы рисыл фæриссæм, 
Азтау 
У не ’хсæв уæндон æмæ расыг, 
Махау... 
Матæрс! 
Мæ риуыл, тæссондбазыр хъазау, 
Бахау!.. 
ФÆДЗÆХСТ 
Абон хур бон у. Райдзаст. Хъарм у. 
Сираг уддзæфмæ базмæлы хъæд. 
Ахæм иу бон дæ фæлмæн армæй 
Сыджыт бамбæрздзæни мæ фæд. 
Уæд дыууæ худгæ хуры æвастæй 
Ахуысдзысты мæныл. 
Хур нынныгуылæд, фæлæ дæ уарзтæй 
У дывьщойнагау мæлын. 
137 

Нæ, мæлæт мæм нырма нæ хъары, 
Гъе, фæлæ мæ æргом фæнды: 
Æз æнæнтыстæй уадзын мæ зарæг, 
Рох æй ма ныууадз ды! 
Уарз, цы уарзтон фылдæр нæ зæххыл, — 
Зайæгойæ уа, сырдæй. 
Цъир-иу райгæ сæумæйы цъæхыл 
Арвы хурвæдцжитæ зыдæй. 
Искуы уалдзæг куы ссæуа кæрдæг 
Ам мæ ингæны къæйыл, уæд-иу 
Ды рæбыныл ысрæмудз мæнтæг, — 
Уый - мæ зæрдæйы тæгтæй иу. 
Ноджы иу хорз фæстагмæ курын, - 
Мæн хæрзиуæгау уый фæнды: 
Цæй, мæ сæрыстырæн-иу, хурау, 
Дард мæрдты бæстæм саргъ кæ ды. 
Маку! 
РУВАС, УАСÆГ ÆМÆ ЛÆГ 
Рувас рагæй дæр фыдхин у. 
Æмæ фервæсыд йæхиуыл. 
Дысон та æрцыди тары 
Кæркдонмæ æмæ ныззарыд: 
«Дзиба, дзиба, дзиу, дзиу, дзи! 
Ракæс, фен, мæ роны ц’и!» 
Уасæг не ’ууæнды, фæтарст, 
Хуынкъæй хъоппæг цæстæй каст. 
— Бон у, ма тæрс, — рувас дзуры, — 
Арвæй раскъæфтон æз хуры. 
Ис мæ дæлон, мæнæ ам, 
Дары мын мæ фæрстæ хъарм! 
— Куыд, куыд, куыд? — ыскарк и уасæг. — 
Чи бауæндыд хурмæ давæг!?! 

Æмæ не ’дылы сæлхæр 
Хуынкъæй радардта йæ сæр. 
Рувас æм фæцарæхст — хæпп! 
Къулрæбын фæцыд йæ тъæпп, 
Рувас уасæгыл тых у 
Æмæ йын кæны хуху... 
Уалынмæ дын райхъал фысым. 
Рувасы цъæм-цъæм æм хъуысы. 
Иу цæвæнгарз йемæ райста, 
Кардау æй бæрзонд фæхаста: 
— Багъæц, хинæйдзаг, тæппуд! — 
Рувасы сæрæн дзы — тъупп! 
Лæг та рувасыл тых у 
Æмæ йын кæны хуху! 
Ацу, гъеныр сыл фæхуд 
Æмæ дын хæлынæй худ! 
БУСТÆ ХУЫЦАУÆН 
(Пароди) 
«Нæрæстæг тугхъулæттæ, сау, — 
Йæ тыл ныццæвы галиугæнæг растæн, 
Æмбал кæмæн нæй, уыцы стыр Хуыцау, 
Æмбал кæмæн нæй, ахæм лæг мæ ма скæнк 
Ходы Камал 
Бæргæ-иу дын лæгъстæ кодтон, Хуыцау, — 
Æмбал кæмæн нæй, ахæм лæг мæ ма скæн! - 
Уæдцæр дæхи фæнд аскъæрдтай!.. Бырцау, 
Ныр сау рæстæг фæкæны цæхх мæ мастыл... 
Бæргæ зыдтон æз рагæй дæр мæ бон, — 
Уæдцæр, дам, у, æмбал кæмæн нæй, ахæм!.. 
Ды дæр ма у, кæдцæра у æнцон, 
Куы цæва расты галиугæнæг къахæй!.. 
139 

Æниу ма ныр цæуыл дзурын дæрдтыл, — 
Мæ пахуымпары зачъетæн у дасгæ: 
Тæрсын, миййаг мын иу галиу мæ тыл 
Ныххафдзæн æмæ лæг фæуыдзæн ласгæ!.. 
ФЫСДЖЫТЫ ХÆДЗАРЫ ÆХСÆВГÆС 
(«Чи дсе*>-йы мотивыл) 
Тъыфыл мит мыл уарыд, — 
Уынгæджы мæ сæр! — 
Фæлæ дын куы ссарин 
Фысымты хуыздæр! 
— Уый цавæр дæ, стæ-ма!.. 
Æрбацу-иу сом! — 
Хæрæмигъ хуыснæгыл 
Нæ фæдары ком!.. 
— Дæ уазæг дæн... — загътон, 
Мæгуыр уа мæ бон!.. 
Мæ фæдджитæй тагъди 
Мæ хидхæццæ дон. 
Йæ къæсмæ, æвæдза, 
Куынæ цыдтæн æз, — 
Лæууыди йæ хæдзар, 
Мæсыгау, хъуынтъыз!.. 
Æхсæвгæс уыд дардцзæст, 
Сæрæн лæгтæй уыд: 
Йæ ахстон — йæ артдзæст, 
Хуыйы хъисæй быд! 
Æппæтæй дæр — арæзт, 
Сыхæгтæм нымад. 
Мæрдцзыгой-иу араст, — 
Уый кад у, лæггад!.. 
Æввахс мæ кæм уагъта, 
Йæ ныхас — фæдис. 
Æвæццæгæн загъта: 
Æфсæрм лæг кæм ис!.. 
140 

Мæ алыварс зилы: 
Цы уыдзæн мæ аргъ?.. 
— Мæ галы къæдзилау, 
Дæ дзыкку ныддаргъ!.. 
Цы хъæуы, уый зонын, 
Нæ лæууин æнцад, 
Фæлæ мæ цы бон и, — 
Кæм мын ис бынат?!. 
Мæ ныхас, мæ уагмæ 
Йæ цæсты фиу тад, 
Уæддæр мын фæстагмæ 
Уый радта бынат. 
Мæ гæххæтт мын айста, 
Ыссардтон мæ уат. 
Мæ тыхстæй, мæ мастæй 
Йæ сау зæрдæ тад. 
Æнувыд фæллойыл, — 
Нæ зыдта хуыссæг. 
Дзырдта-иу: — Фæллайын 
Кæм зоны фыссæг!.. 
Æнæмæт — йæ зæрдæ, 
Æвæлмон — йæ цард: 
Йæ алы дзырдæн дæр 
Æмпъухы æхца!.. 
Цы хæрам мæм хаста, — 
Нæ зонын ныр дæр... 
Йæ цæст мын нæ уарзта 
Йæ уæтты хуыздæр. 
Æрмæст-иу нымадта: 
— Цыдтæн æз фыййау 
Дæ кары... Хъæрмуат та 
Кæм уьщтæн дæуау!.. 
Цæвæджы йæ зылдæй 
Фæзоны кæрдæг, — 
Мæ алы фæзындмæ 
Лæууыди цæрдæг!.. 
141 

Мæ рудзгуытæм дардæй 
Бинокылтæй каст, — 
Кæд ме ’вдæлон цардæй 
Уый ракæнид хъаст. 
Фæсыгъд-иу мæ разы 
Раст бонмæ цырагъ, 
Æмæ уæд ысразы: 
— Дæ куыст у зынаргъ!.. 
Кæйдæртау дзæгъæлы 
Нæ хæрыс къæбæр, 
Фæлæ дыл æмбæлы 
Нылвынын дæ сæр!.. 
Æз уайдзæфæн нал дæн, 
Æрмæст ма фæрсын: 
— Æлвыдкъæдзил гал дæм 
Рæсугъддæр кæсы?.. 
Аив æм кæм кæсы 
Мæ хъазæн ныхас, - 
Мæ фысым æнæсым 
Мæ рæзты фæраст!.. 
ЗÆРОНД КУБАЧИАГ 
ÆРМДÆСНЫЙЫ ÆМДЗÆВГÆТÆ 
Фæсхохмæ та ныттылди хур, цæгау... 
Цы диссаг у, — æвæндонæй ныххуыссы! 
Йæ тынтæ ма, хуыдуггæнæг лæгау, 
Сæ къухтæ тилынц арвырдæм æххуысмæ. 
Ныртхутæг бон. Сылæг мигъы къуымбил, 
Кæфхъуындарау, фæбыры тигътыл коммæ. 
Уый циу, Хуыцау, — ысурс мæ сæры хил 
Æви мæ хъуыды нал кæсы мæ коммæ?.. 
Мæ цард фæуы. Зæры бон мæм кæсы, 
Цыма мын ихдон аскъæрдтой мæ артыл: 
Лыстæг æмæ аив куысты дæсны, — 
Æз мурдæр ницы бамбæрстон нæ цардæн... 
142 

Циу амонд та?.. Нæ арвы къусы цъиу 
Фæхицæн кодта бындзы гуыр йæ сæрæй, 
Фæтахт бæрзонд æмæ йæ нæргæ цин 
Нызгъæлæн и йæ базырты пæр-пæрæй... 
Уый амонд у?.. Кæд уый бынтондæр нæй 
Кæнæ лæджы, фыдæбонау, нæ хъæуы?.. 
Мæ куыст — мæ цин, нывæзтон æй фæрнæй, 
Фæлæ кæд уыдтæн амондджын нæ хъæуы?.. 
Сæнтурс суадон мæ къæхты бын тæлфы, — 
Тæвдæй йæ уымæн афæрсудзы саг дæр! 
Æвæццæгæн, нæ цард æцæг фын у, 
Лæджы фынтæй хуыздæр æмæ тæссагдæр!.. 
1 
ХЪАМА 
Дæу бахсыстон арты, 
Дæ фæрстæ æндонвидар систы, — 
Мæгуыр лæг йæ бартыл 
Ысдзурынхъом бауа, йæ ристыл! 
Ивылд донау, уаз цин 
Фæйлауа нæ къонаты хъуамæ! 
Лæджы удмæ мачи 
Йæ сонт къухæй ма иса хъама! 
Сæрибар уа намыс, — 
Цырагъау, æртгива нæ кæмтты!.. 
Цæмæй зыдтон, саугуыст 
Кæй мысы мæ зонгæ йæ сæнтты... 
Уый худти йæ мидбыл: 
«Аив ын фæлындзыс йæ кæрдцзæм, — 
Сæрсæфæны хидыл 
Дæ хæлары бæрзæй ныссæрфдзæн!..» 
Æз бахсыстон арты 
Мæ хъама, — сæрдасæнау дасы! 
Фæлæ йæ мæ царды 
Нæ бабастон никуы мæ фарсыл. 
143 

Æнхъæлмæ-иу кастæн, 
Кæд рафтдзæн нæ зæххыл хæстон цард?! 
Фæлæ мын мæ фарстæн 
Нæ лæвæрдта ничи хæд-зонд дзуапп... 
Уафы хæлуарæг тын, 
Цъиры мьздыбындз мыд, 
Сæгуыт сахуыр хæтын, 
Хур нæ уадзы йæ цыд... 
2 
САРГЪ 
Арвыл мæй — дысион — 
Бастъæлди зæфцæй. 
Бæх тæхы фæдисы, 
Цыма раскъуыд зæй. 
Уад ыздухы миттæ, 
Уайы æфсургъ тагъд, — 
Фæндагыл уа, хидыл 
Нал хæцы йæ къах. 
Æтг ирон, дæ хъама 
Кæрддзæмы тæлфы: 
Чи ацьзди, гъа-ма, 
А бæсты тæфтыл!?. 
Уад ыздухы миттæ, 
Комы дзых — лæгæт... 
У мæрдты дæр фиддæн 
Худинаглæгæн! 
Саргъ у кубачийаг, 
Сау æфсургъ — кæсгон... 
Гъа-да-гъа, хæдцзу знаг, 
Ма кæнай фæсмон!.. 
Уафы хæлуарæг тын, 
Цъиры мьздыбындз мыд, 
Сæгуыт сахуыр хæтын, 
Хур нæ уадзы йæ цьзд. 
144 

3 
РОН 
Цæссыгау, уыд рæсуг уæлдæф сыгвдæг, 
Ныззæбул и тæгæр бæлæстыл сыфтæр. 
Мæ талынг къæс — æдзæм æмæ быгъдæг, — 
Зæрдæйау, ризы рафт-бафгæй мæ сынтæг. 
Нызмæлыд ком. Хъæуи-хъæу хабар зылд: 
Чындзы цыдтæ фæрныг лæджы хæдзармæ! 
Тыхагур у, бæсты бикъау, дæ фыд, — 
Сæмпæрчъийы та чи уадзы йæ цардмæ!.. 
Æмæ та ног, цæрдæг æмæ уæндон, 
Мыдыбындзытау, мадзура æнгуылдзтæ 
Ысхал кодтой сызгъæринвæлыст рон — 
Мæ уаз бæллиц та асхуыстæуыд рындзæй!.. 
Сыгъдысты дзы мæ цинтæ æмæ хъыг. 
Фæрдыгау ыл мæ цæсты сыг ныйих и... 
Йæ мидбыл худти йе ’лхæнæг, фæрныг, — 
Тымбыл къухæй-иу аздыхта йæ рихи... 
Куыдзау — æнувыд, архайдта мæ сарт, 
Цыма хъысмæт мæ уды рисæй хъазьзд. 
Зæрдæйы тæггæй сфæлдисгæ лæвар 
Уый барджынæй æрæвæрдта дæ разы... 
Нæ, уый нæ уьзд... Мæ зæрдæйы фæндон 
Фьздбылызæй нæ бахызта мæ хъама... 
Йæ астæуыл йæ къух æмæ мæ рон 
Æртыхстысты, æрвæрдын æмæ калмау!.. 
Уафы хæлуарæг тын, 
Цъиры мыдыбындз мыд, 
Сæгуыт сахуыр хæтын, 
Хур нæ уадзы йæ цыд. 
145 

4 
ХУЫЦАУ 
Цы номыл ма дæм бакувон, Хуыцау!?. 
Мæ мидзæрды куыд æнхъæл уыдтæн, афтæ 
Дæ фæткы нæй рæстылдзурæгæгъдау, — 
Дæ кувæндон лæджы æууæнкæй сафтид! 
Ды дæр тыхы æвварс лæууæг ысдæ: 
Цагъайраг дæ козбау дзырдтæй куы сдауы, 
Уæд ын лæгау æрытауыс лыстæн, 
Дæ зиуы та рæстаг лæгæн куыстæуы. 
Фæкæныс ды дæ хин цагъарыл æлгъ, 
Уæддæр дын у йæ рог ныхас æнцойдæр: 
Йæ хъустæ — хъил, ысмудæн бырынкъ — цыргъ, 
Æрбаскъæры дæм, дугъон бæхтау, койтæ!.. 
Цы кæнон æз?.. Фæхæссæд мæ дæ рын, 
Куы суон дæуæн æхсины лæг, дæ саг лæг!.. 
Æвæццæгæн, нæ цард æцæг у фын, 
Лæджы фынтæй хуыздæр æмæ тæссагдæр... 
Фæлæ мын радтай удыхосæн ды, 
Дзæм-дзæмы донау, сфæлдыстады уаз цин. 
Уый у мæ цард, мæ рухс катай, мæ дин, 
Æмæ йын, рухсау, мацы хъом уæд мачи! 
Нæ сыджыт у, мæ зæрдæйау, фæлмæн. 
Мæ удæн — фаг, нæ мæ хъæуы дæ дзæнæт! 
Æз ацы къæсы райгуырдтæн æмæ 
Æрцæуæд ам мæ мæлæт! 
5 
ХÆРЗИУÆГ 
Мæ хорз ызнаг! Дæуæй та ма уæд рох: 
Нæ зæхмæ æз лæджы номыл æрвыст дæн! 
Мæ удимæ дзæгъæлы уыд дæ тох, 
Мæ мæлæтмæ дæр ма счъил кæ дæ дыстæ! 
146 

Уæлæуыл мын куысты нæ уыд æнцой, 
Сыхагимæ нæ уыдтæн æз фыддзæрин, — 
Æмæ куы уа рæстаг лæгæн йæ кой, 
Уæд дзы ныхас мæ номыл дæр уыдзæни. 
Мæлæн мын нæй! Фæлдисæг æрдз мæнæн 
Ысхай кодта æвæджиау хæрзиуæг: 
Мæ къухты фарн, мæ зæрдæйы фæлмæн 
Мæрдты дæр мæн нæ ныууадздзысты иунæг! 
* * * 
Паддзах дæ ды! 
Цæр иунæгæй, поэт! 
А. С. Пушкин. 
Дæу ничи бамбардзæн, поэт! 
Лæгæй дæ удæн нæй æвдисæн... 
Нæ зæхх у саби, сах — нæ хъул, — 
Цы дæтты, уый фæстæмæ исы... 
Æз дæн поэт, фæлæ, поэт, 
Ирон зæлтæй нæ арын рифмæ 
Дæ номæн. Иунæг уысм — дæ фенд, 
Пысырайау, кæны мæн хивæнд... 
Ды иунæг дæ!.. Æмæ-иу цæр, 
Цы къуымы баталынг уа, уа ран! 
Дæ уд-иу сис хуынау, дæ хъæр 
Уадз Удисæджы удмæ хъара!.. 
Мæлæтмæ хорзы ном нæ каст 
Æмæ йын макуы ’ууæнд йæ ардыл, — 
Дæ куыст куы уа хъуырттхъом нæ цардæн, 
Уæд-иу дзуары лæгау раст!.. 
ФÆЗЗÆГ НÆ ХÆХТЫ 
Сывæллæттæн 
Ызнон дæр ма уыд райдзаст бон. 
Ныр акæс: къардиуы бæрзæндтыл, 
Кæм-иу нырттывта арвы рон, 
Уым сау мылазон мигъ ныббадт 
147 

Æмæ йæ урсхъулон æвзæгтæй 
Ысдæры комы арынг уад... 
Тыхурæд дугъонау, æваст 
Йæ фæстæгтыл фæлæууы дымгæ, 
Ныззилы цъилау, цыма раст 
Улæфын нал уарзы йæ цæст: 
Бæндæнау аздухы йæ дымæг 
Æмæ дзы хохаг къæсæн — дзæхст... 
Уым тыргъы бын хуыссы нæ Мила, — 
Йæ фындз йæ дæллагхъуыр æмбæхст: 
Мæнг уынæрмæ йæ къæдзил стилы, 
Фæлæ йæм ничи ис зынæг, 
Кæдмæ йæ фосыл зылд æххæст 
Нæ фæуа урсбоцъоджын лæг... 
II 
Ныссабыр хъæу... Ныхъус и дымгæ... 
Йæ хуыссæнуатмæ атылд хур... 
Зынг пецы тæвдæй гæды суынгæг, 
Æрыхъал ис. Йæ хъус æрцахста 
Физонæджы цъыс-цъыс: — у бур!! 
Æмæ йæ хъарм къонайы растад... 
Ныкъæдз ис хæлцаджы бын фынг: 
Цывзы, физонæг ’мæ арахъæй... 
Кæс!.. Нуæрды фæныкдоны зынг 
Зæронд ус... Ма сæм кæн хæлæг, 
Ды дæр куы уай сæ уарзты аккаг, 
Уæд дæ фæхондзысты, хъæлæкк!.. 
ФÆНДАГГОНЫ ЗАРÆГ 
Цæуын та... Мæ зæрдæ уыл нал худы абон 
Мæнгæрдхорд, ызнагæй. 
Мæ мæстытæ — рогвæсмон, рагон, 
Мæ цин та — фæндагæй... 
Сæуæхсиды урсдæппал риутæн 
Кæндзынæн æз пъатæ. 
Мæ ном-иу мын мысут уæ иутæ • 
Уæ хосгарст, уæ къаты!.. 

Цæуын та... Кæйдæр фарны зарæг 
Кæйдæр къæсæй хъуысы. 
Мæ уарзты æнæкæрон кадæг 
Мæ удрæбын сысы... 
Гъей, хæхтæ! Мæ райгуырæн хæхтæ, 
Мæ цæст уæ нæ исын!.. 
Мæ сæр та, æвæлмон æврæгътау, 
Уæ бæрзæндтæй хизын... 
Мæйæвдылдæй ивгъуыйæд уе ’хсæв, 
Уæ бон уæд уæ карæн! 
Æууæндут: фыд æмæ фырты ’хсæн 
Нæй зæрдæйы арæн!.. 

Чиныг «Зæйраскъуыды уынæр»-æй ^Щ^ 
I. Байрйай, Ир! 
ДЗЫРДЫ ФАРН 
Тар. Æрфынæй мæ райгуырæн къæс. 
Хæхтыл сыстад поэзийы уаз цырт. 
Ам кæстæрæн у иу хорз йæ хæс: 
У ’ргом æмæ растдзырд. 
Гъæй, цы фæдæ, аив дзырды фарн! 
Ног у судзгæ цыргъыссад мæ хъама. 
Риуы арфдæр зæгъинæггы дуар 
Фелвæст-ферттывдæй атона хъуамæ. 
Аззад ивгъуыдыл уды сæлæф... 
Аппар уæнгтæ сæрибарæй хосыл, — 
Афтæ сæрды гæлæбуйы хæрв 
Къухыл андæдзы хъулонæй, носау. 
Судз, фæндиæггы зарæджы арт! 
Бур цъæнутыл æрытау дæ нымæт. 
Ам дæ фæндаджы риссæгты уарт 
Ары, хъазæны хъулау, 
Дæ хъысмæт. 
Тары уатыл æнæсым у хъæд. 
Уыг йæ уасынтæ, зарæгау, систа... 
Байрйай, Ир! 
Уый дæ хъæбул, дæ фæд 
Ног йæ бæхæй 
Æрфистæг!.. 
150 

поэт 
Иу сæударæй иннæмæ цæры 
Рогвæсмон, зынггур гæлæбу, циндзаст. 
Судзгæ зынг æй раууатмæ тæры, 
Фæлæ кæс, æмæ та ногæй сирвæзт. 
Зынгыл та ныххуырсы ног йæхи, 
Уый йын макæ-макæйæ нæ хъæцы: 
Æз дæуæн — дæ урс ингæн, мæ хур! 
-Нæ, 
Æз цардмæ рацыдтæн дæ фæрцы!.. 
Æмæ та йæ базырты куырдадзы, 
Фаззон фырттау, цард æмæ мæлæт 
Иу æндæры къах айсын нæ уадзы,— 
Уый, поэт, дæ разагъды хъысмæт... 
ФÆСМОН 
Æризæр и. Æрфæлмæн комы уад. 
Нымæтын ехсæй нал цæвы мæ рудзынг. 
Гуыв-гуыв кæны мæ пецы лагъзы арт, 
Гуылæвзагау цыдæр таурæгътæ дзуры. 
Мæ цырагъ ризгæ кафыныл фæци. 
Фæсабыр куыдз, уый рухсмæ нал у хорзау... 
Уыд ацы къæс мæ удæнцой, мæ цин, - 
Хæтаг сылау мæ афæлывта горæт! 
Ныр мæнæ, гъе, мæ боны рухс фæуы, 
Зæрондау мæ йæхимæ ласы тæрхæг. 
Ис ахæмтæ: кæйдæр цардæй цæры 
Æмæ нæ зоны, чи, цы у йæхæдæг. 
Кæм нæу лæппу йæ уаз бæллицты рог,- 
Мæ уды диссаг арвы бын нæ цыди: 
Фыдбоны раз нæ тасыди мæ цонг, 
Рæствæндагыл мæн ардауын нæ хъуыди. 
Фæсхохмæ атылд уыцы бæсты хур, 
Фæлæ та йæ æрцагурын мæ рысты. 
151 

Ныр цу æмæ, тæргай лæппуйау, кур 
Дзырды бар, 
Ном 
Дæ ницæйаг фыстытæй. 
Мæлæт, дæуыл дæр æз нæ кæнын дис; 
Зын у, бæгуы: тар чи ивы йæ боныл; 
Фæлæ мæ Ирæн, - уый ма у мæ рис, — 
Æз хорзæй ницы бакодтон, мæ боныл! 
ФЫДЫ КЪÆС 
Тар æмæ сау зым. Сонт дымгæ, малы кæсагау. 
Базмæлы. Асгары хъæуæн йæ тæрттæ. 
Цард мæ у рохы. Зæрдæ - æвæджиау сабыр, 
Хохаг хъæддзауы уæгъдæппæрст фæрæтау. 
Цырагъ æрхуыссы. Сисы йæ къæппæджы фаддзу, 
Рагон мысинæгтау. Къухыл ныддæвдæг и сис. 
Ехх, ныр дæ уды фæндиæгтæ искæмæн радзур 
Цадæг, æргомæй, фæлæ сæм хъусæг кæм ис! 
Радзур, кæй уарзтай дæ райгуырæн бæстæйы афтæ, - 
Калди дæ къухы ныхты бынæй туг, 
Хъамайы комыл фæцыдтæ, нæртон лæгау, кафгæ, 
Ницы тых дын ардта, хионау, ацы ’змæст дуг 
Ме знæт фæзылдмæ рæмпæгæвдæрзт рагъхъæды синæй, 
Сабыргæнæгау, мæ размæ æрызгъæлы сæг. 
Не стыр хъуырна гæды ахсæв йæ уазæджы цинæй 
Зилы мыстагур æмæ йæ н’ ахсы хуыссæг. 
МÆ САБИЙЫ БОНТÆ 
Мит уары. Фæлмæн мит. 
Хæхбæстæ - 
Æгуыппæг. 
Сырдцонцъиу та сиды 
Фьщ-зымæг, 
Фыдфынтæ. 
Расты урс-урсид тар. 
Хъæд бæгънæг у, 
Æдзынæг. 
152 

Митхъæпæныл 
Сырх уагъылы 
Судзы æртытæ. 
Хъæу — лæгъз гæххæттыл 
Саубын 
Тæппытау, 
Иугай-иугай хæдзæрттæ, 
Сæ дзырддаг - 
Зымæгыл. 
Мыст йæ къуыммæ 
Фæхæссы 
Æхсæры æппытæ, 
Мила байбын 
Ныррæйы, 
Дæлдзæхæй хъырнæгау. 
Куырой баззади рохы: 
Зынæг æм 
Нæ фæци. 
Уый ныццауаз - кæсаг, 
Хъаз йæ фыдтыл та 
Хъулæй. 
Ам мæ сабидуг — 
Гомкъах, 
Йæ циныл нæ хъæцы, 
Дæндагæй æвзары 
Хæмпус миты 
Дзуллаг. 
Æнæмæт, сæрибар! 
Ныр мæнæ 
Дæ фæдон 
Æдзæллаг хъуыдытыл 
Æхсæвæй 
Уа, бонмæ. 
Дæ уаз къона мысын 
Кæмæн нæу 
Йæ фæндон, - 
Мæ фæлитой кар та 
Нæ кæсы 
Мæ коммæ. 
Мæ зонд уа, 
Мæ хъару, 
Тынуæраг сывылдзау, 
Дæ хорзæй, 
Дæ фæрцы 
153 

Уадз дун-дуне фена; 
Фæстауæрцы бонты 
Дæ къæсмæ 
Зындзынæн, 
Мæ урс сæр 
Ныххаудзæн 
Дæ уæрджытыл гъеуæд. 
ФÆЗЗЫГОН ÆХСÆВ КЪУЫДАРГОМЫ 
Мигътæ мигъты æхсæнты ныккалдысты - сауривæд, 
Дурызмæлæнтæ - тасауыгъд, бæстæ - æнцой. 
О, мæ Иры чысыл къæс! Цы хæрзтыл дæ баивон, 
Риуы сагъæсæн нал ис дæ цуры ыской. 
Тар. Мæ бæхы ызнæт хуыррытт. Дзагъырæй 
Бирæгъ судзгæ цæстытæй мæ размæ кæсы. 
О, фæлæуу! Ам мæ сыгъдæг зæгъинæгты аргъуан у, 
Тас мæ удæн, æмбалау, æхсызгон хæссы. 
Фæндаг, хурмæ цæуæгау, æвзары мæ зондджын бæх, 
Донæй кæсаг фæдзæхст кæны сусæг-æргом. 
Тагъд нырттивдзæни ацы нæртон зæххыл боны цъæх 
Æмæ хохаджы хъæрæй нызмæлдзæни ком. 
Æмæ уд-æмуд хæхтæ сæ уазал цæстæнгасæй 
Арвæй калдзысты судзгæ ыстъалытæ ног. 
Ехх, цы зард ма ныккæнин, æвæлмон уæлыгæсау, 
Фæлæ а царды адмæ нæ баххæст мæ цонг! 
АЛАНТÆН 
- Цæрæм, уæд та цæрæм! - 
Мæгуыр, хъæздыгæй, -никæд бон цагъарæй... 
Цы адæмы хатт басгуыхти сæрæн, 
Уый хъазыди историйæн йæ карæй. 
Æмæ фæцыд. Æмæ уæддæр фæцыд. 
Йæ судзгæ зæрдæ карды комыл хаста. 
Хъуыди йæ туг, æрвон рухс æмæ цыт, 
Йæ лæмæгъ никæмæн нæ барста. 
154 

Æмæ хæтыд. Тыгъд быдыры йæ бæх 
Сæфтæджы хъармæй салд къæйдуртæ хоста. 
Цæсты зынгæй ысдæрдта арвы цъæх, 
Кæрдæджы бур цæссыгтæ нозта. 
Тох. Тох. Цæмæн æмæ цæй тыххæй, 
Зыдта æрмæст рæдау сыджыты мæр... 
Кæдæм хастай, мæ раг фыдæл, дæ сæр, 
Цы рамбулынмæ хъавьщтæ дæ тыхæй?.. 
ХАЗБИЙЫ МÆЛÆТ 
Рæсугъд у ацы удисæны бон. 
Ныссабыр мæргъты загъд-замана комы. 
Ызнæт кæны мæ туджы адæй дон... 
Ехх, гъеныр доны хуыпп, мæ боныл!.. 
Йæ хæтæны нæ урс хæхты сæрæй 
Фæцæуы мигъ, мæ топхосы фæздæгау. 
Ау, иунæг уд мæнмæ зынæг куыд нæй, 
Фæдисонау, ирон мады зæнæгæй?! 
Фæлмæн мын у мæ сабидуджы нæуу, 
Сырх у, йе цъæх? - Хуызисыныл нæ тындзы. 
Мæ адзал дæр мæхи фæндиаг нæу, 
Мæ кард - тæргай, кæны мæ уырзтæ хъыдзы. 
Мæ райгуырæны сыджытæй мын хай 
Уæлæуыл нæй. Мæрдты та мæ цы домы? 
Ныр афонмæ кæны мæ сыхаг най, 
Æмæ йын уæныг сæрбосмæ нæ комы. 
ЗÆРОНД ЛÆГ 
Саудалынг. Иппæрд къæс. Раууат. 
Сæнарыл бафынæй фос, 
Тары мæ хъуыдыты хъаугъа, 
Митау, ысфæйлауы нозт. 
Иунæгæй нуазын. Мæ уаты. 
Къамтæ: мæ зæнæг, мæ цот. 
Иу дæр сæ нал и бынаты, - 
Се ’мбæлццон Уастырджи фод. 
155 

Равæр сæ иугай рæгъ-рæгъы, 
Ссарын дзы алкæйы ном... 
Афтид у, ихсыд тæбæгъау, 
Барæджы зарæгæй ком. 
Дымгæ та сисын æмбондыл, 
Маргъау, ныууасы æваст, 
Уый мын кæд хъавы зæрондæй 
Амонын уарзт æмæ тас. 
Гъе уæуу-уæй, гъе, 
Лæг! - 
Мæлæтдыл 
Афтæ зæрдиаг кæд у, 
Цардæн-иу ма цу йæ тæфтыл, 
Мадæр йæ фæндиаг у. 
Уый бæсты, пумпуси дзулау, 
Къуымты æрызæр сæкæр, 
Мыстыты райгæ талф-тулфæй 
Базмæла ацы къæсæр. 
ДЖУСОЙТЫ АКИМЫ ЗАРÆГ 
Ой! 
Фæззыгон зыд мигътæ, Бибайы фæз рæгътыл 
Цæмæн кæнут къордтæ, - 
Æртæхæй уæ хъарæг! 
Джусойты Аким, дам, нæ Иры лæппутæн 
Æфсæрмæй фæзæгъы: 
Ныззарут мыл зарæг 
Уæ зæрдæйы норттæй! 
Фæдисоны æфсургъ ехсы цæф нæ бары, 
Рæдувы йæ рохтæ, 
Йæ бæллиц - йæ тухæн, 
Аким, дам, фæзæгъы: мæ хъулон æмгæртгæ, 
Мæ зæрдæ ныссабыр 
Фыдгæнæджы къухæй 
Сæрибары тохы. 
Ой! 
Наниты хъæдыл рæусыфтæр нæ хæцы, 
Нынкъуысы фыдтары 
Цæгатгаг дымгæмæ. 
156 

Аким, дам, фæзæгъы: мæ уарзон ныййарæг, 
Германы сау хæсты, 
Дæ уындмæ бæлгæйæ, 
Мæ дуне нытталынг. 
Бæлæуты зæнгыл та куы рацæуы ихæн, 
Уым састау йæ фæттæ 
Æрæвæры уад дæр. 
Аким, дам, фæзæгъы: 
Къуыдаргомы дзыллæ, 
Мæ уды тæригъæд 
Мæ сонт удæй дарддæр 
Хуыцау дæр нæ федта. 
Кæд уалдзæджы свæййы йæ тæккæ тæнæгыл 
Зæгæлхъуыр тæдзынæг 
Тæмæнхъуыры зынгæй. 
Аким, дам, фæзæгъы: ныр ацы дард бæсты 
Мæ мады зæнæгæн сæ судзгæ цæссыгæй 
Æнæхай кæндзынæн! 
Ой! 
МÆН ЧИ НÆ ЗОНЫ, УЫЦЫ ХÆЛАРÆН 
Нæ зонын дæу. Лæджы цæстытау, мах 
Уæвæн ис, макуы ма фенæм кæрæдзи. 
Тæрсын: уыди нын иумæйаг гæнах, 
Нæ базындæн амал цы ран нæ фæци. 
Тылдысты дуртæ сау хохы сæрæй, - 
Йæ риу сæм дардта иунæгæнхъæл алчи. 
Йæ рис-иу систа, зарæгау, хъæрæй, — 
Фыдæнхъæлы бар рухсвæндиаг баци. 
Нæ зонын дæу, фæлæ-иу æй ды зон, 
Æз дæр дæуау, — æнæрвæссон нæ зыныл, — 
Лæджы бафхæрын никуы уыд мæ бон, 
Цыма нæ хъæцыд ме знаг дæр мæ фыныл. 
Мæнг дзырд, хæрамæн лæг нæ радты ком, 
Куыройы нукау сты æргом мæ сæнттæ, 
Æмæ та мæм кæсы ызнæты ном, — 
Йæ рафт-бафтæй та нал æнцайы зæрдæ. 
157 

У не ’намонд нæ фыдгулты æнцой: 
Йæ хуыз - тызмæг, гæды митæй фæлмæн у. 
Хæсдзæни дæм мæ ницæйаджы кой 
Хæрзæггурæггаг, хионау, лымæнау. 
Фæлæ йыл макуы ма баууæнд, мæ бон!.. 
Рæхджы дæ къæсмæ кæд нæ уа мæн зынæг, 
Уæлæуыл-иу нæ бауа кæд дæ бон 
Цæлхъзард сисын, 
Уæд æз мæрдты — 
Дæ хъырнæг. 
МÆ КÆСТÆРМÆ 
Дымгæ уынджы цæгъды йæ гæндзæхтæ, 
Урс къуыбылæйттæ уафы. 
Ног та хъавын фыссын æмдзæвгæтæ, 
Фæлæ зæрдæ у афтид. 
Ехх, цы дунейы диссæгтæм хъавьщгæн, - 
Хур æмдзæрин уыд мемæ... 
Амонд ме знæт, хæтаг сылау, базыдта, 
Хъулау баззади хъенæй!.. 
Уый мæхицæн, мыййаг, нæ агуырдтон, 
Уæд нæ уыдаид адæн, 
Мæн фæндыди, мæ амондæй райгонд уой 
Иры тохвæллад адæм. 
Ир та уыд! Уый мæ цæстæй куы уыдтаис, 
О, мæ хивæнд кæстæр, - 
Уæд дзæгъæлы дзыманды нæ хъуыдаид, — 
Хæсс бæрзæндты дæ сæр! 
Тохы чи вæййы разагъды сагдæртæй,— 
Уд, æргъуыйау, - фæлмæн, 
Уый нæ фæцæуы а зæххыл барвæндæй, 
У йæ рæдау йæ хъæн. 
Удæй-удмæ цы нæ хъуыды равзæры 
Хорз, æвзæрæй,— 
Нæ дыл кæнын дис, — 
Мæн фæнды, цæмæй иунæг хатт бавзарай 
Иры саг лæгты рис. 

ЗОНДАМОНÆН 
Рæстдзинад у Хъæбатыры æгъдау,— 
Дæлдон кæнай, уа ауындзæн дæ хъуырыл,- 
Уæддæр дæ раст, уæд-иу у раст æмгуырæй 
Æмæ-иу би дæ иунæг михыл кау. 
Козбау та ног дæ удмæ фау куы хæсса 
Йæ сау цæсгомыл армистæй, уæдцæр 
Дæ сау хъама цыргъыссад уæд, цæттæ 
Æмæ йыл хæц - йæ кæрдцзæмы йæ ма ссон! 
Зæххыл цы не ’рцыд, ахæм хъуьцщаг нæй, 
Кæд дзы нæ уыд хæрз æдылы дæр падцзах, 
Фæлæ-иу хыл æнæхъуьщцагæй ма къах, 
Дæ маст-иу ма ис хи удæй, сæнæй. 
Фæндонхорз у фæндиæггы æрмадз... 
Æвзæрæн маргæй йе’мыдзаг йæ цайдан. 
Рæсугъд цæрын кæй нæ фæнды, уый уадз, 
Йæ мæлæтæй ыссардзæни йæ пайда!.. 
НЫСТУАН МÆЛÆТМÆ 
Зарæг 
Арвыл сусæны стьалы æрбатæхы. 
У мæ къæсы та хъоло сæудзыд. 
О, мæлæт! Цæй, дæ хорзæхæй, 
Ма тагъд кæн, - 
Æз нæма фæдæн дзырд... 
Дуне - сусæг, сывæллоны авдæнау, 
Карчы цъиутау, йæ хæрзтæ - æвзæрст, 
Мæн йæ хинты фæдисмæ нæ равдæлы, 
Уый нæ уарзы мæ цæст. 
О, фæлæ, мады риутау, кæй бауарзтон, 
Уыцы арвы цъæх ма байс мæнæй!.. 
Уды рухсдæр фæндиæгтæ - ауæзтау, 
Ской сын нæй æмæ нæй... 
Ехх, хъысмæт та цы удыл нæ рахæты, 
Фæлæ уый нæу мæ хъæстаг, мæ зын: 
159 

Мæн фæндыди, мæ сонтæй кæй бафхæрдтон, 
Уымæн хатыр зæгъын. 
Донласт фесты мæ уарзæтгы цæссыгæй 
Ме знæт фæндæгтæ. Цард та фæуы. 
Рох фыдæлты уæлмæрдыл къæмдзæстыгæй 
Æз сæргуыбыр лæууын. 
Иунæг иу хорз ма у мæ удæнцой: 
Мæн ирон мырты фæрцы фæнды, 
Дуджы сагъæстæн басгуыхон хурбæлццон, 
Уарзтæн — ифтыгъд фæндыр. 
Амонд нал и фæндиæгты разагъды, 
Ме сконд мæсыг бындзарæй кæлы? 
О, мæлæт! Цæй, дæ хорзæхæй, 
Ма тагъд кæн, 
Æз дæ кадæн мæлын!.. 
ФÆЗЗЫГОН ИЗÆР ГОРÆТГÆРОН 
Æрхуым, фæлмæн у ацы изæр хъæд, 
Уæлдæфдзæссыг тæдзы йæ хихтæй, ризы 
Туристгы хæдзар. Музыкæйы хъæр 
Хъыллист кæны, цыма йæ уд фæисы. 
Сыгъдæг у арв. Йæ дæллагхъуыры — мæй, 
Къæлæтау æй æрыздыхта фыдуазал. 
Рæаджы - зымæг. Хуыздæр амæндтæ нæй, 
Йæ уастæй уасæг агуры йæ адзал. 
Æвæндонæй, хъуыр-хъуыргæнгæ, ныххызт, 
Къæйных сабиау, мæры хъуырмæ къада. 
Кæцæй ма йæм цы бафтайыл у мыст: 
Фæхистæр и йæ рагон тасæй фадат. 
* * * 
Мæ лæмæгъ нал хæссын мæ сæрмæ, 
Мæ рог митыл фæтых æнкъард... 
Кæнын мæ хиуæттæй æфсæрмы 
Æмæ та сæ фæлидзын дард. 

Ныууадзын а дунейы цинтæ, 
Мæ къух сыл ауигъын мæстæй, 
Цыма кæйдæр æххуысæй зинтæ 
Мæн дæр фæхай кодтой цæстæй. 
Æмæ ныууынæргъ гъе, уæд, галау, 
Æртæхнад дидиныл ныххау, 
Дæ зынтæ ма рахъæр кæн, мауал, 
Æрæвæр цæстыхауыл хау 
Æмæ ныффынæй у. Дæ сонтæй 
Мыс рагон зарæджы мыртæ. 
Кæддæрты дыл ивгъуыдтой бонтæ, - 
Тæхынц дæ рог азтæ ныр та!.. 
ÆМГАРМÆ 
Хъазгæмхасеен 
Ходы Камалæн 
Æз, чи зоны, ацæуон тагъд, 
Рыгзæйты рæстæг уа, тæрккъæвдайы. 
Дæ хорзæхæй, ма-иу кæн загъд, - 
Мæ тæппуд нæ уыди мæ тæргайæ. 
Æниу ма тæргай кæнын чи зоны - 
Мæ тæргай дæр ууыл у! 
Нæ, фаутæ нæ хæссын, мæ цард 
Æз уарзтон тыхсты уа, æвæрæзæй, 
Фæлæ ма куыд нæрдзæн нæ зард 
Дæлдзæхæй уæлдзæхмæ æмхъæлæсæй?!. 
Æниу ма цы ахъаз у зард - 
Мæ зарæг дæр ууыл у! 
Гъей, рухс дуне, мауал у карз, — 
Мæ хæлар дæ хæрзтæй фæхъæстæ уа! 
Цы равзæры уарзынмæ, уадз, 
Йæ уды фæндиаг фæрæстмæ уа! 
Æниу ма цы хъомыл у уарзт - 
Мæ хъынцъым дæр ууыл у! 
6 Хаджеты Таймураз 
161 

Мæнæн та-иу ма тæрс, мæ бон, - 
Аминон мын кулдуар нæ кæндзæни, 
Фæлæ та æддейæ дæр, зон, 
Барастыры муртæ ныххæрдзынæн! 
* * * 
Бон æрхуыссыд æхсæвы фæдджитыл. 
Уазал горæт мигъфæлмы нытгар. 
Уынгтæ-сабыр. Нал та хъуысы цитт дæр, 
Адавмы хъаугъатæй сафтид цард. 
Мæй - фæллад. Фæлурс тынтæ æппары, 
Арвгæрон йæ рухс цæсгом ныссау. 
Кæд мæ уд йæ фæндиæгтæ хъары, 
Царды цинтæй, ма уа лæгъз, фиезау... 
Рудзынгыл йæ фæрстæ хафы уддзæф 
Æмæ мын лæгау фæци мæ фаг: 
Нæй зынæг дæ къæрис фынгмæ ахсæв, 
Удгоймæггæн у дæ ном хъæстаг. 
Нæ, мæ цард нæ нымайын æз тохыл, 
Ахæм тох сæрмæ хæссинаг нæу, 
Искæй уд уа рухс амондæй рохы, - 
Надвæдыл тырындз кæна мæ нау. 
Мæн фæнды, ныййарæджы цæстытау 
Арв æрттива — рухс æмæ фæлмæн. 
Уадз фæуа æнусбонтæм æлгъыстаг 
А зæххыл козбау лæджы кæлæн. 
Æмæ барын ме ’намонд, мæ иунæг. 
Рухсы тынау у мæ уд æргом, 
Æмæ уадз, мæ къæсы уахъæз ниуа, 
Уа хъæстаг кæмæндæрты мæ ном. 
ÆППÆЛД 
Æз хъæр кæнын мæ худинаг: æппæлын!.. 
Æппæлгæ лæг цæмæй нæ кæна, зон, 
Уый у æцæг йæ ныфс, йæ ис, йæ бон,- 
Уæд ризгæ къухæй донæртах нæ кæлы. 
162 

Фæлæ ма ис æртæ хуызы æппæлд: 
Уæлтæмæнæй кæны сæ иуы бирæ — 
Йæ фыд, йæ хины фæллæйттæй - æнхъæл, 
Æппæлдгъуызы сæ ракæны æртхъирæн. 
Уæд иннæ у хуыцауысконд æвдиу: 
Мæнæуæфсон нæ зыны хал йæ хуымæй. 
Æппæлы уый, — ныххойы та йæ риу, 
Цы нæ у ныр, йе, та цы нæ уыд, уымæй. 
У æртыккаг фæлмæн зонды хицау, 
Бæллиц у йе ’ппæлд, сайæгой - йæ фын. 
Кæйдæрты цур æрæппæлы йæхицæй, 
Йæхи раз - никуы, уæд - дывæр йæ зын. 
Мæн та фæнды: фæлтау æппæлæд лæг, 
Цæйнæфæлтау йæ дудгæбæттæ мыса. 
Æппæлд у цард. Кæнут-иу æм хæлæг, 
Цы лæг æппæла ног йæ уарзт, йæ куыстæй. 
ДЗУАПП ИУ ЗНАГÆН 
Най — дæ сатæг мæнæу. 
Дæу цы бафсадид царды 
Цæрынæй! - 
Хæсс дæ хицаумæ 
Даугæ, 
Уый зылын, æви раст дæ - 
Нæ фæрсы. 
О, фæлæуу, афтæ нæу! 
Æз мæ рæстаг хъуыдытæ 
Зæгъынæй 
Хуыцæутты 
Хуыцауæй дæр 
М’ адзалы бонмæ 
Нæтæрсын!.. 
АБЫРÆГ 
Зæронд царды нывтæй 
Æрфæлмæн и тар хъæд. Йæ рухс тынтæ исы 
Зæрин хур мæ къæсæй. Арт бакæнон хъуамæ. 
Мæ хауæггаг цардæн, æмбалау, - æвдисæн 
Мæ тугæйард фæллой — мæ сау бæх, мæ хъама. 
163 

Лæгæт у мæ хæдзар. Къæйдур та мын баз у. 
Ызгъæрау - мæ нымæт, нæ дзы хизы нæмыг. 
Цагъайраджы номыл цы лæг нæ уа разы, 
У тар хъæд йæ къона, фæсмон ыл нæ кæны. 
О, дудгæ фæбадай, мæ уды хъыгдарæг! 
Цы охыл мын тардтай мæ армæйхаст галты, 
Гъе, уыдон уыдысты мæ сабиты дарæг, — 
Цæмæн дæ уæлæхох лæджы рисыл афтæ. 
Æддары къæбыстæ нæ алыварс, дзугтау... 
Хуыздæр чи у, гъеныр-иу рацæуæд, гъа-ма!.. 
Мæ зæрдæ нæ тæрсы, сæрибары дугмæ 
Рæхджы мæн хæсдзысты мæ сау бæх, мæ хъама. 
МЕ ’РТÆ МАГУСА ХÆЛАРЫ 
Лæгау-лæгæн сæ бацамонын — тас. 
Сæ фыццаг у: дæ уайдзæфæй нæ цуды, 
Тæнзæрдæ, барон. Стæй кæны ныхас, 
Уæд хъус æмæ гуыбыныл хæцгæ худай. 
У дыккаг хин. Фырдиссаг у йæ конд: 
Хæссы йæ лæмæгъ, бонзонгæйæ, уартау: 
- Цы мæм хæцут, куы ницы у мæ бон, 
Чысыл мæ къухтæ атавон уæ артмæ. 
У æртыккаг бынтон диссаг: уый зоны, 
Кæй ницы у, уæдцæр нæ сæтты — дур. 
Ныр цу æмæ сын карз ныхæстæ дзур, - 
Зылынджынау æрлæуу сæ разы зоныг. 
ФÆНДИÆГТÆ 
Цыбыр цард никæмæн уыдис... 
Лæгау-лæг цурон ми нæ зыдта, 
Æвзæр-иу хъама дæр ныззылдта, 
Фæлæ сыл ничи кодта дис. 
Хъæрмуд цард никæмæн уыдис... 
Лæгау-лæг ыл фæдис нæ кодта, 
Æвзæрæн - къухыл нымад бонтæ, 
Фæлæ сыл ничи кодта дис. ( 

Фæндонхорз никæмæн уыдис, 
Лæгау-лæг, мидбылхудгæ, бастау, 
Æвзæры рог хъуьщытæ барста, 
Фæлæ сыл ничи кодта дис. 
Æнцой цард никæмæн уыдис... 
Лæгау-лæг — уаз, æвзæр та, сонтау, 
Къæбæрыл былыцъæртгæ хордта, 
Фæлæ сыл ничи кодта дис. 
Цы кар-иу сæ æркодта зондмæ, — 
Хъуынæй дзы нал атондзæ хъис, — 
Æвдисæн дугтæ æмæ бонтæ, 
Сæ тæрхон сау ингæн ыссис... 
ЦÆЛЫ ФЫНГЫЛ 
Цæлхъзард, быцæу... Нæй сидтытæн æмбал, 
Хæрзæввахс чидæр ассадта йæ кæрдтæ, 
Сæ азарæй ныууынæргъыдта гал, 
Мæ фарсмæ бадæг акалдта йæ хъал: 
Цæл кæнынæн æй галы богъ хъыг дардта. 
II. Цæсты фсезилсентсе 
АИВАД 
Хуыцауæн нæ! Дæуæн кæнын æз табу... 
Мæлæтау — карз, æрвæрдынау - рæсугъд, 
Мæ сираг бæх кæны, æлгъыстау, фаддзу, — 
Дæ галуаны раз басыди мæ уд. 
Цы сагдæртæ нæ хъавыдысты уымæ 
Фыдæй-фыртмæ, фæлæ сыл уад кæуы. 
Йæ цъуппыл та, — æнæрвæссон, ызгъуыммæ, — 
Бæстырæсугъд сæрбæрзондæй лæууы. 
Мæ ныфс, тæргай сывæллонау, фæлидзы, 
Нынкъуысы тары дурвæдджимæ хох, 
Æмæ та йын йæ фалгæрæттæ уидзын, 
Æмæ та ног æрдынæлвæстæй — тох. 
165 

Уæдæ, кæд у уæларвбæстæ æнæдон, 
Нæ дзы æрзайы удыхосæн сæнк. 
О, аивад! Дзæнæт мын у дæ зындон, 
Ды, кæнæ æз! - Уый у мæ уды фæтк. 
ÆВЗОНГ ПОЭТÆН 
Дæ гæххæттæй-иу ма асхой дæ сис, 
Зынымаргъæн йæ къæдзил дæр нæ федтай... 
Дзырды карзмæ цы уд нæ у æмхиц, - 
Ныхмæлæууæг æм у æрмæст поэт лæг. 
Тыхми-тыхтона хорз фæлдисæг нæу, 
Фыссыны бон дын хъуамæ уа бæрæгбон. 
Фæзгъæргай тоны ивылд къада нæуу 
Йæ былгæрæттæй. Сабыр у фæззыгон. 
Дæуæн мæ иунæг иу хорзæх фæнды: 
Цæнкуыл æфсургъ-иу ма æрхæсс дæ сæрмæ... 
Фысгæ та кæ: лæгæй куыд кæнай ды 
Дæ уаз æнкъарæнтæй æфсæрмы. 
МÆ НЫСАНЫ БÆРЗОНД СТЬАЛЫ 
Отар Чиладзейæ 
Хæрзбон. Æз басастæн, хæрын уын ард! 
Ныфсæй - æххæст, фæсмонæй та - дыгъуырццæг. 
Хуыцауы аххос нæу. Уыди уый цард, 
Йæ рог сæнттæ-иу чи скодта мæ фыццаг. 
Фæлæ цы уыди, уый уыди... Уæнгрог 
Мæ къух зылдта æнæтæбын æлхуый. 
Мæ цард та цыд. У гæххæттæй дæр рох, 
Йæ хинтæй мæ цы рæстæг давта, уый. 
Мæ загътатæ сты ницæйаг, лæмæгъ, 
Кæд-иу мæ рис æргом загътон, гъе, уæддæр 
Мæ нысаны бæрзонд стъалы фæцъæх, 
Уæд æм, куыдзау, фæтоны дзырд йæ бæттæн. 

ПОЭТЫ МАДЫ КЪУХТÆ 
Лрын дзы сомихаг поэт 
П. Севакъы мады ном 
Лыстæг æнгуылдзтæ. Се стджытæ зынынц, 
Сæ тугдадзинтæ — цъæх. Фæзæгъынц: рухс сæ хъары. 
Сæ армыдзыхъ - æнцъылдтытæ, хырыз, 
Хуымы ауæдзау, хус тæлмытæ дары. 
Кæдцæр-иу сæ тымбыл уырзтæй уæндон 
Бæсты рæсугъд йæ даргъ дзыкку æрфаста; 
Æвзонг мад сыл — йæ уды рухс, йæ бон, - 
Цы уаз хъæбул, цы саг лæджы фæхаста!.. 
Фьщбон, зынтæ йæ цæрайæ цы сты... 
Фыры хъулау-иу фесхъиудта сæ уæлæ. 
Ныр къухтæ сты æрттæдæларм рыстæй: 
Йæ райгуырдау ын мад уыны йæ мæлæт. 
Æз сын фæлмæнæй пъа кæнын, фыртау, 
Тыхурæд богъ-богъ мæн нæ уадзы цухæй... 
Уæззау цæгъды, зæрдæрисгæ мыртау, 
Тæпп-тæпп кæнынц поэты мады къухтæ. 
МÆЛÆТМÆ 
Бестауты Гиуæргийæн 
Гъеныр нал дæн поэт... 
Цард мыл разылди зондæй. 
Фаг у ’мбисмæ йæ фенд, - 
Сцух мæ цыбыркъух бонтæй. 
Гъей, рæстæвзар мæлæт, 
Ныр дæуыл баст у зæрдæ... 
Кæн дæ разæй тæлæт 
Рог мæ райстбавæрд фæндтæ. 
Сау дымгæмæ ныддар 
Ме ’ргом уды бæллицтæ. 
Æз кæмæй хордтон ард, 
Уыцы Ир мыл фæрисдзæн. 
167 

Ныр - æгасæй дæр дæу, 
Нал дæн, буцау, мæ фынтæй, 
Амонд агургæ нæу, 
Рох - мæ цинтæ, мæ зынтæ. 
Нæ, дзæгъæлзад мæлæт, 
Нæу дæ цагъар мæ зæрдæ. 
Кæд дæуæй кæнын зæд, 
Уæд æцæгæй æвзæр дæн. 
Уадз, мæ Иры къæсыл 
Зæрдæ судза, æрттива. 
Зон: дæ талынг къæсыл 
Нæй Фыдыбæстæн ивæн!.. 
БÆРÆГБОНЫ ФЫНГÆМÆ 
ФЫССÆДЖЫ СУРÆТ 
...Фыццаг-иу хъарм къæвда лыстæг сынчытæй уарыд. 
Куы-иу ныррухс кодта, куы-иу нытталынг бон, 
Куы та-иу хъæд ныррызт, æмæ-иу тары 
Цæхæртæ акалдта æрвæрдыны хæдон. 
Цæлгæнæг адæмæн сæудзыд кæрдæг - сæ бадæн 
Цæлхъзард, хъæлæба, гаджидæутты къорд. 
ть1 кодта сылтæн расыджы ’фсон пъатæ, 
Кæмæн-иу йе знаг басгуыхти æрдхорд. 
- Нæ цард у, уалдзæгау, æвыд, рæсугъд, мæ хуртæ, - 
Дзырдта уæлтæмæнæй бынатахуыр фыссæг. 
Фыссæг та каст йæ ауæдзы цæлвдуртæм, 
Дæллаг галау, зæрдæрыстæй, тыхстæй. 
- Нæй а царды æвæлмон лæгæй карздæр, 
Тыхы къуыбар у, зондцух, бархи сырд, — 
Уæдæ мæныл цы дудгæ бон æрцыд - 
Мæ райгуырдæй дæн ме ’намондыл разы; 
Хæты уæлæуыл кардзагъдæй мæ сих, 
Мæ уд та мæм, мæнгагъуыстау, фæкæсы... 
Кæс-ма, гыццийы пирæнгомау, мигъ 
Хъæриуы хохы саггæмтты фæлæсы. 

БАРТА 
Испайнадщы уайдзæф козбау кæстæрæн 
Æз дæ хуызæн куы уыдаин, Барта, — 
Хорз куы ардтаин, хурау, лæвар, 
Уæд мæ уды фæндиæгтыл, артау, 
Ихдон не скъæрид цард. 
Ды, уæрыккау, уæздан, æнкъард дæ, 
У къæдзæхыйас та дæ ас, 
Фæлæ, оххай, тыччыйæ къаддæр 
Свæййыс хицауы раз. 
Сты, æмзæлдау, дæ фезмæлд, йæ фестад, - 
Цыма токæй дæ уымæ баст... 
У дæ куывдцаг: мæ хицау, де стæн, 
Æз куы зæгъон дæ ныхмæ раст. 
Ма дом макуы, лæгау, дæ бартæ, 
Дзул мыдимæ æмпул фæрнæй. 
Æз дæ хуызæн куы уыдаин, Барта, 
Уæд дæ хицау нæ тæрсид мæнæй. 
ÆФСÆРМ 
Рæсугъд цардæн йæ фæтк — уæздан ныхас... 
Лæг та йæ иунæг иу бонæй нæ цæры, - 
Хæстарыдау йæ рагон рис ныннæры, 
Хæссы йæ фæрцы уарзон удæн маст. 
О, рухс дуне! Дæ хорз, дæ фыдæн ивæн 
Нæй ингæныл, æмæ уæд мæн фæнды: 
Лæгуарзон уæд æнус-æнустæм хивæнд: 
Йæхи куыд хона куыдзы дæр гæды. 
ÆУУÆНК 
Æууæндыс мыл, — уыдзынæн та хъæбатыр, 
Зæронд куыройы мадзура фыдтау... 
Мæ фезмæлдæй, куыдзау, тæрсдзæни сау рын, 
Æцæгæй дæр æз ахæм лæг уыдтæн. 
169 

Æууæндыс мыл: бæсты рæсугъд йæ уырзтæй 
Ысгардзæнис мæ хъал бæхы фæдтæ. 
Нæ фæлидздзæн мæ тыхстæй уа, мæ рыстæй, — 
Æцæгæй дæр æз ахæм лæг уыдтæн. 
Æууæндыс мыл: хæсдзынæн донæй дуртæ, 
Лыстæг быдæй дын къуту дæр цæттæ. 
Нæ хоры найæн уидздзынæн йæ муртæ, - 
Æцæгæй дæр æз ахæм лæг уыдтæн. 
Фæлæ мын нæй æртхъирæнтæй сæттæн, — 
Хъысмæт мыл ног нымæтын ехс æрсæрфы... 
Æууæндыс мыл: поэт лæг хоныс мæн, 
Уæд та кæнын, сывæллонау, æфсæрмы. 
КОЗБАУ ЛÆГÆН 
Цы мад ныййардта дæу, цы лæг уызта дæ авдæн! 
Дæ удыскондыл иу рухс хъуыды нæй... 
Нæ мæ уырны, дæ сойкъæбæрæй адæн 
Ды искуы сцахуыстай æвæлмонæй, фæрнæй. 
Æрмæстдæр тас былысчъилæй йæ фæстæ, 
Сывæллонау, дæу раууатмæ кæны. 
Æгадыл - разы, хицауæн - дымыстæр, — 
Лæуу рæвдз - дæ мæсыг хи дурæй кæлы. 
Цæуыл тыхсыс? Сырд ма фæцæры хъæды: 
Фыдызгъæл нæй, уæд бахæры сыджыт. 
Ды та лæг дæ, хъыг мæм кæсы: куыд уæндыс 
Æппарын цъыфмæ адæймаджы цыт. 
Сæнтсау халон æрбатæхы дæ цурмæ, 
Дæ мардыл нæ, дæ æгасыл кæуы. 
Зæгъ-ма, мæ бон, дæ цæст ысхæцы хурыл, 
Æви, хуыйау, сæргуыбырæй цæуыс?!. 
КЪУЫДИПП ИРОНÆН 
Мæсты ныхас 
Æз дæу мæ рыстæй бафхæрын, мæ бон, 
Æндæр мæхи дæ хъуыддæгты нæ тъыссин. 
Къуыдипп, лæджы фæлитой ныхас, зон, 
Мæнмæ, куыдзы рæйдау, нæ хъуысы. 
170 

Ирон нæ дæ? Нæ мæм дзурыс иронау, 
Ирон уæвгæйæ — арвмæ дæр тæх-иу!.. 
Лæгау ныххæц дæ хытъыны бын роныл 
Æмæ фæуæд дæ лæгдзинад дæхи. 
Æнæджелбетт, хæлафы гом къæрттау, 
Æмæ дын чи нæ базоны дæ «уæдæ»! 
Дæ адæмыл кæд не ’ввæрсыс, уæд та 
Мæ куыдз нывонд дæ зæдæн!.. 
КÆДЦÆРЫ ЗОНГÆЙÆН 
Æрбад, лæппу! Мæн дæр дæ хорз куы фæнды 
Сдæ хицау лæг? Хæлар дын фод дæ кад!.. 
Мæнг ном мæнмæ, лæудзæни ма дæ зæрдыл, 
Хъæллæгъау дæр, кæй нæ уыди нымад. 
Æз та дæ ницы, фондз æнгуылдзау, зонын, — 
Мæнæй, гъе, уымæн азилыс дæрдты... 
Мæн та цыфыддæр галиуæй куы тоной, — 
Дæ хорз цардмæ нæ раздæхин мæрдтæй. 
Æвдисæн — хур: ды а дунейыл бастæй 
Нæ радтис удæн, удыхосау, зынг... 
Æниу цы дзурынц адæм, уый дæр раст у: 
Лæгæй фырт гуыры, сæгъæй та — сæныкк. 
Фæрнæй-иу цæр! Рæдау æфсæст - дæ цæуæт, 
Æрывæр-иу сын пух хъæпæн лыстæн. 
Дæ зæрдыл ма фæстаг сахат æрлæууæд: 
Уыдтæ æнæпайда, 
Куыройæмхиц мыстау... 
КАДМОНДАГÆН 
Нæ мæ фæнды дæу бафхæрын. Фыдау, 
Æз ифхæрсын дæу табутæй - къаффеттæй. 
Поэты ролы хъазыс ды уындæй, 
Æз та поэт дæн! 
Мæ хъуыды та нæ бакæсы дæ коммæ, 
Æнусбонтæм — дæуæн æхгæд йæ цатыр. 
Йæ ныфс чи хæссы адæмы тæрхонмæ, 
Гъе, уый вæййы, мæ бон, æцæг хъæбатыр. 

КÆМÆНДÆРТЫ 
I 
Нæ барын æз мæхи дæуыл, 
Дæу фонт хуыцды фынгтæ! 
Нæртон бæгæныйы сæрыл 
Ды тутт, æгъуыз фынк дæ... 
Æвæлмон зарæджы фæрцы 
Кæмдæрты барджын дæ! 
Мæнмæ та худæгау кæсынц 
Дæ буц дзымандытæ!.. 
Дæ куырой - ног, зыррытт кæны 
Нæ дуджы сойагæй! 
Циу дуг! - Ныйивис æй, бæгуы, 
Фæлывд сылгоймагау! 
II 
Зынгдарынæн 
Дæ бутьро сугтæ мауал дар, 
Йæ дзаг æфсир 
Нызгъæлы, мæ бон, хуымæн дæр. 
Æмæ дæ артыл 
Бафу кæн, фæрныг! 
Поэзийы 
Дæ тутт хъуыдыйæ парахат 
Куы тауай, уæд 
Ныххуысдзæни йæ зынг, 
Цы лæг сæм тава 
Йе ’ндæвд къухтæ, 
Уымæн дæр!.. 
ХÆЛАРМÆ 
Гуыцмæзтпы Алешæн 
Æрбад, хæлар... Ныр та кæнæм мах заргæ... 
Мысинæгтæ сæдæ царды фаг сты. 
Фæсмон ныл рацыд митцæссыгæй уаргæ, 
Фæлæ цы амонд баивæм рæстыл?.. 
172 

Ды иунæг дæ, цы уд мын у æвгъау, 
Уырзтыл нымад - мæ иударон ныхæстæ, 
Фæлæ сæ иумæ макуы æрхæсс фау: 
Æз уарзтон дæу æмгарзыд нæ — мæ рыстæй. 
Тæры нæ, рог фæдисонау, нæ кар 
Æвæндонмæ. Нæ феккуырст билцъ нæ хуымы. 
Нæхи, фæрныгау, бахизæм, хæлар, 
Æгад, æнамондæй — цы цæрæм, уымæй. 
Нæ мæ хæссы дæ хибар уатæй къах, 
Фæлæ Хуыцау ысразы уæд нæ куывдыл: 
Цы нæ ауæрдæм саг лæджимæ мах 
Цæхх æмæ дзулыл - сары уа, æвыды. 
ФÆНДОН 
Ныр та мæнæн дæр иу куывды бар ис, 
Æз дæр, мыййаг, æцæгæлон куы нæ дæн. 
Уæ куывды, цæй, цы æцæгдзинад ис, 
Гъе, ууыл уæд рæстаг лæгæн æууæндæн. 
Фыццаджы уæд уæ низты бардуаг куырм, 
Цæмæй уын цъутта ма кæна уæ ныфсыл; 
Уæд саумæр æмæ рагулæфт уæ хуым, 
Уæ ауæдзы гал ма зонæд ныххуыссын. 
Тыхвидар у рæсугъд хъæдыл фæрæт, - 
Уæ уды рухсæй хъарæд-иу уæ дзæбæх. 
Дунейы фарн уын ахæм хорз зæгъæд, 
Мæнгæфсонæй куыд не’мбæхсат уæ лæмæгъ!.. 
КÆМÆНДÆР 
Дæ хиуарзон рохуатмæ аппар, 
Дæ цæргæйы кадæй, мæ бон, 
Дæ мидзæрды сусæгæй ма ’ппæл, 
Дæ мæлæты кад у дæ ном! 
Дæ хорз нæу, сæурайсомау, сусæг, 
Фæлæ кæд æцæгæй лæг дæ, 
Уæд-иу у рæстдзинадмæ хъусæг, — 
Сыгъзæриныл ма кæ цъæрттæ! 
173 

Дæ рæдау, хæзнайау, дæ мæт уа, — 
Уæлон царды уый у дзæнæт... 
Æмæ ма цы хуыздæр мæлæт уа, 
Гъе, ахæм ыссардзынæ уæд!.. 
ИУДÆЙЫ ХАЛДИХ 
Зæгъыс мын ды: 
Мæ рагбонты фынау, 
Кæй уарзтон æз, - 
Мæн чи нæ уарзта, уый. 
Фæци, фæлыгъд нæ дунейæ... Цыма 
Мæ уды рис дæ цинагæй фæуы! 
Æз дæм кæсын: цы мад ныййардта дæу, 
Уый царды хорзмæ афтæ хъыг цæмæн у, 
Æмæ цы радта, уый цæуа уæгъдæй, 
Иудæйау, историйы сæмæныл. 
Æз ’рымысин мæ рог бонты тызмæг, 
Æмæ хæссис кæмæдæрты дæ хъаст, 
Æрæмбарис: цы у куырм уыджы зыд, 
Æмæ цæргæсы сауараугæ маст. 
Фæлæ, лæгдæ... 
Лæгæй нæ фæччы хъазын. 
Мæ зонгæ, ды, — 
Быдзæу æмæ фыдхин, - 
Ныр ацы бонæй амæлæтмæ, зон æй, 
Лæгъстæ кæнын: мæ удæй хиз дæхи! 
Р. 3... 
Лæг у? - 
Зын зæгъæн у!.. 
ТЕМЫРБОЛАТЫ МАСТ 
Æз маст нæ хастон никæмæ... Ныр та 
Лæджы фыдæхыл нал хъæцы мæ зæрдæ. 
Уæвгæ, мæ Иры уаз хæхтыл, фыртау, 
Кæм не ссарид лæг, амондау, бæхгæрдæг. 
Фæлæ кæм ис мæ Ирыстон, мæ зæхх, 
Æхсæвиуат кæм æркæной мæ уæнгтæ. 
Фæстæмæ цæуай, размæ — зил дæ бæх: 
Дæ фæстæ зилынц тугмондаг ызнæгтæ. 

Тæрсын нæ зыдтон æз, фæлæ мæ бар 
Нæ цыд мæ бармондаг фыдгултыл, 
Æмæ хæссын, æргъомбастау, мæ кар, 
Хæрзамондæн мæ бонтæ уилын, хъултау. 
Фæлæ... О, нæ, мæ хорз ызнаг!.. Дæуæн, 
Æз хорз зонын: нæ лæмæгъ дæр тæссаг у... 
Кæйдæр загъдау, поэт лæг у фæлмæн, 
Фæлæ-иу мæ дæ базы бын дæр агур! 
КЪУЫРМА КОМПОЗИТОР 
Нынкъуысы тæрс. У, мæйау, фæззæг бур. 
Æрыскъуыйы ма тадзгæ-баргæ сыфтæр. 
У хъæд сæртæг. Рæудымгæ æмæ хур. 
Хъыс-хъыс кæны сæлавырæн йæ сынтæг. 
Тæхæг мæргъты рæу цъах-цъахæй тæрсы, 
Хъуыр-хъуыр кæны йæ хуырвæндагыл къада. 
Сæ цъиу-цъиу сисынц зымты дзуг, ыстæй 
Ныхситт кæнынц къуымбил æврæгътыл, уадау. 
У цардгъуыз мыст: хор зымæгмæ - йæ фаг, 
Хыпп-хыпп кæны: нывыл — йæ къуым, йæ уавæр. 
Ныхъхъыррыст кæны бирæгъы дæндаг, 
Ныхъхъус и рувас: мадæл каркмæ хъавы. 
Фæцæуы комæй байраджы мыр-мыр, 
Бæхгæрдæг ма кæдæй-уæдæй нæ федта. 
Бæрзонд арвмæ та ивазы йæ хъуыр, 
Сыф-сыф кæны æнæхицау ракетæ. 
Лæдзæгæнцой цæуы йæ къæсмæ лæг, 
Зæлфæлдисæгмæ богъ-богъ дæр нæ хъуысы. 
Цы уарзта, уый йæ удмæ уыд хæлæг 
Æмæ йын радта иунæг хорзæх: мысын. 
Цæуыл ма уа пахуымпарæн йæ тох: 
Дæ арм, тæргайау, авæр-ма дæ русыл. 
Кæсы æмæ цы дунейæ у рох, 
Уый, хионау, зæрдæйы цæстæй хъусы. 
175 

ПОЭТЫ ФЫНГЫЛ ЗЫМÆГОН 
Милдзырагъ æмæ удæнцой уавæр. 
Уад йæ базыртæй исы цар. 
Цæй, дæ хуыздæр зæгъинæггæ равæр, 
О, мæ уæздан хæлар! 
Пецы зынгыл ныффутт кæны картоф, 
Цыхт ныббур и, зæронд мæйау... Уадз, 
Уа кæмæндæрты ныр фынафон, 
Махæн не ’хсæв - бæллицты æрмадз. 
Карз дунейы ракетæты ’хситтæй, 
Уды рухс фæндты ивы зонд... 
Цæй, цы ма расайон мæ сидтæй, 
Фæлæ, уадз, æмæ афтæ фод... 
О, дунейы фарн! Дæ кувæг адæм 
Иунæг хорзыл кæнæд фæдис: 
Кæд цæрæм, уæд - фæрныгау, адæн: 
Фынгыл дзул куыд уа, къухы — сис. 
Хорз фыдæлтæн сæ зондæй — арфæ: 
Бон — куыстыл ифтонг, изæры — зард, — 
Æмæ макуы уæд уарзтæн рафтæн, 
Кардмæ мачи ыссонæд кард. 
Æз мæ уды зынтыл ныхъхъæцин, 
Лæг куы хæрид мæ номæй ард. 
Фæлæ иугæр дæ куыст нæ фæци 
Удæн - удæнцой, уæд фæраз! 
Иунæг хорзæх мæ бафæндид Ирæн; 
Уадз, лæгдзинадмæ уæд хæлæг. 
О, Хуыцау... Ехх, хуыцæуттæ сты бирæ, 
Цæй, кæмæ ма дзы бакува лæг?.. 
176 

НЫФС 
С. Есенинæн 
Мæ уд ыскалцæг низтæ æмæ даутæй, 
Быцæутæ, нозт æмæ фыдæх — къæрцхъус, 
Мæн бадомдтой. Мæ куывд ма у Хуыцаумæ: 
Ныууадз мæ цъус, æнæтæргайæ, цъус! 
Æмæ та ног уыдзынæн уæд мæ тыхыл, 
Фыддон-фыддуры сау къæйау, æмæ 
Уыдзæни фыст мæ рæстдзинад мæ ныхыл, 
Мæ риссæггæ нæ хæсдзынæн хъæмæ! 
Æртæ хорзы нын рафæлдыста æрдз: 
Лæгæн уа аргъ, уой уарзт æмæ æууæнк. 
Æз тугæй фидын удисæджы мызд, 
Кæд у йæ сар - йæ растдзинады фæтк. 
Æууæнд, фæлæ кæуыл? Дæ зындзардæй тæрсы 
Дæ рагхæлар, æвæры та дæ милмæ. 
Дæ сау бецыкмæ рæстæджы къух зилы: 
Йæ урс хил фесты хорæйхаст уырсау. 
Ис уарзт, фæлæ кæм у йæ аккаг лæг 
Йæ лæмæгъæй, æвæрæзæй, йæ сонтæй!.. 
Сылгоймаг та? - нæ райстбавæрды бонтæй 
Фæхъазы уый, стæй нал цæуы хæстæг. 
Лæгау-лæгæн æцæг лæг кæны аргъ, 
Æндæр козбау, лыскъзæрдæйæн, цы давы, 
Ис уымæ мулк - сыгъзæринвæлыст саргъ, 
Гуыр-гуырон артмæ чъизи къухтæ тавы. 
Кæд афтæ у? - Дæ зынтæ иугай равæр, 
Фæрæты комæй ног нызгъæлы чырс, 
Æмæ-иу зæгъ: куыд æгуыдзæг дæ, уавæр, 
Дæ разы ис 
Мæ тугисæг — 
Мæ ныфс! 
177 

III. Æз федтои дæу 
* * * 
Æз федтон дæу 
Тютчев 
Æз федтон дæу. Мæ уд, æрдуйы хидау, 
Ыснарæг ис. Дæуæн уыди нывонд. 
Мæрдтыбæсты мæнæн уыдзысты фидцæн 
Дæ рыст зæрдæ æмæ дæ уды сконд. 
О, сфæлдисæг, цы уарзтæй мæ рæвдыдтай!.. 
Æз та æдыхст, æнарæхст лæппу, сонт. 
Цы нæ уыди нæ ивгъуыды рæдыдæй - 
Нæ уарзтыл ныр æхсæв нæ кæны бон. 
Ныр алы уысм нæ кæрæдзийы давæм. 
Кæмæй? - Нæ зонæм. Рагбонты цæхæр 
Йæ амæттагмæ худаистæй хъавы, 
Фæлæ та сдарын не суæнды йæ сæр. 
Æгас уал цу! Нæ хъазьщтæн дæ номæй: 
Рæсугъддæрты нæ бакодтон мæхи... 
Æвæццæгæн, фыд æвыдæй нæ комы 
Сæттын мæ уарзты бардыуаджы зин. 
РÆСУГЪД СЫЛГОЙМАДЖЫ САГЪÆС 
Мæ цард фæуы. Ныгæнæг дæр мæ нæй. 
Мæ хъуыды та æфтауы рис мæ ристыл. 
Тæргай куыдзау, фæиппæрд и мæнæй 
Мæ кæддæры æнæбындур сæрыстыр. 
Мæ куыст ~ цæнкуыл, цыма мыл сагъуыд зин, 
Цæвиттон ма æз дæн ызноны бонæй. 
Буц нал кæнын мæ рæсугъдæй мæхи,— 
Æваст амонд, хъæддаг бæхау, нæ комы. 
Мæ сыхаг та?.. Цы мæм нæ кæсы худæг! 
Мæ фыныл дæр мын чи нæ хъæцыд, уый 
Цæры йæ фыдуынд усимæ æмудæй, — 
Æз та ма йæ цы хорзæхæн хъæуын! 
178 

Мæ ивгъуыдмæ мæн иунæг хъуыды суры: 
Рæсугъддзинады ахæм уаз тых и, 
Зынггур гæлæбу уæлдæфы хъæццулыл 
Куыд аппары æвæлмонæй йæхи!.. 
СЫЛГОЙМАГÆН 
К. Ю.-йæн 
О, ауæрд мыл. Сывæллонау, - мæ цин 
Вæййы æргом, — лæджы фыртмæ нæ хъары. 
Нæй иу мисхал мæ удысконды хин, 
Фæлæ мыл у дæ зынфæлдисæг ардыд. 
Ды иунæг дæ — кæй хорзæх мæ хъæуы, 
Лæгау кæй разы ’рæвæрин мæ гæрзтæ. 
Ызнаг дын ма уæд, чи мæ уарзы, уый, — 
Йæ хивæндыл фæхæцæд-иу дæ зæрдæ. 
Æз уарзын дæу. Дæ къух мыл систай ды, 
Уæддæр мæ сæнтты райстбавæрд уыдзынæ. 
Мæ цинты-цин - дæуæн нывонд, фæнды 
Тæдза мæ риумæ ихбазыр тæдзынæг. 
ÆМÆ УÆДЦÆР... 
У сабыр горæт: рухс æмæ фæлмæн. 
Мæ къæхты хъæр, зæрдæйы цæфау, 
Хъуысы... 
Уæ къæсæрыл, сыгъзæрин сомау, мæй 
Æрцауындзæг и. У дæ къуым 
Йæ фысым. 
Уæ цырагъ судзы. Хъарм уаты хуыссы, 
Фыры хъулау, дæ чысыл фырт, 
Æрфынæй. 
Йæ мад ын, авгау, хауынæй тæрсы, 
Цы ’фсады уый дæ узæлдæй, 
Тæлфынæй. 
Дæ рæсугъдыл нæма ауыгътай къух, 
Æви нымайыс хибар уаты 
Бонтæ? 
179 

Æви нæ дæ мысинаг зынтæй цух, - 
Дæ удæн чи у рог цардæй 
Æхцондæр? 
Рæуфын дыл цадæг баппары йæ хыз, 
Æмæ дæ маст æртайы гъеуæд, 
Митау. 
Дæу раджы-раджы ферох и мæ хуыз, 
Æрмæст ма хатт фæзыны уый 
Дæ митыл. 
Дæ цæссыг уæд æнæрхæцгæ тæдзы, 
Хæрзæхсад къус нызгъæлæн вæййы 
Зæххыл. 
Фынкриуæй къада денджызмæ тындзы, 
Фæстæмæ та, фæлмæн мигъау, 
Ыздæхы. 
Нæ, амондмæ нæртон лæг у хæлæг!.. 
Мæ хуызæнæй та сфæлдисæг 
Цы домы? — 
Уый, сабиау, æвæсмон у, тæлтæг, 
Йæ саргъы бынмæ сираг бæх 
Нæ комы. 
Хæрзæхсæв у, мæ рагбонты æвгъау, 
Кæй нæ фæрса дæу бафхæрынмæ 
Йе ’взаг, 
Дæ удыскондмæ чи æрхæсса фау, 
Мæрдты дæр уый мæнæн уыдзæни 
Ме знаг. 
Мæ зæрдæ мын нæ зæгъы никуы мæнг: 
Æнæ дæу мын мæ цины бон дæр 
Маст у... 
Мæнæй дæ рох, йæ ног фыднизы лæг 
Куыд айрох кæны иннæ низты, 
Афтæ!.. 
ДЗУАПП ИУ ЧЫЗГÆН 
Худæджы бæсты 
Цы ма домон Хуыцауæй, 
Нæ мын ыскодта хай 
Нæ кадæй, нæ æхцайæ, 
Кæмæн кæнон тæргай? 

Ды мæ цы ’нхъæл дæ, уый та 
Дæ хъуыды у, мæ бон... 
Æмæ-иу ма дæтт, зинтау, — 
Дæ рог бæллицæн ком! 
Поэт лæгыл æууæндын 
Æмдзæвгæты хъæуы, 
Науæд, чызгай, лыг кæны, 
Цы хихыл бады, уый... 
УРС ЗЫМÆГ 
Мæ хо Ксенаяйæн 
Нæ арт ныххорз, мæ хо... Нæ цары тымыгъ ниуы. 
Æдзæм-æгуыппæгæй нæ къæсыл уары мит. 
Дæ зæрдыл ма бадар, зæххыл кæй ыстæм иунæг, - 
Фæндонхорз амондмæ нæй удвæндæггыл хид. 
Кæмдæр быдырбæсты æвзонг лæппуйы цыртыл 
Æрзилы, дымгæйау, дæ раст сагъæсты цин... 
Дæу, хурау, чи уарзта, — узæлы ныр йæ фыртыл 
Кæй уарзтай, уый хæстазарæй фæци. 
Бæргæ фæзæгъынц: иу бон фаг у мастæн! — 
Фьщдон-фыддуры нал ыссудзы зынг. 
Дæ удрæсугъд ма у æмкар дæ уарзтæн, - 
Дæ сау дзыккутыл мит-пæлæз ныттынг. 
Лæг бонвæдисы у хъысмæтыл разы, 
Фæлæ, кæс-ма, куыд у нæ царды конд: 
Æфсæст гæды тынкъуыбылæйттæй хъазы 
Æмæ йын у йæ хъуырдухæн æхцон... 
НЫЙЙАЗÆЛД 
Уый нал у уарзт. Æрхъуызы мит йæ фазыл, 
Бæрзонд хæхтæй рæупакъуытæ хæссы. 
Дæ хæдзар — хъарм... Мæ зæрдæйы та - уазал, - 
Тыхурæд монц зæйбадæнæй кæсы. 
181 

Куыд сабыр у... Куыд иугæндзон у рæстæг... 
Æвыд — æдых, мæ сæрибарæй - хызт, 
Цæрæнбонты дæумæ æнхъæлмæ кастæн, 
Куы нал мæ хъæуыс, уæд ысног мæ рыст. 
Зын у мæнæн мæ зæгъинæгты раз дæр! — 
Нæ дуне - карз, нæ раст тæрхон - сæудзыд... 
Æниу, дæуæн цы уæлдай у, мæ уарзтæй 
Ыскæндзынæ, кæй уарзтай, уымæн цыт. 
Æмæ зæххыл цы уыди, уый уыдзæни: 
Рæдау - ызнæт, тыхагуртæ - сæрæн. 
Кæс-ма, мæлæт - мæ иударон фæсдзæуин — 
Куы ’рбазына, 
Уæд-иу 
Æрымыс мæн!.. 
чысыл ныв 
Хур. Гом рудзынг. Сонт чызг йæ фырты цæрдæг 
Къухтыл ныззилы. Йæ кæл-кæл, æрвнæрæгау, хъуысы. 
Зæрæдгы хæдзарæй та рацæуы урсбоцъо лæг, 
Йæ бирæ хъæбулты сæргуыбырæй мысы. 
ИУ ЧЫЗГÆН 
(Экспромт) 
Дæ ныййарджытæ сты дæуæй æвæстаг, 
Цы хъæбул уарзтой, царв æмæ мыдау. 
Дæ номыл та æз хардз кæнын мæ рæстæг, 
Мæ фыссæны уæлдай рæнхъы фæдау. 
МАЛУСÆГ ÆМÆ ДАВОН 
Зæрдæ - ихуазал, цæсгомыл - хур, 
Мит æртадис йæ алварс, царвау, — 
Райгуырд малусæг, уадултæ - бур, 
Цæнгтæ ивæзта арвмæ. 
Райгуырд малусæг, кодтой йыл дис, 
Алчи мысыд, фынау, йæ уалдзæг. 
Фæлæ иу бон йæ цин фæцис, — 
Бампылд малусæг, бандзыг. 
182 

Уæд ныррыхыди. Бæстæ ныттар, — 
Нæй æнафонæй афон!.. 
Иу ма миты хъæццулæй хъарм 
Хи æрныуæрста давон. 
ИРОН МАДЫ НЫХАС ÆНÆЗОНГÆ 
САЛДАТЫ ИНГÆНЫ УÆЛХЪУС 
Ды нал дæ æмæ, де ’рдыгонау, нæу 
Уæлон хъарæг. Дæ цыртыл уад ныккæуы. 
Фæлæ цы мад фæхаста, хурау, дæу 
Йæ ризгæ уырзтыл, уый, мæ бон, цы кæна! 
Дæ риуыл арт сырх æвзæгтæй æнхъæвзы, 
Кæд, чи зоны, мæ фидыцы хъæбул, 
Дæ ингæныл, мæнау, кæмдæр ныккæрзы 
Кæйдæр мад, - сæр йæ цæссыгæй æркъул. 
Æмæ дæу дæр ныссагъта уад йæ фæттæ, 
Сæргуыбыр дзыллæ уонгуагъдæй лæууы. 
Дыууæ мады та а бæсты кæрæттыл 
Кæрæдзи фырттыл сусæгæй кæуынц. 
О, Мадымайрæм! Айс, уæдæ, мæ табу, — 
Сæ цард — зындон, уæд сын хæлар дзæнæт! 
Цы уæлдай у, гъе, уый дæр у мæ хъæбул, 
Кæд иу цæхæры басыгъдысты, уæд. 
ХÆТАГ СЫЛГОЙМАДЖЫ ЛÆГЪСТÆ 
Саутар. Æгуыппæг хъæд. Уарын. 
Æмæ дæ цæстыты рухс. 
О, мæ хур, базон-ма барын: 
Бауарз мæ цъус! 
Тайынц дæ рустыл мæ пъатæ. 
Де уæнгты сатæг дыз-дыз, - 
Зæрдæйы уидæгтæй хатын, - 
У ныр æргом фыдбылыз. 
Ацы мæнг дунейы хъалтæ 
Хъазынц, тыччыйау, мæнæй. 
Бауадз мæ иунæг хатт адæн 
Бауарзон уды фæрнæй! 
183 

Цал уды хорзæй фæхъуыдтæн, 
Цал хатт нытталынг мæ бон, 
Цал хатт дæ федтон мæ фынты, 
Оххай, мæгуыр уа мæ бон!.. 
Мауал у мемæ ды уа карз, 
Ме знæт тæссонд у, хъæц-иу! 
Иунæг хатт иунæг лæджы раз 
Нал дæн сылгоймаг. Фæци! 
СВЕТЛАНÆЙÆН 
Ног æрфынæй ис горæт. 
Миттæ - дзугæй, фыстау. 
Хъуыды зилы дæу хонæг - 
Уый йæ рагон æгъдау. 
Ехх, кæд раздахæн нал и 
Дæу - цы давы фæсмон? 
Мæн лæппуйау, цы бар и, 
Стæй цы бауа мæ бон?.. 
Уагæр, чи уьщи ахæм, 
Уый цы зæд у къуырма, 
Æмæ ма зона махæн 
Нæй фæхицæн нырма?.. 
Цард рæстæгмæ у, зонын, 
У зæрдæйы фæндтæй. 
Фæлæ демæ зындонмæ 
Дæн ныры онг цæттæ. 
Ныр дæ рæсугъдæй чи у 
Буц, кæй мæсыг кæлы, 
Уый цæмæй зоны, цинтæ 
Ды фæкæныс мæныл. 
Уый фæлдисæгæй куры 
Иу хорз: уарзай йæ цъус! 
Уæд дæ цæстæнгас дзуры: 
Гъа-ма, дзур æмæ хъус!.. 

Къул æрхæцы йæ худыл, - 
Дзаг у мулкæй, сæнæй, 
Фæлæ никуы дæ удмæ 
Уымæн баххæссæн нæй. 
Ды, сæууон хурау, уаз дæ, 
Уый æргомæй зæгъын: 
Цас мæ цæстæй у дардцæр, 
Уас æввахсдæр кæны!.. 
КАЛОТЫ ХАЗБИЙЫ ФЫСТÆДЖЫТÆ 
КÆСГÆЙÆ 
Ехх, куыд буц уыди йæхицæй 
Саг ирон лæппу, мæ зынгыл. 
Сты йæ зын æмæ йæ цинтæ 
Ирд, цыкурайы фæрдыгау. 
Дзырд — æлвæст, фæндыры хъисау, 
Зарæг сис, цы кура зæрдæ... 
Царды хорз æмæ йæ риссаг 
Хъуамæ бахиза мæлæтæй. 
Дун-дунейыл нæй фæцудæн, 
Ууыл афтæ тынг æууæнды 
Æмæ сау нæмыг йæ цыдæй 
Уый цур сагъдауæй фæлæууы. 
Мæй та, бурдзыкку, ысхилы... 
Фенцад хæсты хъæр рæстæгмæ, 
Уæд йæ сис рæсугъд æрзилы 
Уды сагъæссаг ныхæстæ. 
Хъæу. Ирон хæдзары, къуымы, 
Бады, сидзæрау, йæ гыцци... 
Уарзон чызгæй рох нæу фыны: 
Хъæццул асхойы, ныббуц и. 
Фод уæ зын сурæг мæ фыстæг, 
Не ’хсæн нæу мæлæт дæр арæн... 
Хæст фæци, уæд уæм зындзыстæм, 
Багъæц, æз кæнæ мæ зарæг!.. 
185 

ИРОН САЛДАТЫ ФЫСТÆГ, 
МАДЫ ГУЫБЫНЫ ЧИ БАЗЗАД, 
УЫЦЫ ФЫРТМÆ 
Фæлмæн дымгæ миттæ хæссы — 
Уый топхосы сау рын, фæздæг у. 
Лæгмæ ам цы амонд кæсы 
Атакæйы размæ - бæрæг у. 
Сæнтулæфт — рæстæгмæ мæ бар 
Кæм цæуы мæ цардыл... О, табу! 
Къæдз-мæдзы дамгъæтæй мæ цард 
Ныффыссон дæ номыл, мæ хъæбул! 
Нæ базыдтон дæу. Ды та мæн 
Нæ базондзæ никæд. У разы 
Фыды ном æгъгъæд у фыртæн, 
Фыдтæн 
Фыд мæрдты дæр фæразы. 
Тагъд растдзæн гуымыдза мæлæт, 
Фыдбылыз у, калмау, йæ маргæй. 
Дæ цардыл куы нæ кæнин мæт, 
Уæд уый митыл ахуыр дæн рагæй. 
Дæ сæрмæ-иу ма ’рхæсс кæуын, 
Дæ зæрдыл-иу бадар: 
Фыдцарды 
Дæ фыды нæ фæндыд мæлын, 
Уæлдайдæр та - 
Марын. 
ИРОН ХЪАЗТЫ МЕЛОДИ 
Æрц-тох!.. Къæрццæмдзæгъд. 
Фесхъиуы хæрдмæ, 
Йæ къухтæ сисы арвæмбæрц 
Рæуцагъдмæ, 
Ныззилы кафты зиллаччы 
Цæрдæг, 
Йæ рæсугъды раз 
Къахфындзтæ æрсадзы. 

Ныккæрзы чызг: 
О, ме скæнæг Хуыцау!.. 
Йæ хорз, йæ уынд, 
Йæ комытæф у маргау... 
Нæ Ирæн та 
Йæ цин дæр у быцæу: 
Рынчын дæ - нæ, 
Æрттивай хъуамæ авгау. 
Ныддыз-дыз кæны, 
Телхъæдау мæ гуыр, 
Уæздан сæгуытау, 
Хъазтастæумæ рахиз, 
Цæй кафыныл дæ!.. 
Гъе, уæдцæр, мæгуыр, 
Дæ уарзоны 
Хылы дзæмбытæй бахиз. 
Уæд уый лæууы 
Дæ хион чызджы раз, 
Йæ худæг дзырдæй 
Чызг кæны тыппыртæ. 
Æз та бæллын: 
Хуыцау, о, ма у карз 
Йæ фидæнмæ, йæ фæдонмæ - 
Мæ фыртмæ! 
Нæ зиллаччы та 
Кафгæ, нæ - 
Тæхы 
Сæрæн лæппу, 
Хæссы йæ тæргай 
Йемæ: 
- Кæд уый хуыздæр у, - 
Цæстæнгас зæгъы, 
Мæ уарзон уд, 
Цæй бафæлвар нæ 
Гъеныр!.. 
* * * 
О, уый æз дæн фæссихоры аууонау, 
Бæрзонд фæзуатæй рауадзы йæ тын, 
Цæмæй дæ уды удвидайраг комы 
Æрытауа йæ сагъæстæ, йæ зын. 

Æмæ, тæппуд гæдылæгау, дæ къæсы 
Кæны йæхи йæ хъæстæгтæй сыгъдæг. 
Лæгау-лæгæй та басгуыха дæ цæсты — 
Дæ риссæгтæ дын ма хæсса рæгъмæ. 
Сæумæйæ ног ныууадздзæни дæ артдзæст, 
Йæ зæрдæ фенцой, уадзы дын йæ рыст. 
Дæуæн дæ цæссыг сусæг-æргом уардзæн, 
Хуыздæр уавæр дын нæу Хуыцауæй фыст. 
Æмæ та цудгæ, расыгау, тæргайæ 
Фæндаджы былæй иунæгæй цæуыс. 
О, уый æз дæн, хæрзамондмæ бæлгæйæ, 
Йæ амонды уысм чи нæ зыдта, уый. 
НЫЙЙАРÆДЖЫ КУЫВД 
ПОЭТ-ХЪÆБУЛЫ НОМЫЛ 
Бынаты хицау, баххуыс кæ, 
Дæ быны, 
Кæд не скæнæг хуыздæр гæнæг у, уæд, 
Тыхстдæр чи у мæ сабитæй, 
Йæ зыны 
Хуыцауы хорзæй арфæгонд фæуæд!.. 
Нæ арвы бын æцæг рæстытæ 
Нæй 
Æмæ нæ уыд. Цы хъуьщдаджы у раст, - 
Рæгъмæ хæссинаг фод... 
Æмæдæ.фарнæй 
Йæ уды разæй ма цæуæд йæ маст. 
Мæнæн, зæдау, мæ фæдон у, 
Мæ рахиз, 
Нæ адæмтæн та ном æмæ æхсар. 
Мæнг дзырд æмæ йæ хиуарзонæй 
Бахиз, 
Куыд нæ фæуа йæ худинаг йæ кар: 
Хæрз амæндтæ лæг агуры 
Йæ фыны, 
Æнхъæлмæгæс, куыройы фыдтау, мад!.. 
Йæ хорзы кой цы лæг уæнды, 
Гъе, уымæн 
Уæлдай хæрзтæ, Хуыцау, мæ номæй ратг. 
188 

Мæ куывд та у, æхсгæ бæндæнау, 
Дарддзæст: 
Бынаты хицау, бакæн-иу йæ мæт: 
Уæлон адæм ын бамбарæд 
Йæ сагъæс, 
Аминон ыл рæстаудæн кæнæд!.. 
ЗЫМÆГОН РАЙСОМ 
Бæлæсты гом хихтыл салд мит ныхъхъæбæр, - 
Уазал æнцойад. 
Оххай, мæ хъуыры нæ хизы мæ къæбæр 
Ивгъуыды койæ... 
...Митхъæпæн лæгæты сабийæн хъарм у — 
Хъæлдзæг у гъæйттæй. 
Стонг цæсты азыдц ма фæндагмæ дары 
Митæмбæрзт фæдтæм. 
Бонцыд бæстæйæ хæсдзæни йæ гыцци 
Пух дзул, йе, урс гуыл. 
Æмæ нæ цæуы йæ риуы йæ зыд цин, - 
Сагъуыди рустыл... 
Ехх, гыцци, аргъæутты ехсы æрзылдау, 
Банкъус дæ уæлмæрд, 
Æмæ ма иу бон дæ иунæг фæзындмæ 
Бакæс æнхъæлмæ!.. 
ЗÆРОНД ЛÆДЖЫ НЫХАС 
ЙÆ БИНОЙНАДЖЫ ТЫХХÆЙ 
Кæнæд уал-иу дун-дуне дис 
Рæсугъдтыл, цæуæт-иу сыл къахæй. 
Мæнæн мæнæ иу зæронд ис, 
Адзалæй мæ чи хизы, ахæм. 
БИРÆ АЗТЫ ФÆСТÆ 
Уæдæ, ныр та цæуыл хъуыды кæныс, 
Дæ зæрдæ ма цы хорз домы фæсривæд? 
Дæ тæнæг къаба худгæйæ кæныс, 
Цыма мæнæй ды никуы уьщтæ, никæд. 
189 

Уæ къæсы нæй хæддзу уазæг. Дæ фыд, 
Уæлæхох чи уыд хи удыл дæр, сонтау, 
Уый, норст зынджытау, бавæрдта йæ зыд 
Æмæ фæрсы йæ хорз кæстæры зондæй. 
Æхсызгон дын у? - Зоны йæ дæ фыд, 
Мæ уд дæ уындмæ бæлгæйæ кæй рафтыд. 
Дæ амондмæ цы къухæмхасæн бафтыд, 
Уый ме ’намондыл самадта йæ цырт. 
Фæлæ, Хуыцау! - Зæдты зæдау дæ чызг, 
Мæнмæ цы охыл ивазы йæ цæнггæ, 
Кæд, хурбонау, ныххуыссыди мæ зынг, 
Æндæр куыд нæ ныдздзой кæнынц мæ зæнгтæ?.. 
ДÆУÆН 
Зын мæм кæсы: ды ферох дæ мæнæй. 
У хиуарзон нæ рухс дунеыскæнæг: 
Лæджы хорзæх йæ кувæндæтты нæй 
Æмæ кæны нæ риссæггæ хуымæтæг. 
О, афтæ нæу. Нæ амонды зæдæн, 
Дæллаг галау, фæбадти туг йæ цæсты, 
Æз дæм, тæргайау, нал цыдтæн æввæхсты, - 
Дæ саг лæгæн, гъе, уый пайда фæдæн. 
Ныр нал исын Хуыцауы раз мæ худ, — 
Хуымгæнæг хор нæмыгæвзæрстæй тауы. 
Æндæрты уарзтыл бацайдагъ мæ уд 
Æмæ сæ лæг дæу æнхъæлæй рæвдауы. 
Фыдæлгъыстау мыл сагъуыди мæ кар, 
Мæ мастыл цæхх мысинæгтæй ызæры. 
Фæнды ма мæ: дæ зæрдыл-иу мæ дар... 
Кæй уарзтай, уымæй нæ, æвзæрæй!.. 
190 

СЫЛГОЙМАДЖЫ ХÆЛÆГ 
СЫЛГОЙМАГМÆ 
Уæямæрды нывтæй 
Мæрдвыны дæр рæсугъддæр дæ мæнæй, — 
Æрдуйы хидæй нарæгдæр — дæ астæу... 
Цы зæд, цы дуаг дæ сфæлдыста, уæууæй, 
Сылгоймæгты зæрдæйы низæн, мастæн. 
Æз ус уыдтæн, уыди мæ лæг та дæу, 
Ныр мæнæ, гъе, йæ цæссыг рустыл уары. 
Йæ кæуынмæ æммарой сисы хъæу, 
Фæлæ дзы нæй мæнау йæ рис æмбарæг. 
Ныр-иу дæ хорз мæрдты зындоны ив 
Фых лауыз æмæ доны къусыл, гадза! 
Лæгау-лæгты ма аивæй фæлив 
Дæ рæсугъдæй, фæлæ ма фезмæл, марадз! 
Мæн та, дæу тагъддæр бавæрой, фæндид, 
Фæлæ мæ уый дæр нал фæнды, мæ боныл... 
Уæззау тъыфылтæй, сау сыджытау, мит 
Ныффæлдæхы дæ урс-урсид цæсгомыл. 
* * * 
Цы ма дæ хъæуы мсенæй? 
Сылгоймаджы уайдзæф 
Æз рынчын дæн дæуæй æмæ уаз дзырдæй. 
Цардæн йе ’ннæ хъуыддæгтыл - æнæмæт. 
Æмæ иунæг фæлдисæджы бардзырдæй 
Мæнæн ме ’намонд у мæ дзæнæт. 
Иунæг уат æмæ хибар фыдцзæрæны 
У мæ удæн æхцондæр. 
Уд та адæмы даутæй ныллæзæры, - 
Сты фæдисæттау бонтæ. 
Æз цы уарзтон фæндиæгты разагъдæй: 
Ном — æнæсайгæ æмæ дæ артдзæст. 
Ном ыссардтон мæ хорзæй нæ, карддзагъдæй, 
Уд, дæумæ бæлгæ, баргъæвст. 
191 

Ныр мæ хъуыды дæу мысыныл нал хъæцы, 
Фæлæ, оххай, мæ зæрдæ — дæ зæрдæ, 
Æз дæ къæсмæ мæрдты бæстæм, багъæц-иу, 
Ног зындзынæн... Æз афтæ æвзæр дæн!.. 
ЗЫМÆГОН ТАУРÆГЪ 
Тымыгъ у. Мæ пецы фæздæг 
Зынг зæгъынмæ хъавы йæ фæлгæты. 
Ды дæр мæ бынтон рох нæ дæ, 
Æндæр дыл нæ фыссин æмдзæвгæтæ. 
0, зонын: мæ номыл дæ цард 
Ныххорз и. Тæлфаг донау, хъулæттæ. 
Дæ къонайыл нал судзы арт; 
Тыхурæд — дæ монц уа, дæ дзурæнтæ. 
Æз, маргъау, æвæсмон, рæукар, - 
Мæ цæуæнтæ нозт æмæ иблистыл. 
Дæуæн та мæ хуыздæр лæвар - 
Тæригъæдцаг ном æмæ фидистæ. 
Æризæри. Дзурай ма, нæ, - 
Мæлæт у нæ хуыздæр æвдисæнтæй: 
Мæ низтæ, зыд лæгау, сæрæн, 
Нывæфтыд — дæ уды фыдриссæгтæ. 
Цы кæны лæгау-лæг фæндтæй: 
Уарз иу уды ’рæджы уа, раджы уа, — 
Нæ зæххыл цы фæнды зæдæй 
У уарзты зæд барджындæр!.. 
ХÆХБÆСТЫ АРГЪАУ 
Сывæллæттæн 
Æргъуын-биргъуын бирæгъау... 
Уæлæ рæгътыл иу рæгъау. 
Рацæуы сычъи-дзугтæ, 
Нард ысты, бæгуы... 
У йæ тынгыл хосгæрдæн, 
Уыд сæ фысым сойгæрдæг. 
Хуры тынтæ судзинтау, 
Дойны сæ кæнынц. 
192 

Комрæбын æхсæрдзæн дæр 
Аууоны æрфæлмæнтæ. 
Сисы къæйбын джигуртæ, 
Айсысы йæ маст. 
Кæсаг та цъыллынджытæ 
Сисы уæд йæ фынчыты, 
Уымæн доны зилдухы 
Ницæмæйутас. 
Мæргъты зиу: тъылланг-мыллунг, 
У хæхбæсты фарны дуг, 
Цæвæджы ныййазæлдмæ 
Базмæлыди ком. 
Цъырцъыраг фьщцъылысæй 
Бавдæлы йæ цъыс-цъысмæ, 
Бандæвта йæ урс зымæг, 
Нал калы йæ бон. 
Хуымтæ - бурбын, зад мæнæу 
Узы дымгæ, авдæнау; 
У сæркъул, фырдиссæггæ, 
Уайсадæг чындзау. 
Мыст дзы хъавы давынмæ. 
У йæ хъуыды: уа мын, нæ? 
Сисы уый йæ цъистытæ, 
Хуыккоммæ тындзы. 
Уырдæм ды куы бахауай, 
Уæд æрцардтæ аргъауы, 
Хъул дæм нал и койы дæр, - 
Ралæгдææваст. 
Мила дын йæ кæрдзынæй 
Авæрдзæн æвдæрзынмæ, 
Гино дын йæ къонайы 
Бакæндзæни уат... 
АВДÆНЫ ЗАРÆГ 
Тымыгъ байбынæй нынниуы. 
Митвæздæг кæны, ысхъиуы. 
Къуымты азилы йæхицæн, 
Пецыл атыхсы фырцинæй, 
Арвыл — мæй, кæхцау, 
Ухуындзау!.. 
7 Хаджеты Таймураз 
193 

Ехх, куыд нæ дын и æрфынæй, 
У дæ царды цин тæлфынæй. 
Хъус, уæдæ: кæнын дын аргъау, 
Ахæсса дæ арвмæ, маргъау: 
У мыдимæ дзул, 
О, хъæбул!.. 
Ахсæв зымæг у фыдтызмæг, 
Бирæгъ рацæуы йæ уынæг, 
Саг, дзæбидыр æмæ цъиутæ 
Къуымы батылдысты иумæ. 
Арвыл - мæй, тæлмау, 
Ма ку, ма!.. 
Райсом хур куы стула ногæй, 
Уæрыкк нал кæудзæн ыстонгæй, 
Фæлæ цалынмæ у талынг, - 
Боны рухс, кæрдзынау, алыг, 
Арвыл - мæй, кæхцау, 
Багъæцуал! 
Фен-ма, уалдзæгау, дæ фынты 
Арсы бурæфцæг лæппынты, 
Уыдонау, чысыл тымбылæг, 
Су мын адæмты ныфсы лæг, 
Рацæр мын фæрнæй, 
Ныр - фынæй!.. 
ЗЫМÆГОН БОН 
Сывæллæттæн 
Хур нæма хæцы йæхиуыл, 
Фæлæ къонайы, бæгуы, 
Судзы зынг, цæкуыйау схъиуы, — 
Сæгыл хосдзаутæ цæуы. 
Мит уæззау тъыфылтæй хауы, 
Акæс, денджызау хæрх у. 
У фæлмæн-фæлмæн йæ пакъуы, 
Хæхты бæрзæндтæй тæхы. 

Саби рабадти, уый хъал у 
Æмæ нал зоны кæуын. 
Æмæ алы аргъау, алы, 
Мыст йæ лæппынæн кæны. 
Уымæн хибар у йæ къона, 
Гæдыйæ нæ тæрсы — хин; 
Æфсинæй кæны йæ тона? 
Дзулы къæбæртæ - йæ цин. 
Мила ферох кодта ниуын, 
Кæрты аууæтгыл рæйы, 
Хосдоны нæ кæны зивæг 
Род - йæ мады ’хсыр дæйы. 
Физонæг ныббур и, хурау, 
Гæды йæ кæны цъæм-цъæм... 
Ды куы нæ уыдгæ сæ цуры, 
Ахсæв æй дæ мад нæмдзæн!.. 
БИРÆГЬ ÆМÆ КУЫДЗ 
Сывæллæттсен 
Иу изæр æрфынæй хъæу, — 
Тар æрцауындзæг йæ хъуырыл. 
Бирæгъ урсæфцæг æмгуырæй 
Хъавгæйæ фæбыры хуырыл... 
Худæг нæу? - 
Каркау у мæрдвынæй хъæу. 
Карз у балбирæгъты дзуг, - 
Род ныййардта дысон хъуг, 
Хъуамæ йæ ныргæвдой абон... 
У æнæцæстуарзон амонд: 
Кæд сæрæн дæ - у фыдхин, 
Науæд хъахъхъæн-иу дæхи! 
Æмæ дын фæхъуызы бирæгъ, 
Сты йæ балбирæгътæ иу рæгъ... 
Куыдз - нæ Мила у хъыхъхъаг, 
Уый та сын фæуыдзæн фаг; 
Уый та сæ дзырдæй-дзырдмæ 
Скæндзæни куыдзæй-куыдздæр. 
195 

Фæлæ бирæгъ цæсты тигъæй 
Хъахъхъæны: йæ дæндаг — арц, 
Хæхтыл, дзойтæгæнгæ, мигътæн 
Ферттивы сæ урсхъуын барц. 
Худæг нæу? - 
Каркау у мæрдвынæй хъæу. 
Куыйтæ ралæбурдтой, ох-хай, - 
Тасы чи нæ цæуы тохмæ. 
Дæнг!.. Æхситт!.. Æмæ хъæртæй 
Суынгæг бирæгъы зæрдæ. 
Худæг нæу? 
Бирæгъдæртæрсы, уæвгæ!.. 
Фæлæ бирæгъ царм ныууигъы. 
Иуцъусдуг хæцы йæхиуыл... 
Гъæйтт, мæ рувасы зæрдæ, 
Ахсæв гъæйтт-мардзæ лæг дæ! - 
Баххуыс мын кæн æмæ хинæй 
Сойтæ рауадзон мæхиуыл. 
Куыдзмæ бабырыди цадæг 
Æмæ йын кæны æрвадиуæг: - 
Цæй, мæ куыдзы зæрдæ фест, 
Æз дæ мыггагæй дæн, ехс 
Ды æфсæстæй æмæ сонтæй 
Ма хæсс хионы фæсонтыл! 
Æз сыдæй мæлын, нæ давын, 
Уый бæсты мын сгуытæ радав, 
Сойæ асхъауон мæ дæндаг 
Æмæ ног кæнон мæ фæндаг. 
Куыдз ысхъырныдта, фæраст, 
Фæлæ йæм цы амонд каст? 
Бирæгъ иу сæррæттæн кæртмæ 
Багæпп кодта кауы сæрты, 
Куыдзæн ацахста йæ дзых, 
Балбирæгътæ йын йæ пырх 
Акалдтой. Фæлæ дын лæг 
Райдыдта гæрах... Дæнг... Дæнг... 
Лæджы бирæгъдзарм фæцис, 
Куыдзæй нал аззадис хъис. 

Род та хъуджы фæдæг дадта, 
Фырцинæй æнцой нæ ардта. 
Худæг нæу? 
Тых тыхы кæны нæмгæ, 
Сабыр та кæны дæйгæ!.. 
ХУДÆДЖЫ ÆМДЗÆВГÆ 
Сылгоймаг: 
- Цы къæсы фæцæрис мæнимæ 
Уæвгæ? 
Нæлгоймаг: 
- Уæвгæ, та æрмæстдæр, 
Зындоны... 
Сылгоймаг: 
- Мæ зæрдæ йæ зоны, 
Æрмæстта... 
Лидзгæ нæ!.. 
IV. Мсе фыдæлты номыл 
ЧЕСЕЛТГОМ 
Поэмæ 
Нырттивы рæсугъд бон. Цæвæгдастæй — рæгътæ. 
Сæрсæфæныл цъæнут йæ бурдзыкку фасы. 
Æлвыд фыстау, цудгæ, рæубазыр æврæгътæ 
Ныххал ысты коммæ, ныккалдысты цъасы. 
Рæхджы та цæудзысты сæ бадæн æфцгуытæм. 
Арв ирд у, цъæх-цъæхид, куырм уыджы цæстытау. 
Лæбырды сæрмæ та — фыдæлты мæсгуытæ, 
Сæ дæлвад — хæдзæртгæ тъæпæнсæр фæлысты. 
Дæлиау та комы, къæдз-мæдзы бæндæнау, 
Ызнæтæй уынæргъы фынкбæрзæй æрра дон, 
Йæ уылæнтæ фехсы къæйдурты бæрзæндæй, 
Йæ уæззау тъæппытæн сты дуртæ фæразон. 
197 

Лæгъзбынты фæлæууы. Фæсабыр йæ мæстаг. 
Йæ дыгъал-дыгъултæ цæстныкъуыдцмæ фесты. 
У ахæм сæумæйæ, дзæнаэты бæстæйау, 
Мæ Иры чысыл къæс, мæ фидыцы Чеселт. 
* * * 
Æрыхъал и бæстæ, фæцæуы бæзджын хъæр, 
Æрвнæрдау, уыраугæ ныййазæлы комы. - 
Уый сиды йæ бæхмæ мыггаджы бæрны лæг, 
Æхст фатау, - йæ байраг, цы ма йæ уромы. 
Хур зилы хъæуи-хъæу. Йæ бæттæнтæ тоны. 
Цъæл-хъæртæ. Куыйты рæйд. Сæ хъомвосы богъ-богъ, 
У цинзæрдæ ног чындз: æфснайд у йæ къона, 
Зымæгмæ æррæвдз и зæронд лæджы дзоныгъ. 
Уыгæрдæны сæрмæ æрлæууьщи хосдзау, 
Йæ цæсгом цæхджын у йæ хиды фынчытæй. 
Ныхситт кæны цæвæг йæ тых уа, йæ бонæй, 
Хуырбынæй ыскалы цъæх-цъæхид зынджытæ. 
Хур арвæмбæрц сыстад, уæд сихорафон у, — 
Тынаууон, гæдыйау, йæ бур сойæ кайы. 
Чъынды ус дæр искæд ыссары æфсонæн 
Йæ зиууоны зæрдæ цъæх арахъ, дзыккайæ. 
* * * 
Изæрмилтæ. Хур та фæлыгъди йæ тæвдæй. 
Уæнфогæй фæцæуы йæ хæдзармæ хосдзау, 
Чысыл саби кæрты йæ размæ фæвæййы: 
Мæнæргъы, сæнчытæй у ронбастмæ йедзаг. 
Йæ сау пæлæз кæмттыл æрытауы талынг, 
Дзæнгæрæгау, комæй бæхы мыр-мыр хъуысы. 
Æхсыры хъæндил та йæ ахуыр нæ халы: 
Йæ ферттывд-фæзындмæ лæг ары йæ фысым. 
Хъæу - циндзаст. Æртымбыл йæ боны фæдисæй, 
Кæмæн у æхсæвæр, чи бады ныхасы. 
Къæрццæмдзæгъдмæ фæндыр йæ рог зæлтæ сисы, 
Рæсугъд чызг йæ ронбаст, æрдынау, нылвасы. 
198 

Ныссабыр. Нытталынг. Æрфынæй рæстæгмæ 
Фыды къæс. Кæцæйдæр ма уыджы уаст хъуысы. 
У ахæм æнцойæ, дзæнæты бæстæйау, 
Мæ Иры чысыл къæс, мæ фидыцы Чеселт. 
* * * 
О, ахæм у Чеселт. Сæ комы зæрдæйау, 
Тымыгъы цæуæнтыл æрынцади Хъола. 
Цæргæс дæр æдасæй нæ тæхы йæ сæрты; 
Куысты у æнæнцой, æхсæв уа, йе, бон уа. 
Зындгонд у сæ уæзæг лæджымсæр æгъдауæй. 
Бæллицаг — сæ уазæг кæсгон уа, гуырдзиаг; 
Уый буц у, фæрныгау, фысымы рæдауæй, 
Ирон бæгæныйæ, цæхх æмæ кæрдзынæй. 
Бæззачъе зæрæдтæн сæ цуры— йæ бадæн, 
Дзæбидыры сыкъа - æфсымæры нуазæн. 
Ирон симды цагъд у йæ номыл, йæ кадæн, 
Лæварæн цы исы — йæхæдæг æвзарæд. 
Фæндагмæ æррæвдз и, уæд нал у сæ уазæг, - 
Хъæбулау йæ фæстæ æнæхъæн ком расты... 
Æмæ та ныссабыр сæ цæрæн, сæ уæзæг. 
Бæрзонд арвы цæстæй - æнæхай сæ бæстæ. 
* * * 
О, ахæм уыд Чеселт. Йæ цæрæн, йæ асæй. 
Цæдгалтау цыдысты йæ иувæрсты азтæ. 
Зыдтой сæ æгъдауы сæ уæздан ныхасæй, 
Лæгæвзарæн зиуы - сæ цæвæджы айстæй. 
Зыдта сæ, фæскомы цы лæг уыди иунæг: 
Йæ зыны — йæ уæлхъус, æрвадау, - йæ цины. 
Нæргæ зарæг сисынмæ чи кæны зивæг; 
Лæппу-лæг йæ кафты, цæргæсау, ныззилы. 
Зыдтой сæ сæ бæхты фæдисон мыр-мырæй, 
Сæ дурбыд хæцьæфтæй, тымбыл цонджы хъулæй. 
Сæ хъуыды æмуд у сæ чызгæй сæ тырмæ: 
Хъæбатыр зæрдæ у йæ амонд æмбулæг! 
199 

Фæрæэтой зыд лæджы талф-тулфытæн барын, 
Нæ нымадтой ахæм быдзæуы ызнагыл. 
Фæлæ дзырд куы цæуа сæ намыс, сæ бартыл 
Уæд та-иу ысдзырдтой цыргъаджы æвзагыл. 
* * * 
О, ахæм уыд Чеселт. Ныр мæнæ мæ разы 
Фыдæлты къæсæрыл сæумæйæ æрбабон. 
Кæрдæджы къæбугыл цæппузыртæ хъазы, 
Фыццаг хатт æрцыдтæн æз а къæсмæ абон. 
Фæззыгон у. Хур ма æнæбары тавы. 
Цы ма ис ам койаг: сæ царды фæзгъæртæ. 
Хæлуарæг йæ тынтæ бæрзæй-бæрзмæ уафы 
Хур зилы хъæуи-хъæу сæ иугай хæдзæрттыл. 
Сычъийы цæуæнтæ, тæсауыгъд къæмбыртæ, 
Сæрсæфæны тигъыл - æрдæгкалд мæсгуытæ. 
Мæ сæнтты-иу Нарты бæстæйау кæй зыдтон, — 
Ам ахæмæй ницы. Ныррæйынц ма куыйтæ. 
Зæронд лæджы къæсы тымбыл фынгыл бадæм, 
Нæ ивгъуыды коймæ йæ бадæнæй фесты: 
- Мæгуыр у, лæг чи у 
Йæ фыдæлты кадæй, 
Фæлæ уый æцæг у: уыд ахæм ком Чеселт!.. 
* * * 
У йæ хъал зæрдæйыл Чеселт, 
Бон та хуры бæхыл алыгъд. 
Зиууæттæ къæщзæстыг не сты 
Фысымæй, æрхъуызы талынг. 
Чи йæ дауæнæй æппæлы, 
Чи æлхынцъ ныхас æппары, 
Чи та худæгæй фæмæлы - 
Сиахс, дам, йæ цæвæг н’ ары. 
Кæстæртæ сæ зарæг систой — 
У цъæхснаг, нымæткъуы уисау; 
Гагадыргъау, донхæрисæн 
Уый зæлтæм йæ цæссыг ризы. 
200 

Зарæг у зæрдæйы уагыл, 
Хъæу сæм рацæуы æгасæй. 
У сæ цыд æгъдауæн рагæй 
Хъолайы фæрныг ныхасыл. 
Рухс у сабитæн сæ зæрдæ, — 
Нæудзармыл хæцынц хъæбысæй. 
Бадынц урсбоцъо зæрæдтæ, - 
Ивгъуыд, рагон бонтæ мысынц. 
Комы нарæгæй та сзыны 
Бæх, тæхы хуырбын сыджытыл, 
Фесхъиуы, цæст æй нæ уыны, 
Раст цыма цæуы зынджытыл. 
Афтæ фескъæры йæ бæхы 
Хохаг лæг æрмæстдæр дугъы. 
Ныр цы уа, цымæ цы зæгъы, 
Топп цæмæ дары йæ къухы? 
Уый Солтанбег у Къæбысты, — 
Нымæт бæхы дымгæ сисы. 
Уый йæ фыд Акайæ ’рвыст у 
’Нæхъæн комбæстæм фæдисы. 
* * * 
Мæнæ бæх сæнтлæуд фæкодта, 
Фестад фæстæгтыл, ныууасыд... 
Судзгæ сау марой ныккодта 
Йе знæт, сидæджы хъæлæсæй. 
Рæвдз æрфистæг и йæ саргъæй 
Барæг. Дугъоны ысуагъта. 
Адæмæн йæ салам загъта 
Æмæ хистæрмæ фæраст и. 
X и с тæ р 
Хорз хабархæссæгæн алкæд 
Кусæрттаджы аргъ — йæ фыдбон, 
Зæгъ, хъæбул, къæмдзæстыг ма кæ, 
Фод мæ зæронд сæр дæ нывонд!.. 
201 

Фæ д и с о н 
Хатыр бакæнут, хъæубæстæ, 
Ды — нæ комбæстæйы хистæр, 
Фæлæ ацы хатт, æлгъыстау, 
Хъолайы æз дæн фæдисон. 
Ехх, мæ дзырд дзырдыл нæ бады, 
Маст мын агайы мæ зæрдæ... 
Байдзаг ком, фыстау, æфсадæй, 
Бирæ сты, хъæды сыфтæртау. 
Хистæр 
Чи сты уæд, мыггагæй, номæй, 
Мах дæр зонæм сæ, æмбарæм? 
Кæд ызнаг у, уæд цы домы, 
Туг, мыййаг, сæ кæд нæ дарæм? 
Фæдис он 
Стыр уырысы падцзах сиды, - 
У йæ бæрны лæг Абхазов, — 
Хъуамæ мах æнус-æнустæм 
Уæм лæггадгæнæг йæ разы. 
Дзурынц: иунæг мах ма не стæм 
Кънйæзтæ, падцзахæн фæсдзæуин, 
Æмæ кæд нæ сæтты не ’хсар, - 
Райсом тугуарæн кæндзæни. 
Хистæр 
Æмæ мах нæ цонджы фæрцы 
Ам тыхамæлттæй куы цæрæм, 
Уæд кæй бахъуыди йæ кæрцыл 
Ног æмпъузæнтæ æвæрын? 
* * * 
Лæппу банцади, ныссабыр. 
Хъæубæстæй нæ хъуысы цитт дæр. 
Тохы бонæн — 
Туг 
Иæ фидцæн, — 
Уый сæ алчи дæр æмбары. 

- Ехх! - 
Æрвнæрæгау фæцæуы, — 
Растад, гъе, уæд Коцты Бега. 
- Уавæрæй у æмæ - фенгæ, 
Цард йæ кæроныл нæ фæуы!.. 
Гъæй, куыд дын амардтæн, 
Уастæн, — 
Фæдисоны бецыкк фасы, — 
Ау, куыд дæ бафтыдтой тасы 
Уыцы паддзахы къæбыстæ. 
Гъæйтт, мæ хо, æрцæгъд ма фæндыр, 
Хосдзау изæрæй бæрæг у. 
Райсом та хæцын кæй фæнды, 
Уый дæр фендзыстæм: цы лæг у? 
* * * 
Тызмæг у, сабыр Хъолайы мæсыг, — 
Йæ дуркъухæй æрысгары йæ фæрстæ: 
Тæккæ райсом салдаттаджы нæмыг 
Кæндзæн йæ хъæбулты æвæстаг. 
Фæсхохмæ лидзы комбæстæ уа, хъæу: 
Фæлмæн лæг, саби, ус æмæ зæрондæй... 
Фæлæуу, лæппу! Тас царды амал нæу! - 
Дæ рæстæг у, цы ма нымайыс бонтæ. 
Æмæ ныссабыр Хъолайы мæсыг, 
Æмæ та растад, гъе, уæд Коцты Бега: 
Æмбаргæ чи нæу, чи зæгъы: тæрсы - 
Мæ карды ком - йæ мæлæт æмæ йе ’гад! 
Кæны тæрхæттæ Хъолайы мæсыг: 
- Цы ’взара лæг? Йæ тох æви йæ тæргай? — 
Хъуырман-абырæг Бегайы фæрсы, 
Цыма уыд йе ’нæзонгæ рагæй. 
Бега фæзæгъы 
Ой, 
Абоны бон у мæ уды æвдисæн: 
Домбай уа, сырддонцъиу 
Йæ фысым — 
Мæкъона 

Быцæутæ чи хæссы 
Йæ хъамайы комыл, — 
Бæстытыхау растæд, 
Нæ мæм кæсы диссаг. 
Ой, 
Ма-иу ныккæнут, Къуыдаргомы дзыллæ, 
Мæ бархи мæлæтыл 
Æнамонды зарæг! 
Уæ цумайы лæппу — 
Уæлыгæс чысылæй, — 
Цæссыгтæ нæ уарзта, 
Йæ уды зын - хъарæг. 
Ой, 
Ацы зындоныл цы лæппу уа разы, 
Нæ фыдæлты къæсыл 
Цы лæг уа æнæмæт, 
Æлгъыстаг уыдзæни 
Нæ Иры Ныхасы, 
Дзæгъæлдзу къæбысау, 
Æрцæуæд 
Йæ мæлæт!.. 
* * * 
Хъуырман бадзуры 
Ой, 
Хъолайы мæсыг, 
Бæласау, куы цуда, 
Йæ фидар фæхсытæ — 
Къæйдуры цæнгæттæй - 
Æз - Тотойты Хъуырман - 
Кæсдзæни мæм худæг, 
Мæн исчи тæрсынтæ 
Куы кæна мæлæтæй. 
Æз, татайы цъиуау, 
Нæ арвы бын — иунæг, 
Æхсæв уа, йе, бон уа, 
Фыдбылыз — мæ фысым. 
Мæ райгуырдæй - сидзæр, 
Мæ царды хæрзиуæг 
Абырæджы ном у, 
Мæ амонд нæ мысын. 

Æз Иры къæсæрыл, 
Пысылмонау - хадзы, 
Рæстдзинадмæ хъавьзд 
Мæ зæрдæ, хуыснæгау, 
Мæ сагъæс мæ, 
Доны кæсагау, 
Нæ уадзы 
Ысдзурын! - 
Цы мæм ис хуызæнау? 
Лæгмæ, дам, йæ зылын 
Фæстагмæ æрхъары... 
Æвæццæгæн, раст у 
Фæлдисæг, мæ боныл. 
Æз ацы дунейы 
Куы ницыуал дарын, 
Уæд ма, гъе, цы маст у, 
Хуыцау мæ цы домы?! 
Солтанбег ныззары 
Ой, 
Уæлæмæдугъон 
Фæсрагъæй ныууасы, - 
Хъæбæрхорæй хаст у. 
Мæ цонг ма йæ барцмæ 
Куы баххæссид, уастæн, — 
Гæрзбæндæнæй баст у. 
Ой, 
Абон лæджы ном 
Мæныл дæр æруагъта 
Йæ уæззау дзæмбытæ... 
Мæ уарзоны къæсы 
Хæрз дзæгъæлы, уæгъды 
Ныгъуылын мæ фынты. 
Ой, 
Ацыдунейыл 
Цы хуыцау æфсады 
Мæн удхар, цæрынæй? 
Мæ хистæртæ, — арвау, 
Мæлын та сæ цуры 
Лæппуйæн цы зын у?! 

Ой, 
Хъолайы мæсыг, 
Цы мигъ дыл æрбады, 
Тыхдымгæ йæ суры. 
Цæрын мæ нæ фæнды 
Æбарæй, æгадæй - 
Сæрибар дæн, хурау! 
* * * 
Æнæфсис чыргъæдау, ыстыр дуне гом у... 
Йæ мыдыбындзьггæ - 
Пайдаагур адæм. 
Мæ Иры йæ тых уа, йæ ныфсæй цы бон и, 
Лæг цух ма йæ къæбæр 
Кæд бахæры адæн? 
Лæмæгъимæ сау лæг у карздæр, æбарон, 
Йæ сыгъдæг фæндты йын 
Нылвасы бæндæнæй, 
Æнус-æнус Ирмæ у зулцæст йæ амонд. 
Сты бонæй-бон 
Тугыл 
Йæ барты фæндæгтæ. 
Тыхми у, тыхтона дæ къæбæр ыссарын. 
Фыдзымæджы батул 
Дæ къонайы, арсау. 
Зын у, æви нæ, уый цы хуыцаумæ хъары! — 
Нæ дзы тæрсы ничи: 
Йæ фадат — йæ тас у! 
* * * 
Уыд афтæ раст дуне. Нæ ары йæ сæрфат 
Лæджы ном - æнæбон, 
Фæззыгон сыфтæрау... 
Йæ сæрыл хæцын дæ цыфæнды куы фæнда. 
Уыд ахæм раст дуне, — 
Лæууыди йæ сæфтыл... 

* * * 
Уыд хæхты рæсугъ бон. 
Сæ уды фæдисæй 
Рæухъæлæба систой 
Нæзбæлæстыл мæргътæ, 
Ныффæйлыдта уахъæз, 
Тæнбазырæврæгътæй 
Фæтдзæгъдæн къæдзæхтыл 
Хъис нал хæцы хъисыл. 
Ком байдзаг и, мигъау, 
Бæстыдзаг æфсадæй. 
Сæ бæхты дымджытæ, 
Тырысайау, систой 
Тох паддзахы номыл: 
Нæу мастисæн, кадыл, 
Æрмæст у уæлæхох 
Лæджы уды рисыл. 
Æмæ уæд ныууынæргъы 
Хъолайы мæсып 
— Гъей, дæлæ, æфсæддон, 
Цы дын кæнын, уагæр?! 
Цы хорз дæм фæкасти 
Мæ сабиты цæссыг, 
Мыййаг, кæд дæ зæрдæ 
У йе ’мьщзаг маргæй, 
Мæ къæбæр - хуычъыйæ, 
Мæ хæдзар - мæ нымæт. 
Куыд нæ мæм фæкодтай 
Цæуынмæ та зивæг? — 
Мæнæн дæр хуыздæйраг 
Куы нæ у мæ хъысмæт, 
Хæрздзæгъæлы зайдзæн 
Æрвгæрон мæ иунæг. 
* * * 
Уæд ныййазæлыди комы 
Тохы хъæр: Хуыцау та худы. 
Лæг лæгæн сæттын нæ комы: 
Нæмыг нæмыгыл фæцуды. 

Бирæ бирæйæ æппæлы, 
Иунæг — 
Хиуарзон йæ рæстæй. 
Æмæ тугвæздæг ныккæнынц 
Чеселтæн йæ рагъ, йæ фæзтæ. 
Мæсыг — уаз, йæ сæрæй судзы, 
Сты ма уый бæрны дыууæйæ. 
Бегамæ Хъуырман фæдзуры: 
- Хæст фæци, фæлæ нæ фæуы! — 
Æз бæргæ зонын: 
Дæ цинаг 
У уæлахизыл... Кæй фæнды?.. 
Цу, лæппу, 
Ам у мæ ингæн, - 
У 
Æмæлæтмæ 
Дæ фæндаг!.. 
Уæд æцæгæй растад Бега: 
— Ау, нæ цард æрмæстдæр тох у? — 
Æз мæлын, фæлæ мæ кардæй 
Ничи баззайдзæни рохы!.. 
Бегайы зæрин æхсаргард 
Аныхст утæппæт æфсады... 
Чи мæлæты размæ арт уыд, 
Чи та мысыди йæ мады. 
* * * 
Тызмæг у, сабыр Хъолайы мæсыг, 
Хъæбулæй - цух, 
Æнцой-æвыд - йæ къуымтæ. 
Хæлуарæг раст йæ бæрзæндмæ кæсы: 
Кæм æрытауа 
Хурварсмæ йæ тынтæ. 
208 

ПОЭТÆН 
Цы лæг у лæг, уый разыны йæ афон. 
Нæй удæй лидзæн — саби дæр хынцы. 
Дæ хорз, мыдау, нæ фæци? - искæй ма фау, 
Цы не ’рцыд, ууыл мауал кæ хъынцъым. 
Æрдынæлвæст у иудадзыг хъысмæт,- 
Нывзилдзæни дæ сæрсæфæнæй коммæ... 
Фьщцæрадæн-иу ма бакæс мæ коммæ,- 
Нæртон лæгау, цæргæсбадæн — дæ мæт. 
Дыргъ бæласау нæ калы дидин тæрс 
Цъæх уалдзæджы. Бæрзау дзы сой нæ тæдзы, 
Фæлæ-иу уымæй макуы ма фæтæрс,- 
Хæрзиуджытæ нæ дæтгы цард æрмæджы. 
Æмыздыхт - дуне, хосласæн бæндæнау, 
Цы Уастырджи ма бакæна дæ мæт! 
Йæ хуртыуан куы ракала хъысмæт, 
Уæд-иу ын зæгъ: æвзæрæй дын цы фæдæн? 
Бынæй дæ кодтой а царды зынтæ. 
Дæ хъæбул-зарæг афоныл нæ райрæзт. 
Фæлæ ныр дæ? Æви кæддæр уыдтæ? 
Æрвæрдынау, поэты ном у райдзаст!.. 
АРФÆ 
Мæ номыл — сидт! Мæ цæрæнбонтæ - бирæ! 
Ут алцы мысынхъом, уæ хæрзтæ уæд æвзæрст. 
Фæдисонæн цы лæппу бæззы Ирæн,- 
Йæ къахы бынтæ уæнт-иу сойæ сæрст. 
Ном кад нæма у, фæлæ кадджын ут, 
Гæххæттæмбал куыд нæ хъæуа уæ номæн! 
Хуыцауæй лæг цы æххуыстæ фæдомы, 
Гъе, уыдон-иу уæхи фæрнæй кæнут! 
Бæрцæй бæрæг уæ мæнг ныхæстæ фод, 
Рæстдзинадыл куыд нæ кæнат æвдисæн. 
Æмзæрдæ уæд дæ урссæр хæхты цот, 
Куыд уа сæ цуры балцы зарæг сисæн. 
209 

ХÆРЗБОНЫ ÆМДЗÆВГÆ 
Хæрзбон. Мæ цард мыл разылди, фынау... 
Æмæ та ирвæзын йæ хорз, йæ фыдæй. 
Æз ацы дзырдыл сахуыр дæн, цыма 
Дзуары лæг йæ ахсджиагдæр куывдыл. 
Хæрзбон... Мæ уд дæ цæуæнты фæхъхъау! 
Лæг-иу уæм макуы бадзурæд фыдномæй, 
Мæ лæмæгъмæ-иу ма æрхæссут фау,— 
Мæ хорхаст бæх лыстæг цæххæй нæ комы. 
Къуыдары та æрхъуызы рæгътыл мит, 
Мæ риуы - хур, рæуæрвитæн - уæ зымæг. 
Мæнау уæ къул куы нал бахойа дымгæ, 
Уæд-иу мæ номыл рауадзут уæ сидт! 
Æмæ зæгъут, - æргом дзырды нæй къæм, — 
Æмгæрттæ - карз, мæ зæрдæйы конд раст: 
Кæй уыдтæн æз ызнæтæй дæр фæлмæн, 
Сæрæй къæхтæм - нæ Иры хæхтыл баст. 

Чиныг «Фæндæгты фарн»-æй 
РАЙГУЫРÆН 
Рæузондыл æнæмæт у цард. 
Æрвгæронау, сайаг - йæ хъысмæт. 
Куы нызгъала сау цæссыг арв,- 
Цæттæ у йæ хæдзар — йæ нымæт. 
Фæлидзын мæ уды рыстæй, 
Мæ ивгъуыды койæ, мæхицæй. 
Фæзæгъын: ныр ме ’нарæхстæй 
Кæндзынæн æнусбонтæм хицæн; 
Фæлидзын мæ карз ызнæпæй 
Æмæхсæвы лидзæгау дардмæ, — 
Нæ сæ хауы цъула къæрттæй, 
Æмæ та сæ ногæй ыссарын. 
Æмгæрттæ мыл ауигъынц къух,— 
Сæ фæстæ ныккæрзы мæ зæрдæ... 
Æппæтæй нæу халон дæр цух — 
Ыссарын та ноджы хуыздæртæ, 
Æнæлаз цы лæг у - фæуæд, 
Сæттын æз мæ ницæйаг номыл... 
Цы мæм кæсы диссаг: æфхæрд 
Фылдæр æз мæхиуæттæй зонын. 
Æмæ та фæлидзын, мæ къæс, 
Дæуæй дæр мæ тыхсты, мæ зыны, 
Æппæтдæр ыссарын, æрмæст 
Мæ урс хæхтæ — никуы, нæ зынынц. 
211 

ИРЫ ХÆСТОНТÆН 
Цæуынц ныл радгай рацæринаг азтæ, 
Фæлæ нæ тонæм иухуызон нæ бонтæ... 
Чи сабийæ зæронд кæны, чи мастæй 
Кæрзы, фæлæ нæ исы къух йæ сонтыл. 
Сæурайсомæй цъæх-цъæхид арв нæ сæрмæ 
Нырттивы ног, æмæ цы у фæсмон, 
Кæд а дунейы райгуырæн къæсæрыл 
Цæст ахæссын дæр баци ма дæ бон? 
Æз уарзын Иры тохвæллад зæрæдты: 
Мæлæты кой сæ дзуринæггæй нæу,— 
Куы ’рхауы кой фыдхæсты сæфт хæлæрттыл, 
Ныррыхы уæд сæ цæстысыджы зæй. 
Æмæ та сæ тымбылкъухæй æрсæрфы 
Фæлтæрд хæстон, йæ ныхæй хъары хид, 
Цыма тæргай у, талф-тулфæй нæмыг 
Кæй не ссардта кæйдæр разæй йæхи!.. 
О Иры фарн! Æнус-æнус дæ фыртты 
Ды карды комыл бахсыстай, хъæлæкк,— 
Ныр та дæ курæм: фод æууæнк дæ фынтыл,— 
Æнусон цард сын ма бакæ хæлæг! 
ГОРÆТАДЖЫ САГЪÆС 
Мæ тых фæуы, кæны мæ рыст уæззаудæр... 
Мæ тæлтæг митыл царды адæг рацыд. 
Зæры бон ма фыдæнхъæлау — йæ балцæй, 
Мæн сайынц хохаг сау дымгæйы пъатæ. 
Æз а горæтмæ цардагур æрцыдтæн, ^ 
Ныр нал — цæрынæн, 
Нал — мæлынæн, оххай! — 
Мæнмæ-иу каст, лæгау лæгæн йæ зынтæ — 
Хуымæтæджы... Цы йæ бафтауа тохыл?! — 
Фæцу — æрцæр ма дзыллæйы гуылфæнты, 
Æмæ дын уа фæрныг лæджы ном, бартæ: 
Рæдау-уæзбын, тызмæг, мæ хур, сæрæн у, 
Æндæр фылдæр ис хорз адæмтæ царды!.. 
212 

Уыдысты уыдон сонт лæджы ныхæстæ,- 
Нæ тæрсы уæныг урс ихыл кæлынæй... 
Æз а горæтмæ цардагур æрцыдгæн, 
Æздæхын ныр мæ рох къæсмæ — 
Мæлынмæ! 
АБХАЗИЙÆН 
Цы рæсугъд райсом мыл æрцыд: 
Мæ дыккаг райгуырæн — мæ разы. 
Бæсты бæрзæндмæ арв фæцыд. 
Йæ къуырфы бонвæдис цъиу хъазы. 
Ныдзæвы сау денджызы хъарм 
Мæ рустыл! Нæй æрæнцой уадæн, 
Æмæ сырхзынг æфсæнау ам 
Нырттивы хуры уадздзаг цады. 
Фæстиат амондау кæсынц 
Мæнмæ мæ рагсагъæс, мæ зынтæ: 
Сосланау æз дæ ном хæссын, 
Дæуæй æнæрайгуыргæ фыртау. 
Куыд æхцон у лæппуйæн ам! - 
Мæ зæрдæ сабыр зарæг сисы, 
Цыма нæй а зæххыл хæрам, 
Фыдохæй ничи зоны риссын!.. 
Хуыцæутты бадæнау - дæ зæхх, 
Кæд армыдзаг фæци, гъе уæддæр - 
Цæстæн уа, хъуыдыйæн — уæрæх, 
У барст хъæбатыр лæджы фæдтæй. 
Æз та мæ рагбонты фынау, 
Мæ ронбастыл æрсадзын хъама,— 
Кæд мæм æнус-æнус дзырдтай: 
Мæ хъæбул, рацу ардæм, 
Рауай! 
213 

ХУР, ХÆХТÆ ÆМÆ ДЕНДЖЫЗ 
Дыууæ этюды 
I 
Хæхты, сусæны мæйы 
Куы ныккæлы иуафон арв 
Æмæ тæрккъæвдайы 
Къухы зæрдæйы ыстæвдæн æртæхтæ 
Куы ныххойынц зæххы риу 
Рыджы фæздæг калгæ, 
Уæд хохаг фæзæгъы: 
- Йæхи найы хур! 
Иу уысм, æмæ та 
Сæгъы цармау - ног ыстыгъд, 
Нырттивы бæрзонд арвы цъæх; 
Йæ тæккæ бæрæгастæу 
Æрдынау ныкъкъæдз и - 
Æрвгæроны иу былæй иннæмæ 
Тæмæнкалгæ Авдхойы рон. 
Мæнмæ-иу уæд каст: 
Хур цынадта йæхи, æмæ айсæфт рæстæгмæ: 
Хохæй-хохмæ æрттивгæ бæндæныл 
Сты ауыгъд йæ сызгъæрии гæрзтæ. 
II 
Ам та, сæумæйæ 
Хур мыстулæгау хъавгæ куы сдары йæ сæр, 
Цæст куы нæ лæууы 
Денджызы судзгæ тæмæнмæ, 
Уæд хатгай æвиппайд ныттар вæййы арв, 
Ныккæлы йæ цæссыг; 
Ныууынæргъы денджыз йæ кæхцы. 
Уæззау мигътæ, саутар, нынныхъуырынц хуры. 
Мæнмæ уæд фæкæсы: 
Хур надта йæхи, 
Цæмæйдæр фæкъæмдзæстыг æмæ йæ гом буар 
Амбæхста мигъы пæлæзæй; 
Ныр фæсхохы 
Йæ хуылыдз, йæ донласт уæлæдарæс 
Тагъд-тагъд лæмары. 

ЗОНГÆТЫ МЫСГÆЙÆ 
Мæ рагбонтау мæ баззадыстут рохы, 
Мынæг кæны фæндыры зæлау цард. 
«Ау, уый та куыд!» - фæзæгъын, фæлæ, оххай, 
Чи — зæрдæйæ, чи - арæнæй у дард. 
Мæ цæсты раз уæ цæсгæмттæ, уæ фезмæлд... 
Мæ цымьздис рæгъмæ хæссинаг нæу, 
Фæлæ кæд ды мæ хæлар уыдтæ, ме знаг,- 
Кæнæ, хæлар, мæ хорз нæ фæндыд дæу? 
Йе кæнæ ды, æрхæндæг чызг, йæ зынтыл 
Мæн уарзгæйæ, кæмæ нæ уыд ысдзырд,- 
Кæд-иу зæдау кæй агуырдтон мæ фынты,- 
Дæ иунæг мидбылхудты аргъ нæ уьзд? 
Кæд, чи зоны!... Фæлæ у хъуьвды хивæнд... 
Æз иу хорзæн кæнын нæ зæххыл аргъ: 
Куы фæкæнын хæлар сафынмæ зивæг, 
Куы нæ кæнын ызнаг ссарынмæ тагъд! 
ТУРКАГ ИРОНЫ ХЪЫНЦЪЫМ 
Изæрмилтæ. У уæлдæф рог, 
Цыма цæджджинагмæ бæгæны 
Фæрсудзы чидæр. Уыцы ронг 
Мæнæн хъылмайы ад фæкæны. 
Мæйдар æрытауы йæ хыз. 
Йæ быны та - мæлæтæй рохы, 
Кæйдæр тызмæг арвы бын æз 
Æвзонгæй базæронд дæн, оххай! 
Фæсденджыз — райгуырæн бæстæ, 
Æз та — уæлмит, уæлих. Фьздбонты 
Ныпуыбыр дæн кæйдæр куысты, 
Куьздзау мын аивтой мæ ном дæр. 
Фæкус сæуизæрмæ, ыстæй 
Дæ минас — сау дзул æмæ донæй. 
Цæрын ма райгуырæн бæстæ 
Мæ фынты феныны æфсонæй. 

Ныр афонмæ уым хур кæсы, 
Лæгъзбын уыгæрдæн хосдзау дасы,- 
Йæ армыдзыхъхъы йын хæссы 
Рæсугъд чызг уазал дон йæ размæ. 
Хуыцаумæ нал кæнын æз хъаст, 
Хъысмæт куырмау мæ сæрты ахызт: 
Куы ’рхаудтæн ардæм, ууыл раст 
Фæци мæ цардвæндаджы азфыст. 
Бæргæ, зындоны дæр цæрин, 
Нæ мын уаид цæнгæтау рафтæн, 
Куы зонин: мысы ма мæн иу, 
Æз куыд мысын мæ Иры, афтæ! 
ДЕНДЖЫЗЫ БЫЛ 
Сæууон хурмæ нырттивы денджыз авгау... 
Гæдыйы къахау рог уылæн — цæрдæг, 
Мæ хæд размæ æрызгъæлы фынккалгæ, 
Сты луасийау йæ урс былтæ тæнæг. 
Цыма мæнмæ фæкасти уый æнхъæлмæ 
Фыдæй-фыртмæ, æмæ йæ хил ысурс, - 
Йæ уды цæхæр былгæрон æрфæлмæн, 
Мæ хъарм рустыл ма авæры йæ рус. 
Æмæ ныккæрзы тохмондаг алантыл. 
Мæ дард фыдæлæн хъазæнхъулау - цард, 
Æмæ-иу дон кæм бакалдта йæ артыл, 
Уым саумæры дзæнгæлтæгæнæг кард 
Ныссау, 
Нызгæ 
Ирон лæджы фыдмастау!.. 
216 

БАЛЛАДÆ НАРТЫ УАДАМОНГÆЙЫЛ 
I 
Уый кады фыдæлтæй фæхаста йæ фарн 
Нæ Ирмæ, нæ абоны цардмæ. 
Фæзынди-иу фынгыл - уæд арвы цæфау 
Мæнг ныхасæй тарстысты Нартæ. 
Фæлитой нæ базыдта уый ронджы гъæд,- 
Ныссабыр-иу карз фынгыл дзыллæ... 
Куы-иу дзырдта раст лæг, йæ былтæм ын уæд 
Рæсугъд чызгау ивæзта былтæ. 
Ныр мæнæ ныххус и фæндыры къæдзау, 
Йæ хъуыры фыцгæ ронг ысмал и. 
Быдзæуы ныхæстæм мах нал хæссæм фау, 
Æмæ дзы ысхуыпгæнæг нал и. 
Фæтчыгъæдæн ма йæ нæ фынджы кæрон 
Тæрсæгау æрæвæры кæстæр,— 
Нæу хистæры тасæй ысдзурын йæ бон - 
Уæд фарны кæхц аззайы фæсвæд. 
Æмæ уæд ныккæрзы дæлфадæй æцæг: 
Кæм нæ уыди нартæм мæнгдзурæг, 
Фæлæ-иу йæ ницыйыл басасти лæг,— 
Бынат ма-иу ссардта сæ цуры. 
Æргом дзырд куы кæна — фыдгулæн дæр аргъ,- 
Мæлæты фæндаг æм нæ кæсы. 
Йæ бæхыл-иу ногæй уый бавæрдта саргъ, 
Фæцыд-иу æвыдæй йæ къæсмæ. 
Цы фæдæ, мæ хъæбулты рæзгæ фæдон! - 
Кæд нал у фыдбон уа, фыддуджы 
Рæстаг уды фарсмæ æрлæууын дæ бон, 
Фæцæр уæд æлгъыстау дæ хъузджы. 
Фыдвæды бæсты-иу æвæд истой Нарт, 
Сæ цин уыд æхсаргарды азæлд... 
Æгадæй кæд афтæ æхсызгон у цард, 
Мæрдты уæд 
Зындонмæ дæр 
ма бæлл!.. 
217 

II 
Гъей, дзагдар, бæстонæй цæуыл уыди дзырд? - 
Кæд Иры хæрзæбон, нæ къæсыл, 
Кæнæ та рæдауыл,- мæнмæ хауы куывд, 
Æри-ма дæ кæхц, æз нæ тæрсын!.. 
ФÆРАЗОНЫ ÆМДЗÆВГÆ... 
Мæ зондыл сахуыр дæн. Мæ зæрдæ мæ хъыг дары, 
Кæд афтæ у нæ хъысмæты ысконд: 
Цы уарзыс, уый дæ сусæг-æргом мары - 
Мыдыбындз калы дидиныл йæ бон! 
Æмæ та йыл хъæцыс. Æмæ та у йæ рæстæг. 
Дæуæн, цавдцурау, байгас и дæ зын. 
Æууæндыс та: дæ нысаныл фæхæст дæ, 
Æмæ та дæ фæсайдта ног дæ фын. 
Мæ бæх æууилы уидоны æрттигътæ, 
Къæбæрæй — цух, фыдбылызæй йын — хай!.. 
О, та-та-тæ! Ныллыг уын кæн уæ хихтæ, 
Лæджы уды кæнут уæдцæр та най. 
Дæ зæрдыл дарыс иунæг хъуьзды: амонд 
Хуызæнæй дæр фæлитой у, мæрдцзæст. 
Дæ уаз бæллиц - æнæссаргæ, дæлимон, 
Æлгъитын æй нæ бауарзы та цæст. 
* * * 
Уый сыстад мигъдалынг. 
Нæ кæмтты арф рæбынты 
Ыздыхсы митвæздæг, фыдтардзæгъдæн кæны. 
Цыма хъысмæты сар у аудæг мæ зынтыл,- 
Æмызнæт рог дуне дæ фæхъуьздыл кæуы!.. 
Цы сты фæндон хæрзтæ!..— 
Дæ ингæны кæрæттыл 
Цæрдæг æрытауы йæ урс нымæттæ уад, 
Сæрфын сæ хъарм къухæй æмæ кæрзы мæ зæрдæ: 
Ам ис мæ удлæууæн, стæй дс^нусон бынат... 

Лæгдæн,— 
Цæссыг нæ фидауы мæ кары... 
Фæлæ мæлæтыл ахуыргæнгæ нæу, 
Æз хъусын зад уыгæрдæнтæй дæ зарын,— 
Дæ хъæбулты фæсус марой: фæлæуу... 
Мæ хо дæм къухбавналын дæр нæ уадзы, 
Йæ цæссыгтæ ызнæт къадайау — цырд, 
Æз та дæ табæт сау ингæнмæ уадзын 
Дæ къухтæй быд гæрзбæндæныл, мæ фыд!.. 
ФЫДЫБÆСТÆЙЫ СТЫР ХÆСТЫ 
ЧИ ФÆМАРД, УЫЦЫ ИРОН ХÆСТОНТÆН 
Уæ ингæнтыл нæма нытталынг бон, 
Гъе афтæмæй уыл зарæг систой адæм. 
Уæ ныфсы фæрцы фарны дзырд «ирон» 
Хæсты бъщыры хъуысти кадæн! 
Фыдæй фыртмæ 
Фæвдонæй 
Мах æвзарæм 
Фырттау — 
Фæцу ’мæ ма ’рцуйы фæндаг... 
Ныффæсус-иу нæ кæмтты 
Тохы зарæг, 
Уæддæр нæ уыд фæстаг уæлахиз 
Фаг, 
Æмæ та-иу ныййазæлыд æрвнæрдау 
Тæвд саргъы бын 
Æфсургъы мыр-мыр уæд: 
Куы цæуа дзырд дæ намысыл, 
Дæ ардыл, - 
Фæндонхорз цардыл ничи кæны мæт! 
Æмæ-иу кæд æнæсаргъ бæхтæ Ирмæ 
Цыдысты иугай — 
Нал хъуысти цæлхъзард, 
Уæд-иу ызнаг та нал кодта 
Æртхъирæн: 
Цьщи 
Æнæнымæцæй 
Цагъд!.. 

Сæ табæтыл-иу хъарæг систа раздæр 
Æрмæст ирон мад - судзаггаг йæ дзырд, - 
Уæ номыл та æппæт дунейы адæм 
Кæнынц тæфæрфæс Иры хæхтæн ныр... 
РУХС ИЗÆР 
Мæнг аууæттæ. Ыстулы рагъыл мæй, 
Зына-нæзына тары пæлæз сисы. 
Мæ Иры къæс уæд сабыр у, фæлмæн, 
Ысулæфы йæ бонгуысты фæдисæй. 
Хæрзæфснайд кæрты хъуг цæгъды сынæр. 
Дыууæ тынау мæ хойы æрмттæй æхсыр 
Сæх-сæх кæны. Йæ урс-урсид уынæр 
Цыргъ цæвæджы сыгъдæг зæллангау хъуысы. 
У циндзаст хъæу. Нæма кæны фынæй. 
Кæл-кæлæй худын... Сусу-бусу... Зарæг. 
Цыма зæххыл нæ уыди æмæ нæй 
Фыдæх, фыдбон... Æдцейау у сæ арæн; 
Къæссавæлдæхтау сау рын æмæ хин 
Сæ тæригъæдтæ баныгæдтой рагæй, 
Æмæ лæгмар нæ кæны буц йæхи, 
Тызмæг сырдау æхæлд атомы маргæй. 
Мæ райгуырæн! Куыд чъызгæ у дæ цин! - 
Фыдæй-фыртмæ хæстарыд у дæ зæрдæ... 
Дæ нос-иу ног хъæдгомы бын фæци - 
Æмæ зыны сæ дæсæй иу æрмæстдæр. 
Æз та? Мæнмæ цы нæ хæрзамонд каст! - 
Сæрыстыр дæн дæ хъæдгæмттæй дæ фыртау: 
Мæ сабийæ сты гом зæвæтæй барст, 
Лæджы кары - æлгъыстаджы фьщфынтæй. 
Æмæ кæны мæн иу хъуыдымæ дуг, — 
Уый хъуамæ зона афоныл ызнаг дæр: 
Куы фемæхса зæронд хъæдгомæй туг, 
Уæд у цыфæнды хотыхæй тæссагдæр! 

ÆРÆГВÆЗЗÆГ 
Арв ныссау. Фыдуазал... 
Федзæрæг и ком. 
Цу æмæ йæ равзар: 
Талынг у йе бон? 
Дард æфцæгæй дымгæ 
Сау мигътæ хæссы. 
Комбæсты фыдуындмæ 
Джихæй хъæд кæсы; 
Уазалмæ йæ тæртгæ 
Байтыгъта, ныцъцъæх: 
Бур-бурид сыфтæртыл 
Урс-тыччытау - зæгъ. 
Тæккæ хохрæбынмæ 
Батыгуыр ысты, 
Мадзура, æрхуымæй, 
Хæдзæрттæ фыстау... 
Нал сæ хъуысы зарæг, 
Йе фæндыры цагъд: 
Сау хъуариты армæй 
Сау къæвда фæтагъд. 
Таурæгътæ, бæллицтæ - 
Стæ-ма, кæд зынæг?.. 
Никуы æмæ ницы, - 
Тагъд, мæ хур, зымæг! 
КЪОСТАЙЫ ЦЫРТЫ РАЗ 
Ам хъуамæ сабыр уа. Ам сойныхас нæ фæтчы. 
Ам хъуамæ зарæг уа — нæ дзы фæтчы кæуын. 
Рæстæвзар сонт удæн йæ хъизæмар — йæ фæтк у, 
Цыргъæссад хъамайæн йæ урс комыл цæуы. 
Фыддон-фыддуры дæр хæрæмигъæй фæзыны 
Йæ нысаны бæрзонд стъалы — йæ фын... 
Цыма пехуымпарау зæры бонмæ нæ уыны: 
Цы у æцæг амонд æмæ æцæгæй зын?! 
221 

Ам хъуамæ сабыр уа. Раст аргъуанмæ цæуæгау 
Цыфыдцæр сау лæг дæр фæзæгъа-иу æргом, 
Кæй у æлхæнгæ ном тæссонд фынкау рæстæгмæ 
Æнусон та ~ сыгъдæг уды цæсгом!.. 
Æмæ куы нызгъæлынц сæ иударон ныхæстæ,— 
Йæ мæнгæй раст чи у, йæ фырзыдæй — рæдау, 
Уæд мæм кæсы: фæлитойæн йæ хъæстæ 
Нæ царды зиугæрсты у дзул æмæ мыдау. 
Бæрзонд Къоста! Дæ нæргæ фарн нæ сысы, 
Хæссы йыл саби дæр йæ авдæнбастмæ рæз... 
Ам хъуамæ сабыр уа æмæ дзы хъуамæ хъуыса 
Рæстдзинад æмæ Намысы Хъæлæс!.. 
ЗЫМÆГОН 
У хъæд бæгънæг. Æгуыппæг. Уары мит. 
Дæ удылхæцæг: суг æмæ æвзалы. 
Ныффæллад арв. Æрсæрфы ма йæ хид,- 
Фыдуазал ын йæ митпакъуыйæ згъалы. 
Ныссабыр æрдз. Кæмдæр кæнынц дæ кой, 
Уæддæр дæ чидæр хорз, æвзæрæй мысы... 
Хъæбæр цыхт, дзул, картофыссæстыл — сой 
У де ’хсæвæр. Сыбыртт, уынæр нæ хъуысы. 
Æмæ æрбад æрмтгæдæларм дæ зыны, 
Суг бандзар пецы, басхъау зынг æмæ 
Æнхъæлмæ кæс: дæ куыдз нырмæ нæ зыны, 
Йæ гъæйтæй-ойтæй нал цæуы хъæмæ. 
Ыстыр дуне та — хиуарзон фыдусау... 
Йæ феххæлын дæумæ нæ хæссы цъæх, 
Æмæ дæм чидæр сусæг-æргом хъусы: 
Куы зæгъай раст, уæд дæм кæны фыдæх. 
Дæ куыст, дæ ном — æппынæдзух быцæу, 
Цы ницæйаг дæм бакæны æртхъирæн... 
Фыдæлты раз æнæбон уыд Хуыцау, 
Ныр уыцы Ирæй 
Ир 
Æппæлы 
Ирæн!.. 
222 

ДАВИД-СОСЛАН КУРАЙЫ БЫЛЫЛ 
I 
Изæрмилтæ. Ныдцаргъ мыл ис мæ фын, 
Уæдцæр мæ нæудзарм гобанау æлвасы. 
Рæудымгæ хуымтыл азилы, тæлфы, 
Йæ хъыдзы-хъазтæй бур æфсир æртасы. 
Куыд рæсугъд дæ, Гуырдзыстоны æрдз, куы, 
Дæ фидыцæй дзæнæт кæны æфсæрмы... 
Æрдыны къæдзау - гагадыргъ, фæткъуы... 
Зæхкусæг ма йæ ныхы хид æрсæрфы. 
Зæрæхсид хæхты урс риутыл хуыссы, 
Йæ бурдзыкку æрызгъалы сæ уæнтыл. 
Кура йæ дыстæ ссивгæйæ бырсы, - 
Къуыприу къæйдуртæн асхъиуы сæ сæрты. 
Уыд ацы къæс мæ рагсагъæсты рис, 
У ме схæссæг æмæ йæ уарзын мадау. 
Цæуыл ма уа мæ зæрдæйы фæдис, 
Мæ къæбæр мын цæуылнæ тайы адæн? 
Цы хорз бантыса иу зæххон лæгæн,- 
Лæппуйы кары бафтыди мæ къухы... 
Уый амонд нæу? Циу амонд та, уæвгæ? - 
Ызнагхæссæг, æмгарсафæгæдзувдæр!.. 
II 
Нæ мæ уарзы гуырдзиаг дæр уæгъды - 
Лæууы мæ разы Турчы æфсад зоныг. 
Сæ фыдызнæггæй цас фылдæр цæгъдын, 
Уас чидæртæ кæны мæ удыл хъоды. 
Мæ цард нывонд у рухс Тамарæн. Уый 
Æрцæуæггагæн схæлар кодтой донау! - 
Фæлæуу, мæ хур, тæбынæлвæст æлхуый, 
Кæсут, фæстæмæ зилын дæр фæзоны!.. 
Мæ фыдызнæгтæй райсдзынæн мæ маст, — 
Мæ къæхты бын ызмæлдзысты бындзытау. 
Фæлæ кæмæ фæхæсдзынæн мæ хъаст? - 
Мæ райгуырæн фыдæнхъæл у йæ фыртæй. 
223 

Дзæгъæлы баззад уæзæгыл мæ мад, 
Нæ чъырын хæдзар афонмæ ныккалди. 
Ирон лæгæн æддейы вæййы кад, 
Йæ къæсы та куыдзыл нымад дæр нал у. 
Уæдæ цы карз хуыцауæлгъыст фæдæн, 
Куырмæджы комдзог рацыдтæн мæ цардыл, 
Зæххыл мын иу мæн у зæгъæг кæд нæй, - 
Мæ ном хæсгæ у мастисыныл, кардыл. 
1983 
СÆРДЫГОН БОН 
Æмдзæвгæтæ фыссын мæн нал фæнды ам... 
Фæкæс-ма — нæ урссæр къæдзæхтыл 
Тынуарæгау зилы зæрин хуры арм, 
Сычъи-дзуг ныззæй кæны рæгътыл. 
Цъæхвæлыст фæтæнтæ сты дымгæйы бар, 
Бæзкæрдæг сыл тоны йæ дзыкку; 
Дæлдæр та гæмæх тулдз — нæ зоны йæ кар, — 
Фыртæвдæй йæ уæраг ысфынк и. 
Рæздарæн хъугæмтты æрривæд ис хъом, 
Сæ алварс ныхситт кæнынц зымтæ... 
Нæ хъæуты йæ дæларм æрбатыхта ком, — 
Ныр мысынц сæ зымæджы фынтæ. 
Куыд диссаг у ацы æвæндоны кар!.. - 
Фæнды та мæ: фехсон мæ нымæт, 
Мæ уадсур æфсургъыл рог баппарон саргъ, - 
Фæстейы куыд аззайа дымгæ!.. 
Уый аргъауы цард у... Мæ сусæг кæуын 
Ысхæццæ мæ хъуырмæ: æвзæр дæ! — 
Кæддæры къæбæда лæппуйæ кæнынц 
Æфсæрмы куырыхон зæрæдтæ... 
Æмцзæвгæтæ фыссын 
Мæн 
Нал фæнды 
Ам!.. 

МÆЙРУХС ÆХСÆВ ИРЫСТОНЫ 
Дыдзы хурау лæдæрсы бæстыл рухс, 
Хæлбурцъ кæнынц мæнг аууæттæ йæ быны. 
Ыстулы мæй. Сты сау хæхтæ фæлурс, — 
Сæ къæмбыртыл цы нæ хуызтæ фæзыны. 
Æгуыппæг... Сабыр... Зарæг сисы дон, — 
Уынгæг кæмтты кæсагау къæдзил тилы. 
Мæ бæх тыхсы: уый сау хъæды кæрон 
Сычъивæдтыл къуыбырхъус бирæгъ зилы. 
Æдцейау дардæй ферттивы ма зынг, 
Мæ цæстыл уайы, йе мæ сайы зинау: 
Нæ фыдæлты хæцæн мæсгуыты бын 
Йæ фысты дзуг æрривæд кодта фыййау... 
Уынгæг æртасы æрфгуыты къæлæт, 
Ныууадз, хæлар, дæ мысинæгтæ рохы, 
Дæхи-иу фехс дæ саргъы гопмæ уæд 
Æмæ — тæхгæ... Суадз дугъонæн йæ рохтæ!.. 
ИЗÆРМИЛТÆ ХÆХТЫ 
Æрхæцыд хъæуыл тар аууон. Йæ хихтæ 
Ныууигъы маргъау рог удцзæфмæ хъæд, 
Йæ сæрмæ та фæлмæн пакъуыйæ — мигътæ, 
Цæуы къæдз-мæдзы арф кæмттæм сæ фæд. 
Цæгатаг уахъæз хуссарварсмæ фасы 
Тæгæры сыфтæ: хур уыдзæни сом. 
Талф-тулфытæй зынггур гæлæбу хъазы 
Мæйрухсимæ, хæссы йæ цин æргом. 
Фæсхур ма чидæр хъавгæ картоф рувы, 
Йæ сæрбæттæнæй асæрфы йæ хид. 
Ам фаззæттау тар боны рухсæй ивы 
Фæлдисæг æрдз. Йæ байзæддаг - йæ цин. 
Бæрзонд дуне æгъатырæй нæ кæсы, — 
Цæуы къæрцхъус мæлæты разæй цард, 
Æмæ йæ радыл алчидæр æрвæссы — 
Нæ хæры дуне басæттынæй ард. 
8 Хаджеты Таймураз 
225 

Æз та хæссын мæ уды нуазæн дзагæй 
Нæ адæмæн. Нæ сын фæдæн сæрæн, 
Фæлæ сæ цуры иунæг бон дæр фаг у — 
Мæлынæн уа, цæрынæн уа — 
Мæнæн!.. 
ХОХАГ ЛÆППУЙÆН 
Плиты Алæгæн 
Ма кæ, ма хъæрз дæ мидфыны, 
0 мæ фæлмæн æрдхорд!.. 
Цард ды равзæрстай хивæндæй, — 
Нæу дæ фæззыгæнд конд! 
Ручъы урсгуыр æхсæрдзæнтæй 
Уæхсæвытарбон. 
Уым дæ уарзты æвæрæнтыл 
Нæй хæрзаудæг, зон!.. 
Уым цъæх къæдзæхтæ — аргъуанау, 
Хур сыл рабæтты рон, — 
Стыр дуне дæуыл архъанау 
Уæд ныххуырсы йæ сон. 
Уым дæ урс гал æдзæфхадæй 
Хилы къулты æнцой, 
Æмæ хъуысы йæ дæлфадæй 
Де ’ндон дзæбуджы кой... 
ИРЫСТОНЫ 
У хосгæрдæн. Сатæгхур. Зарæг... 
Мæ рагбонтæ мысыны кар... 
Цы мæ домыс, уагæр, хъæсдарæг, 
Дæу садзынмæ нал тасы арм!.. 
Нæ, афтæ-иу ма зæгъ, нæ зонын 
Дæ былтыл мæ цæвæг цæгъдын, - 
Мæ уд та мын ногæй æвзоны 
Дæ ферттывдмæ ивгъуыды зын. 

Цы уарза лæг удæнцой, адæн, 
Уый — хорз уа, æвзæр уа,— йæ къæс. 
Ир мард у æнус-æнус кадыл, 
Фæлæ та йын не схæссы рæз. 
Кæйдæрты сæрвæлтау нæ хъару 
Ныххорз и. Нæ йыл кæиæм мæт. 
Фыды фæдзæхст фыртмæ нæ хъары,- 
Æвæды бæсты нын — фьщвæд. 
Кæд нал бæззынц Иры æгъдауæн: 
Рæстдзинад, нæ намыс, нæ фæтк, 
Гъе, Уастырджи, ма кæ æвгъау уæд 
Поэтæн сæрыстыр мæлæт!.. 
ХОХАДЖЫ РАДЗЫРД 
Зæронд царды нывтæй 
Мæн иудуг ныппæрста йæ цъысымы цард. 
Мæ кæддæры арвау нæргæ ном 
Ныффидиссаг. Сызгæ мæ кæрддзæмы кард. 
Хæрæмигъæй тардæр — мæ цæсгом. 
Йæ къух мыл уæд ауыгъта ме схъæл рæсугъд: 
«Фæрæдьщтæн ме ’взонгæй», — йе ’фсон. 
Мæ хиуæттæ загътой: хъаруйæ нæу цух, 
Йæ зыныл цæмæн кæнæм еу-сар!.. 
Мæ ницæйы уавæр кæй зæрдæмæ цыд,- 
Хæлар мæм чъылдымырдæм фездæхт. 
Мæ лæмæгъ мын базыдта, æмæ æрцыд 
Йæ рагон мæстытимæ ме знаг. 
Цы нæ уыд, куыд нæ уыд, фæлæ, дам, æрдзæй 
Мæгуырмæ дæр иу хорз фæкæсы: 
Ызнаджы ныссастон мæ карды фындзæй,- 
Йæ гæндзæхтæ цагъта мæ разы. 
Йæ бирæ фæллæйттæ кæй баисты мæн,— 
Дзæнгæрæгау азæлыд комы, 
Æмæ дзы кæм нæ уыди хайисджытæ,— 
Ног сидтытæ уагътой мæ номыл. 

Йæхи мæм æрбаласта ме схъæл рæсугъд, 
Мæ хион мæнæй кæны сомы, 
Йæ мидбылты худгæ мæм дары йæ къух, 
Мæ хæлар, мæ цурæй нæ комы... 
Нæ, уайдзæфы номыл мæ не схауы дзырд, 
Фæлæ сæм æлгъгæнгæ фæкæсын... 
Мæ рагон ызнагæн та сарæзтон цырт, 
Æрвылбон ын рухсаг фæзæгъын. 
ÆХСÆВ ХЪАРА-ДАГЪЫ ЦУР 
Ныгъуылы тары Хъара-Дагъ, 
Тызмæг у сау уæйыджы сихау, 
Йæ сæр ма ленкгæнæг бæхау 
Уысмæй-уысммæ фæзыны мигъæй. 
Йæ бынмæ сау денджыз хъæрзы, 
Хырыз дуртæ æууилы галау... 
Фæстаг хуры тын нал фæзынд, 
Уæд ам ныффæздæг кæны талынг. 
Ныссабыр дуне, арв ныттар. 
Ды та дзæнæты бæстæм хастау 
Уæд ратт æргом ныхасы бар 
Дæ риссæгтæ æмæ дæ уарзтæн. 
Зæгъ-иу: нæ базыдтай, бæгуы, 
Фæндиаг хорзæхтæ дæ цардæй, 
Уæдцæр æм цингæнгæ цæуыс, 
Цыма тæргай саби йæ мадмæ; 
Кæй у рæстæгмæйы цæрæн 
Бæллиццаг рухс дуне, мæ боныл, 
Æмæ сæрбахызтау - мæлæт, 
Фæлæ йæ хорз кæй зæрдæ комы?.. 
Зæгъ-иу: æппæтмæ дæр цæттæ, 
Нæ цард æрвæрдынау кæд ивы, 
Зындзынæн æм 
Уæдцæр 
Мæрдтæй, — 
Гъе уым дæр хъуамæ уа мæхи фæнд!.. 
228 

ПОЭТ ДЗАБОЛАТЫ ХАЗБИЙЫ 
ФÆСТАГ НЫХАС 
Сыгъдæг арвæй хур кæсы, - 
Мæ цæстытыл бады сау мигъ... 
Куы нæ зыдтон æз тæрсын, 
Æви мыл мæ зæрдæ атигъ? 
Мæлæтæн - дæрзæг йæ арм, 
Мæнмæ та-иу касти — ницы... 
Уæддæр мæ, нæ рухс бонты фарн, 
Нæ фæнды дæуимæ хицæн!.. 
Ехх, дуне ма иу хатт фен!.. - 
Йæ рæсугъд фæндтæ, йæ азар... 
Куыд æрæгмæ сдæн поэт, 
Куыд раджы æрцыд мæ адзал!.. 
Фыдгултæн нæ кодтон аргъ, 
Сæ иу дæр нæ уыди ме знаг: 
Кæмæн сæ йæ къух уыд даргъ, - 
Кæмæн та, мæгуырæг,- йе ’взаг! 
Хæларæн? - Цы уыд мæ бон? — 
Мæ уæнггыл йæ уаргъ - сæрыстыр... 
Ныр цу æмæ царды кæрон 
Æрбафтау дæ рис йæ рыстыл!.. 
Уæдæ кæд фæци мæ цард, 
Мæ зонгæтæй иу хорз курын: 
Рæстагæн мæ къæсы арт 
Куыд судза - къæвда уа, хуры. 
МАРДЫ УÆЛХЪУС 
Дзесты Куыдзæгæн 
Дæ фыдæбæттæй фервæзтæ, мæгуыр... 
Рæдаузæрдæ æппæтæнхъæл у цардæй, 
Йæ рын, йæ сармæ дардтай-иу дæ гуыр, 
Уæддæр — æнæхай амондæй уа, кадæй. 
229 

Ныр нал хъæуынц дæу уыдæттæ бæгуы! - 
Дæ табæтыл рæупакъуы мит ныххуыссы... 
Лæгау лæгыл цы пайда у кæуын,— 
Дæ цыртдзæвæнæй мæн мæ къах нæ хæссы. 
Нал - уарзт, нал — зард... Дæ боны рухс фæци. 
Кæмæн у зын, кæмæн, мæгуырæг, фенцон: 
Фыдызнæгтæ кæндзысты ахсæв цин, 
Дæ хæлæрттæн фæуæззаудæр и се ’фсондз. 
Уæдæ, хæрзбон! Нæ мæ хауы цæссыг,- 
Нызгъæлдзысты мæ уды арфмæ... Абон 
Æз базыдтон, куыд бæрзонд у мæсыг, 
Куыд ныллæг у адзалæн та йæ тæрхон... 
МА ТÆРС... 
Куыд сабыр у дуне... Фæсивылдæй денджыз 
Ныллæгъз и йæ кæхцы, раст хъазæн фæзау. 
Цæладурау мæ разы ныллæууыди хъенæй 
Фыд-зивæг, нæ фенкъуысы фурды мæ нау. 
Æлгъыстаджы кар: нæ зæронд, нæ æвзонг дæн,- 
Кæй уæрдоны бадай, гъе уый зарæг кæ, 
Мæн та кæд, мæ боныл, нæ хъару, нæ зондæй 
Нæ рæвдз кæны иу дæр: цæргæ йе - мæлгæ! 
Нæ, хъæлдзæг дæн абон... Уæрæх гом - мæ рудзынг, 
Хæдтæхæджы уæзæй тымбыл арв нæры; 
Сыкъаджын сæтæлæг та ивазы хъузгæй йæ бур сæр, 
Бæрзæйхæлд уæныджы сæрау. 
Æз зонын: ныффæйлауы иуафон денджыз, 
Кæркæ-мæркæ урс барц йæ разæй хæссы, 
Кæм нæ йæ æрфæнды йæ рухс фидæн фенын,- 
Кæмдæр ма йæм чидæр æнхъæлмæ кæсы. 
Æууæндый: нæ тыхсы йæ амонды фендыл 
Хъæбатыр, рæдау лæг — йæ уæлхъус лæууы... 
Æмæ ма кæд уый æдде ноджы поэт дæ,— 
Дæ фæндаггаг, мæ хур, дæ разæй цæуы. 
230 

АЦÆРГÆ ПОЭТЫ НЫХАС 
Сæнайы хохыл та сæумæйæ 
Æрбабон, 
Фæлмигъ хъæды гакк-гукк йæ хъæлæба 
Сйста. 
Мæ фæллад цæмæй у, уый нал хатын 
Абон: 
Цы ис, ууыл - разы сты ивгъуыды 
Ристæ... 
Цырагъау ыссудзы, куыд мæ фæнды, 
Афгæ 
Мæ боны рухс...- Райгонд цæмæй нæ уа 
Зæрдæ!.. 
Мæ сагъæс - æвæгæс дзæнгæрæгау 
Рафтьщ, 
Нæ йæ уадзы хъуыды хуыснæгау 
Йæ кæртмæ. 
Нæ дун-дуне - армыл æвæрдау - 
Мæ разы, 
Йæ хорз уа, йæ сæфтæй. Цы нæ вæййы 
Царды: 
Къух ауыгътон раджы мæ хиуарзон 
Хъазтыл,- 
Нæ кæнын æрратæ 
Хæрзамондыл, 
Кадыл... 
Цæуыл ма фæтыхсын!.. Сатанайау,- 
Дзагарм 
Мæ уарзон бинойнаг... Дæн райгонд 
Мæ цотæй. 
Ау, уый та куыд у: æз мæ фæззæгæн - 
Цагъар?! — 
Мæ дзуринаг фесты мæ рацæргæ 
Бонтæ!.. 
Йе ногæй æрцарди кæфхъуындар 
Мæ къæсы: 
Нæй дон, æмæ зивæг сах абадти 
Хъулау... 
Зыцдоны тæссæй мæм тæссагдæр 
Фæкæсы, 
Куы мæ кæнынц ахуыр, цы нæ уарзын, 
Ууыл. 
Гъей, Нарты дзырды фарн, фыддымгæмæ — 
231 

Тулдзау 
Дæ уæззау къæс-къæсæй мæ зæрдæ 
Нырризы... 
Цæй, ахæм тых ратт, æмæ ма цæуæм 
уддзау,- 
Уадз зарæг нæ Ирыл 
Нæртонлæппу 
Сиса! 
ФÆЗЗÆГ 
Ысбæгънæг хъæд. Хур арвы къуырфæй рахызт. 
Йæ рухс тынтæй уæнг нал хæцы уæнгыл... 
Æнхъæлмæ кастæн æз дæумæ, 
Бæрзонд уысм, - 
Æхцон æнкъарддзинад 
Куы сагъуыйы лæгыл. 
Мæ къæхты бын хъæрзгæ æрхуыссы сыфтæр, 
Æмбæрзы цадæг бур хъæццулæй зæхх. 
Фыдуаг сырддонцъиу 
Зæрватыччы бынтыл 
Æрцард: 
Йæ къæс у рухс цардæн — уæрæх. 
Ныссабыр дуне. Дон фæци йæ зарæг. 
Кæд ууыл дæр мæрдвынæй бафтдзæн тагъд... 
Æрвнæрæгау ныууасы комæй байраг,- 
Кæны ма чидæр фарны къæсмæ тагъд. 
Мæнæн цыма нæй ивгъуыд йе та фидæн: 
Мæ зынтæ — рох, мæ цины бонтæ - барст. 
Бæллиццаг къæс мæм никæцæй, нæ сиды, 
Æмæ уæд цу дæ нысанмæ æмраст! 
Уый сайаг у, уæддæр ыл ма кæ хъоды. 
Кæд а дунейыл уаздæр амонд нæй: 
Фæстаджы бон ысразы уа дæ зондыл 
Ызнаг дæр; ма уа хъастгæнæг дæуæй. 
Цы фæцардтæ — фыдæбонæн, йе адæн,— 
Уадз фод ныфсы хос дзыллæйæн, мæ хур! 
Æмдзæвгæтæ фыссынц 

Æрмæстдæр 
Кадæн, 
Поэт та у йæ адæмы бындур! 
Кæд, чи зоны, нæ цард æцæг зындон у, 
Уæдцæр зындоны ничи хоны цард, 
Уадз судзæд Иры, 
Оххай-гъе, мæ боныл, 
Æнус-æнус 
Хæлардзинады арт!.. 
ЗÆРДÆВÆРÆНЫ ÆМДЗÆВГÆ 
Тагъд ныллæудзæн къæвда. Бæрзæндты 
Сисдзæн цæргæс йæхи, æмæ кæс, 
Арф кæмдæр дуртæ ууилгæйæ кæмтты 
Ног ныннæрдзæн дæтты хъæлæс. 
Цыма фесты сæ уындæй къæмдзæстыг, 
Арвы айдæны федтой сæхи, 
Хæхты сатæг уæхсчытæн хъуыздзæни 
Галы комы фынкау сæ хид. 
Байраг цъæх нæумæ фехсдзæн йæ дзылар, 
Мæргътæм сиддзæн сыфтæр къухæй хъæд... 
Цæй-ма, феккуырсæм мах дæр, мæ хæлар, 
Риуы айсæфа иуцъус нæ мæт. 
Зæрдæ рагон зынты ныхмæ уарт у, 
Фæлæ иубон фæзæгъын хъæуы, 
Мах нæргæ амонд агургæ царды 
Хатт æппæтдæр кæй фесафæм, уый. 
Æз куы нæ уон хъысмæтимæ разы,— 
Гъе уæдцæр мæ нæма кæны рох: 
Кæд нæ фембылд, мыййаг, у уæлахиз, 
Йе кæронмæ нæма фæци тох! 
233 

ЗАРÆГ ПОЭЗИЙЫЛ 
Хуры рухс тын фæбыры арвыл, 
Фехсы кæмттæм йæ хъарм — йæ ад, 
Раст, гъе, афтæ дæ къæсмæ хъавы 
Саг поэтæн йæ фат. 
Уый фæтæхы бæрзонд-бæрзæндты, 
Риутыл уадзы тæлмау йæ фæд, 
Уæд йæ зынтыл уа йе йæ сæфтыл 
Лæг ныхъхъæцы: - цы уа, уый уæд! 
Нæй цæрæгой, лæгæй уа ницы, - 
Иу фæрныг куысты чи нæу уаз, 
Фæлæ иубон фæкæны хицæн 
Уымæй дзыллæты раз: 
Пъа ныккæны йæ гауызæн богал, 
Арвы риуæн фыртау — тæхæг, 
Æмæ кардзыд кæны æвзонгмæ 
Уæд рæдауы хæлæг. 
У, поэзи, мæ сар дæ сæнттæй, - 
У дæ дзæмбыты хъулау лæг, 
Фæлæ иу хорз мæнæн дæр радтай: 
Æз нæ кæнын хæлæг!.. 
У æрдзон фæтк: дæ къæсæй хицæн 
Нæй, тъымы-тъыма, нæй, лæгæн... 
Æз - фыдахин, дæ хъыг, дæ цинæй 
Дæн бынихсыд, уæвгæ. 
Фæлæ царды цы зын, цы хорз и, 
Уымæ лидзын. Кæнын лæгъстæ: 
Гъæй, цы фæдæ, Бæрзонд Поэзи, - 
Кæрты саргъы бæхтæ! 
НЫВГÆНÆДЖЫ ТÆРГАЙ 
Чыртæй-чыртæй æмызмæлд кодтой дзыллæ 
Йæ равдысты. Йæ сæр уьщи йæ кой,— 
Цымæ йæхиау адæмæн сæ фылдæр 
Йæ куыстыты лыстæг хъæнтæ уыдтой. 

Уæзданарæзт дзыхы ныхас, сæ кондæй... 
Сæ быны митау гауызтæ - сæлæф, 
Уæд уымæн та йæ хъулæттæ хæдонæй 
Æлгъыстау калди ахорæнты тæф. 
Чи хъалзæрдæ, кæмæн нæ уыди адæн, 
Кæй нæ ис къуымты адæмæй ысцух,— 
Æмæ-иу худгæ сусæг-æргом цадæг 
Æрытыхта йæ уарзоныл йæ къух. 
Уæд чидæр та йæ хины митæ уафы,— 
Хуыцауыскойдæй уый хуызæн кæм ис: — 
Æнæмбæрсту! Куыдцæр цыма... Гъы... Афтæ... 
Æниу, уæвгæ... Уæвгæ, цыдæр дзы ис! 
Фæлыгъд нывгæнæг удæнцой æрмадзмæ. 
Тæвдæй ныдцардта цыхцырæгмæ сæр. 
Ныффæллад и. Ныр, гъа, йæхи æруадза,- 
Йæ цæстыты зынг акалдта цæхæр, 
Фæзылд æваст йæ тыгъд хъуымац, йæ сисмæ, 
Æрвæрдынау, йæ ахорæнтæ — ’взæрст... 
Æмæ та уыд цыбыр дугмæ йæ рисæй 
Пехуымпарау ирвæзт: 
Уый сныв кодта, быдзæуы размæ халон 
Куыд хæссы тагъд-тагъд фаджысрагъæй хъæмп. 
МУЗÆМÆ 
Хъазгæмхасæн 
Поэты уæздан зæд — 
Фыдхин æмæ карз, 
Нæ былтыл нын бакæныс цъутта. 
Ныззоныг та кæнæм дæ галуаны раз, 
Цæмæй ныл сæрбæрзондæй худай... 
Уæд сау хохы рувасау 
Сайаг кæй дæ,- 
Йæ мидзæрды алчидæр зоны, 
Уæддæр дæ чи нозтæй, чи царды кæйттæй, 
Фыдбонау йæ къæсæрмæ хоны. 

Æз нал кæнын абон 
Дæ номыл куывдтæ,— 
Мæ сис дæ фыры хъулау хъазы: 
Дæ тагъд-тагъд дзымандытæй уаздæр дзырдтæ 
Куысты бон лæудзысты мæ разы. 
Дæ фæзындмæ рæстæг нæ кæсы, тæхы, 
Нæ цард та æрвылбон дæр тох у... 
Тæрсын: уый дæ сыгъдæг ном ацы зæххыл 
Поэттæй куы аззайа рохы!.. 
* * * 
Миклоги Раднотийæ 
Поэт дæн æз. Ам никæйуал хъæуын... 
Æгомыгау хъуыр-хъуыргæнгæйæ хилын, 
Мæ уæлхъус зинау иу чидæр лæууы,- 
Мæ дзуринæгтæ сты йæ хъуыддаг иууыл. 
Къæрцхъус дызæрдыг рагæйдæр йæ цæст 
Мæнæй, мæ хур, йæ фыны дæр нæ исы... 
Поэт дæн æз. Дæн судзинаг æрмæст, 
Кæй дæн рæстдзинады æвдисæн! 
Кæй зонын: арв цъæх у, сæнтурс - зымæг, 
Сырх-сырхид туг æмæ æндæртæ...— 
Стæй ноджыдæр, кæй нæ уыдтæн тызмæг 
Æмæ лæгмар кæйцæртау!.. 
ПОЭТЫ НЫХАС КАДЫ ТЫХХÆЙ 
Мæн нал хъæуыс гъеныр! 
Цæххæй сайгæ нæу 
Фæллад гал, йæ гутон нæ хæссы... 
Фыдуынд усгур афтæ 
Йæ бон зонгæйæ 
Къух ауигъы уарзоны къæсыл. 
Дæ хорзмæ бæлгæйæ 
Мæ цингæхц фæкалд, 
Ныссур и йæ быныл. Дзæгъæлы!.. 
Нæ мæ хъуыди цардæн 
Йæ фарны 

Хæрзад,- 
Дæ фæд-фæд фæтылди 
Мæ тæлы... 
Хъуыдтæ мæ, цæмæй уа 
Мæдзырдыл 
Æууæнк,- 
Цæргæйæ дæуæн кæнæм 
Табу!.. 
Кæй къухы фæсæдзыс, - 
Уый аккаг у, 
Нæу- 
Нæ адæмæн уый у сæ 
Хъæбул. 
Поэтыл — уæлæхох мæлæт æмæ 
Кар!- 
Сæ азар ызныхау 
Нæ фæуы, 
Уæлæуыл нæ цыди дæ номыл 
Мæ бар,- 
Мæрдты мæ куыдзæн дæр 
Нæ хъæуыс!.. 
ФÆСМОНЫ ЗАРÆГ 
..Æмæ чи зоны аива цард,— 
Кæд æй мах дæр нæ нымайæм бонгай, 
Ног ыздæха, кæмæй хордтон ард, 
Уыцы рагон æвзонгад. 
Артау сисой сæ базыртыл мæн, 
Уадз, поэзийы зæлтæ,— 
Ног æрцæуой мæ къæсмæ, хъæмæ 
Хохаг сатæг изæртæ. 
Риуы айсæфа ницæйаг мæт 
Ницы-мацытыл царды, 
Уа мын арвы бын сусæг дзæнæт, 
Лæг кæм фæцæры кад æмæ радæй. 
Уæд æрхонин дæу уырдæм, мæнгæй 
Кæд нæ дзурынц: нæу мысæггаг аргъау!.. 
Уым æхсыры хъæндилтæ, бæргæ, 
Мæхæн бонмæ лæууиккой цырагъдар. 
237 

Хохбæрзæндтæй рæудымгæ хæссид 
Нозтау иухурон хосы тæф хъалæй; 
Сисид хæфс дæр йæ зарæг - йæ сидт, 
Кæсаг арцау фæцъортт кæнид малæй. 
Æз æруадзин мæ къухтæ фæлмæн 
Уæд дæ рустыл: ныббар мын мæ азым!.. 
Æмæ гъеуæд фæкæсид дæумæ, 
Цыма де скæнæг бады дæ разы. 
Иунæг иу уд нæ базонид уæд, 
Мах нæ уарзтыл кæй бакодтам хъоды... 
Æмæ царды та арæхдæр кæд 
Даутæ, хахуыртæ бадомынц зонды. 
Æз ыскувин фыццаг хатт: 
- Хуыцау, 
Кæд дæу зонæм æцæгæй дæр растæй, 
Уæд Амранау нæ удты рæдау 
Ма дар къæдзæхмæ бастæй, 
Æмæ сонт лæгæн царды тызмæг 
Макæд, макуы уæнт зонгæ!.. 
Стæ-ма, хохагæн зиу у фæззæг: 
’Нæхъæн комбæсты — хонгæ!.. 
* * * 
Адæмæй арæхдæр хъусын дæ амонды кой: 
Галуан — дæ цæрæн, 
Зæрдæ цæмæй нæ уа рухс та! 
Хурау дæ саг лæг 
Иу уысм нæ ары æнцой, 
Уазал доны дæр нæ уадзы 
Ыстулын 
Дæ къухтæ... 
Ихы къæрттытау 
Дæ рæсугъд цæсгомыл - 
Йæ пъатæ... 
Чи нæ уæ зоны, 
Бæллиццаг кæмæн нæу уæ цард! 
Фæлæ цæуыл у дæ катай,— 
Хуыцау дæр нæ зоны, 
Æмæ фæзæгъынц: 
— Йæ фырхъалæй кæны æнкъард! 

* * * 
..Æмвæтæнæй ивылы денджыз дæр, 
Хыссæйы тулайау — йæ уылæнтæ. 
Дæуæй ма цы рухс амонд фендзынæн,— 
Зын мæм кæсы хъусын дæ улæфтмæ. 
Дæ уындæй сæрыстыр дæ, райгонд дæ... 
Фыруæздан,- ис царды цин ахземгæн: 
Дæ рæсугъд æрдзæй конд у, райгуырдæй,- 
Йæ рæстæг у абадæй-ахæрмæ. 
Хъыг мæм кæсы иу хъуыддаг: а царды 
Дæ улæфт ысыхъуысти: уарзын дæ! — 
Уæд ихдон ныккалдтай дæ артдзæстыл, 
Дæ рæстаг цард баивтай хъазыныл. 
Цæргæ-цæрæнбонты дæ къонамæ 
Мæ былы цъæрттæ дæр фæхордтаин... 
Кæй нæ хъæуыс, уъщон та, зонын æй, 
Фæхъазынц дæ сонт удæй портийау. 
СОНЕТ НЫЙЙАРÆГÆН 
Ды ацыдтае. Уый мартъийы хъызты 
Мæ уæхсчытыл æрæнцади дæ табæт. 
Цы ма сты ныр цæссыгтæ æмæ сау мæт! — 
Дæ рæвдъщæй нæ сахуыр дæн рыстыл... 
Ныр мæнæ афтид къонайы рæбын 
Æрмтгæдæлармæй бадын æз, гыцци... 
Уый ауæзт донау атыдта мæ цин, 
Мæ тызмæгæн та разынди йæ бын. 
Цыма æнусон саби у дæ фырт 
Æмæ йæм нал ис хионау ысдзырд,— 
Кæйдæр æвзæгтæ цъах-цъах сисынц кæрты... 
Мæлæтау ма мæ хъуыды у бæлвырд: 
Рæстдзинад — уый дæуæй фехъуыстон дзырд, 
Йæ сæрвæлтау адзалæн дæр нæ сæттын! 

КАР 
Цыдтæ. Дæ фæстæ хины сырдау кастæн. 
Мæ хъуыды уыд: о ме скæнæг,— табу!.. 
Æрцыд кæрон дывыдойнаджы уарзтæн,- 
Сæрибарыл кæм нæу хъæцаг лæппу. 
Æрцарди ивгъуыд ног билцъау мæ хуымы, 
Æмæ йыл кодтон къухæмдзæгъдæй дис: 
— Æз иунæгæй цы саразон, гъе уымæй... 
Хъуынæй нæ атондзынæ хъис! 
Мæ цины мæргътæ зилахарæй систой 
Сæхи бæрзæндты, — фервæзтæн дæуæй... 
Лæг хорзæй-хорзмæ авд æфцæгыл хизы, 
У йе ’намонд та иу боны фæудæй. 
Дæу асайдта æндæр дуне, рæухæрзтæ 
Кæм ары лæгæнцад-æнцойæ... Зон, 
Хъыг мæм кæсы, кæй нал баци дæ фæстæ 
Мæ сонты бонтæ раздахын мæ бон. 
Фæсмоныл нæу, нæдæр кæнын æрхæндæг. 
Цы бауарзон, уый сæфтæй дæр мæн у... 
Зæры бонмæ кæндзынæ ды тæрхæттæ: 
Дæ лæджы хорз, æви мæ ном мæнг у?.. 
* * * 
Мæ мидфынты дæ нал арын, мæ бон, 
Фæлæ дыл баст у цуанонау мæ хъуыды: 
Зæрин саг дзы нæ ирвæзы æвыдæй,- 
Йæ фæд-фæд зилы сау мæйдар уа, бон; 
Æмæ ныссаст. Цæуыл тыхсы æниу: 
Йæ алвæрсты æвзаргæ сырдæй — халас, 
Кæд дæ фæнды сыкъайæ дæр дзы рацахс,— 
Уæд ма йын ацы сау хъуырдухæн циу? 
Фæлæ ис тых,- зæрдæйы фæтк,- уый раджы 
Ысфæлдыста йæ хурвæлыст æрмадзы 
Рæсугъдцзинады бардуагау дæ сурæт, 
Æмæ йыл тагъд куы рацæуа тыгъдызæй, 
Куы нал æй суадза урс уылæн йæ бынæй, 
Мæлын ма йæ уæдцæр фæнды дæ цуры. 
240 

КÆДЦÆРЫ УАРЗОНМÆ 
Кæс-ма, куыд хъазынц цъæх нæууыл нæ фырттæ, 
Æвдæр лæгæй, æндæр усæй, уæвгæ. 
Цы ма давынц фæлмæн ныхас, рæудзырдтæ, 
Фæстиат амонд удхар у лæгæн!.. 
Фæцыдтæ ды мæ ницæйаг ныхæстæй 
Фæлмæцæгау. Цы ’рцьзди, уый æрцыд... 
Ныббар, æвзæрæй баззадтæн дæ цæсты, 
Уæддæр ма дын æргом зæгъын мæ дзырд: 
Æз а дунейыл иу хорз дæр нæ сафын, 
Фæлæ ма мæ сæрыстырау фæнды: 
Бынсæфтæй мæлон, кадимæ,- фынафон 
Мæ цæсты раз уæддæр куы лæууис ды!.. 
* * * 
Уæд арв цъæх-цъæхид уыд, фæлмæн, 
Рæумигътæн нал зынди сæ пакъуы... 
Куывтон: дæ урс риуты æгънæг 
Уæгъдæй-иу мачи фенæд, макуы! 
Уый афтæ тынг уырныдта мæн, 
Æмæ дзы кувын дæр нæ хъуыди!.. 
Фæстаг хъæбыс кæнын дæуæн 
Мæ хиуарзон æмæ мæ зыдæй. 
Кæй уарзтыл, дам, нæ дары сау 
Нæ уарзты бардуаг, уыдон - хъулон!.. 
Фæлæ мæнæй уыдтæ æвгъау, 
Кæмæндæрты та,- хъазæн хъулау!.. 
Нæ, ахæм хъуьздыйæн лымæн 
Куы нæ дæн æз,- йæ къæсæй хаст дæн. 
Ды сдæ æцæгæлон мæнæн, 
Хуыцау! мæ удмæ та - 
Æввахсдæр!.. 
241 

ХУДÆДЖЫ СОНЕТ 
Иу чызгмæ 
Фырбуц идальго Дон-Кихотау æз 
Æрымысыдтæн дæу, мæ хур, мæ сæнтты, 
Æмæ æдылы рыцæрау нæ сæттын: 
Мæ къухы - цирхъ, мæ уæхсчытыл - пæлæз. 
Фæлæ нæм иунæг хицæндзинад ис: 
Ды дæ æцæг рæсугъд чызг — Дульсинейæ, 
Цæрыс мæ кæрты, гъе, фæлæ мæ коймæ 
Дæ тымбылкъухы февзæры мæцъис, 
Æмæ æрцæуы дурадзагъдæй тард 
Нæ минæвар, æгæуæг уа йæ мард, - 
Йæ хуыздæртæ сыгъды амæттаг фесты!.. 
Æз та мæхи уæд худæгæй фæмарын: 
Цы кодтаид рæдау рыцæр мæ раны, 
Дæуæй, мæнæй кæй нымадтаид растыл?.. 
* * * 
Ацы горæты арвыл нæ фæзыны мæй,— 
Фæлидзы нæ цырæгъты рухсæй. 
Æз та ма йæ аууæтгæм хъавын, цæмæй 
Дæ чъызгæ пъа судза мæ рустыл. 
Уый раджы уыд, зонын, ды уарзты зæдау 
Куы кодтай мæ разы къæмдзæстыг, 
Фæлæ мæ фæсайдта мæ уды рæдау,— 
Дæ фæдтыл нызгъæлы мæ цæссыг. 
Дæ сæрмæ нæ хастай, нæ кæмтты мæ ном 
Кæй нæрыд: мæ хорз, нæ — мæ сонтæй, 
Æмæ дæ æндæрмæ фæкодтой, мæ бон, 
Нæ царды æвæстиат бонтæ. 
Фæцыдтæ... Мæ мидзæрды ферох дæ кой. 
Фыдбылыз, фыдæнхъæлыл афтæ 
Фæцахуыр дæн, æмæ ма еу-сар кæйон,— 
Сæ рынæй нæ уыдзынæн афтид. 
242 

Хъыг ма мын цы вæййы: мæ мæлæты бон 
Нæ уьщзæн, æгæр-мæгуыр, райдзаст: 
Мæ табæты уæлхъус нæ зæгъдзынæ, зон, 
Дæ уарзон ныхас уа, дæ уайдзæф. 
ПОЭТЫ НЫХАС СЫЛГОЙМАГИМÆ 
Цы ’нхъæл мæ дæ? Кæй бауарзтай? Цæмæн? 
Дæ уд хуынау æвæджиау куы уыди. 
Цы лæджы фырт ысхæлар уа мæнæн, 
Уый йе ’намондмæ авдæнæй бæллыди. 
Мæ хъуыды у мæ зæрдæйау æргом: 
Дæ хорз мæм афтæ уадиссаг нæ кæсы,— 
Мæ сæрыстыр дæ номыл дара ком, 
Æмæ куыдзау ныллæзæра дæ къæсы. 
Æз иунæг дæн. У иунæгæн йæ хал: 
Фæндтæй — æххæст, йæ рахæцæн — цыбыр къух. 
Нæ дæ хизы фыдбылызæй æмбал, 
Æмæ йыл, цу, уæд иунæгæй фæтых у! 
Хатыр, дæумæ дæр баххæсти мæ цонг! 
Фыццаг-фæстаг нæ кæнын дæу æнамонд. 
Мæн ма фæнды: сæуæхсид растад ног, 
Уæд-иу мын зæгъ: мæ хæлар лæг, æрбабон! 
ЧЫНДЗДЗОН ЧЫЗГÆН 
Кæй бауарзай, æз ахæм лæппу нал дæн... 
Ис не ’хсæн, мæ хур, сæрсæфæныл хид. 
Уырнæд дæ: æз æцæгæй дæр фæллад дæн, 
Æндæр дæумæ цы фарны лæг кæсид. 
Фыруæзданæй, фæлмæн худгæ, цыма йыл 
Нæ абадти йæ цæугæ царды рыг... 
Уый афтæ нæу, рæстдзинады кар сайы 
Йæ фæдыл мæн... йæ сагъæссаджы зынг. 
Æрвылбон дæр мæ риуы ссудзы ногæй,- 
Уый у мæ дин, мæ царды цины хай, 
Æмæ дæуæн, мæ зæрдæрисы зонгæ, 
Мæ кæддæры тæргай уарзты æмбай, 
243 

Дæ сыгъдæг сæнттæ сты йæ разы рагон,- 
Фæхæсс-иу сæ зæры бонмæ фæрнæй!.. 
Кæй уарзыс, уый та, кæд мæн хоныс абон, 
Уæд уый, мæ хур, нæ уыдис æмæ нæй... 
ХÆРАМ МÆМ ЧИ У, 
УЫЦЫ СЫЛГОЙМАГÆН 
...Куыд худæг уыдзæии нæ царды кæрон!.. 
Фæлæ мæм æлгъыстау нæ хъары: 
Дæ хорзыл кæм бауа ныззарын мæ бон,- 
Гъе уый у мæ фæстиат зарæг!.. 
Хæрæмигъы тары нынныгъуылы мæй, 
Йæ уацары бахауы хур дæр... 
Уæд чи уыди растдæр мæ удæй - дæуæй? — 
Æниу ма уый чи дары мурмæ! 
Рæдау лæгæн кодтон æз а зæххыл аргъ 
Дæ удмæ цæугæйæ мæ сонтæй. 
Куы-иу мыл æнустау мæ дуне ныддаргъ, 
Куы та мын нæ фаг кодтой бонтæ! 
Мæ рæстагмæ хастой цыфьщдæртæ фау, 
Мæ сыгъдæг ном баззади рохы... 
Ис - ницæмæй исты, бæрзонд у йæ кад, 
Мæнимæ-иу бафтыди тохыл. 
Æгад мæм цы кæсы: тæппуд удыхъæд 
Уыд ме знæгтæн. Алцы куы дзурой,— 
Зæгъ-иу сын: цæуылнæ уæндыдыстут уæд 
Йæ фыдгой ыскæнын йæ цуры? 
Нæ бантысти цард, уæд цы кæнон, мæ бон!.. 
Хъынцъымтæ? - Цы ма сты мæ кары!.. 
Дæ хорзыл ма, чи зоны, бауа мæ бон 
Ныззарын мæ фæстиат зарæг. 

* * * 
Ды йæ хæлар чызг дæ мæ уарзонæн, — 
Уый нæ цæуы мæнмæ хæстæг... 
Ды ныххудыс, кæсы дæм хъазынау 
Мæ хъизæмары рæстæг. 
Ахсæв горæт у сабыр. Талынг у, 
Дæу мæнг уарзты зæдау фæнды, 
Цæмæй не ’хсæн уæлдай дзырд мауал уа: 
Ау, куыд нæ дæ мæн аккаг ды! 
Уый фыдхуыз у, ды та дæ рæсугъдæй 
Арвы астæуыл - хъусцæг, бæгуы... 
Мæн нæ хъæуы (æз дæр сæ нæ фæцух дæн) 
Искæй фынгæй ысгуы. 
О, уæд ма дыл цы кæнын кæнгæ цинтæ 
Йе цы номыл æфхæрын дæу?.. 
Ды куыд раст дæ, мæнæн дæр мæ рæстдзинад 
Уымæй хъауджыдæр нæу!.. 
ДÆУ МЫСГÆЙÆ 
Куыд сабыр у!.. Гæдыйы къахдзæф хъуысы 
Мæ нымæтыл. Мæ пецы судзы арт. 
Тæрсы лыггагыл донцæппузыр сысы,- 
Хæры йæ бирæ цæрæнбонæй ард. 
Æмбисæхсæв. Нырхæндæгдунетары. 
Мæ цырагъ ма рæдзæ-мæдзæ кæны. 
Дæ бæсты та æнувыддæр хæларау, 
Мæ иунæгдзинад узæлы мæныл. 
Æрхæндæджы æхцон зæлтæй æвналы 
Мæ зæрдæмæ: у амонды æнгæс... 
Æппынфæстаг мæ нысаны ыстьалы 
Куы ферттывта,- мæ фæллад мыл æртæфст. 
Æвæндон кар... Дывыдойнаг йæ фæндтæ... 
Мæ фидæн мæм цы рухс бонтау зынди! 
Цыдтæн дæумæ, фæлæ мæ ныфс - мæ фæндаг 
Поэзийы зынгвидæрттыл уыди. 
245 

Дæ номыл сæм бырстон, æмæ дæ фæрцы 
Мæ бæхы цæфхад калдта-иу цæхæр... 
Ныр нал — дæуæй, нал — амондæй, мæ кæрцы 
Хъуырна гæды æрныуæрды йæ сæр. 
Фæсмонтæ? Нæ, нæ фидауы мæ кары. 
Нæ кæнын хъулон а царды мæ рыст, 
Хъыг мын у иу: ды дæр кæйдæр хæдзары 
Фæсмойнагау кæйдæр цардæй цæрыс!.. 
СОНЕТ СЫЛГОЙМАГÆН 
Дæ номыл æз ныффысдзынæн æмдзæвгæ 
Кæдфæнды дæр: æххормаг уон йе расыг!.. 
Бæрзонд арвмæ куыд не ’ххæссы йæ базыр 
Тæхæг маргъæн, раст афтæ мыл æндзæвы 
Дæ фæлмæн уарзт - цæстфæливæн æнкъарæн... 
Фæрдгуытæ йыл куы бакæнай, уæдцæр 
Рæстæгмæ тавы, нал дзы ис зæрдæ - 
Нæ дыууæйæ уый алчидæр æмбары. 
Цæуыл ма сты нæ хъуырдухæнтæ уæд? 
Нæхи удтыл нæ цæуы кæд нæ бар, — 
Цы хъомыл ысты даутæ æмæ азтæ? 
Нæ мысинæггæ иу цардæн - æгъгъæд, 
Ныууадзæм уæд нæ фæсмонтæ, хæлар, 
Æз аизæр нæ ивын амонд мастыл!.. 
ДÆ НОМЫЛ 
Æгæрон арв хуылыдз мигътæй ныддымст, — 
Рæхджы уыдзæни их-къæвда, йæ фæстæ 
Кæндзæни алчи хурварсмæ йæ куыст 
Æмæ рæстæгсайæн ныхæстæ. 
Æз дæр, мæ хур, æрымысдзынæн дæу, 
Сæуизæрæй мæ цырагъ судздзæн бонмæ: 
Мæ зæрдæ зондæн бар дæттыныл нæу, 
Æвронг хъуыды та нал кæсы йæ коммæ! 

Мæ цард, æдзæфхад дугъонау лæууы, 
Сæппой бæхтæн сæ рыджы дæр нæ зыны... 
Мæ хъысмæт мыл зæйраскъуыдау цæуы, 
Фæлæ дæ номыл сыстын ног йæ бынæй. 
Мæ мидзыны дæуæй фæхæрын ард, 
Фæлæ æргом мæ сонт митыл фæзыны: 
Æнæ дæуæй куыд æгъатыр у цард,- 
Дæуимæ та куыд зын у! 
САУДАРÆГ УС 
Уæлмæрдты нывтæй 
I 
Нытталынг арв. Йæ сау мигъты фæлысты 
Нырхæндæг дуне, афтид уæрмау раст. 
Фæззыгон дымгæ рæвдз æфснайы сыфтæр, 
Ныззилы цъилау гом бæлæсты раз. 
II 
Лæууыд уый сагъдауæй. Нæ дзы сыхъуыст сыбыртт дæр. 
Тынау - æлвæст уæнгтæ, йæ цæстæнгас - фæлмаст, 
Нымдзаст ис иу ранмæ: йæ комкоммæ йæм цыртæй 
Уылæнбецыкк лæппу йæ мидбылхудгæ каст. 
Йæ уындмæ-иу æваст хур февзæрди йæ рустыл, 
Сæрыстыр - айнæгау, уæзданарæзт - бæрзау, 
Цыма йæ сфæлдыстой æрвæрдын æмæ рухсæй: 
Зæххыл, дам, иу исты æххæст хæрзаив уа! 
Æхсырфау - рогысхъæл йæ сау цæстыты хаутæ, 
Уый афтæ рæсугъд уыд æмæ æцæг,- 
Æнæрхъуыды... Кæуыл ыскодта саутæ, 
Æз уый уавæрмæ бакодтон хæлæг. 
247 

КÆМÆНДÆР 
Дæ удимæ кæнын мæ хъысмæт халдих: 
Иæ сар — мæнæн, йæ хæрзæбон — дæуæн... 
Фæнды мæ, уай фæрныг дунейыл бархи, 
Куыд нæ уа уды зарæгæн фæуæн. 
Цы ис мæнмæ мæ рæстдзинадæй дардцæр? - 
Лæмæгъ митæн нæ дæтты зæрдæ ком... 
Æнæрцæф хохаг, сабидугæй ардæм 
Мæ хотых у мæ зæрдæйы æргом! 
Мæ ныфс у уый, мæ мулк, æмæ мыл адæм 
Фæсаууæтты куы рахудой, - быдзæу!.. 
Уæддæр мæ къæбæр бахæрдзынæн адæн, — 
Уæйгæнæгмæ нæ кæнын æз быцæу. 
Мæн сусæг хъастмæ не ’вдæлы, фæлæ дын 
Лæгъстæ кæнын,- сæрæй нуазгæ у дон, - 
Куы дын ысуа мæ фыдызнаг æрвадау, 
Уæд-иу мæ макуы рахъаст кæ, мæ бон!.. 
УАРЗОНЫ ЗАРÆГ 
Зæрин боны зарæг ныццæлхъ кæны хур: 
Хæрдгæбыд — мæ тынтæ, сызгъæринау бур... 
Ды дард дæ мæнæй - 
Фæцæуæн дæм нæй!.. 
Уый бæсты кæроныл æцæгæлон арв 
Нымбæхсы дæу авгау йæ хъæбысы арф... 
Кæйдæр хæдзары 
Дæу сау мæт хæры. 
Йе уарзт у мæнгæфсон, æцæгæй фын у? 
Уысмы бæрц - йæ хорзæх, уæддæр мын зын у: 
Мæ уды фæндон 
Ды уьщтæ, мæ бон! 
Æхсæв уа йе бон уа, дæумæ у мæ каст! — 
Хъысмæты фыдмитæн нæ сæтты мæ уарзт, 
Æууæндын уæдцæр: 
Æрцæудзынæ ды - 
Мæн афтæ фæнды! 

ХОХАГ ЗÆРОНД УС 
Бязыртпы Аннæйсен 
Р[æ рудзынг — гом. Ыстыр горæты астæу 
Ныззылд мæсыгау арвæмбæрц хæдзар. 
Уый у йæ ног къæс. Уисойагау тасы 
Йæ разы Терк — цæрæнбонты хæдбар. 
Æддейы уары мит. У дун-дуне æгуыппæг. 
Хæснагыл кæрты цъиуызмæлæг нæй... 
Хæхбæсты уæд, дæ хъæбулæн йæ сынтæг 
Æррæвдз кæн, æмæ бонæй дæр - фынæй. 
Фыдрасыгæй-иу чидæр ойтæ-айтæм 
Фæкъæртт и,- исчи ракæсæг фæуа... 
Ныр ам та хуры хъæндилтау трамвайтæ 
Бырынц сæ фазыл. Чердæм — æмæ гъа?! 
Тъыфыл мит уары. Мигъдалынг йæ къæсыл 
Тыхсы. Куысты - йæ цот. У афтид уат. 
Йæ лæг æм къамы фæлгæттæй фæкæсы, 
Ызмæлгæ кæна, уæларынглæууа... 
Уый ацыди. Фыдбонæн у ныййарæг,— 
Фæрныгæн, дам, йæ сау ингæн - уæгъдхъуыр. 
Йæ хъæбултæ уыдзысты тагъд йæ карæн, 
Сæ хурæй сын нæ бафсæсти, мæгуыр. 
Сæ доны къусæй дæр сæ фыдæн рухсаг 
Фæзæгъынц, стæй мæ цæрæнбон - сæнæй. 
Цыма мæнæн,—фæкæсы сæм уый диссаг,— 
Нæ мад, нæ фыд нæ уыди æмæ нæй. 
О сфæлдисæг! Цард базыдтам дæ фæрцы, 
Æрвитæм æй æнус-æнус рыстæй. 
Нæ Иры ном цы хъæбултыл æрæнцад, 
Гъе уыдон макуы, ма фесаф рæстæй. 
249 

ЛÆППУЙЫ ХЪАЗÆН НЫХАС 
Кæддæр, мæ уд куы сыгъди арты 
Рæсугъд, уæздан чызджы уындæй,- 
Мæгуыр, дам, буц вæййы фынтæй,- 
Мæхи йæм уацары куы радтон; 
Мæ цуры-иу æндæртыл цинтæ 
Куы систа, уый уынгæ уæдцæр 
Зынтæм йæ сæрвæлтау - цæттæ... 
Уæд не ’ууæндыд мæ уарзтыл иу дæр. 
Ныр та куы фæсайын æргом, 
Куы фæвæййынц, бецау, сæргой 
Мæ амцæф-уымцæфы ныхæстæй, 
Уæд мæм нæ хæссы ничи фау, 
Цъæмæлтæ хоры бæсты тау, 
Æмæ ма дын кæной лæгъстæ дæр!.. 
* * * 
Мæнмæ кæсы, цыма кæддæр мæн уыдтæ!.. 
Бындары чызг - рæсугъд æмæ фыдхин. 
Цы у дæ зын? Куыд æрæгмæ фæзындтæ,- 
Нæ цардыл у, нæ амондыл дæ цин?!. 
Нæу рох цыртау дæ рагбонты сæрыстыр: 
Уæздан дæ дзырд, дæ фезмæлд тасау — цырд... 
Хуыцау йæ зонæг, цасхъом ысты азтæ, 
Æмæ кæуыл цы бæллæхтæ æрцыд 
Мæнæй, дæуæй?.. Хуыздæр бон нæй æвзарæн, 
Фæлæ æрдзæй кæд афтæ у нæ конд: 
Æз раздахин æвзонгад дамæй, сарæй, 
Цæмæй ысуа дæу раздахын мæ бон. 
Бæрзонд хохыл бон изæры æртæфсы,- 
Йæ тынгыл хур ныллæг кæмтты лæууы... 
Фыдгæнæгау æрвитын æз мæ къæсæй, 
Æцæгæйдæр кæй бауарзтаин, уый. 

КÆСАГЛАС ÆМÆ КÆСАГ 
Куыд тæригъæддаг у кæсагласы хъæр!.. 
Цы агуры арвастæу уагæр? 
У дуне æгæрон, фæлæ дзы уæдцæр 
Цыдæр хорз нæ ары хæснагыл. 
Фæтæхы бæрзонд æмæ базырты урс 
Нырттивы цъæх-цъæхид тыгъдады. 
Быниау та арфы - йæ бæллицты рухс, 
Сызгъæринвæлыст кæсаг бады. 
Кæсагæн йæ арв у зыгъуыммæ — бынмæ, 
Уым бирæ хъуынадуртыл - дзуллаг: 
Сæ дыууæйы астæу цæхх ысдæрынмæ 
Былгæрæттæм ахъуызы уылæн. 
ЦАРДЫ НЫСАНТÆ 
Зæххыл ис æппæтæн дæр исты нысан: 
Æрдзæй лæвæрд кургæ хæрзиуæг, 
Кæй фæрцы йæ удыл нæ фæдары сау, 
Нæ кæны фæцæрынмæ зивæг. 
Тæрхъусæн йæ гæппыл нæ фæхæцы цæст, 
Йæ хинæй фыдбылыз у рувас. 
Цæф арсы дзæмбытæм ды бахау æрмæст, 
Æмæ дæ ныгæндзысты хурварс. 
Чи маргæй, чи зондæй уæлахиз кæны. 
Ныхмæвæрд - фыры сытау - дуне. 
Æхсæрдзæнау рæстæг нæ уæнтыл кæлы, 
Фæлæ нæм нæ хъуысы йæ уынæр. 
Уый дун-дуне раттæгæн бахордта ард: 
Мæлæт æмæ царды ’хсæн мадау 
Æрæппары сæрбæттæн. Хонæм мах цард 
Гъе уыцы цыбыр дуг нæ рады. 
Йæ фæуд мæм нæ кæсы фырдиссæгтæ, тас... 
Фæнды мæ: цыргъыссад фæрæтау 
Куы лæууид — æнæхин мæ фыдгулты раз 
Гæрзифтонгæй алкæд мæ рæдау. 
251 

ЛÆГÆМÆХÆРÆГ 
Хæххон таурæгъ 
Раджы хохаг иу цъæх хæрæг дардта, 
Иумæ уыд сæ куыст, æмæ-иу сæрд — 
Суг уа, хосæй - алцыдæр ыссардтой, 
Иу бинонтау-иу уыди сæ фæнд. 
Лæг ныззылдта арвæмбæрц хæдзæртгæ. 
Фосæй, хорæй - дзаг, йæ фезмæлд — цырд. 
Рацæй-рабон, хæрæгыл йæ зæрдæ 
Сивта... Скарз и, нал æм уыд ысдзырд. 
Балымæн ис, раздæр æй йæ сæрмæ 
Чи нæ хаста, уыдонимæ лæг, 
Æмæ сæ кæм нал кодта æфсæрмы: 
Се ’мсæр у, куыд ма дара хæрæг. 
Иубон айста хайуаны йæ разæй, 
Хохы сæрмæ тагъд-тагвдæй фæраст. 
Хæрæг бафтыд ехсы цæфтæй тасы: 
Сæрсæфæн æм комхæлиуæй каст. 
Æрдз йæхи цъыхыры-зынгæй тавта — 
Ча нæ кæны хур бонмæ хæлæг... 
Хæрæг къæхтæ былгæрон ныццавта, 
Рындзæй йæ тыххæй ысхойы лæг. 
Иуафоны феуæгъд и йæ сæфтæг, 
Хицауæн йæ ног ысхуыст фæмæнг, 
Æмæ фод дæ ралгъитæг дæр афтæ: 
Комрæбын кæмдæр ныххæррæгъ лæг. 
НЫРЫККОН АРГЪАУ 
Цы аргъау ма дын ракæнон, хъæбул! - 
Уыди мæнæн дæр иу ахæм æрдхорд лæг: 
Фыдзаманы сах абадти йæ хъул, 
Æмæ нæ къæсмæ нал æрвыста хонæг. 
Æхсырфæмбалæй нал кодта дæлдæр 
Йæ уæрæх фынг, фæзæгъынц: зæхмæ тасы, 
Фæлæ йæ къæс, йæ къонайы уæдцæр 
Уый иу æхсæв нæ бафынæй æдасæй. 
252 

Мæ фьздгой сси йæ бæллиццаг ныхас, 
Æмæ-иу бæстæ байдзаг кодта хъæрæй: 
— Бæгуы, уьади... О, у! Æниу æй æз 
Куы нæ кæнын, мæ хорз хицау, æфхæргæ. 
Æлхуыйау зилы ацы дуджы уаг: 
Йæ удыл низау бахæцьади зымæг, 
Æмæ йын нал æрдхорд ис, 
Нал - ызнаг, 
Цы уьади, уымæй баззади мæгуырæг! 
САБИ, СЫЛГОЙМАГ ÆМÆ ЛÆГ 
МАЙМУЛИТЫ ЦÆХÆРАДОНЫ 
Саби: 
- Кæс-ма, 
Куыд рæсугъд у маймули: 
Йæ фындзы фæйнæ фæрсты 
Æвзистæй 
Фæйнæ æртæ хаххы; 
Йæ хъуын та 
Раст хиуайы базырау — 
Хъулæтгæ... 
Сылгоймаг: 
- Цы нæ зоны адæймаг!.. 
Æнус-æнус хъавы фæндон хорзмæ, 
Фæлæ та йæ ногард сæрибар 
Нывзилы сæрсæфæнмæ... 
Ныр уæртæ 
Йæ хицауы бæрзæй 
Æвæлмонæй чи сгары 
(Сыстытæ дзы агуры), 
Уый, æвæццæгæн, худы мæныл: 
- Цард, мæ хур, 
Хи бар у 
Хибарæй! 
Нæлгоймаг: 
- Чи сауджыны уарзы, 
Чи та — йæ усы, 
Мæн 
Мæ цæргæйæ иунæг хæрзиуæг хъæуы: 

Куы нæ уынин 
Маймули лæджы — 
Рæсугъд уа, уæздан, 
Цыфæнды дæр феста — 
Мæ цуры! 
СУСÆНЫ ИЗÆР 
Фæныкхуыз арвыл нал фезмæлы мигъ, 
Йæ пирæнгæмттæ урс фыстау дзыгуыртæ... 
Æнтæф... æнуд... Цæрæгойтæ сæхи 
Цы фæкæной, уый нал зонынц, мæгуырæг. 
Ныссабыр хъæд. Уæлхъæдæй хус кæны, 
Фæлвых сыфтæртæм нал æвналы дымгæ. 
Нæ каурæбын ма хъулон дзæргъ нæты, 
Æндæр нæй иунæг ракæсæг дæр уынгмæ. 
Фæлæ... Уый циу? Æрбатарытæ зæхх, 
Сырх ехсы дзæхстæй æрвгæрон фæцъæх и: 
Ныкъкъæр-къæр кодта арв, цыма фæлдæхт 
Æнусон тулдз цыргъ фæрæты фыдæхæй. 
Нызгъæлста уарын... Цъусдугмæ æваст 
Нæ арвайдæн лыстæг ызгъæлæн баци, 
Æмæ лæгау ныррызти хъæд: кæс-ма, 
Йæ бадæнæй ныппæррæст кодта сауцъиу. 
Фæфæдис комы арф рæбынтæй дон, 
Æмæ ма йæм къæйдурты уæз кæм хъары... 
Чысыл саби та агъуысты кæрон 
Йæ сау-сауид буар цыхцырæгмæ дары... 
УАСÆГ ÆМÆ^АРК 
Уасæг æмæ каркæн 
Уыд сæ цæрæн иу: 
Зонгæ дæр æй ма кæ, 
Маст, æххормаг циу. 
254 

Хъа-хъа æмæ хъи-хъри, 
Тæбæгъы - мæнæу. 
Уасæг-иу йæ рихи 
Аздыхта фæлмæн. 
Фæлæ, рацæй-рабон, 
Иу ницæйаг цау 
Расайдта фынафон 
Хъаугъатæ, быцæу: 
- Æз куы нæ уон, уастæн, 
Базон æй, мæ хур, 
Хуыссæнæй нæ растдзæн 
Райсом раджы хур,- 
Афтæ загъта уасæг, 
Мадæл карк ныффæрск: 
— Чи загъта, дæ уастмæ 
Раста хур æцæг?! 
- Гъа уæдæ, мæ бæдул,- 
Дзур, сыд къоппа, дзур,- 
Райсомæй дæ хъæбул 
Нал фендзæни хур! 
Ничи сæ уыд разы, 
Райсомæй, кæс-ма, 
Уасæг нал ныууасыд, 
Хур уæдцæр ыскаст. 
Нал æндавы хъарм дæр 
Уасæджы, мæгуыр, 
Уый æрггæдæлармæй 
Каурæбын лæууы. 
Мадæл каркæй тагъд-тагъд 
Азилы фæрсмæ... 
— Ехх, цы мæ нæ уагъта, 
Басудза мæ сæр,- 
Загъта карк...- Уадз афтæ 
Уа æнхъæл æцæг, 
Æз, мæ хур, цы сафын,— 
Уый куы у мæ лæг! 

ЗÆРОНД ХÆСТОН 
Цæры нæ хъæуы иукъахыг зæронд лæг, 
Йæ дзуринаг — фыдхæсты кой æдзух. 
Сæнтцæхæры сыгъди æхсæвæй бонмæ, 
Нæмыгвыдæй кæм ысты уæнгтæ цух... 
Фæлæ нæртонау оффытæ нæ зоны, 
Нæ кæны царды сау тæрхоныл мæт. 
Æз хатын, уый æндæр сагъæс æвзоны: 
Йæ цæсты раз йæ хæлæртты мæлæт... 
Ныккæрзы гъеуæд дзургæ-дзурын... Сагъдау 
Ныссадзы зæххы цæстæнгас, цыма 
Тъымы-тъымайы иунæг ахæм цау дæр 
Нæ уыд, 
Æмæ лæджы удыл фынау 
Цæуа йæ цард, 
Йæ цыппæртыл быргæйæ 
Сæла йæ фæд-фæд урс митыл йæ туг; 
Зындæр фыдохæн баххуырсгæ хъырнæгау 
Уа иу афонæй карздæр иннæ дуг!.. 
Æз ын йæ дзырдтæ аргъаугондмæ истон, 
Ныр уайдзæфтау мæ удрæбын лæууынц, 
Нæ фæдæн æз йæ цуры... 
Фæлæ диссаг: 
Куыд нæ базыдта ацы лæг кæуын?!. 
ЗÆРОНД ЛÆДЖЫ ЛЕНК 
Уæззау улæфгæ, лæдзæджы æнцæйтты 
Æрбадти донбыл иукъахыг зæронд лæг. 
Кæдæмдæр каст... Цы мысыди йæ сæнтты, 
Цæуыл тыхсти? - нæ уыди ничи зонæг. 
Йæ хид сындæггай асæрфта йæ дысæй, 
Стæй сыстади. Йæ иу къахыл ыслæууыд. 
Æнхъæл та чи уыд: уылæнты хъæбысмæ 
Йæхи нывзылдта... Джихæй ма йæ фæдыл 
Кæсæм: нæ зыны... Дон ныллæгъз и авгау... 
Хъæртæ, хъæлæба: ныр зындаид хъуамæ! 
Уый кодта ленк йæ иУфарсыл,— йæ наган 
Уыд галиу къухы, рахизы та — хъама... 
256 

ÆНКЪАРД БОН 
Лыстæг, æгъуыз къæвда æнæрынцойæ уары. 
Æгуыппæг тархъæдыл цыма ысхæцыд арт: 
Йæ арф рæбынтæй мигъы фæздæг хъары, 
Ныггуыппæввонг лæууы æдзæмæй цард. 
Æрмæст ма денджыз рохуаты ныккæрзы: 
Цæуæг æм нал ис, федзæрæг йæ къæс... 
Мылазон сау мигъ дымгæйæ нæ тæрсы, 
Нæ йæ æндавы уылæнты хъæрахст. 
Æмæ нырхæндæг бон... Ныссабыр бæстæ... 
Йæ гаччы абадт улæфæн хæдзар: 
Æрвит-иу мысгæ хабæрттæй дæ рæстæг, 
Кæд нæу дæ удыл аудын дæ бар. 
Æз та зæгъын: 
Кæд цард æнцой нæ зоны, 
Æмæ йын ничи базыдта йæ кар?! 
Мæ кулдуар чидæр сабыр изæр хойы. 
— О, мидæмæ, 
Ызнаг дæ йе хæлар!.. 
ÆХСÆВЫ ХЪУЫДЫТÆ 
Сусæны изæр. Сæнтурс фынкæй хъазы, 
Зары ма хуыдымы дон. 
Тар хъæды — иунæг, фæсусæй ныууасы 
Тары уыг. Афардæг бон. 
Царды тæразыл ныр систы æмуæзтæ 
Ивгъуыд *мæ фидæн - фынтæ. 
Фидæн мæнг у, фæлæ рацæргæ азтæй 
Ласы йæ иу бон фылдæр. 
Лидзы æвзонгад фæдсафæгау махæй,- 
Хорæй уый сайы мæлæт. 
Иу дæр нæ уыди, æвæццæгæн, ахæм, 
Чи йыл нæ бакæны мæт. 
9 Хаджеты Таймураз 
257 

Калы мæнæн дæр мæ тæгæр йæ сыфтæр,- 
Уадимæ нал кæны тох, 
Мысинаг фесты мæ цинтæ, мæ зынтæ, 
Иу дæр дзы нал кæны рох... 
Гъæйтт-мардзæ, ме ’фсургъ, цы лæууыс æндзыгау, 
Цалынмæ зæрдæ тæлфы, 
Царды хæрзамæндтæ уидзæм бындзыгтай, 
Доны æрфыты — кæфау!.. 
ÆГУЫДЗÆГ ÆМДЗÆВГÆ 
Мæ рудзынджы кæронæй 
Уады æгъуыз къухтæ 
Систой мæ урс гæххæтт 
(Хъулæттæ дæр ыл нæма уыд) 
Æмæ йæ ныххуырстой, 
Нæ дзæргъы хъыбылтæ 
Зæрдæвæндиаг быгъдулæг 
Кæм кодгой, 
Ахæм цъыфмæ. 
Æз хъуыды кодтон: 
Кæй аххос нæ у: 
Мæн, гæххæтт æви 
Цъыфы? 
Æмæ загътон: 
Афону 
Цъыфæн - сур, 
Гæххæттæн - фыст, 
Мæнæн — поэт 
Уæвынæн. 
Афтæ кодтон зæгъгæ, 
Мæ хъуыдыйы та уыди: 
Æвæдза: куыд æнцон у 
Мæнæ ахæм 
Æгуыдзæг æмдзæвгæтæ 
Фыссын!.. 

ЭКСПРОМТ 
Кæддæры хæларæн 
Мæ хауæггаг цардæй дæ зæрдæ фæцъæх,— 
Ыслæгдæ, 
Дæ сæрмæ мæ нал хæссыс... 
Цы кæнон, мæ хæлар, 
Уæлгоммæ у зæхх,- 
Æвæццæгæн, раст кæныс. 
Дæ зæрдыл-ма бадар мæ иу дзырд уæддæр: 
Нæ зæххыл 
Кæм нæ вæййы сагдæртæ, 
Фæлæ-иу ныр ферох кæ ме ’ргом зæрдæ, 
Хæлар дын уон - тарстæ, 
Ызнагæй тæссагдæр дæн! 
Мæ нысан бæрæг у рыг митыл фæдау, 
Фыддуджы 
Фыдрынæй мæ бахизы... 
Мæ гæрзтæ куы равæрон искуы, уæд та, — 
Æууæнд-иу, - 
Æрмæстдæр уæлахизæй!.. 
СОНБТ ЛÆДЖЫ КАРЫЛ 
Плиты Грисæн 
Куыд карз, куыд уæззау ысты азтæ! 
Лæг сæ æргъомбастау хæссы: 
Ныр гъа, æппæтмæ у дæсны, 
Æппæтæй разыны уæд бастау. 
Кæм нæ дын аудынц дæ удыл,- 
Дæу сахуыр кæндзысты, бæгуы, 
Нæргæ зард сисгæйæ — кæуын, 
Цæссыгныхъуыргæйæ та — худын. 
Куырмау дæ нал хæссы дæ къах 
Дæ нысанмæ, æмæ та мах 
Уæд комдзог рацæуæм нæ удтыл... 
Кæны æнус-æнусты Лæг 
Йæ сонтæй хистæрмæ хæлæг, 
Зæрондæй кæстæрмæ тæхуды. 

РОМАНТИКОН ÆМДЗÆВГÆ 
Æз æууæндын: фæсцард нæ рафты 
Лæг бæласау... Хæрын æз ард дæр: 
Мæ райгуырд куыд нæ федтай, афтæ 
Нæ фендзынæ ды мæ мард дæр!.. 
Æз куы мæлон,- Сæнайы хохыл 
Ис цъæх цъити,- уый у мæ ингæн... 
Мæн рæудымгæ нæ уадзы рохы,- 
Уый цур никуы уыдзынæн иунæг. 
Æз уыдзынæн йæ иу хай ихæн,— 
Уалдзæг хъал дон куы нæра кæмтты, 
Уæд йæ уылæнтæй иу ызнæтæй 
Иры къæсмæ кæсдзæни джихæй. 
Æмæ сисдзæни зæххыл цинтæ, 
Мæры базмæлдзæн, гъе, уæд уидаг; 
Бæрзы цонгыл чызгайы риутау 
Ракъуыбыр уыдзæни дидин. 
СОНЕТ 
Фæлдисæг æрдзмæ иу хины тых и, 
Лæджы кæны æдылы æмæ хивæнд: 
Цы уа йæ бон,- фæкæны уымæ зивæг, 
Цæмæ нæ арæхсы,- мары йыл йæхи. 
Уæд тагъд дон фурды не ’ййафы, бæгуы, 
Тæвдæй ма къухтæ авæры йæ рустыл. 
Тæргай зæдау йæ зæрдæмæ ныхъхъусы: 
Нæ йæ фæци кæйдæр фынгæй ысгуы!.. 
Фыццаг цæфæй, дам, къодах у бæрæг, 
Нæ йæ бафæнды базонын: æцæг 
Кæм æмæ кæд ысфидауы йæ зарæг? 
Рæстæгмæ ма куы æрцахсы йæ зонд, 
Уæд, кæс, æмæ æвзонгæй у зæронд — 
Ныххардз ысты йæ ныфс æмæ йæ хъару. 

* * * 
Ныффынæй ис ком. Æмæ хæхты рæгъау 
Æрвгæроны систа йæ сытыл. 
У бур-бурид æхсæв: уæзбын мæйы нау 
Фæсрагъæй ысдары йæ былтæ. 
Уымæлвад фæтæнтæн рæууддзæф уырдыг 
Ныллæууыд, цъæнут рæгъты фасы. 
Æхсыры хъæндил та ныррухс кæны фынг, 
Куырмæхсæджы митæ нæ уарзы. 
Дæ быны æрытау цъæх-цъæхид кæрдæг, 
Мæ хæлар, æркæ-ма бæгæны! 
Куы нæ зона амондыл цин кæнын лæг, 
Уæд ма-иу ыл тох та цы кæны? 
У ацы уысм махæн нæ уды æнцой: 
У дун-дуне - рох, мах дзы — рохы... 
Фæрнæй-иу фæцæрæнт, кæм кæнынц нæ кой, 
Мах - иппæрд нæргæ царды тохæй. 
Уадз арты æвзæгтæ æнхъæвзой сæнау, 
Рæудымгæ дæ бецыккæй хъаза. 
Нæ зынтыл цас раздæр уæлахиз кæнæм,— 
Сæ фыдцæр фæлæууы нæ разы! 
Лæппуйæн йæ митæ æхст фатау — тæлтæг, 
Æвронг цард ыл арвау ныккæлы, 
Кæд амонды уысммæ нæ зона хæлæг, 
Уæд ма-иу ыл тох та цы кæны?! 
СОНЕТ РÆСТДЗИНАДЫЛ 
Уыдтæ мæ ныфс. Уыдтæн дæ цагъар æз... 
Мæ зæрдæйы æнæбаивгæ сих дæ!.. 
Кæйдæр нæ хъæуыс, рагуалдзæджы мигъау,— 
Цæмæн дара йæ дзыллæйы раз хæс?! 
Куы сæ хъæуай, — æрцыд хъуыддаг хъуыдцагмæ,— 
Сызгъæринау дыл баппарынц сæхи. 
Æз та — фæсфæд... У сахсæнау сæ хин,— 
Йæ цъысымы ныххауыс ды мыггагмæ. 
261 

Ныр бамбæрстон: мæнгæфсон у дæ тых: 
Дæ номæй дзуры сауцъаммар, къæрных, 
Фæлитой æмæ иу ахæм æндæртæ... 
Нæма дæн æз фыдæлты фарнæй цух, 
Цыфæнды мыл куы ауигъай дæ къух, 
Уæддæр дæуыл, дæуыл баст у мæ зæрдæ! 
ФÆЗЗЫГОН РАЙСОМ 
Æнкъард у хъæд, йæ хихтæй зæхмæ 
Æхсæрæг дзедзырой кæны. 
Рæусыфтæртæ - сырх-бур, фæзæгъынц, 
Ныккондæуыди мыд сæныл!.. 
Æддейау фæндаджы хъæбæрыл,- 
Куыйты рæйд... Машинæты хъæр... 
Лæгъз уæрмы картофтæ æвæры 
Фæрныг лæг. Гæрæм гал йæ сæр 
Ныттилы: тæбынг æй æлхъивы... 
Чысыл саби ма йын, мæгуыр, 
Ныхы йæ царм, уæд уæныг — хивæнд, 
Нъщдаргъ кæны йæ дæллагхъуыр. 
Сæ фарсмæ - хъæу. Хылтæ... Фæдисхъæр: 
Мæ хор æнæфснайд у зæфцæй... 
Иу иннæйы рыстыл нæ риссы,- 
Æзраздæронæй у, цæмæй 
Дæ фос кæной нæудзармыл ривæд, 
Æндæр дæм чи цæуы хуындзау... 
Гæды ныхас у, цард кæй ивы,- 
Уый афтæ уыд æмæ уыдзæн! 
Фæлæ та изæры нæ рæгътыл 
Йæ бурдзыкку куы фехсы мæй, 
Уæд рогвæсмонау лæг фæзæгъы: 
Куъщ æвзæр дæн: уæуу-уæй, уæуу-уæй! 

ДÆЛЛАГГАЛ 
Æвдæрзт сæфтджытыл иувæхсыгæй цыд 
Цæрæнбонты - хъæдласæны уа, ауæдзы. 
Йæ рог хицау — æгъатыр æмæ зыд, 
Æдзæфхадæй йыл никуы зыдта ауæрдын. 
У йе ’мдзæдис сыкъахъилæй - фыдис, 
Тъæпп хауы нæрдæй. У йæ царм сæнтхъулæттæ. 
Нæ зоны уый йæ хицауы хъæр, уис: 
Йæ хос — фæтæйнаг, иухурон у дзуллагау. 
Йæ рагъ ныттасы галхафæны бын, 
Цæхх ысдæргæ йæ къамбецы сæр батилы. 
Куы йæ сæлхъивы фидар баст тæбынг, 
Мæллæг къæбысау æфсондзы бын атулы... 
...Уый раджы уыд. Дæллаг гал ныр ысурс, 
Æмæ йæ хицау фескъæры æргæвдæнмæ. 
Тæсаивæй ма адары йæ хъус 
Йæ хуымгæндмæ, йæ хосласæн гæрзбæндæнмæ. 
Ныр фæззæг у. Зынгæ фæбур и хъæд. 
Тæссар дымгæ хæссы къæвда-фæлдзæгъдæнтæ. 
Йæ бынатмæ йын баифтыгътой кæд 
Сæ буц галы, 
Æмæ цæгъды йæ гæндзæхтæ. 
тымыгъ 
Хъæд къæс-къæс кæны рæбынæй,- 
Уад ыл мит ныххуырсы тигъæй, 
Саударæг мадау йæ зыны 
Хихтæ-дзыккутæ ныууигъы. 
Мигъдалынг. Нæ зынынц хæхтæ. 
Хъæу мæрдвынæйау ныхъхъус и... 
Фæздæг ма кæны пырхæнтæ 
Хæдзæртты сæрмæ. Ысурс и 
Кауыл халон дæр... Уæд комы 
Бæх хуыррытт кæны, ныууасы, 
Уый цы зилгæ уад уромы - 
Миттæ ахæссы йæ разæй. 
263 

Барæг дугъоны уæрджытæй 
Буц уæвгæ ныззары тары... 
Уый кæд, чи зоны, æз уыдтæн, 
Йе мыл азты къæвда уары?.. 
КАСКАДЕР 
Дæ цард уысмыл баст у, уый зон... 
Дæ адзалæн та нæй æвдисæн: 
Куы хъæуа, дардцзæст режиссер 
Дæу фехсы цъилау æмæ сисы. 
Кæйдæр бæсты фæхъазын æз, 
Цæмæй лæгдзинадæй æххæст уа, 
Уый у мæ цардамал, фæрæз, 
Нæй ирвæзæн йæ сар, йæ мастæй! 
Мæ куыстæй æз нæ кæнын ном, 
Нæ мæм кæсы мæлæт дæр диссаг, 
Фæлæ куы ’рбарухс вæййы бон, 
Уæд ног кæны мæ уды риссаг: 
Ныббады пъæззыйау мæныл 
Уæд иу сагъæс, мæ удæй хъазы: 
Кæйдæр бæсты хъæуы мæлын,— 
Дæхи цард та фæсфæды аззад... 
ÆНÆЗОНГÆ БÆСТÆЙЫ 
Фæлыгътæн та царды хъæлæбайæ. Ам 
Хуыцау дæр нæ зоны: æз чи дæн, кæмæй? 
Мæ уат у æрвыгау сыгъдæг æмæ хъарм, 
Æхсæвгæсау зилы йæ алвæрсты мæй. 
Ныссабыр и дуне. Рæудымгæ йæ хъазт 
Нæ уадзы. Мæнау ын мæн у зæгъæг нæй. 
Ныууынæргъынц тары бын фаззæттау раст, 
Поэт æмæ денджыз...— Нæ кæнынц фынæй. 
Æгæрон тыгъдады ма цавæрдæр маргъ 
Рæстæггай ныккæны йæ судзгæ хъæрахст: 
Нæ йын кæны бонрухс йæ фæцдиаг даргъ - 
Йæхимидæг исы кæмæйдæр йæ маст. 
264 

Æз та ма цы зæгъон? Мæ хауæггаг цард 
Хуыздæйраг куы нæ у, фæлæ йыл хъæцын, 
Мæ хоры дзæкъул мын йæ былтæй фæкалд, 
Мæ буц галы хуымы нæ фæнды хæцын!.. 
Нæ райдзаст дунейыл бæстонхорз кæм ис: 
Дæ цины фæзгъæртæ - дæ удуæлдай тох, 
Фæлæ йыл æргомæй бæрзонд зарæг сис,- 
Уæд амондæй никæд, нæ уыдзынæ рох! 
ДЕЛЬФИНЫ ХЪАЗТ АРАЗГÆ ЦАДЫ 
Цыппæрдигъон фæлгæты - денджызы дон, 
Бырынцъаг, лæгъз ысты йæ къултæ. 
Хæринаг дзы бирæ, æхсæв уа йе бон 
Фæкæсынц уым мæй æмæ хуртæ. 
Йæ алварс æнæсцухæй адæм тæлфынц. 
Лæппуйау æвæлмонæй хъазы 
Цъæх уылæнты барцыл лæг-кæсаг - дельфин, 
У цардæй æрвон зæдау разы. 
Кæйдæр къухы, скæс-ма, хæринаг цæттæ, 
Дельфин æм æдзынæг фæкæсы, 
Стæй уылæнты арфæй фæхауы хæрдмæ, 
Йæ цырд былтæй акъуыры кæсаг. 
Æдылы! Кæдæм тæхыс уагæр, фæлæуу,- 
Йæ хицау æм дзуры йæ цурмæ, 
Уæд уымæ цæттæ мæлæт нымады нæу,- 
Æваст йæхи расхойы сурмæ. 
Сæрибар у. Хъарм доны ленчытæ кæ, 
Фæлæ та фæтыхсы йæ зыны: 
Ам дымгæ куы никуы ысдымы уæвгæ, 
Йæ алварс ызнаг дæр нæ зыны!.. 

ДБНДЖЫЗ РАИВЫЛД 
Бон ныттар, æмæ ныхъхъус и бæстæ. 
Сидæгау — кæсагласы хъæрахст... 
Цоппай систой арвæмбæрц бæлæстæ 
Урс цырæгътау уаддымгæйы раз, 
Æмæ уылæн уылæныл фæхæцы, 
Портийау ын былгæроныл - дзæхст... 
Денджыз галау базмæлы йæ кæхцы, 
Абухы, йæ сытæй фады зæхх. 
Тоны айнæг къæдзæхмæ йæ рохтæ. 
Хох - Хъара-Дагъ - банкъуысы æваст: 
— Æз кæдмæ уон ацы хъоргъы, оххай! — 
Хуырыл тайы урс фынкæй йæ маст. 
Æмæ ног æрбассивы йæ дыстæ, 
Уымæн нæй мæн у зæгъæг, къæсæр... 
Хойы нарты уæйыгау йæ рыстæй 
Мадзура къуырма хохыл йæ сæр. 
ФЫДЫ ХЪАРÆГ 
ЦÆРЫНХЪУАГ ХЪÆБУЛЫЛ 
Гаглойты Валодяйæн 
Ехх, 
Мæнæ дунейыл цæй рухс бон 
Ныккодта,- 
Хур зæхмæ æлвасы йæ сызгъæрин 
Тынтæ!.. 
Æз ницыуал хатын, мæгуыргурау, 
Сонтау, — 
Ды 
Сьщжытмæ цæуыс, мæ хъæбул!.. 
Мæзынтæ 
Æз нал кæнын диссаг... Нæ мæрддзыгой 
Адæм 
Сæргуыбыр, къуытты сты. Кæд алкæмæ 
Хъары: 
Мæ цард мын æнæ дæу кæй нал уыдзæн 
Ашен, 
Мæлæт нын цæлхдурау кæй ыскодта 
Арæн!.. 

У, м:’. -¦ :-:¦ 
Ног чындзы уатау дæ ингæн 
Нывæфтьзд: 
Йæ къултæ — æрмæйлæгъз, зæдбадæнау 
Хъарм у... 
Ды нал æрцæудзынæ æнустæм 
Мæтæфтыл,— 
Хъысмæты тæрхонæн лæг алцыдæр 
Бары. 
Фыццаг хатг уынын æз мæ дунейы 
Диссап 
Дæ тæлфгæ æнгуылдзтæ — æндзыгæй 
Дæ риуыл. 
Кæд æрдз дæр фæзоны хуыздæрæн 
Цы иса... 
Цæссыг мæ нæ хауы, мæ зæрдæ дыл 
Ниуы!.. 
Адзал та кæм хъæцы йæ иударон 
Зиуыл,- 
Дæ сырх уадултæ мын ныр адардтой 
Цикъæ... 
Зæрондæй мæ уадзыс уæлæуыл, 
Мæ иунæг,- 
Хъæбулæй ыскæуæг мыл нал уьздзæн, 
Никуы!.. 
ДЕНДЖЫЗЫ БЫЛ 
Лыстæг хуыртæй денджыз йæ былтæ сæрфы, 
Ысдæры сæ галау æвзагæй; 
Фыццаг сæ рæвдауы, стæй, кæс, æмæ - фын: 
Йæхи сыл ныххуырсы ызнагау. 
Раст афтæ мæнæн дæр мæ царды тæлы 
Куы фесхъиуы йе та ныххуыссы... 
Нæ мæ фæнды фидæны хорзмæ бæллын, 
Мæ ивгъуьзды рог сæнттæ мысын. 
Мæ амонды науæй тæппуд уырытау 
Сæ фæд-фæд фæлыгъдысты бонтæ, 
Æлгъитгæ сæ кæнай æви сæ ыстау — 
Сты фаззæттау конд æмæ зондæй... 
267 

Фыдуынд лæджы митæм лæг нал хæссы фау, 
Нæ йæм кæсы диссаг хъæбатыр; 
Хæрам у цæстмæми, стæй уазал кæфау 
Æнæхин сылгоймаджы пъа дæр. 
Фæлдисæг, уæдæ ма цы номыл у уæд 
Зæриндзæст дунемæ мæ фæзынд? - 
У ахæм мæ фарста... 
Мæ риуы та кæд 
Тыхурæд 
Бæрзонд зарæг зæлы!.. 
ТОРЕАДОР 
Мæ разы - тæлфаг гал. Къæдзæхау - йæ ас, 
Кæсы мæм йæ цæстыты тигъæй. 
Мæ къухы - сырхзæлдаг, æфтауы йыл тас, 
Йæ сæр ма бæласау ныууигъы. 
Уый афтæ рæсугъд у!.. Нæ йæм сисин кард!.. 
Мыййаг, кæд мæхиау у иунæг... 
Цы кæнон? Йæ сыты цыргъытыл мæ цард 
Мæлæтимæ бацыди зиуы! 
Нæ хъысмæтмæ уыг дæр нæ кæны хæлæг... 
Кæйдæр сæфт ма чи дары мурмæ!.. 
Нæ иуы рæдыд,— æмæ хиуарзон лæг 
Фырæмдзæгъдæй хаудзæни хурмæ. 
Фод афтæ... Мæнæн кæд мæ амонд фæдæ? — 
Нæ иу дæр йæ цæссыг нæ сæрфы: 
Дыууæ удæй абон нæ иуæн уæдцæр 
Æнустæм йæ хъизæмар сæфы... 
ÆРГОМ НЫХАС 
Цæмæй ныффæлладтæн — нæ зонын, 
Фæлæ мæм иу хорзæх кæсы: 
Нырма нæ сахуыр дæн тæрсын,— 
Фыдох лæууы мæ разы зоныг. 
Цы дуне уарзтон, уый ма у — 
Йæ хорз, йæ фыдимæ — мæ риссаг, 
Фæлæ... Цы мæм фæкæсы диссаг: 
268 

Нæ дæ быдзæуимæ хъæрмуд, 
Уæд æм кæсы, цыма ызнаг дæ! 
Сырд уа, лæг уа — æз нуазын марг дæр 
Сæ номыл, кæд йæ арты зынг 
Фæндаггон лæгæн норстæй дара, 
Æмæ йæм царды цинау хъара 
Фæснай хуымгæнæджы цæссыг. 
ФИЛЯ 
Н. Рубцовæй 
Дисау баззад мæ зæрдыл: 
Хъæды дæлвæдцжи - хъæу, 
Алкæм й’ алварс сырдвæдтæ, - 
Рог æрыссæстой нæуу. 
Уым хъæдынкъул хæдзары 
Бацард Филя-рæдау... 
Газ уа, ваннæ нæ дары,- 
Нæй йæм ахæм æгъдау. 
Филя уарзы йæ фосы, 
Къух цы ары - хæры; 
Уæнггæ аппары хосыл,— 
Филя гъæйттæй цæры! 
Дуне мадардау раст у, 
Лæг цы ралгъита — нæй... 
- Филя, мадзура ’нгæс дæ? 
- Уæд цæуыл дзурон, цæй?.. 

Чиныг «Урс хæхты $ард>кытæх»-йдё 
Ир — мсе райгуырæн 
ÆЗ КУЫ АМÆЛОН 
Как умру, гпо поховайтпе... 
Шевченко 
Æз куы амæлон, уæд-иу мыл 
Ды, мæ хæлар, ма кæ хъарæг! — 
Кæс,- зæгъ-иу,- тæхы æвдиуау, 
Иры урс бæрзæндтыл барæг! 
МЕ 4ВЗАГ 
У иу æвзаг дæр а дунейæн фаг, 
Фæлæ нæ ивынц мады риу æндæрыл!.. 
Мæлæн дын нæй, мæ фыдæлты æвзаг, 
Кæд ма æрбайсæфт хоры нæмыг мæры?! 
Ды незаманæй ацы боны онг 
Нæ фесæфтай дæ уаз хъæлæс, дæ намыс. 
Æнус-æнус дæ сыгъдæг уды конд 
Цырен арт æмæ карды комыл бахсыст. 
Тыгъд быдыры дыл дымгæйы ныхмæ 
Лæхурдта Скиф йæ тызмæджы ныхæстæ. 
«Тох!.. Тох!..» — сæрмæттаг сабийы дзыхæй 
Ысхаудта дзырд - лæг у, æрцыд йæ рæстæг! 
Гуыпп... Мыхъхъ... Тъæпп... Дæнг, — 
ныффæсус и дæ хъуыр. 
Ныццарыдта алайнаг мады хъарæг... 
Фæразон дæ, æнхъæлмæгæс, мæгуыр: 
Кæд дыл ныккæндзæн иу фæрныг та зарæг! 
270 

Фæлæ дæ рæстæг а фарнæй хызта, 
Дæ сызгъæрин æй ракалын нæ фæндыд... 
Ныззарыд уæд Ирон лæппу — Къоста — 
Æмæ дæ тулдз йæ уидæгтæм нызмæлыд. 
Мæлæн дын нæй, мæ фыдæлты æвзаг,- 
Дæ зæронд мад у ацы зæххы къори, 
Æмæ куы сæфай (ма зæгъæд ызнаг),— 
Дæуимæ сæфы дунейы истори! 
ÆНАХУЫР МАСТ 
Цы нæ зынвæндæгтыл фæрыстæн,- 
Кæм нæ мын уыд лæппуйау хъарм, 
Фæлæ, мæ разагъды Ирыстон, 
Дæумæ хæссын уæдцæр мæ мард. 
Зæйбадæныл, кæсæнау,— айнæг, 
Йæ фахсыл бабукъ и дæ къæс. 
Цæр дзы фæрнæй... Æрмæст-иу сайын 
Дæ уды ма уарзæд дæ цæст, 
Æмæ уæд дун-дуне дæхи у. 
Дæ пецы лагъзы баппар суг. 
Рыг миты уæз кæны тыхурæд 
Дæ уæлхæдзар, фæлæ дæ туг 
Нæ тæрсы ницæмæй: ды зоныс, 
Нæ дæ зоны фæрныг æфхæрд! — 
Уый амонд у, æмæ дыл комы 
Нæ уыдзæн никуы дуар æхгæд... 
Уый амонд у, фæлæ дæ цард 
Ныппардзæн иу ахæм цъысымы: 
Дæ райгуырæн бæсты нымад 
Ды нал дæ уазæг йе фысымыл!.. 
ИЗÆРЫГОН 
Фæлыгъди бон æмæ хæхбæсты 
Уæззау пакъуыйæ уары мит. 
Нæ зыны иунæг уд мæ къæсмæ, 
Нæ хъуысы ничердыгæй цитг. 
271 

Рæйы ма куыдз. Мæ хатæн хъарм у: 
Хуылыдз тæрс футтытæ кæны. 
Мæ зæрдæ нал агуры зарæг, 
Уый циу? Æви та ног мæныл 
Фæлвары хины митæ рæстæг: 
Цы хорз мын ракæны, гъе уый 
Мæ хъуырæй фелвасы фæстæмæ, 
Æмæ та иунæг дæ, мæгуыр! 
Уыдтæ мын ды æмæ фæцыдтæ... 
Ныр у зæдбадæнау дæ къуым. 
Æз арæх, арæх-иу рæдыдтæн, 
Цыма - бынсæфт, æдылы, куырм - 
Нæ уыдтон а царды мæнгарæзт: 
Паддзахæн бирæ у йæ бон - 
Æргом, рæстæвзар дæ - фæцарæхс, 
Науæд кæны мæгуыр дæ бон! 
Мæнæн ды уьщæттæй фæтарстæ, 
Фæлæ дæ макуы ма уæд рох: 
Цæуыс зындонмæ, гъе уæд растæй — 
Уый уыд мæ царды уаг, мæ тох! 
ТУГЪАНТЫ МАХАРБЕГÆН 
Дæ ном бæргæ цæры фæрнæй 
Нæ Ирбæсты йæ хорз, йæ исæй,- 
Фæлæ мæрдгæйдзæуджытæ нæй, 
Æмæ дын чи дзура дæ риссаг. 
Дæ урс кæттагыл-иу кæддæр 
Цы Иры саг лæгты æвдыстай, 
Ныр уыдонæн сæ кой, сæ хъæр 
Нæ хъуысы никæцæй, дæуыстæн! 
Нæ ном нæ фидиссаг ысси, 
Куыд хъуамæ баууæндон фыдæлтыл, 
Кæд байдыдта 
Сослан 
Тæрсын - 
Тæппудимæ кæны æмвæндтæ... 

Уæййаг — Сатанайы рæсугъд, 
Кæмæ ма бабæлла, мæгуырæг! — 
Сыгъдæг æрвон рухсау йæ уд, 
Фæлæ ма чи цæуы йæ уынæг! 
Нæ дун-дуне пайдайыл мард, 
Мæнгæфсон - абон уа йе фидæн, 
Æмæ ирон лæппуйы кад 
Æрлæууыди æрдуйы хидыл! 
ÆХСÆВ КЪОЗЫ ЦАДЫ ЦУР 
Фæлыгъди та хур, æмæ федзæрæг ком. 
Нæз бæлæстæ уады æхситмæ 
Æртыхстысты цады кæрæтгыл æнгом, 
Йæ цæнгтæ сæ нал исы иу дæр. 
Мæ фысым — æнæфснайд, æрдæгхæлд хæдзар, 
Бæрзонд къуыппыл бабукъ и тары. 
Йæ рох къуымты, ризгæ, ныффæйлауы арт, 
Æддейæ та залты мит уары. 
Куыд рæсугъд, куыд æхцон у ацы къæсæр... 
Мæ хæцæнгарз баппæрстон къуымы, 
Цъæх фæнычы хъармыл æруагъта йæ сæр 
Мæ цуанон куыдз, фесхъиуы фыны. 
Мæн та ма цы домы. Æдзæмæй кæсын 
Пахуымпарау урс-урсид артмæ: 
Мæ зæрдæ уæлион дзæнæтыл тæфсы, 
У йемыдзаг зарæджы фарнæй. 
ХÆХБÆСТЫ 
Æрсабыр та мæ зæрдæ ам 
Трамвайтæ, горæтагхъыллистæй... 
Мæ урс гæдыйы фарсмæ — хъарм, 
Мæ къух æз ауыгътон мæ сисыл. 
Дымы. Хъызы. Фыццаг хатт нæу: 
Ныздухы зилгæ мит йæ фæттæ 
Мæ хæдзарыл. Мæ куыдз — фынæй, 
Æрæнцад уымæн дæр йæ зæрдæ; 
273 

Фæлæ æваст фæцыд мæ хъæр,— 
Ныррæйы халæттыл, æндæр дзы 
Нæ зыны ничи. Хохы сæр 
Тыхдымгæ урс митæй æмбæрзы. 
Рæсугвд дæ, райгуырæн къæсæр! 
Дæ уæзæгыл мæлын æхцон у: 
Ныр ам мæгуырæй дæр фæцæр 
Цæргæ-цæрæнбонты, мæ боныл! 
ХОСГÆРДÆНЫ 
Нафийæн 
Хур фæтæнты кæны дзæгæрæг, 
Уыджы цæстау - нæ сæрмæ арв, 
Нылхъивы кæрдæгмæ мæ цæвæг, 
Æхситгæнгæ, йæ судзгæ арм. 
Тæнхъулон адардта нæ бæстæ, 
Æфтауы хъуыдытыл цъæх арт: 
Фæцарæхстæ, æрцыд дæ рæстæг,— 
Кæсыс æмæ - фæци дæ цард! 
Уæдæ цы нæ рæсугъд бæллицтæй 
Уыд зæрдæйы къæбиц æмвæз,- 
Лæппуйы хиирхæфсæн цинтыл 
Нæ кодтон уадиссæгтæ æз. 
Мæ Иры фарн æмæ йæ кадыл 
Уыди мæ цин, мæ рыст, мæ тох, 
Сæ номыл а фæрниаг царды 
Уыди мæнæй æппæтдæр рох. 
Æз уый, мæ хур, нæ дзурын хъастау, 
Фæлæ-иу аззадтæн æдзух 
Æмгары цин, хъæбулы уарзтæй, 
Æнувыд уарзонæй дæр цух. 
Мæ къæсы та нæ уыди бонваг 
Мæ цин... Æмæ уæд — лидзгæ дард,— 
Куыд ма уа кады хос йæ номæн 
Уæдтадæмард, 
Уæдтадæмард!.. 
274 

НАРТЫ БАТРАДЗЫ ФÆДЗÆХСТ 
Кæрæдзи уарзгæйæ цæрут... 
Къоста 
О кадылмард, бæрзонд хуры цот — Нартæ! 
Уæ тох цæуыл у? - Бафæрсæг уæ нæй... 
Нæхи куы у нæ удæгас, нæ мард дæр: 
Домбай, дзылыйæ, - аппарæн сын нæй! 
Уæд ма нæ чи у зондджындæр, тывджындæр,— 
Уый чи нæ зоны? Дард куы уыны цæст... 
Фæлæ та ног, чыргъæды уаз бындзытау, 
«Æзлæгдæроныл» бацайдагъ и хæст. 
Фыдызнаг худы, уымæн у æхсызгон: 
Ныххæлæттаг йæ фыдгулы къæсæр, 
Æмæ рæхджы нæ сæфт къонайы зынгыл 
Нырттивдзæни йæ зынджыты цæхæр! 
Уæ ныфс, уæ тых æз дæн, фæлæ нæ дзурын,- 
Нæ мæ хъæуы быцæуы номыл хай, 
Æрмæст Хуыцауæй иунæг хорзæх курын: 
Уæ хуыздæрты-иу ма кæнут тæргай!.. 
УАЛДЗЫГОН ЦИН 
Фыд зымæг карз уыди,- фыд æлдар! 
Хъæрзыдта уад, фæлæ, кæс-ма, 
Æртахти хъарм бæстæй дзывылдар, 
Æмæ ма чи цæмæй тæрса? 
Ныууагътой арф кæмтты сæ фæдтæ 
Къæйных зæйтæ, фæлæ кæрон 
Æрцыди сау тымыгъы фæдтæн, 
Æмæ æваст нырттывта бон. 
Уæд арвы астæумæ уæзбынæй, 
Фæллад галау, фæцæуы хур. 
Лæгæн йæ тыхст æмæ йæ зынæй 
Нæ къæсы нал аззади мур. 
275 

Æнусон цъитийы рæбынты 
Къæрццæмдзæгъдæй ныззилы дон; 
Ныххуды малусæг йæ былтыл, 
Зæгъы фыд зымæгæн хæрзбон. 
Уый чи уа, гъа-ма, комы дагъы, 
Цыма æгасæй у къæдзæх,— 
Къаннæг лæппу фæлæууы саргъыл, 
Тæры фæдисонау йæ бæх. 
ЗÆРОНД КУЫДЗ 
Хъызы Къуыдары, æмæ цæст 
Нæ хæцы дымгæйыл... Уæддæр-ма, 
Кæйдæр мæкъуылы бын нымбæхст 
Мæ зæронд куыдз, кæсы æнхъæлмæ, 
Кæд фæзындзæн йæ хицау ног, 
Фыдызнæт сау байрагыл комы: 
Нæ йæм хъары, кæй у ыстонг, 
Мæлæтæн дæр сæттын нæ комы... 
Æмæ куы баййафы æфхæрд: 
Тæры йæ хъиладзагъдæй чйдæр,- 
Нæ хъæуæй фесафы йæ сæр, 
Мæ фæндæгтæм фæкæсы бирæ. 
Фæлæ нæ зынын æмæ уæд 
Ныхсы йæ хауд рустæ цæссыгæй: 
Кæдцæр æрвдзæфау уыд йæ рæйд,- 
Фæкæны ма хъыс-хъыс къæбысау... 
ХОХАДЖЫ МАСТ ГОРÆТЫ 
Æз райгуырдтæн зæйцæуæн комы дагъы. 
Уым афтæ рæсугъд у, 
Уым афтæ зары дон, 
Æмæ дæ фырцинæй куы сисай сау хох уаргъæн, 
Фæцудынæй дын тас нæ уыдзæни, мæ бон! 
Уым алцыдæр дæу у: бæлас уа, зайæг халæй, 
Сырд дыл æнувыд у, 
Нæ дзы цæры мæнг уд; 
276 
\ 

Кæсаг дын тар æхсæв ныцъцъортт кæндзæни малæй, 
Зынггур гæлæбу дын фæндагамонæг у. 
Уым цадæг арвыстон æвзонджы бонтæ адæн. 
Ныр мын ам иу хъуыддаг 
Æдзух æрхæссы маст: 
Цæмæн сахуыр ысты кæрæдзи 
Сайын 
Адæм, 
Æви сын хинты сар фæлдисагæй у барст? 
Уæд мæм зæххы къори кæм нæ фæкæсы диссаг: 
Йæ хъаруйы фæрцы 
Цы нæ ыссардта лæг,- 
Æрвон тыгъдад ын — гом, йæ уæлныхты йæ систа, 
Йæ цардмæ йын кæнид фæлдисæг дæр хæлæг. 
Фæлæ... Æвæццæгæн, фыдæлты ныхас раст у: 
«Æгæргæнæг æгæр кæны...» 
Æдзух 
Хъæртæ... Æртхъирæнтæ... Æхæлд атомы тасæй 
Лæууынц ныхæй-ныхмæ, æфсармыл систой къух. 
Æмæ куыд цæргæ у уæдæ - зæххыл, мæ боныл? - 
Йæхиуыл дæр куы нал 
Æууæнды лæг; 
Гуьщырæхгæдтæ ис сыгъдæг зæрдæйы номыл, 
Кæм чи ныгæд ис, уый куынæуал у бæрæг! 
Нæ дард фыдæлтæ-иу кæддæр куывтой Хуыцауæн,— 
Лæг хъуамæ истæуыл 
Æууæнда — уый у раст, 
Ныр ам сæ æууæнк дæр ныууæй кодтой æхцайыл, 
Кæны сæ раууатмæ æрвылбон царды тас. 
Мæн та фæнды цæрын, кæдцæрау, адæн,- 
Куырыхон раст хъуыды 
Куы рацæуид рæгъы: 
Нæ цардаразæг у паддзах, нæ — кусæг адæм, 
Куы сæфа зæхх,— 
Йæ дзырд 
фæстаг салдат зæгъы! 
277 

ХÆРНÆДЖЫ РАЗМÆ 
Æцæг хабар 
Зианджынтæм æмбырдтæ кодтой адæм: 
Æдзард, æвæдæй саг лæппу фæхъуыд... 
Йæ бæх — ызнæт, у сонт цæстæнгас уадау, 
Хæрхидон æй нæ бауадзы ысдзырд. 
Йæ хæстæджытæ сахадзæст, сæргуыбыр, 
Кæны йыл алчи хирдыгонау мæт: 
Кæмæн æнæ уый нал хæццзæн йæ дзывыр, 
Кæмæн та у æнафоны ысæфт. 
Хæлæрттæ æмæ уарзон чызг йæ цуры, 
Цырагъау судзгæ, сагъдауæй лæууынц... 
Ныр хиуæттæн,- ирон æгъдау æй дзуры,- 
Изæрдалынгты нал фæтчы кæуын. 
Æмæ ныссабыр хъæу. Æрмæст ма чидæр 
Сæ кусæрттагæн армæй дардта цæхх, 
Стæй уазал дон... Фæлæ сæ иу дæр 
Нæ касти галы зæрдæмæ дзæбæх. 
- Цæугæ, лæппу! - фæдзырдта гъе уæд фысым,- 
Æрхæссут ын дзуары комæй дон, 
Æмæ къæртт цæхх. Нæ хайуанæн æлгъыстау 
Нæу карды бынмæ бацæуын йæ бон. 
Æрхастой дон æмæ æнцад-æнцойæ 
Æруагъта гал уæзæгæфхæрд къæбут: 
«Фæстаг хатт-ма нæ хæхбæстæйы донæй 
Ысхуыпп кодтон, 
Ныр мæ цæвут!» 
ХÆЛАРМÆ 
Хъазгæмхассен 
Гуыцмæзты Алешæн 
Мæ мæлæтыл ма ку, хæлар, 
Уæлдай æфхæрд ма кæ дæ зæрдæ! 
Æмбар-иу: фæауæрды цард 
Хæрз цъусдуг мæ хуызæн æвзæртыл. 
278 

Уæд иударон ма кæ дæ рис, 
Мæ цырты раз ма лæуу æдзынæг, 
Фæлтау-иу бæрзонд зарæг сис,- 
Æз ма дын мæрдтæй дæр хъырндзынæн. 
Зындзынæ мæм урсбарц бæхыл 
Ды иу бон. Зæгъдзынæ уæндонæй, 
Нæ тохарыд зарæг зæххыл 
Кæй нæры уæлахизы номыл! 
Куы дзурай: фыдæлты гæнах 
Æрфидар, рæсугъд у Ирыстон, — 
Кæндзыстæм зындоны дæр мах 
Къæдз-мæдзы рæгъытæ, дæуыстæн!.. 
* * * 
Мамсыраты Темырболаты мысгæйæ 
Фæкъул и цард. Мæ туг фæллайы. 
Хуыцау, кæмæ хæссон мæ хъаст?.. 
Куыройы фалгæрæтгау, тайы 
Нæ дугмæ сабибонты уарзт. 
Фæлыгътæн æз мæ цин — мæ бæстæй. 
Кæйдæр Зæхмæ. Цы у мæ цард?!. 
Цæуы æбар, гæвзыккæй рæстæг,— 
Хъæныл кæм банымадтой кад, 
Уым æз æрпæдæлармæй бадын... 
Бæргæ, куы сын фæуин мæ фаг, 
Фæлæ хæтæнхауæджы адæм 
Нæ хонынц авдсæрион саг. 
Æмæ ныккæрзын уæд мæ рыстыл: 
Мæ зæрдæ мæм кæны хæрам: 
Кæм и дæ рагбонты сæрыстыр, 
Æмæ дæ саст авдæны хъарм?! 
Нызгъæлæн и мæ хуымы ауæдз, 
Фæлæ, мæ райгуырæн, бæллын,- 
Хъæбулау мæ дæ цуры бауадз, 
Уæд та мæлын, лæгæй мæлын!.. 

БÆХТЫ ДУГЪ 
Гъæтт, лæппу, гæрах фæцыди, 
Фесхой уæд дæ бæх! 
Иунæг хъуамæ уа дæ хъуыды: 
Комкоммæ-иу тæх! 
Фæндаг гакъонтæ, хуырджын у, 
Ууыл ма кæ мæт,— 
Хъуамæ а бæсты сыджытыл 
Баззайадæфæд. 
Дард æрвгæроны фæтæныл 
Судзы сойдзырагъ,- 
Уый дæ нысан у, дæ дзæнæт, 
Нæй йын зæххыл аргъ!.. 
Ассæнд: хъал бæхы сæфтджытæй 
Урс цæхæр кæла! 
Уадз, фæдисоны ыстджытыл 
Саурæсугъд кæуа. 
Чи зоны, нæ уай ды разы 
Ингæныл æххæст, 
Фæлæ ахæм мæлæт уарзы 
Саг ирон æрмæст!.. 
ИУНÆГДЗИНАД 
Кæныс мæ удыл бонæй-бонмæ барджын,- 
Фæхынцын дæ мæ хъуъщытæй, сæнæй. 
О, сахуыр дæн дæ сабыр къæсыл раджы, 
Фæлæ зæрдæйæн басæттæнтæ нæй. 
Хъуырдухæнтимæ ацæуы дæ рæстæг, 
Фæлидзын та дæ раууатмæ, бæгуы: 
Мæ райгуырдæй æз уадындзы æнгæс дæн,- 
Нæ дзы фу кæныс, уæд нæ зары уый. 
Æмæ кæд зонын, царды бонвæдисы 
Мæ хай ысты фæсмонтæ æмæ маст, 
Уæддæр нæ аудын мæ рисыл: 
Кæдæм, кæмæ фæхæсдзынæ дæ хъаст? 

Куы уынай, ацы хурвæлыст планетæ 
Сæрысуангæй æмхæццæ у ныронг, 
Æмæ ма чи цы æнхъæл у поэтæй — 
Кæмæндæрты йæ къух нæ кæны рог! 
Дæ зын, дæ сагъæс хион дæр нæ хаты, 
Кæм æй æвдæлы уыдæттæм, бæгуы: 
Æрвылбон — тох, къæбæр æмæ бынатыл, 
Цыма сæм цард æнусбонты лæууы! 
Æрхуыссы бонрухс сойдзырагъау кæрты, 
Ныггуыпп кæны мæ афтид къуымы арт. 
Дæ урс гæдыйæн хъазын ис йæ зæрды, 
Æмæ дыл хъавгæ рауадзы йæ арм. 
МÆ ЗÆРОНД ФЫДЫ МЫСИНÆГТÆЙ 
Фыдохау баззади мæ зæрдыл, 
Цы къæсы рахъомыл дæн, уым 
Кæмæндæр уалдзæджы къæсæрыл 
Мæ фыды бæсты кодтон хуым. 
Чъылбызгай нæусыджыт фæлдæхы, 
Мæ хуымгæнд ивазы йæ ком. 
Нæ хæхтæм дзывылдар ыздæхы, 
Цъыбар-цъыбурæй байдзаг ком. 
Мæ цæдисон — æххуырсгæ иунæг, 
Ныр къобор галтæн «æйс» кæны, 
Фæлæ уæнгуытæ ысты, хивæнд, 
Æмæ йæ цæстысыг кæлы. 
— Æз саби дæн, уый у зæронд лæг,— 
Мæхинымæр дзырдтон, бæгуы, 
Æмæ йæм кæд нæ уыди хонæг, 
Уæд ныр цæуыл кусы, мæгуыр? 
Мæгуыр та ахæм уыди, ахæм, 
Æмæ йæ чи фарста, мæгуыр: 
Цы дæм æфты, уый хъавгæ ахæр 
Æмæ фæаууон кæ дæ гуыр. 
Фыййæутты уæтæры, мæйрухсы 
Фæци йæ хауæггаджы цард, 
Хъæбæр кæрдзыны мур йæ къухы, 
Сæрыстыр, худгæйæ фæмард. 
281 

ДЗÆУДЖЫХЪÆУ 
Кæмæн нæ уыд æхсызгон та дæ фенд: 
Дæ къæсы хур æрæвæры йæ уæргътæ. 
Бæрзонд цъитийæ рафæйлауы Терк, 
Сты ронбастау дæ алывæрсты хæхтæ. 
Цæуæджы хъæу... Гъе ахæм ном кæдцæр 
Фæндаггонæй ысхаудтаид дæ разы. 
Цæхх æмæ дзул æхсæвæрæн — цæттæ, 
Фæрныгæй-иу фæцыдаид дæ уазæг. 
Уыдтæ мæнæн та уарзты уæзæг ды, 
Дæ хорзы номыл баивтон хæхбæсты. 
Кæй уарзтон, уый дæуæй дæр ма фæлыгъд, 
Æмæ уæд амонд ахызти мæ фæрсты. 
Цы сты, уæвгæ, æвзонг лæджы сæнттæ! — 
Къæйдурæй дон ныллæмарынмæ хъавы,— 
Нæ хъаруйæ, нæ зондæй у цæттæ 
Æмæ йæхицæн рухс бæллицтæ уафы. 
Куы ракастæн мæ цæстытæй, уæд ма 
Бæргæ мæ бæрзæй аныхтон... Бæгуылæг 
Куы нал ары йæ нысанмæ фæндаг, 
Йæ рæдыдыл 
Уæд басæтгы, мæгуырæг. 
Сæттын æз дæр, фæлæ æгадыл — нæ!.. 
Æрхæндæгæй кæндзынæн демæ хицæн, 
Куы ферттива мæ нысаны бæрзæнд, 
Куы нал мæ уадзай ды, мæ хур, дæхицæй. 
* * * 
Мæ бæсты ничи амæлдзæни... 
Ходы Камалы ныхæстæй 
Мæ бæсты ничи амæлдзæни — зонын, 
Куы радтай ды мæ сæрвæлтау дæ сæр, 
Уæддæр, мæ хур, мæ чысыл царды бонтæ 
Фæдаргъ кæнынмæ хъавыдтæ æрмæст. 

Нæ удрæбынæй иу афон ыскæсы 
Тæргайхуызæй цымыдисаджы фарст: 
Лæджы уд чи кæмæй дары æхæсау - 
Мæлæт — нæ цардæй, гъе мæлæтæй — цард? 
Æз-иу, нæртонау, ахызтæн сæ рæзты,— 
Лæг, бонзонгæйæ, бамбæхсы йæ тас,- 
Мæлæт-иу кæд æрбахъуызыд æввæхсты, 
Уæд цард лæууыд æдзух мæ рахиз фарс. 
Куы нал уон æз, уæд та ма иу хъуыддаджы 
Ныфсы лæг Ирæн, гъе уæд мæ фæнды: 
Нæ цины бонау, ме ’нусон фæндагыл 
Ныййазæлæд ирон чызджы фæндыр! 
ФЫДЫ ФÆДЗÆХСТ ФЫРТÆН 
Хъæбул, рæхджы нырттивдзæн хæхтыл бон,- 
Сæ рæсугъд зардæй хъæд ыссыгътой цъиутæ. 
Æрыхъал у дæ дард балцмæ, мæ бон,- 
Æдзæугæ нæй, уæд макуы кæ фæстиат! 
Дæ сираг бæх — æвзистæхгæд, лæууы, 
Дæхи удау æм базил-иу æдзухдæр,- 
Болатдзæфхад, нæ зоны уый кæлын, 
Æдзæлгъæды йæ макуы аскъæр дугъы. 
Хæцæнгæрзтæ кæсæнау дар сыгъдæг,— 
Ызгæ хъама лæгæн нæ кæны намыс... 
Æфснайд æй дар, куы нæ кæнай уынгæ,- 
Куы бахъæуа - йæ кæрдцзæмы йæ ма тъысс! 
Зæххы къорийыл бирæ хæрзтæ ис: 
Бæстæтæ æмæ адæмтæ - æгæрон, 
Сывæллонау сыл макуы бакæ дис, 
Æгъдау кæмæ нæй - ма йæм цу æмгæрон; 
Дæ бон цы у, цы нæй, уый базон хорз... 
Цæмæ арæхсыс, уый нæ комы зæрдæ, 
Уæддæр ыл хъæц... Мæнг кад ыскæны ном 
Æнамонд æмæ судзаджы æвзæртæн. 
Нæ кæнынц адæм ахæмтæн æгъдау, 
Рæстдзинадæн-иу макуы бафт йæ цæсты: 
283 

Цы нæ зонай, уый бафæрс — диссаг нæу, 
Цæмæй æндæр хатт мауал уай къæмдзæстыг. 
Æппæт фæндæгтæ, денджызау, дæ разы, 
Сæ зындæртыл лæгау лæг хæссы рæз, 
Фæлæ-иу зон: Ирыстонмæ дæ фазыл 
Быргæ куы уа, уæддæр ыссар дæ къæс! 
Ды уый хъæуыс фыднизæй саст, мæгуырæг, 
Чъылдымырдыгæй ма у цæф æрмæст! 
Нæрдзæни зарæг, рох къуыммæ кæсынæй, 
Дæуæн уæд нал æфсæддзæнис дæ цæст! 
НАЙ ЗЫМÆГОН 
Галты бабастой. Судзы тары 
Сойдзырагъ. Мус — тымбыл. 
Бустæ... Устытæ... Рог мит уары... 
Чидæр хъазгæ хæры йæ гуыл. 
Галты бабастой. Мусы къæбæлмæ 
Чи æввахс лæууы, чи та — дард... 
- Цæй-ма, фесхой,- кæсынц æнхъæлмæ, 
Уа парахат нæ ис, нæ фарн! 
— Гъа-ма, гъа, Къобор, — дзуры хицау,— 
Зил, мæ сæрæн гал, дæрдтыл: 
Ды кæд ардтай сæрфат дæхицæн, 
У сæгуытау æлвæст дæ гуыр. 
Уадз, дæ сыкъатыл урс мит тайа, 
Уазал у, уæд ныууигъ дæ царм; 
Ды кæд зыдтай, мæ бон, фæллайын, 
Йе кæд уыди дæ лæсгæр хъарм?! 
Мусы къæбæлмæ — баст мæ нард гал, 
Кæн йæ къахдзæфмæ ды — фынддæс, 
Æмæ цалынмæ зилай дардыл, 
Уый хъæмпæй дæр уыдзæн æфсæст. 
Хор нæмыггай нызгъæлд дæ фæстæ,— 
У куыроймæ дæуæн ласгæ, дард... 
Уый кæд афтæ у ам хæхбæсты, 
Йе кæмфæнды дæр цард?!. 
284 

ЧЕСЕЛТЫ 
Нывгæнæг Коцты Паулейæн 
Тæригъæдцаг у ацы бон,— 
Æппын дзы рухсы тæфаг нал и. 
Ныссабыр арф рæбынты дон, 
Мылазон мигътæй хъæу ысмал и. 
Æгуыдзæг уавæры хызæй 
Нæй ирвæзæн, нæдæр ын хос и,- 
Æмæ уæд рох хъуыдыты зæй 
Ныккæлы рагсагъæсы ностыл. 
Кæсы дæм: а зæххыл, бæгуы, 
Æппæт дæр бавзæрстай дæ зыны, 
Дæ уды фарнæй та, мæгуыр, 
Дæ цардыл иу мисхал нæ зыны 
Хæрзæрдæм. Базыдтай дæ бон 
Цы уарзтай, йе нæ уарзтай, уымæй: 
Дæ нысан ма — дæ ис, дæ бон,— 
Фæллад галау нæ хизы хуымæй. 
Кæй бахъуыди дæ ном, дæ рыст? - 
Дæ цардæй дæ фæрсæг дæр нал и, 
Æмæ уæд кæ пайдайы куыст,- 
Сæрæндзинад у уый, амал у. 
Гъе-гъей, мæ ницæйаг зæрдæ! — 
Нæ ивын урс æхсыр сылыйæ: 
Мæ хъал бæхы ызнæт фæдтæ 
Кæсут,— сызгъæрины æвдылынц! 
НЫФС 
Æнусонæй ницы ис а зæххыл, уый 
Цæмæйдæрты саби дæр зоны: 
Рæстæгмæ кæй зилы нæ царды æлхуый, 
Кæд уымæн рæсугъд у, мæ боныл?!. 
Кæд уымæн æхцон у йæ зын уа, йæ цин,- 
Йæ дудаг нæ удмæ нæ хъары: 
Фæлдисæг æрдзæй дæ цы рæстæг фæци, 
Хъæлæсыдзаг сис уым дæ зарæг. 
285 

Цæстысыг поэзийæ никуы кæлы, 
Йæ уаз мырты зарæг йæ мæт у. 
Куы райдайы иугæр тæригъæд кæнын 
Йæхицæн — поэтæн мæлæт у!.. 
Нæ базыдтон цардмæ хæрам кæнын æз, 
Цыфæнды фыдудæй куы мæлон,— 
Ыссардзынæн цъитийы цъуппыл фæрæз, 
Фæхæсдзынæн уырдæм мæ зæронд. 
Цæудзысты мæ рухс дуджы афонтæ уæд 
Мыды къусау - изæр уа, боны. 
Цæргæйæ нæ удæн цы тас у мæлæт — 
Æгас кæй уыд, мард уый нæ зоны!.. 
НОГ АЗ ХÆХТЫ 
Мит уæззау пакъуыйæ хауы. 
Бæстæ у тызмæг. 
Сау халоныл тас æфтауы 
Урс-урсид зымæг. 
Хъæд — бæгънæг. Йæ тæнæг хихтыл 
Рафæйлауы тар,— 
Ацафон уый сырддон цъиуты 
Нал фæкæны хъарм. 
Мæнæ стыр комы мæрайы 
Бабукъ хохаг хъæу. 
Куыройы кæхцмæ лыуары 
Къæркъæраг мæнæу. 
Чидæр ма йæ фарсмæ зары,— 
Ногбоны цыхтæй 
Тагъд уыдзæн йæ сой хæдзары 
Сой уæлибæхтæ. 
Хъæу æмызмæлд систа, хъуысы 
Нард фысты бæгъ-бæгъ. 
Куыйтæ дæр кæрæдзи ныфсæй 
Срæйдтой, марадз зæгъ. 

Уадз, сæ изæры куыстытæ 
Рагацау фæуæд, 
Æмæ иу къæсы æмбырдæй 
Рабадцзысты уæд. 
Хистæр сыстад. Царыл фиуæн 
Æхсаргардæй - дзæхст: - 
Цæй, мæ хуртæ, ут мын иумæ 
Ног азæй фæдзæхст. 
Уæд ныййазæлдзæни комы 
Зарджыты хуыздæр, 
Æмæ ма, мæ хур, кæй домы 
Зымæджы хъызт дæр. 
Ног хæрзтæ æрхæссæд йемæ 
Ацы рох къæсæн; 
Уадз æмæ æппæт дунейыл 
Фарны хур кæсæд! 
* * * 
Цæй, цом, хæлар, нæ рагбонтæм фæлидзæм! 
Нæ фæд-фæд цадæг афардæг уæм хæхтæм. 
Тæссар къæмбыртыл сусæгæй ысхизæм 
Сычъидзугты цæрæнуатмæ æввæхсты. 
Æхсæвиуат дзы бакæнæм. Сæумæйæ 
Нырттивдзæн бон ыскæсæны къæсæрæй. 
Сæнтурс суадæттæ, уазал худт кæнгæйæ, 
Сызгъæрин дуне сисдзысты сæ сæрыл. 
Мах ноггуырдтау ысбуц кæндзæни уахъæз, 
Нæ салд рустæ нын батавдзæн йæ пъатæй, 
Хæрынмæ нын æрывæрдзæн нæ разы 
Сæнчыгæ, зæгъ, мæнæргъыйы гагатæ. 
Куы раста изæр бурдзыкку йæ балцы,— 
Ныззæй кæндзысты стъалытæ йæ фæстæ, 
Æмæ уæд се ’хсæн къух батъыссæн нал и, 
У бонæй рухсдæр д’ алывæрсты бæстæ. 
Цæй, цом уæдæ нæ рагбонты къæсæрмæ, 
Æмыр хæрдты ысфæлтæрой нæ зæнгтæ. 
Сыгъдæг амонд æрхæссæм-иу нæ сæрмæ, 
Цæрыны ныфс куыд бацæуа нæ уæнгты. 
287 

ХОХАДЖЫ НЫХАС 
— Фæлтæрд дæн,— хинты хинæй дæр нæ тæрсын... 
Фыдвæндæггыл нæ цудыдта мæ зæнг. 
Куырой ма кæд нæ разылди мæ сæрыл, 
Æндæр мын алчи, алцы у фæлвæрд,— 
Фæзæгъы уый. Йæхи сайы бæгуыдæр, 
Фæлæ, мæ хур, нæу иу хъуыддаджы мæнг: 
Фыдзаманы йæ чъецийы цæкуытæ, 
Нæ кодта уый ызнагæн дæр хæлæг. 
Æмбары йæ: нæ рухс дунейыл иу лæг 
Нæй ахæм, чи дзы ракодтаид хъаст, 
Фæлæ уæддæр нæ сау зæххыл у иунæг, 
Æмæ кæуы йæ худгæ цæстæнгас: 
— Фæрныг - нæ рæстæг. Нæу дзы тас мæгуырæй; 
Кæс-ма, лæг арвы дуæрттæ дæр кæны, 
Фæлæ йæ фарн, хъæбæр хоры нæмгуытау, 
Куыройы фыд ныффалгæрон кæны... 
Фæлывд у цард: йæ цин — къæсæрæй дуармæ... 
Зындоны къæс — мæ фæндаджы кæрон, 
Фæлæ йæ уарзын, кæд мæ удæй дарддæр 
Мæнмæ нæй ницы, 
Гъе уæддæр, мæ бон!.. 
ХЪÆУ ЗЫМÆГОН 
Ныссабыр ком. Æгуыппæг. Уары мит,— 
Хæмпус пакъуытæй арвы къуырф ныккалди. 
Сырддонцъиу уасы - карз тымыгъы сидт,— 
Уый хосдоны нæ фæлмæцы йæ цардæй. 
Тъæпæн хæдзæрттæ — урс-урсид, къуытты, 
Сæ рухс тыххæйты салд рудзгуытæй хъары. 
Ныллæг ыскъæты бур уæныг нæты, 
Цæвынæввонг æм сæгъ йæ сытæ дары. 
Ныммыр-мыр кæны дугъон бæх æваст: 
Цæуын æй фæнды,— хицау зынæг нал и! 
Æмæ йæ тæлфгæ цæстыты æнгас 
Къуындæг цæрæны судзгæ цæхæр калы. 
288 

Уæд хицау та æррынчын и, мæгуыр... 
Йæ папитæ æнæзылд ысты - зоны, 
Фæлæ кæм хауы амондæй ысгуы 
Хæрз иунæгмæ? Æмæ йæ тых йæ бонæй 
Ныззары уæд: цы мæ домыс, хъысмæт, 
Цы хæрзтæм ма-иу бабæллынц мæ кары? - 
Цæмæй тæрсон, уый у æрмæст мæлæт,- 
Хуыцауæй йæ дыууæ хатты нæ дарын. 
Цæрæнбонты æфсæст увдтæн фæндтæй,- 
Мæ удимæ нæ фæцардтæ æнгомæй... 
Æниу мæ кæд æгуыдзæг æнхъæл дæ,- 
Тæккæ райсом æз рабадцзынæн ногæй! 
Æгæрон арвыл стъалыты рæгъау 
Йæ уазал рухсæй тавдзæни мæ къона... 
Нæ мын хæссы мæ удмæ ничи фау, 
Уæд æз сæттын хуыцæуттæн дæр нæ комын! 
* * * 
Касаты Батрадзæн 
Хæхтæ райгуырынц, хæхты... 
Фæлæ 
Уыдондæр,- 
Уый уыд мæ царды фыццаг диссаг,- 
Зонынц мæлын: 
Æцдонвидар айнæг 
Нызгъæлы лыстæг чырсау, 
Æмæ хохы дæлвæдджи 
Тыгуыртæ кæны 
Лыстæг хуырæй: 
Бон уыдисны куы рæзы, 
Æхсæв та - уылынг. 
Хъавы фæстæмæ ысхизынмæ — 
Цъупмæ. 
Хох ныллæгæй-ныллæгдæр кæны, 
Æмæ иу афон 
Айсæфы сыджыты. 
10 Хаджеты Таймураз 
289 

Хуыр — йæ саби, 
Бæсты бæрзæнд сырæзы, 
Уæнг уæнгыл æрхæцы 
Тæрккъæвда уа, тымыгъты фæрцы, 
Æмæ ысвæййы хох, 
Фæлæ йæ фыдæлы номæн 
Йæ ронбастмæ не ’ххæссы 
Никæд! 
Кæд ирон лæджы хъысмæт у уый!.. 
ÆВЗОНГАД 
Уæд æцæгæй нæ зыдтон æз рыст: 
Арв нырттивдзæни 
Райсом уа, 
Абон... 
Лæг нæ хаты йæ амонды уысм 
Æмæ уымæн у ’намонд! 
Дуне — хурвæлыст, 
Оххай, мæ бон,- 
Цард кæм нæ у æвгъауаг: 
У цыбыр, йе тызмæг у 
Йæ конд,- 
Уый мæ удмæ нæ хауы! 
Ау, цы хъуамæ уа а зæххыл зын, 
Кæд сæрибар дæ хурау! 
Æз цæмæй зыдтон: 
Саудурхъæрзын 
Зоны, 
Мадзурадурау! 
ХОХАДЖЫ СУРÆТ 
Фыдбоны у мадзура, хъæлдзæг — куысты... 
Йæ къухтæ сыджытæй уæззаудæр. 
Уый сабийæ сахуыр и тухи, рыстыл, 
Фæлæ йæ нæ басастой азтæ. 

Нæ хауы йæ къухæй цыргъæссад фæрæт, 
Йæ хосласæн бæндæн, йæ цæвæг. 
Фæлыгъдысты дардмæ - фæрнæй-иу цæрæнт, — 
Нæ райдзаст быдыртæм йæ зæнæг. 
Хæхбæсты фыд тымыгъ куы расты зымæг,- 
Йæ цæуæнтæ нал зоны хур дæр, 
Фæтыхсти йæ сыхаг,- æрвадау ын уæд, 
Хæсдзæни уый донæй дæр дуртæ. 
Фæлмæн у, рæвдаугæ йæ дзыхы ныхас, 
Чысыл сывæллонау — æууæндаг. 
Мæнгард дæ, фæлитой,- уæд ма у æдас, 
Йæ иувæрсты акæ дæ фæндаг. 
Куы базона иугæр, кæрдзын *мæ цæххау, 
Сыгъдæг у, хуымæтæг йæ уазæг, 
Уæд цинты цин у, æмæ боныцъæхтæм 
Нæрдзæни йæ хъарм къæсы зарæг. 
ХÆРЗБОНЫ УЫСМ 
Баба, хæдтулгæ дæм еенхъæлмæ кæсы... 
Лæппуйы ныхас 
Бауадз-ма мæ иу чысыл, Хъæбул, 
Афæлгæсон райгуырæн къæсæрыл. 
Уæлæ мигътæ, акæс-ма, мæ хур, 
Сау цæргæс ныффæйлыдта йæ хъæрæй. 
Ком нындзыг. Гæзæмæ хъæд фæбур. 
Чи зоны, фæстаг хатт уынын абон 
Ацы къæс... Нæ дзы бадт сах мæ хъул, 
Фæлæ уый уыд гъе уæддæр мæ амонд. 
Кæс, æхсæрдзæн арф кæмттæм бырсы. 
Рæгътæ - даст. Æфснайд - сæ хор, сæ картоф... 
Тагъд - зымæг. Тъæнджы мæйы хъызты 
Зарæг арвмæ иваздзæн фынафон. 
Бауадз-ма мæ иу чысыл, Хъæбул, 
Гъеныр-гъе, мæ зæронд мыл фæзынди. 
Ацы дуне, чи зоны, мæнг у, 
Фæлæ мæн æндæр дзæнæт нæ хъуыди!.. 
291 

УАРЗОНМÆ 
Коцты Юляйæп 
Æрцу-иу мæм ардæм! - 
Ам хæхбæсты 
Сæрибарæй улæфы зæрдæ. 
Нывгæнæг дæ ды,- 
Ам нæ рудзгуыты æвгтыл 
Фыдтымыгъы сисæй 
Ыскæндзæни хъарм нывтæ зымæг. 
Æрцу-иу мæм ардæм! 
Ферох-иу кæ 
Цы уыди нæ ивгъуыды цин æмæ мастæй. 
Дæ риссæггы риссаг, 
Тъæнджы мæйы митау, 
Æртайын кæндзæни 
Нæ къонайы гæды. 
Æз ныууагътон дæу 
Бæсты кæроныл, 
Цоппайаг горæты иунæг, æвæрæзæй, 
Цæмæй та фыдцзæрæн хæхбæсты 
Мæ зарæг 
Ыслæууа йæ къæхтыл. 
Æрцу-иу мæм ардæм! 
Ам зымæг 
Уазалæй - нæ, 
Æрхæндæг рæсугъд чызгау, 
Улæфы 
Сатæг уæлдæфæй... 
Æз зарын нал зонын, кæуын дæр, 
Æппæт дæр мын ныр у æвзæрст,- 
Цæттæ дæн ингæнмæ... Æрмæст 
Цы боны рахъавон цæуынмæ, 
Гъе уыцы уысм ма мæн фæнды, 
Куы нæрид арв, ызнæт тыхдымгæ 
Æрвæрдыны тæмæнтæ зынгæй 
Куы ныррухс кæнид сау кæмтты, 

Æмæ, Æфсатийау, бæрзондæй 
Мæ Ирыл ку’ ахæссин мæ цæст: 
Кæм ыстут удуæлдай Алантæ?! 
Хæцут-яу карды бæсты зондæй, 
Ызнагæй ферох уæд уæ къæс, 
Кæнут нæ цыртдзæвæнтæн пъатæ!.. 
ТÆРККЪÆВДА 
Æрвæрдын ехсау акалдта цæхæртæ, 
Цъæх-цъæхид арвыл анæрыд йæ дзæхст. 
Нызмæлыд хъæд. Ныцъиу-цъиу кодтой мæргътæ, 
Цъымарамæ ныссæрбын кодта хæфс. 
Нызгъæлста уарын. Хус хъуарийæн дардмæ 
Йæ къæрцц-къæрцц хъуысы. Уынджы фемæхст дон. 
Кæмдæр фæсобау михыл бастæй байраг 
Ыстыхст, ныххойы зæхх йæ тых йæ бон. 
Хъыллистгæнгæ, ныххæррæтт кодтой хъазтæ, 
Тыгъдбазырæй, фæдисæттау,— сæ цыд. 
Нымбæхста саби дурты бын йæ дарæс, 
Тæвд хуыдымы æваст йæ тъæпп фæцыд. 
Ныссабыр и. Æмæ ма кæс, ныссыгъдæг, 
Ныртгывта арв, нæ фæсайдта йæ ард... 
Ызнæт дæттæн сæ цыды уаг фæсындæг, 
Æмæ æрцыд кæсаг ахсыны рад. 
ФЫСТÆГ 
1 
Фæфыстон та дæм дысон-бонмæ æз 
Мæ мидфыны рæсугъд фыстæг, мæ фыд! 
Фыстон æй дардæй, фæлæ-иу дæ хуыз 
Бæстон-бæлвырдæй цæсты раз лæууыд. 
II 
Сæрдыгон хур кæны’ дзæгæрæг бæстæ, 
Цъæх арвыл цъиусур зилахар кæны. 
Фырæнуды ныхъхъус и æрдз, æрмæст-ма 
Æхсæрдзæн коммæ уынæргъгæ, кæлы. 
293 

Кæрдыс ды хос бæрзонд фæтæны къултыл, 
Дæ цæвæг хурмæ ферттивы æваст. 
Фæлдæхы кæрдæг. Фидарбыд дзыккутау, 
Дæ уистæ сты æрмæйлæгъз æмæ раст. 
Ныннæры «о-о» кæмтгы æмæ фæзты: 
«Гъе-гъей, бецау, зæронд хосдзау, мæгуыр». 
Æрулæфыс. Нæ мила куыдз дæ фæстæ 
Æвзагæппæрст, лæфлæфгæнгæ, цæуы. 
Дæ бирæ цотыл у, мæ хур, дæ хъуыды, 
Фæлыгъдысты дын алырдæм, бæгуы, 
Фæлæ сæ ничи рох кæны йæ фыды, 
Æмæ гъе уый дæр амонды фаг у. 
Уырны дæ, сонты райсдзынæ мæ фыстæг, 
Фæфæрсдзæни дæ алцæмæй дæ фырт. 
Æрцæуынæй дын авæрдзæн ныфсытæ, 
Кæд ацы хатт нæ фæсаид йæ дзырд, 
Æмæ та уæд нæ сабыр къæсыл артау 
Ысхæцид зарæг,- ахæмтæм лæг у! 
Тæгæр фынæй кæнид мæ фарсмæ уаты 
Æмæ гъе уый дæр амонды фаг у. 
* * * 
Мæ дзырд хъæрæй зæгъгæ вæййы мæнæн, 
Фæлæ, мæ Ир, дæуимæ та хъæбулау 
Æфсæрмдзæстыгæй райдайын, сæркъулæй 
Мæ ныхæстæ... Нæ дын фæдæн сæрæн, 
Æмæ къæмдзæстыг уымæн дæн. Дæ номæн 
Цы саг ирæттæ бакодтой лæггад, 
Кæмæн ныхъхъæр и дунейыл йæ кад, 
Мæн ахæм лæгæй мæлдзыг дæр нæ зоны. 
Сæрыстыр ма æз иу хъуыдцагæй дæн: 
Мæ уарзт дæумæ æвæджиау кæй уыди, 
Фыдохы раз кæй нæ лæууыдтæн зоныг. 
Æлгъыстау мын нæй уромæн, сæттæн,— 
Нæ артдзæсты фæрны рæхыс кæй хъуыди, 
Нæ мæ фæлидздзæн мæрдты бæсты онг! 
294 

ЗÆРДÆЙЫ ХЪУЫДЫТÆ 
Æз мин-мин азы рацардтæн... Уæвгæ, 
Мæлæты къухæй уал хатты фæхъуыдтæн, 
Фæлæ та-иу бæрзонд хæхты сæрмæ 
Ысхызтæн ног нæ арф кæмтты рæбынæй. 
Уæдæ цæуыл, цы охыл уыд мæ тох?!. 
Кæмæй-иу каст мæнмæ мæйтæ ’мæ хуртæ, 
Гъе уыцы чызг æви æмгары хорз 
Мæ цæсты гъеныр нал ахадынц мур дæр. 
Мæ Райгуырæн! Дæуыл уыди мæ цин! 
Фыдбоны дæр мæнæй нæ уыдтæ рохы: 
Дæ сæрвæлтау мæ сонт хъару фæци,- 
Дæ уарзт мæнмæ уыд тадзгæ-баргæ, оххай! 
Нæ хъуьщысты мæн хорзæхтæ уа, кад, 
Æви цыдæртæ ахæмтæ... Фыддзардæй 
Нæ тарстæн æз... Фæндыди мæ, мæ зард, 
Цы уа, гъе уымæй, адæмтæ æмбарой. 
Ныр мæнæ гъе, æппæтæн дæр кæрон 
Æрцыд, æмæ ма чи тыхсы йæ фæндтыл... 
Тæхгæ уæдæ, мæ уаз æфсургъ, нæ бон 
Ыссудздзæн тагъд æрвгæроны кæрæттыл! 
ХÆХХОН ÆХСÆВ 
Мæ зæрдæ мæ нал хæссы рог митæм. Ныр 
Лæппуйау нæ тыхсын мæ зынтыл. 
Ныззар-ма, мæ хæлар, дæ ифтыгъд фæндыр 
Æрдзура хæххон лæджы фынтыл. 
Нæ сæрмæ, æгæрон тыгъд быдырау, арв. 
Ыстъалыты уазал къуым ахсæв 
У фæззæджы риуыл æвæджиау хъарм, 
Гуыбыр лæгау, зæхмæ æртасы. 
Ныззилы нæ алварс дзæгъæлзад æлхуый — 
Рæсуг дымгæ — хæхты фæдисон. 
Ныззар-ма, кæугæйæ цæмæн гуырæм, уый 
Зæгъдзæни нæ зарæг - нæ исбон. 
295 

Æз а зæххы цъарыл нæ зыдтон æнцой. 
Нæ - искæмæн, никæд - мæхицæн 
Нæ ракодтон иу хорзæх... Фæлæ мæ кой 
Кæндзысты йе маст, йе та цинæн. 
Цы ма кæнон уæд? Нæй тыхмийæ дæр — нæй! 
Æрмæст-ма, мæ рæсугъд Ирыстон, 
Фæнды мæн: мæрдтæм дæр куы уаис мæнæй,- 
Дæ хъæбулы уарзтæй сæрыстыр! 
Арты уидæгтсе 
ПОЭТ 
I 
Дæ уд дæ хъуырмæ ссыд, уæд ма 
Кæй февдæлы фæрныг ныхæстæм... 
Поэт дæн æз. Мæлгæйæ уа— 
Нæ фехъусдзынæ ды мæ лæгъстæ! 
Æрдыны фатау у мæ ном,- 
Кæсы йæм къухаууонæй рæстæг, 
Нæ сæмбæлд нысанъш, уæд зон, 
Куыдз дæр нæ ракæсдзæн дæ фæстæ. 
II 
Æз райгуырдтæн. Цы уыди - уымæй 
Зыдтон хæххон лæгау мæ бон. 
Сæумæ-иу растади нæ хуымæй 
Бæзмигъ, ныззарыд комы дон. 
Æрхуым, мæрауæраг бæлæстæ 
Ныккодтой цъиуæмдзæгъд, уæд-иу 
Мæ уды цинæйдзаг хъæлæстæ 
Æзраэдæронæй кодтой зиу. 
Кæм нæй, фæлæ Бæрзонд Къуыдары 
Тынараугæ куы расты Хур, — 
Йæ фезмæлдæй æмæ йæ хъармæй 
Нынкъуысы уазал доны дур,— 
296 

Уæд ма цы амондмæ фæкæсы 
Æнхъæлмæ лæг? Кæм нæй мæнæн 
Мæ райгуырæн къуымы, мæ къæсы 
Фыртау зæрдиагæй цæрæн! 
Фæлæ тæбæгъы дон у цард, 
Кæцырдæм фенкъуыса — дæ хъысмæт, 
Æмæ уæд зон æрцыд сæ рад 
Дæ цины бон æмæ дæ рыстæн. 
III 
Поэтæн афтæ у йæ конд 
Æцæгæй дæр: йæ куыст - цæугæ мæт, 
Фæсвæд ныррухс вæййы йæ бон,- 
Æрцæуы горæты йæ мæлæт! 
Æмæ кæд базыдтон мæ бон 
Æппæтæй дæр: кæны мæ хивæнд 
Ызнаджы хин, падцзахы сонт 
Æмæ цыдæртæ ноджы бирæ; 
Кæд зонын, бахаудтæ цæсты,- 
Дæ лæмæгъ хион дæр нæ бары, 
Фыд ран, фæхæцыны бæсты, 
Уыныс йæ фæсчъылдым æмгарæн; 
Дæ номæй чи уыди нымад, 
Гъе уыцы ницæйаг сылгоймаг 
Бæрзæндты сисдзæни йæ кад, 
Дæуыл та раскъæрдзæни койтæ, 
Уæддæр нæ басæттын, мæ бон, 
Мæ дзырд, æлвæст кардау, æргом у, 
Фæсвæдæй никуы дзырдтон æз 
Æмæ мын уæд мæ хъуыды зонут: 
Æз нæ кæнын мæ хъысмæтæй хъаст, 
Кæд зындоны къæсæрæй 
Фыддæр у мæ цæрæн, 
Уæддæр, 
Æз нæ ивын пайдайыл мæ уарзт, 
Æз, хуыцæуттæ уой, паддзæхтæн 
Никæд нæ кувын 
Мæ сæрæй — 
Æзпоэтдæн!.. 
297 

ПОЭТ ДЗÆХАТЫ ИГОРÆН 
Мæ къух æз ауыгыпон мæ фæндтыл... 
А. Пушкин 
Æз цæрдтæй мæрдтæм дæн æввахсдæр,— 
Тæрккъæвдайау мæ зард фæци. 
Фынау мын баззадысты мастæн: 
Мæ рагсагъæс, мæ уарзт, мæ цин. 
Нынниуы зилгæ дымгæ тары, 
Кæмдæр æхсæвы уыг кæуы. 
Лæгæн йæ амонд дæр цы мары, 
Æви уа йе ’намонд, мæгуыр! 
Фæлæ ис иу тæссаг дунейыл, 
Æмæ дæ раууатмæ тæры: 
Кæй нал дæ фæнды, уый куы зонай,— 
Куы нæ - мæлын, куы нал - цæрын! 
ХÆС 
Мæн бирæ цыдæртæ 
Нæ уадзы фæцæуын мæ цардæй. 
Æппæлдау мæм кастис: 
«Куы бафидин искуы мæ хæс!» — 
Фæцардтæ, уæд ацу, 
Нæртон лæгау, кад æмæ радæй,- 
Лæгау-лæджы ном ма 
Мæрдты дæр ыссарай æххæст. 
Мæ азтæ цы уьздысты: 
Иугонд нымæцæй, гъе асæй — 
Нымаинаг нæу, уыдысты мын 
Иу царды фаг... 
Йæ бæсты сæрвæлтау 
Æцæг ирон алкæдцæр расты: 
Йæ тæппуд хъæбулыл 
Нæ фæкæуы хохаджы мад. 
Бæргæ куыстон æз, 
Æнæном æнгуыдцзау, мæ Ирæн: 
Быцæуæн æвæрдтон 
Фæдисон дзыллæйæн мæ уæхск... 

Æмæ-ма, мæгуырæг, 
Цы зарæгæй кодтон æртхъирæн, 
Гъе уый дæр нæ ралæг, 
Йæ тыхы нæ бацыд æххæст. 
Куы фембылд уа дугъон - 
Фылдæр у уый барæджы аххос: 
Нæ тарстæн, æцæгæй, 
Æз бонæн изæрæй, мæ хур, 
Ныр фæззæджы; къæйыл 
Æфснайын нæ къæмбыртыл салд хос, 
Мæ цъæййаг цæвæгыл 
Фыд тæргайæ нал хæцы дур. 
Уæдцæр-ма фæзæгъын: 
Фæзын-ма иу цъусдуг æвзонгад, 
Нæ хохы рæбынæй 
Тæрккъæвдайы нал хъары дон. 
Æз рафæйлаудзынæн,- 
Гъе уый ма мæ ныфс у, мæ боныл,- 
Тæлфаг дуртæ уырдыгæй, 
Цалынмæ удæгас уон! 
Нæ бонты фæдисы 
Мæ митæй кæмæн кодтон маст, 
Ныббарæнт мын, оххай, 
Бæргæ мæ нæ уыдысты рохы, 
Фæлæ... Нæй дыууæ царды иу лæгæн... 
Ма ракæ хъаст,- 
Цы лæг мыл æууæндыд 
Йæ цæугæ мæсыг 
Æмæ хохау!.. 
* * * 
Лæг цух у амæндтæй зæххыл,— 
Фæндонхорз никуы дæр уыдзæни... 
Цин кæ, мæ хур, æрвон цъæхыл, 
Сæуæхсид растади, йæ фæрцы 
Ды баппар дугъоныл дæ гуыр,— 
Тæхгæ дæ раст нысанмæ уадау, 
Æмæ фæндон уысммæ, мæгуыр, 
Ды гъеуæд рацæрдзынæ адæн. 
299 

Зæххыл цы сагдæртæ нæ цард: 
Пахуымпар, ахуыргонд, поэт уа, 
Кæд раст лæг дæ,- хæрын дын ард,- 
Æмсæрау дын цæргæ у семæ. 
Æмæ-иу бафæраз, хъæц-иу: 
Хъысмæт дæ раууатмæ куы тæра, 
Дæ удыл комдзог макуы цу, 
Йæ зынæй макуы тæрс æмгарæн! 
Фæстаг бон ма, рæсугъд изæр, 
Дæ иппæрд, рох къæсы куы мæлай, 
Уæд-иу хъæлæсыдзаг ныззар — 
Ызнаг дыл ма уæнда кæуын дæр! 
ИУНÆГ ЗÆРОНД ЛÆГ 
Фыдтымыгъ исы хæдзарæн йæ цар, 
Æхгæд рудзгуытæ сонт ризыныл фесты. 
Йæ цырагъ судзы. Уат æфснайд у, хъарм. 
У хъазы хъуынæй конд, мæ хур, йæ лыстæн. 
Нæ, ницæуыл тыхсы: æппæт дæр фаг,- 
Йæ фарсмæ хъомвос рагон цæхх ысдæры. 
Ыскъæт ныссабыр. Бур галы æвзаг 
Хъæбæр цæххыл, фæндыры цагъдау, зæлы. 
Мыййаг, æнхъæлмæ никæмæ кæсы: 
Фæлыгъдысты йын хионæй, æрвадæй. 
Бынылзадау йæ фыдæлты къæсæр 
Уый хъахъхъæны йæ маст æмæ йæ кадæн... 
Бæргæ ыссарид зæрæдты хæдзар,- 
Йæ карæнтимæ дзурын у æхцондæр,- 
Нæ дæтты намыс хохаг лæгæн бар, 
Кæм райгуырай, уым у мæлын æнцондæр! 
Æниу зæронд йæ азтæй кæны лæг, 
Æндæр куы уой дæ ныфс æмæ дæ хъуыды — 
Лæппулæг ма кæмæ кæна хæлæг,— 
Уæд рухс дунейæ ахицæн кæй фæнды?! 

Уадз уара мит, фыдтымыгъты фæстæ 
Цæрдхъом вæййы, рæдау æфсинау, уалдзæг. 
Нæ зилы цырагъ: ацы рох къæсæр, 
Цы нæ вæййы, уæд та ыссардта уазæг!.. 
ТУЛДЗ БÆЛАС 
Ысбæгънæг хъæд. Æдзард сыфтæртыл 
Сæу æртæх гагайæ кæлы: 
Куырмау йæ гом хихты æхсæнты 
Æнкъард дымгæ сыф-сыф кæны. 
Ыстыхсти уазал æмæ тасæй 
Зæронд тулдз. Нал лæууы зæнгыл, 
Уæдцæр æм алчидæр æлвасы 
Йæ рог цæнггæ сырдæй, лæгæй. 
Æрбынат кодта мæнæ хъæддзау 
Йæ дæлбазыр. Нырттывта арт, 
Æмæ зыд мæлдзьщжытæ бардзæй 
Ныггуылф кодтой, сæ дæндаг - арц. 
Сæ уæле пухкъæдзил æхсæрæг — 
Фæрныг йæ хуыккомы цæры; 
Æркув-æркув кæны йæ сæрæй 
Нæ тулдзыл халон дæр, мæгуыр! 
Изæр йæ дæлфадæй нынкъуысы, 
Куы йыл æртухы мигъ йæ кæрц, 
Æмæ уæд хус сыфтæртыл хъуысы 
Уæззау йæ цæссыггы къæрцц-къæрцц. 
* * * 
Æрцæудзæн тагъд мæ цинвæндагæн, зонын, 
Йæ кæрон,— цард мæнг у, фæлæ уæддæр 
У йемыдзаг рæсугъд хъуыды, фæндтæй 
Мæ уд, адзалæн дугъонау нæ комы. 
Мæ цард цы уыд? - фæдисы хъæр, зындон. 
Æви фæлитой амондæн — æмдзæрин, 
Нæ мæ хъæуы мæрдтыбæсты сызгъæрин, 
Ныррухс-иу мын кæ, сфæлдисæг, мæ бон, 
301 

Нырмамæн бирæ-бирæ йс хъуь^дцæгйв, 
Хæссынц æрхæндæг, цинтæ æви тас, 
Нæрæмон зæрдæ уыдоныл фæлæууы... 
Нæй рæстæгæн фæивгъуыйæн йæ фæткæй: 
Æнæмæлæт, кæд мæ æмбарут раст, 
Мæн сусæны цырен артау нæ хъæуы. 
ПЫЛЫ ЦÆССЫГТÆ 
Цирчы пылыл зæфцы фыдсей 
сирвæзтарт... 
Газетæй 
Нынныгъуылы къуымы æргъæвстау, 
Ныззоныг йæ уæраджы хъултыл... 
Пыл судзы... Йæ уды тыхстæй ма 
Рæдувы йæ ахæсты къултæ. 
Æххуысгæнæг никæй нæ уыны. 
Нырризынц йæ гуыр уа, йæ зæнгтæ. 
Йæ фидар фæсонтыл фæзынынц, 
Фæдисæттау, арты æвзæггæ. 
Ныссаста æфсæнæхгæд дуæртгæ, 
Æддæмæ ма рахызт... Ысразы 
Мæлæты тæрхоныл. Уæд уæртæ 
Йæ хицау дæр иу афон разынд. 
Ныккасти йæм сонт пыл æдзынæг, 
Тæргай сывæллонау, йæ рысты, 
Тымбыл къухы стæвдæн цæссыггæ 
Нызгъæлдысты, ризгæ, йæ рустыл: 
— Мæ тæригъæд дæ уа, фæхастой 
Мæн джунглийы хъæдæй æхсныфау: 
Мæ фæд дæр нæма зынд мæ фæстæ, 
Нæ бафсæстæн мады æхсырæй. 
Мæ мад дæр ды уыдтæ, мæ фыд дæр, 
Мæхийау — æнæхицау, иунæг. 
Гъе уымæн нæ кодтон дæ дзырдмæ 
Æз диссаг æвдисынмæ зивæг. 

Нæ дæ хъуыди никæд, мæ боныл, 
Мæ курдиат, мæ арæхстыл дзурын,— 
Ныр мæнæ ам, бæсты кæроныл, 
Сæ азар мæн судзы... 
ИНГÆНЫ УÆЛХЪУС 
Лрын дзы артист Хуырымты 
Уырызмæджы рухс ном 
Тъыфыл мит уары. Д’ алфамбылай - хъарм, 
Дзæгъæл маргъ ма кæмдæр ныууасы дардæй. 
- Ау, уый дæ цæст куыд бауарзта, хæлар, 
Куыд ацыдтæ, æнæ мæн фенгæ, цардæй?! 
Кæнынц дын ахæм уайдзæфгæ, бæгуы, 
Дæ хæлæртгæн сæ фылдæртæ, сæ рысты, 
Фæлæ ма ныр цы хъом ысты, мæгуыр,- 
Ныффæсус хурх, хъæр сау мæрмæ нæ хъуысы! 
Кæуыл нæ цæуы комдзогæй хъысмæт, 
Фæлæ мæлæт дæр хуыздæрты ныгæны, 
Æмæ зæххыл Аслæнбег нал и, уæд 
Будзийыл дæр хуыздæры бон нæ кæны. 
Хæрзбон уæдæ! Æз а сабыр æхсæв 
Нæ зæгъын рухс - нæ мæ уырны мæ зынад: 
Кæдмæ цæрой - дæ хæлæртты æхсæн 
Куысты уой, фынгыл — у цæттæ дæ бынат. 
СÆУМÆЙÆ 
Зарæг 
Нырттивы ног æрвæрдыны къæлæт: 
- Гъе, гъей,— ныззары ком 
Йæ минмырон хъæлæстæй. 
Мæнæн дæр ма-иу бахай кæ, хъысмæт, 
Фылдæр — дæ сау зынæй, 
Чысыл — дæ хæрзтæй! 
Æниу, кæм у уæлион цард - дæ мæт, 
Зылын уай, раст,- 
Дæуыл баст у нæ рæстæг. 

Мæнæн дæр ма-иу бахай кæ, хъысмæт, 
Чысыл - дæ хивæндæй, фылдæр - 
Дæ рыстæй! 
Æгæрон арвæй афардæг и хур,— 
Æмæ та ногæй ракурын мæ мæстæй: 
Цæмæйдæрты æз дæр лæг дæн, мæ хур, 
Хъысмæт, 
Æмæ мын бахай кæ 
Дæ хæрзтæй! 
Ды алкæмæн йæ къухы дæ, хъысмæт, 
Мæ хуызæттыл цæуы дæ бон, 
Мæ боныл! 
Уа - абон, сом, дæ зындон у - 
Мæлæт... 
Фæлæ йæ зæрдæ, байрагау, нæ комы! 
Фæзæгъын æз: 
Цы та уа, уый та уæд! - 
Æмæ дын у æнæсайгæ мæ лæгъстæ: 
Фæрныгау-иу мын бахай кæ, хъысмæт, 
Фылдæр дæ сау зынæй, 
Чысыл - дæ хæрзтæй. 
КАР 
Мæ царды фынгыл расидтысты фарны рæгъ,— 
Йæ тæмæны ис хурхæтæн, бæгуы... 
Мæн та ма кæд йæ фæстæ сайы саргъы бæх,— 
Мæ амæттаг у уаз дугъы ысгуы! 
Цымæ кæй сайын: бæхы йе мæхи? 
Мæ цæстыты æрфæлмæн ис кæддæры зынг,- 
Кæрддзæмы хъармыл бацайдагъ мæ кард, 
Уæддæр ма мын фыдызнæггæ бæрæг ысты,- 
Нæ сыл цæуы æнцой-æнцадæй цард! 
Кæй ма сайын: ызнаджы йе мæхи? 
Мæ сау бецыккыл урс-урсид мит афæлдæхт,— 
Йæ къæбæлдзыг хъуын иууылдæр ысраст, 
Уæддæр кæны йæ уарзты ныхас хъал зæрдæ 
ч Рæсугъд чызгæн, къæйных лæппуйау раст... 
Цымæ кæй сайын: уый æви мæхи? 
304 

О нæ, сæттын! Æндæр ма мын цы мадзал ис, 
Фæлæ ма дæн фыдцæр зынтæм цæттæ: 
Поэзийы æвзонг хъуамæ уон м’ адзалмæ 
Зындоны мæ куы дара дуг, уæдцæр... 
Ам сайæн нæй — нæ искæй, нæ мæхи! 
ЧЫНДЗДЗОН ЧЫЗДЖЫ 
ИНГÆНЫ УÆЛХЪУС 
Дæ мад кæуы. Фыд цæстысыг æмбæхсы. 
Мит дзода у, æвзистæхгæд, фынæй... 
Тагъд - рагуалдзæг. Дæ ингæны къæсæрыл 
Ныффæйлаудзæни дидинджыты зæй. 
Ды та фæдæ. Нæ базыдтай ды ницы 
Нæ - цардæн, нæ - мæлæтæн æмæ ныр 
Дæ табæтимæ рухс дуне фæхицæн; 
Куыд цыбыр уыд дæ царды цин, мæгуыр! 
Мæрддзыгой æрбасхойынц кæрæдзи: 
Кæй уарзтай, уый ныууынæргъы хъæрæй... 
Бæргæ йæ зоны алчидæр, фæлæ дзы 
Йæ уды рисæн хосгæнджытæ нæй. 
Ныррæсуг бон. Æвдæлон хур нæ ары 
Бынат йæхицæн, раст цыма кæуы: 
Цы рухс дæ байста, уый рæдауæй хъары 
Æмæ йæ тауы ингæны къæйыл... 
ЗÆРДÆМÆ 
Мæ сабийы бонтæй мæ бафтыдтой тохыл... 
Дæ хивæнд нæ фæуы куыройы фыдтау. 
Ныссадзин дæ хъама æнцойады охыл, 
Фæлæ мын дæ рæдау мæ хъару сæтты. 
Кæсагæн йæ цæрæн, йæ удыхос дон у,- 
Йæ хурхысæр бады фыдбоны æртах,— 
Гъе уыйау нæ уагътай ды къахайсын зонды, 
Ныр цу, æмæ гомгæрццæй бæрзæндты тæх. 
305 

Нымады - ыстæммæ. Кæй хъæуыс? Дæ номыл 
Æгуыдзæгæй тоны мæн чидæр — быдзæу. 
Рæстдзинады дугъон цæххæй дæр нæ комы, - 
Йæ ферттывд-фæзындмæ æнхъæлмæгæс лæуу. 
Фод афтæ: дымгæйау фæйлауæд æргом дзырд! - 
Фыры сыйы-иу мæ ныздыхтай, уæдцæр 
Мæ удыл дæ фæрцы нæ рацыдтæн комдзог, 
Ныры онг - æнæлаз мæ сыгъдæг фæндтæ... 
КЪОСТАМÆ 
Куы бафидин искуы мæ хæс... 
Къоста 
Дæ хæс ды бафыстай, бæргæ, 
Нæртон лæгау, Къоста! 
Дæ ном æрвгæрæттыл нæры 
Дæ тугæрхæм фыстæй. 
Хæхбæстæ, урс уады къуыззитт 
Бæсты сæфт у, фыдад,- 
Мæгуыр лæджы къæсы-иу мит 
Дæ комы тæфæй тад! 
Дæ хæс ды бафыстай, бæргæ, 
Фæлæ, мæхи Къоста, 
Цæмæн фæцыдтæ ды мæрдтæм 
Фыднизæй саст, рыстæй? 
Æви дын гъæйтты кад нæ уыд 
Ирон лæджы цæсты? 
Падцзахы саг поэт нæ хъуыд: 
Рæстæвзар у, мæсты! 
Нæ цæуы зарæджы фæрцы 
Хæрзамондыл дæ бар. 
Æмæ та хохаджы кæрцы 
Сыбыры къæс ыссар. 
Кæмдæр дæ сидзæргæс кæуы, 
Нæ айсæфти йæ хъыг,— 
Фыдохау зæрдæйыл цæуы 
Йæ судзгæ цæстысыг. 

Дæхæсдыбафыстай, бæгуы, 
Нæрæмонау, Къоста!.. 
Дæ разы мыл цы хæс и, уый 
Цæмæй фидон æз та?! 
ÆВЗОНГАД МЫСГÆЙÆ 
«Æрцæуы æмæ ацæуы æвзонгад, 
Хъæздыгдзинад нæ сæфы...» - раст у! 
Фæлæ кæй хъæуы, уадсур бонтæ 
Куы цæуой алы сахат мастыл?.. 
Фæндиаг зарæджы рæу зæлтæ 
Куы нал кæной дæ уды хъыдзы; 
Куы кæнай абон-сом æмвæндтæ 
Мæлæтимæ: дæ амонд — мысын. 
Хæхбæсты рухсаив изæрты, 
Куы ныззары йæ зарæг бон, 
Куы ныййазæлы фæндыр кæрты - 
Фæци æхцон куыстыты бон, 
Уæд-иу дæ саулохагыл баппар 
Нывæфтъщ саргъ, æмæ - тæхгæ: 
Æнхъæлмæ дæм кæсдзысты саппъш 
Дæ хæлæртты ызнæт бæхтæ. 
Æмæ йæ фæстаг къæхтыл фесты 
Æнæрцæф дугъон, у цæттæ, 
Цæмæй мырмыргæнгæйæ феста 
Тæхгæ маргъ уарзоны цæстмæ. 
Хъæздыгдзинад æмæ æвзонгад 
Нæ фидауынц,— гъе уый у раст: 
Кæнæ сæ иу, кæнæ та се ’ннæ,- 
Нæ сæ фæкæны ничи хъаст!.. 
Мæн та нæ цыбыр царды зиуы 
Гæвзыкк-мæгуырæй дæр фæнды, 
Цæмæй ма абуха мæ риуы 
Рæузонд æвзонгады хъуыды. 

ФЫДЫ РÆСТДЗИНАД 
Хъæбул, нæ дын кæнын ныхæстæ 
Мæхи ысраст кæныны охыл: 
Хъысмæт мæн бафтыдта æлгъыстау, 
Тызмæг, æнæхайыры тохыл. 
Æмæ-иу аззадтæ ды фæсвæд 
Мæ хъуыдытæй... Цыдысты бонтæ,— 
Фыдбылыз-иу цыди мæ фæд-фæд,— 
Зæры бонмæ фæцардтæн сонтау. 
Мæ тох рæстдзинады сæрвæлтау 
Мæ чысыл хурæй баскъуыд уаз дæр! — 
Нæ царды сусæггаг æрфæнты 
Нæ вæййы уыцы зынæй карздæр. 
Нæ цард нæу аив быд ныхæстæй,- 
Кæд дæм уый искæд бон æрхъара, 
Дæ туджы кæд фæуа мæ хъæстæ, 
Уæд базондзынæ мæн æмбарын. 
Зыдтон æз алкæмæн дæр барын: 
Мæлдзыджы номæн кодтон табу, 
Фæлæ рæсугъд сæгуыты марынц, 
Уæд та-иу растади мæ раст уд 
Тызмæг лæджы ныхмæ,- йæхицæй 
Хуыцау æнхъæл чи у, æцæг та 
Сæрæй къæхты бынмæ у ницы, 
Уæддæр æрæхгæны дæ фæндаг 
Бæрзонд, рæсугъд сæнтты æфцæгмæ,- 
Гъе уый та у, мæ хур,— поэзи, 
Цы ’взагыл дзуры лæг æцæгтæ, 
Сæргуыбыр — паддзæхтæ йæ разы, 
Стæй фарны адæмтæ... Кæй бон у 
Зæрдæйы къæсæй лидзын дардмæ! — 
Æмæ мын, чи зоны, йæ номыл 
Ды дæр мæ рæстдзинад ныббарай! 

СФÆЛДЫСТАДЫ УЫСМ 
Мæ сисы бырынкъ гæххæтгыл быры, 
Кæддæрау мын хъыцъыйы дæттæ дары: 
Мæн а зæххыл цы ног хæрзтæ уырны, 
Мæлдзыджы тыхст мæм гъе уæд, гъе, æрхъары... 
Æз падцзах дæн... Æппæт дуне кæсы, 
Кæд феккуырсдзæн мæ къухы бынæй зарæг, 
Æмæ уæд царды сау зынтæй тæрсын 
Цы лæг зоны,- хъысмæты зын фыдцард у! 
О, уый æз дæн - хъæбатырты фæтæг, 
Поэттæ та лæууынц мæ разы зоныг 
Æгасæй, мардæй... Разынæд ма лæг 
Æнæрвæссонтæ чи кæна мæ номыл! 
Фæци мæ куыст, уæд хъæлдзæг дæн æцæг, 
Цы сау азар мæм баулæфа хъуамæ?! 
Æрмæст тæрсын: куы та кæнон хæлæг 
Кæмæдæр... Ау, 
Цы мæ зæгъдзысты адæм?!. 
Есенинæй 
Хорзæй баззай, цæй, мæ хæлар, хорзæй, 
Ды мæ риуæй ахауай — мæнг у! 
Ады бон,- нæ хицæны рад,- зон æй, 
Фидæны сæмбæлдыл дзурæг у! 
Хорзæй баззай, ма-иу хъыг кæ, рогæй 
Бауром дæ зæрдæйы кæуын: 
Ницы ис нæ амæлыны ногæй,- 
Ног кæм у фæцæрын дæр, бæгуы? 
МАРДЫ УÆЛХЪУС 
Хæныкъаты Ростиславæн 
Дæ номæй ничи уыдзæн буц 
Цæстмæ дыл, чи зоны, фæкæуой: 
- Фæхъуыди иу ирон лæппу, 
Дзæбæх уыди, мæгуыр, цы кæнæм! 
309 

Æмæ цæмæй нæ зыдтой дæу: 
Хæрзуаг, хæрзæгъдауæй, рæдауæй, 
Фæлæ дын чи кæны æгъдау: 
Æппæт æрцæугæ у йæ рады! 
Ды нал дæ æмæ нал и цард 
Дæ рох къæсы. Дæ иунæг мадæн 
Кæны рæдзæ-мæдзæ йæ арт, 
Нæй й’ алвæрсты æрæнцой уадæн. 
Уæдæ кæмæн кодтай нывонд 
Дæ сыгъдæг уд? Нæ хъуыди никæй, 
Цыма лæгау лæгæн нывгонд 
Æрмæстдæр у — хæца фæринкæй. 
Ныббар мæрдтыбæсты, хæлар, 
Мæнæн дæр, чи зоны, нæ уыди 
Къæрцхъус мæ рæстдзинады кар 
Æмæ дыл феввæрсон мæ хъуьвды. 
Æз зонын иу: æхсæв уа, бон, 
Фæндагыл уон, æви мæ къæсы, 
Кæрдзын æмæ цæххæй дæ ном 
Æз ардзынæн, кæд сыл æрвæссай?! 
СОНЕТ КАДЫ ТЫХХÆЙ 
Дæ кад æрхауд — фæстæмæ йæ нæй сисæн... 
Фьвдызнæггæн сæ фæндиаг фæдæ. 
Цы ма давой дæ сагъæстæ, дæ фæндтæ,— 
Дæ хиуæттæм дæр нал хъары дæ риссаг?! 
Ды раст лæг дæ, фæлæ-иу хæц дæ дзыхыл, 
Бæллиццаг ма цы лæгæн у дæ фенд... 
Фæстæмæ ма йæ раздахы поэт, 
Цыфæнды йæ куы сывдылдæуа цъыфы, 
Фæлæ гъе уый дæр а царды фæстæ... 
Æмæ та ногæй феккуырсы уæддæр, 
Фæстаг улæфтмæ иунæг хъуьвддаг зоны: 
Хуыцауæн дæр-иу ма бакæ лæгъстæ, 
Дæ хурхмæ дын куы ныддарой кæрдтæ, 
Пахуымпарау сæрыстыр у дæ номæй! 
310 

МÆХОМÆ 
Цæуыл у дсе катпай... 
Мæ хо Ксенияйы ныхæстæй 
Кæдцæры хъару мауал дом мæнæй, 
Мæ рæсугъд хо! Цъæх айнæг дæр нырризы. 
Ныффæллад дæн... Кæмæй æмæ цæмæй — 
Нæ зонын, фæлæ рог уæныг нæ хизы 
Фæсхуым цъæх кæрдæгыл... Æмæ фæнда 
Æви нæ фæнда мæн, гъе уæддæр 
Фыдох æмæ фыдрыныл у мæ фæндаг, 
Æмæ йæм хъуамæ макуы уон æдзæттæ; 
Уый нæй — нæ дæ къæбысмæ дæр нымады, 
Æмæ кæмæ фæцæудзынæ хъæстмæ? 
Æхсины лæг йæхи нæ мары кадыл, 
Уæййаг — йæ ном, йæ райгуырæн бæстæ. 
Æз та - поэт. Мæн у зæгъæг мын нæй, 
Фыдгæнæгау, фæлæ хъæцын мæ зыныл: 
Зæгъæм, Къоста æрыздæхти мæрдтæй, 
Уæд ма йæм æз цы цæсгомæй кæсдзынæн! 
Æниу Хазби æмæ къуыдайраг Бега, 
Цы охыл хъуамæ рахоной мæн лæг, 
Сæ фæдон кæд пайда агургæ фегад,- 
Бæрзонд фыдæлтæм нал кæны хæлæг?!. 
Хатыр, мæ хо! Æнамондæй уа, низæй 
Тæрсыс мæнæн... Фæлæ цы сты лæгæн? 
Адзалы онг мæ чысыл Иры ристæ 
Нæ барын æз - цæргæ уа йе мæлгæ! 
АЛЬБАТРОС 
Шарль Бодлерæй 
Хаттай иугъæдон цардæй ыстыхсынц матростæ, 
Æмæ гъе уæд сæ хъазыны рæстæг фæкъæртт: 
Ахсынц денджызы мæргътæ - ыстыр альбатросты, 
Балцы чи тæхы семæ фыдтымыгъты дæр. 
311 

Науы астæрдыл сæмбæлд гуымиры ысхуыстæй, 
Кæс, æрвон тыгъды падцзах хынджылæггаг сси... 
Æмæ ласы, бæлæгъы фыййæгтау, йæ фæстæ 
Ныр йæ урс-урсид базыртæ... Амонд кæм ис? 
Уыд, ыстæ-ма, фыдрæсугъд æрвон цъæхы бæстыл, 
Ныр - æнæбон, æдзæллаг, уæнгуагъдæй лæууы. 
Чи йын уадзы йæ хъуырмæ тамакойы фæздæг, 
Чи йæ фæстæ ысчипп-ысчипгæнгæ цæуы. 
Афтæ, хивæнд поэт, уад, æрвнæрыны астæу 
Ды уæнгрогæй тæхыс, дæумæ баххæссæн нæй, 
Фæлæ зæххыл цæуын, сау фыдæх æмæ мастыл, 
Дæу дæ хъандзал базыртæ нæ уадзынц сæрæй. 
ЗОНДАМОНÆН ИУ НЫВГÆНÆГÆН 
Цымæ кæдмæ цæрынмæ хъавы лæг, 
Кæд нæу йæ амондыл æввæрсаг? - 
Зынвадаты йыл сагъуыйы æдзæллаг, 
Æмæ хуыздæрмæ нал кæны хæлæг. 
Йæ нысаны бæрзонд рындзмæ йæ къах, 
Уæд нал хæссы: цы сагдæртæн нæ бантыст!.. 
Уæд æй æфсæнттæ агурыны саугуыст 
Кæны æгады сабыр къæсмæ тагъд. 
Нæу цард тæссаг... Тæссагдæр у йæхæдæг, 
Цы лæг ын никæд бамбæрста йæ ад, - 
Фырадæргæй йæм нал цæуы æввæхсты. 
У курдиат - зындзырд... Нæ кæны уый тæрхæттæ, - 
Мæгуырæй дæр йæ фарсмæ ис йæ кад: 
Нæ йæм баххæст,- мæрдтæм цæуы йæ фæстæ! 
312 

ÆНКЪАРД БОН 
Лыстæг, æгъуыз къæвда æнæрынцойæ уары. 
Æгуыппæгтархъæдыл цыма ысхæцыд арт: 
Йæ арф рæбынтæй мигъы фæздæг хъары, 
Ныггуыппæввонг лæууы æдзæмæй цард. 
Æрмæст-ма денджыз рохуаты ныккæрзы: 
Цæуæг æм нал ис, федзæрæг йæ къæс... 
Мылазон сау мигъ дымгæйæ нæ тæрсы, 
Нæ йæ æндавы уылæнты хъæрахст, 
Æмæ нырхæндæг бон... Ныссабыр бæстæ... 
Йæ гаччы абадт улæфæн хæдзар: 
Æрвит-иу мысгæ хабæрттæй дæ рæстæг, 
Кæд нæу дæ удыл аудын дæ бар. 
Æз та кæнын 
Нæ цыбыр царды койтæ, 
Нæ йыл цæуы ныры онг дæр мæ бар?! 
Мæ кулдуар чидæр сайы-майты хойы: 
— О, мидæмæ, 
Ызнаг дæ гъе хæлар!.. 
ÆМБИСÆХСÆВ 
Æдзæм, йæ мидзæрды, дзырдта поэт 
Йæ хъысмæтыл. Цынæтæ вæййы царды: 
Бæргæ уыдис бæрæгбонау мæ фенд 
Мæ адæмæн, - ныр удæгасæй мард дæн! 
Бæстонхорз нæй зæххыл æмæ нæ уыд... 
Сæ былыцъæртгæ хордтой уымæ адæм,— 
Йæ сæрвæлтау цы нæ сагдæр фæхъуыд, 
Мæнæн нæ кодта цард æнæ уый адæн, 
Æмæ нæ састæн: дурмæ дæр куы ис 
Æнцойдзинад, куы нæ хъыгдары никæй! 
Фæлæ мæ рох уыд: гъæйтт, зæгъгæ, фæдис,— 
Хæцæнгарз у, мæгуыр лæгæн та - ингæн. 
Хатыр уæдæ, æппæт хъуыдыхъом лæг! 
Нæ мæ фæнды дæ исбонæй, дæ зондæй 
Уа хайджын Ир, æмæ кæна хæлæг 
Æнцад-æнцой, хъуыдыгонд цæрæнбонтæм! 
313 

ЗÆРЫ БОН 
Æнахуыр уазал зонд фæцайдагъ и мæ удыл,- 
Уый кары нысан у, гъе афтæ у нæ цард? 
Тызмæг цæстæй кæсын,— цы-иу мæм касти худæг, 
Æрхæндæджы хос у - цы мыл æфтыдта зард. 
Кæс-ма: нæ алварс хъæд сырх дидинæг æфтауы, 
Фæйлауы денджызау, дзагъырдзæстæй кæсы. 
Фæндаджы хъæбæрыл лыстæг æртæхтæ хауы, 
Фæлмæн рыджы тæф мæм æхсызгонау кæсы. 
Ныллæууыд хурхæтæн - мæ цæугæ царды карæн, 
Кæны дзæгæрæг уд, æмæ йæм нæй ысдзырд: 
Цы фæци уыцы ныфс, кæнæ гъе уыцы хъару, 
Мæ нысанмæ цæугæ, мæн чи кодта æвзыгъд?! 
Кæй фæрцы-иу мæм каст зындоны дæр мæ цæрæн 
Хæрзаив, пшуанау,- хуымæтæджы мæ рис; 
Кæй фæрцы баззадтæн æгуыдзæгæй, æвзæрæй: 
Æнæхай - амондæй, мæ хус къæбæр - къæрис! 
Фæлæ мæ иу хъуыдцаг уæддæр нæ баззад рохы: 
Мæлæт æцæгæй кæд у иу хуызы рæсугъд,- 
Дæ нысанмæ цæугæ, æрдынæлвæстæй тохы, 
Дæ мидбылхудгæйæ, куыд басудза дæ уд! 
ФЫСДЖЫТЫ ÆМБЫРДЫ 
Хъыг нæ дарыс, поэт... 
Кæйдæр ныхæстæй 
О, æз хъыг дарын. Раст ныхас 
Уæ цуры иу мисхал нæ мары: 
Фыдлæгыл нал æфтауы тас, 
Цъæх арт рæдауы бын æндзары. 
Сæрыстыр,— айвазут уæ ком: 
- Æрвитæм космосмæ дæр наутæ! 
Фæлæ уыл адæймаджы ном 
Нæ фидауы къæсæрæй дуармæ. 

Кæйдæр ныфсæй, кæйдæр цытæй, 
Фыры хъултау, уæ разы — цинтæ. 
Уæ ницæйагыл ма цытæ, 
Цы æвзагыл ысдзура фидæн?! 
Æз та зæгъын: æрцыд нæ сæфт, 
Куы нал уа хорз, фыдæхæн арæн,- 
Куы суой поэттæ дæр æххæст 
Цæстфæливæг æмæ лæгмартæ! 
ЦÆЛГÆНÆНЫ 
ФÆНДЫРДЗÆГЪДЦЖЫТÆН 
Как всякий тот, кого торопит горе... 
Данте 
Мæгуыр чи у - нырма æнамонд нæу, 
Фæлæ йæ уавæр раууатмæ фæтæры... 
Уый хорз зоны: йæ рæстæджы фæрнæй 
Нымады у æгад æмæ æвзæрыл. 
Ныррыхы уæд йæ талф-тулфыты цард, 
Кæнынц æй тагъд цыбыр азтæ уой, бонтæ. 
Къух ауигъы, кæмæй-иу хордта ард, 
Цæуыл хаста йæ мæгуыр уд нывондæн. 
Йæ къæсыл абадт иу афоны зæд: 
Цæуыл тыхстæ - дывæрæй ис дæ разы, 
Фæлæ... Кæс-ма, ды цардæй дæ фæсвæд, 
Дæ сираг бæхыл иу æгуыдзæг хъазы, 
Ды та — уæнгсаст, æвзонгæй дæ зæронд, 
Фæллад зæрдæ фæрныг цардæй нæ райы. 
Ныйивтай ды дæ курдиат, дæ зонд 
Æмæ дæ хъару ницæйаг пайдайыл. 
Рæстудыл ничи батыхсдзæни, зон, 
Нæ дын кæндзысты къухæмдзæгъд хъайтарау. 
Æфсæрмæй ма дын, чи зоны, зæгъой: 
— Æз дæ æмбæрын! 

ДЗÆБИДЫР 
Къостайæ 
Æдæрсгæ, сæрыстырæй митæвдылд фахсыл 
Зырнæйзылд дзæбидыр уæнгрогæй лæууы. 
Æсхæцыд ыл халас... Уæд судзы æгасæй 
Налхъуытау сæууон хуры тынтæм йæ хъуын. 
Йæ сæрмæ, паддзахау зæрин налмас худы 
Нырттивы æрвон рухсмæ Саты хох — уаз; 
Дæлдæр та лæгъз айнæгыл хъал дон фæцуды, 
Рæумигъы фæздæджы ныгъуылы Кавказ. 
Нæ арф кæмтгы кæрдæг фæцыди мæстæгæй, 
Хъуыдыдзасгæй сонт сычъи дардмæ нымдзаст... 
Кæсы мæм, æрдхæрæны нывмæ кæсгæйæ 
Фыццаг хатт æрæмбæрстон хъыг æмæ уарзт. 
Уарзты усезсегыл 
СЫЛГОЙМАГÆН 
Рæуæг митæй ыскъæбæлдзыг и хъæд, 
Цыма йæ ныв ысчындæуыди авгыл. 
Цæуыс мæнæй,- цы уа, гъе уый та уæд! 
Фæндонхæрзтæм куынæуал бæллын рагæй. 
Æгъатыр у, мæ кæдцæры зынаргъ, 
Нæ цард - æвæрæз - дам-думтæй, æвзæртæй: 
Хæлар удтæй куы базонгæ стæм мах, 
Цæмæн кæнæм уæд хицæн та ызнæгтæй? 
Хъыг у мæнæн... Сылгоймаджы хæрам 
Цы лæг кæны — бынсæфт у уый, æдылы... 
Фæнды ма мæн, дæ цымхуыз былты хъарм 
Куы андзæвид мæ уадултыл, мæ былтыл! — 
Нæ дæтты бар фыдæлты карз æгъдау... 
Уый не ’хсæн ис, æмæ цы давынц пъатæ? 
Фыдæй фыртмæ йæм макуы æрхæсс фау,— 
Уый карздæр у, хуыцæуттæй уа, мæлæтæй. 
316 

Уæдæ, хæрзбон! Кæмфæнды дæр куы уай, 
Нæ дæ ныууадздзæн иунæгæй мæ хъуыды: 
Дæ фынгыл-иу ын ма бамбæхс йæ хай, 
Кæй уарзтай, уымæн — хорз уыд, йе æдылы! 
УАЛДЗЫГОН РАЙСОМ 
Ныййазæлыд уалдзæг. Бæрзонд рæгъты урс мит 
Сыбыры хай бакодта дымгæ. 
Кæс, хосдонæй ратахт, ныууагъта йæ «мит-мит» 
Сырддонцъиу тæмæн хуры зынгмæ. 
Цъæх-цъæхид кæрдæгыл сæнтурс уæрыччытæн 
Хъылдымæй хъазт бацайдагъ - марадз... 
Хуымы гал ысдæры йæ хиды фынчытæ: 
Кæронмæ фæлдæхт у йæ ауæдз. 
Ныр уарзты рæстæг у: сæ бырынчъы фæттæй 
Дзывылдæрттæ арынц кæрæдзи. 
Æз ма уæд цы зæгъон? Мæн ацы дзæнæтæй 
Гъе уый бæрц амонд дæр нæ фæци. 
Бæргæ ма æрфасын мæ къæбæлдзыг бецыкк,— 
Йæ халас мын хурмæ нæ тайы... 
Æз тагъд кодтон цард, уый нæ лæууыди ме ’нцой, 
Ныры онг мæ фæндагмæ сайы. 
Æнæхин, æнæдих уарзт,— уый кæны, зонын, 
Цæргæ-цæрæнботы дæр не ’мдзу, 
Йæ фæрцы ныууæй кодтай иу боны номыл 
Дæу чи уарзта, уыдоны, зондцух! 
Æмæ ма цы давы дæ зынад, фæсмонтæ, 
Кæй хъæуынц дæ бирæ ныхæстæ?- 
Дæ раздæр бæллицты, дæ цыбыркъух бонты 
Йæ фæдджимæ ассывта рæстæг. 
Фæлæ та... У уалдзæг. Уæрæхгом — мæ рудзынг, 
Кæны мын сæууон дымгæ пъатæ... 
Æз кæй уарзтон, уыцы сылгоймæгтæн — 
Бузныг, 
Мæн чи уарзта, уый разы — 
Хатыр! 
/ 
317 

НОГ АЗЫ ФЫНТÆЙ:: 
Уæд зымæг хъарм уыд, уæлдæф - цъæх, 
Фæдисоны цыдæй уæ кæрты 
Фæмидæг урс барæг. Йæ бæх 
Æууылдта идоны къæбæлтæ. 
Хæдзаронтæ!.. Мыр-мыр кæны, 
Йæ раззæгтæ ныххойы байраг, 
Фæлмæн цырагъы рухс кæлы — 
Уæ рудзынгæй мыдадзау хъары. 
Фæлæ ам цъиуызмæлæг нæй. 
- Хæдзаронтæ! - фæлвары барæг,- 
Цæуæнт уыл ног азтæ фæрнæй, 
Фæрныг къæсæй фæйлауæд зарæг! 
Æмæ уæд хатæны къуымæй 
Фæзынди урсбоцъо зæронд лæг: 
— Кæмæ бæллыдтæ, уый ам нæй, 
Дæ цыд нæ фæрæстмæ, зæххон лæг! 
Кæдмæ дæ нысаны рындзмæ 
Тырныдтай ды,- дæ куыстæй райгонд, - 
Фæцыдис уый, мæ хур, чындзы, 
Æндæр дын ахаста дæ амонд. 
Æмæ ныммарой кодта бæх, 
Йæ рустыл ма фæхæцыд барæг,— 
Цыма йæ аныхъуырдта зæхх, 
Æрбайсæфти æхсæвы тары. 
* * * 
Дæ зæрдæ мæм ма ’хсайæд макуы, 
Æз уый бæрц хæтæнхуаг нæ дæн, 
Æмæ ма дæ рох кæрты кауыл 
Æрæнцайæн ма уа мæнæн. 
Дæ зæрдæ мæм ма ’хсайæд, уæу-уæй, 
Æз уый бæрц æгуыдзæг нæ дæн, 
Æмæ мын зынвадаты ма уа 
Лæгау-лæг æрдхæрдтæ мæнæн. 

Дæ зæрдæ мæм ма ’хсайæд, зон æй, 
Æз уый бæрц тæппуд дæр нæ дæн, 
Æмæ мын мæ царды кæронмæ 
Фыдызнæгтæ ма уа мæнæн. 
Дæ зæрдæ мæм ма ’хсайæд, уарзтæй 
Æз уый бæрц æлгъыстаг нæ дæн, 
Æмæ мын Аминоны бæстæй 
Æрыздæхæн ма уа мæнæн!.. 
ФÆСМОН 
Бирæ, бирæ рацыд азтæ 
Ныр дæ тæргайыл, дæ фæстæ, 
Фæлæ гъе ныры онг дæр баст дæн 
Æз фыдох, фыдрыныл, мастыл. 
Феппæлы йæхицæй рæстæг,- 
Хин, æгуыдзæгау, мæ цæстмæ: 
— Гъа-ма, цæй, кæсыс мæ хæстæг,- 
Чи ма дæм цæуы æввæхсты?! 
Ды дæхи куы хуыдтай уаздæр,- 
Æз æрвонгдæр уыдтæн, карздæр: 
Сты дæ марæн кæрдтæ — азтæ, 
Рахиз-ма, лæппу, къæрцц хъазтмæ! 
Æмæ гъе, мæгуыр мæ бон уа, 
Нал ис ахæм хъару — зонын, 
Фæлæ раздæх æмæ фенай, 
Æз куыд кафон 
Карды комыл! 

ÆНХЪÆЛМÆ-ИУ КÆС 
Я вернусъ, когда раскинет ветви 
По-весеннему наш старый сад... 
С. Есенин 
Æнхъæлмæ-иу кæс, 
Æз зындзынæн 
Тъæнджы мæйы хъызты, 
Мæ ном дæр дæ зæрдыл куы нал лæууа, гъе уæд 
Фæтæнриу æфсургъыл 
Дæ къæсмæ. 
Хæхбæсты фыдтымыгъы митæй 
Дæ цæсгомæй нал зыны ницы, 
Уæддæр-ма 
Дæ сидзæр уæрыччытæн 
Уазал ыскъæты 
Æвæрдзынæ, дзуллаг ыссадау, 
Фæтæйнаг лыстæг хос. 
Æнхъæлмæ-иу кæс, 
Æз зындзынæн, 
Куы сфæлмæцон ме ’знæт фæндæгтæй, 
Мæ фыддæр ызнæгтæй, 
Мæ уарзон сылгоймæггæй, 
Гъе уæд, 
Хæтæнхуаг Пер Гюнтау... 
Æнхъæлмæ-иу кæс, 
Уый, чи зоны, 
Иу рæсугъд уалдзыгон райсом 
Дæ сабыр, æфснайд кæрты 
Ныххойа йæ раззæгтæ байраг — 
Тугæвдылд бæх 
Ныккæна фæдисон мыр-мыр 
Мæ номыл. 
Фæлæ ма ’ууæнд: æнхъæлмæ-иу кæс, 
Æз зындзынæн! 
* * * 
Æз нал уарзын дæу — уый дæ зын у, мæ хъарæг... 
Дæ саби — дæ амонд, йæ фæрцы цæрыс. 
Фæлæ йæ куы зонын: мæ цинæйдзаг зарæг 
Ныры онг дæ зæрдæйы кæмтты нæры. 

Æрдæгæхсæв тары æрхуыссыд дæ цырагъ, 
Дæ хъæбулы узыс, уæдцæр дын кæуы... 
— Гъе Уастырджи, фод-иу дæ фæдзæхст мæ зынаргъ! — 
Кæд йемыйас сæфт у, уæддæр уый мæн у. 
Фæкувыс ды афтæ мæ номыл, мæгуырæг! 
У рохы мæнæй æмæ зæдтæй дæ рис, 
Æмæ ныр дæ къонайы фарсмæ тæдзынæг 
Йæ къупп-къуппæй дзуры: «Лæгау лæг кæм ис!» 
Фыд нал цæуы фыртмæ - фырт фыды нæ зоны, 
Сæ уарзты фæндæгтæ адзалы онг — дих... 
Мæ уд мын цымыдис ’мæ катай æвзонынц: 
Кæд афтæ у рæстæг - йе цард у, йе сих?!. 
КÆМÆНДÆР 
Цæмæн хъæуы мæ ивгъуыд зонын дæу?!. 
Нæ дзы уыд ницы уадиссагæй, хорзæй. 
Æгомыг хох... Нæ йыл зайы мæнæу, 
Хуыцауæй уа, йе адæмæй,- у рохы. 
Сæрд уа, зымæг, фыдбон æмæ фыргуыст 
Сæрыстыр хохаг амондыл нымайы: 
Зæрдæйæ — циндзаст, фæлæ удæй - рыст, 
Нæ зоны уый талф-тулф ныхæстæ, сайын. 
Тæлтæг митæн кæмæн вæййы рæстæг,- 
Дæ алы уысм дæр а цардимæ баст у!.. 
Хъæц ыл, мæ хур, мæгуырау уа, рæстмæ,- 
Фыдохæн уа, хæрзæбонæн, йе мастæн! 
Нытталынг и æппæт дунейыл хур, 
Дæ къæсыл ма фæстаг тынтæ æппары, 
Бæсты бæрзæндæй,- гъе уæд, гъе, мæ хур,— 
Ныййазæлдзæн фæндыры цагъд, дæ зарæг... 
Ныууагътон æз мæ рагбонты цин ам, 
Фæлыгътæн дард: кæмæй, цæмæй? - нæ зонын... 
Рæсугъд æмæ ыстыр горæты хъарм 
Кæмæ нæ кæсы аивдæр, æхцондæр. 
11 Хаджеты Таймураз 
321 

Фæлæ... Хъысмæтæн хъулон фырттæ нæй, 
Цыфæнды дыл куы ауда дæ амонд, 
Уæдцæр ма дæ æркæндзæни, уæууæй, 
Дæ мидтæрхонмæ сом уа æви абон! 
Æз бамбæрстон: нæ дын аргъ кæны лæг, 
Нæ дæ тæрсы, йе дæ нæ кæны уарзгæ, 
Уæд дæ йæ цуры ницæйаг, ныллæг,- 
Уæд нæй уæлдай дæ удæгас, дæ мардæй! 
Æз кодтон аргъ дзылыйæн дæр, мæгуыр, - 
Хæхбæстæй баззад уыцы хорз мæ уды, 
Тæрсынтæ æз нæ базыдтон, бæгуы, 
Мæнæй чи тарсти, уый мæм касти худæг. 
Фæлæ мæ уарзт... Дæу уый зонын фæнды?! — 
Уый цардау у æхцон æмæ рæстæгмæ... 
Æз кæй уарзтон,- фæнды фæу уый ды,— 
Фæзынд æмæ дæм нал цæуы хæстæгмæ... 
КÆДЦÆРЫ УАРЗОНМÆ 
Мæн уыдтæ ды, æмæ нæ сау зæххыл 
Мæнмæ æндæр æнхъæлмæгæсæг нал уыд: 
Рæсугъд, уæздан... Сæурайсомы цъæхыл 
Дæ цуры уæвын хурæн дæр цы бар уыд! 
Куьщ уарзтон æз уæд а дунейы, куыд,- 
Фыдбоны дæр-иу феккуырсти мæ зарæг! 
Æнæ дæу мæ уæлион цард нæ хъуыд - 
Мæлæтимæ нæ кодта иу нæ арæн. 
Дæуыл æз афтæ ’ууæндыдтæн, æмæ 
Мæ кой, мæ хъæр куы нал хъуса нæ дзыллæ,- 
Зындонæй дæм ыздæхдзынæн хъæмæ, 
Дæ цырагъ мын фæндагсарау уыдзæни. 
Ныккæрзыдтон-иу: а рæстæджы уарзт 
Ау, нал æвзары хорз æмæ æвзæры, 
Æви бынтондæр нæй?! Гъе ацы фарст, 
Мыййаг, кæд дуджы азарæй æвзæры!.. 

Уæдæ ма уæд куыд цæргæ у зæххыл? 
«Уон æви нæ?!» - сси ацы хъуьзды худæг. 
Æфсарм, рæстыл дзæгъæлы у дæ хыл, 
Нæ цард - цыбыр, æрмæстдæр тыхс дæ удыл? 
Ды, чи зоны *мæ раст уьздтæ, мæ хур, 
Фæлæ йæ зонын: раджы уа, æрæджы, 
Нырттивдзæни дæ сæрмæ иу бон хур, 
Уæд базондзынæ, чи нæ цьзд куырмæджы! 
* * * 
Мæ амонд дæ, мæ хъизæмар, мæ зын, 
Дæ фарсмæ æз къух ауигъын мæлæтыл, 
Фæлæ — кæйдæр... Фæсайдта мæ мæ фын, 
Уæдцæр мæ зæрдæ хивæнд у, нæ сæтты. 
Нæ сау зæххыл цынæтæ кæны лæг,- 
Йæ фаты бырынкъ баньздзæвы хурыл, 
Цынæ хорзæхтæм бакæны хæлæг, 
Мæн та фæнды æрмæст уæвын дæ цуры. 
Æмæ хуыцæугтæ, адæмтæ зæххыл 
Куы сбииккой сæ уаз бæллицтæ хохыл,- 
«Нæ мæ хъæуы уæ хæрзиуæг»,- зæгъин, 
Нæ йæ баивин де схъæл цæсты хаутыл. 
ЗАРÆГ 
Уарзын... О, цы дзырд сафтид ис 
Денджызы хъузгау мæнæн. 
Оххай, мæ зæрдæ куыд рафтыдис, 
Чи йын ыскодта кæлæн? 
Уынггы, дæ фæстæ дзыназгæйæ, 
Цард дæр куы айрох мæнæй, 
Ау, уæд куыд раджы ысразы дæн 
Састы бынатыл, уæууæй! 
Дунейыл ницы уыд аивдæр 
Де ’рвон æнгæсæй, мæ бон: 
Зæдты зæдыл дæр дæу баивын 
Никуы нæ уьзди мæ бон! 
323 

Хуры ыскастæй йæ ныгуылдмæ 
Рацæр дæ удмæ æввахс,— 
Уый уыд мæ бæллиц... Лæджы фыртмæ 
Ахæм уысм арæх нæ каст, 
Æмæ кæд иу чысыл ахаста 
Уыцы зæрин дуг, мæ хур, 
Æмæ кæд ды мæн нæ бауарзтай, 
Гъе уæддæр арфæйаг у! 
ФЫН 
Ферох мæ алцы, Гыцци!.. 
Рохы мæ зынтæ, нæ хорзæхтæ. 
Ахсæв фæйлауы мæ цин,- 
Ахсæв, мæ мидфынмæ фнездæхтæ! 
Зонын æй, ингæны дуар 
Райсом уæгъдхъуырæй дæумæ кæсы 
Фæлæ æрдæгфынæй буар 
Мады рæвдыдыл кæм нæ тæфсы. 
— Цæй-ма, цы кæныс, хъæбул, 
Æви дын амондмæ байрæджы? 
— Ницы, Гыцци, фæлæ хур 
Афтæ куыд ахуыссы, уа раджы!.. 
МÆ САБИБОНТЫ УАРЗОНÆН 
Мæстæй-иу мардтой мах: рæхджы 
Нæрдзæн уæ чындзæхсæвы зарæг. 
Æнæмæт сабитæ... Уæд дзы 
Мæнæй лæгдæр нæ зынди дардмæ. 
Ды та? Æмбæхстай-иу, мæгуыр, 
Дæ рæсугъд цæсгомы дзыгъуыртæ, 
Æмæ-иу хъазыд дымгæ - цырд - 
Дæ цыбыр къабайы бызгъуыртæй. 
Ныр мæнæ бадын: цауд, фæллад, 
Дæ хæдзары фæздæг уæ комæй 
Фæцыд уæларвмæ: кад у, рад,— 
Кæныс уæлибæхтæ мæ номыл... 
324 

Дæ уæздан лæг кæны лæггад 
Йæ цыты уазджытæн рæдауæй,— 
Кæмдæр мын баххæссы æрвад, 
Æппæлынц дзы йæ ком, йæ адæм. 
Ды та? Ыссадæвдылд æрмттæй 
Дæттыс мæнмæ дæ кады нуазæн. 
Цымæ Хуыцауæн нæй зæрдæ, 
Æви нæ цард æдзухдæр хъазы?!. 
* * * 
Зæдау - уæздан, уындæй бæгуы 
Дæ рæсугъд саугуырм кæны хуры. 
Æз та... Æвæлмон лæг, мæгуыр, 
Сæрыстырæй цьщтæн дæ цурты. 
Æмбæрстон æй: æнустæм нæу 
Нæ фæндаг иу, уæддæр нæ састæн: 
Мæнæн æгыъæд уыди фынау 
Цыбыр уысм амонд æмæ уарзтæн. 
Æмæ ысси мæ иунæг куыст,— 
Фæндыди мæ, цæмæй æрхуымæй 
Дæ зæрдыл бадарай мæ хуыз, 
Цы сагдæртæй нæ уыдтæн, уымæй! 
ХИУАРЗОНЫ ФÆДЗÆХСТ 
Хъазгæмхасæн 
Æрлæуу, мæ удæнцой, кæдмæ æгас дæн, 
Нæ хъæуы мæн кæнгæ миты рæвдыд. 
Зæрдæйæ мыл æнувыд у æгасæй, 
Цыма дæ нæ, хуыздæр амонд нæ хъуыд, 
Цæмæй мæ цуры айсыса дæ рæсугъд, 
Мæ урс бецыччы афонмæ лæууай 
Цырагъдарау мæнæн, æмæ кæуай 
Мæ иу ысхъæрзтыл дæр, сыгъдæг уд! 
325 

Сылгоймагæн йæ хуыздæр амонд у 
Цагъары уавæр разагъды лæппуйæн, 
Æндæр цард æй нæ хъуыди æмæ нæй... 
Гъе уый, мæ хур, фæлдисæг æрдзы зонд у, 
Æмæ дын хъуамæ уый бакæна цума, 
Цæмæй фыдæнхъæл ма фæуай мæнæй! 
ХОХАГ КЪÆС 
Рауадз дурынæй иу сыкъа... Ацы бон 
Æз мæ уды фæндиæгтæй разы дæн. 
Ис нæ хъарм фынгыл луаситæ - Нафы конд,- 
Уый æгъгъæд у рæсугъд цардæн, уарзынæн! 
Мит нызгъæлы сæрдыгон тæрккъæвдайау, 
Ды - мæ цардæмбал, бустæтæ нал кæныс, 
Æз фæкодтон дæу ардæм дæ тæргайæ,- 
Циндзаст горæт ды баивтай а къæсыл. 
Гъе ныр цæр уæдæ ацы рæсугъд бæстыл,— 
Ды æцæгæй дзæнæтау кæй равзæрстай,— 
Ма тæрс, ничи сæ федта йæ цæстæй дæр 
Ацы рох къуымтæ никæд мæ уарзæттæй.. 
О, дæу фæци мæ сабыр цард, райгонд дæ... 
Дымгæ, къонайы гæдыйау, бауасы. 
Рауадз иу сыкъа, разагъды амондмæ 
Æз лæппулæгау рагæй куы нал кæсын!.. 
СÆРДЫГОН ИЗÆР 
Æрфæлмæн и. Æрфынæй хъæд... 
Йæ цæссыг тадзгæ-баргæ хауы. 
Ыссæуы мæй. Чызгау, фæсвæд 
Ысхæцыди йæ цæсты хаутыл. 
Фæсобау комы дон нæры, 
Цыма ныр байгом и йæ хъæлæс. 
Йæ фарсмæ хæристыл, мæгуыр, 
Ныр талынг баппæрста йæ пæлæз. 

Цъæх æрдузы сырх-сырхвд уырс 
Ыссæнды байрагимæ кæрдæг, 
Хуыцау, куыд асасти мæ ныфс, 
Куыд нæуæндаг ысси мæ зæрдæ, 
Æндæр та иуварсырдæм фехс 
Дæ нымæт æмæ иу сæррæттæн 
Ызнæт æфсургъы рагъыл фест, 
Куыд дæ фæсадза уад йæ фæттæ. 
Æмæ дæ сабыр къæсмæ тæх, 
Цæстныкъуылдмæ дæ фарсмæ балæуу,- 
Йæ фæстæгтыл куыд кафа бæх, 
Рæсугъд - йæ фезмæлдæй, йæ хъалæй: 
Дæ цурмæ бацу-иу хæстæг: 
- Æри-ма мын, чызгай, дæ донæй! - 
Цæмæй йæ базонай æцæг 
Кæй мысын дæу æхсæвæй-бонæй... 
* * * 
Мæ мад Хуыгаты Софяйæн 
Мит уары ног, Гыцци! 
Æз та дæ ингæн мысын... 
Ныр афонмæ уым ахæм уард кæны, 
Æмæ хæхбæстæй иу цъипп дæр нæ хъуысы,- 
Нæ гæмæх хъæу уæлмит-уæлих сæлы. 
Дæ уæлмæрдыл ма даргъкъабаз бæлæстæ 
Сæ гом хихтæ æрытыгътой, мæгуыр... 
Ныууасы халон. Нйчи ис æввæхсты, 
Кæдæм хæссы æххормагæй йæ гуыр?! 
Æгуыппæг. Сабыр - дуне. Уагъылы ма 
Сырх фæздæг калы... Рох мæсгуытæ - пырх... 
Кæд лæг цæуы, цы хуыздæр ын амал уа 
Гъе уый фæдыл: лæмæгъ — йæ ныфс, йæ тых! 
Дæумæ-иу уæд кæцæй æрцыди хъару,- 
Дæхи рисæн куы нæ зонай кæрон, 
Уæд кæн лæджы йæ фыдазары сабыр, 
Æррæвдау æй,- уа саби, йе зæронд. 
327 

Нæ - мад, нæ - фыд... Нæ дæм фæдардтой хъус, 
Дæу нæ базонгæ атындзыдтой мæрдтæм... 
Дæ хъæбултæ, кæмæй уыдтæ фыр буц, 
Фæхастой, мæ хур, горæтмæ сæ сæртæ. 
Дæ хъуыды уыд: куыд мæгуырæг у лæг, 
Кæд царды цин йæхицæн дæр нæ уарзы 
Йæ цæст! — Кæмæ кæныс хæлæг, 
Дæ хæрзамонд - дæ куыст æмæ дæ зарæг! 
Сæттын, Гыцци... Ныр худæг у, бæгуы, 
Цы зоныс, ууыл гоби лæгау дзурын: 
Рæсугъд амонд уа, хорзæхты ысгуы 
Сæрæн лæппу æрзайын кæны дурыл. 
Æрцыд нæ царды амонды кæрон, 
Уæззау мит ныр дæ ингæныл ныххуыссы. 
Рæхджы нырттивдзæн бон, æмæ-иу зон: 
Бæсты кæроныл дæу дæ хъæбул мысы!.. 
ФБМБÆЛД 
Ды мæн нæ дæ, æрдхæрæны сылгоймаг! 
Мæ ныхыфысты ахæм амонд нæй: 
Æмæ кæй уарзон — уа æдзух мæ койаг, 
Фæцæрон йемæ хибарæй, фæрнæй... 
Фыдæлгъыстдæн ысфæлдисæг уа, зинтæй, 
Цæргæ-цæрæнбон хъаугъайаг - мæ ном... 
Æууæндаг ма у: цинтæ уой ’мæ зынтæ, 
Сæ иуæн дæр æз никуы раттын ком. 
Сæрибар - зæрдæ, цардæй уа, мæлæтæй... 
Нæ уыдгæн кадцжын, никуы дæр - æгад, 
Æмæ нæ куывтон удæнцой дзæнæтмæ,— 
Адзал мын у йæ хорзæй дæр æнад. 
Цы уарзтон, уый нæ бафтыди мæ къухы, 
Фæлæ нæ кæнын ууыл дæр фæсмон... 
Фæкæс-ма, рыггæ зилгæдымгæ здухы, 
Йæ фæстæ лидзын мæн фæнды ныронг. 
328 

Фыдцзæрæны дæр æз вæййын æвæлмон: 
Рæсугъд нывтæ - мæ рудзгуытыл зымæг... 
Рæвдауыс мæ — уæд æз нæ дæн сывæллон, 
Нæ мын барыс - уæд та æз дæн тызмæг! 
донычызг 
Арвыл мæй фæсабыр, 
Бандзыг и, мæгуыр, 
Хæрисы бын тары 
Донычызг кæуы. 
Сойы цæппузыртау, 
Урс риутæ — къуыбыр. 
Уадултыл фæзынди 
Мæйрухсы дзыгъуыр. 
Нарæг астæу - талас, 
Раст зæнгтæ — сæнтурс, 
Дун-дунейыл хъуамæ 
Бакала йæ рухс. 
Арвы ’рдæм йæ тæрттæ 
Байтыгъта, кæуы: 
— Мæн нæ фæнды мæрдтæм 
Иунæгæй цæуын! 
О Хуыцау, дæу зонæм, 
Баххуыс кæ, мæ бон,— 
Адæмы фæсномыг 
Ма фæуæд мæ ном! 
Уадз æгомыг дуртыл 
Комы дон нæра; 
Бауадз-ма мæ цъусдуг 
Аргъæугты цæрын! 

* * * 
Коцты Юляйсен 
Æз 
Ысныв кæнин дæу 
Ирон нымадæй,- 
Авд-авд, 
Дыууæдыууадæс, 
Æмæ 
Дыууæ дыууиссæдз ахорæнæй... 
Авд-авды уаиккой 
Дæ тызмæг ныхæстæ, 
Дыууæ дыууадæсы - 
Дæ сайæн ныхæстæ, 
Дыууæ дыууиссæдз ахорæнæй, 
Æрвон рухсау, расгвд 
Дæ рæдау зæрдæ. 
БИНОЙНАГМÆ 
Ыстæммæ-ыстæм хатг, куы бауарзын дæу,- 
Дæ фыныл дæр нал хъæцы зæрдæ, 
Мæ бон!..- 
Уæд худын мæхиуыл: 
Фæлæуу-ма, фæлæуу, 
Цæмæн баззад ниугæ нæ бæсты кæрон 
Дæ уды фæндон - 
Дæ иунæг уарзон?!. 
Ыстæммæ-ыстæм хатг, куы нал уарзын дæу,- 
Дæ буар мæ пысырайау судзы, 
Мæ бон!... 
Фæкæуын мæхиуыл: 
Фæлæуу-ма, фæлæуу,— 
Кæмæн ма зæгъдзынæ дæ фæстаг хæрзбон, 
Цæмæн у дæ цард — 
Дæ уды мæнгард?! 

МАД 
Æрыздæхтæн, Гыцци. Дæ ингæныл ныууарыд 
Хуылыдз мит: нал зыны дæ цырт. 
Æз хорз зонын: дæумæ мæрдты дæр хъары, 
Цы йын у зын, цæуыл тыхсы дæ фырт. 
Дæ уæлмæрд — иппæрд. Сау дымгæ йæ тавы, 
Ныууасы халон: фарны рæстæг нæу. 
Æз уый дæр ма æрбакæнынмæ хъавын 
Мæ дæллагхъуыр: нæ уадзы иунæг дæу! 
Цы ма кæнон, мæ уарзон мад? Уæлæуыл 
Мæ царды хорз дæ ацыдыл фæци: 
Фыдазары дæ сонт хъæбул нæ кæуы, 
Йæ амондыл дæр нал бакæны цин. 
Кæны дыууæрдæм комрæбынты дымгæ, 
Мæ хæрзгæнæгау, сау марой кæны, 
Æмæ кæсын йæ зилдухмæ æдзынæг,- 
Лæджы кары мæ цæстысыг кæлы... 
ИЗÆР ДЕНДЖЫЗЫ БЫЛ 
Къæвда банцад. Æрæнцади денджыз йæ кæхцы, 
Уылæн урс фатау атæхы былгæрæтты. 
Арвæй расхъиугæ стъалы цъæх фæлмы ныссæдзы, 
Чидæр изæры дуармæ йæ зарæг кæны. 
Æмæ ризынц гитарæйы зæлтæ кæуæгау: 
- Ма мæ ферох кæ, - зарæг, - рæубазыр, тæхы, 
Кæд мæнау уый къух ауыгъта уарзтыл - æдзæллаг, 
Ныр кæйдæр сæнттæй ирхæфсы абон йæхи?! 
Уæд цы фæдæ, æрвон зæды сихау кæй уарзтон, 
Ды - кæй цуры уыд хъазæнхъул а царды рис, 
Æви амонд мæ хуызæттыл никуы уыд разы, 
Æмæ уымæн нæ кæны мæ зæрдæ фæдис! 
331 

* * * 
Ныббар, 
Мæн нæ уарзтай, мæ бон! — 
Фæлмæцын дæ кодтон мæ уарзтæй, 
Раст афтæ фæхойы бæлццон 
Мæйдары æдзæрæг хæдзармæ. 
Фыр уæздан, æрвонау - рæсугъд, 
Ды амондыл барджын дæ, хъал дæ,- 
Мæнæн уæд æвзоны мæ уд 
Зын уавæр... Цы дæн, уый дæр нал дæн. 
Ныр мæнæ,- æцæг йе фын у,- 
Фæрныджы тау феккуырст мæ хуымы, 
Уæдцæр ма мын, баууæнд, зын у 
Дæ хæлæг, мæн чи уарзы, уымæ. 
МÆ САБИЙЫ БОНТÆ 
Уæд бæргæ уыди зарæг, 
Уæд бæгуы уыди цард!.. 
Æз дæ уды æмбарын 
Нæй, нæ зыдтон, мæ мад... 
Уад æнæкъона арсау 
Кæрты ниугæ цæуы: 
Æз - дæ зæрдæйы фарсмæ, 
Мæн цы хуыздæр хъæуы?! 
Дуне алцæмæй раст у, 
Удвæндиаг у, рухс,— 
Кæд зымæг у, кæм не сты 
Тыргъы гагатæ хус... 
Тар. Ныссабыр нæ къæс дæр, 
Арвæй рахауди хур, 
Æмæ аргъæутгы бæстæ 
У дæ цæрæн, мæ хур. 
Дуне алцæмæй раст у, 
Æмæ саусæр уæйыг 
Ног хæцынмæ куы раста, 
Уæд ныххуысдзæн йæ зынг... 
332 

Тагъд ныууасдзæни уасæг, 
Æмæ хуры тæлы 
Уый йæ ризгæ хъæрахстæй 
Арвмæ сисдзæн, бæгуы. 
Уæд Гыцци дæр сæумæйæ 
Пецы бакæндзæн арт, 
Мидзæрдæйы кæугæйæ, 
Уый кæндзæни йæ зард. 
Стæй бæллиццаг кæм не сты 
Урс æхсыр æмæ дзул... 
Дуне алцæмæй маст у — 
Уый кæм зоны хъæбул!.. 
* * * 
...Остановисъ, мгновенъе, ты прекрасно... 
А. Пушкин 
Сæурайсом хъарм уыд æмæ райдзаст, 
Нæ арвыл мигъы къæм дæр нæй. 
Сæдæ азы æнхъæлмæ кастæн 
Дæумæ. Ныр та цæуыс мæнæй. 
О, сабыр амонды хæрз цъусдуг, 
Фæлæуу, бæллиццаг дæ, бæгуы! - 
Æз ацы дун-дунейы рухсмæ 
Фыццаг хатт уынын дæу, мæгуыр. 
Цъæх денджызы фæлмæн уылæнтæ 
Сæнтурс уæрыччытау тæхынц... 
Мæн дæ,- уый хатыди мæ зæрдæ, 
Фæлæ йæ чи уæнды зæгъын. 
Ысхъæл, фыдбойнаджы рæсугъдæн, 
Фыр буцæй чи сахуыр рыстыл; 
Хæрзтæ уый нал кæны йæ удæн, 
Нæдæр кæйдæр зыныл тыхсы. 
Æмæ-иу былгæрон фæцыди 
Фæсус кæсагласы хъæрахст. 
Цымæ нæ чи кæмæй фæхъуыди, 
Гъе чи уыди æцæгæй раст?!. 
333 

;* ? •* 
Плиты Жаннæйæн 
Дæ урс къухты сарæй кæуы пианино, 
Æрхæндæджы зæлтæ мæ удыл тæфсынц: 
«Цæмæн рацыдыстут уæ рагуарзтыл хинæй?» — 
Мæ зонгæ мелоди мæ дардæй фæрсы. 
Ды та дæ мæ цуры. Дæ даргъ цæсты хаутыл 
Къуыбар цæссыг ризы. Зæгъ-ма, уæд цы уыд? - 
Æндæрыл кæд дарыс дæ мидзæрды саутæ, 
Æви дæм æвзонгад фæстæмæ æрцыд? 
Дæ разы ма сойдзырагъ судзы фæлурсæй: 
Фæцыбыр йæ рæстæг, ныгуылы йыл хур, 
Бæргæ дæ рæсугъддæр ды уымæн йæ рухсæй,— 
Мæ хъуыдыйы тайыс ды уыйау, мæ хур! 
Тагъд растдзæн сæуæхсид. Нæ цъусдуджы амонд 
Фæхæсдзысты уый æмæ царды хъæртæ, 
Уæд ногæй нæ зæрдæты,— рацæй уа, рабон,— 
Ныммæлдзысты цадæг æрхæндæг зæлтæ... 
* * * 
Рæсугъд дæ, денджызы уылæн! 
Ыздыхсгæ рацæуыс - сæрыстыр, 
Тызмæг хуызæй... ыстæй фæлмæн 
Хуырбын былгæроныл æрхуыссыс. 
Æз дæм кæсын — хуыздæр фæуай, 
Йæхи ма чи ратыдта мигътæй! 
Цæмæндæр мæм кæсы, цыма 
Æз рацардтæн дæуау, дæ сихау. 
Мæ райгуырдæй мæ уд — тæвдтуг, 
Ныхъхъус, зынг нал хæцы йæ артыл. 
Мæ зæрдæ ахæм афтид у, 
Цыма сæдæ царды фæцардтæн. 
О, нæ! Æз нал дæн кадыл мард, 
Мæн уый куы нал хъæуы, мæ боныл. 
Фæндон хæрзтæ уой, дардыл цард, 
Хуыцауæй фыны дæр нæ домы. 

Мæ риуы басур и æппæт - 
Цы ныфсæй мæм уыди лæгдзинад... 
Цы фæдæ, ме ’нкъарæнты зæд,— 
Хъысмæт дыл рацыди фыдхинæй, 
Гъе уарзты удвæндиаг бонтыл 
Фæлтæрдæй ауыгътай дæ къух? 
У аххос - а царды æрдзон тых, 
Æви мæнгард уыдтæ æдзух? 
Хæрзбон, мæ райст-бавæрд фæндæтгæ, 
Нæ уæ баци зæгъын мæ бон,- 
Уæ рæсугъдыл цы лæг æууæнда, 
Гъе уый-иу фод уæ хæрзамонд. 
¦ * * 
Хорзæй баззай, хъæстагæй дæ баззадтæн! 
Митыл тагъд-тагъдæй айсæфт дæ фæд... 
Ам хæхбæсты сæрдыгон дæр уазал у, 
Уавд 
Фыдихæн 
Кæм нæ у æгъгъæд, 
Цæмæй раздæхай хохаджы хъарм къæсмæ, 
Уд-æмудæй фæцæрæм, мæ бон!.. 
Митыл уагъылы судзы... Йæ урс кæрцмæ 
Сау мæйдары ныррухс вæййы ком. 
Ныр ысиу ыстут 
Ды 
Æмæ 
Тар æхсæв: 
Фæндаг - даргъ, фæлæ уарзтæн - цыбыр... 
Æмæ баззад æнусбонтæм мах æхсæн 
Сыгъд, æнæдон быдыр. 
Хорзæй баззай, 
Ныр ацы хъызты фæстæ 
Хуымты ивыдцзæн сатæг мæнæу... 
Æз 
Дæумæ æмæ цардмæ 
Нæ баххæстæн,- 
Уый ыстыр диссаг нæу!.. 

* * * 
Лæг куы базоны иугæр, 
Цард кæй нæ у 
Сæрысуанг 
Кафт æмæ зардæй, 
Уæд нынкъард вæййы зæрдæ; 
Лæг куы бамбары иугæр, 
Ацы райдзаст дунейæ 
Цæуын хъæудзæн 
Иу афон 
Уыйдæр, 
Уæд ныккæрзы йæ зæрдæ... 
Фæлæ гъе уæд йæ къæсмæ 
Æрбатæхы урсбазыр маргъ, 
Йæ сыгъдæг бырынкъæй 
Æрбахойы къæсæр, 
Æмæ зæрдæ ныррухс вæййы хурау: 
Рохы аззайы саукъух мæлæт, - 
Цард йæ фыдбонæй хорз у! - 
Уый кæд хохаджы къæсы 
Фæйлаугæ уылæнтæй 
Ныггуыпп кæны 
Уарзт!.. 
ХÆДТÆХÆДЖЫ 
Нæ бынмæ, æлвыд фыстау,— мигътæ, 
Хæдтæхæг нæ узы, хъæрзы... 
Нæ фæндаг æнустæм ныдцихтæ, 
Уæддæр мæ нæ уырны мæ зын! 
Мæ фарсмæ æрвон зæдау бадыс, 
Фыры хъулау не ’хсæн — дæ фырт... 
Кæд, чи зоны, уый дæр ма хаты 
Нæ зæрдæты сусæг тæлфын? 
Цыдæртæ мын дзурыс мæ хъусы, 
Æмæ та,— хъæуа æви нæ — 
Цымхуыз былтæ ризынц мæ рустыл, 
Тæвд æхсырау — судзаг, фæлмæн. 

Нæ бынмæ та хæхты цырæгътыл 
Гæдыйау æрæмбæхст мæлæт, 
Фæлæ нын цъæх арв дæр - фыркъуындæг, 
Адзалыл ма чи кæны мæт!.. 
* * * 
Тедеты Аринæйæн 
Цы уа — нæ ахады цæсты, 
Уæлдайдæр хивæндæн, æвзонгæн. 
Кæдцæр мæ рагбонты бæсты 
Æрвон зæдау уыдтæ мæ зонгæ. 
Уæздан, рæсугъд, дæ аив гуыр,— 
Сæнтурс хъазау цъæх-цъæхид цады... 
Цы нæ лæппу-иу каст, мæгуыр, 
Дæ фæстæ сусæгæй, æнкъардæй. 
Фæлæ дæм баххæссæн нæ уыд, 
Бæллиццаг - хохрындзыл сæгуытау... 
Мæн та хуыздæр амонд нæ хъуыд: 
Æз - буц ирон чызджы цыстытæй. 
Æнæмæт, хъæлдзæг, уд-æмуд, 
Рæдау æфсымæр æмæ хойау,- 
Нæрыди-иу нæ ризгæ худт 
Фынæй уынггы æхсæвæй-бонмæ. 
Хæлæг мæм чи нæ кодта, чи, 
Мæ хæлæрттæй, фæлæ... Дзæгъæлы: 
Мæнæн æндæр рæсугъд - мæ цин, 
Æндæр лæппу лæууыд дæ зæрдыл. 
Ныр дæм фæкомкоммæ дæн, уæд 
Дæ сæр æруадзыс ды æнкъардæй: 
Нæдæр ды амондцжын фæдæ, 
Нæдæр æз æппæлын мæ цардæй! 

МÆН ЧИ УАРЗЫ, УЫМÆН 
У хиуарзон йæ уарзты лæг: 
Цы уарза, кæй, уый хъуамæ алкæд 
Йæ разы уа... Науæд хæлæг 
Зæрдæйæн никуы зæгъы: ма кæ! 
Цæуын та ног æмæ нындзыг 
Дæ цæстыты хаутыл дæ цæссыг. 
Дæ уарзты сагæн æз - мæлдзыг, 
Мæн уый йæ сæрмæ дæр нæ хæссы. 
Хъысмæты фат,- тæрсы дæ уд — 
Мæн абон, сом уа — милмæ хоны, 
Кæцырдæм фессæнда мæ туг, 
Уый Мадымайрæм дæр нæ зоны! 
Къуытгыйау джитæнтæ кæныс 
Мæ тæссаг амондыл, мæ сонтыл... 
Мæ удвæндиæгтыл кæуыс,— 
Нæй, не ’ххæссынц мæ цыбыр бонтæ! 
* * * 
Мæ мидвыны дæ нал арын, Гыцци... 
Дæумæ фæндагыл ног мæ размæ сысты 
Æгæрон тар хъæд... Гъа, зæгъгæ, фæци,- 
Æрыхъал дæ æмæ та цу дæ куыстмæ. 
Фæагурын дæ æгæсты æхсæн... 
Дæу нæ, фæлæ дæ æнгæс чи у, оххай, 
Сæ уæрджытыл æрæнцайы мæ сæр, 
Дæ фæлмæн уырзтæ бавзарыны охыл. 
Рæдау, сæ цуры ницæмæй тыхсын, 
Цы къæсы ма фæцæрай хъуамæ адæн? - 
Фæлæ та сæм зæрдæрыстæй кæсын,— 
Мæнæн дзы ничи бæззы мадæн!.. 
Æмæ та ног мæ цæстыл уайы уæд 
Хæхбæсты хур бон... Зиууæтты фæд-фæдыл 
Фæсрагъæй суры уæлибæхты тæф, - 
Изæрмилты уыдзæни бадт нæ кæрты. 

Ныртгивдзæни ыстъалыты рæгъау, 
Уырдыгæстæгау мæй йæ тынтæ уары 
Фæрныг фынгыл... нæ хæхбæсты æгъдау — 
Ныннæрдзæн комы Уастырджийы зарæг. 
О, уый уыди æрымысгæ дзæнæт! 
Кæм нæй, бæстæ уа, адæмтæй хуыздæртæ,- 
Ныууагътон сыл гæзæмæтæ мæ фæд, 
Фæцин сыл кодта хионау мæ зæрдæ, 
Фæлæ мын никæд амонды хуыдымæй 
Нæ рацъелф кодта уа зæрин кæсаг... 
Æрцу-иу мæм, Гыцци, уæд та ма фыны, 
Æмæ мын уа æнæхъæн царды фаг! 
* * * 
Ты опоздал на много лет, 
Но все-таки тебе я рада... 
А. Ахматова 
Ау, куыд нæ дыл фæтых ысты азтæ! — 
Раст зæды сихау у дæ конд... 
Ды мæн уъщгæ, Хуыцауы растæй, 
Фæлæ байрæджы ис, мæ бон! 
Нал дæн уарзыныл, нал, цы кæнон, 
Ацы уаз монцæй сафтид риу, 
Æмæ зæрдæйы сау æхсоныл 
Нал фæкæны зынгæстъæлфæн зиу. 
Æз æрымысин рагбоны цинтæ,- 
Уый æцæгæй дæр мæн фæнды, 
Фæлæ зонын: мæ кæнгæ митыл 
Нал баууæндцзынæ ды. 
Нæ, дæ кондæй, мыййаг, нæ дæн разы, - 
Хурыскастау, мæ хур, дæ фенд! — 
Фæлæ нал у дæ бон, зæгъгæ, уарзын, 
Уæд æцæгæй дæр нал дæ поэт! 

* * * 
Ю...йæн 
Æз дæ зæрдæйы дуармæ цæрын, 
Æз мæлдзынæн йæ цуры. 
Мæнæй байсдзæн мæ фæззæг - мæ рын - 
Гъе уæд дæу æмæ хуры. 
Фæлæ цалынмæ а зæххыл уон, 
Мæныл тулдзау мæ къохы, 
Никæд фенкъуысдзæн ног сыфтæр, зон, 
Демæ хицæны охыл! 
* * * 
Фæсмонæй нæу æвзонгады рæумитыл... 
Æз ферох кодтон дæу, фæлæ ма кæс,— 
Мæ сыгъдæг уарзт, мæ сонт уды фыр цинтæй 
Ныры онг дæр æфсæрмы кæнын æз! 
Æз уарзтон цард. Нæ йæ ахста мæ хъуыды, — 
Дыккаг хатт ыл нæ баппардзынæ саргъ! — 
Уьщтæн ызнæт, æнæсæрæн, æдылы, - 
Фæлæ мæхицæн гъе уæд кодтон аргъ! 
Сæумæ-иу хур куы растади йæ балцмæ, 
Фæхаудтон-иу, — фæгæдзæ кæнæд цъус, 
Ныртæккæ йæ æрцахсдзынæн йæ барцæй, 
Дæуæн нывонд у уымæн дæр йæ рухс! 
Мæ разы ды, — уæндон æмæ сæрыстыр, 
Кæл-кæлæй худтæ... Чи дæм хæсса фау?!. 
Гæдыхъæдау-иу де уæнгтæ рызтысты... 
Кæй уарзтай, уый цур - мадзура зæдау. 
Кæд, чи зоны, мæн аххос уыд нæ хицæн, 
Æви уыд цард нæ дыууæмæ дæр карз, 
Уæддæр нæ дæн ныббаринаг мæхицæн 
Мæ сыгъдæг уарзт, мæ нæргæ цинты раз!.. 

НАЛ МÆ УАРЗЫС 
Нал мæ уарзыс, мæ бон, уый нæ нысан кæны, 
Цыма фервæзтæ ды 
Йе мæнæй, йе дæхицæй... 
Кæс, æвзистбуар æхсæрдзæн нæ сæрмæ кæлы,- 
Уый дæр раджы кæддæрты 
Нæ уындæй фыр буц уыд. 
Рæгъты сæрмæ-иу — бонвæдис, растади хур, 
Дон-иу систа дзыгъал-мыгъул 
Арф кæмтты хызы. 
Хохæй хохмæ нæрыди нæ зарæг, мæ хур, 
Ныр дæ уазал цæстæнгасæй 
Зымæг æрхъуызы. 
О, æз ме ’намондыл дæр ныхъхъæцин уæддæр, 
Фæлæ баууæнд, мæ сонт уарзт 
Кæм фæци рæдыдыл, 
Разы нал дæн уым ме ’ннæ æнкъарæнтыл дæр, 
Æмæ зæрдæ ныссуйтæ, 
Æлгъыстаг хъуыдытæй. 
Хатгай ауигъын къух æз мæ сусæг рыстыл, 
Æмæ ноджы фыддæр низ мæн судзы йæ арты: 
Кæд уый цард у - йæ тæккæ рæсугъддæр хуызы, 
Йе нæ зыдтон æз дæу, 
Йе бынтондæр нæ цардтæ? 
*• * * 
Ды цыдтæ... Арв-иу ферттывта тары. 
Цæссыг уарыд дæ рустыл æдзынæг. 
Дардæй хъуысти æрхæндæджы зарæг: 
«Æз дæу никæд нæ ферох кæндзынæн!» 
Уæд цæуыл уыд дæ сагъæс — нæ зыдтон, 
Йе сæ азар дæ катай, дæ рыстæн?! 
Уый мæ удыл нытталынг йæ рухс бон, 
Ды фæндонæй ыскарстай дæ хъысмæт. 
341 

Ды зыдтай: уый уæ фæрныг хæдзары 
Тагъд къæрццæмдзæгъд ныййазæлдзæн мусæй, 
Æмæ чидæр - дæ мард фыды карæн, 
Дæу хæсдзæни йæ хъарм уатмæ усæн. 
Цæмæй абон, дæ рагуарзты фендæй, 
Рохы аззайой ивгъуыды бонтæ, 
Æмæ сбуц кæнай ноггуырд поэты 
Ныр фыдæфхæрдæй, сабыр зæрондæй. 
СЫЛГОЙМАДЖЫ ХЪАРÆГ ЙÆ 
УАРЗОНЫ ИНГÆНЫЛ 
Арв нæры. Хур нымбæхсти йæ фæстæ,- 
Уый дæ табæт уæнгуагъдæй лæууы... 
Ды мæ удæй фæхъуьщтæ æрмæстдæр - 
Æз мæхиуыл кæуын. 
Адавм ~ бирæ... Цæрæгойтæ... Бæстæ... 
Цард — бæллиццаг... Бæргæ... 
Фæлæды, 
Ды 
Мæ удаей фæхъуыдпв æрмæстдæр, - 
Уый кæй уырнын фæнды? 
Нал и царды дæ кой уа, дæ хъæсгæ,— 
Уый дæм, гъе ныр, гъе, 
Де знаг уæнды: 
Ды мæ удæй фæхъуыдтæ æрмæстдæр,— 
Уый кæй зонын фæнды? 
УАЗАЛ ЦÆСТÆНГАС 
НÆЗÆХМÆ 
— Фæрныг фæу, нæ зæхх, 
Мах чи рауагъта цардмæ, 
Æмæ ды дæр - 
Сызгъæринвæлыст хур! 
Уæдæ нæ сау къæбæр 
Цæуылнæ хæрæм адæн, 
Æви нæ хъарм туджы 
Æвæрд ис дойнаг дур?! 
342 

Кæм нæй æргом ныхас — 
Сыгъдæг зæрдæйы бардуаг, 
Уым цард мæлæты раз 
Хынджылæггаг ысси... 
Сырхзынг, цъæх-цъæхид арв 
Цы лæг нæ уарзы мадау, 
Æмæ гъе уымæ дæр 
Нæ карды ком ыссæм. 
Æрхæццæ уæд, мæ бон, 
Зæххы цотæн йæ заууат!.. 
Æгомыг сау къæй дæр 
Æнæхъæлæба нæу, 
Фæлæ кæй нæ фæнды, 
Æгæрон дуне ма уа, 
Уый цардæн нæ, 
Мæлæтæн дæр - 
Æвгъау! 
ХÆРАМЫ НЫХАС 
Тæригъæдцаг у уысм, куы ницы уа дæ бон... 
Фæлыгъди уалдзæг - нал зайы пысыра. 
Кæуыл фæци дæ уды хорз, мæ бон,— 
Ныр уыдон дзурынц: «Ацы лæг кæм сæрра?!» 
Æппæтдæр — ивгъуыды... Дæ хъизæмар, дæ рыст — 
Къуытты, фæлæ, кæс-ма, нæ тæрсы зæрдæ: 
Лæгау лæгæн æрвон вæййы йæ тыхст,- 
Кæм æй æмбарой иухурон æвзæртæ! 
Æз барстон алцы: уарзон уа, æрдхорд, 
Нæ сын кодтон сæ сæрибарыл рохтæ. 
Куы-иу хъуыди, мæ уды кодтон рох, 
Æмæ цыдтæн сæ номы сæрыл тохмæ. 
Уæд уыдон та: сæ уд-сæ дзæцц, мæгуыр, 
Мæн иу афоны ницæйагæй фенын... 
Æрцыд мæ рад, уæд ивазынц сæ хъуыр, 
Нæ сæ уырны - сæ уынд мæ удæн фенад. 
Хъыг мын у иу: йæ тардзæгъдæн, йæ мастæй 
Фæкъæртг вæййы тæргай лæгау мæ хæстæг: 
Зæрдæ куы уыдтæ рагбонты æгасæй, 
Уæд карз лæгæй цæмæн ацыд дæ рæстæг?! 

ХÆДЗАРЫ ФАРН 
Мæ уарзон райгуырæн къæсæр, 
Ды ныр рыг миты сагъд, тъæпсентæ... 
Нафи 
Æрæййæфтон дæ, райгуырæн къæсæр, 
Æцæгæй дæр — рыг миты сагъд, тъæпæнæй. 
Дæ пецы - суг... Хъæлæсыдзаг ныззар, 
Æрвон тыгъдады урс-урсид тæмæнæй 
Дæхи æрбатух. Уазæгуарз - дæ хо, 
Йæ ном нæры сæрæн чызгæй, рæдауæй... 
Нæ йæ зоны: фыдбылызы тæрхон 
Кæнынц мæнæн фыддуг æмæ фыдадæм. 
Æмæ уæзбын уæлибæхты рæгъау 
Нæ кæны фынгмæ пецы лагъзæй зивæг: 
Мæ хо кæны нæ комбæстæн æгъдау, 
Цæмæй нæ уа йæ уаз æфсымæр иунæг. 
Уый хорз, мæ хо! Фæлæ мæн та фæнды, 
Куы хониккой æфсæрмаккаг, хъæбатыр, 
Цы лæджы номмæ баххæссын уæндынц: 
Æууæнк, растдзинад æмæ хатыр! 
Фæлæ гæвзыкк у а хорзæхтæй зæхх, - 
Цы хъауджы у сæмпæрчъийæн мæ зарæг? 
Цæттæ мын дар фæдисонау мæ бæх, - 
Мæ мардыл макуы райхъуыса дæ хъарæг! 
ДЗУАПП 
О, ма мæм дзур тызмæг, ысхъæл ныхасæй! 
Куы схъауай зынг, цæхæртæ калы уæд: 
Æнæ дæу дæр, мæ конд æмæ мæ асæй, 
Æз хорз зонын, цы мын кодта хъысмæт?!. 
Йæ рæдауæй нæ уыдтæн буц ныры онг,— 
Лæджы кары ма чи у хъал фынтæй! 
Фæлæ дзы никæд хъаст кæнын нæ зыдтон, 
Сæрыстыр дæн йæ иударон зынтæй. 
344 

Æрвгæроны тымбыл хаххыл - мæ нысан, 
Фæбыры къах, кæны уæззау мæ цыд, 
Фæлæ мæ зарæг зæрдæйы нæ сысы: 
Мæн, чи зоны, æндæр амонд нæ хъуыд? 
Æууæндын æз, кæй бафтдзынæн йæ къæсмæ 
Æгæр-мæгуыр мæ амæлæты бон... 
Æвзæрæй мын цы дардтой-иу мæ цæстмæ,- 
Нæ йыл кæндзынæн ингæны фæсмон. 
Нæ мыл уыди ысфæлдисæг дæр барджын, 
Æмæ-иу æй, мæ фæстаг уарзт, ды зон... 
Æз бирæ хæрзтæ фесæфтон мæ царды,- 
Дæу фесафын мæ нал фæнды, мæ бон! 
ЗÆРОНД ЛÆДЖЫ НЫХАС 
ЙÆ БИНОЙНАГИМÆ 
Ног та сыфтæр ызгъæлы 
Нæ рагон тæгæрæй, мæ хур! 
Хуыры сасирмæ цадæг, 
хъуырхъуыргæнгæ къада лæдæрсы. 
Мигътæ, сау мигътæ арвыл 
Фыр зыдæй нынныхъуырдтой хур, 
Æмæ нал зынынц хæхтæ,— 
Æхгæд ысты тары пæлæзæй. 
Уый нæ ахуыр хъæбултæй 
Хъæмæ зынæг нал ис, мæ бон, 
Æмæ сафтид нæ хосдон,- 
Сырдцонцъиу дзы сарæзта ахстон. 
Суг нæм фаг и - дæрдтыл у 
Нæ разы æрдæгкалд æмбонд, 
Ныр нæ зымæджы бонтæ 
Æрвитдзыстæм иунæгæй, ахстау. 
Сыст, мæ фæрныг хæлар, 
Гомфарс пецы-ма бакæ æртдзых, 
Бон цæстысыгау атад, 
Нæ æфцгуытæй талынг æрхъуызы. 
Цом, нæ папитæ афснайæм,— 
Зивæг ныл ма кæна тых, 
Науæд хъæу дæр - æдзæрæг, 
Кæмæ дзы хъæр кæныс дæ зыны? 
Ма кæ, ма у æнкъард,— 
Уый уæлдай низ у, зон æй, мæ хур, 

Бон цæуы æмæ фарн хæссы... 
Рагон æмбисонд куъщ мæнг у? 
Цард цыфæнды кары дæр,- 
Йæхирдыгонау — рæсугъд,- 
Уый дæ макуы уæд рох, 
Стæй лæгау лæг кæмфæнды дæр лæг вæййы! 
Уæдæ рабад, мæ бон, 
Кæд нæ хæндыг нæ кæны хъуына, 
Уæд æртæ уæлибæхæй 
Ыссарæм нæ зымæджы ном дæр. 
Хæдзар фестын кæ зынг, 
Уадз нæ фæздæг уæлæрвтæм кæла 
Æмæ зарæг ысхойа 
Нæ къæсæр, нæ фыдæлты комæй. 
Ахсæв иннæ æхсæвтау 
Уыдзæни мысинæггы рад, 
Рох нæ баззайдзæн ницы, 
Суанг нæ риутæй куыд иртæстой, уый дæр. 
Райсом арв дæр зындзæни... 
Хъызт бон уа, æхситг кæна уад,- 
Мах нæ хуыссæны хъармы 
Фæлгъаудзыстæм æхсæвы фынтæ. 
Æз цыфæнды зындоны дæр 
Никæд æруагътон мæ сæр, 
Ныр тæрсын - 
У уысмыл баст нæ удты фæхицæн... 
Æмæ зымæджы хъызты 
Куы ныууадзон ацы къæсæр, 
Уæд цы кæндзынæ ды, 
Гъе мæнæн, 
Гъедæхицæн? 
ХОХАГ КУЫДЗ ДЕНДЖЫЗЫ БЫЛ 
Хъæддаг куыдз, дзæбидырау алвæста гуыр, 
Сæвджынтæ, бæзхъуын æмæ уыгард хæцъæфтæ. 
Йæ фезмæлд - цæхæрау. Тызмæг у йæ хуыз,- 
Цæмæйдæр нæ райы йæ зæрдæ. 
Хъуымыздзых къæбысæй уый чидæр — хæддзу — 
Æрхаста йæ къæсмæ фыр буцæн, 
Куы рахъомыл, гъе уæд дзы сфæлмæцыд: 
-Цу, 
Цæр курæггаг муртæй дæхицæн!.. 

Бæргæ ма фæцæуид,— нæ зоны кæдæм? 
Ам й’ алварс цъæх быдыртæ, денджыз... 
Йæ сæрыстыр, йе ’гъдау нæ сафы уæдцæр: 
Æппæрст дзулы хаймæ нæ фесты. 
Фыдфыны хуызæн куыйты, сабитау, ам 
Фæхæссынц сæ къухæлгътыл адæм. 
Фæкæнынц сын пъатæ, уæд уый та йæ царм 
Ныууигъы, ныууынæргъы уадау. 
Туристты хæрæндон хæринагæй - дзаг, 
Лæг кæд дæ, æрæхгæн ыл ричъи!.. 
Уæзбынæй фæхæры фысымау йæ фаг, 
Куыдзау æй нæ ратæры ничи. 
Фæлæ та куы сысты йæ алфамблай тар,- 
Цæст хионау нал хæцы иуыл, 
Уæд мысы йæ мады дæлвæдджиты хъарм, 
Æгомыг Хуыцауыл фæниуы... 
ИУНÆГДЗИНАД 
Лыгътæн дæуæй, уæдцæр-иу мæ ыссардтай, 
Ныр бамбæрстон: дзæгъæлы уыд мæ тас. 
Æнцойдзинады бардуаг у дæ раттæг, 
Дæуимæ лæг нæ бавзардзæни маст. 
Дæ кувæндон у аргъуанæй сыгъдæгдæр: 
Цыфьщцæрыл æрытыгъта къæлæт,- 
Йæ уды къæсæр аззайы быгъдæгæй, 
Йæ фыдракæндтæ ралæхуры уæд. 
Зæххыл æнæлаз дзуары лæг дæр нæу, 
Фæлæ нæм иу хорз, амондау, нæ бафты: 
Куы вæййæм цух æргом дзырды фæрнæй, 
Уæд хæлуарæг сызгъæрин тынтæ уафы. 
Хъæцын ыл æз. Фæлæ куы стылди мæй, 
Дæ къæсы та уæд хъоды кæ дæхиуыл: 
Дæ зæгъинаг кæй нæ загътай хъæрæй, 
Кæнæ та йæ кæй нынныхъуырдтай, ууыл! 
347 

СИДЗÆРЫ ÆРГОМ НЫХАС 
Мæ удхæссæг федтон æхсырæй,- 
Уый бирæтæм худæг кæсы... 
Мæ сау туг кæй калди мæ хъуырæй,— 
Уый бирæтæм худæг кæсы. 
Фыдтымыгъ нæ уæлхæдзар исы, 
Цы амбæрза — нал ары мит... 
Цы лæг дæм цæудзæни фæдисы, 
Цы Хуыцаумæ хъары дæ сидт!.. 
Дæ сабыр мад пецы фæлгæты 
Зынг басхъауы, нал ары суг. 
Æххормагæй уазал ыскъæты 
Ныууасы бæрзæйæфхæрд хъуг. 
Цæй æхсыр æркæна, мæгуырæг, 
Йæ фæрстæ куы бахаудтой, уæд?! 
Дæ удылхæцæг у дæ нымæт, 
Уый нæй, уæд цæттæ у мæлæт. 
Ехх, саби мæлæтæн цы зоны,- 
Хыссæйау фæлвых лæппу, мур, 
Æрмæст ын йæ зæрдæ æвзоны, 
Кæй нал кæсы а зæххыл хур, 
Æууæнды: цæудзæни та уалдзæг, 
Йæ мадæн уæд басгуывдзæн тыр... 
Кæдмæ нæм нæ фæзына уазæг, 
Нæ мæ хъæуы дзул уа, æхсыр! 
ÆНАФОНЫ УАЗÆГ 
Æхсæв та нæ сау зæххыл æрфидар,— 
Уазал дымгæ къутæрты нымбæхст... 
Къæвда уары. Рудзынг хойы чидæр, 
Ракæсын,— нæ ары никæй цæст. 
Гъей ды, чи дæ? Кæд йæ уисын бæхыл 
Аргъæуттæй мæ сабидуг фæци,— 
Мæн хæрзамонд нал хъæуы нæ зæххыл, 
Мидæмæ,— мæ гомзæвæт, мæ цин! 
348 

Кæд, мыййаг, æвзонгады æвдисæн — 
Рохуарзты зæрин бæлон фæзынд, - 
Æз мæ къух мæ иунæг цардыл исын,— 
Мидæмæ! Мæ хъизæмар, мæ зын! 
Æви та йæ раууатæй, йæ мæстæй 
Рабалц и мæ хурхæтæн — мæ сих, 
О, ныууадз, мæхицæй дæр фæлмæст дæн, 
Айс мæ уæд тæргай куыдзау дæхи! 
Гъе фæлæ, кæд хоныс мæн дæ фæдыл, 
Уæд, мæ бон, дæу дардмæ уыны цæст... 
О, нæ, хатыр! Нал цæгъды дæ фæндыр,- 
Федзæрæг дæуæн, мæ хур, мæ къæс! 
ЦИН ÆМÆ МАСТ 
Дыууæ тыхы кæнынц лæджы æвронг, 
Сæ иу у цин, у иннæ уавæр - маст. 
У цин — нысан, дæ тугвæллойыл баст, 
Зыны-зынтæй йæм баххæссы дæ цонг. 
Уæд маст та у - æнæнхъæлæджы, карз: 
Нæ йæ фендзынæ халонау дæ уæны. 
Æнус-æнус нæ тохы рындзмæ хоны, 
Нæ йын фæразы сау лæгæты арс. 
Фæлæ куыд зын у, оххай-гъе, мæ бон, 
Куы хус кæна хуыдымы раз дæ ком: 
Нæ дæтты бар дæ дойны суадзын рæстæг; 
Куы ’рхауай ахæм судзаджы рыстмæ,- 
Нæ уыныс тары развæндаг рæстмæ, • 
Нæ дæм хъары нæ цин, нæдæр дæ мæстаг. 
ЗНАГМÆ 
Æмæ та аззадтæн æз иунæг 
Мæ рох къæсы. Цы у фæсмон, 
Кæд-иу æлгъысты уысммæ зивæг 
Нæ кодтон æз, æхсæв уа, бон? 
Гъе-гъей, мæн чи зыдта ызнагæй, 
Нæма дын зæгъын нæ, хæрзбон! — 
349 

Зындзынæн та, к&с&Ны авгау, 
Сыгъдæгæй æз, мæгуыр дæ бон! 
Нæ дæ уагътон цæрын дæхи бар, 
Фæлæ, ызнаг, кæмфæнды уон, 
Уæддæр нæ фæцæрдзынæ хибар 
Мæ уды зарæгæй, мæ бон! 
ÆХСÆВЫ ХЪУЫДЫТÆ 
I 
Куыд тагъд цæуы, уæвгæ, нæ цард... 
Сæрибары зæлтау мæм хъуысы, 
Цы бонтыл-иу нæ кодтон тагъд, 
Гъе уыдон рох цинæгтæ мысын. 
Уæлдай мын сæ нæ уыди уæд: 
Хæрзамонд уа, æви мæ риссаг,— 
Цы ’рцыд, нæ-иу ыл кодтон маст, 
Цы ’рцæуа, уый нæ кодтон диссаг. 
Уарз дун-дунейы - уый мæ фæтк, 
Кæй ном у ацы зæххыл 
Ноадцар, 
Гъе ууыл ис зæххон æууæнк, 
Сыгъдæг йæ удыконд, йæ зонд уа! 
II 
Уый - рох ивгъуыд, ныр та мæ бонтæ 
Фæкæнынц дугъон бæхау тагъд, 
Æмæ лæмæгъарæзт фæсонтыл 
Лæууы бæрнон хистæры уаргъ; 
Æз хъуамæ зонон æй, æмбарон,— 
Цы ’рцыд, æрцæуинаг цы у? 
Цы худæг у! — Цыма сæ хъалон 
Æрдзæй дары хæххон лæппу! 
О, нæ! Фыдазары куы мæлон,- 
Ызмисбыдыры арын дон... 
Гъæтт, чи нæ бавзара, мæ боныл, 
Кæмæн цы у æцæг мæ бон! 

Уазал цсестæнгас 
УÆЛМÆРДТЫ 
Джусойты Гришайæн 
Уый куыд, мæ фыд, кæнæм æнустæм хицæн? — 
Æмæ ма уæд цы охыл уыд нæ цард? 
Æви адзал нæ басæтты йæ ард,- 
Æппæлы уымæн царды раз йæхицæй? 
Нæ, афтæ нæу! Лæгау лæгæн мæлæт 
Фæсдзæуинау йæ рыджы дæр нæ зыны: 
Зæххонтæй чи нæ хъæцыди йæ фыныл,- 
Сæ удты свæййы мысинагау зæд, 
Æмæ зæдау сæ зæрдæты æрцæры. 
Йæ ном уæззау дзæнгæрæгау ныннæры, 
Сæ разы фесты рухс зæрдæйы айдæн; 
Фæкæнынц уæд йæ цыртдзæвæнæн пъатæ, 
Лæууынц уырдыг йæ намысæн, йæ кадæн,- 
Уый у, мæ фыд, дæ ног цардæн йæ райдиан. 
ÆХСÆВ ГАГРÆЙЫ 
Сабыр. Арвыл мæй - хъусцæгау, 
Уатмæ йæ рухс кæлы. 
Рудзынджы бынмæ уæйыг лæгау 
Денджыз хуыр-хуыр кæны. 
Судзы мæ сойдзырагъ, зонын æй, 
’Нæ судзгæ нæу йæ бон. 
Æмæ тæпп-тæпп кæны бонырдæм: 
Уый — йæ фæстаг хæрзбон. 
Растади гæлæбу, хъавы йæм, 
Калы та йыл йæ бон. 
Æз, мæ хур, иппæрд дæн дунейæ: 
Уый — мæ чысыл амонд. 
Зоцд уа, зæрдæйæ цы агуырдтон,- 
Уа хæрзтæ нæй зæххыл! - 
Фæлæ чи нæу, мæ бон, разы та 
Ацы æрвон цъæхыл! 

Хъус-ма, куыд азæлы зарæгау 
Тары маргъы хъæрахст,— 
Уый мæ сих у, мæ хæлар, æмбарын æй, 
Ныр цæуыл кæны маст. 
Ма кæ, ма мын тыхс, дуне нæ федзæрæг, 
Рацу ардæм, мæ цæст! 
Рацу, радтон дын истытæ... Гъе фæлæ... 
Ме ’мдзæвгæтæ æрмæст!.. 
БÆСТЫХИЦАУМÆ 
Бæстыхицау, ды рафæлдыстай 
Зæхх: 
Нæрæмон хæхтæ, денджызтæ, цъæх быдыр... 
Нырттивы сыл сæумæйæ арвы цъæх, 
Дæхи цæст дæр нæ фефсæды сæ уындæй! 
Уæд ма цы охыл рафæлдыстай 
Лæг. 
Æгъатыр æмæ саузæрдæ цæрæгой, 
Кæны æрдзы сæрибармæ хæлæг 
Æмæ нæ тæрсы йе ’гуыдзæг, йæ мæнгæй. 
Рæсугъд конд у, бæгуы: уæлмонц, уæлбæх, 
Фæкæнынц æм лыстæг сырдтæ тæхуды. 
Зæрдæйæ марг у, зондæй та — къæдзæх, 
Фыдбылызмæ нæ ауæрды йæ удыл. 
Бæстыхицау, рæстæгмæ у нæ цард, 
Æмæ нæ уымæн бафтыдтай нæ зыдыл, 
Æви зæгъыс: æрдз у æнæ лæг мард, 
Æви дæуæн дæр ууыл уыд дæ хъуыды? 
ЦÆЛГÆНÆНЫ 
Ныллæг, сæгахуырст хæдзар хъармæй 
Цъымара цады был лæууы, 
Ныууигъы йæ тыхдымгæ тары, 
Цыма йæ ивгъуыдыл кæуы. 

Ам цард кæддæр абхазаг саг лæг. 
Мæгуыр, æххормагæй, рыстæй. 
Фыхта-иу мамалыгæ аджы, 
Сæгъдзармæй йын уыди лыстæн. 
Йæ алварс - хъæд. Уым цъиуты зарын 
Нæрыди изæрмæ. Фæскуыст 
Бæрзонд, æгæрон арвыл стъалы 
Йæ амонды цырагъау сыгъд. 
Цы нæ зын бавзæрста йæ царды: 
Ызнæгтæ - фаг, æмгарæй - цух, 
Æмæ йæ фыдæлты къæдз кардыл 
Æдзух хæцыд йæ уæззау къух. 
Уыди хъысмæты карзыл разы, 
Фæлæ нæ быхста-иу æцæг: 
Фæчъизи сты дæ ном, дæ намыс, 
Уæд удæгасæй мард у лæг. 
Ныр мæнæ æз йæ къуымы бадын 
Æмæ мын бурдзалыг рæсугъд 
Кæны,- хъæуа-нæ хъæуа, пъатæ, 
Нæ зæрдæтæ æнцой, æмуд. 
Ыскодтой ам цæлгæнæн адæм, 
Æмæ ма чи кæны йæ мæт. 
Бæрзонд арвы цъæх-цъæхид цадыл 
Æртыхст æрвæрдыны къæлæт. 
Рæсугъд у ам. Фæхъуысы агæй 
Хæрздæф хæринаджы пæлхъ-пæлхъ, 
Фæлæ абхазаг ныхас рагæй 
Нæ хъуысы ам хæснагыл дæр... 
ÆВЗОНГ ЛÆППУМÆ 
Мæ удхæссæг фестад — нæ зоны йæ кар, 
Мæнгæфсон — хæлар уа йе уарзæттæ... 
Цæуыл кæуыс, саг лæг? Дæ цард у дæ бар, 
Уæд та ма фыддæр зынтæ бавзæрстай! 
12 Хаджеты Таймураз 

Уæд та ма дæ бахъуыд сылыйæ цæрын 
Къуыдары æвæгæсæг уаз хæхтыл: 
Мæгуыр лæджы зарæг кæцæйдæр нæры,— 
Нæ йæ хæссынц рындзмæ æвдæрзт къæхтæ! 
Гъе ахæсты тары ныгуылы дæ бон, 
Æнæрцæф, Гæджиты Бадилайау,- 
Дæ фыдгул ызнæгтæ дыл калынц сæ бон, 
Дæуæн та дæ сау тугæй - хинайæн. 
Æрсабыр у, саг лæг! Гыццийы къæбæр 
Æртхуроны фаззон уа, балцы, 
Æмæ кæд ирон дæ, бæрзонд хæсс дæ сæр, 
Мæлæтимæ ма бахæр иу кæхцæй! 
* * * 
Æз мæ зæрдæйы дуарыл ныффыстон: 
- Мидæмæ, 
Кæд æцæг лæг дæ, уæд! 
Хай мын бакæ дæ зынтæ, дæ рыстæй, 
Цинтæ иумæйаг уæнт! 
Нæй зæххы цъарыл иунæг уд, царды 
Семау 
Чи нæ æруагъта рæдыд; 
Чи нæ кодта дыгъуырццæг йæ ардыл, 
Йе нæ сайдта йæ дзырд... 
Йе æрцу, æз кæмæнфæнды барын, 
Кæд æвæндонæй искæд æваст 
Комдзог рацыд рæсугъд чызг, æмгарыл,- 
Риуы баззади маст... 
Æмæ азым йæхицæн ныббара, 
Уый фæрныгау нæ уарзы йæ цæст... 
Тас æрцу, цардæй бирæ нæ дарæм, 
Фæлæ искуы æрмæст 
Кæд дæ райгуырæн зæххыл гадзрахат 
Ды кæй рацьщтæ — айхъуыст, уæууæй!.. 
Уæд Аминоны къæсы дæр ма хат,— 
Дæуæн удæнцой нæй! 

НЫВОНД ХЪУГ 
Сæ хъæбулæн ыснывонд кодтой дæу,— 
Хызт уа фыдбылыз æмæ низæй. 
Дæ хицау у уæздан æмæ рæдау,— 
Сæуизæрмæ дæ цъæх нæууыл фæхизы. 
Зымæг дæ лæсгæр — хъарм, дæ разы — цæхх, 
Дæ хосы тъыфыл - иухурон, фæтæйнаг. 
Цæмæй ма нæ уай разы, уый-ма зæгъ, 
Дæ алывæрсты рухс дуне - дзæнæтау! 
Фæлæ уæддæр дæ уд йæ чемыл нæу, 
Дæ фарсыл та нæ бахæцы дæ минас: 
Сæ хъæбулæн ыснывонд кодтой дæу - 
Дæ хъæбулы дын раргæвдынц æрвыл аз. 
* * * 
Уæлвонг хъуьщытæм нал тасы мæ зæрдæ, 
Æрхуымæй мыл нытталынг вæййы бон... 
Уæдæ зæгъын æвзонгадæн хæрзбон,- 
Ныхгæнæд мыл йæ ахсджиаг къæсæртæ. 
Мæ Ирыстон ма у мæ цин, мæ рис, 
Йæ разы дæн мæгуыргурау къæмдзæстыг. 
Мæ лæмæгъæй... Нынныхъуыр уæд дæ цæссыг,- 
Дæ райст-бавæрд бæлццоны ныфс фæцис. 
Æмæ цы сты фæндонхæрзтæ, фæндтæ, 
Куы лæууой ивылд доны раз æдзынæг. 
Куынæуал тыхсай хионыл, æрвадыл?!. 
Уæдæ, фæлдисæг, кæд æцæгæй дæ, 
Уæд баууæндæд мæ Иры къæсы дзыллæ 
Сæ Тых, сæ Ныфс, сæÆфсымæрдзинадыл! 

НОГ АЗЫ ÆХСÆВ 
Урс мит. Сау дымгæ. Хъарм къæс. 
Пецы фæрстæ - сырхзынг. 
Ахсæв амондыл баввæрс, 
Рох - дæ ивгъуыд, дæ зын... 
Ахсæв ногбон у, ног аз, 
Æмæ иунæгæй ды 
Сис нæртон лæгау нуазæн, 
Зæгъ, цы дæ фæнды, уый. 
Фынгыл картоф ныппылæу, 
Дурын ивазы ком. 
Цæй, цы нæ бантыст, ууыл 
Мауал, ма кæ фæсмон. 
Баууæнд: нал зоны сайын, 
Нал, дæ хивæнд хъысмæт, 
Ахсæв ма,- æмæ райсом 
Риуы айсæфдзæн мæт. 
СЫРДЦОНЦЪИУ 
Æрæгвæззæджы мелоди 
Зæрин хурæн æрныгъуылди йæ фæд,- 
Йæ къæдзил тилы мигъ-рувас йæ рæзты... 
Нæ зарæг мæргътæй федзæрæг ис хъæд 
Æмæ æрцыд сырддонцъиуæн йæ рæстæг. 
Мæ рудзынджы тарвазыл ын — бынат, 
Кæрдзыны муртæ, уазал дон йæ разы. 
Сæрдыгон бон нæ кæны уымæн ад,- 
Хуыздæр мæргътæй йæ сæфт уыны, йæ адзал... 
Бæрзонд тæхын нæ кæсы уымæ кад: 
Цъæх арвы риу æрра уарзы, бæгуыдæр...- 
Зырнæджы базыр афадцзæни фат, 
Мæнæн мæ хай — йæ мурзæг фæрск, мæгуырæг! 
Мæ боны хорзæй æз нæ кæнын хъаст, 
Фыдбылызæй мæ уæнджы мигъ нæ бады. 
Бындзыты тæхын, чи мæм хæссы маст, 
Æмæ кæмæ дæн уа диссаг нымады? 

Æрмæст, мыййаг, куы нæ зонын хæрын,- 
Мæ къæбæр уæд нæ бахæцид мæ фарсыл: 
Фæзæгъын калмæн, чи цæмæй цæры, 
Æмæ кæм и зæрватыккæн йæ ахстон. 
Цæмæй мын алкæд, алцыдæр фаг уа, 
Фæцæрон, мæ хур, а зæххыл фæрнæй... 
Мæ хицау, цæй-ма, ноджыдæр гага 
Æмæ дын уалдзæг цъиуахстон — мæнæй! 
КОЦТЫ ИНЕССÆЙÆН 
Гал ма уыдаис, æмæ дæ 
ифтындзгæ ма кодтаиккам, 
хъуг ма уыдаис, æмæ дæ 
дуцгæ ма кодтаиккам... 
Адæмон æмбисонд 
...Бæргæ, куы уаид афтæ цард!.. 
Куы уаид удæнцойæ кусæн, 
Уæд дзы хæрин æнустæм ард, 
Мæ дзырдмæ чи нæ уаид хъусæг!.. 
Фæлæ куы схæццæ вæййы дуг, 
Уæд дзы цынæтæ вæййы худæг: 
Æфсондзы бын фæцæуы хъуг,- 
Фæкæнынц галы, мæгуыр, дуцгæ. 
МÆСКУЫЙÆН 
Æгæрон арвы кæхц - цъæх мигъæй æхгæд морæ... 
Йæ къæсыл банцади Останкины мæсыг. 
Дæ райсом хорз, Мæскуы! - Мæ рагсагъæсты горæт, 
Мæ цин, мæ уарзты рис, мæ зæрдæйы фæрдыг. 
Мæнæн ам алцыдæр бæстон-бæрæг, æхцон у. 
Ныр уал азы фæстæ, цыма рæсугъд фыны 
Хуыссæгхъæлдзæг фæндаг кæны мæн тарæй бонмæ, 
Мæ цинæй - расыгау, æз уæлдæф дæр уынын. 
Лæууынц, сылгоймæгтау, рыг миты сагъд цырæгътæ 
Фыдæнхъæлæй... Сæ уарзты монц фæмæнг. 
Сæ фарсмæ уынгсæрфæг æрхойы зæхх йæ къæхтæй, 
Ныззилы, хосдзауау, йæ даргъ уисой - цæвæг. 

Æз-иу дæ фæлмæн хуыз гъе ахæм афон уарзтон, 
Сæударæй-иу мæ цырагъ бонмæ сыгъд. 
Уыдтæ сæ фæдсафæг æрхæндæг æмæ мастæн, 
Мæ уарзты дугъон-иу æдзухдæр уыд ифтыгъд. 
Æмæ йæ фесхой уæд ызнæт царды гуылфæнтæм, 
Цы байсæфтай — дывæрæй та йæ ссар... 
Уæлтæмæны куыд уа, ызныхы зынгау, зæрдæ, 
Дæ сонт æнкъарæнтæн куыд уа сæхи сæ бар! 
Ныр кардзагъдæй кæсын дæумæ æдзынæг, 
Мæ туг та раздæрау мæ дадзинты тæлфы... 
Ыстыр дæ ды, Мæскуы, фæлæ дæ æз хæсдзынæн 
Æнустæм дæр мæ цæстыты къуырфы. 
ЗÆРÆДТЫ НЫХАС 
- Цæуы нæ фæлтæр а цардæй,- дзырдта, 
Уæззау улæфгæ, урсбоцъо зæронд лæг 
Сылгоймагæн. Ус сусæгæй куыдта, 
Йæ цæстысыгæй сау зæхх кодта дойны. 
Æгæрон арвыл хурзæрин ныппырх, 
Нызгъæлæн и цъæх-цъæхид быдыр, кæмттыл. 
Æрвгæрон ма гæзæмæ дардта сырх, 
Фæскъæвда мигъæн нал зынди йæ фæд дæр, 
Æмæ та рог ысулæфыди хъæд. 
- Куыд диссаг уыд, æвæдза ма, нæ рæстæг! - 
Ысдзырдта ногæй лæг. - Дæлзæхх фæуæнт 
Йæ кой фыццаг кæмæн ысхаудта хæстæн. 
Мæ царды ницæуыл кæнын фæсмон, 
Куы хъæуид, уæд хæстонау ногæй растин. 
Мæ хъæдгæмттыл нырма цæуы мæ бон,— 
Сæ рыстæй нæ, уæззау ысты сæ мæстæй. 
Фæлæ уæддæр сæрыстыр дæн, мæ хур,— 
Мæрдтæм цæуын кæмæн хъæцы йæ цæсгом... 
Мæ райгуырæныл, акæсут-ма, хур 
Лæгæрды. Цинæй йемыдзаг æгас ком. 
Æрæджы ма уыд тымыгъы бын Рес, 
Йæ кой ныр нал и цъуппытыл дæр митæн. 
- Дæ къух-ма айс! Цæй, ме ’нæуынон фест, 
Куы нæ та райдайай дæ митæ! 
358 

МÆ ФЫДЫ ХÆРНÆДЖЫ ФÆСТÆ 
Поэт Габуты Хазбийæн 
Цæй-ма, фынгыл æрбад, 
О мæ риссаг æрдхорд! 
Уый дæ цæссыгтамакойы фæздæджы бамбæхст... 
Абон ахицæн цардæй 
Мæ фыды зæронд... 
Нæ, бæстон бæрæг нæу. 
Цæй-ма, цайданæй рауадз! 
Сойдзырæгътæ ыссудз,- 
Къуымты айсæфа тар... 
Уадз фæлдзæгъдæн кæна ам нæ рох къæсыл урс мит, 
Кæд гæды ныхас у: 
У мæлæтæн йæ бар — 
Чи кæд цæуа йæ цардæй, 
Кæд ын кæной рухсаг?!. 
Гъе мæлæтæн æцæг у 
Йæ рагон æгъдау: 
Саухъуыр ингæнмæ ахæсса махæн нæ зынтæ... 
Æмæ чи уыди царды 
Мæлынæн - æвгъау, 
Уымæн зымæджы хъызты 
Æрæвæрæм фынгтæ?!. 
ХÆРЗБОН У, ДЕНДЖЫЗ! 
Гæдыйау, уылæн уылæнимæ хъазы, 
Кæрæдзи фæстæ атулынц фæлмæн. 
Хæрзбон у, денджыз! Хъызты дæ кæй уарзын, 
Зæрдылдаринаг уымæн дæ мæнæн. 
Фæнды мæ: ныр къуыззитгæнгæйæ дымгæ 
Куы рабалц кæнид сау мигъты, æмæ 
Нæ алфамблай æрвæрдыны сырх зынгæй 
Куы ныррухс уаид дун-дуне уысммæ. 
Куы расхоиккой уылæнты рæдзæгъдтæ, 
Кæрæдзи хойгæ, иу цæдау - æмхæст, 
Æмæ куы ризид айнæг хох бындзарæй, 
Йæ гом фæрстыл куыд фæцæуа дæ дзæхст. 

Нызгъалис уæд дæ урс-урсид фынчытæ 
Цъæх арвы риуыл. Фехъуысы ма: охх! — 
Цыма лæгау æрымысыс дæ зынтæ, 
Æрæмбарыс, кæй у æнусон тох!.. 
Хæрзбон у, денджыз! 
МÆ ЗÆРОНД ФЫДЫ МЫСГÆЙÆ 
...Онне был плохим, 
просто был слишком бедным, 
потому нехорошим... 
Жоржи Амаду 
Фæзæгъынц адæм, зарын, дам, нæ зыдтай,- 
Хæхбæсты-иу дæ ивар кодтой фынгыл, 
Ыстæй-ма ноджы мадзура кæй уыдтæ, 
Дæ фарсмæ уымæн ничи лæууьщ уынгыл. 
— Дзæбæх лæг куы у! - бафæрæзта чидæр, — 
Ныххудтысты-иу ныхасы зæрæдтæ. 
Сылгоймагуа, сывæллон, комы иу дæр 
Дæ тызмæг дзырд нæ бадардта йæ зæрдыл. 
Уæззау къахдзæфтæй лæдзæджы æнцæйтты 
Фæцæйцæуыс дæ уисæйбыд хæдзармæ, 
Уæд-иу дæ хъустыл уад: дæ гом сабитæ къæйтыл 
Ныццæлхъ кодтой æххормаг лæджы зарæг. 
Тæнæг сасирау, уалдзæджы къæсæрыл 
Сæ удтæй хъары рухс... Æмæ дæ роны 
Æмбæхст хуычъытæ, саджы къах, пысыра 
Кæм не сты фаг минасæн æхсæв-бонмæ. 
Æрбадтысты хæлынбыттыртау д’ алварс, 
Кæй дзы цы фæуа, ууыл у сæ хъуыды. 
Дæ бинойнаджы сау дзыккутъш — халас, 
Дыууæ нæ зæгъы никæд бон дæ дзырдыл... 
Кæм нæй уæд амонд хохагæн йæ къæсы! — 
Фæлæ дæ уды нал райхъал и зарæг... 
Дæ ингæныл та,— афтæ мæм фæкæсы,— 
Куы нæры арв,— сызгъæрин къæвда уары. 

ИЗÆРЫГОН 
Æнкъард у бон. Цъæх мигъы фæздæг 
Нæ хæхтæй арф кæмттæм бырсы. 
Кæмæн у - цин, кæмæн - фыдвæззæг 
Кæны йæ зæрдиаг ныфсыл. 
Æмæ та балæууы уæларынг 
Рынчын сывæллонæн йæ мад: 
Æртæ кæрдзынæй ма ыссара 
Нæ зæдты ном: кæны сын кад! 
Йæ пецы гом фæрстыл та сæгыл 
Æрттивгæ хосдзæуттæ цæуы, 
Æмæ йæ хыссæйы æфцæгыл 
Æвзонг мад сусæгæй кæуы. 
Фæлæ йын чи хаты йæ зынтæ, 
Кæд уый чындздзон чызгæй бæллыд, 
Цæмæй уа Иры ныфс,- йæ рынтæ,- 
Хъæугæ рæстæг йæ хъулон фырт. 
Уæууæй, гыцци, нæ цардæй амонд 
Нæ базыдтам нæ æз, нæ ды! 
Дæ ингæны цур, рацæй-рабон, 
Мæн дæр æрулæфын фæнды!.. 
ÆВЗОНГАДÆН 
Дæ къæсæй æз хицæн нæ кæнын, 
Сæдæ аз куы цæрон, уæдцæр,- 
Фæрсудздзынæн саусæр бæгæны,— 
Цыфæнды фыдохмæ - цæттæ!.. 
Сæурайсомы урс-урсид мигъæй 
Æз цъирдзынæн арвы æхсыр; 
Кæсдзынæн мæ цæстыты тигъæй 
Рæсугъд чызджы фæстæ, мæгуыр! 
Къуымых уьщ, хæрзыссад дæ хъама,— 
Поэты ном хастай, мæ хур, 
Æмæ дыл æнусбонтæм хъуамæ 
Гъе уый номыл ахуысса хур. 
361 

Поэзи æвзонгады мад у! - 
Дæ ныфс æм кæд нал хæссыс, уæд 
Æппæт дæр æрцæуы йæ рады,— 
Уæд бирæ хуыздæр у мæлæт! 
Тæссагдæр кæй хуыдтай, - нæ зонын, 
Мæ хæлар: уыд цард, гъе мæлæт,- 
Поэт лæг сæ иу дæр нæ хоны 
Бæсты бикъ - цы уа, уый та уæд! 
Бæстырæсугъд: амонд - арвистон 
Фæстагмæ куы зæгъа йæ дзырд,— 
Хуыцæуттæ, йе зæдтæ куы сыстой - 
Æз 
Уьщгæн 
Йæ фырт!.. 
МÆЛÆТМÆ 
Цы нæ зоны - тæрсы дзы лæг, 
Уый у йæ хъуырдухæн, йæ фыдбон. 
Цымæ цæй хуызæн дæ, мæлæт, 
Цæмæй у уафыдцæр дæ зындон? 
Кæнæ зæрин дунейы мæнг 
Цæмæн фæхонынц рухс — дæ дзæнæт? 
Æви зæххы къори æцæг 
Дæ фæлдыст у æмæ дæ кæлæн? 
Кæдцæр нымады уьщтæ ды,- 
Фыднизтимæ нæ кодтай хъеллау: 
Фæсмоны азары сæрты 
Дæ сау къæсмæ фæлыгъд Отелло; 
Йæ рæдыд ничи хуыдта раст, 
Æгадыл ничи уьзди разы, 
Æмæ-иу бархийæ æваст 
Сæ гæрзтæ ’рывæрдтой дæ разы. 
Æфсарм уа, намысы фæрцы 
Нæ хъæцыд фарны лæг дæ фыныл. 
Ныр — нал... Дæ рæстæг дæр фæци,— 
Дæ кады кæхц ныссур йæ быныл. 

Ныр хотыхты богъ-богъ уæндон 
Дæуыл дæр баппары йæ къæлæт: 
Фæстаг зæххонтимæ, мæ бон, 
Ды дæр ыссардзынæ дæ мæлæт! 
ФЫСТÆГ МÆ ХОМÆ 
Æрцыди та уалдзæг, мæ хо! - 
Цъæх-цъæхид арв айтынг и хæхтыл. 
Йæ къупп-къуппæй кусаг хъæдхой 
Фæтардта рæупакъуы æврæгъты, 
Æмæ та фæцардхуыз и хъæд: 
Сырдæй уа, цæрæгойæ алцы 
Æрыхъал. У циндзаст нæ кæрт: 
Зæрватыкк æрыздæхти балцæй. 
Дон, хъал дон нæ кæмтты нæры, 
Тæхгæ уылæн фесхойы дурты; 
Цъæх кæрдæг уымæлвад мæрæй 
Фæгæпп кодта хæдзары цурты. 
Фæздæгкалгæ, раст ауæдзыл 
Фæхæссынц мæллæг галтæ гутон. 
Æрцу, мæ хо, ауал азы 
Нæ къæсмæ нæ фæзындтæ иу бон! 
Æрцу-ма, дæ риссагау, фен 
Ныййарджыты ингæн хæстæгмæ: 
Сæ удты æвдисæнау ыл 
Рæсугъд дидин фестад мæстæгæй. 
МЫГГАДЖЫ СÆФТ 
Джусойтæн 
Февралы хъызт. Рыг митæй арв 
Фæкъæртт и. Мигъдалынджы, комы 
Нынныгъуылд сисын къулты арф 
Хæххон хъæу - уый зымæг цы домы?! — 
Дæ картофæн у сур йæ уæрм, 
Дæ хосдон — над фæснайаг хосæй: 

Цæрынæн ма кæм у хуыздæр,- 
Дæ мæт у базилын дæ фосмæ. 
Изæр, куы нынныгуыла хур, 
Ныххуыссыд арф рæбынты талынг, 
Уæд-иу дæ сыхæгтæм фæдзур... 
Æппары иугай-дыгай арынг 
Уæлибæхтæ. Физонæг — бур — 
Æхсæры уæхстыл судзы сойы... 
Æниу рæдау æфсины цур 
Æфсæды лæг цæхх æмæ донæй, 
Фæлæ матаурæгътæй, кæйттæй, 
Кæм нæу Сырдоны сихау дзураг, 
Æмæ сыл, акæс-ма, æмткæй 
Хуыцæуттау бахæцыди худæг. 
Уæд саби аргъæутты цæры, 
Кæм æфсæды, мæгуыр, йæ цинæй 
Æнæвгъау уисын бæх тæры, 
Нæ йыл цæуы, нæ, уый дæр хинæй. 
...Фæсхъæу кæйдæр къæсæй цæуы 
Фæсус ныхас, фæхъуысы кæртмæ,— 
Бæззачъе зæронд лæг кæуы: 
- Æвæццæгæн, цæуæм нæ сæфтмæ! 
Нæ комы сæрмæ федтон дур, 
Уæйыджы дур,- æууæнд мæ дзырдыл,- 
Дзæгъæлы нысан нæу, мæ хур, 
Зæйраскъуыд æй ысхаста уырдæм. 
- Цы ныхæстæ кæныс, мæ фыд, 
Нæ ком нæ зыдта дæу тæппудæй, 
Цы охыл ма у уæд дæ дзырд, 
Æви тæрсыс, зæронд, дæ удæн? 
Цы стæг бахсыны махæй лæг, — 
Фыртæссæй йæм нæ уæнды бирæгъ, 
Гъе уымæн хъуыстгонд у хъæлæкк, 
Нæ ном нæ комбæстыл, нæ Ирыл. 
Нæ, нæ хъæбул, æвирхъау тас 
Кæны цыфидар уæнггы уазал, 

Нæ фыдæлты ныхас у раст: 
Адзалæн ничи ары мадзал!.. 
...Уыди ма сабыр къæс фынæй, 
Гъе афгæ урс-урсид бæрзæндæй 
Ныррыхыд, топпы фатау, зæй, 
Æмæ фæхаудта ком тæгæлтæ. 
Ныббæзджын мигъдалынг. Сыбыртг 
Нæ хъуысы никæцæй, æрмæст ма 
Кæмдæр фæдзæгъæлуæвæг сырд 
Нынниуы къардиуыл фыр тæссæй. 
Цыдæр хъæлæба ма цæуы, 
Уый уæртæ иппæрд ран, фæсхъæуы, 
Зæронд йæ урс галтыл кæуы 
Ыскъæт ныккалдæуыд æнхъæлæй. 
Йæ фарсмæ та (цы йæм кæсы!) 
Рæгъ-рæгъы ауагътой сæ сæртæ, 
Рыг миты гобаныл хуыссынц 
Цыппæрдæс бинонты хуыздæртæй. 
Хæдзары къуымы ма лæууы 
Чысыл саби, фæсыкк йæ цинæй 
— Цы фæци аргъау? - дзуры уый, - 
Æви мыл рацыдысты хинæй?! 
Фæлæ йын дзуапдæтгæг дæр нæй, 
Уæларты дон æхсиды аджы... 
Нынниуы уаддымгæ хъæрæй, 
Ныккæуы сухты цагъд мыггагыл. 
ЗЫМÆГОН ХЪÆД 
Йæ ронбастмæ ысхæццæ мит. Зæйуат 
Йæ тæккæ сæрмæ ауыгъдæй нындзыг и. 
Фæлидзынц дардмæ бирæгъæй, мæлдзыгæй. 
Тъæнджы мæй ам нæй сырдтæн дæр бынат,- 
Тыхдымгæ йæ ныууигъы, цыма раст 
Æд уидæгтæ уый фелвасынмæ хъавы. 
Æрмæстдæр-ма йæ сау халæтты уаст 
Кæны цæрдхуыз — мæлæты тæрхон уафы. 

Кæнынц дыууæрдæм тулдз бæлас уа, тæрс, 
Нызмæлы зæхх сæ раст зæнггы хъыс-хъысæй. 
Ныссау ис хъæд... Æмæ йæм дардæй кæс, 
Уæд дæм зыны, рыг миты сагъд пыхсытау. 
Ныртæккæ у мæ зæрдæйау быгъдæг, 
Фæлæ рæхджы куы ныууигъа йæ хихтæ, 
Уæд комбæсты, зæй раскъуыд уа, дымгæ, 
Кæндзысты ног йæ цъæх сыфтæртыл дистæ. 
ХЪАРÆДЖЫ ЗАРÆГ 
Мæ хæлар, сис-ма ацы изæр зарæг! - 
Æрыхъусой нæм дун-дунейы цот. 
Лæг а зæххыл цæуыл фæкæны хъарæг,- 
Гъе уыдон махæн зарæджы хос фонт. 
Ныззарæм, цæй, нæ дард фыдæлты номыл: 
Кæрæдзи ныхмæ расидтысты хæст, 
Æмæ зæххыл сæ разагъды хæстонтæ 
Кæрæдзи кодтой сугъты цагъд, бынсæфт. 
Сæ фæдонтæ — нæ фестæм мах хуыздæйраг, 
Кæд уыд алан, сарматаг æмæ скиф, 
Уæд дзурæм ныр: ирон, дыгур, къуыдайраг, 
Нæ цард ысси дыгъуырццæг хъуыды — миф... 
Лæгдæр уæвын нæ уадзæм мах лæгдæры, 
Æмæ фæхæссы дард бæстæм йæ сæр... 
Цы ма хъæуы фыдызнæгты, кæйдæрты,— 
Хынджылæггаг — нæ райгуырæн къæсæр. 
Ныззарæм, цæй, фæлæ нæ зæрдыл дарæм: 
Зæххыл ма баззад иу ирон æрмæст, 
Уæд, чй зоны, ныккæна уый та хъарæг, 
Куы ахæсса нæ уæлмæрдтыл йæ цæст. 

ХУДÆДЖЫ ÆМДЗÆВГÆ 
Тызмæг дæ, дун-дуне, тызмæг,— 
Дæ риугуыдыры фат нæ хизы... 
Æз нал зонын,— сæрд уа, зымæг,— 
Кæдæм, цы раууатмæ фæлидзон? 
Мæлæтмæ — иу фæндаг... Уæууæй, 
Æз дзы æцæгæй дæр нæ тæрсын, 
Фæлæ ма чи уьщтæ? Кæмæй? - 
Зæгъынц, Аминон дæр æрфæрсы. 
Æмæ куы базона, мыййаг, 
Мæнмæ нæй хорзæхтæ, æхцатæ; 
Мæ куыдз дæр никуы уыд уæййаг, 
Тæрсы мæ, диссагау, Хуыцау дæр, - 
Ныууигъдзæни, бецау, йæ сæр 
Тæрдзæни мæ зындонæй дарддæр, 
Фæлæ ма авдцæлзæххæй дæр 
Нæрдзæн рæстдзинадыл мæ зарæг! 
АРТУД 
Мæ зæронд фыд Хаджейсен 
Уый афтæ уыд: у æхсæв куырм, 
Кæны бон дзир-дзур, гъе уæд комы 
Ныннæры байраджы мыр-мыр,— 
Хъæу зоны: уый Хадже уа хъуамæ! 
Ирон æмбисонд у: кæм дыл 
Нытталынг уа, гъе уым-иу бахуысс, 
Фæлæ хъæбатыры мæрдты, 
Уæлæуыл уа, йæ ном, йæ намыс 
Нæ уадзынц улæфын... Æмæ 
Тæхы æхсæвы тары байраг, 
Тындзы хуыррытгæнгæ хъæмæ, 
Тæрсы дзы, комы бикъау, хæйрæг. 
Мæ зæронд фыд фæрныг лæг уыд, 
Уый хорз зыдта: кæм уа, гъе чемæ? 
Æрвнæрæгау нæрыд йæ дзырд, - 
Мæ мыггаг та — мæгуыр Хаджетæй. 
367 

Кæм дæн æз уый аккаг, бæгуы, 
Æргъæвст фæндаггонау, æфхæрдæй: 
Мæ куырой ривадæй кæуы, 
Ызгæ — мæ дугъоны цæфхæдтæ. 
Фæлæ уый иууыл афтæ нæу, 
Мæ туг нæма хъæцы йæ зыныл: 
Зæххыл цы нæ бантыст мæнæн — 
Мæрдты йæ авд хатты кæндзынæн! 
Хъыг-иу уын макуы уæд мæ фенд, 
Кæнæд уыл мин-мин азтæ хур аз! 
Уыд артуд Джусойты Хадже - 
Фырхивæнд - Хаджеты Таймураз! 
НАРТЫ СЫРДОН МÆРДТЫБÆСТЫ 
Хъазгæмхасæн 
Дзæнæты къæсæр бахостон 
Мæ фыдфынты... 
Æцæгæлон, 
Кæй нæй æндæр фæрæз, 
Раст ахæмæй фæбадтæн уым 
Фæрныг фынгыл 
Æххормаг æмæ удæгасæй æз. 
Фыр ыстонгæй ысурс ысты 
Мæ мылытæ: 
Ыскомдзаг кæ дын ничи зæгъдзæн уым. 
Мæ алварс-иу æлхынцъæрфыг 
Æдылытæ 
Куы систой цоппай: мерс кæнынц сæ хуым. 
Уæд гаджидæуттæ рауагътой 
Фых хъуымызæй... 
Фæлитой лæгæн уым уæздан - йæ ном. 
Цæуылфæнды дæр дзур, æрмæст - 
Фыдбылызæн, — 
Цы дæ фæнды, уый макуы зæгъ æргом 
Æмæ дын ном, бæрзонд хæрзтæ 
Аслам аргъыл. 
Хъæуа-нæ хъæуа бахуд та-иу. Цæр. 

О, ис мæлæн, хъæбатырау, 
Зæрин саргъыл, 
Фæлæ цæмæн? Мæ сæрвæлтау — дæ сæр! 
Нæ уарзтой нарт мæн рагæй дæр 
Фæлывдлæгау,- 
Фьздбылызæн сын райгуырдтæн, фæлæ 
Цæйнæфæлтау мæ быллайы къус 
Агургæ 
Фæцæрон ам, фæлтау - цæугæ хъæмæ. 
ХЪЫСМÆТМÆ 
Триптих 
I 
Æз уарзтон дæу тызмæгæй дæр, мæ хъысмæт! 
Зын уавæрыл нæ кæны хохаг дис, 
Куы бахъæуа — йæ хæдзар у йæ нымæт, 
Хæринаг нæй — нæ фæкæны фæдис. 
Цъæх уалдзæджы пысырайы æууæрстæй 
Фæцæл кæны. Сæрдыгон та, бæгуы, 
Цы лæг нæ цæуы, паддзахау, æфсæстæй, - 
Кæм саунæмыг, кæм къабузæг, фæткъуы. 
Ныллæууыд фæззæг! — Уый, мæ хур, бæркад у, - 
Бæстылыскъуыд нæ картофты кæри, 
Фæлæ-иу цинты баивта йæ рады 
Зымæджы тас: нæ даргъ фынгтæ - къæрис. 
Тыхдымгæ-иу ныл рацыди уыраугæ, 
Хъæрзагтымыгътæ, мит фæлдзæгъдæн, хъызт; 
Ныууарьзди-иу залты мит уæрагмæ, 
Уæд уый дæр уьзд мæ цины сæр, мæ рыст. 
Æххормагæй та тæрхæджы кæроныл 
Æруадз дæхи. Сывæллон нал дæ, гукк! 
Ныффæйлыдта-иу арт æмæ уæндонæй 
Уæд рæвдз æппар дæ пецы лагъзмæ суг. 

II 
Тæлтæг уды кæдæм нæ хæссынц уæнгтæ, 
Ныууагътон æз мæ райгуырæн къæсæр... 
Мæ дард балцы æнæкæрон фæндæгтыл 
Хæссын ныры онг иунæгæй мæ сæр. 
Æхсæвæдцæ ыстыр горæты астæу 
Æз цал хатты ысбон кодтон, уæууæй. 
Фæлæ мæ зынтæ никуы дзырдтон хъастæн, 
Къæртгæй мæ цъула нал хауы мæнæй. 
Æмæ кæд алцы бавзæрстон мæ удæй; 
Æрдхорды мæнг, сылгоймаджы фæлывд, 
Паддзахы фыдæх... Гъе уæдцæр мæм худæг 
Цы фæкæсынц, æндæр сæм нæй ысдзырд 
Мæнырдыгæй æфхæрд ныхасы охыл... 
Æз зонын иу хорз: комкоммæ цæуыс 
Дæ нысанмæ,- фæстæмæ ма хæц рохтыл, 
Дæ дугъонæн-иу мауал хат йæ рыст! 
Фæсвæдæй дыл хъæхъхъаг куыйтæ куы рæйой,- 
Сæрыстырæй кæн иугъæдон дæ цыд, 
Мæлæты бон зæгъдзæни уæд дæ куырой, 
Цæуыл тыхстæ, цы бæркад æм æрцыд. 
III 
Æз уарзтон дæу фыдбоны дæр, мæ хъысмæт! 
Мæ ацыдыл нæ фæуыдзæн дæ кой. 
Æз хорз зонын, поэты уды рыстæн 
Аминонмæ дæр никуы уыд æнцой. 
Æмæ-иу ды фæгæдзæ кæ уæд, хъарæг! 
Мæ ингæныл-иу ма скæнут æмбонд, 
Уадз, уым нæра æппынæдзуздæр зарæг,- 
Æхсæв уа, бон. Æхсæв уа, бон! 
370 

ИРЫСТОНМÆ 
I 
Кæм дын бæззон — дæу дæн, мæ Ир! 
Нæ сæтты мæн фыдох уа, сау низ. 
Цæф арсау цъитийыл цæрин, 
Æрмæст мын уæд дæ ном уæлахиз! 
II 
Æз - хохаг, артудты цæуæт, 
Ысхъæл мæ хъаруйæ, мæ ныфсæй, 
Цы лæджы къухты бафта уæд 
Мæ разæй намысы тырыса! 
Ис бирæ а зæххыл, бæгуы, 
Бæстæтæ, адæмтæ — парахат, 
Фæлæ сæ чи кæмæй у, уый 
Ныр, цу, æмæ фæрныгау рахат! 
Манголтæ, ромæггæ... Сæ кард 
Ыстыгъта зæххы цъар чъылбызгай: 
Æрцыди иу афон дæ рад, 
Уæд райгонд у дæ тыр, дæ чызгæй. 
Æз та — хæтæнхуаг скиф. Мæ ном 
Сыгъдæг,- æрвæрттывды тæмæнау... 
Нæ-иу дардта мæ фыдæл ком 
Ызнаджы туг æмæ цæрæнтыл, 
Фæлæ та-иу фæхаудта ног 
Æндæр бæстæм: йæ цин - цæугæ цард. 
Хæсты нæ фæллади йæ цонг, 
Хуыцауæмсæр æм каст хæсгæ мард. 
III 
Кæддæр æз буц уыдтæн, бæргæ, 
Мæ дард фыдæл, дæ ном, дæ кадæй, 
Фæлæ цы ныууагътай, уæвгæ, 
Мæнæн дæ цирхъ æмæ дæ фатæй?! 
371 

Чырсау нызгъæлæн ис дæ къæс, 
Нæ феккуырст билцъ дæ тох, дæ рыстæй. 
Фыдвæдау баззади æрмæст 
Дæ номыл хохы цъас - Ирыстон! 
Лæбурдта йæм ызнаджы зынг, 
Фыдæх æй карды комыл хаста... 
Æхсон дурау быхста йæ зын, 
Æмæ-иу сау фæныкæй растад. 
Кæм дын бæззон - дæу дæн, мæ Ир! 
Нæ сæтты мæн фыдох уа, сау низ. 
Цæф арсау цъитийыл цæрин, 
Æрмæст мын уæд дæ ном уæлахиз! 
НЫРЫККОН ТАУРÆГЪ 
Тар. Æрæнцой кæ базыл, 
Ма кæ мацæуыл мæт: 
У фыдракæндыл разы — 
Уадз, дæ хъæбул цæрæд! 
Бирæ бирæты уарзыс, 
Сты дæ удæн æххуыс: 
Лæуу сæркъулæй сæ разы,— 
Хорзмæ ма хæсс дæ ныфс! 
Фæлæ, рацæй ’мæ рабон, 
Нæу мæнузæгъæг цард,— 
Æмæ а зæххыл абон 
У æгæуæг дæ мард... 

Чпныг «Фæсизæр»-æй 
2*> 
Ныфсы уæзæг 
КÆМÆНДÆРТЫ 
...Я какой настояæий испанец 
С болью сердца не видит ныне, 
Что мужчины на вид все те же, 
Только мужеапва непг и в помине! 
Лопе де Вега 
Ныххæлæттаг дæ ды, мæ Ир! - 
Кæм ын хуыздæр уа, уырдæм лидзы 
Дæ буц хъæбул... Чъызгæ - нæ цин, 
Нæ ныфсыл бахæцыди ризæг... 
Кæддæр-иу дун-дуне æцæг 
Кæй бæхы къæхты бын ныррызти, 
Ныр уый фæдон (кæм ма ис лæг?) 
Цæуы кæмæндæрты æххуырстæй. 
Ныхкъуырд - нæ намыс уа, нæ къæс, - 
Цы ницыйæн нæ кæнæм табу... 
Ыскасти хур, уæд у дæ хæс, 
Зæгъ-иу: æгайтма мыл æрбабон! 
Æз дис кæнын: кæд у дæ ном 
Уæлон царды хъуырмæ кæуинаг, 
Уæд ма куыд бахæссыс, ирон, 
Дæ ныфс мæрдты бæстæм цæуынмæ - 
Дæфыдæлтæм! 
373 

МАД ÆМÆ ХЪÆБУЛЫ НЫХАС 
Афганистаны хæстонты номарынæн 
- Уæ, цы мын фæдæ, о мæ худгæ хур, 
Дард бæсты? - 
Русты туг нал ис, зæрдæйы ныссур 
Карз цæссыг. 
Ау, нæ дунейыл нæу хæсты заман, 
Сау бонтæ! - 
Уæд кæмæ райстай ды дæ сау хъама 
Рагбонтау? 
Æз куы уызтон дæу, о мæ уды цин, 
Авдæны, 
Уæд дæумæ, хъæбул, кæд ызнаджы хин 
Хъавыди? 
- Ма кæ, о Гыцци, ды мæ ацыдыл 
Хъарджытæ, 
Тых кæмæ вæййы, уый æдылыйæ 
Барджын у. 
Дард Афганы зæхх, ныр мæнæн кæны 
Арфæтæ, — 
Уым мæ дугъоны судзгæ рог нæмыг 
Баййæфта... 
Æмæ ахаста мæн йæ сау къæсмæ 
Сау сыджыт... 
О, бæргæ мын нæу, о, дæ хъæбысæй 
Адджындæр!.. 
* * * 
Æз нæ зонын, 
Адзал мын кæд кæндзæни 
Сусæгтæрхон...— 
Фæлæ иугæр мæлын, 
Уæд — лæугæйæ... Æмæ ма 
Хъуамæ арауа уый бæрц мæ тых, 
Хъуамæ, артау, ныффæйлауа 
Риуы 
Мæ рагбонты ныфс, 
Цæмæй иу уысммæ айрох уой 

Царды хъуырдухæнтæ, 
Хивæнд мæлæт, 
Æмæ айнæджы тигъыл ныффыссон: 
— Хорзæй баззайут, Адæм! 
Æз уæ рæвдыд нæ базыдтон никуы,- 
Иунæг иутæй нæ зæгъын, - 
Фæлæ зонут: 
Æз мæ уды фæлладæй уæ хорзмæ, 
Уæ цинмæ бæлльщгæн, 
Сымах та мын, зинтау, 
Мæ размæ цæлхдуртæ 
Æвæрдтат!.. 
ÆЛГЪЫСТ ЛÆГ 
Адæммæ 
Ныдцыщтат мæ... 
Хосдон ма афтæ ныффæйлауы дымгæ. 
(Хорзæй мæм ницы уыд, 
Ницыхæзнайæ...) 
Ахастат рагбонты мысинаг - 
Сабийы къухтæй нывæфтьщ, 
Ыздыхтсыкъа гоко... 
(Хæрын æй нæ уарзта мæ цæст, 
Мæ комыкъултæ йæм 
Куы калдысты, гъе уæд дæр). 
Ныссастат мæ. 
Уарзты рæсугъдмæ 
Нæ баххæсти никæд мæ къух. 
Æвæццæгæн, уый дæр - 
Рæсугъд уыд æцæгæй дæр - 
Уæ дам-думтыл сахуыр 
Æмæ ма йæ боцъоджын ницы 
Кæм бахъуыд!.. 
Ныззаууатдæн... 
Иунæг рæстдзинад ма 
Фелвасы бæрзæй, 
Дæллаггалау, 
Фæлæ та мын уый дæр 
Æмгарæй, æрвадæй 
Мæ цæстмæ фæдарут, 
Æлгъыстау! 

УÆЛМÆРДТЫ 
Гвардийы хæстон Биазырты Реуазæн 
Кæм нæ кæсы лæгмæ мæлæты хорз! - 
Дæ ацыдыл нæ кæнын, хæлар, дистæ, 
Фæлæ кæм дæ, мæ иударон - Резо, 
Цы Хуыцауæй æркалдысты дæ низтæ?.. 
Уæнгрог. Хъæбатыр. Сагæлвæст ирон, 
Дæ сираг бæх нæ зыдта никуы цудын... 
Кæсыс, æмæ дæ рихийы кæрон - 
Æрхъызы дæндаг сайы-майтæй худы. 
Фæлæ лæгыл кæм ауды Хуыцау, 
Нæ хуыздæры та ингæнмæ фæтæры, 
Цæмæй цагъар кæна æдзух æгъдау, 
Нæ кæнæм дихтæ хорз æмæ æвзæры... 
Фыдбоны дуг. Ныр нал ахсы мæ зонд, 
Цы ма давы лæгæн йæ цард, йæ мæлæт?! 
Лыстæг хуыртæй æмырæхгæд æмбовд 
Æрæхгæдта дæ цыртдзæвæн - дæ дзæнæт. 
21.V.1994 
АЛЕШЫ ЦЫРТЫ РАЗ 
Хæсты быдырсей 
Ацы æмдзæвгсейæ арын мæ хæлар, ирон зын- 
дгонд фыссег Гуыцмсезты Алешы рухс ном. Уый 
фæмард Ирыстоны сæрвæлтау гуырдзиаг лæг- 
мартимæ тохы. 
Дæ ингæны къуыбар сыджыт, ыссадау, 
Мæ уырзты сасирæй нызгъæлы. 
Нæ кæуын æз. Нæ мæ уырны дæ ацыд, 
Нæ йæ хатын: 
Мæ мидвыны дæн, хъалы... 
Къуырма фыдох... 
Мæ рыст мæ хъуыры смал и, 
Ирондзыллæ 
дæ цырты раз ныззоныг: 

- Ау, уый та куыд, 
æмæ Алеко1 нал и? - 
Дæ хæлæртты кæны сæ цæссыг дойны. 
Нынкъуысы зæхх. 
Æхст бацайдагъ и ногæй, 
Æдзæм-æмбу кæны нæ чысыл горæт, 
Нæй удæнцой. 
Æмæ кæны уæнгрогæй 
Мæлæты къух нæ хуыздæртæй 
йæ тона. 
2 
Æз дæумæ дзурын барджынæй: 
~ Ау, мæлæтмæ æвдæлон 
Ды куыд разындтæ, м’ ахсджиаг, 
Æви хур дæр фæдæлдон! 
Ныр дæ ингæныл бонырдæм, 
Бонвæдис цъиу ныууасы, 
Ды мæ разæй фæдæ, æмæ... 
Дæн къæмдзæстыг дæ разы. 
Иры урс хæхтыл залиаг 
Комæй коммæ фæлæсы, 
Мах кæд зыдтам, мæ зæрдиаг, 
Уый фыдмитыл æввæрсын! 
3 
Рацу, раст-ма дæ ингæнæй, 
О мæ сагсур æфсымæр! - 
Ау, ныууадзай мæн иунæгæй,- 
Уый куыд хæссыс дæ сæрмæ?.. 
Ды æрвылбон дæр тохы дæ,- 
Уа нæ ныфс, йе нæ рысты: 
Тагъд ирон лæджы хотыхтæ 
Уый æргомæй зæгъдзысты. 
Фæлæ, чи зоны, мадзура 
Ирыл хур дæр ыскæса, 
Уæд цы зæрдæйæ бадзурон 
Æз дæ ингæны къæсмæ! 
1 Фыр буцæн æй афтæ хуыдтой йæ хæлæрттæ. 

НОГ АЗЫ ÆХСÆВ 
Ауадз мсе, мæ мадмæ мæ фæнды. 
Мæ бинойнаг Юляйы ныхæстæй 
У ног аз... 
Æз ахсæв дæн иунæг: 
Мæ къæбæр, мæ цæхх ис мæ разы, 
Æмæ «Ног боныл» — афтæ йæ 
хуыдтой Къуыдары,- 
Æмбæлын дæуимæ, Гыцци: 
Ды - уазал сыджыты, 
Æз - хъарм уаты бадын... 
Цæссыг мæ нæ хауы, 
Ды ахæмтæ никæд нæ уарзтай, 
Фæлæ та ныххауы 
Мæ урс сæр мæ уæрджытыл, оххай: 
Цы фæдæ, Гыцци? - 
Цæмæн мын нымбæхстай 
Мæ рухс дуне сыджыты тары 
Дæ ацыдæй?!. 
...Мæ тæссаг фæндæггыл 
Хæйрæг дæр нæ уæндыд цæуын, 
Æхсæв уа йе бон уа... 
Ныр мæнæ дæ хъæбул, кæс-ма, 
Куы нал у 
Нæ — цæрдтæй, 
Нæ - мæрдтæй, 
Уæд цы фæдæ, æви 
Æцæгæй нæ рухс дунейæ, 
Къæвда уа йе хуры, 
Хъæр мæрдтæм нæ хъуысы, 
Гыцци!.. 
ÆМБИСÆХСÆВ 
Ныр уалдзæг у. Мæ хибар кæрты 
Фынафон цъиуызмæлæг нæй. 
Æмæ хуыр-хуыр кæны мæ гæды 
Йæ раззаг дзæмбытыл фæрнæй. 

Æдцейы — рухс, мæ бал бæласыл 
Ныззæбул урс дидин. Кæс-ма, 
Рæудымгæ дзы, фæндырау, хъазы, 
Цы зарæг ыл кæны: мæ-гъа! 
У сабыр горæтаг фатеры... 
Арахъхъ, тамакойы фæздæг, 
Мысинæггæ, цьщæртæ-йедтæ,- 
Сæ фыййау — рагбонты уæзæг. 
Æмæ ма цард йæ хуыздæр кары: 
Дæуæн мæнузæгъæг кæм нæй... 
Мæгуыры алчи дæр æмбары,- 
Хъæздыгæн бамбарæнтæ нæй! 
Дæ уарзт, дæ фидыц уа, дæ хъæстæ,- 
Фынфенæгау... Лæджы фырт дæ 
Нæ зæгъдзæни æргом, дæ фæстæ, 
Цы дин, цы хорзыл хæст уыдтæ! 
Дæ хурхæтæн - уæздан, æдзæллаг, 
Æмгарæй - цух, фыдæй - хъуырмæ... 
Кæд ахæм уыд, поэт, дæ фæндаг, 
Æви бынтон зæронд ныддæ!.. 
НЫВГÆНÆГ ДЗАНАЙТЫ АЗАНБЕГÆН 
Æдзæрæг у дæ ингæн, арф,- 
Тындзгæ йыл хуры тынтæ уарынц. 
Нæ вæййы хорз лæгæн йæ цард 
Нывыл - уый алчи дæр æмбары. 
Тыхсынц мæрддзыгойтæ... Ныр æй 
Æрæмбæрстой: ды чи, цы уыдтæ?! 
Ам судзгæ цæссыг у хъуырмæ, 
Фæлæ цы ахадынц нæ дзырдтæ! — 
Уый у нывгæнæджы хъысмæт: 
Йæ адæмы зыныл ныккæрзы,— 
Æххуырстау ыл нæ кæнынц мæт: 
— Нæ йын ис кад æмæ нæ бæззы! 
379 

Мæсыг йæхи дурæй кæлы: 
Ирон лæджы, мæгуыр, цы бон и, 
Æмæ дæ ацыдыл кæуын 
Нæдæр мæ тых, нæдæр мæ бон у... 
Хæрзбон, нæ дзæбæхты дзæбæх, 
Хæрзаудæн ныл кæ дзæнæтæй... 
Дæуæн нæ ныффæдцыстам бæх,— 
Кæндзæн дыл сау марой нæ кæмтты! 
ПОЭТЫ НОМÆЙ 
У поэтов естъ такой обычай,— 
Вкруг садясь, оплевывать друг друга. 
Дмитрий Кедрин 
Нæ, афтæ дæр нæу, 
Поэттæ йæ хорз зонынц: чи сты? 
Фæлæ сæм æрбахаудта 
Ницæмæй исты,- 
Сæ номæй йæхицæн 
Æвæлмонæй чи кæны ном,— 
Уæд уымæн фæзæгъынц: 
Дæ фыййауы лæдзæг 
Æвдæлонæйдар, 
Æмæ ма дæм, чи зоны, искуы, 
Дзымандытæ дзурæгау, 
Иу сыкъа бафта нæ хисты... 
О, афтæ дæр у: 
Рæсугъд царды охыл 
Сæ хæлæг, сæ хъаугъа 
Бæрæгбон уа, куывды нæ фæуы, 
Фæлæ нал ис сæ иу, 
Уæд иннæ, 
Бæрзæндтытахгæйæ, 
Раст денджызы хъазау, 
Зæрдæскъуыд фæвæййы... 

ХЪÆЗДЫГ ЛÆГ 
Фæлидзæм хæхбæстæм. 
Мæ хæлары ныхæстæй. 
Æз гъе ныр хъæздыг дæн: 
Мæ зæрдæ мæ сонт митæ нал домы... 
Мæ афæдзы мыздæй 
Фæдарин æнæхъæн Къуыдаргомы! 
Цы сæ хъæуы: хорыссад, 
Картофтæ, уæливых - хъæбæр цыхтæй; 
Тъæнджымæйы - боны хъарм, 
Фæйнæ сыкъа æмæ фæлмæн дзырдтæ. 
Цы-иу мæм каст растдæр, 
Мæ карз тох цæуыл уыд? - Æдзæлгъæды... 
Мæ хъарм пецы фарсмæ 
Фыстаин нывæфтыд æмдзæвгæтæ. 
Æппынфæстаг, ма уа 
Мæ фæндагыл паддзах, йæ хъузæтгæ, 
Гъе уый дæр амал у: 
Мæ бонтæ — хæрзамонды фаззæттæ... 
Цæрдзынæн хæдудæй, 
Фæлæ иу зæгъæг нал и, 
Мæ сау боныл: 
«Мæ уды рæсугъдæй 
Фæдарин 
Нæ мæгуыр Къуыдаргомы!..» 
ÆХСÆВЫ ÆМДЗÆВГÆТÆ 
Царды рухс къæсмæ байрæджы,- 
Уый мæ рыст у, мæ зын... 
Ехх, кæуыл кæнай хъарджытæ, 
Уый нæ зыдтай, мæгуыр! 
Сау къæвда æмæ тар æхсæв,— 
Сты мæлæты æфсон, 
Æз дæ уындæй нæ бафсæстæн, 
Хорзæй рацæр, мæ бон! 
381 

Кæс, æрхуыссыди боны цæст, 
Рохы цин æмæ уарзт, 
Æмæ бацайдагъ а æхсæв 
Гъæйттæй нозт æмæ хъазт. 
Ды мæ уды фæндиæггыл 
Макуы, ма ауигъ къух, 
О, нæ кæны æрвадиуæг 
Хорз мæлæт дæр æдзух!.. 
НЫРЫККОН МÆГУЫРГУРЫ ЗАРÆГ 
Бæрзонд арвæй та нæ хур фæцæуы, 
Æз уынджы къæйыл хуыссын тымбылтæй. 
Мæ бонгуыст - суари, кæйдæрты фæрцы, 
Мæ хъарм хуыссæн у миты тъыфылтæй. 
Сæ бон ныккалой æхсины лæгтæ, 
Куыд ахадгæ сты сæ цин, сæ фæндтæ: 
Цъæхсæр хæдзæрттæй сæ зарæг хъуысы, 
Æхсæвы тары, мыдадзау, сысы. 
Фæлитой лæгыл цы нæ фидауы,- 
Фæрдыджы рухсау, цæсты нæ хауы: 
Сæ сау кæлæнтæй, сæ буц ныхæстæй 
Уæййаг куы фæци нæ фæрныг бæстæ. 
Бæрæг нæ нал ис: кæмæй дæ, чи дæ? 
Дæ цард, зындонау, дæуæн у фидцæн! 
Сæ уд, сæ дзæцц у куырыхон мафи, 
Йæ къæхты хъæрмæ, хæрджытау, кафынц. 
Кæм сæ æндавы ыстыр Хуыцау дæр,- 
Нылхæндзысты йæ æрмæджы ’хцайыл. 
Мæ цард фæкъул и, фæлæ мæ Ирыл, 
Уæддæр мæ зæрдæ кæуæгау ниуы. 
Фыд бон, фыд лæг, дам, нæ хæссы бирæ, 
Кæд ацы хорзæх нæ хауы Ирмæ?! 
Фæскъæвда хур бон куынæуал кæны, 
Уæд ма куыд цæрæм, уæд ма куыд кæнæм? 
382 

ЗАРÆГ УАРЗОНДЗИНАДЫЛ 
Нæ рухс дунейæ та зæрин хуры тынтæ 
Фæлидзынц фæсхохмæ. 
Мæ уарзты рæсугъд зæд, мæ иударон зынтæй 
Нæ баззайыс рохы. 
Хъысмæты фæндоныл цы лæг нæ уа разы,— 
Хъуырмæ вæййы мастæй. 
Ныр уал азы дæргъы æз дардмæ дæу уарзын 
Æнамонды уарзтæй. 
Дæ фæлмæн цæстæнгас, кæрдæгхуыз хæрисау, 
Æдзухдæр æнкъард у. 
Æнæнцой æрбауа, дæ зæрдæйы рисыл 
Цы лæппу фæради!.. 
Бæргæ йыл нæ хъæцин, мæ удлæууæн, оххай, 
Æз иуварсыг уарзтыл,— 
Мæ къæбæлдзыг бецыкк æрвылбоны тохы 
Ысурс и ныр азтау. 
Фæззыгон мæргътæ дæр дымгæты кæуынæй 
Сæ удтæ фæхæссынц: 
Дæу мысгæйæ, мæ бон, чъызгæйæ цæудзынæн 
Мæ ингæны къæсмæ!.. 
* * * 
Коцты Юляйæн 
Бадзурин дæм: уарз нæ базстаз, 
Ма сæ суæлдай ксе нæ фæстæ, 
Масæбафæллай... 
Къоста 
Мæ цард фæуы. Ныгуылы хур, 
Ныр афтæ бафæллад мæ зæрдæ, 
Æмæ дæ уындыл дæр, мæ хур, 
Дывыдонау кæнын дызæрдыг. 
Кæм не сты хорз: лæгдзинад, уарзт 
Æмæ æхцон царды ныхæстæ, 
Фæлæ-иу макуы ракæ хъаст, 
Мæ удвæндиæгтæй, мæ рæстæй! 
383 

Кæд истæмæй уыдтæн æфхæрд, 
Уæд уый - мæ райгуырæн, мæ къæсæй... 
Хъæбулыл ам нæ кодтой мæт: 
Цы хорз нæ уай — фæцæр дæ мастæй. 
Сæтгын: хъысмæтæй уыд æлгъыст 
Мæ уд... Нал, хорзæхтæ нæ домы, 
Фæлæ мæ райст-бавæрды фыст 
Уыди мæ Ир æмæ Дæ номыл!.. 
МÆФЫДÆЛМÆ 
Если убитому леопарду не опалить усов, 
дух его будет преследовать охотника. 
Абесинаг æмбисæндтæй 
Фыдæй-фыртмæ ныл нæмыг уары ихау, 
Нæ карды цæф,— уа ромаг йе мангол, 
Нæ урæдтой... Кæд мард лæгæн йæ рихи 
Фæцарауын нæ бацыди сæ бон, 
Æмæ та-иу уæгъд ингæны къæсæрæй 
Ног растади мæ дард фыдæл, 
Цæмæй, 
Фыдызнаг макуы ма тона æвзæрæй 
Йæ фæдоны, зæгъа: цы у, кæмæй?! 
Уæдæ кæм дæ?! Кæй сæрыл кодтай тох, 
Фæзæгъынц сæ: мыстулæг у хуызивæг,— 
Ныр уымæй дæ, цъæнуты хосау,- рох, 
Йæ уд ~ мæнгард, йæ ном та у 
Гуырдзиаг... 
Хуызивæг-гуырдзиаг, мæгуыр уа дæ бон, 
Дæ бирæйæ Иры нæ тæрсынц, мæ бон: 
Рæхджы та дæ къæсæй,— 
Гъе уый дæр ма зон,- 
Пысылмон кæндзæни йæхицæн фысдон!.. 
Мæ уаз фыдæл! 
Ис алцæмæн кæрон, 
Фæлæ та раст! — 
Дæ ныфсы рухс ныл бафтау, 
Цæмæй та Иры саг лæгтæ кæной 
Фæсхæст кæрæдзийæн 
Уæхсчы тъæппытæй арфæ!.. 

, *У *.. * 
Нет мига в вечности, чтоб отдохнутъ. 
Ян Райнис 
О, нæй æрæнцой а зæххыл... Лæгæн 
Кæд, чи зоны ’мæ, доны къус дæр фаг у, 
Фæлæ хъысмæтыл ахизæнтæ нæй, 
Мæлæт зынвæндаг у, цæрын тæссаг у... 
Зынвадаты нæ фæкæны фæдис 
Мæгуыр æмæ ысхъæлзæрдæ ирон лæг: 
Ньпталынг дуне, ма-иу кæ ды дис, 
Тæккæ райсом кæндзæни, мæ хур, бон дæр. 
Гъе ахæм цинтæй ацæуы нæ цард, 
Æмæ йыл, бецау, чи фæкæны дистæ: 
Нывонд галау æрхауы уæд йæ рад,— 
Сыджыты хъарммæ ахæссæм нæ ристæ. 
* * * 
Ты с песней живешь, 
Я с песней умираю. 
Педро де Рохас 
Хъыцъыдæттæ мын бадардтай, Хуыцау! - 
Æвæццæгæн, дæ коммæгæс нæ фæдæн. 
Нæ дын куывтон, фыдæнхъæлау, фыдæнæн, 
Хъыджы уа, цины, йе мæм уа æхца. 
Дæ рæстдзинадыл ахуыр кодтой мæн, 
Нæ йæ федтон æз а царды мæ цæстæй. 
Дæ кувæндæттæм нал цыдтæн æввæхсты, 
Мæ хъуыды уыд: кæмæн æмæ цæмæн! 
Ныккалдтай мыл уæд ды дæ хинты хин: 
Паддзахы фыдæх, сонт чызджы рæумитæй 
Мæ тæвд туг кодта дадзинты æдзынæг, 
Фæлæ уæддæр нæ айсæфти мæ цин. 
Хъуырмæ - цæссыгæй, гъе уæдцæр ма, зинау, 
Тæккæ райсом æз заргæйæ мæлдзынæн! 
13 Хаджеты Таймураз 
385 

МАДÆМÆФЫД 
I 
Дæ авдæны зарæг уыд хъарæг, 
Мæ ирон сылгоймаг! 
- Ацы-цытæ кæ, рахъомыл мын у, 
О хъæбул! — 
Райсом раджы дæ фыд æрвитдзæни 
Сау хæстмæ. 
II 
Лæууы ма мæ зæрдыл,- 
Мæ мад-иу мын сабийæ 
Куыд фаста мæ къæбæлдзыг бецыкк 
Йæ рæдау, 
Йæ фæлмæн æнгуылдзтæй. 
Нæ мæ баззад рохы,— 
Мæ фыд-иу мæ, сонтау, 
Куыд баппæрста рогæй 
Æнæсаргъ, æнæидон уырсыл: 
Тæх, хъæбул!.. 
III 
Мæнæн та мæ зæрдæ 
Æндæр цæмæдæрты æхсайдта: 
Ныннæрыд-иу уалдзæг 
Йæ ызнæт, 
Йæ бур-бурид хъæлæсæй 
Комы дон, зинау, 
Æмæ-иу йæ былтыл, 
Раст урскъаба чызгау, 
Фæцагайдта зилдухтæм 
Малусæг... 
Дыууæ туджы ивылы уæнгты: 
Дæ рæдау, Гыцци, 
Дæ тызмæг, мæ фыд! 

ТÆРС 
Поэтау дæ нæ кодтон буц — 
Уыдтæ ды ме схæссæг, мæ бæлас! 
Сæрды — мæ аууондар, мæ худ, 
Зымæг дæ гагатæ — мæ минас. 
Ныффæйлыдта-иу пецы арт 
Фыдуазалы дæ уды руаджы, 
Æмæ уæд удæнцой у цард, 
Куы фыцой дуртæ дæр дæ аджы. 
Цыргъ фæрæтæй дæ кодтон лыг, 
Хырхы лыгау, цæмæй та уалдзæг 
Ысхæца ног тала дæуыл, 
Æмæ та ногæй уон дæ уазæг. 
Дæуæн мæрдтæм цæуæн нæ уыд, 
Уæд æз фæуыдаин дæ разæй. 
Зыдтон дæ сидзæры рæвдыд, 
Дæ рыст мæм хъары азæй азмæ. 
Ныр дæм æрцыдтæн, æмæ кæс,- 
Цы кодта дун-дуне, нæ зонын,- 
Дæ къалиутыл мæ гага-тæрс 
Æлгъыстау нал зайы, мæ боныл! 
ПАРОДИ 
Джыккайты Шамилæн 
Мс1х бадомдтой нæ удхæрдтæ, нæ мæттæ, 
Дæуау æз дæр æфхæрд æмæ фæллад дæн. 
Шамил, фæцæуæм, хицаумæ æрхатæм: 
Ыссара нын йæ сырддоны бынæттæ. 
Хъодзаты Æхсар 
Лæгæй цæрын цы пайда у, Шамил, 
Фæлтау фæцæуæм, сырддоны æрцæрæм. 
Орангутангау рауадзæм нæ хил, 
Цы хъом нын чи у? - Чи куыдз у, цы хæрæг?! 
Тæрхъустæ уарзыс ды, æз та — фыстæ,— 
Хæддзу уазæг æнувыд у фысымыл,- 
Уыдзыстæм ирвæзтудхæрдтæй, рыстæй, 
Дæларм-уæларм-иу батулдзыстæм къуымы. 
387 

Ам алцы - дзаг. Фысдзыстæм ма сонеттæ. 
Кæсдзыстæм-иу сæ сырдтæн, æмæ, дестæн, 
Цæудзысты нæм Хаджейы-фырттæ-йедтæ 
Уынынмæ, зæгъгæ, гъалæ-ма, цы фесты? 
Камалы уæд нæ равдæлдзæн, бæгуы! - 
Уый хицау у. Поэты ном ын радтой: 
Сæрыстырæй та айваздзæн йæ гуыр 
Æмæ зæгъдзæн: æгайтдæр ма, мæгуыр, 
Кæдæй-уæдæй, 
Сæ бынæтгæ ыссардтой! 
ÆХСÆВЫ ХЪУЫДЫТÆ 
Ницы-мацытыл рагæй 
Цы бонтæ ныххардз кæнæм, 
Уьщон 
Кæй нæ фæнды раздахын царды. 
Ныр, æцæгæй, Хуыцаумæ 
Куы разынид искуы лæгдзинад, 
Куы сæ раттид ногæй, 
Уæд (уый у мæ хъуыды), 
Цы хæрзтыл ныйивин мæ рæстæг? 
Куырыхонау ахæм хъуыдытæй 
Мæ къухтыл ныххауы мæ сæр 
Æмæ та фæзæгъын: 
Фыццаджы-фыццагдæр, 
Мæ сонтæй кæй бафхæрдтон раджы, 
Гъе уыцы рæсугъдæн - 
Мæ рагон, мæ тæргай æрдхордæн 
Фыдзымæджы хъызты 
Æз ихдонæй дуртæ фæхæссин; 
Мæ фыдцæр ызнагæн 
Цыфыддæртæ бакæнин ногæй, 
Цæмæй ма мæрдтæм дæр 
Мæ сонт хъæлæс хъуса 
Æлгъыстау... 
Ыстæй уæд фæцæуин хæхбæстæм — 
388 

Мæ райгуырæн хъæумæ! 
Мæ куыдзæн фæкæнин лæггæдтæ - 
Дзидза уа, æхсыры хуыздæрæй: 
Ныр уал азы дæргъы 
Мæ уындмæ бæллыди. 
Фæкæсынхъуаг дзыллæйæн 
Сæ цьупсæр уæлхæдзæрггæй 
Миттæ фæкалин... 
Мæ хъуырмæ куы схæццæ уа хъарæг, 
Уæд дурыны гуыбын 
Æз бахуылыдз кæнин 
Арахъхъæй - 
(Мæ мадæн ныр уал азы 
Ныгæд у мæ номыл) 
Фæцæуин мæ рагон 
Фыдæлты уæлмæрдмæ, 
Мæ мадмæ, мæ фыдмæ. 
Луаситæ, лауызтæ скæндзысты 
Сыхæггæ: дон та - сæ разы. 
Куы фæцæуа алчи йæ къæсмæ, 
Уæд дзы æз ныккалин, 
Æнусты цы куыдæй нæ куыдтон, 
Гъе ахæм цæссыгтæ... 
ТЕЛЕФОН 
Дæ фæрцы æз бирæ 
Æфхæрдтытæ, 
Бирæ рæсугъд фынтæ 
Федтон мæ царды... 
Дзырдтон-иу тызмæгæй 
Мæ фыддæр ызнæгтæм; 
Æргхъирæнтæ кодгой, 
Фæлæ та-иу,~ абон уа, сом уа,- 
Сæргуыбыр цыдысты мæ рæзты. 
Дзырдгон-иу тæргайæ, 
Мæн чи ныууæй кодта, 
Гъе уыцы рæсугъдмæ; 
Кæнæ та, фæсмонау, 
Мæхæдæг цы чызджы 

Фæкодтон фæсмойнаг, гъе уымæ; 
Дзырдтон-иу фæлмæнæй 
Мæ рæдау, мæ сагсур æрдхæрдтæм: 
Нæ уыдтæн æз се ’мсæр, 
Фæлæ-иу мын алкæд 
Мæ талф-тулфы митæн дæр барстой. 
Дзырдтон-иу — фыд расыг — 
Æнæзонгæ адæмтæм 
Æмæ-иу сын кастæн 
Мæ ногфыст æмдзæвгæтæ: 
Нæ мын кодтой уайдзæф,- 
Æррайыл ма чи кæны дистæ. 
Дзырдтон-иу ыстæм хатт 
Хъуынтъыз бюрократмæ 
Хъуыдцаджы ныхæстæ дæр, 
Фæлæ алы хатт - сабырæй. 
Ныр та æз хъæр кæнын: 
Цы фæдæ, Гыцци?! 
Фæлæ никуы ’мæ ницы... 
АМОНД 
Æз куы уыдаин кадджын, 
Уæд нæ дунейы адæмтæ, 
Цымыдис фæндаггæттау, 
Цыдаиккой радгай дæ къæсмæ, 
Цæмæй ма æддиауæй 
Иунæг хатт бакæсой, 
Æз кæй уарзтон, уымæн 
Йæ цæсгоммæ. 
Æз куы уыдаин бонджын, 
Уæд, авд-авд хæхты фæсте 
Цъæх денджызы арфы 
Цы диссаджы кæф цæры, 
Уымæн (мæрдты, дам, æгас кæны) 
Æрхастаин иу бон йæ игæр, 
Цæмæй ды æнустæм дæр 
Цардаис а зæххыл. 
Æз куы уыдаин хъаруджын, 
Нæртон бæгъатыртæ 
Бола æмæ Гоцъийау, 
Уæд дæ фыддæр ызнæгтæ, 

Дæ хæлæг æрдхæрдтæ 
Цыдаиккой иу ахæм 
Дæ фæлмæн къæхты бынтæн 
Пъатæ кæнынмæ. 
Æз сæрибар куы уыдаин, 
Уæд, кæйонг уыны нарты 
Æвæджиау арвайдæн 
Дæлдзæхæй уæлдзæхмæ, 
Æз уырдæм фæкодтаин дæу, 
Æрвон рухсау мемæ 
Дæ зæрдæ рæуулæфт фæкæна 
Æрвылбоны даутæй. 
Æз куы уыдаин амондджын, 
Уæдафонмæды 
Хæхбæсты æппарис уæлибыхтæ 
Дæтæвдпецæй. 
Æз та дын мæ сонт æмæ ницæйаг митыл 
Æппынфæстаг басæттин, дзуары лæгау, 
Æмæ дуне нæ худæгмæ 
Худæгæй тонид йæ фæрстæ. 
ХÆРЗБОНЫ ÆМДЗÆВГÆ 
Фæуы мæ цард... Фæлæ, кæс-ма, 
Мæ зæрдæйæ нæ кæны иппæрд,- 
Ызнаг уа, хионы къæс уа, 
Тæры мæ раууатмæ мæ хивæнд. 
Мæ хъуыды карз уыди, æргом,- 
Фæззыгон къадайау мын сысы... 
Цымæ ды чи уыдтæ, ирон, 
Æз ма мæ фынты дæр кæй мысын?! 
Рæдау, сæрыстыр у дæ хуыз, 
Æви, хынцмæ лæгау, æдзытæй 
Фæцардтæ ды... Æмæ хæрыс 
Ныр ард ирон зæххы сыджытæй? 
Кæм дæ, Сатанайы рæсугъд, 
Æрвон — дæ цин æмæ дæ зынтæ, 
391 

Рæсугриу суадонау — дæ уд, 
Цæмæн фæцух дæн æз дæ уындæй? 
Ызнаг! — Цæй ызнаг дæ, уæвгæ, 
Нæ хыл — мæнгæфсоны гæрахау,— 
Æцæг ызнæгтимæ хæцгæ 
Уыди нæ фыдæлты гæнахæй. 
Хæрзбон, мæ Иры бæсты цот, 
Уæ цардæй æз нæ кæнын хицæн: 
Мæ ингæны къæй та уын фод 
Фæндагсарау - Ныфс æмæ Цинæн! 
ИРÆТТÆМ 
Иу нæ иннæмæй нал ис,— 
Уæд цы кæнай, ироныстæг?.. 
Туг нæ удты ысмал и: 
- Ау, цы лæгтæ, цы хорз ыстæм!.. 
Алчи алцæмæй барджын у, 
Сты æвдæлонæй хъалтæ, 
Кæд мæлæт вæййы адджындæр: 
- Тох! Æвзистсаргъ АЛАНТÆ!.. 
Чвдæр... Бирæ... Цыдæр-цытæ... 
Ары мæлдзыг дæр аууон, 
Уæд цы кæныс дæ бæрцьпæй, 
Ды - æлвæстриу АЛЛАНОН!.. 
Дæу рæсугъд лæппу хондзысты, 
Ард хæрдзысты дæ номæй, 
Фæлæ - никæд 
Ироныстæг, 
Нæй, 
Сæттынтæ нæ комы!.. 
Зилы халон нæ арæнтыл, 
Зонут: сау туг ныл уары, 
Æмæ иу хатт куы ныббарай, 
Уæд æнус-æнус барыс!.. 

* * * 
Рæсугъд цард, амондæн йæ кар 
Нывзийы иу афон,- уый зонын,- 
Ныввæййы сыджыты дæлбар, - 
Поэт уа, падцзах æви зондджын! - 
Æмæ æрцæуы уæд кæрон, 
Дæ сагъæстæ æмæ дæ зынтæн: 
Уьщис æвзистæхгæд дæ рон, 
Ныр мысыс уый, дæ цин, дæ фынты... 
Фæстаг фæндарастæй ма ды 
Кæсыс дæ адæммæ: цы фесты?! — 
Кæд та сæ асайдта сæ фын, 
Æви мын сухты цагъд дæр фесты? - 
О, уæд ирон лæджы мæлæт 
Æцæгтæригъæддагу... Оххай, 
Дæ Иры сæрвæлтау дын кæд 
Нæ бантыст ницы - цард уа, тохæй?! 
Ныхъхъæрз-иу авддæлдзæхæй уæд, 
Кæн-иу дæ рухс ингæнæн пъатæ,- 
Фæлæ дыл чи кæндзæни мæт, 
Кæй хъуыдтæ удæгас уа, мардæй?! 
УАРЗОНЫ ЗАРÆГ 
Свеча горела на столе. 
Б. Пастернак 
I 
Нытталынг арв, æмæ хъызыд 
Тъæнджы мæй тары... 
Нæй, нал уыд арт æмæ фæнык 
Дымгæйы сарæн. 
Мæнæй, мæ удлæууæны фарн, 
Цыдтæ æнустæм... 
Нæ цæссыгтæ ма кодтой хъарм 
Кæрæдзи рустыл! 
393 

Æмæ ныл аудыдта цард 
Фæстагхатт, мадау. 
Мæныл мæ райст-бавæрды кар 
Мыдадзаутади. 
Æрæмбæрстон: цы нæй бæстыл 
Фыдох уа, мастæй. 
Фæлæ лæгæн, лæджы хæсау, 
Нæй хъазæн уарзтæй. 
Æмæ хъызыд. Æхсгæ тЫмыгъ 
Лæбурдта, зинау,- 
Рыг митæй акалы йæ пырх 
Нæ риссаг цинтыл. 
II 
Мæ разы уæд, æрвон зæдау, 
Дæ сурæт расты. 
Мæ уындæй а зæххыл, уæу-уæй, 
Мæлæт дæр бастад. 
Фæлæ хæххон лæгæн, мæ бон, 
Цы давы ингæн: 
Рæсугъд цард дын зæгъы мæ зонд, 
Мæ зæрдæ - никуы! 
Уадз ног хъыза æмæ дыма 
Æрвон тыгъдады,- 
Мæнмæ кæсы, цыма мын ды 
Фæкæныс пъатæ! 
УАРЗТЫ ФÆНДАГ 
Арвыл атылди сау мигъ, 
Æмæ ахуыссыд бон... 
Ау, дæ зæрдæ мыл атигъ, 
Йе цы фæдæ, мæ бон! 
Уарзт — уый уды фæндиаг, 
Уымæн ивæнтæ нæй... 
Уæд цы фæдæ, мæ цинаг, 
Æви нал дæ мæнæй? 
394 

Цард æвæрæзæй хорз у, - 
Ууыл хордтай ды ард, - 
Афтæ сагсур поэттæн 
Адæм амыдтой цард. 
Æмæ баззайы рохы 
Дондзиу доны къæсыл, 
Æмæ а цардмæ, оххай, 
Зинау, джихæй кæсы... 
ФÆЗЗÆДЖЫ БОНТÆ 
Æз бирæ æмдзæвгæтæ 
Фæфыстон 
Рæсугъд цардыл, амондыл, 
Фæлæ сæ мæ цæсты кæронæй дæр 
Никæд нæ федтон... 
Цъæх арв æмæ рухс хур 
Уыдысты мæ уды фырдиссаг. 
Цы рæсугъд-рæсугъдтæ 
Нæ куыдтой мæ хъал бæхы фæстæ 
Мæ ацыдыл. 
Ызнаг та-иу кодта фæсмон, 
Ызнаг мæ кæй æнхъæлдта, ууыл, 
Фæлæ афтæ у цард. 
Мæ ингæны дуарыл-ма,- 
Кæд мæ исчи æцæгæй дæр уарзта,- 
Уæд ныффыссæд: 
«Амæрæнцад 
ХАДЖЕТЫ ТАЙМУРАЗ, 
Тымыгъы уа, сау тары,- 
Нæ зыдта йæ удæн æнцой, 
Фæлæ, 
Кæд растдзæни сыджыты арфæй, 
Уый зын зæгъæн у... 
Хæйрæг — йæ зонæг. 
Рæстæгмæ уал — рухс.саг...» 

Чиныг «Арты уидæгтæ»-йæ 
Уарзтпы уæзæгыл 
* * * 
Æз бæргæ уьщтæн цардæнхъæл... 
Æз мæ удыл нæ ауæрстон, 
Цæмæй Иры бæрзонд къæсыл 
Дон нæ баззайа ауæзтæй. 
Ничи, никуы уыд ахæм лæг, 
Æз кæмæй зæгъон: хистæр у! - 
Чи - æдылы, чи - кадуарзаг! - 
Уæд кæй хъæуынц дæ риссæгтæ? 
Раст куы зæгъай - фыдахин дæ, 
Кæн къæбæрагур амæлтгæ, 
Уый æддейæ дæм, гъайда-гъа, 
Фæсвæд фесхъиуынц хъаматæ. 
Уæд цы фæдæ, нæ Уастырджи! - 
Йе ирон лæджы амондæн 
Нæй зæдбадæны артдзæсты, 
Нæй «мæн у» зæгъæг абон дæр... 
* * * 
Цыма мæ удисыны бон 
Ныллæууыд а райсом мæ къæсы: 
Нырттывта хур, ныззары дон, 
Нæй цъиуызмæлæг дæр æввæхсты. 
Фынæй у хъæу, æрмæст ма хур 
Йæ был ысдарынмæ æрхъавы 
Фæсхохæй. Фæлæ дойнаг дур 
Йæ цæуæнтыл кæны гуызавæ? 
Уæд та ма фезмæлыд æмæ 

Фæцъортт ласта йæ бынæй кæсаг, 
Уæд ма кæмæ дзурыс, кæмæ, — 
Кæныс æнусбонтæм æвæстаг. 
Мæ цинты райгуырæн къæсæр! 
Æрвырдынау, рæсугъд — дæ цæрæн: 
Ныр исы алчи дæр йæ сæр 
Дæ хæрзиуæг æмæ дæ фæрнæй. 
Кæдæм, кæдæм лидзыс, ирон, 
Дæ хорхаст байраг уа, дæ хуымæй? - 
Цæудзынæ сæм, уа абон - сом, 
Фæстæмæ уонгхаудæй, æрхуымæй. 
Æвронгæй бамбардзынæ ды, 
Нæ кæны алы фæндаг Риммæ! — 
Лæджы цы ис, цы хорз фæнды, 
Уый ис Ирыстоны, нæхимæ. 
Дæ адæмыл нæ кодтай мæт, 
Уæлæхох дæ сæ рис, сæ артыл, 
Уæд ма дыл чи кæудзæни, уæд, 
Дæ удæгас уа, йе дæ мардыл!.. 
ИРЫСТОНÆН 
I 
Мæ Ир, æз дын дæ ном нæ мысын 
Æмдзæвгæты, мæнг уарзты охыл! 
Дæ урс хæхтæй цы зарæг хъуысы, 
Мæн уый кæны æрвылбон тохмæ. 
Æппæлын разагъды фыдæлтæй 
Нæ хæссын нартау æз мæ сæрмæ. 
Æхсызгон мын уæд у, кæмдæрты 
Куы хъусын ахæм кой æндæртæй. 
Мæ фыдæл тохмондаг нæ уыди, 
Фæлæ тыхы рæстæг кæм нæ уыд: 
Сæнтурсдзыкку мадыл нæ зынди 
Йæ хъулон хъæбултæн сæ фæхъуыд... 
Æнусон тох... Нæ уыныс развæд... 
Алайнаг бæхæй саргъ нæ иста, 
Æмæ-иу сау æфсургъæн алкæд 
Йæ мыр-мыр туглæсæнæй хъуысти. 
397 

II 
Ныр мæнæ, гъе, мæ хохы цъас, мæнæн 
Мæ фьщæлтæй цы баззади - цæрæнуат. 
Йæ кæрæттыл æххæссы цæст. Фæлмæн 
Æрытауынц ам сау мигътæ сæ нымæт. 
Сæумæйæ ног - æрвæрттывды тæмæн, 
Уæд хохаг райгонд, амондджын у, хъал у. 
Æз ацы къæсы райгуырдтæн, æмæ — 
Ыстыр, чысыл у - ивинаг мын нал у. 
Фæлæ уæддæр мæ зæрдæйы рæбын, 
Æгъæдзарау, æваст нызгъæлы цæссыг. 
Мæ фыдæл, хатын мæрдтæм дæр дæ зын, 
Дæ цырты раз дæ хъæбул у къæмдзæстыг. 
III 
Уæвгæ, ныр ма цы рамбулæн и мастæй!.. 
Мæ Ир цы у, гъеуымæй у дзæнæт. 
Хъæбулы уарзт куы нымаиккой азтæй, — 
Нæ мын уаид уæд а зæххыл мæлæт! 
ÆРДЗ 
Куы сфæлмæцын, 
Куы нал вæййын мæхицæй, 
Куы фæзæгъын: 
- Бæргæ ма дæн æвзонг, 
Фæлæ мын алцы ’взæрст у - 
Мастæй, цинæй,- 
Зæххы цъарыл мæм ницы кæсы ног. 
Нæ цард та у 
Мæнгагъуысты къæсæрау: 
Æзраздæронæй бахизыныл 
Тох 
Цæуы тъымы-тьыматы, 
У сæ рох: 
Уый арв у гом сæ сæрмæ!.. 
Цæттæ вæййын 
Зындоны къæсмæ уæд... 
Цыдæр тых ма мæ 
Сау зæхмæ нылвасы: 
398 

Мæйдары арв нырттывта, 
Æмæ хъæд, 
Пырх дзыккуйау, 
Йæ уидæгтæм æртасыд, 
Бæрзонд хохы цъæх цъитийы бын - 
Фурд: 
Хуыдымы фынчы 
Бурбын кæсагхъазы; 
Дзæбидырæн цыргъ къæмбыртæ — 
Æмуд, - 
Зæйраскъуыд сæ 
Æлгъыстау дары тасы!.. 
Æгас цу уæд, 
Мæ рагбонты тæмæн! - 
Дæ хъарм хъæбысы агурын 
Мæфæдтæ, 
Дæ цуры та æлгъыстаг у 
Мæнæн 
Цыфæнды саг-хъæбатыры мæлæт дæр!. 
ЗЫМÆГОН ÆМДЗÆВГÆТÆ 
Ирон богал Уалыты Эдикæн 
Тæхы, нæры 
Нæ сау кæмтты 
Дзæгъæлдзу дымгæ, 
Йæ урс фæттæ 
Нызгъалы уый, 
Цы уына, ууыл... 
Æз мысын дæу, 
Мæ хъарм Гыцци, 
Мæ уды айнæг. 
Кæм дæ, цы дæ, 
Цы зæд уыди 
Дæ уды айсæг... 
Æрцу, Гыцци, 
Мæ сæфт амонд, 
Нæ рох къæсæрмæ, 
Æви дын нæй 
Сау сыджытæй 
Фæстæмæ здæхæн?! 
399 

Зæххыл кæм ис 
Хæрзамæцдтæ, 
Кæм ис æнцойад... 
Кæнынц, бæгуы, 
Фьздызнæггæ 
Цыдæртæ, койтæ! 
Ныр афонмæ 
Нæ рагъхъæдыл 
Æрхæцыд сау сæг, - 
Æз ~ ахæсты - 
Кæйдæр къæсыл 
Æрвитын уаддзæг. 
Æрцу, Гыцци, 
Мæ сæфт амонд, 
Нæ рох къæсæрмæ, 
Æви дын нæй 
Сау сыджытæй 
Фæстæмæ здæхæн?!. 
ФÆСАХСÆВÆР 
Кæмдæр ирон лæппутæ зарынц... 
Ходы Камал 
Тæмисчъыхъæу... У арв бæрзоцд, 
Кæмдæр та мах - дæле-дæлиау... 
Æнхъæлмæ мауал кæс, ирон, 
Хуыздæр цардмæ... 
Куыйтæ дыл ниуынц. 
Æгомыг айнæг мæм кæсы 
Йæ къутæр æрфгуытæй: цы фæдæ?! 
Тыхдымгæ арф комæй хæссы 
Йæ судзгæ ниуæнтæ, йæ фæдтæ... 
Фæуы та тамакойы зынг, 
Кæмдæр ирон лæппутæ зарынц, 
Фæлæ æххормаг у сæ фынг: 
Быдзæу йæ хуыздæрæн нæ бары, 
400 

Æмæ сыл цъиуæмдзæгъд кæнынц 
Гуырдзы, мæхъхъæлæнцой-æвыдæй... 
Кæмдæр та сонт байраг хæссы 
Мæгуыр ироны тугæвдылдæй. 
Æрцæгъд-ма симды цагъд, мæ хо, 
Мæ фьщбылызтæй мын фæхай кæ, - 
У карз алайнаджы тæрхон: 
Хъæстæ калм, бирæгъæн у - маргæ! 
АРФÆЙЫ УЫСМ 
Æз ахсæв дæн иунæг. 
Ныссабыр мæ уды ызнæт... 
Мæ разы - хъæбæр нозт. 
Бындз дæр мыл нæ абадти никуы. 
Мæ лулæйы дзыхæй 
Ыстоны къæбæлдзыг фæздæг, 
Мæгуыры хъæдгомау. 
Æз ахсæв дæн иунæг. 
Фыдтымыгъ нынниуы, 
Йæ урс цъылын асдæры кæрт, 
Фæзмæгау ныззилы, 
Мæ куыдзы къæдзилау... 
Æз ахсæв дæн иунæг. 
Æмæ ма цæуыл кæнон мæт: 
Æппæтæй дæр — ирвæзт, 
Мæнæуы куырисау. 
Ныссабыр и дымгæ... 
Фæлыгъди та уый дæр мæнæй. 
Йæ ферттывд-фæзындæй 
Лæгау-лæг фæрниаг кæд фæци? 
Нæ арвы бæрзæндгæм 
Бæсты бикъау рауади мæй: 
Цыфæнды дзы домай, - 
Гъеуый уыд йæ бæллиц! 
Æз ахсæв дæн иунæг. 
Мæ удхæссæг фестад тыхми, 
Нæ уарзыс, уæд - ацу! - 
Цы давы дæ уæздан, дæ ард дæр: 
Дæ дзыккуты хъарммæ 
Ныббæттин къæлæтæй мæхи, 
Фæлæ мæм ды дард дæ, 
Уæлæуыл дæн, мæрдты!.. 
401 

ТАБÆТЫ УÆЛХЪУС 
Дунейы æртæ хатты чемпион, 
уæззау усезы богал Хæдарцаты Асланæн 
Дæ æрбайсæфт цы хуыцауы фæндыд? 
Æви, мæлæт, хæлæг кодтай йæ цардмæ? — 
Йæ уæнтыл æй æрхуыссын кодтай ды, 
Æмæ фæкъул йæ кæхц нæ Иры кадæн. 
Цæй охыл уæд? Мыййаг дæм хардзау каст? - 
Хъæбысхæсты дæхицæй дæр нæ тарсти... 
Æндон къухтæ æрхаудтой ныр æваст 
Нæ дзыллæйы æнæбайсысгæ мастæн. 
Нæ базыдта уый царды цин, бæгуы, - 
Рæсугъд чызг ыл нæ ныккæрзы дзæгъæлы... 
Йæ ныййарæг та нал зоны кæуын: 
— Нæ хох ныккалд! — æвирхъауæй фæзæгъы. 
Хæрзбон уæдæ, нæ разагъды хъæбул! — 
Дæ кад дæ карæй а царды фæраздæр. 
Ныр дыл æнустæм ахуыссыди хур, 
Фæлæ дæ, нæй, нæ рох кæндзысты адæм!.. 
ЦАРДИВÆН 
Буйство глаз и половодье чувств... 
С. Есенин 
1 
Мæ ивылд дон, куыд рæсугъд 
Уыдтæды: 
Къæдзæхтæ расхой 
Бæрзæццты-бæрзæндтæй, 
Æмæ тæхыс дæ хъаруйы 
Фæдыл. 
Кæдæм, цæмæн?! — 
Дæ Хуыцау у дæ зæрдæ... 
Ныр мæнæ, гъе, æрхæццæ и 
Сæрад: 
Тæппуды ном æмæ къæрис-къæбæрæн, 
Зындоны-иу цы удæй хордтой ард, 
Уый нал хæссы лыстæг хуыр дæр йæ сæрмæ. 
402 

2 
О, стыр Хуыцау! - 
Ныууынæргъы ирон лæг, - 
Фыдбылызæй нæ бахиз, 
Фæлæнæй 
Цæрæн æгад, æнамондæй, уый зоны, 
Æмæ уæд - тох! 
Цæргæ уа, йе мæлгæ! 
Хæдудæй мæн 
Нæ хъæуы цард, 
Æмæ, 
Цы фестут уæд, 
Къуыдаргомы лæппутæ, - 
Ныххудæм-ма, цæстныкъулгæйæ, мах 
Кæрæдзимæ: 
Ыскалдта знаг йæ пуйтæ!.. 
ПУШКИНЫ МЫСЫНÆН 
Триптих 
Пухикин — сын семи святых российских по иря- 
мой линии. Ольга Прекрасна Псковитянка. Ее внук 
Владимир Красное Солнышко 6 июня 988 года щуес- 
тил Русь, а 6 июня 1799 года, значшп, в тот же 
денъ, рождаетсяА.С. Пушкин. Жена Всеволода Боль- 
шое Гнездо Мария — это третья святая из предков 
поэта. Кстати, Мария родом из алан, с Кавказа. 
Черкашин. Сын семн святых (газета «Труд», 1990) 
1 
ПУШКИНЫ ФÆЗ МÆСКУЫЙЫ 
Хъызыд. Мæ хуыздæр цин - дæу фенын, 
Нæ алвæрсты тъыфылтæ калдта уад. 
Нæ цуры та лæууыд уырыссаг гени 
Йæ пæлæзы - уæнгуагъд æмæ æнкъард. 
Цыдтæ мæнæй. Цæссыгамæхст — дæ цæсгом... 
Цæуыл ма дзурæм, уый бæрæг нæ уыд: 
У не ’намондыл дун-дуне æвæсмон, 
Нæ амондыл, бæгуы, нæ цыди дзырд. 
403 

Æмбæрстон æй: фæсвæд ныхæстæ, хахуыр, 
Дæу баййардтой. Цы уыд мæ бон зæгъын! — 
У а хъуыдцаг нæ адæмтæн сæ ахуыр, 
Сæ къахайстау ыл нал хъуыды кæнынц. 
Æмæ хъызыд. Рæхуыста уад йæ арцæй. 
Бæрзонд поэт хъуьщьщзастæй лæууыд. 
Нæ зыдтон æз, кæмæн нæ кодта уайдзæф 
Дæуæй мæнæй? - Фæлæ цы уыд, уый уыд! 
Мæнæй та уæд уыди æппæтдæр рохы, 
Поэт лæгмар куы нæ вæййы, бæргæ, 
Фæлæ цыдтæн дæ хорзы номыл тохмæ - 
Цæргæ уа, 
Йе - мæлгæ! 
2 
АЛАНТÆ 
Æрдз нызмæлыд фæдисхъæрæй, — 
Дурты расхуыста хох, — 
Уый алантæ сæ хистæрæй 
Сидтау айхъуыстой: тох! 
«Тох! Тох!» - азæлыд быдырты, 
Кæрдтæ ферттывтой рог, 
Тагъд ызнæггы сæркъуьщыртыл 
Калдзæн рухс цæссыг бон. 
Æмæ фесхуыстой хуссæртгы: 
«Лæуу фæстæдæр, æрдхорд!» 
Зæхх сын фехсы сæ дугъæтты, 
Стæй сæ ацахсы ног. 
Гъæтт, кæдæм тырныс, сахъ хæстон, 
Нæу дын уа зынаргъ цард? - 
Уæд дæ хибар, æнкъард къæсы 
Чи ыссудздзæнис арт?.. 
Хивæнд — уый у æрвондзæдис, 
Сахъ иронæн — йæ фæтк... 
Цас поэттæ ныццагъды ис 
Уыцы сау хæсты уæд! 
404 

Ныр дæ кой дæр куы нал хъуысы, 
О мæ фыдæл, мæ туг! 
Æви афтæ дæ сау къæсыл 
Хинæй разылди дуг?.. 
3 
ПУШКИНМÆ 
Ужасная судьба отца и сына — 
Жить розно и в разлуке умереть. 
М. Ю. Лермонтов 
Æз дæ карæй фæхистæр дæн, 
Фарн дæм бадзурæд, цардхæрæфырт! - 
Ныр мæрдтыбæсты диссагæн 
(Уый нæ зыдтай) мæ дзырд 
Ды кæсдзынæ... Ехх, барджынау, 
Цæссыг ахсы мæ хъуыр: 
О, ирон туджы дадзинтæ, 
О, нæ уды мæгуыр! 
Дуне афтæ æвæлмон у: 
Амонд - цæхх æмæ дзул!.. 
Нал фыд зоны йæ хъæбулы, 
Нал йæ фыды - хъæбул. 
Иунæг туг ма нæ фæцуды, 
У историйæн - куырд... 
Байрйай, гъе уæдæ, сау лæппу, 
Уаз ирон мады фырт! 
ÆМДЗÆВГÆТÆ ÆРРА АМОНДЫЛ 
1 
Сыгъдæг амондмæ чи нæ-иу бæллыд? 
Сæ былыцьæртгæ уымæ хордтой адæм. 
Мæ рахиз фарс та, хионау, фæцыд 
Æрра амонд - мæ ницæйаджы кадæн. 
Йæ цин уьщи - æнæсгæрст тох, фæндаг, 
Æгъæдзар æмæ сонт лæджы къæбæртæ. 
Æдыхæй алцы, алкæмæ — уæндаг, 
Сыкъайы дзаг! — кæй ма хæссы йæ сæрмæ! 

Уæд уымæ каст: æппæтдæр у нывыл, 
Зæхх удæнцой кæны Бæрзонд Поэзи. 
Фæлæ та ног цъæл арынджы къуымтыл 
Æрхæцы цæст, æмæ та нал дæ хорзау... 
Фæтыхстæн-иу: цы уыди, уый фæци! 
Нæ сагдæртæн уыдзынæн æз сæ раздзог. 
Цæмæй зыдтон: æрра амонд, кæм ц’ и, 
Уый хорз зоны, лæгыл нæ цæуы комдзог. 
Сылгоймагыл-иу банцади мæ уд, 
Цы нæ у, уымæй уыд мæнæн æхсызгон... 
Рæстæгмæ улæфт... Ау, æз дæн тæппуд?! — 
Æз ме знæгтæн ыссардзынæн сæ зындон! 
2 
Бынсæфт кæнынц, мæ ныфс уа йе мæ хъару, 
Сæ ныхмæлæууæг — цард-фыдæн æмвос... 
Æрра амонд! Дæуæй æз туг нæ дарын, - 
Куыдзы хæстæн йæ хъуын вæййы йæ хос! 
ÆВРОНГ ХЪУЫДЫ 
Цымæ цæуыл тох кæны лæг, 
Йæ цыбыр царды йын æппæтдæр 
Куы дæтты æрдз? — Кæд æй хæлæг 
Фæкæны зыд æмæ кæрæф дæр?.. 
Цынæтæ ракалы йæ хин, 
Нæ хъæцы иу хорзыл йæ зæрдæ, 
Æмæ та судзаджы æвзæртæ 
Кæнынц бæсты бикъау сæхи. 
Уæд уый куыд у!.. Æгæр-мæгуырæй, 
Кæмæн нæу, дидинау, йæ цард, 
Йе чи нæу уаз - йæ уынд, йæ кондæй? 
Мæнмæ уæд иу хъуыды æгуыры: 
Кæс-иу, æрцæудзæни дæ рад - 
Мæлæт лæгыл нæ кæны хъоды! 
406 

УАСТЫРДЖИМÆ 
Ирон зæд дæ, 
Уæлæрвты тæхыс ды, 
Уæлæрвты тæхын, чи зоны, дæ бар у, 
Фæлæ-ма ракæс иу афон, 
Тæрных, 
Дæ адæммæ - 
Сæ рыст удæй цы хъары!.. 
Цæрæнуат — нæй... Терк-Турчы сау фæндагыл 
Фæцыдысты нæ фыдæлтæ, 
Фæлæ 
Кæм и нæ зæхх? 
Нæ цæуæнтæ - кæуæнтæ. 
Ызнагдæисы, - 
Нæй цæуæн хъæмæ! 
Фыдæлгъыст фод: 
Мæнгард-амындæй чи у 
Сæрхъызой Ирæн, 
Ахæмтæ, бæгуы, 
Нæ цæрдзысты... 
Йæ райгуырдæй у - 
Ничи! 
Йæ мардыл никæй бахъæудзæн кæуын!.. 
НОГ АЗЫ ХОРЗÆХ 
Фæстаг хæрзбои Юляйæн 
Æз дæ зæрдæйы рухсæй 
Кодтон саугуырм... Хæрзбон... 
Ныр ызгъæлы мæ рустыл 
Судзгæ сау цæссыг, зон! 
О, рæсугъд бон у - Ног аз, - 
Урс мит арвæй кæлы: 
Мæн кæй нæ дæ, уый зонын, - 
Зын - æнæ дæу мæлын... 
Ис мæ фынгыл æнæвгъау 
Сæн, æртхъирæнтæ, маст... 
Уый фын у æви аргъау, 
Æви афардæг уарзт?.. 

Нæ, кæм цæуон, кæм бадон, 
Уый зыны уа, куывды, — 
Ног цæудзыстут уæ рады 
Мæнмæ Уарзт æмæ Ды. 
ФÆСАУУОН 
Кæддæры уарзонмæ 
Нæ хицæн уыд - рæстæгмæйы мæлæт... 
Ныр мæнæ, гъе, æнæхицау уæлмæрдты 
Æз къахын ингæн... У дæуæн дæ мæт 
Æвæстиатæй ахизын мæ фæрсты. 
Фæлæуу, мæ хур! Хъысмæт фæлитой нæу, 
Мæгуыры бонау, ивддзæгтæ нæ кæны. 
Æз уарзтон дæу... Æрцыд мæ рад мæнæн: 
Кæй уарзтай, уый 
Дæхи къухæй ныгæныс. 
Фæсаууонæй дæумæ кæсы, зæдау, 
Мæ цардæмбал: æз уарзтон дæу, уый зоны, 
Фæлæ 
Мæнмæ, 
Дæумæ 
Нæ хæссы фау, 
Йæ уадултыл йæ цæстысыг ныззоныг... 
Дæ лæджы ингæн аив у, цыбыр, 
Фыдбоны дуг кæуыл нæ цæуы хинæй, 
Фæлæ кæуы 
Мæ цардæмбал, мæгуыр, 
Мæныл, 
Дæуыл, 
Æви кæмдæр йæхиуыл?! 
30.0196 
ИВГЬУЫД 
Фæуы мæ цард, æмæ кæсын 
Мæ ивгъуыдмæ цырагъы рухсæй: 
Йæ зынг рæдзæ-мæдзæ кæны, 
Нызгъæлы цæстысыг мæ рустыл. 

Уæдæ цæуыл уыди дæ тох? - 
Рæстуд, хæрзамондмæ бæлгæйæ, 
Дæ цæуæнтæ гæвзыкк, фыдох, 
Дæ хуымгæнд сойджынæй — æдзæллаг. 
Æниу мæн ницы хъуыд, бæгуы, - 
Зæрдæйы рухс æмæ сæрибар 
Уыдысты хохагæн, мæгуыр, 
Йæ уды цин æмæ йæ риссаг... 
Æмæ кæд бахаудтæ цæсты 
Фыдахин, хивæнд æмæ сонтæй, 
Уæд ыл мæхæдæг дæр сæттын, - 
Уыдысты кадавар мæ бонтæ 
Цæринаг цардмæ... Ехх, мæ бон, 
Цы куырой нал разылд мæ удыл, 
Сылгоймаг, падцзах уа, бæлццон - 
Мæныл æвæгæсæгау худынц. 
Æмæ кæдæм кæнон фæдис, 
Кæнынц мын иуæй-иутæ пъатæ, 
Фæлæ-иу зон, æууæндæн ис 
Æрмæст дæхи удыл, дæ мадыл. 
30.01.96 
ХОХАГ 
Адæмы уарзон лæг Коцты Закайсен 
1. 
Æз нæ базыдтон дæу... 
Æз дæ хорзыл мæрдтæм дæр 
Æууæндын! 
Афтæ иадзагъд мæнæу 
Хуры тынтæн фæцæуы сæ фæдыл, 
Адæм бирæ кæй уарзой, 
Уымæн хъазæнхъул — ингæн, 
Мæрдцзæст... 
Æз дæ цæрæнбон нуазын, 
Рухсаг — нæ, уый нæ уарзы 
Мæцæст! 
409 

2 
Æз уынын дæу хæхбæсты: 
Уый нæ цин, йе нæ зыны уа, 
Зака. 
Тары, 
Арф кæмтты фесхуыстай бæх, 
Нымæт сираг æфсургъыл ныппака, 
Æмæ ризы æмризæджы зæхх, 
Уый фæтындзы йæ дард балцæй хохаг, 
Зоны: афонмæ ихы къæйыл 
У йæ чысыл, йæ саби - æххормаг, 
3 
Уæд ныййазæлыд комы рæбынæй 
Сонт бæхы мыр-мыр... Афтæ у цард: 
Ничи батыхсдзæн никæд дæ зыныл, — 
Ам нæй хиуæттæ, йе та æрвад! 
Æмæ митхъæпæн, зинау, йæ риуæй 
Бæх ныффæйлауы. Лæг та - фæрныг, 
Ис гагатæ йæ хордзены бирæ, 
У сæ хуындзау йæ кæстæр — йæ чызг. 
* * * 
Зымæг у ныр. Ызнæт тымыгъ 
Æхсы мæ иппæрд къæсыл миттæ, 
Уæддæр мæ ирхæфсы мæ куыдз, — 
Кæны нæ бур гæдыйыл цинтæ. 
У афтид риу. Нал - цард, нал - уарзт, 
Хæццæ, дывыдойнаг хъуыдытæ 
Тæрынц дæу раууатмæ... Дæ маст 
Уæлæхох у дæ ис, дæ зынтыл. 
Ды ацыдтæ. Фæрнæй мын цæр. 
Мæныл-дæуыл дзыназгæ худын: 
Цымæ цы диссаджы къæсæр 
Уыдаид арфæйаг дæ удæн? 
О, æз — мæгуыр. Ды та, мæ бон, 
Дæ бон калдтай: Хуыцауæй - буцхаст, 
Фæлæ къуьщайраджы хæдон 
Нæ иу, нæ иннæрдæмты не ’ххæст. 
410 

Уæд ма цы хорзмæ кæса лæг, — 
Мæ къæсæрыл ныккæлынц миттæ, 
Фæлæ мæ бамбарут: хæлæг 
Хуыцаумæ дæр нæ кæнын — никæд. 
ХОХАГ ЛÆГ БЫДЫРБÆСТЫ 
Мæн фæкодтой мæ къæсæй 
Мæ ахуыр хъæбултæ зæрондæй. 
Ныр æцæгæлон бæсты 
Æз æрвитын, хъæрзгæйæ, мæ бонтæ. 
0, фæлыгъдтæн фыдцзардæй, 
Фæлæ зæрдæ йæ митыл нæ райы, 
Ам дæ ничи - æрвадыл, 
Ничи хион, хæларыл нымайы. 
Кæс, хæхбæстæ — дæ разы: 
Уадцзæг у, сисы дзывылдар цъиу-цъиу, 
Кæсаг хуыдымы хъазы, 
Къадздон комы ныххиутæ. 
Сæрд - æхсыр æмæ хурæй, 
Уым нæу тæвд, нæй дзы рыг йе дзынгатæ,- 
Хор æрзайын кæ дурыл, 
Суг, хъæбæр цыхт, — дæ къона у адæн. 
Фæззæг бур у, цъæнутау. Нæ рæгътæ - 
Фаст, рæсугъд чызджы фаззон дзыккутау... 
Тагъд — зымæг, нард — дæ фосы рæгъæуттæ, 
Хорæй дзаг у дæ куыройы къуту. 
Зымæг карз у, ныззæй кæнынц миттæ, 
Фæлæ сыхаг сыхаджы æмбары: 
Нал - хылтæ, нал - æдзæлгъæды митæ, 
Æмæ кæмтты ныййазæлы зарæг. 
Сугтæ цадæгтай баппар дæ артыл, - 
Уый дæ амонды хорз у, дæ пайда... 
О Хуыцау, кæд нæ мæгуырæг цардæн 
Нæ кæрон ис, нæ — райдиан?! 
4.02.96 
411 

* * * 
Мæлæтыл ничи кæны разы, 
Сты адæм иууылдæр йæ цот... 
Æрмæст дзы иу æрра лæг хъазы, 
Йæ ном та у — мæгуыр поэт. 
Цынæ цæлхдуртæ йын æвæры 
Йæ разы — коммæгæс ын уа, 
Уæд та уый худгæйæ фæзæгъы: 
Дæумæ цы хæрзтæ ис, зæгъ-ма? 
Сыджыты хъарм - уый у дæ артдзæст, 
Фæлæ дзы цъиуызмæлæг нæй, 
Æмæ кæимæ нуазон хъуамæ, 
Фæззæг кæимæ кæнон най?! 
10. 01. 96 
ФÆСМОН 
Ныйирд и бон. Нызмæлыд хъæд, 
Сæ цъиу-цъиу нал æнцайы мæргътæн... 
Цæй, гъа, цы уа, гъеуый та уæд — 
Мæнæн дæр барухс и мæ зæрдæ. 
Ды ацыдтæ. Дæ фæстæ ма 
Нæ урс къада тыдта йæ рустæ: 
Лæгæн хуыздæр къæсæр кæм уа, 
Гъеуым ын у цæргæ æнустæм, - 
Уый зоны алчи дæр. Фæлæ 
Нæу цард уæлибыхы къæристæй, 
Дæ уд - рæсугъд æмæ фæлмæн — 
Уыдтæ мæ цин, мæ уарзт, мæ риссаг. 
Фæхастай, рог зæдау, дæхи, 
Кæугæ-ниугæ, æцæгæлонау, 
Мæ сонт къæсæй. У цард фыдхин, — 
Лæджы зынтæн сæттын нæ комы. 
17.01.96 

* * * 
Æз куы ацæуон, гъеуæд мыл 
Сæ цæссыгтæ каддзысты 
Мæ сираг æфсургъ уа, мæ уарзон чызг... 
Мæ мад мыл нæ кæудзæни, уымæн 
Нæ уыди кæуинаг йæ хъæбул. 
Мæ ус дæр ыскæндзæни саутæ 
Æфсоны-æфсæнттæй; 
Мæ фыд - уый цынæ зынтæ зоны 
Йæ хæсты быдырæй, 
Æмæ йæм нæ кæсдзæни диссаг 
Мæ уды фæстаг бон. 
Мæ хæлæрттæ? - Уыдон мæ ацыд 
Нæ уырндзæни - зонын, 
Кæд ма мæ æрымысой искæд, 
Уæд уыцы афонты 
Мæнæн хъарм кæндзæн ингæн 
Мæ хырыз ыстджытæ. 
ХОХАДЖЫ НЫХАС ХУЫЦАУИМÆ 
Хъазгæмхасæп 
О, худæг мæм кæсыс, Хуыцау, 
Лæджы ысулæфын нæ уадзыс, - 
Æз дæр дын кувин, фæлæ, ау, 
Цы хорз кæныс, гъеуый-ма радзур! 
Нæ уаз фыдæбæтгæ, нæ зын, 
Фæлдисæгау ысты дæ цинаг: 
Фæсайы мах, мæгуыр, нæ фын, 
Æмæ та афтид у нæ рифтаг. 
Рæсугъд, æрвон рухсау, нæ цард, 
Цы уд нæ кæны уымæй сомы, 
Фæлæ дзы нал хæрын æз ард, 
Дæуæй дæр ницы хорзæх домын. 
Кæм нæй нæ хохрæбынты сой, - 
Хуычъы, хъæбæрхорæй — мæ дзултæ, 
Æмæ мыл уадз æмæ кæсой 
Мæйтæ уа, хуртæ. 
30.01.96 
413 

ХУДÆДЖЫ ÆМДЗÆВГÆ 
Уæд æрсæрфта йæ боцъо 
Хаджеты Таймураз 
Æмæ загъта: цæугæ мын у ныр! — 
Кæд рæстмæ уа мæ фæндаг, 
Кæндзæни мыл хур аз, — 
Науæд афтæ: мæгуыр у мæгуыр! 
* * * 
Æз дæу равзæрстон ме ’намонд уарзты фæстæ, 
Рæсугъд дæ, фæрдыгау, æрттывдтытæ калыс, 
Дæ цæстытæ - хохаг цъæх цадау... Сæ алварс 
Ныззоныг ысты, нæзхъæдау, дæ къæлæт æрфгуытæ. 
О, хатыр фод. Дæуимæ къæмбыртыл цæугæйæ, 
Æз мысын æндæры... Мæ хивæндæй ма мæн фæнды 
Мæ рагбонтæ растын кæнын æмæ, чи зоны, искуы, 
Кæй уарзтон, гъеуымæ дæр, 
Дæу фенгæйæ, сагъæс æрхъара. 
Мæ царды фæндæггыл æз раст лæгæй зонын мæхи. 
Хызта-иу мæ хион-æддагонæй алчи йæхи, — 
Æгуыдзæг æррайау. 
Дæуæн та мæ фенд у дæ рагуалдзæг æмæ дæ цин, 
Æмæ дыл цæуын æз 
Мæнгард æмæ хинæй. 
Мæ раст уд - хуымæтæг: уыд хус къæцæл, 
Баппар æй арты, 
Æмæ дын ныггуыпп кæндзæн — рухс æмæ 
Хъарм у дæ къона, фæлæ уый — рæстæгмæ. 
Хуылыдз суг та бирæ фæсудзы, 
Фдьпæ 
Йæ фæздæгæй ныхганы нæ улæфæнта, 
Нæ рухс кæны никуы. 
Ды ахæм лæппумæ тырныдтай фæцæуын чындзы, 
Уæд цы кæныс, мæ фынты рæсугъддæр, 
Æгуыдзæг зæрондæй?.. 
Æрцу-иу Къуыдармæ, æмæ дын уæд ард хæрын, 
Нæ дун-дуне Иры къæсæрыл кæй фæуд кæны, уымæй... 
414 

ФЫЦЦÆГÆМ МАРТЪИ 
Мæ райгуырæн боныл 
Нæ барайдзæн алчи, 
Уый зонын: 
Кæмæнты ызнаг дæн - 
Æнæхъуаджы, 
Чимæ 
Æцæгдæр йæ рыстæй æфхæры. 
Нæ сæм кæнын хъыг, 
Мæ удыл дæр абон 
Нæ кæнын дыгъуырццæг... 
Ызнаг, ~ уый ызнаг у! 
Тæргай мын чи кæны, 
Гъеуый дæр 
Бæстон-бæрæг зоны: 
Тызмæг æз нæ уьщтæн, 
Фæлæ мæ нæ царды уавæртæ 
Дæлдзинæджы ранмæ æппæрстой, 
Æмæ уæд нæ барстон 
Мæ хъулон хъæбулæн дæр 
Никуы... 
(Æртæ хатты æрæхснырстон: 
Æвæццæгæн, раст у 
Мæ ныхас.) 
Мæ мардыл нæ кæудзысты, 
Уый дæр ма зонын, 
Фæлæ иу бон сæ зæрдыл æрлæууæд: 
Мæн фæндыди æгъдауæй, 
Рæдауæй фæцæрын 
Мæхи хуызæн кусаг, 
Изæрæй — 
Цæлуарзаг адæмтимæ, 
Æмæ уыйфæстæ 
Иу рæсугъд райсом 
Расхъиуын арвы цъæх кæрæттæй, 
Стьалыйау! 
415 

ÆЗ ФЕДТОН АХÆМ НЫВ... 
Цьщысты уынджы мад æмæ йæ чызг. 
Уыд горæт рухс: къуырдцзыкку тау — йæ цъæхыл. 
Æрттивы, ризгæ, худгæ хуры зынг, 
Цынæ цæрæгой байрайы нæ зæххыл. 
Бæрзы цонгау, - рæсугъд, æвæлмон, хин, - 
Сæрыстыр чызг, нæрæмонау, æртгивы: 
Рæхснæг синтыл дывыдойнаджы джинс 
Æддæг-мидæг кæны, цæхæрау, ивы. 
Йæ фæсчъылдым — йæ мад: хъæзау — мæллæг, 
Тæсауыгъд хæст йæ дзуринаг, йæ низ у... 
Уый нал кæны хæрзамондмæ хæлæг, 
Йæ комыкъултæм рог къæбæр нæ хизы. 
Æрмæст фæзæгъы: о, мæгуыр мæ бон, 
Хуыцæутты Хуыцау, бакæн-иу тæригъæд: 
Æппын кæд нал и а цардуагæн ивæн, 
Уæддæр ныл ма скæ тугуарыны бон! 
ХИСТÆРЫ НЫХАС КÆСТÆРÆН 
Нафийæн 
Нæ, мæ зæрдæйы рафтыд 
Баст нæу абон уа, сомыл... 
Æз куы нæ тæрсын афтæ 
Сау хæрам æмæ сонтæй! 
Цард, дæллаг галау, дары 
Мæн йæ хуымгæнд, йæ зынты, 
Гъе уæддæр мæм нæ хъары 
Ингæн, 
Судзгæ фыдфынтау!.. 
Æз цы зæгъон æргомæй, - 
Уый кæд, хъолойау, маст у, 
Гъеуæд ма уæд мæ номæй 
Райгонд чидæр, мæ фыстæй. 
«У æппæтæн дæр барон!» — 
Ацы рогвæсмон хъуыды 
416 

Дары расгуды й? аууон, 
Мæнг, кæрæфы - йæ зыдыл. 
Уæд цы уыди мæ рæдыд? — 
Æз куы нæ мардтæн бартыл, 
Мæн рæсугъдæй куы фæндыд 
Цъусдуг ацæрын царды!.. 
Гъемæ фод уæдæ афтæ: 
Лæуу, ирон лæг, æдзынæг!.. 
Нæ ~ дæ бонæй-бон сæфт мын 
Кæд мæрдты дæр зын уыдзæн!.. 
ИРОН СЫЛГОЙМАДЖЫ 
УАЙДЗÆФ ЙÆ МАДÆН 
Ды нал дæ, гыцци. 
Дæ фæндоныл - разы, 
Сывæллон чызгæй 
Æз фæцыдгæн чындзы, 
Кæй нæ уарзтон, уымæ. 
Рæдау уыд, бæгуы, 
Мæгуырæй уæздан лæг 
Кæй фæхонынц адæмтæ, ахæм. 
Ды цалынмæ цардгæ, 
Уæдмæ-иу 
Мæ разы цырагъау лæууыди. 
Ныр нал дæ, гыцци!.. 
Æфсымæр уа, хойæ 
Æмæ ма мæ фыд, 
Хъæбатыр поэтæй 
Кæй базыдтой Иры дзыллæ 
(Хæст афтæ дæр зоны, 
Мæ цæстæй нæ федтон мæ фыды), - 
Фæлыгъдыстуг дардмæ... 
Кæдæмдæр... 
Уæд мæнæ... 
Æз — иунæг, æвæрæз... 
Мæ рæсугъдыл ауыгътон къух, 
Фæлæма 
Æрымысындæу: 
Мæлæт æмæ цардæй 
Сæ иу дæр нæ исы мæ зæрдæ!.. 
14 Хаджеты Таймураз 

НОГАЗЫКУЫВД 
1 
Гъæтт, цы рухс æхсæв у абон, 
Цыма уалдзæг у, æрбабон, 
Къада зул-мулæй тæхы: 
- Ног аз, Ног аз у! - зæгъы. 
Мит уæззау пакъуыйæ уары 
Иунæг цитт нæ хъуысы тары. 
Мыст йæ хуыккомæй кæсы, 
Ай цы уа, зæгъгæ, фæрсы. 
Арс йæ хъарм лæгæтæй растад, 
У æхсæрæгмæ йæ фарста: 
- Ай цытæ кæнут, цытæ, 
Æви нал уынут фынтæ? 
- Диссаг у, — зæгъы æхсæрæг, — 
Ком йæ фæдджитæм нызмæлыд: 
Бирæгъ сау сыджыт хæры, 
Комы та нæ дон нæры. 
Рувасыл æууæнды карк дæр, - 
Фервæзти йæ хин, йæ маргæй. 
Сæгуыт хохрындзыл лæууы, 
Уый дæр ацырдæм хъæуы. 
Уæд кæм нæу зымæгдзу халон, 
Ууыл дæр, мæ бон, æрбабон; 
Сырдцонцъиу ын у хуындзау, - 
У сæ рæгъгæнæг Хуыцау. 
Тæрхъусмæ уыдзæни дзурæг, 
Ау, кæм нæ уьщзæни худæг: 
Уый йæ тæппуддзинад ныр 
Ам нæ равдисдзæн, мæгуыр! 
2 
Æмæ уæд нызмæлыд ком... 
Сырдтæ, абон уа йе сом, 
Хъуамæ уой æмтуг, æмдзæрин, - 
Фод сæ лæгæттæ æмдзæрæн! 
418 

Æмæ фынг, - кæм зоныс, ахæм, - 
Къах-къухтыл фæкафыд халон, 
Мыст, 
Æхсæрæг, 
Арс, 
Тæрхъус — 
Нал дардтой сæ цардмæ хъус!.. 
Бирæгъ дæр кæцæйдæр ниуы, 
Уый дæр агуры йæхион: — 
Ног аз, Ног аз нæм æрцыд, - 
Назбæлас — нæ мад, нæ фыд!.. 
МÆАДÆМÆН 
Мæн нæ фæнды, уæ фæтк уа, 
Уæ ныхас æмбарын: 
Нæ уын фæдæн хорзæн - 
Ныббарут!.. 
Мæ ацыды бон-иу, тæрккъæвда 
Куы уара, 
Уæд/курын- 
Хъæрæй-иу ныззарут! 
Цы уыди, цы нæ уыди, 
Уьщæттæ, оххай, 
Уьщысты 
Цыбыр царды койтæ. 
¦ * * 
Уæдæ ма цæуыл у мæ маст, 
Мæ зæрдæ та бары 
Æгуйдзæг, фыдлæджы хъæрахст, - 
Йæ сррллæйтгæ уары!.. 
Кæм нæ у дзырдарæхст, уæндон,- 
У ницыйæ исты!.. 
Рæстæй йæм ысдзырдтай, уæд зон, 
Хъуын нал уадзы хъисыл. 
Æз аудын ууыл - у Лæг! 
Нæу аив дæ кары 
Тæппуд ми, æдылы, хæлæг 
Цыфæнды бынаты. 

Фæлæ йын ныккæнæн кæм и 
Йæ судзгæ фæлдыстæн? 
Йæ фæрцы æз адæмæн дæн 
Фæсвæдæй æлгъыстаг! 
ЗÆРДÆЙЫ ХЪУЫДЫТÆ 
Рæсугъддæр амонд нæй лæгæн, 
Куы уа йæ аивад йæ артдзæст, 
Кæм нæу тæригъæддаг, уæвгæ, - 
Фæхонынц æй хъæбатыр, дардцæст. 
Фæлæ йыл раскъæрынц, бæгуы, 
Фæсвæдæй дам-думтæ уа, койтæ 
Æмæ ныффæллайы, мæгуыр, — 
Нæ йыл кæлы, фæрныгау, сойтæ 
Цæугæ царды... Æмæ та ног, 
Уæддæр у адæмæн сæ хъæбул, 
Ныр мæнæ баххæсти йæ цонг 
Фæндонхорзмæ, уæд цард фæкъул и!.. 
Цæмæ бæллыс? Поэты кадмæ? 
Æмæ дзы уадиссаг цы ис: 
Фæлитой дæ - цæрдзынæ адæн, 
Ды та-иу бауром дæ рис! 
О, нæ, йæ царды рухс нæ фæуы, 
Цынæтæ йæм кæнынц хæлæг, 
Фæлæ, æгæр-мæгуыр, куыд кæуа — 
Йæ цин уа, йе ’намондыл лæг!.. 
* * * 
Æрвон рухс мын дæ удæй кодта рухс. 
Æз ахæстмæ цыдгæн, 
Ды та æнкъардæй 
Мæ уазал былтыл авæрдтай дæ рус, 
Æмæ ма хъуысти амонды хъæр дардæй. 
Æмбæхстай алцы ды... 
Æздæр, мæгуыр, 
Кæм нæ зыдтон Хуыцауы раз мæ рæдыд, 
420 

Æмæ ма иу: нæ хицæны рад ныр 
Рæстæгмæ - нæ, æнусбонтæм ныллæууыд. 
Æрыздæхтæн, уæд айсысы нæ цин, 
Æмбæхсæм-ма — фыдхахуыртæй уа, дамтæй - 
Кæрæдзи мах нæ адæмы фæрцы: 
Дæ лæгæй — ды, 
Æз та — мæ усæй! 
УÆЛМÆРДЫ 
Не рыдайте безумно над ней... 
Коста 
Уый нал ис æмæ нал хъæуы кæуын, 
Нæдæр - зæрдæтавæг ныхæстæ... 
Хуыцæугтæ бирæ сты... Фæуæнт! 
Нæ хъары иумæ дæр дæ лæгъстæ. 
Нæ хъуыды кæны уый: фæци 
Кæмæндæр ацы уысм йæ рæстæг - 
Йæ тох, йæ уарзт æмæ йæ цин 
Фæхæссы ингæны хъæлæсмæ! 
Æмæ-иу ма ку! Царды хорз 
Дæ цæссыгæй ыздахæн нал ис... 
Кæс-ма, куыд ныррæсугъд йæ бон, 
Йæ удæгасæй алчи хъал у! 
АЦÆРГÆ СЫЛГОЙМАГÆН 
Кæйдæр дæ - уый зонын... 
Æмæ ма кæйдæрты уьздтæ... 
Мæ уд мын æвзонынц 
Гъе ацы æлгъыстаг дзырдтæ. 
Зæдау ма рæсугъд дæ, 
Мæ разы æркъул и дæ сæр. 
Фæхъазьзд дæ удæй 
Кæдцæры æхцаджын æвзæр. 
421 

Кæйдæрты-иу уарзтай, 
Кæмæ та - ыссад уыд дæ кард... 
Фæлæ ма ныр, уастæн, 
Кæй бахъуыди сабийы мад? 
Ды кæй уарзтаис, ахæм 
Æз хъуамæ уьщаин, мæ хур! 
Фæлæ арвмæ нæ хауы 
Мæгуыр лæджы фесхуыстæй дур. 
Аминоны кæрты 
Дыууæдуары 
Уыдзæни дæ разы: 
Мæ номыл — зындонмæ, 
Дæ хъæбулы охыл - 
Дзæнæтмæ... 
Кæцы сæ æвзарай - 
Дæ бар у дæхи! 
* * * 
Но я бы стер глаза свои и скулы, 
Лигиь для того, чтобы тебя вернуть... 
П. Васильев 
Нæ, дæу раздахын нал у 
Ныр мæ уды фыдрыст, 
Æви асаст мæ хъару, 
Йе - мæ зæрдæйы ныфс? 
Дард ма, тулдзы мæрайæ, 
Уасы, хъарæгау, уыг, - 
Уый нæ уарзтыл фæради 
Тар æхсæвты, мæгуыр... 
Ныр цы кæна? Æнафон 
Рæгътыл кæрдæг фæбур: 
Лæг йæ амонд кæд сафы, 
Уый нæ зоны, мæ хур! 
Сусæг фембæлдтæ... Пъатæ, — 
Не сты царды фæрæз: 
Ды мæ фæндагыл - мастæн, 
Хус цæссыгæн дын - æз. 
422 

Ехх, гæнæн ма куы уаид, 
Сонт сæлавырау уæд 
Сыджыт къах, æмæ ссарин 
Авд дæлзæххы дæр дæу!.. 
* * * 
Æз дæу уарзтон, бæгуы... 
Арвы айдæнау - рухстау, мæ цинаг. 
Цас лæппутæ уыдысты, мæгуыр, 
Уæд дæ къæсыл кæуинаг. 
Фæлæ а дуне ивæнтæ нæй: 
Кæд хуыздæр уай, дæ ном у æгуыдзæг. 
Цæр уæдæ, ды - кæмфæндыдæр уай — 
Мæнæн амонд хæсдзынæ. 
Уарзты хорзæхмæ чи хæсса къух, 
Уый фæсмонгонд у царды... 
Æз дæу уарзтон мæ зынæй, мæ хур, 
Ды — поэт лæджы — кадæн. 
Æмæ афтæмæй баизæр бон, — 
Хорз ма чи зæгъа мардæй: 
Æз дæу уарзтон, æмæ мын æфсон 
Ис — мæ мæлæт уа 
Æви мæ цардæн... 
24.08.96 
МÆ ФЫДЫ МÆЛÆН 
БОН, КÆНÆ АМ, ГОРÆТЫ 
Фыдтымыгъ... Тæрккъæвда... Æхст фатау, 
Рæуæг дымгæ сонтæй тæхы. 
Нæ хæхбæсты никуы уыд афтæ: 
Зымæгон хур найы йæхи! 
Мæфыд, 
НырГцæттæ у дæ табæт, 
Уæнгрогæй йæ чидæр хæссы... 
Æцæг лæг йæ сыджытыл бафта, 
Æндæр æм цæй амонд кæсы?! 
423 

Нæ дзыллæ, нæ мæрддзыгой адæм, 
Сæ сæртæ æруагътой ныллæг, 
Мæнæуы æфсиртау, сæ рады. 
Ньф ацыд нæ разагъды лæг! 
Дæ цардыл фæкæндзысты дистæ: 
Хъæбултæ йын — бирæ, фæндтæ!.. 
Зын мын у... Мæ уды фæдисхъæр 
Нæ бахойдзæн никæй зæрдæ. 
Мæн нал хъæуы иугъæдон 
Фарста: 
- Уæлон царды уон æви нæ? 
Æнустæм дæ ингæны фарсмæ 
Уыдзæни мæ зæрдæ мæнæн. 
Æрмæстæр ма иу хъуыды раст у: 
Ды нал дæ мæнæй! 
АРАППÆН 
Уæд цы фæдæ, мæ дугъон бæх? — 
Æз куы ныйивтон раджы кæдцæр 
Дæу суари-капеччытыл 
Бухъзæрдæ лæгæн - 
Æвæрæз, æвадатæй? 
Кæсын дæм нæ уарзта мæ цæст, 
Куы айста гъеуыцы 
Æхцаджын, къæрных лæппу 
Дæ нывæфтыд идон 
Мæ къухæй. 
Дæ мыр-мыр ныццарыдта ком, - 
Æртæ хатты расхъиудта саргъæй 
Дæ ног хицау, 
Фæлæ та-иу идон, 
Æлгъыстагау, аззад йæ къухы. 
Мæ кæуын ысхæццæ мæ хъуырмæ, 
Фæлæ афтæ у цард: 
Мæгуырæн йæ хорз дæр кæйдæр вæййы! — 

Мæгуыр та уыдтæн, мæ уды сæрибар кæй хъахъхъæдтон, 
Æмæ... сылгоймаджы мастæй. 
Ныр цы фæдæ, мæ сау æфсургъ?.. 
Уый дæр дæ - 
Хъочах- 
Ныууæй кодта авд-авды аргъыл 
Æццæрбæстæм... 
Уæд афтæ: нывзил-ма кæдцæрау 
Цъæх-цъæхид кæрдæгмæ дæ барæджы 
Æмæ расхой цыппæрвадæй 
Нæ Иры бæстæйы 
Бынылзад Къуыдармæ. 
Æз æнхъæлмæ кæсдзынæн 
Дæ фæдисон мыр-мыр, 
Дæ зæлланг хъæлæсмæ 
Æхсæв уа йе бон уа - 
Æгасæй уа, мардæй! 
Æмæ гъеуæд, æмгæрттау, 
Нæ сабыр къæсæрыл 
Фæпъатæ кæндзыстæм кæрæдзийæн: 
Ды - мæ уадултæн, 
Æз-дæбарцæн!.. 
МÆ ХО КЛАВÆЙÆН 
Æфсымæры ныфс мын уыдтæ, 
Мæ иударон, мæ хосдзау хо. 
Ныззылдтам-иу нæ цæвджытæ, 
Ныййазæлыд-иу комы дон. 
Кæм нæ уыдтæ сæрæн чызг уæд, 
Рæсугъд, æрвæрдыны кæсæнау, 
Фæлæ дыл чи кодтаид мæт 
Мæгуыр Къуыдаргомы къæсæрыл. 
Ныр дæм кæсын: фæрныг, бæгуы, 
Фæлæ дæ сæр ныуурс и митау, 
Æмæ ма чи зоны кæуын, 
Кæй ма хъæуынц нæ цард, нæ зынтæ. 

МÆГУЫРГУРЫ САГЪÆС 
Æз нал кæнын мæ цардæй хъаст. 
О, уарыд мыл фыд-зымæг миттæ... 
Ныргъæвстæн-иу, фæлæ мæм каст, 
Цыма мыл кодтой адæм цинтæ. 
Ныр мæнæ гомгæрццæй лæууын, 
Кæй ма хъæуы, бецау, мæгуыргур! — 
Куы мæ нымаиккой, бæгуы, 
Æз хор æрзайын кæнин дурыл... 
Фæлæ ма чи дæн йе кæмæй, 
Гъеуымæн хины лæг цы зоны?.. 
Æз - иппæрд рухс хурæй æмæ 
Кæнын дæлдзинæг лæджы тона. 
Кæдцæр-иу чи кодта хæлæг 
Мæ номмæ — ныр ыскъæры койтæ, 
Æвæццæгæн, ысуадзы лæг 
Æрмæст мæрдтыбæсты йæ дойны. 
МÆЛДЗЫДЖЫ МАСТ 
Мæ чысыл хæрæфырт 
Къодоты Аринæйæн 
Мит бæстыбæрзæндтæй уары, 
Мæнæ пецы суг æндзары 
Иу тызмæг мæлдзыг. 
У йæ чысыл хо æдзæсгом, - 
Уый нæ ныхсадта йæ цæсгом 
Райсомраджы æмæ, кæс, 
Ныр къуыбылæйттæ кæны. 
Дун-дуне йæ сæрыл систа, 
Чи ма йæ уромы, чи? 
Иу хъæлдзæг ысси, ызгъоры, 
Бырынкъ та фæцæвы хоры, 
У йæ цард æнцад-æнцой: 
Сой, сой, сой!.. 

МЫСТ ÆМÆ ДОМБАЙ 
Йæ къонамæ фæцæуы мыст, 
Кæсы, йæ разы мæнæ — домбай. 
Мæгуыр, æмризæджы ныррызт, - 
Кæм нæ æрыхъуыста йæ койтæ! 
— Кæм дæ, зæгъы, хъæбатыр мыст, 
Цы амæлттæ фæкæныс мæры? 
Ыстæй цы боны хорз кæсы 
Дæумæ дæ талынг къæсы уагæр? 
Æнцæйтты давæггагæй та, 
Æвæццæгæн, ныррухс дæ къæсæр: 
Дæ разы - сойæдзаг къæрта, 
Кæй ма хæссай, мæ хур, дæ сæрмæ! 
Цынæ фыдбылызтæ кæныс, 
Пайдайæгтæ, мыстау, æвзарыс, 
Фæлæ домбай зæрдæйы рыст 
Дæумæ, æлгъыстагау, нæ хъары... 
— Ды тугдзых дæ, цæр мын фæрнæй, 
Æз дæр мæ хоры нæмыг арын, 
Уæд чи у раст мæнæй-дæуæй, 
Гъеуый-иу рухс дуне æвзарæд. 
ЗЫМÆГОН ÆХСÆВ 
Тæрхъус, уыры æмæ уыг 
Кодтой иу зымæг ныхæстæ: 
— Гъа-ма, чи нæ у хъæздыг, 
Чи кæмæ цæуа лæгъстæмæ? - 
Уыры загъта: - Æз лæг дæн, 
Сты мæ цæуæнтæ кæуылты: 
Сыджыты бын ис мæнæн 
Бирæ урс-урсид цæкуытæ. 
Æмæ уæд фæтызмæг уыг: 
- Ау, кæмæйты кæныс тона, 
Æз мæйдары дæр уынын, 
Талынг у дæуæн дæ къона. 

Тæрхъус, худгæйæ, ныхъхъус 
Æмæ, сабийау, ысхъæлдзæп 
- Адонмæ йе дзур, йе хъус, 
Чи исы куыдзмæ йæ лæдзæг! 
Бæстыл уадтымыгъ ныззылд, 
Нал и ацы къæсæй растæн, 
Уæд кæсынц, æмæ фæзынд 
Иу афон сæ цуры арс дæр: 
- Ам та чи æрцарди, чи? 
Æмæ чи фæкæны загъд, 
Ау, нæ хъæуы ницы арсы? 
Тагъд, мæ мыды къус кæм и, 
Науæд уын уæ рæсугъд цард 
Æз фæкæндзынæн уæ фарсæй. 
17.01.96 
МЫСТÆМÆХÆФС 
Æрæгвæззæджы аргъау 
1 
Хъæу ысхъæлдзæг и. Фæсрагъæй 
Хурæн разынди йæ тæлы, 
Æмæ, кæс, нæ комы дагъыл 
Судзгæ цæхæртæ ныккæлы. 
Хæфс ныфсхаст у, мæнæ дурыл 
Аппæрста йæхи уæлгоммæ. 
Ис йæ чысыл чызг йæ цуры, 
Никæмæн нæ кæсы коммæ. 
Уæд тъыллим-мыллимтæ сисы, 
Арвырдæм йæ къæхтæ тилы: 
- Цымæ хурæй исты риссы, 
Бæстыл рагацау цы зилы? 
Мыст æм рауад: — Ныр цы кæныс, 
Мах фæрныг цардмæ æвдæлы? - 
Тагъд — зымæг, æмæ нæ къæсы 
Нал цыхт ис, нæдæр къæлуа. 

— Рацагур, цы арыс, уыдон, 
Ау, фæрныг куы у нæ уæзæг, 
Æмæ, чи зоны, дæ фæллой, 
Абон уа йе сом - ысбæззой. 
— Хорз, фæлæ дæ ма уæд рохы, — 
Загъта мыст, — тызмæг у рæстæг, 
Уа мæ цин æви фыдохы, 
Мауал цу мæнмæ æввæхсты. 
— Уый цытæ лæхурыс, стæ-ма, - 
Рабадти йæ дурыл хæфс дæр, - 
Чи зæгъы, æмæ дæ къæсмæ 
Æз фæцæудзынæн лæгъстæмæ? 
Ам мæнæн мæ доны хъармы 
Алцы — дзаг. Цы дæ нæ уырны: 
Дзынгатæ шлзмæлынцтары, 
Дурты бын кæм нæй уытъырны? 
2 
Уæд ныййазæлыди ком 
Митвæздæгæй æмæ - кæс: 
Дон æрбаста ихæй рон, 
Аззади йæ уæлæ хæфс. 
Уазалы ныргъæвст, мæгуырæг, 
Æмæ уæд йæ чызгмæ дзуры: 
— Цу, фæцу нæ мыстмæ курæг 
Урс гагатæ æмæ дзулмæ. 
Зæгъ: уый базыдта йæ бон, 
Нал кæны йæ басыл фу-фу, 
Æмæ, дам, - æрхат æм, - зон, 
Нал уыдзæни никуы суфа. 
Чызг чъызгæйæ уæд фæцыд 
Мыстмæ — хуыккоммæ, йæ разы 
Мæнæ — мыст... Цы ма йæ хъуыд, 
Удисгæ быры йæ фазыл. 
429 

3 
Бады мыст. Йæ фынгыл - зокъо, 
Бурбын физонæг — йæ тæвдыл, 
Æмæ пъæртт кæны тамако 
Иу къах иннæйыл æвæрдæй. 
Къуым - æфснайд, дзæнæтау, хъарм у. 
Ис йæ разы телевизор, 
Уый йын диссæгтæ æвдисы... 
У фæрныг йæ бон, йæ изæр. 
- Мидæмæ, кæм дæ, мæ сыхаг? 
Тас æрцу, æрбад мæ фарсмæ. 
Уый дæхи æхсыс цæссыгæй, 
Ау, цы дæ бафтыдта тасы?! 
- Табу дын кæнын дæхицæн, 
Бауадз нæ чысыл дæ къæсмæ, 
Нал нæм ис хæринаг ницы, 
Мæнæ уазалы ыскъуыйæм. 
- Хорз, уæдæ. Фæдзур дæ мадмæ. 
Де ’фсæрмæй кæнын æз разы, 
Науæд, куыст кæмæн нæу адæн, 
Ахæмты, мæ хур, нæ уарзын!.. 
НЫСТУАН МÆ КÆСТÆРМÆ 
Нæй искæй зондæй зонд, фæлæ уæддæр 
Ды хъуамæ зонай: царды цин, йæ зынтыл 
Куыд хъуыды кодтой разагъды лæггæ, 
Цы хæрзтæм-иу бæллыдысты сæ фынты. 
Нæлгоймагуа, сылгоймагæй... Уый раджы 
Йе æрæджы уыд - нæ кæны ивгæ 
Нæ цæугæ цард. Æдзух вæййы йæ равджы, 
Цæуой йыл азтæ цъусдуг уа йе — мингай. 
Нызгъæлы хох. Ныззаууат и цæугæдон, 
Йæ кæсæгтæ фæлыгъдысты, кæдæм 
Æмæ цæмæн, гъеуый нæ зоны, — 
Фæтæхынц мæргътæ цардхæссæгхъæдæй... 
430 

Æмæ уæд цу, æмæ дæ фæндаг агур... 
Дæ уарзт фæци. Дæ нæргæ зард - цæссыг. 
Цы-ницытæ кæнынц дæ удыл дам-дум, 
Дæ фæрныг зард, дæ иугъæдон рыстыл. 
Фæлæ та раст, — лæмæгъæн ничи бары, — 
Куы йæ уарза фæрныг, уæддæр - рæстæгмæ, 
Æмæ-иу ма кæс а сау зæххы цъарыл 
Куыдзау — ыстæгмæ! 
ÆРДХÆРДТÆН 
Хъазгсемхасæн 
Ой, уæлæ, дам, æфцгуытæй 
Сæ бæхты сæфтджытæй, 
Къæйдуртæ æхсæдгæ, 
Ызнæггæ æрхизынц. 
Джусойты Марат, дам, 
Афтæ куы бадзуры 
Йæ хъаймæты æрдхорд 
Дыгъуызты Тенгизмæ: 
— Цы фæдæ, æфсымæр, 
Фыдызнагмæ райсæм 
Цыфыддæр хæцæнгарз — 
Кæм нæ уыди, ахæм! 
- Ныууадз мæ, къуыдайраг, 
Цы хъуамæ æрдомай 
Чысайнаг лæппуйæ, 
Цæрын ма мæ фæнды... 
Цæугæ у мæ разæй! 
431 

ХÆЙРÆГ 
М. Горбачевсен 
Æз адæмты кæнын хæццæ: 
Сæ фæтк уа дурзæрдæ, æнæууæнк, 
Кæрæдзи марынмæ - цæттæ, 
Мæ хъуыддаг абонты нæ фæмæнг! 
Кавказы урс хæхтыл кæддæр 
Цы ныфс, цы фарны зынг æрфидар. 
Уый ныр хуыссинаг у... Цæгъдæнт 
Сæ кæрæдзи Гуырдзыйæ, Ирæй. 
Æмæ ма ноджыдæр зæгъын: 
Мæнæн мæ хуыцау-лæг у Мафи, 
Бæрзонд-бæрзæндты уый тæхы: 
- Цынæудæбон, 
Уый тугæй бафвд!.. 
чысыл ныв 
Кæддæры поэтæи 
Нæ уынгты æрбафсæры сагсур поэт. 
Цæмæй нæ уа разы!.. Кæмæй ма у разы? - 
Ныр хицау, хъæздыг у, мæгуыр уа йæ бон, — 
Йæ рахиз къух - синтыл, 
Йæ гуыбын — йæ разæй... 
28.06.1995 
ДОМИНОЙÆ ХЪАЗТ 
Æз хъазыныл нал дæн, лæппуйау... 
Ныр та, 
Чи кæмæй у, уый хъуамæ 
Бæрæг уа. 
Ир æввонгæй кæй хæссы, йæ хъулон 
Фыртау, 
Уый дæр фенæм: æцæгæй 
Цы лæг уа? 
Азмæнт домино-дуртæ, дæ зæрдæйы 
Уаг 
432 

Ракал, хуртуанау, æмæ кæ 
Дæмитæ, 
Ома, сайгæ: Хуыцаумæ дæр ма æрхæсс 
Фау,- 
Мах æмхуызон куы уарæм нæ дуртæ — 
Нæ цинтæ. 
Цу, æз иу михыл бийын, нæртонау, 
Мæкау. 
Къуырд æрцæудзæни, рувасау, абон 
Дæ дымæг... 
Науæд акæс, æмæ та рæуæууæнк, 
Рæдау 
Фембылд: хин лæджы бар у 
Йæ хъысмæт! 
Абон ирвæзæн нал и. Дæхи-иу мæ 
Хиз! 
Æз, дæ хъузонау, уилын 
Мæ хъултæ... 
...Цæй, æрнымай дæ хъултæ... 
Дæ быны... 
Кæд ды сайынтæн не ’мбарыс 
Мурдæр! 
ЗОРГБЙЫ МÆЛÆТ 
Мигъы сау хыз æрхауы арвæй 
Дард Японы. Сæумæйы маргъ 
Сиды: бон у, кæсут-ма, хъарм у, 
Нæй уæ амондæн аргъ! 
Иу æхсызгон уац, доны кæфтау, 
Джис-къус адæмæн у сæ цин: 
Абон се знаг æрхаудта сæфтмæ, 
Ныр йæ фæндаг фæци! 
- Диссаг нæу, уый æрцæуа ауыгъд, 
Сты йæ фыдбылызтæ хъуырмæ... 
- Нæ, йæ мæлæт хæрз рог у, тагъд у... 
- Цæй, цы архайынц уæд нырмæ? 
Цард нæ нымайы алчи бонгай, — 
Райхъал у, æмæ - фынæй... 
Уый æркодта йæ хъуырыл Зорге 
Ауындзæн бæндæн зынæй. 
433 

Æмæ касти — рæсугъд — йæ сæрты, 
Фарны лæгау, кæдæмдæр... Дард... 
Æмæ райдыдта сау мæлæтæй 
Удæгас лæджы цард! 
КАФАГ ЛÆППУЙЫ ТÆРГАЙ 
Джусойты Феликсæн 
Мæн нал уадзут уæ хъазтастæумæ ныр: 
Фыдуаг, дам, у. Мæ зыны радыл - разы. 
Сымах - ысхъæл, фæлæ, æгæр-мæгуыр, 
Уæ къах айсын куы нæ уæндут мæ разы. 
Æз бадын залы. Чи мæ ивы, уый 
«Æрц-тох, æрц-тох» кæны, фæлæ фæцуды, кафгæ, 
Мæ зæронд мады ирхæфсæн æлхуый 
Куыд фæбыры тæбæгъы лæгъзыл, афтæ. 
Къæрццæмдзæгъд сисут: сайы-майтæн - фаг, 
Хæлуарæгау, мысинæгты тын уафы: 
Мæ уды артæй сфæлдисгæ рæу кафт 
Цыдæр лæппу ныр дзедзылæйттæй кафы. 
Æз базыдтон Хуыцауы раз мæ бон, 
Мæ ныфсы зæд уæдцæр сæттын нæ комы. 
Мæ уаз куыстæй нæ кодтон мулк, йе - ном, 
Ныр бадын залы ницæйаджы номыл. 
О, кафут, цæй! Кæнæд уал чидæр дис, 
Фæлæ уæ иу дæр сценæйы нæ хаты: 
Куы фæкæнынц хъæрæй сымахæн: «Бис!», 
Уæд адæм та мæнæн фæкæнынц пъатæ! 
ГÆДЫЙЫ ЛÆППЫН 
Ракаст гæдыйы лæппын 
Иу афон йæ цæстæй: 
Цъиуызмæлæг нæй æппын 
А зæххыл, æввæхсты. 
Хур. Йæ разы февзæрд кæд 
Сау мысты лæппын дæр, — 
Цъæх нæуу нал кодта æгъгъæд 
Уыдоны гæппытæн. 
434 

Фаста йын йæ царм уырзæй, 
Фехста-иу æй портийау, - 
Нæууыл-иутымбыл бæрзæй 
Агогора кодта. 
Афтæ хъазыди, уæууæй, 
Райсомæй сæудармæ. 
Аргъ нæ уыди æмæ нæй 
Ахæм царды фарнæн. 
Фæлæ иу афон кæддæр 
Гуыбын уый ысхордта, 
Ау, гæды куы у лæг дæр, - 
Уæд гæды цы кодта?.. 
Фездæхти ма йæм, бæргæ: 
— Рауай-ма, мæ дзæбæх!.. 
Фæлæ лæппын мыст уæдмæ 
Хуыккомы фæдæлдзæх.... 
* * * 
Нывгæнæг Коцты Пъаулейæн 
Дæ бонтæ хорз, Пъауле, мæ сагæлвæст къуыдайраг! 
Кæс-ма, нæ урс хæхтыл гæзæмæ лидзы бон. 
Ды та ныкъуылдцзæстæй дæ тыгъд кæттаджы буармæ 
Хæссыс нывæфтыдæй дæ зæрдæйы фæндон. 
Дæ ахорæнтæ - ’взæрст, лæгъз фæйнæгыл - мæкъуылтау, 
Хæссы сыл арæхстгай йæ дæрзæг æрмттæ сис: 
Чысыл саби кæны тæвд пецы сæр цæкуытæ, - 
Къаннæг тымбыл хуртæ æфтауынц ууыл дис. 
БФИНЫ НЫХАС УÆЛИОН 
БÆСТЫ ЦÆРДЖЫТИМÆ 
Æз дæн Ефин — Мæрдты Барастыр, уым 
Кæм нæ хуыссы Ирыстоны поэттæй 
Лæгтæ-лæггæ... Уæ зæххыл кодтой хуым, 
Æз та кæнын зæрдæхæццæ сæ фендæй. 
435 

Ныр мæнæ, гъе, æркодтон уæм сæ ног 
Æфсымæрон уæгъд ингæнæй... Нæ зонын, 
Кæй къух сæ баххæст аивады онг, 
Цæмæй сымах ысразы уат йæ зондыл 
Æмæ йæ æз ныууадзон ам цæргæйæ... 
Æнусты сæ куьщзы хастау хæссын, 
Фæлæ та сæ куы нæ айсат — тæрсын, 
Уæ зæрдæ сыл куы нæ базона риссын: 
Сæ иуыл — голлаг, иннæуыл та - хъисын. 
* * * 
Адæм кæй хуыдтой æррадон, 
Гъеуыцы ысхъæлсæр хæдзары 
Цард поэт-лæг Хадже, Гæстæнимæ - 
Уый дæр фыссæг уьщ. 
Бонрухс-иу тагъди сæ уатмæ, 
Уæдцæр ма-иу хъуысти сæ зарæг, — 
Чи тыхсы ’ххормагæй уыцы афонмæ 
Хуыссæгыл? 
Царды хъулæттыл, пахуымпартау, 
Кодтой былысчъил. 
Гомхъуыр, æнæдаст, 
Уыдысты налат æмæ хивæнд, 
Уарзтой сылгоймæгты. 
Къахдзæф нæ уагътой кæрæдзи 
Ирхæфсæн хъазты. Кодтой сыл 
Чызджытæ ривæд. 
Гъей-джиди, ’хцатæ! - уæд-иу сæ цæрынæн 
Цы хъуыди... 
Зæрдæ - парахат, рацыд мæгуыр бонтыл мин азы, 
Афтæмæй цардысты. Уазæг сæм арæх нæ цыди, 
Фæлæ фæзынд, уæд йæхи хардзæй 
Кодта уым минас... 
1970 

ХОХАГ 
...Уый цардæй хъазыдис, æмæ 
Йæ зæрдæ, ифтыгъд фатау, хаста. 
Мæнгард йе чъизи ми нæ уарзта: 
- Лæгау лæг дæ, 
Уæд цу хъæмæ! 
Фыдзымæджы йæ артдзæст - хъарм, 
Уæдæ кæм нæ уыди фæцæрæн 
Йæ къæсы, хистæр уа, кæстæрæн, 
Кæуыл нæ æххæссыд йæ арм!.. 
Сыгъдæг уд тасаг у, мæгуыр, - 
Фæлæ зынвадаты хæрз иунæг 
Куы уа, уæддæр 
Нæ кæны зивæг, 
Йæ куыст æй, амондау, хъæуы. 
Сæртæг картоф æмæ дзыккайæ 
Дæ уазæгæн ыскæн æгъдау, — 
Хæссынц дæм къухаууонæй фау, 
Уа хион йе - цьщæр мыггагæй, 
Уæд сын-иу бар æмæ сæ хъаз, 
Сывæллæттау... Кæн сыл бибитæ, 
Æвæтчиаг ысты дæ митæ, 
Фæлæ сæ хъаз æмæ сæ уарз!.. 
НЫХАС МÆЛÆТИМÆ 
Æз дæ уындмæ нæ бæллыдтæн, 
Сау, гæбæркъух мæлæт, 
Фæлæ мæнæ мæ фæлладæй 
Ныр дæ бар дæн... Кæуæнт 
Бирæ чидæртæ, уадз æмæ 
Хъуыры айсыса маст... 
Æз дæ къæсы дæн - барджынæй, 
Цæй-ма, чи нæ у раст?! 
Царды бирæ ис амæндгæ, 
Абон-соммæ сæм кæс, 
Фæлæ иу зынæг барвæндæй 
Никуы ары дæ къæс. 
437 

Мæн нæ бауагътай, оххай-гъе, 
Ирæн исты фæуын, 
Æз йæ хъæбул дæн, — рохы мæ 
Никуы баззайдзæн уый. 
Цæй, цы фесты дæ кæлæнтæ, 
Тагъдцæр рахæсс-ма сæн! 
Ау, дæу хуыдтой мæлæты лæг, 
Уæд куыд тæрсыс мæнæй? 
Лæг нæ уыдтæ. Сылгоймаг дæ, 
Фæлæ, зон æй, мæлæт, 
Ды дæ дзыккутæ тондзынæ, 
Мæныл разы дæ, уæд. 
КЪУЫДАЙРАГ МАДЫ НЫХАС 
ЙÆ ЦÆГАТАГ ХОИМÆ 
Нæ артдзæст ныххорз и. Ныхъуыры йæ сау мигъ, 
Мæ цæгатаг хотæ!.. 
Фæразæм зындоны... Хуыцау дæр ныл атигъ 
Фыдазары бонты. 
Мæ амонды зарæг нызгъæлди, фæныкау, - 
Æрæнцой нæ зыдта... 
Мæ иунæг хъæбулыл мæ сау-сауид дзыкку 
Бындзыггай фæтыдтон... 
Фыдызнаджы нæмыг, æхситгæнгæ, уары 
Нæ иппæрд къæсæрыл... 
Фыдвæды бæсты, дам, - æвæд! - уый нæ зарæг, 
Нæй растæг нæ сæрыл... 
Мæлæты нæ сайдæуы цæхх æмæ дзулæй, 
Æлгъыстаг у, зинау... 
Мыййаг, кæд дæуæн дæр дæ хъулон хъæбул у 
Зыбыттаджы иунæг... 
Кæдæм æй æрвыстай мæ къæсмæ æххуысмæ, — 
Ныккæрзы мæ зæрдæ... 
Йæ ных дæр фæлыг и, кæндзынæн, дæуыстæн, 
Æлгъыстаг мæрдтæм дæр... 

О, макуы байрайа йæ ницæйаг цотæй 
Гуымьщза гуырдзиаг... 
Æнæзонгæ хотæ, нæ райстбавæрд бонты 
Мах фестæм кæуинаг... 
* * * 
Фыдыбæстæ, дæуыл уыди мæ цин, 
Мæ зæрдæйы, фыры хъулау, æмбæхст дæ! 
Хæдзар мын нæй. Хъысмæт та у æлгъин, 
Æз хорз зонын: мæ цард у рог - рæстæгмæ, 
Фæлæ, Хуыцау! Цы хорзыл кæнон мæт, 
Мæ хæлары æз доны къусæй хастон, 
Ныр уый дæр у бынаты бадæг - зæд, 
Мæ фембæлд æм æдзух фæкæсы мастау. 
АДÆММÆ 
Ныууадзут-ма, адæм, уæ хъаугъа, 
Уæ цыдæртæ! - 
Мыстулæгау ивы йæ хуызтæ 
Нæ цард. 
Рæдауыл куы хастой сæ зæрдæ 
Нæ фыдæлтæ, 
Куыд исыс уæд, хорз лæг, 
Дæ сыхагмæ кард?! 
Нæ, разагъды лæгæн 
Хуыцауæмсæр кад вæййы, 
Фæлæ кæд нæй «иу лæджы зондæй дæр 
Зонд!..» 
Фынæй сывæллонау дæ 
Уздзæни авдæны, 
Пехуымпар уай, паддзах 
Йе - хивæнд поэт. 
Æз та уæд зæгъын: 
Цæй-ма, ма-иу уæд ногыссад 
Дæ хъама æфсымæры ныхмæ, 
Мæхур. 
439 

Уый - нæй, уæд нæ дуне ныккæлдзæни, 
Рох къæсау: 
Нæ арв æмæ зæххæй 
Æфсæрмы кæнут! 
ФЕМБÆЛД 
Æцæг хабар 
Мæ фыд æмæ ме ’фсымæрæн 
Хæсты сау азар фæцис, 
Цыд садцат йæ хъæумæ, 
Сабыр къæсыл кодта дис, - 
Чи йæм каст æнхъæлмæ!.. 
Дымгæ джигултæ кæны 
Арф комы рæбынты, 
Тæрсы къалиутæй кæлынц 
Сау уыджы цæссыгтæ. 
Мæнæ - куырой. Рахызт дзы 
Иу мæгуыр хæххон лæг. 
Къæсса — фæсæфцæг, тындзы: 
- Чи у ацы уазæг? 
Уары урс тъыфылтæй мит, 
Иу фæдыл - сæ цæуæн. 
Калди хохагæн йæ хид, 
Лæппу цыд æдзæмæй. 
- Чи дæ, - загъта лæг, — кæмæй 
У, мæ хур, дæ мыггаг? - 
Ам дзæгъæдцзæуджытæ нæй, 
Уæд рæстмæ дæ хъуыддаг! 
- Ис мын ам фыд æмæ мад, 
Сты ма ’гас — нæ зонын, 
Фæлæ ахсæв у мæ рад, - 
Рох къæсмæ дæ хонын! 
Лæг фæзылд, ызнæт сырдау, 
Фехста митмæ хордзен: 
- Уый ды дæ, хъæбул! Æз дын 
Хистытæ куы кодтон... 
440 

МÆ ДУГЬОН БÆХ 
Мæ дугъон бæх ызнæт уыди, бæгуы, - 
Йæ сæфтджытæ-иу сау къæйыл ныххоста. 
Цы кодтаид, нæ зыдта уый, мæгуыр, 
Йæ фыртæвдæй-иу цъитийы дон нозта. 
Хæмпæлпердæпей никуы уьщ æфсæст, - 
Нæ-иу бавнæлдта дидинæгмæ никæд... 
Къæвдадзагъд хохау уый уыди æлвæст, 
Йæ дугъы фæдтæ - сау къæдзæхы синтыл. 
Зæлхъуыр уадындзау, иууыл уыд - зæрдæ, 
Ныр мæнæ, гъе, кæны уый а бон-а сом, 
Æмæ фæзæгъынц адæмтæ уæддæр: 
Æвæццæгæн, гъеуый уыди йæ амонд!.. 
УАЛДЗÆГ 
Ныннæрсти мæ бæлас, - 
Йæ къалиуты урсдзых къæбилатæ, 
Цымыдисæй арвмæ кæсгæйæ, 
Æруагътой сæ гуыбынтæ. 
Тагъд ныртгивдзæни дидин 
Нæ зæйцæуæн рæгътыл. 
Æз бадын хæхбæсты 
Нæ хибар, нæ рагон хæдзары. 
Æрцьщтæн æрæджы - 
Куыдз дæр ма ыздæхы йæ къæсмæ! 
Мæ зæрдæ у хъæлдзæг, 
Мæ хъуыды - æнкъард: 
Кæд дæу мысын, Гыцци?! 
Ды-иу ацафон рауагътай кæртмæ 
Дæ ноггуырд сæныччыты 
Æмæ-иу дын кодтой хъылдымтæ, 
Сæхи удтау, талас кæрдæгыл. 
Лæгъзытæ-иу кодтай сæ хъуын 
Рæвдаугæ æнгуылдзтæй, 
Дæ хъæбултау. 
Мæ бæх та-иу гъеуæд 
Ныккодта фæдисон мыр-мыр, 
Бæхгæрдæг ыстигъгæйæ, комы; 
441 

Йæ раззаг къæхтæй-иу, 
Йæ сæр тилгæ, 
Ысфæйлыдта зæхх — 
Цæуын æй фæндыдис, 
Йæ барæгмæ касти æнхъæлмæ. 
Цæмæй йæ зыдта: 
Нæ къæсæй у амондмæ — дардвæндаг, 
«Фæцу æмæ ма ’рцу» — йæ ном. 
Ныр мæнæ мæ рох къæсы 
Хæлуарæджы саутын, 
Нæ къонайы рæхысау, 
Зæхмæ æривæзы 
Æмæ рæу уддзæфмæ 
Батилы цадæг йæ къæдзил. 
КЪÆБЫЛА 
Фæскъæвда хъæды фæздæг калди, 
Сæрфта йын рог уддзæф йæ рыг. 
Къæбыла фæсвæндагыл марди 
Хæдтулгæйы цæфæй, мæгуыр. 
Йæ хуылфьщзаумæттæ - æдцейæ, 
Йæ раззаг къæхтæй сыл хæцыд. 
Нæу никæмæ йæ хъысмæт койаг, 
У тагъд-тагъд адæмæн сæ цыд. 
Æз дæр нæ фæлæууьщтæн йемæ, — 
Æниу цы уыд мæ бон мæнæн, - 
Æрæмбæрстон фыццаг хатт гъеуæд, 
Æз дæр зыд адæмæй кæй дæн! 
Уæвгæ, кæдæм лыгътæн, мæ Хуыцау! 
Фæлæ ма йæ зыдтон æз дæр: 
Мæн куыстæй суры абон хицау, 
Кæй дæн йæ тызмæгмæ тызмæг! 

ХАЛОН ÆМÆ УЫГ ХЪÆУУАТЫ 
Халон тъæнджы мæйы, хъызты, 
Райхъал ис, кæсы: фыдзымæг. 
Иунæг у. Хъæцы йæ рыстыл, 
Тæрс бæлас - йæ уат, йæ сынтæг. 
Уадцымгæ... Сæ комы фынкæй 
Зæйтæ расхойынц къæдзæхты. 
Халон та йæ сау бырынкъæй 
Зæххыл агуры цыдæртæ. 
Мæнæ мусы ис гагатæ, 
Фæззæг аивгъуыди раджы. 
Дард фæлыгъдысты нæ адæм, 
Уый цы диссаг у, цы хъауджы!.. 
Æмæ уæд, куы бафсæст гуыбын, 
Митыл байдыдга хъылдымтæ, 
Уыг та мæрайы кæуы, 
Адæм, раздæхут, зæгъы! 
8-ÆМ МАРТЬИ 
Худæджы бсесты 
Ныттар и бон. Æгъуыз сæлфынæг 
Мæ разы цоппæйттæ кæны. 
Ныр уалдзæг у. Нæ арв æрныллæг, 
Æмæ йæ их цæссыг кæлы; 
Кæд афтæ у, мыййаг, йæ хъуыды: 
Кæмæ кæсын æмæ цæмæ? - 
Мæ разы судзаджы æдылы 
Цæуылнæ ацæуы хъæмæ? 
Уæд æз дæумæ кæсын æнхъæлмæ, 
Нæ фæзындзынæ — ма кæ хъаст: 
Кæйдæр фæуыдзæни - æдзæлгъæд - 
Ныртæккæ дидинджыты баст... 

КЪАДА 
Фæззæг. Митфæлдзæгъдæн. Уары. 
Къада дон кæны йæ цыд. 
Иунæг иу удмæ нæ хъары, - 
Ууыл сау дымгæ хъызыд! 
Мæнæ комрæбынты, хъавгæ, 
Сусæг хъарджытæ кæны. 
Денджызмæ йæ фынк - æвгъауаг — 
Тадзгæ-баргæйæ кæлы. 
Судзы уылæнтыл, мæгуырæг, 
Уый цы бакæна, бæгуы! - 
Чи йæ расхойы, - æгуыдзæг! — 
Чи йыл, хионау, кæуы. 
АФРИКÆЙАГ ПОЭЗИ КÆСГÆЙÆ 
Уый ды дæ! Бирæ азты фæстæ 
Æз хъусын дæ хъæлæс 
Фæсус телефоны. 
Дзур, тагъдцæр-иу дзур, 
Науæд иу уысм — 
Æмæ нæ фæхицæн кæндзысты 
(Йæ аргъ мын фыст нæу, - 
Æхца та мæм нæй). 
Зæгъ: нæ хицæны фæстæ, 
Цъæх арв æмæ хурау, 
Нæ удтыл кæй нытталынг 
Дуне... 
Ис уарзты къæсæрыл 
Æртæ дидинæджы: 
Сæ иу вæййы малусæг, 
Дыккаг - сæрдыгон æрыскъæф, 
Уыд иннæ, 
Фæззыгон фыдтымыгъты дæр ма 
Йæ уд кæмæн тæлфы, 
Гъе, ахæм 
Рæдау хризантемæ... 

Нæ хъысмæты куывды 
Сæ фыццаг ды уыдтæ, 
Æрвцæхæрау, — малусæг. 
Уыд иннæ — нæ уарзт; 
Мьздыбындзы базыртау, 
Адцжын... 
Æз цы зæгъон? - 
Мæ фæззыгон бонтыл 
Ныффутт кæны их дымгæ, 
Фæлæ, оххай, дæ сурæт 
Нæ хизы 
Мæ цæстыты къуырфæй. 
ХУДÆДЖЫ ÆМДЗÆВГÆТÆ 
Февралы фæуды у фыды комбæт 
тæн, фыццæгæм мартпъийы — урсаджы 
комбæтптпæн... 
Биазырты Аннæйы ныхæстæп 
Мæ райгуырд уыди 
Фыды комбæтгæны, 
Февралы мæйы фæуды 
Æмæ мартъийы фыццаг бон - 
Урсаджы комбæттæны. 
Уый худæг кæм нæу: 
Æз мæ райгуырдæй 
Ацы хæрзиуджытыл, 
Æвæццæгæн, ком дарын: 
Физонæг уа, урсагыл, - 
Мæхи хæдзары сæ, 
Мæхи къухæй - галæргæвст, 
Мæ бинойнаджы армæй та - 
Иу сой уæливых, 
Нæ федтон 
Æз никæд. 
Цæй, уый дæр та барын Хуыцауæн, 
Ком дардзынæн алцы, æппæтыл, 
Фæлæ мын 
(Ехх, куыд нæ мæ фæнды!) 
Кæд бахъуыди, уæд 
Мæ Иры фыдгулты цæгъдыныл 
Æз нал дарын ком!.. 
445 

ÆМДЗÆВГÆЙЫ РАЗМÆ 
Кæй сайынмæ хъавут, æнæуд рæнхъытæ, 
Фыдрасыгæй дæр уыл куы цæуы мæ бар!.. 
Раст цъингуыртау сисут уæ рогми тæлфынтæ, - 
Йæ чемы ис цуанон, — дæрзæг у йæ арм. 
Лæудзыстут та къуымы, æнæкуырд чызджытау, - 
Фыдуынд æмæ сабыр. Кæд уын вæййы аргъ! 
Æндонмыр хъæлæсæй куы кæла зынджытæ, 
Уæд ничи æвæры йæ хæрæгыл саргъ. 
СÆРДЫГОН ИЗÆР 
Сывæллæттæн 
Мæнæ диссаджы дуне: 
Бон фæлыгъд æмæ, кæс, 
Уæлæ мæй дæр æртулы, - 
* Бур, нæ фиуы æнгæс. 
Дымгæ сыфтæры русыл 
Ратул-батул кæны, 
Æмæ доны хæрисæй 
Урс цæссыгтæ кæлы. 
Галтæ, фыстæ нæ кæрты 
Чъиу æууилынц фæрнæй, 
Уыг æрзилы сæ сæрты, - 
Ау, фæзынæг сæм нæй?! 
Къух дæр ауыгътой хурыл, 
Айсæфт, нал сæ хъæуы, 
Мыст йæ хуыккомæй дзуры: 
— Мæн æхсæртæ хъæуы! 
Дон ныууынæргъы комы, 
Кæсаг сисы тъæбæртгытæ, 
Уымæн зилгæ хуыдымы 
Сты мæйтæ æмæ хуртæ дæр. 
Дард æфцæгæй та, зинау, 
Бæх ныууасы хъæрæй: 
— Мæнæ ам ис уæ хицау, 
Тагъд зындзæни хъæмæ! 
446 

ХУЫЦАУМÆ 
Худæджы æмдзæвгсе 
Æз мæгуыргур нæ дæн, 
Æмæ дæм кæд истæмæ кувынмæ хъавын, 
Уæд-иу мæ мæ адыл ныууадз 
Мæ хибар къæсæрыл: 
Ды - дæхицæн, 
Æз — мæхицæн... 
Нæ дыууæйæ чи лæгдæр у, 
Гъеуый та иуафонты Стыр Хуыцау 
Базонæд, 
Дæ уæле чи лæууы, уый. 
Чи у, кæцы у, 
Гъеуый та 
Зæххон лæг нæ зоны, — 
Дзæбæх уал мын ут, 
Нæ фембæлд — уæларвы къæсæрыл, 
Кæм мæ фенат, уым та 
Ныхæстæ кæндзыстæм. 
ÆППÆЛЫН 
Мæн нæ хъæуы æппæлд ныхас, 
Уæлдайцæр, 
Цæмæй мæ æппæлыс, 
Уый бæстонæй куы нæ зонай, 
Гъеуæд. 
Цы уа, уый æппæлинаг нæу, 
Æппæлгæ фæкæнынц, 
Цы нæ вæййы, уымæй. 
Мæ хорзы кой искуы куы кæнай, - 
Зæгъ-иу: 
«Рæстаг лæг, рæдаузæрдæ уыд», 
Фæлæ мын гъеуый дæр 
Макуы дзур макæд мæ цуры. 
Фæлтау-иу дæхи рæстдзинадæй, 
Дæ уды рæдауæй 
Гуырæнт дæ фæрныг хъуыдытæ, 
Æмæ дæ уæд бузныг уыдзынæн: 
Æцæг аргъ мын кодтай, 
Мæ хæлар! 
447 

МАДЫ ЗАРÆГ 
Цæгатп Ирыапоны сгуыхтп артиапкæ 
Дзугкойты Афассæйы 70 азы бонмсе 
1 
Æрдзы конд у: сæрсæфæн тигъыл 
Нæ калы тулдз бæлас сыфтæр, - 
Куы йæ æрра дымгæ ныууигъы, 
Куы ризы къæвдайы фæттæй. 
Нæй царды удæхцон фæндæгтæ: 
Фыдхорзæй чи калы йæ бон, 
Гъеуымæн дæр хъысмæты фæткæй 
Нæу иуварс ахизын йæ бон. 
Цæргæ-цæрæнбонты цы кæсы 
Лæджы удмæ - фыдох уа, рис, - 
Уый уыд мæ цæугæ царды афыст, 
Фæлæ ма йыл цы кæнон дис!.. 
Цъæх-цъæхид арв. Фыдрæсугъд дуне, 
Цы уа бæллиццагдæр дæуæй?! 
Цы лæг дыл аудын нæ зоны, - 
Мæгуыр у уый, уæууæй, уæууæй! 
2 
«Хъус уал аргъаумæ, хъус, 
Мæ чысыл, 
Йе æрфынæй у, мæ бон, 
Æмæ дарддæр цы ’рцыди мыстыл, 
Уый дын гæды зæгъдзæни сом!» — 
Афтæ зарыди авдæны бастмæ 
Мад йæ сабийæн. Бон фæкъул... 
Уый уыдаид чысыл Афассæ 
Йе - ирон мады худгæ хур. 
3 
Ныррыхыд уадцымгæ. Хъæриуыл 
Æгæрон урс фынкæй фыцы... 
Йæ сæрак дзабыртæ йæ риуы 
Нымбæхста арф æмæ тындзы 
448 

Бæгъæввад саби-чызг рыг митыл 
Йæ ахуырмæ: ныр уым, бæгуы, 
Рæсугъд абетыл бон æрвитынц 
Йæ карæнтæ... Æмæ кæуы... 
Æризæр и, уæд та æхцонæй 
Дæ роны дзабыртæ нывæр: 
Гыццийы конд ысты, куы фæуой, 
Уæд ма кæм уыдзæни хуыздæр?! 
* * * 
Нæ, фæндонæй сыгъдæг уды растмæ 
Ничи æрхæссы фау, — 
Уый уыдаид цыбæл Афассæ, 
Йе - йæ мады æвгъау! 
4 
Цард у хъазт, æмæ кæй бон у 
Бафæразын йæ зын: 
Чи йæ зондæй Хуыцауы сконд у, 
Чи — йæ лæмæгъæй хъæрзы! 
Иубон?! 
Нæ æнус дæр мастыл 
Никуы æркæны къæлæт, 
Æмæ чи кæмæй уыди растдæр, 
Уый фæзæгъы æрмæст мæлæт! 
Ацы азарæн ком нæ дæтты 
Иу æцæгдзинад: уарзт... 
Уый фæхæссы Азау йæ сæнтты 
Сау ингæнмæ йæ хъаст. 
Нарæг, хуры тынау, йæ астæу, 
Цæстæнгасы — бæрзы сойы ад.... 
Уый уыдаид хæрзконд Афассæ 
Йе - ирон чызджы кад! 
15 Хаджеты Таймураз 

5 
Лæг нæ цæры йæ иунæг фæрæзæй, 
Цасфæнды йæ фæлгъау, - 
Уый Госæма фæзыцци, 
Йæтасæй 
Сау лæджы хуыз 
Ныссау!.. 
Уый нæ кувы хуыцæуттæн, азтæн, 
У йæ цæстæнгас - судзгæ фат... 
Уый уыдаид тызмæг Афассæ 
Йе - Хæсанæйы мад. 
* * * 
«Ахсæв ма бафынæй у, гино, 
У мæ хъæбул, цæкуыйау, мур... 
Уадз дæ аргъæутты фæрцы фена 
Уый йæ мидвыны хур...» 
Афтæ зары, кæны йæ мæстæй 
Ныр йæ чызджы чызгæн йæ хъаст, - 
Уый кæд тауы рæдау Афассæ 
Дун-дунейыл 
Йæ уарзт?! 
* * * 
Цы фæдæ, мæ амонд, 
Кæд сау хъæды тармæ 
Фæлыгътæ мæ удæй, - 
Æз дæр дæ æмбарын... 
Зын дын кæд у мемæ, 
Уæд чи нæ у растдæр? - 
Цæй, лидзгæ мæ ма кæ 
Мæ цинад, мæ сары! 
О, нæй дын уромæн, 
Кæд иугæр у афгæ, 
Мæ уарзæтты къухы 
Нæй, ма мын уæд рафтæн! 

* * * 
Афгæ райдайы цард дæр... 
Райгонд, рухс изæртæй; 
Ау, кæм уыдаид хъармдæр 
Саг Къуыдары бæстæй?! 
Мæйрухс ивылы, хурау, 
Кæрдæг, базау, - фæлмæн... 
Ехх, дæ цæстыты рухсæй 
Мæнæн ирвæзæн нæй! 
0, æрцыди мæ афон, - 
Бæстæ байдзаг хъæрæй. 
Уæд цы кæнæм фынафон, 
Ракæн аргъæуттæ, цæй! 
Уæдæ хæйрæг йæ хинæй 
Дон куыд хаста хъæмæ, 
Æмæ уалдзæджы цинæй 
Мыст куыд фæлыгъд мæнæй. 
Ехх, дæу хуызæттыл уа дис 
Цард нæ кæны, сæрæй: 
Дæуыл аудæг нал ис, 
Уæд «мæн у» зæгъæг нæй!.. 
ХОХАДЖЫ ХЪУЫДЫТÆ 
Мæлын зын у, фæлæ йæ тас 
Ды ма кэе уа диссаг. Дæ разы — 
Картоф хъæбæр цыхтимæ, бас, 
Æмæ цæуыл нæ кæнай разы?.. 
Къуындæг — дæ уисæйбыд хæдзар, 
Фæлæ дæ пецы сугтæ баппар 
Æмæ хъæлæсыдзаг ныззар, 
Кæн-иу дæ урс гокойæн пъатæ. 
Уæлæуыл баззади дæ ном 
Фæрныг, æнувыдæй, рæдауæй, 
Æмæ-иу мауал кæ фæсмон 
Дæ мæгуыр цардыл. 
451 

ИНГÆНЫ УÆЛХЪУС 
Мæ хойы хъæбул Къораты Аланы 
рухс ном дзы арын. 
Мне стыдно, когда умирают 
Люди моложе меня. 
И. Сельвинский 
Нындзыг ысты дæ тæлфаг уæнгтæ ныр, 
Дæ цæсгоммæ ныккæсын гоби, сонтау... 
Дæ цард, зынггур гæлæбуйау, цыбыр, 
Куы нæ дзы зынг, куы нæ дзы амонд федтай. 
Уæд ныр кæдæм? Кæдæм цæуыс, мæ хур? 
Дæ ласгæ мард ма бафтыди нæ Ирыл?! 
Ныййарæгæн йæ цæстысыг ныссур, 
Дæ фыдæн та нызгъæлдзысты йæ риумæ. 
Дæ табæт дæр, фыдбойнагау, мæгуыр, 
Нæ фæхæццæ дæ райгуырæн къæсæрмæ. 
Æнхъæлмæ дæм уым кастаид, бæгуы, 
Дæ мадымад йæ ингæны фæзгъæртыл. 
Фæлæ кæм ис! - Дзæгъæйладжы хъысмæт 
Кæны нæ Иры хъæбулты гæныстон; 
Йæ сæрвæлтау - дæ хъизæмар, дæ мæт,- 
Мæлæты ды дæ сæрмæ дæр нæ хастай. 
Ныр цу, уæдæ! Æлгъыстаг фод йæ къæс, 
Цы лæг нæ зоны иу цæссыг æрсæрфын... 
Дæ ацыдæй та дзыллæйы æхсæн 
Мæ удæгасæй æз кæнын æфсæрмы. 
ИХУАРЫНЫ 
Нытталынг арв. Ыстулатæ йæ къуымбил. 
Ныллæг тæхы зæрватыччыты бал. 
Цæрæццаг дуне сау хъузджы ныттымбыл, 
Сæтты йыл дымгæ, мастисæгау, талм. 
Ныджджих и хъæд. Кæмдæр ма гакк-гукк уасы. 
Фæсабыр дон, фæци йæ хурæй фаг. 
Ныкъкъæр-къæр кæны арв, цыма мæ разы 
Рæдувы чидæр фидар уæфт кæттаг. 

Фыццаг æртах. Йæ тъæпп фæцыди тæвдыл, 
Йæ фæстæ - ноджы цалдæр, æмæ стæй 
Ныррыхыд арв, нырттывта, æмæ хъæдыл 
Ныггæр-гæр кодта урс тыччыты зæй. 
Æрсимдта ихуард уæлхæдзæртгыл, мæрыл, 
Йæ сæр ма сисы цъæх кæрдæг зынæй. 
Ныххуырсы ихтæй иу йæхи дæ сæрыл, 
Цæмæй нæ кæнай сихормæ фынæй... 
ХЪÆБЫСÆЙХÆЦÆН ГАУЫЗЫ НЫХАС 
Ам хъазæн фæз нæу. Кæд дæ хъаруйыл дæ - 
Дæ рахызт у - джитæнтæ ма кæ. 
Уæлахиз нæ хæссынц хъуыдьпæ, фæндтæ, 
Ысдзур-иу дæ ныфсы æвзагыл. 
Æмбар-иу, дæ иунæг хæцæнгарз кæй у 
Ыстайы тых: хин ми, фæцарæхст. 
Нæ дын ысты уыдон, - мæ фæлмæн уæхскæй 
Сæргуыбырæй хиздзынæ арæх. 
БАЛЛАДÆ МЫСТЫТЫЛ 
Кæддæр мæ хæдзар уыд мæгуыр, 
Æмæ-иу мыстытæ парахат 
Бæвдугътæ уагътой къуымты... Ныр 
Куы ралæг дæн, кæй зоныс, ахæм, 
Уæд нал хъуысы сæ кой-сæ хъæр. 
Ныккалын сын, бæргæ, сæ разы 
Æхсæртæ, ’хсынæнтæ, сæкæр, - 
Мæ лæггадыл нæ кæнынц разы. 
Уæдæ нæу ацы хъуыды мæнг: 
Кæддæр-иу — хион уа, æрвад уа, - 
Мæгуырæй дардмæ лыгъди лæг, 
Ныр та хъæздыгæй лидзынц дардмæ. 
Цæмæнуаафтæ?.. 

ШАХТЕР 
Æз рухсæй талынгмæ куы цæуын, 
Раст удæгасæй — мæрдтæм, 
Уæд мæн хæрз амæндтæ нæ хъæуы, 
Нæдæр фæкувын зæдтæн. 
Æз хорз зонын: мæнæй хуыздæр 
Адзалы къух нæ хаты ничи: 
Цæрдудæй дыл, уæлдай мыздæн, 
Сыджыт æрæхгæндзæни ричъи. 
Уæлонтæ ма мæ цард, мæ ном 
Сæ куывды, чи зоны *мæ мысой. 
Мæлæт лæгыл нæ дары ком, - 
Хъæр мæрдтæм никæцæй нæ хъуысы. 
Фæлæ цæуын... Æмæ фæскуыст 
Æнкъарын, сабийау, фыццаг хатт, — 
Куыд æхцон у мæ уæнгты рыст, 
Куыд æрттиваг у хуры уадздзаг! 
АВГАГУРÆГ 
Цæуы уæзбынæй авгагур йæ балцы, 
Йæ дæлвæдцжиты денджызы фынк хъазы. 
Нæ хурзæрин æппæтуынæг у, алцы, 
Фæлæ кæм у мæгуырыл уый дæр разы: 
Кæны бæгъдулæг цæуæджы фæсонтыл, - 
Тæнæг хæдонæй хиды цъыртт нæ хъары... 
Кæсы йæм алчи. (Чи ма йæ нæ зоны?!) 
Сæ цæстæнгас ыл ихуарæгау уары. 
Цы федта, уый нæ хъæуы, мæ хур, никæй: 
Хæстарыд у, — мæгуыр æмæ æдзæллаг, — 
Кæны йæ ном ысдзурынмæ дæр зивæг 
Æмæ та дарддæр акæны йæ фæндаг. 
— Рæсугъд у ам, кæм кæнынц адæм худгæ, 
Фæнды ма мæ, мæ цард дæр сыл фæзына: 
Куы уа сыгъдæг нæ былгæрон, мæ удæн 
Уæд уый хæссы, бæрæгбонау, æхсызгон! 
454 

ХЪАЗÆН НЫХАС 
Мæ ус куырм куы уыдаид, æз та — къуырма, 
уæд нын æнцон цæрæн уыдаид: уый уынгаз нæ код- 
таид йæ сывæллæтты бызгъуыр, бæгънæджытæй, 
мæн та, — мæгуыр мæ бон, — нæ равдæлдаид йæ 
тардзæгъдæнтæм хъусынмæ... 
Мæ сиахс Теблойты Тимафейы ныхæстæй 
Æз куырм уыдтæн, бæгуы, - 
Мæхицæн куы æвзæрстон къайаг: 
0, кæд Джусойтæй у, 
Стæй Нафийы хо, 
Æмæ ноджы къуыдайраг, 
Уæд кæм нæ кæсы амонд лæгмæ. 
Ехх, лæппу, рæвдз фæлæуу, - 
Загътон гъеуæд мæхицæн: 
Зæхх сызгъæринæй - дзаг, 
Цу æргомхъуырæй цардмæ! — 
Æмæ алкæмæн дзур: 
Ам мæнæй хуыздæр чи у?! 
Фæлæ... Никуы *мæ ницы... 
Уæдцæр та фæчиуын: 
Мæ хистæр Нафийæн 
Йæ æхца - йæ дзыппы, 
Мæ бинойнаг (цыдæр мын куы хуынди?), 
О, Варя! 
Ногбоны куывды 
Фæкæны йæ хъæбултыл цинтæ, 
Мæн та уæд, зæронды хæррæгъау, 
Ныппарынц мæ уаты. 
ХАДЖЕТЫ ТАЙМУРАЗ!.. 
Цæй, уый та цы мысон? 
Поэт, дам, у... Иу афон хъуамæ 
Фæзына мæ къæсмæ, 
Йæ разы, цырагъау, лæудзæни 
Мæ дурын - цъæх арахъхъæй йемыдзаг. 
Æниу уын æцæгæй куы зæгъон, 
Уæд уыцы гуымыдза 
Къуыдайраг 
Нæ фæзындзæн никуы 
Æвронгæй 
Мæ мæгуыр къæсмæ... 
455 

* * * 
Ахсæв ма ацу а къæсæй: 
Æз дæу уарзын, 
Ды мæн (кæй зæгъын æй хъæуы - рæстæгмæ), 
Дæ лæг та æндæр кæйдæр уарзы. 
О, хуыцæуттæ нæ уыдысты 
Ахæм фыдракæндтыл разы, 
(Кæд сæхæдæг фьщцæртæ-иу кодтой, уæддæр), 
Фæлæ мах та - зæххонтæ, 
Нæ уды фарн байтауæм ахсæв 
Нæ удты фæндиæгтыл... 
Фынгыл цырагъ æрæвæр, 
Ыссудза уый иу афон хъуамæ, 
Æмæ уый рухсæй рухсдæр 
Уыдзысты нæ сыгъдæг бæллицтæ, 
Нæ уды æвæрæнтæ махæн... 
Тагъд-иу ма кæ, 
Макуыдæр бакæ фæстиат 
Дæ райст-бавæрд дунемæ, — 
Дæ уарзты рæсугъд къæсмæ... 
Лæг цы иу мæлæт дары Хуыцауæй, 
Уый тæссаг у йе - нæ, 
Уый уарзты бæрзонд Хуыцау зоны: 
Дис дæр-иу ма бакæ макуы 
Уарзты фæндиæггыл, 
Никæд - фæсмон!.. 
* * * 
Уæдæ куыд диссаг у нæ цард... 
Фыдахин, ивылд донау, - рæстæг. 
Дæ лæг - мæ хæлар, хордтам ард 
Кæрæдзийæн... Ныр азты фæстæ 
Кæны мах зонгæ. У æрмхæст 
Йæ дыууæ рагæвдисæн удыл, 
Æмæ фырамондджынæй, кæс, 
Цæуылдæр сонт лæгау ныххуды. 
Кæмдæр фæсхохы арв нæры, 
Ныккæрзы сау денджыз, ысурс и, 
Сындæг йæ уылæнты хъæрмæ 
Æрвыгау былгæрон ныррухс и. 

Раст афтæ кæд фæстиат зонд 
Æваст ныррухс кæны нæ хъуыды: 
Хуыцауæй ма цыфæнды дом, - 
Дæ цард нæ баззайдзæн æвыдæй. 
Дæ сыгъдæг зæрдæйы фæндтæ 
Дæуæн дæхимæ дæр нæ хъарынц... 
Зын мын у иу хъуыддаг уæдцæр: 
Нæ 
Мæнг 
Кæрæдзийæн кæй барæм!.. 
* * * 
Рагæй нал федтон дæу - 
Нал ис ивгъуыд, нал - фидæн. 
Ныр дæу федтон - фæлæуу! 
Гъа-ма, цы æмæ чи дæ? 
О, дæ рæсугъд цæсгом! - 
Æз дæу афтæмæй мысын... 
Уаид циндзаст, æргом, 
Раст мæ зæрдæйы рыстау. 
Ды нæ кæнис, бæгуы, 
Мæнæн хионау пъатæ. 
Ды ныккæрзис, мæгуыр, 
Уый уыд цард, æмæ раст у!.. 
ГЕОРÆН 
Дидинæг калы нæ бæстæ. 
Дарчиты Дауыт 
Дидинæгæфтауы бæстæ, — 
Дардыл айхъуысти мæ кой. 
Нæй поэт зынæг мæ фæстæ, 
Ой, уæрæйдæ, ой-да, ой! 
Иу цыдæр ма йæ куы хуыдтой,— 
Уый Хаджетæй у, бæгуы,- 
Иу рæнхъ ныффыссын нæ зъщта, 
Афтæмæй нымад — лæгыл! 
457 

Цæй, цы кæнон, цæй, цы кæнон? — 
Афтæ дæр ма-иу вæййы, 
Афонмæ мын бур физонæг 
У цæттæ, мæ хур, Цъæйы. 
Æз поэт кæй нæ дæн, уый та 
Чи зоны? Кæй хъæуы уый?! 
Мигъыл дæр фæрæйынц куыйтæ — 
Æз компартийыл кæуын! 
Æмæ «о-о», - загъта бирæгъ,- 
Ма-иу ферох кæ дæ дзырд,- 
А бонтæ куы нæ сты бирæ,- 
Ничи агурдзæн мæ цырт!.. 
СУДЗАДЖЫ ХУДÆГ 
Мæ иунæг сом та баззади мæ дзыппы, 
Æмæ хъуыды кæнын: цы фæуон ныр? 
Фæлидзон та хъæмæ æнæ хъыпп-сыппæй, 
Рæдау вæййы кæддæриддæр мæгуыр! 
КÆМÆНКÆДÆМ 
ЦÆУЫ ЙÆ ФÆНДАГ 
Тæппудæн — æгадмæ, 
Лæгау-лæгæн - кадмæ, 
Чысыл хурæн - арвмæ, 
Пахуымпарæн — цардмæ!.. 
Рæдауæн — дзæнæтмæ, 
Мæгуырæн - къæлæтмæ, 
Рæстуд æмæ уарзтæн 
Æрмæстдæр — мæлæтмæ! 
РÆТТÆЙ ХЪАЗТ 
Сабитæн 
Нæууыл сабитæ хъазынц, — 
У сæ гауыз фæлмæн. 
Ис тымбыл хахх сæ разы, 
Уым — кæйдæрты нæмæн. 

Хахх у иутæн сæ ричъи, 
Алкæй разы сæ — рон, 
Уый дын аскъæфта исчи, 
Уæд мæгуыр у дæ бон, 
Уæд нæмдзысты дæу, сахыуырд, - 
Хъул нæ абадти сах... 
Кæд сæрæн дæ, уæд акъуыр 
Уыцы скъæфæджы къах. 
Чидæр басыгъд дæ хинæй, 
Уыд йæ уæзбын - йæ сæфт, - 
Хаххæй рахиз, нæхион, 
Æмæ балæуу хæфт-хæфт!.. 
* * * 
Дысон райхъал йæ мидвынæй гино 
Æмæ ракодта бирæ хъæстытæ: 
— Чи мын акалдта иадон мæ циныл? - 
Уыд мæ разы фыдбирæ мыстытæ... 
Уæд цы фесты? Нæ сæ зыны иу дæр, 
Æз ныр сабитæн нал кæнын аргъау, 
Уадз, æркæсой сæ мыстыты митæм, — 
Мæн ыскæной æмæхсæв сæ паддзах, 
Æмæ ма кæной къуымты бæхдугътæ, 
Уа нæ къæбицы цъупнадæй ыссад: 
Уæд кæниккой æфсæрмы, мæ хуртæ, 
У мæ дæндаг, æрцындзау, цыргъыссад. 
Уæд ысдзырдта йæ хуыккомæй иу мыст: 
— Мæнæ дæн, фæлæ, гъа-ма, æрцахс мæ! 
— Гъæтт, дзæгъæлдзу, дæу акъæмс кæн, æммыст, 
Ды куыд уæндыс паддзахы ныхасмæ! 
Æмæ цалынмæ уый дзырдта гино, 
Иу сæррæтт æм фæкодта нæ Мила, 
Æмæ ’рцыди цыфыддæр æмбисонд: 
Гæды къанауы цъыфы ныхъхъила! 

чысыл ныв 
Карчы цъиу бады йæ ахстоны буцæй: 
Бургъуын, зæрингуырд, фыццаджы уыны 
Боны рухс. Хъал у: зынгхурæй йын - хъусцæг, 
Дун-дуне уымæ фæкæсы фынау. 
Хъавынц æм: къæбыла, урс гæды, уыры, - 
Хъуамæ йæ ахæрой, нæй сын æрбадт... 
Лæппын цъиу худы: йæ алвæрсты хуырыл 
Зилы къуырттон карк, йæ цыргъ бырынкъ - фат. 
* * * 
Цыты фæдыл нæ цыдтæн æз, 
Мæ фынг - æнæбары къæбæртæ. 
Нæ мын уыди, бæгуы, фæрæз, 
Нæ баххæст амондмæ мæ зæрдæ. 
Хæрæгæй, дам, хуым кæны, - уый 
Уыди мæ паддзахад, мæ бæстæ, 
Быныдиссаг — кæйдæр æлхуый, 
Æз та, нæртон зæдау, - æвæстаг. 
Бæлццонау мæ хъуыди æрмæст 
Цъæх арвыл цатыр хур, мæ уаргъæй 
Нæ тарстæн æз. Нæ уарзта цæст 
Ызнаджы бафхæрын дæр рагæй. 
Ныр мæнæ, гъе, мæ фарны кæхц 
Фæхæссы комрæбынмæ хъал дон. 
Мæ цин, мæ хъыгыл калы цæхх 
Мæ дуг - зыбыттаджы æррадон! 
ЗАРÆГ ГАГЛОЙТЫ ÆФСЫМÆРТЫЛ 
Ой, Сунжæйы рæгътæ фæззæджы кæроныл 
Дыккаг хатт ныккарстой. 
Кæсут-ма, лæппутæ, 
Уый Гаглойты кæртмæ 
Дыууæ марды ’рластой. 
460 

Хæрæмигъы тарыл тыадымгæ нæ хъæцы, — 
Нывзилы йæ кæмттæм. 
Нæ Иры дзыллæйæн сæ хуыздæр лæппутæм 
Æмхиц у мæлæт дæр. 
Ныййарæджы зæрдæ æвирхъауы цауæй 
Йæ сагъæс уромы: 
Йæ дыууæ хъæбулæй кæцыйыл ыскæуа, 
Гъеуый дæр нæ зоны. 
Хъæриуы хохæй, дам, зæйбадæн рæстæджы 
Ныззæй кæнынц дуртæ; 
Сæ хистæр æфсымæр ныббогъ кæны галау: 
- Цы фестут, мæ удтæ? 
Ой, Сунжæйы хъæуыл цæй тыхст бон ныккодта, - 
Хæстæг уа, æрвадæй. 
Йæ марой ма хъуысы - æхсæв уа йе бон уа, - 
Сæ саударæг мадæн... 
ЗЫМÆГОН МЕЛОДИ 
Джусойты Леойæн 
Рæсугъд бон у абон... 
Тъæвджы мæйы хъызты 
Тымыгъы цæуæнтыл, - 
Дæлфадæй-уæлфадмæ, - 
Ныууынæргъы сонтау, 
Ныффæйлауы зæххыл 
Йæ хъуымбыл дзыккутæ 
Тæрс бæлас... 
Рæсугъд у хæхбæсты... 
Сæрды мæйы бонты 
Ныррухс вæййы дуне 
Цъæх арвы цæхæрæй. 
Æмæ ма дæ гъеуæд 
Цы бахъæуа уагæр: 
Цъæйдоны хæл-хæлæй, 
Тыгъдбазыр цæргæсæй, 
Хуычъы уа,гæнгæлы, — 
Дæ разы — дæ минас... 
461 

Уый рухс цард бæргæ уыд. 
Ныр мæнæ мæ разы 
Æлгъыстагау растынц 
Нæ рухс царды мæрггæ: 
Гуырдзиаг - Дымысдæр, 
Мæхъхъæлон — Гуымыдза, 
Æмæ ма нæ ирæттæй 
Бирæ æвзæртæ... 
Цы кæнон, мæ боныл? 
Цырагъау фæтайы 
Мæ цæстырухс мæнæ. 
Æвæджиау бонрухс, - 
Хуыздæрмæ бæлгæйæ, 
Мæ ингæны тарау, 
Мæ удыл Нытталынг!.. 
ЧЪРЕБАЙЫ НЫВТÆЙ 
Фыд-зымæг... Фыдæхсæв... 
Нæ мæгуыр къæсæрыл 
Æмхуызонæй уарынц 
Хæмпус мит, 
Фыднæмыг... 
Æхсыры хъæндилау, 
Йæ фертгив-фæзындæй 
Ныццæхæртæ калы 
Ызнаджы ракетæ. 
Ныссабыр. Нытталынг... 
Фæлыгъдысты куыйтæ 
Сæ байбынтæм раджы. 
Æрмæст ма фæцæуы 
Æддиауæй - дардæй - 
Ирон лæджы зарæг: 
«О уæртæ гуырдзиаг, 
Ныры онг дæр зæххыл 
Нæ фæрцы куы цæрыс...» 

ЭПИТАФИ 
Мæхъхыелон экстремистты 
тохы чи фæмард, уыдонæн 
Уæ тох уыд нæ къæсы сæрвæлтау, 
Æнусон - уæ намыс, уæ цыт. 
Фæлмæн уын уæд, армытьæпæнау, 
Нæ Иры сыджыт! 
ХЪЫСМÆТМÆ 
Цæуыс ныл, рагон зæдау, хинæй, 
Нæ уды рис дæ мидис у! 
Хуыздæр нæ чи вæййы, гъеууыл 
Ныккалыс фидистæ, 
Æмæ ныххуды уæд ызнаг 
Йæ тæлфаг уæхсчытæй, 
Гъеуый ма йын нæ уыди фаг 
Нæ тохы рæстæджы. 
Цæуыл ныууынæргъы поэт, 
Гъеуый дын адæн у, 
Уæд, Ир, æлгъыстаг у дæ цот 
Хуыцауæй, адæмæй! 
КÆСТÆРМÆ 
Мæ кæстæр æрдхорд 
Дзеранты Захарæн 
Мæ чысыл æфсымæр! 
Куыд рæсугъд фынæй кæныс ды! 
^ Дæ фезмæлд-фæзындæй, 
* Дæ цъæхснаг хуыр-хуырæй 
Ныййазæлы дуне, 
Æмæ мæхиуыл дæр, оххай, 
Уæд бахæцы худæг уа, хуыссæг... 
Ирон лæг, хæстон лæппу дæ, 
Мæ уд фод дæ фæхъхъау, фæлæ мын 
Куы уаид нæ Иры æнцойад, 
Куы уаиккам хызт 
Фыднæмыджы дзыхæй, 

Фæсвæды цæфтæй, 
Уæд ныртæккæ мах иумæ 
Къуьщары цъæх-цъæхид бæрзæндтыл 
Æркафиккам уадсур бæхтыл, 
Æмæ нæ цинты-цинæй 
Ныррухс уаид дуне. 
2.02.93 
ИРЫСТОНЫ ХЪАЙТАР 
ДЖИОТЫ ВЛАДИКЫ ЗАРÆГ 
Фæмард гуырдзиаг лсегмарты 
ныхмæ хæцгæйæ. 
Ой, 
Къуыдары хæхтыл нын цæй рухс бон ныккодта, - 
Сæ тæккæ бынмæ та зæлланггæнаг суадон 
Йæ зарæг ныккæны. 
- Кæсут-ма, лæппутæ, уый Джиоты Владик 
Йæ сагсур æмбæлтты 
Пырисы1 къуыддыммæ 
Сау хæстмæ фæкæны. 
Ой, 
Иры нæртон гуырд, дам, афтæ куы бадзуры: 
- Афганы бæстыл, зæгъ, мæ сау туг куы калди 
Кæйдæр сæрыл тохы, 
Уæд мын ныр мæ зæхмæ цы лæгсырд лæбуры, 
Æз уымæн мæ Иры æгæрон мæстытæ 
Куыд ныббарон, оххай! 
Ой, 
Чъребайы сæрмæ, дам, нæ цъæх-цъæхид арвыл 
Æнæсæттон цæргæс уæнгрогæй æрзилы — 
Йæ хъæзтытæй буц у. 
Владик, дам, фæзæгъы: гъæй, мæнгард гуырдзиаг, 
Фæсвæдæй цæвын кæд тæппуды нысан у?! — 
Æргом хæстмæ рацу! 
1 П ы р и с — хъæу Хуссар Ирыстоны. 

Ой, 
Абон мæныл дæр мæ рухс бон нытталынг, 
Мæ тугæвдылд риуæй ызнаджы фыднæмыг 
Ыстонын нæ комы, - 
Мæ чысыл саби та йæ саударæг мадæн 
Йæ хъуырыл ныттыхсы: цæуыл ын ныккæрзы, 
Гъеуый дæр нæ зоны... 
Ой, 
Терегуаныхъæуыл1 цæй сау мигъ æрбады, - 
Тыхдымгæ йын тоны йæ хъуымбыл дзыккутæ, 
Уæдцæр ын нæ тасы. 
Владик, дам, бадзуры: «Нæ Иры фæсивæд, 
Ызнаг саст куы ’рцæуа, уæд-ма-иу ныззарут 
Мæ ингæны къæсыл!.. 
ГАДЖИДАУ 
Бæсты фарн! Ахæм амонд ратт, 
Куыд нæ байсыса уарзт мæ риуы; 
Лæгæн мæ зæрдæ — судзгæ арт, 
Нымайæд мæ кæстæр йæхиуыл. 
Бæттæд нæ ивгъуыдимæ сомбон, 
Мæ зарæг сау удтæн - æрвдзæф, — 
Рæстагæн фод мæ уд йæ дзæцц, 
Уадз ива саг дзыллæтæн се ’нкъард 
Нæртон куывдæй мæ рæзгæ дзырд. 
ПОЭТÆН 
Æфстау исгæ нæ вæййы амонд, 
Нæдæр уæлахиз уа, æнтыст. 
Цы дæм ис тугвæллойæ абон, — 
Уый у дæ хъизæмар, дæ куыст. 
Æмæ дзы райгондæй ыздæхыс, 
Ыскодта дæ дæ рæстæг зæд, - 
О, ма-иу зæгъ: лæууын мæ къæхтыл, 
Уæлахизæн мын у æгыъæд! 
!Терегуан — Владикы райгуырæн хъæу Хуссар Ирыстоны. 

Нæ дын ныббардзæни дæ рæстæг, 
Нæдæр — цыфыдцæры ызнаг: 
Бæллиццаг амонды тæрæзтыл 
Нæ вæййы рог уæлахиз фаг. 
Æмæ дæ-иу уæд ма уæд рохы: 
Къуындæг, мысты хуынкъау, — дæ къæс, 
Æрвылбон хæцæны дæ, тохы, 
Æмæ дæ хъысмæтыл æввæрс! 
* * * 
Цы лæг нæ фæкæны фæсмон, 
Куы нал фæдарæм мах нæ зæрдæ 
Хæлар уа, хионыл... Фыдрæстæг 
Куы хæсса саумылазон бон, 
Æмæ рæсугъд чызджы лæгъстæйæ 
Куы нал атайа риуы мæт; 
Хъаруйæ - цух, уæд уайы цæстыл, 
Куыд кæны бонхæстæг мæлæт. 
Куыд æхсызгон у гъеуæд хъусын 
Нæ хæхты хурвæлыст хъæбысы 
Фынкриу æхсæрдзæны зæлтæм. 
Фылдæртæ чи базоны царды, 
Нæ йын баххæссы уый йæ адмæ, 
Мæгуыр - йæ катайаг зæрдæ! 
МÆРДЦЗЫГОЙÆН 
Куыд æвæлмон дæ, оххай-гъе, мæ бон... 
Æниу, мæ хур, цæмæн тонай дæ рустæ, — 
Ныр де знагыл нытталынг ис йæ бон, 
Дæуæн та дуне — рухсæй рухсдæр!.. 
Йæ табæтыл ысхæцьщтæ уæззау, — 
Уый кад кæныс йæ саударæг хъæбултæн. 
Кæсыс æм ды: рæсугъд цæсгом ныссау, — 
Дæ цæстыты — мæйтæ *мæ хуртæ. 
466 

Йæ хицæуттæн дæ фæзынд у æгъдау, 
Фыруæзданæй ысхæцыс семæ пъатыл: 
— Кæй æвдæлы... Фæлæ — зиан, уæд, ау!.. — 
Куыд хъуамæ бада хицау-лæг йæ уаты? 
Цæуыл худыс? — Ныр нал хъæудзæн тæрсын, 
Дæу хондзысты сæ разагъды лæг иууыл; 
Цæуыл кæуыс? - Мæнмæ та уæд кæсы: 
Дæ фидæныл, 
Æрмæст дæхиуыл! 
* * * 
Нæ мæ уарзыс, фæлæ æз уарзын дæу, 
Фыдæбоны, æлгъыстаджы сылгоймаг! 
Дæ рæсугъдцзинад уа диссæгтæй нæу, 
Фæлæ уæддæр æз фесхъиуын дæ коймæ. 
Цырагъы рухсæй дардмæ лидзы сырд, 
Мæн та хъæуы нæргæ артæн йæ цæхæр... 
О Стыр Хуыцау, цы ма мæ домыс ды! — 
Мæ цин уыд цард, мæрдтыбæстæ - мæ къæсæр. 
Фæлæ... Æз уарзын дæу... Æмæ Зæххыл 
Мæ удæгасæй иу лæг нал у райгонд, 
Уæдцæр-иу зон: сæурайсомы цъæхыл 
Æвæгæсæгæй айсæфти дæ амонд! 
ТÆЛМАЦГÆНÆГÆН 
Тæлмац кæнынмæ нал, мæ къух нæ тасы, - 
Дзидзайыл ма куы фæхæцид фыдис, 
Фæлæ кæйдæр цыдæр æфтауы тасы, 
Йе хъæлдзæг у, уым диссагæй цы ис? 
О, мæн фæндид, нæргæ поэт нæ зæххыл 
Цы хъуыды кодта, зона уый ирон, 
Фæлæ мын дзул куы радæттай æдзæххæй, 
Уæд ног йæ фыцын нæу, мæ хур, мæ бон. 
467 

ЗÆХМÆ КÆСГÆЙÆ 
Хороию умеретъ, 
Тяжело умиратпь... 
Некрасов 
0, сыджыт ныр уал аз 
Æнхъæлмæ кæсы 
Мæ уды фæлладмæ, - 
Кæм не стæм 
Æмвæндтæ!.. 
Фæлæ та зæрдæ 
Кæй коммæ кæсы, 
У, ДУрау, йæ хивæнд, - 
Нæ сæтты... 
Мæ царды кæронæй 
Нæ кæцдзынæн хъаст 
Мæрдтыдæр, 
Фæлæ ма æргомæй 
Æз хъуамæ ныккалон 
Мæ зæрдæйы маст 
Фыдгулыл 
Мæ фыдæлты номæй!.. 
ИРЫСТОНЫ ГИМН 
Нæдун-дунейыл 
Арфæйаг у, 
Уарзон Ирыстон, нæ ныфс! 
Уадз æмæ арф кæмтгæй 
Ивыла зарæг, 
Ды дæ нæ цин уа, нæ рыст... 
Ой, мæнæ тох! 
Фарны къæсæрыл 
Райхъал у ды, 
Ма хæсс æгадмæ дæ сæр! 
Оххай, нæ фыдæлтæ — 
Сагсур алантæ, 
Чи уьщ сымахæй лæгдæр?! 
Ой, мæнæ тох! 

Царды уæлахиз 
Чи фæкæны, — 
Ахæм амонд та кæм ис? 
Хур дæм фæхуддзæни, 
Райгæ, Ирыстон, — 
Уый у дæ бон уа, дæ ис. 
Ой, мæнæ тох! 
Уарзон дзыллæтæн 
Сойхæссæгу. 
Кал сын, æрвæрдынау, рухс. 
Уадз æмæ Ирбæсты 
Их базыр арвыл 
Ма кæна стъалы фæлурс... 
Арфæйагу! 
* * * 
Нæу хъысмæты кар азтæй, 
Иу бон сатæг уæлмæрд 
Æз ысхондзынæн м’ артдзæст 
Йе та - кады дзæнæт... 
Нæй мæ хæрнæджы еу-сар, — 
Хъарæг зарæг у уым, 
Æмæ ме знæгтæ бонсау 
Уым кæндзысты фысым. 
Тагъд-тагъд зилы къæбицгæс, 
Мур нæ сафы уæгъды, - 
Мид зæрды та дын — хиндзæст, 
Уый фæлдисы гæды. 
Ды нæ фæцыдтæ йе ’мдзу, 
Нæу биноныг дæ къай, 
Æмæ дзур æви ма дзур: 
Цард уыди æмæ нæй! 
Уый кæмæ кæсы диссаг, 
Фæлæ, оххай, мæ бон, — 
Мæн нæ базыдта иу лæг 
Ацы зæххыл бæстон. 

Æз кæй амондæн хастон 
Донæй дуртæ зымæг, - 
Фалдæр абад ын загътай, 
Уæд дæу хоны тызмæг. 
Сонт рæсугъдæн дæ удæй 
Ды куы судзай цырагъ, 
Уæд сæмпæрчъи дæ, худæг, - 
Нæй æнувыдæн аргъ!.. 
Цард дыл сагъуыди зинау; 
Кæд æххуысæн нæ дæ, - 
Къух дыл ауыгътой хион 
Æмæ тугæй хæстæг. 
Налдæр иу дæ, нал - иннæ, 
Раст Хуыцауæй æппæрст: 
Нæй цæуæг - нæ дæ цинмæ, 
Нал дæ зынмæ, уæд фæрс: 
Ау, цы уын кодтон уагæр?! 
ÆХСÆВЫ ХЪУЫДЫТÆ 
Дæ ныфс куы асæтта, уæд ма 
Цы рæстдзинад, цы хорз у адæн?.. 
Тæрынц дæ раууатмæ, кæс-ма, 
Кæйдæронау, дæ уарзон адæм! 
Бæргæ сыл аудыдтай ды, - 
Сæ кад сын никуы уагътай зæхмæ, 
Фæлæ цы ироны фæнды, 
Æмæ уа иу хуыздæр æввæхсты?! 
Цы нæ вæййы, хæрзуды кад 
Æвзары сау сыджыты ингæн, 
Æмæ-иу ма фæтæрс, уадз уа 
Дæ зарæг, мастисæгау, — цинæн! 
Рæсугъд у раст лæджы цæсгом, — 
Фæуром-иу дæ зын, дæ кæуын... 
Лæг дæ, уæд ардзысты дæ ном, 
Мæрдтыбæсты уай, йе — уæлæуыл. 

ÆРДЗЫ ДИССÆГТÆЙ 
Пародитæ 
СИДÆМОНТЫ Æ-ЙЫ ФЫСТÆГ 
ХОДЫ КАМАЛМÆ 
Поэты ном... Дæуæн æй радта хицау, 
Мæнсен — Хуыцау... 
Сидæмонты Æ. 
... Мæ кæддæры хæлар, 
Кæмæ вæййы Хуыцауы лæвар, уый 
Нæ феппæлы йæхицæй... 
...Фæлæ вæййы ыстыр бæллæх, лæгæн æй 
Куы нсе ратты нæ — хицау, нæ — Хуыцау! 
Ходы Камал 
Мæ хорз хæлар, мæ рæдыд мын ныббар, - 
Дæ фыстыл дын бæргæ фæкæнын дистæ, 
Фæлæ мæнæн нæй хицæуттæй æмбал, 
Дæумæ нæ хъары, о гормон, мæ риссаг!.. 
Поэты номмæ чи æрхæсдзæн фау?! - 
Зæгъ-ма-иу, зæгъ: мæнæн, дам, æй фырцинæй 
Æрмæджы радтой: хицау уа, Хуыцау, 
Мæн та-иу бауадз, — аппæлон мæхицæй... 
Дæ номæй мæн кæм нæ зондзысты, ау?! - 
Фæлæ тæрсын, кæс-ма, поэты ном та 
Гъеуыцы ницы-мацыйаг Хуыцау 
Нæ дыууæйæн дæр кæд, мыййаг, нæ радта?! 
ХЫЛ КЪОГЪОИМÆ 
Дыууæ стæм уаты: къогъо æмæ æз, 
Æз æмæ къогъо — нæй æндæр ызмæлæг... 
Уæрæх уаты дыууæ йеддæмæ не стæм... 
Дæхи мыл — гъæй-да! — рауадз «мессершмиттау», 
Нæ зоныс ды мæ сау тугæй æфсис. 
Хъодзаты Æхсар 
Цынæ фыдбылыз рацахсы мæ уды, — 
Ныр та мыл къогъо сагъуыди, мæгуыр!.. 
Уый туг хъæуы. Кæмæ цæуон фæдисы? 
Хæлæрттæм? - нæ, цы мын ысты, бæгуы?! 
471 

Дыууæ стæм мах - нæ зонд уа, йе нæ асæй - 
Нæ Иры зæххыл... Ма кæ, мæ хур, - паддзæхтæ... 
Ды - хицау дæ, куы хыл кæнон дæуимæ, - 
Цæвдзысты мæн нæхиуæттæ армаццагæй. 
Æз раттин туг: «Нæ къогъо дæр нæхи куы у»,- 
Фæлæ, — «бездар», цынæ кæны, цынæ! — 
Сырх туг æй хъæуы уый, мæнæн та сау туг у, 
Æмæ йæ тасæй нал кæнын фынæй. 
Æниу дæ, цæй, цы æфхæрон, мæ хорз къогъо, 
Дæхи мыл рауадз, раскъæр «мессершмиттау», - 
Хуыцæугтæм дæр куы фæхъуысынц мæ «О-о-тæ», 
Уæд мын ды чи дæ?! - 
Мæхицæй дын ныссидтæн... 
ПАРОДИЙЫ БÆСТЫ 
Джусойты Маратæн 
Ахсæв ам къогъотæ нæй, 
Урс митыл хъазын мæхицæн... 
Зонын æй: дард дæ мæнæй, 
Æмæ кæрон нæй мæ цинæн! 
Фæлæ нæ уарзтыл уæдцæр 
Хъуамæ æмдзæвги ныффыссон, — 
Саурæсугъд, цард у фæндтæй 
Æмæ мæнг дзырдтæй, дæуыстæн! 
ФÆСМОН 
... Фæцæуынц мæм æмгæрттæ дæр, 
Æхца мæм куы базонынц, гъеуæд.... 
Дыгъуызты Тенгиз 
Цæй цард ма у ай та? 
Цытæ дзы нæ бавзæрстон: 
Мæнгард ысты — уарзонæй, усæй... 
Дæлгоммæ ныххуыссын 
Мæ хуыссæны уа растæй, — 
Мæ цæссыг нызгъæлы мæ рустыл. 

Æдыхæй - хылуарзаг, 
Хъуыдтæн-иу сæ бирæты, 
Цы куырой нæ разылд мæ сæрыл, 
Фæлæ ма кæй хъæуын? - 
Сты адæмтæ — бирæгътæ, 
Поэт сæм нымад у æвзæрыл. 
Æмгæртгæ! Цæй æмгæрттæ? 
Кæмæй сæ цы фендзынæ? — 
Кæнынц мыл, хæлуарджытау, реуа: 
Мæлгæ сын куы кæнон, - 
Зæгъдзысты мын - фервæзтæ, 
Æхца мæм куы базонынц, гъеуæд! 
Ныр та ма цæй æхца! — 
Ыстæй мæм кæд уыдысты? - 
Æниу мæм куы уаид, мæгуырæг, уæд дæр 
Æз иунæг сыкъа дæр 
Нæ ратгин, мæхийыстæн, 
Хаджейы-фыртæн! 
24.08.96 
ФЫСДЖЫТЫ ЦÆДИСЫ СÆРДАРЫ ДЗУАПП 
Нæ хорз сæрдар, кæд дын бæззын æмбалæн, 
Уæд дæм æрмæстдæр иу куырдиат хæссын: 
Ныллæгъстæ-ма кæн Ходы-фырт Камалæн, 
Цæмæй та ногæй райдайа фыссын. 
Æви, мыййаг, гуыбын кæны хуыссæгæй, 
Уæддæр æй бирæ ма бауадз фынæй, 
Кæнноо нæ зæхх ысмæгуыр и фыссæгæй — 
Æмдзæвгæтæ кæмæй давон, уый нæй... 
...Цы фысдзынæн, куыд фысдзынæн, — нæзонын, 
Куы нæ райхъал уа афоныл Камал... 
Чеджемты Æхсар 
Ныууадз-ма йæ, фæлмæн куы у йæ тæрхæг, 
Куы райхъал уа, - нæ дын уыдзæн хуыздæр: 
Кæм цы адава, ууыл у йæхæдæг, 
Ды та ма йæ цы мæрддагæн хъуыдтæ?! 

ЛÆГЪСТÆ 
... Мады Майрæм, къух мыл ма сис, 
Ма мæ иыууадз сидзæрæй. 
Уарзтæй мын нæ уыди бафсис, 
Ныр сенæ уарзт чи цæры?! 
Кокайты Тотрадз 
Æз цæуыл нæ кодтон дистæ 
А зæххыл, мæгуыр мæ бон, 
Фæлæ мын мæ уды риссаг 
Ничи бамбæрста ныронг. 
Цас æмдзæвгæтæ фæфыстон 
Æз, хъæуа-нæ хъæуа, кæс, 
О, фæлæ та мын, æлгъыстау, 
Зарæджы нæ хæссынц рæз. 
Мады Майрæм, ус мын ракур, 
Ма мæ ныууадз сидзæрæй, 
Науæд цу æмæ йæ агур 
А фыддуджы зивæгæй. 
«Стыр ныхас» уа æви Мафи, - 
Мачи мæм æрхæссæд фау: 
Уарзтæй мын нæ уыди бафсис, 
Къобаг дзул æмæ цыхтау... 
Уæд цы кæнон? Ехх, мæ сæнттæ, 
Не стут а цардмæ цæттæ, 
Фæлæ та æмдзæвгигæндтæ 
Æз ныффысдзынæн уæдцæр... 
24.08.96 

КЪУХТÆ 
. ..Рахиз къух у тынгдæр лæуд нæ хъуыддæгты, 
Галиу уыйау ку* арæхсид, бæргæ! 
. ..Къухтæй иу æвзæр хъуыддаг куы араза, 
Иннæ йæ æруромдзæни уæд. 
Ситохаты Саламджери 
Рæвдз ысты мæнæн мæ дыууæ цонджы дæр. 
Никæмæй сæ ракæндзынæн хъаст: 
Иу куы хæца дзаг сыкъайыл, - иннæ йæм 
Бур физонæг авæры æваст. 
Афтæ сæ æз сахуыр кодтон рагæй дæр, 
Бафхæрын сæ никæй уарзы цæст, - 
Тохы хъæр фæцыд, зæгъгæ, иу иннæйы 
Ацахсы. Цы пайда нын у хæст! 
О, хæдæгай, уый та мæ куыд байрох и: 
Гъæйтт-мардзæ ыстихтæ фыссын кæд, - 
Рахизæй уа, галиуæй — æрхыррытт кæ, 
Уромæг сæ нал уромы уæд... 
ЦЫ ДÆ СХОНОН? 
Сæуæхсидыл дæ абарин уындæй, 
Æрмсест сæуæхсид у дæуæй хуыздзыддæр. 
Цы дæ схонон? 
Бæлон æви налхъуыт? 
Нæ зонын, чи дæ, 
Не ’мбарын, цы дæ?.. 
Айларты Чермен 
Цæимæ ма дæ абарон, уæвгæ, - 
Бæрзы цонгæй у нарæгдæр дæ астæу... 
Æз нал зонын: цæргæ у, йе - мæлгæ, 
Уæд мæ цы дарыс а дунейыл бастау?! 
Нæ зонын, чи дæ, не ’мбарын, цы дæ, - 
Хæйрæг дæ йе, æхсæвы маргъау, - дондзиу? - 
Куы нал мæ хъæуай - нал мæ хъæуыс уæд, - 
Поэты уарзты, футæгау, цы монц ис?! 

Цæвиттон, æз,.— о, ма мæм æрхæсс фау, 
Къуыдары къахтон а фæззæг картофтæ, 
Сæ иу уыд - сырх, уæд иннæ та уыд - сау, 
Цъæнуты хосау, раст цыма дæ кофтæ! 
Уæдæ-иу ма кæ загъд: бæлон дæ йе - налхъуыт, 
Йе дойнаг дур, куы нæ дæм дзурын ницы! 
Дæ хорзæх мæ уæлон бæсты нæ хъуыд, 
Мæрдты та æз фæцæрдзынæн мæхицæн!.. 
ТÆРСЫН... 
Мæ удсен ацы бæллиц цаз у, 
Фæлсе нæ фсефселдсехдзсен зæхх, 
Къæссайау... Æмсе мæ фыдæх 
Мæрдтæм куы барвита йсе разсей... 
Хостыхъоты Зинæ 
Тæрсгæ кæнын... Цы йæ æмбæхсон!.. 
Хостыхъон дæн, æмæ тæрсын: 
Мыййаг, куы рацæуа мæ рæзты 
Фыдæх, 
Куы райдайа мæрзын 
Мæ кæрт!.. 
Куыд ма уьздзынæн, оххай!.. 
Мæ уд цæмæ бæлльзд, цæмæ?!. 
Æмдзæвгæты æмхиц дæн тохмæ, - 
Фьздæх фæзынд, - 
Уæд лидз хъæмæ! 
Мæнæн, бæргæ, поэзи уаз у, - 
Йæ пайдайæ йæ сар - фыддæр, 
Нæ кæнын уый тыххæй йæ разы 
Æвгъау 
Къæбæрсайæн дзырдгæ... 

ИРЫСТОНЫ АДÆМОН ПОЭТ 
ХОДЫ КАМАЛЫ ФЫСТÆГ ЙÆ ХÆЛАР, 
ЗÆРОНДБÆТÆХЪОЙЫХЪÆУККАГ ЛÆППУ, 
УАТАТЫ БИБОМÆ 
Цæй, цом, мæ хæлар, бауайæм Къуыдармæ, 
Уым бирсе ис парахатзæрдæ адæм... 
Цом, боныцъæхтæм «Ерцъойы»’ фæбадæм... 
Цæлхъзард фæкæнæм... 
Къуыдары мын ныффæлдисдзысты 
Суадон... 
Ходы Камал 
Ма бакæ, мæ хæлар, ма кæ! — 
Нал цæуæм Къуыдаргоммæ, 
Мæн мæлын нæ фæнды, оххай, 
Нал мæ хъæуы суадон дæр... 
Уым хæст цæуы. Уым, Къуыдары, 
Ехх, мæгуырæг, - сау бонтæ. 
Уыцы рухс бæстæйыл ма 
Æз ныззарин абон дæр, 
Фæлæ хæст хæст у, æмæ дзы 
Нал фæлæууин ибонау, 
Ма ацу ды дæр, фæлæуу, 
О мæхи дзæбæх Бибо! 
Бонзонгæ кæм нæу нæхион, - 
Нæй мæ удæн асайæн, - 
Абон мæн дыууæ цæдæй дæр 
Нал аласис Къуайсамæ2. 
Цом фæлтау нæ зæронд хъæумæ, 
Уым æдасæй рабадæм, - 
Æз, мæ хур, Къуыдары тæфтыл 
Нал, нæ цæуын, а-ба-бау!.. 
1 Е р цъ о — цæлгæнæн хæдзар Чъребайы. 
2Къуайса — хъæу Хуссар Иры. 

ÆРДЗЫ ДИССÆГТÆ 
Нæу вазыгджын 
Цыбырбеджы 
æрдзысконд — 
Цыбырæнгуылдз, 
Цыбырбоцьо, 
Цыбырзонд... 
Ходы Камал 
Æз фæфыссын æмдзæвгитæ, 
Æмæ, чи зоны, ницы сты, 
Фæлæ, - гъа-ма, гъа, - иу ахæм 
Хорз кæм нæ ысты диссæгтæн?! 
Чи у сабыр - цыбырæнгуылдз, 
Чи, мæгуырæг, - цыбырбоцъо... 
Чи - цыбырзонд: Уæлладжыры 
Иу бон раргæвста сау гоцо. 
Æз цыбыркъух дæн, зонын æй, — 
Роцъо-боцъо дæр уа-даргъ нæу, 
Фæлæ, чи зоны, а фыстæй 
«Уа мын» искæд æхца, фæлæуу! 
Р.З. 
Мæ зонд та?! 
Хатыр бакæнут (уый уын сусæгæй зæгъын), - 
Дæлæ мæ райгуырæн уæзæг 
Зæронд Бæтæхъойыхъæуæй дарддæр 
Не ’ххæссы. 

СÆРЫЛХÆЦÆГ 
Джыккайты Шамилæн 
Æз арын йæ ном... 
Æдзухдæр Къостайæ 
Æрхæссы дсенцæг... 
Къостайы номыл ын 
Лæвæрд у лауреат... 
Абойты Созырыхъо 
Джыккайты Шамилæн 
Æз арын йæ ном. 
Мæнæй дæр лæгдæр у, 
Цы ма йын кæнон? 
Поэту, профессор 
Нæ Шамил, æцæг, 
Æз уымæн дæн абон 
Йæ сæрылхæцæг. 
Хъæуа-йе нæ хъæуа,— 
Æрхæссы дæнцæг 
Къостайæ... Йæдзырдтæм 
Кæм нæ ис кæуæг!.. 
Нæ фысджыты астæу 
Бæрзонд у йæ кад: 
О, уый лауреат у, - 
Кæнæм ын лæггад! 
Кæд исты мæнг зæгъын, 
Ныббар мын уæдцæр: 
«Лæппуйæ рæдийаг 
Нæ вæййы æвзæр!..» 

МÆСТÆЙДЗÆГГÆ 
Поэты маст у сеппæт дунейы рыстыл. 
Хæдарцаты Азæ 
Æз хъусын ахсæв дунейы хъæлæс, 
Мæ риуы цард дзыназы æмæ худы. 
Джыккайты Шамил 
Дæ ном мын, Азæ, бирæ азты уаз уа! — 
Шамил-поэтæн аудыс йæ удыл... 
Къуыдайрагыл цы нæ фидауы, цæй-ма, 
Хæрзæбонæй уа, худæг æви дудæг! 
Æз уыл фыссын цыдæр-цыдæртæ, оххай, 
Мæнмæ гæсгæ, пароди хуыйны вроде, 
Мæ куыдз та уæд, 
Æнхъæлмæгæс, мæгуыр, 
Фырыстонгæй 
«Дзыназы 
Æмæ худы»! 
ЗÆХХÆНКЪУЫСТ 
Зæхх сенкъуысы, ризы, 
Зсехх ксены зыр-зыр... 
Уарзонимæ ссардтам 
Сабыр уаты къуым. 
Зæхх æнкъуысы, мах та 
Цинтæ ксенсем уым. 
Джыккайты Шамил 
Зæхх æнкъуысы, оххай, 
Æз кæнын зыр-зыр. 
Чи рацæудзæн тохмæ 
Дзомагъæй, мæгуыр! 
Чи цæуыл фæцахуыр, — 
Уый — йæ конд, йæ ас... 
Иры нал ис уаз тыр, — 
Нæу мæ удæн тас!.. 
Уарзоны хъæбысы 
Æз хуыссын, мæ кой 
Никæцæй нæ хъуысы, 
Ой, уæрæйдæ, ой! 
01.04.1992 

СÆРГÆНДТÆ 
Чиныг «Фараст барæджы»-йæ 
Ир - мæ ныййарæг 5 
Ныстуан Теркмæ 6 
Мæскуы - 
«Æз буцхаст лæппу дæн мæ мадæн мæ чысылæй...» 7 
Уалдзыгон мотивтæ 8 
Зымæгон изæр горæты 9 
«Æз чысыл рæстæг цардтæн...» - 
Мæфыдæн 10 
Мæ фыды ныхас 11 
Уалдзæг хæхты 12 
Хъæдласæн æфцæгыл - 
Уаддзыгон изæрхæхш 13 
Фæззыюнизæр - 
Идилли 14 
Изæрыгон порты - 
Бæхыл - 
«Уый ме ’рдхорд нæ уыдис...» 15 
Цуаноныкуывд 16 
Кæмæндæр — 
Хуымæтæджы фиппаинаг - 
Зæронд лæджы гаджидау 17 
«Мæн сындæггай цæуын фæнды...» 18 
Диалог - 
Фыццаг æмдзæвгæ чи ныффыста, уымæн - 
Дард рудзгуыты рухс 19 
«Адæм, размæ кæсут!..» 20 
Быцæу мæ сихимæ — 
«Æдзæм сабыр мæ алыварс нындзыг...» 21 
Хæхтæ 22 
Поезд — 
Мæ карæнмæ 23 
Куыд сырæзы лæг — 
«Куы та бамбарай ног...» 24 
«Куы базонын иугæр мæ митæн сæ зылын...» 25 
«Фæндæггæ, хъæбæрнад фæндæгтæ...» — 
«Лæг кæм дæн, уым тæхудытæ нæ уарзын...» 26 
«Дон куы аивылы иннæрдæм...» - 
Уайдзæф , 27 
«Ды дард дæ мæнæй...» — 
«Ме знаг дæу æз уый тыххæй фæхонын...» 29 
16 Хаджеты Таймураз 481 

Быдзæу , 29 
Чындзхæсджытæ 30 
«Æз дæ къахвæд куырмæй дæр ыссардзынæн...» 31 
«Мæ цардæй раджы ацыдтæ, уый зонын...» 32 
«Цымæ цæуыл у ныр дæуæн дæ хъуыды?..» — 
«О, уæддæр уарыд мит...» 33 
Бонцъæхты - 
«Æззонын...» 34 
«Æфснайд уат рызт...» — 
«Куыд афтид у хъуыды!..» 35 
«Дзæбидырау, поезд ныр айвæзта размæ йæ гуыр...» — 
Денджызы был 36 
«Кæсы мæм...» - 
«Мæ мæлæт уайы иу хуызы мæ цæстыл...» 37 
«Хуылыдз перрон...» - 
«Дæ сурæт та ногæй мæ разы лæууы...» 38 
«Рæуæгвад кассетæ...» 39 
Хъазæн ныхас 40 
Хъæууон чызгæн — 
«Цъæх æрдузы тымбыл кафт кодта хъæд...» 41 
«...Вæййы, æрцæуы...» 42 
Цигайнаджы монолог — 
Чиныг «Хъысмæт æмæ зарæг»-æй 
«Ехх, кæд зæрдæйы фыдрыстæн...» 44 
«Æз ногæй дæн мæ райгуырæн къæсы...» 45 
Цæрын цы хъæуы — 
Уалдзыгон мелоди 46 
Хосласæджы зарæг , 47 
Мæйрухс — 
Æрмахуыр æхсæрæг 48 
Дугъон бæх - 
«Уыд мæ царды æппæт дæр хуымæтæг...» 49 
Мæ рох къуым 50 
«Æри-ма, сахъ лæппу, дæ бæх...» 51 
Хæххон хæдзары 52 
«Дымгæ рыг-митæй æвдулы нæ къæс...» — 
Хъæууон мелоди 53 
Уæтæры 54 
«Уæлыгæс хæхбæстæ...» 55 
«Баргъæвсти къудзийыл уагъылы...» 56 
Фыййаучызг 57 
Сабыр монолог 58 
Бароны зарæг — 
Геноциды цырты раз 59 
Афтид ингæны раз 60 
Къуыдайраг лæппуйы зарæг 61 
Поэты ныхас 62 
Фæсривад — 
«Зондцжын разыны сабыр...» 63 
482 

«Дыууæ хорзы агуырдтон царды...» 64 
Ныхмæвæрд æмдзæвгæ 65 
Бирæгъ 66 
«Зæрдæ æмбæхст у...» 67 
Кæйдæр хæдзары - 
«Афтид, сабыр у горæт...» 68 
«Зилы денджызы сæрмæ кæсагдзау...» 69 
Æрæгвæззæг - 
Уазал райсом 70 
«Æдзæм, æгуыппæг у нæ хъæу...» — 
«Ис иу хæрзконд, бындайраг чызг Къуыдары...» 71 
«Арв йæ ехс ныдздзæхстæввонгæй дары...» 72 
Экспромт - 
«Горæт аныгъуылд мигъы...» - 
Дыдзы фæсмон 73 
Зымæгон зарæг 74 
«Фæрныгæй фæкурынц хатыр...» 75 
«Баргъæвстæн дæ уазал цæстæнгасы» — 
Дæацыд 76 
Гитарæйы зарæг — 
«Ныр цы хуызæн дæ...» 77 
«Судзы лæгау-лæджы рæдау дæ цæстыты...» 78 
«Ныххуыссыд зæххыл мигъ...» - 
«Фæсмоны æрхæндæг нæу удыхос амовдæн...» 79 
«У сабыр сомихаг æхсæв...» — 
«Кæд рагæй нал федтон æз дæу!..» 80 
Æнæзонгæйæн 81 
«Ницы, ницы мæ хъæуы дæуæй...» — 
«Мæ зæрдæ дыл ысивтон раджы...» 82 
«Фыдзымæг дымгæйы фæттæй...» - 
«Æрсабыр, æрфæлмæн...» 83 
Куыдзы мæлæт 84 
«Дæ цæст куы ’рхæца ме ’мдзæвгæтыл искæд...» 85 
Чиныг «Æхсон дуры хъæлæс»-æй 
Мæ Иры къæс 86 
Мæ рагон, ме ’рыгон Ир! 87 
Ленин : 88 
Мæ карæн хæстон 89 
Ныстуан мæ фыдæлмæ - 
Ныхас поэзиимæ 90 
Прометей 91 
«Æз фæцардтæн фæцæрыны фаг...» - 
Мæфыдмæ 92 
Сæрибар 93 
«Хур та бандзары арт...» - 
«Мæ мидвыны уыдтон...» 94 
Зарæджы райдиан 95 
Къуыдаргомы зарæг Хазбийыл - 
Мæ хæлармæ 96 
483 

Зымæгон æхсæв хæхты 97 
Леты хъæуы - 
Изæр 98 
Уарыны размæ - 
Иунæг куыдз 99 
О, мæ рухс дуне! 100 
Зæронд бæх — 
Лæппуйы лæгъстæ 101 
Æрæгвæззæг 102 
Хохаджызарæг - 
Сырддонцъиуы хъарæг 103 
«Сау дымгæ æмæ бур хъæд...» 104 
Сæурайсом 105 
Къостайы гаджидау - 
Ацæргæ расыг поэт 106 
Латвийаг æхсæв - 
Хъысмæтæн 107 
Балты денджыз зымæгон - 
«Æмæ та ног цæрын...» 108 
Денджызы маст — 
Мæ фыртмæ 109 
Сидт : - 
Алайнаджы тох ромаг хæстонимæ 110 
Уайдзæф 111 
Къостайы хъынцъым - 
Зынггур гæлæбу 112 
«Зæрдæвæндоныл чи батоны цард?..» - 
Цардыцин 113 
«Куы раног вæййынц мæ мæстытæ...» 114 
Бæлццон - хæстон - 
Горæты ныв 115 
Фынфенæгау 116 
Сольвейг - 
«Фæдфæливгæ тындзы мæ цардæй рæстæг...» 117 
«Цымæ ныр та кæй аргъуаны зæд дæ?..» 118 
«Ног та федтон æз дæу...» - 
Сылгоймаджы амонд 119 
«Мæ къæсæй ацыдтæ...» - 
«Къæвда митыл нызгъалы йæ цæссыг...» 120 
Сылгоймаджы фæндон — 
«Адæм барын нæ зонынц...» 121 
Зарæг — 
«Сæрд у, фæлæ хуры ’ртау нæй...» 122 
«Ды цы горæты цæрыс...» — 
«Бады рудзынджы уадултыл мит...» 123 
Чендзе 124 
«Абоны бон у мæ райгуырæн...» 125 
«Ды уарзтай мæн дæ хивæндæй...» 126 
«Нæ тагъд кодта æргом ныхас зæгъыныл...» - 
Æхсæвы нывтæ — 
«Рæсугъд дæ, уый зоныс...» 127 
484 

Æлгъыст 127 
Фыдæнхъæл 128 
«Хъæуы ма уысм...» — 
«Ис зæххыл урс нымæт...» 129 
Илас Æрнигоны монолог 130 
«Уæдæ, кæм и фæвдон хæрзтæ зæххыл!..» - 
Раздæх 131 
«Лæг рæвдыдмæ æнхъæлмæ кæсы...» 132 
«Ныффæлладтæн æнæуарзон цæстытæй...» — 
Се знагыл мæ чи нымайы, уыдонæн 133 
Домбайы цæссыгтæ - 
Æззындзынæн 134 
Уалдзæг — 
«Зын кары ысвæййут...» 135 
«Æвзонгдæды!..» 136 
«Нæ уарзтай мæн...» - 
Лæппуйызарæг 137 
Фæдзæхст - 
Рувас, уасæг æмæ лæг 138 
Бустæ Хуыцауæн 139 
Фысджыты хæдзары æхсæвгæс 140 
Зæронд кубачиаг æрмдæсныйы æмдзæвгæтæ 142 
Хъама 143 
Саргъ 144 
Рон 145 
Хуыцау 146 
Хæрзиуæг - 
«Дæу ничи бамбардзæн...» 147 
Фæззæг нæ хæхты — 
Фæндаггоны зарæг 148 
Чиныг «Зæйраскъуыды уынæр»-æй 
I. Байрйай, Ир! 150 
Дзырдыфарн - 
Поэт 151 
Фæсмон — 
Фыды къæс 152 
Мæ сабийы бонтæ — 
Фæззыгон æхсæв Къуыдаргомы 154 
Алантæн — 
Хазбийы мæлæт 155 
Зæронд лæг — 
Джусойты Акимы зарæг 156 
Мæн чи нæ зоны, уыцы хæларæн 157 
Мæ кæстæрмæ 158 
Зондамонæн 159 
Ныстуан мæлæтмæ - 
Фæззыгон изæр горæтгæрон 160 
«Мæ лæмæгъ нал хæссын...» — 
Æмгармæ ’. 161 
485 

«Бон æрхуыссыд æхсæвы фæдджитыл...» 162 
Æппæлд - 
Дзуапп иу знагæн 163 
Абырæг - 
Ме ’ртæ магуса хæлары 164 
Фæндиæгтæ — 
Цæлы фынгыл 165 
II. Цæсты фæзилæнгæ — 
Аивад — 
Æвзонг поэтæн 166 
Мæ нысаны бæрзонд стьалы 166 
Поэты мады къухтæ 167 
Мæлæтмæ — 
Бæрæгбоны фынг æмæ фыссæджы сурæт 168 
Барта 169 
Æфсæрм - 
Æууæнк - 
Козбау лæгæн 170 
Къуыдипп иронæн - 
Кæддæры зонгæйæн 171 
Кадмондагæн - 
Кæмæндæрты 172 
Хæлармæ - 
Фæндон 173 
Кæмæндæр - 
Иудæйыхалдих 174 
Темырболаты маст — 
Къуырма композитор 175 
Поэты фынгыл зымæгон 176 
Ныфс 177 
III. Æз федтон дæу 178 
«Æз федтон дæу...» — 
Рæсугъд сылгоймаджы сагъæс — 
Сылгоймагæн 179 
Æмæуæддæр — 
Дзуапп иу чызгæн 180 
Урс зымæг 181 
Ныййазæлд — 
Чысыл ныв 182 
Иу чызгæн - 
Малусæг æмæ давон - 
Ирон мады ныхас æнæзонгæ салдаты ингæны уæлхъус 183 
Хæтаг сылгоймаджы лæгъстæ — 
Светланæйæн 184 
Калоты Хазбийы фыстæджытæ кæсгæйæ 185 
Ирон салдаты фыстæг, мады гуыбыны чи баззад, уыцы фыртмæ 186 
Ирон хъазты мелоди — 
«О, уый æз дæн фæссихоры аууонау...» 187 
Ныййарæджы куывд поэт-хъæбулы номыл 188 
Зымæгон райсом 189 
Зæронд лæджы ныхас йæ бинойнаджы тыххæй — 
486 

Бирæ азты фæстæ - 
Дæуæн 190 
Сылгоймаджы хæлæг сылгоймагмæ 191 
«Æз рынчын дæн дæуæй...» - 
Зымæгон таурæгъ 192 
Хæхбæсты аргъау — 
Авдæны зарæг 193 
Зымæгон бон 194 
Бирæгъ æмæ куыдз 195 
Худæджы æмдзæвгæ 197 
IV. Мæ фьщæлпы номш - 
Чеселтгом (Поэмæ) - 
Поэтæн 209 
Арфæ - 
Хæрзбоны æмдзæвгæ 210 
Чиныг «Фæндæпы фарн»-æй 
Райгуырæн 211 
Иры хæстонтæн 212 
Горæтаджы сагъæс - 
Абхазийæн 213 
Хур, хæхтæ æмæ денджыз 214 
Зонгæты мысгæйæ 215 
Туркаг ироны хъынцъым — 
Денджызыбыл 216 
Балладæ Нарты уацамонгæйьы 217 
Фæразоны æмдзæвгæ 218 
«Уый сыстад мигъдалынг...» — 
Фыдыбæстæйы Стыр хæсты чи фæмард, уыцы ирон хæстонтæн 219 
Рухсизæр 220 
Æрæгвæззæг 221 
Къостайы цырты раз - 
Зымæгон 222 
Давид-Сослан Курайы былыл 223 
Сæрдыгон бон 224 
Мæйрухс æхсæв Ирыстоны 225 
Изæрмилтæ хæхты - 
Хохаг лæппуйæн 226 
Ирыстоны - 
Хохаджы радзырд 227 
Æхсæв Хъара-Дагъы цур 228 
Поэт Дзаболаты Хазбийы фæстаг ныхас 229 
Марды уæлхъус - 
Матæрс 230 
Ацæргæ поэты ныхас 231 
Фæззæг 232 
Зæрдæвæрæны æмдзæвгæ 233 
Зарæг поэзийыл 234 
Нывгæнæджы тæргай - 
Музæмæ 235 
487 

«Поэт дæн æз...» 236 
Поэты ныхас кады тыххæй - 
Фæсмоны зарæг 237 
«Адæмæй арæхдæр хъусын дæ амонды кой...» 238 
«...Æмвæтæнæй ивылы девджыз дæр...» 239 
Сонет ныййарæгæн - 
Кар 240 
«Мæ мидфынты дæ нал арын...» - 
Кæддæры уарзонмæ 241 
«Уæд арв цъæх-цъæхид уыд...» - 
Худæджы сонет 242 
«Ацы горæты арвыл нæ фæзыны мæй...» - 
Поэты ныхас сылгоймагимæ 243 
Чындздзон чызгæн - 
Хæрам мæм чи у, уыцы сылгоймагæн 244 
«Ды йæ хæлар чызг дæ мæ уарзонæн...» 245 
Дæу мысгæйæ - 
Сонет сылгоймагæн 246 
Дæ номыл - 
Саударæгус 247 
Кæмæндæр 248 
Уарзоны зарæг - 
Хохаг зæронд ус 249 
Лæппуйы хъазæн ныхас 250 
«Мæнмæ кæсы...» — 
Кæсаглас æмæ кæсаг 251 
Царды нысантæ — 
Лæг æмæ хæрæг 252 
Нырыккон аргъау - 
Саби, сылгоймаг æмæ лæг маймулиты цæхæрадоны 253 
Сусæны изæр 254 
Уасæг æмæ карк — 
Зæронд хæстон 256 
Зæронд лæджы ленк — 
Æнкъард бон 257 
Æхсæвы хъуыдытæ - 
Æгуыдзæг æмдзæвгæ 258 
Экспромт 259 
Сонет лæджы карыл — 
Романтикон æмдзæвгæ 260 
Сонет — 
«Ныффынæй ис ком...» 261 
Сонет рæстдзинадыл - 
Фæззыгон райсом 262 
Дæллаг гал 263 
Тымыгъ .....— 
Каскадер 264 
Æнæзонгæ бæстæйы — 
Дельфины хъазтаразгæ цады 265 
Денджыз раивылд 266 
Фыды хъарæг цæрынхъуаг хъæбулыл - 
488 

Денджызыбыл 267 
Тореадор 268 
Æргом ныхас — 
Филя 269 
Чиныг «Урс хæхты зарджытæ»-йæ 
Ир—мæрайгуырæн 270 
Æз куы амæлон — 
Ме’взаг — 
Æнахуыр маст 271 
Изæрыгон - 
Тугъанты Махарбегæн 272 
Æхсæв Къозы цады цур 273 
Хæхбæсты — 
Хосгæрдæны 274 
Нарты Батрадзы фæдзæхст 275 
Уалдзыгонцин - 
Зæровд куыдз 276 
Хохаджы маст горæты - 
Хæрнæджы размæ 278 
Хæлармæ - 
«Фæкъул и цард...» 279 
Бæхтыдугъ 280 
Иунæгдзинад — 
Мæ зæронд фыды мысинæгтæй 281 
Дзæуджыхъæу 282 
«Мæ бæсты ничи амæлдзæни...» — 
Фыды фæдзæхст фыртæн 283 
Най зымæгон 284 
Чеселты 285 
Ныфс — 
Ногаз хæхты 286 
«Цæй, цом, хæлар...» 287 
Хохаджы ныхас 288 
Хъæу зымæгон - 
«Хæхтæ райгуырынц, хæхты...» 289 
Æвзонгад 290 
Хохаджы сурæт - 
Хæрзбоны уысм 291 
Уарзонмæ 292 
«Æз зарын нал зонын...» — 
Тæрккъæвда 293 
Фыстæг — 
«Мæ дзырд хъæрæй зæгъгæ вæййы мæнæн...» 294 
Зæрдæйы хъуыдытæ 295 
Хæххон æхсæв — 
Арты уидæгтæ 296 
Поэт — 
Поэт Дзæхаты Игорæн 298 
Хæс — 
489 

«Лæг цух у амæндтæй зæххыл...» 299 
Иунæг зæронд лæг 300 
Тудцз бæлас 301 
«Æрцæудзæн тагвд мæ цинвæвдагæн...» - 
Пылы цæссыгтæ 302 
Ингæны уæлхъус 303 
Сæумæйæ - 
Кар 304 
Чындэдзон чызджы ингæны уæлхъус 305 
Зæрдæмæ - 
Къостамæ 306 
Æвзонгад мысгæйæ 307 
Фыды рæстдзинад 308 
Сфæлдыстады уысм 309 
«Хорзæй баззай...» - 
Марды уæлхъус - 
Сонет кады тыххæй 310 
Мæ хомæ 311 
Альбатрос - 
Зондамонæн иу нывгæнæгæн 312 
Æнкъард бон 313 
Æмбисæхсæв - 
Зæры бон 314 
Фысджыты æмбырды - 
Цæлгæнæны фæндырдзæгъдджытæн 315 
Дзæбидыр 316 
Уартыуæхегш - 
Сылгоймагæн - 
Уадцзыгон райсом 317 
Ног азы фынтæй 318 
«Дæ зæрдæ мæм ма ’хсайæд макуы...» - 
Фæсмон 319 
Æнхъæлмæ-иу кæс 320 
«Æз нал уарзын дæу...» - 
Кæмæндæр 321 
Кæдцæры уарзонмæ 322 
«Мæ амонд дæ...» 323 
Зарæг - 
Фын 324 
Мæ сабибонты уарзонæн - 
«Зæдау - уæздан, уындæй бæгуы...» 325 
Хиуарзоны фæдзæхст - 
Хохаг къæс 326 
Сæрдыгонизæр - 
«Митуары ног, Гыцци!..» 327 
Фембæлд 328 
Донычызг 329 
«Æз ысныв кæнин...» 330 
Бинойнагмæ — 
Мад , 331 
Изæр ден&жызы был .., — 
490 

«Ныббар...» ....:....:.:.:....; ,332 
Мæ сабийы бонтæ - 
«Сæурайсом хъарм уыд æмæ райдзаст...» 333 
«Дæ урс къухты сарæй кæуы пианино...» 334 
«Рæсугъд дæ, денджызы уылæн!..» - 
«Хорзæй баззай, хъæстагæй дæ баззадтæн!..» 335 
«Лæг куы базоны иугæр...» 336 
Хæдтæхæджы - 
«Цы уа - нæ ахады цæсты...» 337 
Мæн чи уарзы, уымæн 338 
«Мæ мидвыны дæ нал арын, Гыцци...» - 
«Ау, куыд нæ дыл фæтых ысты азтæ!..» 339 
«Æз дæ зæрдæйы дуармæ цæрын...» 340 
«Фæсмонæй нæу æвзонгады рæумитыл...» - 
Нал мæ уарзыс 341 
«Дыцыдтæ...» — 
Сылгоймаджы хъарæг йæ уарзоны ингæныл 342 
Уазал цæстæнгас нæ зæхмæ — 
Хæрамы ныхас 343 
Хæдзары фарн 344 
Дзуапп — 
Зæронд лæджы ныхас йæ бинойнагимæ 345 
Хохаг куыдз денджызы был 346 
Иунæгдзинад 347 
Сидзæры æргом ныхас 348 
Æнафоны уазæг — 
Цин æмæ маст 349 
Знагмæ - 
Æхсæвы хъуыдьггæ 350 
Уазалщестсенгас 351 
Уæлмæрдты - 
ÆхсæвГагрæйы - 
Бæстыхицаумæ 352 
Цæлгæнæны - 
Æвзонг лæппумæ 353 
«Æз мæ зæрдæйы дуарыл ныффыстон...» 354 
Нывонд хъуг 355 
«Уæлвонг хъуыдытæм...» - 
Ног азы æхсæв 356 
Сырддонцъиу - 
Коцты Инессæйæн 357 
Мæскуыйæн — 
Зæрæдты ныхас 358 
Мæфыды хæрнæджы фæстæ 359 
Хæрзбон у, денджыз! - 
Мæ зæронд фыды мысгæйæ 360 
Изæрыгон 361 
Æвзонгадæн - 
Мæлæтмæ 362 
Фыстæг мæ хомæ 363 
Мыггаджысæфт — 
491 

Зымæгон хъæд 365 
Хъарæджы зарæг 366 
Худæджы æмдзæвгæ 367 
Артуд ~ 
Нарты Сырдон мæрдтыбæсты 368 
Хъысмæтмæ 369 
Ирыстонмæ 371 
Нырыккон таурæгъ 372 
Чиныг «Фæсизæр»-æй 
Кæмæндæрты 373 
Мад æмæ хъæбулы ныхас 374 
«Æз нæ зонын...» — 
Æлгъыст лæг 375 
Уæлмæрдты 376 
Алешы цырты раз - 
Ног азы æхсæв 378 
Æмбисæхсæв ." — 
Нывгæнæг Дзанайты Азанбегæн 379 
Поэты номæй 380 
Хъæздыг лæг 381 
Æхсæвы æмдзæвгæтæ — 
Нырыккон мæгуыргуры зар^г 382 
Зарæг уарзондзинадыл 383 
«Мæ цард фæуы...» — 
Мæ фыдæлмæ 384 
«О, нæй æрæнцой а зæххыл...» 385 
«Хъыцъыдæттæ мын бадардтай...» — 
Мад æмæ фыд 386 
Тæрс 387 
Пароди — 
Æхсæвы хъуыдытæ 388 
Телефон 389 
Амонд 390 
Хæрзбоны æмдзæвгæ 391 
Ирæттæм 392 
«Рæсугъдцард...» 393 
Уарзоны зарæг — 
Уарзты фæндаг 394 
Фæззæджы бонтæ 395 
Чиныг «Арты уидæгтæ»-йæ 
Уарзты уæзæгыл 396 
«Æз бæргæ уыдтæн цардæнхъæл...» — 
«Цыма мæ удисыны бон...» — 
Ирыстонæн 397 
Æрдз 398 
Зымæгон æмдзæвгæтæ 399 
Фæсахсæвæр 400 
Арфæйы уысм 401 
492 

Табæты уæлхъус 
Цардивæн 
402 
Пушкины мысынæн 403 
1. Пушкины фæз мæскуыйы — 
2.Алантæ 404 
3. Пушкинмæ 405 
Æмдзæвгæтæ æрра амондыл — 
Æвронгхъуыды 406 
Уастырджимæ 407 
Ног азы хорзæх - 
Фæсаууон 408 
Ивгъуыд - 
Хохаг 409 
«Зымæг у ныр...» 410 
Хохаг лæг быдырбæсты 411 
«Мæлæтыл ничи кæны разы...» 412 
Фæсмон - 
«Æз куы ацæуон...» 413 
Хохаджы ныхас Хуыцауимæ - 
Худæджы æмдзæвгæ 414 
«Æз дæу равзæрстон ме ’намонд уарзты фæстæ...» — 
Фыццæгæм мартьи 415 
Æз федтон ахæм ныв , 416 
Хистæры ныхас кæстæрæн.. : — 
Ирон сылгоймаджы уайдзæф йæ мадæн 417 
Ногазы куывд 418 
Мæ адæмæн 419 
«Уæдæ ма цæуыл у мæ маст...» — 
Зæрдæйы хъуыдытæ 420 
«Æрвон рухс мын дæ удæй кодта рухс...» - 
Уæлмæрды 421 
Ацæргæ сылгоймагæн - 
«Нæ, дæу раздахын нал у...» 422 
«Æз дæу уарзтон, бæгуы...» 423 
Мæ фыды мæлæн бон, кæнæ ам, горæты - 
Араппæн 424 
Мæ хо Клавæйæн 425 
Мæгуыргуры сагъæс 426 
Мæлдзыджы маст - 
Мыст æмæ домбай 427 
Зымæгон æхсæв — 
Мыстæмæ хæфс 428 
Ныстуан мæ кæстæрмæ 430 
Æрдхæрдтæн 431 
Хæйрæг 432 
Чысыл ныв - 
Доминойæ хъазт - 
Зоргейы мæлæт 433 
Кафаг лæппуйы тæргай 434 
Гæдыйылæппын — 
«Дæ бонтæ хорз...» 435 
493 

Ефины ныхас уæлион бæсты цæрджытимæ х....,...;......... 435 
«Дцæм кæй хуыдтой æррадон...» , 436 
Хохаг 437 
Ныхас мæлæтимæ — 
Къуыдайраг мады ныхас йæ цæгатаг хоимæ 438 
«Фыдыбæста, дæуыл уыди мæ цин...» 439 
Адæммæ — 
Фембæлд 440 
Мæ дугъон бæх 441 
Уалдзæг — 
Къæбыла 442 
Халон æмæ уыг хъæууаты 443 
8-æм мартъи — 
Къада 444 
Африкæйаг поэзи кæсгæйæ — 
Худæджы æмдзæвгæтæ 445 
Æмдзæвгæйы размæ 446 
Сæрдыгон изæр — 
Хуыцаумæ 447 
Æппæлын — 
Мадызарæг 448 
«Цы фæдæ, мæ амонд...» 450 
«Афтæ райдайы цард дæр..» 451 
Хохаджы хъуыдытæ — 
Ингæны уæлхъус 452 
Ихуарыны — 
Хъæбысæйхæцæн гауызы ныхас 453 
Балладæ мыстытыл — 
Шахтер 454 
Авгагурæг - 
Хъазæн ныхас 455 
«Ахсæв ма ацу а къæсæй...» 456 
«Уæдæ куыд диссаг у...» - 
«Рагæй нал федтон дæу...» 457 
Георæн — 
Судзаджы худæг 458 
Кæмæн кæдæм цæуы йæ фæндаг - 
Рæттæй хъазт — 
«Дысон райхъал йæ мидвынæй гино...» 459 
Чысыл ныв 460 
«Цыты фæдыл нæ цыдтæн æз...» — 
Зарæг Гаглойты æфсымæргыл — 
Зымæгон мелоди 461 
Чъребайы нывтæй 462 
Эпитафи 463 
Хъысмæтмæ — 
Кæстæрмæ — 
Ирыстоны хъайтар Джиоты Владикы зарæг 464 
Гаджидау 465 
Поэтæн — 
«Цы лæг нæ фæкæны фæсмон...» 466 
494 

Мæрддзыгойæн . ; , 466 
«Нæ мæ уарзыс...» 467 
Тæлмацгæнæгæн - 
Зæхмæ кæсгæйæ 468 
Ирыстоны гимн - 
«Нæу хъысмæты кар азтæй...» 469 
Æхсæвы хъуыдытæ 470 
Æрдзы диссæгтæй 471 
СидæмонтыÆ-йы фыстæгХоды Камалмæ - 
Хыл къогъоимæ - 
Пародийы бæсты 472 
Фæсмон - 
Фысджыты цæдисы сæрдары дзуапп 473 
Лæгъстæ 474 
Къухтæ 475 
Цы дæ схонон? - 
Тæрсын 476 
Ирыстоны адæмон поэт Ходы Камалы фыстæг йæ хæлар, 
зæрондбæтæхъойыхъæуккаг лæппу, Уататы Бибомæ 477 
Æрдзы диссæпæ 478 
Сæрылхæцæг 479 
Мæстæйдзæггæ 480 
Зæххæнкъуыст — 

Литературно-художественное издание 
Составитель Кочиева Юлия Захаровна 
ХАДЖЕТЫ ТАЙМУРАЗ ГРИГОРЬЕВИЧ 
Произведения 
на осетинском языке 
Редактор 
СЗ.ХУГАЕВ 
Художник 
В.С. ГРИГОРЯН 
Технический редактор 
А.В.ЯДЫКИНА 
Корректор 
Т.А. КАЗБЕКОВА 
Компьютерная верстка 
З.С. МИСИКОВОЙ 
Сдано в набор 27.04.10. Подписано к печати 15.07.10. Формат бумаги 
84x108732. Бум. офс. № 1. Гарн. шрифта «ТСтез». Печагъ офсетная. Усл.-пл. 
26,04. Учетно-изд. л. 23,83. Тираж 1000 экз. Заказ № 14? . С 28. 
Комитет Республики Северная Осетия-Алания по печати и информации. 
ГУП РСО—Алания «Издательство «Ир», 362040, г. Владикавказ, проспект 
Мира, 25. 
Отпечатано с готовых диапозитивов в ОАО «Издательско-полиграфическое 
предприятие им. В.А. Гассиева», 362011, г.Владикавказ, ул. Тельмана, 16. 


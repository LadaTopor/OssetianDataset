МАМСЫРАТЫ ДÆБЕ 
РАДЗЫРД 
ЦÆГАТ ЙРЫСТОНЫ АССР-ы ПАЛДЗАХАДОН РАУАГЬДАД 
ДЗÆУДЖЫХЪÆУ ¦• 1944 ¦¦ •. 

ДАБЕ МАМСУРОВ 
НАРОДНАЯ МЕСТЬ 
Расска» 
на ссггакко* язык^ 

АДÆМЫ МАСТ 
Йæ уæрджытæй æнгом хæцыдис фондзæхстоныл æмæ йæ 
шунæг къухæй сыгъдæг кодта гилдзæвæрæн бынат топпсæрдæн, 
<сойы уыдæст хæцъилы гæбазæй Хъæхæрман. Афтæ æнувыдæй 
ярхайдта, æмæ зындис, цыма дунейыл цы цæуы, уый йæм хъар- 
тæ дæр нæ кæны. Уæрджыты æхсæнæй-иу топп куы фæбыры- 
дис, уæд-иу галиу къухæй дæр бæргæ фæлæбурдта, раздæр 
куыд ахуыр уыдис, афтæ, фæлæ цонджы хъулæй æттæмæ къух 
хауд* уыдис æмæ цæмæй ацахстаид топп? Цонг-иу тыхджын 
сгъæлфгæй. ныддыздыз кодта. Уæд-иу æмбудыдта, цыма маæн- 
гуылдзтæ æнæхъæн сты æмæ цыма хуысгæ бакодтой, афтæ рис- 
^сынц. Æркастис-иу, сырх ма чи дардта, уыцы^цонджы лыгкаджы 
æнцъылтдтæ носмæ. Æмæ йæхи дæр нæ уыриыдта æххæстæй, 
ахæм къухимæ ма йын топп исты æххуыс фæуыдзæн, уый. Фæлæ 
уæддæр архайдта уыцы æнувыдæй хæсты куыд ахуыр уыдис, 
яфтæ. 
Фæстаг сæрфт ма акодта сойы уыдæст хæцъилæй гилдзæ- 
вæрæн бынат. Хауд цонджы къæдзыл æрæвæрдта фондзæхстон 
æмæ йын йæ хæтæлы акаст. Айдæнау æрттывта хæтæл мидæгæй 
æмæ бæлвырд зындысты йæ зилгæ цæцхæнтæ. 
Æнцадгай сæргъæвта топп æмæ йæ æркъæпп кодта, стæй 
$æ къулыл банцой кодта. Йæ’сойæ ахуырст къухы уæлфадæй 
>фæстæрдæм фæбырын кодта худ æмæ дзы ныхы хид’иу фаре 
æрбасæрфтæ, стæй йæ къухтæ æхсынмæ куыд араст, афтæ йæ 
хъустыл ауад хæдтæхджыты гуыр-гуыр. Фæлæууыд Хъæхæрман 
жмæ байхъуыста. Тынг тагъд хæстæгæй хæстæгдæр кодта гуыр- 
гуыр. Тас æмæ мæстæй айдзаг Хъæхæрманы зæрдæ, фæлæ йæ 
¦бынатæй нæ фезмæлыд. Æдтейы фехъуыстис тарст сывæллæтты 
дъæхахст, сылгоймæгты цъæхснаг тарст хъæр, Кæйдæр хъæр 
лæгтæй: 
— Ерыпълантæта!Тагъддæр уæр^ьгтæм...—æмæ уыцыхъæры 
кæрон кæмдæр арф уæрмы аныгъуылдис. 
Арвы’рдыгæй фæцыд зæрдæйы тасуадзæг’ æхситт, арвæрт- 
тывдау, зæхмæтагъд хæстæг кæнгæйæ, æмæ фæцис, зæхх ризын- 
гæнæг, уæззау гуыппæй. Ныззæланг кодтой рудзынджы æвгтæ. 
Уæддæр йæ бынатæй нæ фезмæлыд Хъæхæрман, лæууыд сагъд 
дурау. Зын бамбарæн уыд, уыцы сахат цæуыл ахъуыды кодта, 
æви æппындæр ницæуыл хъуыды кодта, уый, афтæ æнцой уыдис 
йе’нгас, 
* а 

Уыды рæстæг дыккаг хатт фæцыдис хæстæгдæрæй бомбæйы- 
æхсидт, фехъуыста ма уæззау гуыпп. Фæлæ дымгæ рудзгуытæ 
æмæ дуæрттæ куыд æрбатыдта æмæ Хъæхæрманæн йæхи къулйл 
куыд .ныццавта, уый нал бамбæрста. 
, Æрчъицыдта къулы рæбын, къулы æмæ цары сæрстыты бын 
хуысгæйæ. Рыстис йæ галиу син æмæ дудыдта йæ уадул. Уадул. 
æрсæрфтæ къухæй æмæ йæ буары цы чысыл авджы къæртт фæ- 
сагъдис, уый куы фæцагайдта, уæд йæ къух аскъæфта. Стæй 
хъавгæ рафтыдта авджы къæртт, æркастис æм æмæ йæ иу фарс 
аппæрста. Сой æмæ рыгайдзаг къухæй иу фарсмæ асæрфта уаду- 
лы туг æмæ сыстад æнцадгай. Йæ цæст ахаста хæдзарыл. Ру~ 
дзынджы гæбæзтæ лæууыдысты зæххы. Дуар йæ иу æвдузæныя* 
ауындзæгæй баззад. Хæдзары-ма æнæ ’фснайдæй *цы дзауматæ 
баззад, уыдоны бомбæйы дымгæфехста къуымтæм, хуызистытæ 
æокалдта къулæй зæхмæ. 
Уæдæй размæ кæй нæ бавзæрста, ахæм æнтъыснæгдзинад, 
фæзынДис Хъæхæрманы зæрдæйы. Бирæ фæцис хæстыты. Бирæ 
хæттыты фехæлдысты йæ алы фæрсты бомбæтæ æмæ сармадза- 
ны нæмгуытæ. Фæцис цæфтаё дæр. Федта ^æнæхъæн хъæутæ 
сыгъдтытæ æмæ пырхытæй. Фæлæ нырæй тынгдæр никуы фамбæр- 
ста хæсты тых, нырæй фылдæр маст никуы бацыдис йæ зæрдæйы. 
Йæдæндæгтæ æрындæгъдысты,аркъауау, кæрæдзийыл. Рыгты бы- 
нæй систа топп æмæ рацыдис уынгмæ. Бæстыл нæ зындис 
удæгас змæлæг. Фос æмæ ма мæргътæ дæр бамбæхстысты 
кæмдæр. 
Диссаджы тас ын йæ зæрдæ ныццавта, Тематы Боцайы стыр 
æмæ райдзаст хæдзарæй ма иунæг æрдæг хæлд къул куы ауыдта, 
уæд. Фари...Хæрзцонд,тымбылдзæсгом Фари... Хæстмæ куынæмз 
ацыдис, уæд хъуамæ бафидыдтаигкой, фæлæ сæ хæст кæрæдзкйæ 
фæиртæста рæстæгмæ. Йæ алы фæрсты минæтæ æхситт код- 
той, хæлдысты сармадзаны нæмгуытæ, уæддæр æй бирæ хæтты- 
ты æрæмысыдис, бирæ хæттыты-иу ауадис Фарийы хъæлдзæг 
сурæт йæ цæстытыл. Кæд æй афоммæ ферох кодта, кæд æндæр 
искæмæ моймæ ацыдис, зæгъгæ-иу уыцы хъуыды йæ сæры куьг 
фæзындис, уæд-иу йæ зæрдæ æнтъыснæг рыст скодта. Госпита- 
лы уадзыгæй куы. хуыссыдис æмæ сæнттæ куы цагъта, уæддæр 
ын дзырдта йæ ном, дохтыртæ йын уый фæстæ куыд дзырдтой, 
гфтæмæй. 
Сахъатæй сыздæхт фронтæй. Æрмæст ын иунæг сагъæс æн- 
цой нæ уагъта йæ зæрдæ, — куы йæм фæуазал зæрдæ уа Фариг 
куынæ уал æй уарза сахъатæй! Фæлæ йæм, фыццагау, сæмбæл- 
гæйæ, кодта æфсæрмы мидбылты худт. Йæ чыог-минæвæрттæн 
ын загъта, кæй-нæ йыл аивта йæ зæрдæ æмæ йын йæ сахъат 
хъуыды дæр кæй нæ кæны. Уæд бамбæрста ноджы арфдæр, цæ& 
бæрц бирæ йæ уарзы, æмæ йæ йæхæдæг дæр бауарзта ноджьь 
фылдæр. 
Æмæ ныр кæд уыцы Фарийы хæдзары æрыййæфта бомбæ^ 
4 

уыцы тас ын фæрæхуысгё йæ зæрдæ. Азгъордта хæлд хæдзæрт- 
тæм æррайау, цыма тагъддæр куы ныххæццæ уа, уæд цы фыд- 
былыз æрцыдис, уымæш ма исты йæ бон бацадаид, афтæ. 
Уынджы æмæ кæрты, хæлд хæдзары алыфарс лæууыдысты 
хæлиуæй хъайванты, стъарапилты, рудзгуыты æмæ дуæртты сæ- 
стытæ, гобæтты æмæ хъæццулты пырхытæ, базты пакъуы ма 
тахтис уæлдæфы. Хæдзары кæлæнты бын искæй мард ис æви 
нæ, уый зын базонæн уыдис. Кæрты дуар цæхгæрмæ уынджы~ 
рдæм,уыдис æмæ кæртмæ бацæуыны тыххæй уыцы’рдæм куы 
фæцæй цыдис, уæд йæ размæ фæцис саст уæрдон фæлдæхтæй. 
Рæтæнæгъдты æхсæн колхозыбæх „Бури* цагъта йæ^гæндзæхтæ. 
Бомбæйы схъис ын æргæвдæгау цæхгæрмæ алыг кодта йæ хурхы 
уадындзтæ æмæ йæ туг ставд цыхцырæгдай калдис фæндагмæ. 
Уæрдонæй чысыл æттæдæр дæлгоммæ уыдис сылгоймаджы 
,мард, фæлæ чи уыдис, уымæи равзарæн нал уыд, йæ сæр æмæ 
йын йæ галиу уæхск бомбæ кæдæмдæр кæй фæхаста, уымæ 
гæсгæ. Уынджы иннæ фарс, бомбæйы схъистæй ног дзыхъхъы- 
тæ кæуыл уыдис, уыцы сисы рæбын рыгæйдзагæй хуыссыдис 
фондз азы кæуыл цыдаид, ахаем лаппу æмæ ма удисæджы фæ- 
хæлиу-фæхæлиу кодта йæ дзых. Бацыд æмæ йæ йæ иу къухæй 
йæ хъæбысмæ систа Хъæхæрман. Фæндыдис æй, куы йын бах- 
хуыс кодтаид, уый, Фæлæ ма æрыгон буар кодта фæстаг змæлд. 
Цæстытæ сзылдысты æрфгуыты ’рдæм æмæ ма зындысты æр- 
мæст сæ урсытæ. Фæстаг стъæлфт ма фæкодта æрыгон буар, йæ 
нуæрттæ куыддæр барызтысты æмæ æнусмæ банцадис æрыгоп 
-лæппуйы зæрдæ йæ кусынæй, йæ къабæзтæ уæгъд зæбул æри- 
сты хъæбысæй зæхмæ.ч 
Нæ фæивта Хъæхæрманы цæсгомы æнгас, Æнкъардæй æдзы- 
нæг кастис рыгæйдзæгтæ сывæллоны мæрдон цæсгоммæ æмæ 
йе’нгасыл нæ зындис нæ дæр маст, нæ дæр циндзинад. Нæ ферг- 
тывтой йæ уадултыл цæссыгтæ. Сындæггай зæхмæ æруагъталæп- 
пуйы мард æмæ сыстад. Ахъахъæдта фæйнæрдæм. Чи йын фех* 
хуыс кæна мæрдтæ бавæрынмæ, ахæм адæймаг агуырдта. 
фæлæ бæстыл змæлæг нæ зындис. Æртыккаг дæргъмæ уын- 
джы фæзындис чидæр. Фæхъæр кæнынмæ йæм хъавыд, фæ- 
лæ уæдмæ лæг фæаууон. Афæлгæсыдис та мæрдтыл. Цъусдуг 
цæуылдæр ахъуыды кодта. Сисы æнцой сæвæрдта йæ фондз- 
æхстон. Систа сывæллоны мард йæ иунæг къухы æмæ йæ фæл- 
дæхт кауы сæрты бахаста цæхæрадонмæ ^емæ йæ уым æрæвæрд- 
та бомбæйы къахт арф дзыхъхъы. Арæстытæ йæ кодта, мард 
куыд фæкæныиц, афтæ. Бахаста уырдæм сылгоймаджы марддæр 
æмæ йæ æрæвæрдта чысыл марды фарсмæ. Уæлесыл æрæвæрд- 
та нартхоры хъæдтæ. Кæрты кæмдæр ссардта белы зæронд. Бе- 
.лы хъæды кæрон йæ хауд цоиджы дæларммæ быцæугæнгæйæ, 
тыхæй сыджытæй бамбæрзта мæрдты. Райста топп æмæ цæхгæр- 
мæ уынджы фалæрдæм араст, кæдæм цæуы æмæ цæмæ цæуы, 
уый йæхæдæг дæр не’мбæрста, афтæмæй... 
5 

Изæры ’рдæм сармадзанты æхст фæхъус. Хъæуы сæрты тах~ 
тысты хæдтæхджытæ, фæлæ бомбæтæ нал æппæрстой. Хъæуы- 
фаллаг кæронаей ма хъуысыдис пулемйотты æмæ автоматты 
къæр-къæр æмæ хæстæгæй хæстæдæр кодта. Дзæуджыхъæуы- 
’рдæм тагъд кодтой уæзласæн масинæтæ бур кæттæгтæй æмбæрз- 
тæй. Æнкъард æмæ фæллад хуызæй цыдысты сырхæфсадь* 
фæстаг хæйттæ. 
Уытæппæт адæмæн уыцы иу улæнæй ахизæн нæ уыд нарæг 
хидыл, хъæуы сæрмæ æввахс, æмæ хиды раз дзыгуыр кодтой. 
Кæрæдзи хиды былтæм æлхъивгæйæ, масинæтæй хи хъахъæн- 
гæйæ, цыдысты доны иннæ фарсмæ. Уым лæууыдис Гæгæрц^æмæ 
дзырдта: 
— Хъæуы адæмæй дардмæ алидзын йæ бон кæмæн нæу,. 
уыдон—хъæдмæ, Дидинæгджын æрдузы суадоны былмæ! 
Хиды фалейы адæмы уылæн кодта дыууæ дихы æмæ дзы иу 
къабаз цыдйс ДзæуджыхъæуьГрдæм, иннæ—хъæдмæ цæуæн фæн- 
дагыл. Зындис, цыма адæм сты æнцад цæугæ стыр дон, .Гæгæрй 
та у могор. Дон могорыл йæхи цавта æмæ дарддæр калдис дыу- 
уæ къабазæй. , 
ДзæуджыхъæуьГрдæм цæуæг къабазы фæдыл-иу.æнкъардæй 
акастис Гæгæрц æмæ хинымæрау дзырдта: 
— ХъæдьГрдæм, хъæдьГрдæм, мæ хуртæ, Дидинæгджын æрду- 
зы суадоны былмæ, дардмæ алидзын йæ бон кæмæн нæу, уыдон? 
Адæмæй бирæтæ дызæрдыг кодтой. ДзæуджыхъæуьГрдæм чи 
калдис, уыцы къабаз сæ-иу йемæ ахаста, стæй-иу иугæйттæй фæ- 
хицæн сты æмæ æьæд рæтты цæхгæрмæ хызтысты хъæдьГрдæм 
цы къабаз калдис, уыцьГрдæм. 
Цалынмæадæмимæ хæццæйæ цыдысты сырхæфсæддонтæ, уæд- 
мæ сæ сæртæ хастой гуыбырæй, искæмæ бакæсын дæр нæ уæнды- 
дысты, æфсæрмы кодтой кæмæйдæр, цæмæн дæр, цыма адæм 
афтæ хъизæмар кæй кæнынц, уымæй уыдон аххосджын сты, 
афтæ. Ныфсджындæр чи уыдис, уыдон хэтыргурæг цæстæнга- 
сæй кастысты æдзæм,æнтъыснæгадæммæ æмæ сæ кæд ничи фар- 
ста, уæддæр дзырдтой: 
— Тæрсгæ ма кæнут... Мах фæстæмæ тагъд раздæхдзыстæм. 
Уый тактикон æгъдауæй цæуæм фæстæмæ... 
Адæм кæм дзыгуыр кодтой, хиды уыцьГрдыгæй, иу фарс^ 
хæлд сарайы сисы рæбын, лæууыдис Хъæхæрман. Дурæй конд. 
цæсгомау, уазал хуыз æнцойæ лæууыдис цæсгом æмæ цæуыл 
хъуыды кæны, уымæя равзарæн нæ уыдис. Зындис, цыма ницы 
уыны, ницы хъусы æмæ дунейыл цы цæуы, уымæй йæм мурдæр 
ницы хъары. 
Мидæгæй, йæ зæрдæйы та фыхтис стыр маст, сæры магъзы 
зилдух кодтой æнæхъæн æнтъыснæг мæстк хъуыдытæ æмæ 
агуырдта йæ бирæ хъуыдыты æхсæн, ацы уæззау сахат æй раст- 
дæр фæндагыл чи сараздзæн, ахæм хъуыды. 
0 

Фæндыдисæй сырхæфсæддонты размæ æрлæууын æмæ ныхъ- 
хъæр кæнын: 
— Æмбæлттæ, сырхæфсæддонтæ! Æрлæуут! Дарддаёр иу 
къахдзæф дæр акæнæн нал ис. Алы къахдзæф дæр, алы гæбаз 
дæр, алы хъæу дæр мах—Советон зæхх у æмæ йын афтæмæй 
дæттæн нæй. Бамбарут, цал къахдзæфы кæнат лидзгæйæ, уал 
гæбазы дæттут знагæн Советон зæххæй. Æрлæуут! Амæлæм иу- 
мæ, цы зæххыл лæууæм ныртæккæ, ууыл кадимæ, æгадæй йæ 
искæмæн раттыны бæсты. 
Уæд йæ. хъуыдыйы фæзындис, хъæуы иннæ кæронмæ, не- 
мыцаг æфсæдтæ кæцæйæрбацæуынц^уыцы^рдыгæй кæронмæ ацæ- 
уын, уым фидар бынат æркæнын, немыцæн фенын кæнын, ирон 
хъæу афтæ æнцон бапахсæн кай нæу, иуцæг лæг дзы куы уа, 
уæддæр, уый, æмæ уый фæстæ- амæлын. Фæлæ зыдта, немыцаг 
æфсæдтæ раздæр танктæ кæй æрбауадзынц æмæ хуымæтæджы 
фондзæхстонæй уыдонæн кæй ницы бакæнæн ис, ^ый. 
— Танкты рæстæг мæхи æрæмбæхсдзынæн, стæй афтид ма- 
синæджын æфсад цæуын куы байдайой, уæд... 
Хурныгуылæны разæй хъæу асыгъдæг адæмæй æмæ рагон 
зæппæдзтау баззад æдзæрæг, " æнæзмæлæгæй. Æрмæст ма-иу 
искуы иугæйттæ фæзындысты. уыкгты чысыл тыхтæттимæ æмæ 
тагъдкодтой хидьГрдæм, уырдыгæй та хъæдмæ, Дидинæгджын æр- 
дузы суадоны былмæ. Хъæхæрман араст хъæуы бынмæ, йæхицæи 
фидар оыкат кæнынмæ. Хъæуы дæллаг кæронмæ куыд хæццæ 
кодта, афтæ бæстæ уыдис æдзæрæгдæр. Æрмæст ма иу ран, зæ- . 
ронд ахуыргæнæг Забейы тыргъы ауыдта цавæрдæр лæджы, 
дуаримæ архайгæйæ. Лæг æхгæнæны бын æфсæйнаг мæцъис 
стъыста æмæ пттæг æнувыдæй архайдта йæ ратоныныл, йæ иу 
къах тарвазмæ сарæзта, афтæмæй. Дуарыл архайæг Забе йæхæ- 
дæг кæй нæу, уый бамбæрста Хъæхæрман, лæджы бæзджын 
арæзт уæнгты кондæй. Топп æриста уæхскæй дæларммæ, хауд 
цонджы лыгкагæй дæр иннæ къухæн æххуыс кæнгæйæ суагъта 
къæппгæнæн йæ мæнг къахæй, æмæ хæстæг бацыд лæгмæ. Лæг 
афтæ æнувыдæй архайдта æмæ нæ бамбæрста Хъæхæрманы 
æрбацыд. 
— Кæцы дæ уый ? — сдзырдта Хъæхæрман. 
Лæг стъæлфæгау фæкодта æмæ фæкаст Хъæхæрманмæ. Уый 
уыдзс рагон даваг, цъæхдзаст, схъæл боцъо Муссæ. Йæ цæсгом 
фæсырх Муссæйæн, æмæ йæ цæстытæ стъыбар-тъыбур кодтой. 
Æфсæрмы худт бакодта мидбылты æмæ сдзырдта: 
— Адон бирæ зынаргъ дзаума ныууагътой æмæ тæссаг у не- 
мыцы къухты куы бахауой, уымæй,— фæлæ куы ауыдта Хъæ- 
хæрмацы æфсæртæ мæстæй кæрæдзиуыл куыд æрæндæгъдысты, 
цæстытæ цæхæртæ куыд акалдтой, æмæ топпы фындз йæхи бæр- 
зондæй-бæрзонддæр куыд иста, уый, уæд фæтар мидбылты худт 
æмæ афæлурс йæ* цæсгом.Ч 
— Цы кæныс, Хъæхæрман.. Æз... 
Фæлæ мадзура Хъæхæрман дзургæ ницы кодта, цæхæртæ 
7 

калгæ цæстытæй комкоммæ кастис Муссæйы цæсгоммæ. „Цы 
уæлдай у сырдæй, адæмæн сæ сæр сæ кой куы у, сæ зынаргъ 
дзауматæ куы ныууагътой æмæ сæ сæртæ æфснайыкы кой куы 
кæнынц, уыцы сахат давын кæй фæнды, уый цы уæлдай у би- 
рæгъæй"—ахъуыды кодта цъусдуг Хъæхæрман. 
Муссæ бамбæрста Хъæхæрманы хъуыдытæ. Давæг лæджы 
фæлгæст акодта алырдæм æмæ бæстыл куы ничи уыдис, уæд 
йæ дзыппы йæ къух фæтъыста. Дамбаца æмбисмæ сласын йет- 
тæмæ йæ къухы нал бафтыд, афтæ йæ бахста Хъæхæрман æмæ 
мардæй æрфæлдæхтис зæххыл. 
"— Сырдты мыккаг!—сдзырдта Хъæхæрман æппын æрæджиау. 
Марды къух фæиуфарЬ кодта, дзыппæй сласта дамбаца æмæ йæ 
йæ рон басты атъыстй. Чысыл асинтыл зæхмæ æрхызтис æмæ 
рараст хъæуы быны’рдæм, Чысыл куы руадис, уæд йæ хъус- 
тыл ауад фæстæрдыгæй кæйдæр хъæр. Фæкаст фæстæмæ. Уын- 
джы згъордта йæ мад Гуассæ, йæ кæлмæрзæныл йæ къухæй 
хæцгæйæ. Йæ дзыккуты быд райхæлдис æмæ æвзистау урс дзык- 
кутæ фæйлыдта изæры рог дымгæ. Æрлæууыд Хъæхæрман æмæ 
æнхъæлмæ касти мады æрхæццæмæ. 
— Мæ зæрдæйы иунæг æнцой!. Мæ хъæбул! Мæ цæстыты 
рухс!—дзырдта мад тагъд-тагъд, æрæджы чи сæрра ис, ахæм 
адæймагæн куыд лæсхтæ кæнай, афтæ.—Цом, адæм кæм сты, 
уырдæм. Ма уал æрлæу сахъатæй тыхджын æфсады ныхмæ. 
Адæмæн æгъгъæд цы у, уый махæн дæр æгъгъæд у. Адæмæй 
кæ фылдæр ницы хъæуы!---Дзырдта афтæ æмæ æдзынæг кастис 
йæ фырты^дурæй кондау,уазал цæсгоммæ. Зыдта, йæ фырт ын 
ныхасæй дзуапп кæй нæ ратдзæн, фæлæ æнæ дзургæйæ цы суы- 
наффæ кæна, уый æнæ дзургæйæ кæй бакæндзæн. Ницы сдзырд- 
та Хъæхæрман. Ауымæл сты йæ цæстытæ æмæ раздæхт фæстæмæ. 
—Мæ хуры тын... Мæ зæрдæйы æнцой.,. Мæ цæстытырухс...— 
Афтæ æнæбанцайгæйæ дзырдта Гуассæ æмæ сæпп-сæпп кодта 
Хъæхæрманы фæдыл хъæуы сæры^рдæм. Пулемойтты къæр-къæр, 
минæйы хæлыны хъæр, кæнæ-иу сармадзаны нæмыгч сæ сæрты 
куы атахт, æхситт кæнгæ, уæд-иу йæ зæрдæ æрбампылдис, фæ- 
кастис*иу фæстæмæ æмæ тарстис йæхицæн нæ, фæлæ йæ фыртæн, 
Хъæуæй рхызтысты хъæдмæ цæуæн фæндагыл æмæ Хъæ- 
хæрман разæй, Гуассæ йæ фæдыл сæпп-сæпп кæнгæйæ, цыды- 
сты Дидинæгджын фæзы суадоны былмæ. Разæй ма стæм рæт- 
ты зъшдысты иугай лидзæг бинонтæ æд сывæллæттæ, дзаума- 
ты тыхтæттимæ, сæ фæдыл уаргъджын хъомтæ, хæрджытæ æмæ 
ма суанг. фыстæ дæр ласгæйæ. 
Хъæхæрман æнтъыснæг цæстытæй кастис, сывæллонæй цъæх 
нæууыл кæм хъазыд, колхозон уæвгæйæ кæм куыста, фос-иу 
кæм хызта, уыцы быдыртæм, бæзджын хъæдæй æмбæрзт къуы- 
быртæм æмæ йæм зындис, цыма ма фæстаг хатт уыны йæ уар- 
зон бæстæтæ, куыдæй саё уарзта, афтæмæй. Тзгъд æрбацæудзыг 
сты немыцæгтæ, бацахсдзысты зæххытæ, хъæу, æрæвæрдзысты 
сæхи æгъдæуттæ, къаманды кæндзысты немыцаг æвзагыл æмæ 

Хъæхæрман, кæд æмбырды бирæ нæ дзырдта, бæрæгбæтты пура ¦ 
нæ хъæр кодта, уæддæр зæрдæйæ æнæкæрон ^бирæ кæй уарз-^ 
та, уыцы царды уагæй ницы уал баззайдзæн. Йæ зæрдæйы туг- 
тæ калдысты æнæтынд нартхаертты æмæ æнæкъахт картофты 
хуымтæм кæсгæйæ. Уыдон адæм æнувыдæй фæкуыстой сæхи- 
цæн цардамондæн, æмæсæхъуамæ ныр немыцæгтæ æртоной?... 
— Кæдæм лидзын? Цæмæн? Мах æй куы нæ бахъахъæнæм, 
уæд нын чи бахъахъæндзæн нæ цард, нæ фæллæйттæ? — дзырд- 
та йæхи нымæры. Исдугмæ фæлæууыд. Хъавыд фæстæмæ ра- 
здæхынмæ. Ракаст хъæуы’рдæм, фæлæ йæ мады тарст цæсгом 
æмæ лæхстиаг æнгас куы ауыдта, уæд æнæдзургæйæ араст ис 
дарддæр. 
Иу фæуырдыггæнæны ныййæфтой уæрдон лæугæ. Фæнда- 
джы иу фарс сылгоймаг йæхи дæлгæмттæ кодта сывæллоны 
мардыл, кодта зæрдæйы уидæгтæ ризынгæнæг хъарæг. 
— Уæ, мæ бон куыд æрбакалдис! Æз дæ хъæдмæ ирвæзый 
кæнынмæ куы ластон æмæ дæ мæхи къухæй куы^рбамардтон. 
Уæ, бын куыд æрбацис, мах не’нцад цардыл чи нæ уадзы æмæ 
нын ацы бæллæхтæ чи уынын кæны, уыцы Гитлер. 
Сæ цыд фæтагъддæр кодтой æмæ бахæццæ сты усмæ. Уый 
уыдис сæхи хъæуккаг, Салаты Гади. Йæ дыууæ фырты æмæ 
йæ лæг хæсты уыдысты дыккаг аз. Баззадис ма уыцы йунæг 
сывæллонимæ æмæ йæ хъæдмæ ахæццæ кæнинаг уыд. Уырды- 
джы сæ бæх куы ахауа, зæгъгæ, сывæллоны уæрдоны фæуагъ- 
та æмæ ахæцыд бæхы дзыларыл- Иу ран дзыхъхъы ныххаудис 
цалх æмæ сывæллон æрхаудта цалхы бынмæ. Бæргæ ма фæхæ- 
цыд рохыл фæстæмæ, фæлæ бæх æвиппайды йæхи бауыромын 
нал бафæрæзта æмæ цалх атылдис сывæллоны къубалыл. 
Мæрдджын мады раз фæкуыдта Гуассæ. Хъæхæрман æдзы- 
нæг фæкастис сывæллоны рыгæйдзаг мæрдон цæсгоммæ. Стæй 
марды сæвæрдтой уæрдоны, дзаумæтты сæрыл. Хъæхæрм^ан ахæ- 
цыдис бæхы дзыларыл æмæ араст сты Дидинæгджын æрдузы 
суадоны былмæ. 
Бæрзонд къуыбырмæ куы схызтысты, уæд Хъæхæрман ба* 
уырæдта ^бæхы, сылгоймæгтæ сæ фæллад цæмæй ауадзой, уый 
тыххæй. Йæ дзæбæх къухæй йæ синыл æрæнцой кодта æмæ 
ракаст хъæуы’рдæм. Уыдта бæлв.ырд, немыцаг æфсæдтæ маси- 
нæтæй куыд тагъд хызтысты æмæ хæдзарæй-хаедзармæ куыд 
згъордтой, уый. Бамбæрста хъæуы фæфæстиат уæвинаг кæй сты, 
уый. 
Лæг йæ уарзон сылгоймаджы искæимæ куы фена, уæд æм 
цы хъуыдытæ фæзыны, ахæм хъуыдытæ æ^æ маст февзæрыдис 
Дъæхæрманы сæры æмæ зæрдæйы. Дард, æцæгæлоны хуы- 
’^зæн æм фæзындис йæ райгуырæн хъæу... 
— Нал ис хъæу... Райгуырæн зæхх, адæймаг йæхæдæг хи- 
цау кæмæн уыдис, уьщы зæхх... Советон царды уаг... Колхоз... 
Æрбзтылдысты немыцаг уæззау танктæ æмæ сæ иууылдæр сæ 
уæззау цæлхыты бын нылхъывтой. 
^ 

Цæссыгты уымæлæй йæ цæстытыл мигъ ^абадтис Хъæхæр- 
манæн; фæлæ сын рахъарыны бар нæ радта. Йе’фсæрт& аркъау- 
ау æнгом æрæлхъывта, æнæдзургæйæ ахæцыд бæхы рохыл, 
æмæ араст сты Дидинæгджын æрдузы суадоны былмæ. 
* 
Дидинæгджын фæзы алы кæрæтты, хъæдбынты, æрынцады- 
сты лидзæг адæм къордгæйттæй, æмæ зæхкусæг куыд æвæстиа- 
тæй бавналы, кæм æрынцайа, уыцы ран йæхицæн бынат æркæ- 
нынмæ, афтæ бавнæлдтой халагъудтæ кæнынмæ. Лæгтæ бацы- 
дысты хъæды арфмæ æмæ кодтой саджилджытæ. Сылгоймæгтæ 
æмбырд кодтой хæмпæлтæ, тыдтой æрдæг хус кæрдæджытæ 
халагъудтæ æмбæрзынæн. Иутæ сыгъдæг кодтой халагъудтæ 
кæм аразынмæ хъавыдысты, уыцы зæххы гæппæлтæ хус къалиу- 
тæй æмæ хæмпæлтæй. Хъæдрæбыны, зенитон сармадзанты хæ- 
тæлтау, схъил сты æртæ раны уæрдæтты рæтæнæгъдтæ æмæ сыл 
сæ хицæуттæ æвæрдтой къадиутæ, æмбæрзтой сæ зæровд ны- 
мæттæй. Фæрсы’рдыгæй дымга^куыднæ кæна, афтæ сæ æмбæрз- 
той бæзджын сыфтæрджын къалиутæй. Хъæдрæбынæй ранæй- 
рæтты скалдис цъæхбын фæздæг æмæ< уыцы сындæггай, æн- 
къард хуызæй, хæлиу кодта фæззыгон, бурсыфтæрджын хъæдыл. 
Кæйдæр чындзæн йæ сывæллон фæндагыл йæхи счъизи кодта 
æмæ йæ суадонмæ æхсынмæ ахаста. Куыддæр йæ. къух доны 
атылдта, афтæ фæцыд æрдузгæронæй Гæгæрцы хъæр: 
— Гъей! Гъей! Кæцы дæ уый! Цы кæиыс, гормон? Уæ сы- 
вæллæтты суадоны куы/хсат, уæд ма адæм та цы нуаздзысты? 
Дæ разы иу къæртайы дзаг дон иу фарс айс, æмæ дæ сывæлло- 
ны цæхс, уый цас зын у! , 
Уыцы ныхасмæ мæсты хъæртæ, бустæ æмæ æнцад хъуыр- 
хъуыр райхъуыстис алы рæттæй. 
Чындз фефсæрмы æмæ суадоны былæй иу фарс рацыд. Сы- 
вæллоны æрæвæрдта фæлмæн кæрдæгыл æмæ уьшы æфсæрмы 
хуызæй араст бæласы бынмæ, йæ дзауматæ кдем уыдысты, уыр- 
дæм. Йæ цыд фæтагъддæр кодта, сывæллоны цъæхахст йæ 
хъустыл куы ауадис, уæд. 
Ранæй-рæттæй хъуысыдис сывæллæтты кæуын, рынчынты 
хъæрзын. Æрдузы дæллаг ,_кæрон дыууæ сылгоймаджы фæхыл 
сты бæзджын сыфтæрджын тæгæр бæласыл, кæд йæ дæлбазыры 
д^ууæ бинонтæ дæр бацыдаиккой, уæддæр, æмæ хъуысыдис 
се^лгъитын. Æрдæг хус арф кæрдæгыл хызтысты монДагæй бæх- 
тæ, хъбмтæ, хæрджытæ, фыстæ, сæгътæ. Кæйдæр бæласы бынæй 
хъуысыдис хъазты хъæр дæр. 
Змæлæг арæх кæм никуы уыдис æмæ дыууæ азы дæргъы 
лæджы къахæппындæр кæм не’рлæууыдис, уыцы Дидииæгджыр 
фæзмæ æрбалыгъдис хъæу æнæхъæнæй, йе’ппæт миниуджыти- 
мæ, йе’ппæт царды æгъдæуттимæ. Суанг ма фиппайгæ дæр нй- 
чи бакодга, колхоз кæй нал ис æмæ, Гæгæрц бригадир кæй нал 
ю 

у, уый. Гæгæрц йæхæдæг дæр нæ бамбæрста, æвæццæгæн, 
уыцы хъуыддагæмæ фыццагау фæлмæн æмæ рæвдауæн ныхасæй 
адæмы тагъд кодтэ сæ куысты, архайдта алкæмæн дæр фех- 
хуысо кæныныл. 
Йæхи мидæг хæкъуырц кæнгæйæ, мардласæг уæрдоны фæ- 
. дыл цыдис Гади, Гуассæйы фарсмæ. Фæлæ Дидинæгджын фæзы 
хъæдрæбынты адæмы хæлиуæй куы ауыдта; уæд, зæрдæбынæй 
скуыдта æмæ йæ хъарæг азæлгæ ацыдис комы. Йæ сывæллоны 
мардæй уæлдай ма адæмы тыхстдзинад дæр ахъардта йæ зæр- 
дæйы, Сбогъ-богъ кодта Гуассæ дæр. 
Хъæды алы рæтты фæхъус сты фæрæты къуппытæ. Адæм 
фæуагътой сæ куыст æмæ æмхуызонæй акастысты кæуын кæцæй 
цыд* уыцьГрдæм. Æрдузы арф кæрдæджы, æвæдты, сындæггай 
уырдыгмæ цыдис мардласæг уæрдон, Разæй бæхы рохыл хæцыд 
йæ дзæбæх къухæй Хъæхæрман æмæ сæргуыбырæй цыдис бæхы 
фарсмæ. Уæрдоны фæстæ цыдысты, хъæрæй кæугæйæ, Гади æмæ 
Гуассæ. Хъæдæй алырдыгæйты рацыдысты адæм æмæ сындæг- 
гæй араст сты мардласæг уæрдоны размæ, Сæ размæ куы схæц- 
цæ сты адæм, уæд уæрдон æрлæууыдис. Адæм федтой дзауматы 
сæрыл æртæ аздзыдлæппуйыкопрадзхуыз цъæх, рыгæйдзаг цæс- 
гом, æрдæг æхгæд цæстытимæ. Ныббогътæ кодтой лæгтæ, скуыд- 
той устытæ. Куыдтой зæрæттæ æмæ сывæллæттæ. Куыдтой тынг- 
дæр уымæн, æмæ Гадийы царды, Гадийы тыхстдзинады уыдтой 
сæхи цард æмæ сæхи тыхстдзилад. Куыдтой, ныроиг сæ ~иу дæр 
куыд никуы куыдта, афтæ зæрдæбынæй. 
Хъæхæрман ацыд адæмы æхсæнæй иу фарс, йæ фондзæхсто- 
ны бырынкъыл æрæнцой кодта йæ хауд къухы дæлармæй æмæ 
æиæзмæлгæ авджын цæстытæй кастис изæрдалынджы Дидинæг- 
джын æрдузы суадоны тарбын цъæх улæнтæм, æмæ зындис, цыма 
йæм нæ хъуысы адæмы кæуын, нæ йæм хъары адæмы / тыхст- 
дзинад. 
Æвиппайды æрбадымдта их№ хуызæн уазал дымгæ, сусæг 
¦ сыр-сыр скодтой бæлæсты бу>р сыфтæртæ. æмæ зилдух гæнгæ 
хаудысты зæхмæ* 
Гаегæрц йæ зæронд куырæты фæдджийæ асæрфта йæ цæс- 
сыг*гæ. Уымæл цæстытæй афæлгæсыд арвыл. Здыйау тарбын 
цъæх. мигътæ æрбазындысты хъæды сæрты фæсрагъæй æмæ 
сыидæггай бырыдысты Дидин&гджын фæзъГрдæм. 
— Æгъгъæд, мæ хуртæ. Ма уал кæуут. Кæуынты рæстæг 
ныл ныккодта, Цæссыг нæм уый бæрц дæр куы уаид. . . Чи 
амард, уый рухсаг уæд. Фæлæ ма æгас чи у, уыдоны фервæ- 
зыны куыст кæнын хъæуы. Уазал дымгæокæны. Мит куы ^руара, 
уæд хъæды сывæллæттæ басидзысты.— Йæхæдæг бæхы дзыла- 
рыл рахæцыд æмæ уæрдои æркодта стыр сусхъæд бæласы бын- 
мæ, йæхи бинонтæ кæм æрыицадысты, уырдæм. Зæххыл æры- 
тыдтой сæрдыгон хъæццул, æрæвæрдтой йыл чысыл мард æмæ 
йæ бæтыхтой, цыма йын уазалæй тарстысты, афтæ. 
Адæм фæхæлиу сты фæстæмæ, æмæ сæ изæрдалынгты ал- 
и 

чи дæр йæ куыст кодта ногæй. Хъæды та алы рæттæй ссыдис 
фæрæтты къуырц-къуырц, уынæр. 
Мад йæ дзауматы хæррæгътимæ цы ныллæг, фæлæ бæз- 
джын сыфтæрджын бæласы рæбын архайдта, уырдæм бацыдис 
Хъæхæрман. Иу цъусдуг алæууыд æнæдзургæйæ, стæй топп 
бæласыл банцой кодта æмæ ацыдис халагъуд саразыны мадзæл- 
тæ агурæг. 
Чи куыд сарæхстис, афтæ сарæзта йæхицæн халагъуд. Зæгъ- 
гæ сын ничи ницы кодта, афтæмæй ахуыссын кодта алчи дæр 
йæ арт, немыцаг хæдтæхджытæ куы ’рбатæхой æмæ сыл арты 
рухсмæ гæсгæ бомбæтæ куы ’ркалой, уымæй тæрсгæйæ. 
Адæм бакъордтæ сты хицæн бæлæсты рæбынты æмæ алы 
ныхас кодтой. Чи нымадта, хъæуы йын цы дзауматæ баззад, 
уыдон, чи сагъæс кодта, æфсады йын цы бинойнæгтæ ис, уыдо- 
чы хъысмæтыл. Хицæн къордтæ ныхас кодтой, зымæджы мит 
куы ’рауара, уæд хъæды куыд цæрдзысты, ууыл. Фæлæ „цы 
уыдзæн дарддæр, куыд уыдзысты, цæуыл фæуыдзæн «хæста,— 
уыцы сагъæстæ æвзæрыдысты алкæйы зæрдæйы дæр æмæ сæ 
алчи дæр æмбæрста, йæхæдæг куыд фæрæзта хъуыды кæнын, афтæ. 
Хъæхæрман ацыдис, æмæ бадтис суадоны был. Хъуыста 
æдзынæг алы ран хъæдбынты, мыды бындзытау, адæм куыд 
уынæр кæнынц, уымæ. 
— Тæрсын нæ хъæуы... Æрмæст ацы зынтæн иу, цалдæр 
боны бафæразæм, стæй уæдмæ нæхионтæ фæзындзысты1.—Хъуы- 
сыдис хæстæгдæр бæласы бынæй Хъæхæрманмæ сылгоймæгты 
ныхас. - ’ ’ . ’ 
— Æз иу хъуыддаг зонын æмæ ууыл дарын мæ зæрдæ,— 
ныхасы кæрон бæттæгау зæгъта нæлгоймæгтæй иу. Нæхи Бибит- 
; тæй уæлдай не^сты Герман дæр. Уый дæр загъд ракъа- 
хы, лæбурдтытæ сисы æмæ та йын йæхи фæлдахгæ над 
: скæнынц. 
’ Ууыл ныхас фæцис чидæр. Ныхъус сты адæм æмæ сæ алкæйы 
сæры дæр, æвæццæгæн, фæзындысты иугæндзон хъуыдытæ:„Цы 
уыдзæн дарддæр? Куыд уыдзыстæм? Цæуыл фæуыдзæн хæст?" 
Кодта уазалæй-уазалдæр æмæ тыхджындæр дымгæ. Сау 
млазон мигътæ æрбахгæдтой арв алы^рдыгæй. Хауын райдыдта 
Хъæхæрманы буарыл иугай уазал æртæхтæ, фæлæ мит уарыд 
æви дон, уый нæ федта. 
— Мигъ æмæ уарыны кæд нæ фæзыниккой хуыцауы æл- 
гъыст ирыпълантæ. Æртытæ бакæну^ æмæ батавут уæ сывæл- 
лæтты!—фехъуыстис талынджы Гæгæрцы ныхас. Æмæ цыма 
адæм уыцы ныхасмæ æнхъæлмæ кастысты, афтæ чысыл рæстæг- 
мæ хъæды æмæ хъæдрæбынты ферттывтой æртытæ, барухс æр- 
дуз æмæ æртыты сæрмæ фæзындис цъæх фæздæг. 
Æртыты рухсмæ уыд, æви фос хæстæг сты, уый базыдта, 
чи зоны, фæлæ комы кæронмæ æввахс уынгæг хъæлæсæй нын- 
ниудта бирæгъ. Уыцы ниудæн дзуапп радтой хъæды алы рæт- 
тæй æндæр бирæгътæ. Дидина^гджын фæзæй фехъуыст куыйты 
12 
\ 

рæйын, æмæ Хъæхæрман æрмæст. уæд базыдта адæмимæ куый- 
тæ дæр кæй ралыгъдысты нем&цæй, уый. 
— Æцæг сырдтæй фыддæр не’сты, адæм æмæ фос сырдты 
æхсæнмæ кæмæй ралыгъдысты, уыдон?—ахъуыды кодта Хъæ- 
хæрмæн æмæ раст уыцы рæстæг йæ дæлейы арты рухсмæ 
ауыдта цавæрдæр сылгоймаджы æндæрг урс ибкæ æмæ сау коф- 
тæйы. Куыд бафиппайдта, афтæмæй сылгойьгаг цыдæр агуырдта, 
фæлæ цыдис тæрсгæйæ, хъавгæ, æнæбары. 
— Кæцы дæ уый?—бафарста Хъæхæрман сабыр ныхасæй. 
— Чи дæ? — тарстæй, стъæлфæгау фæкæнгæйæ, сдзырдта 
сылгоймаг, æмæ йæ йæ ныхасæй базыдта Хъæхæрман. Уый 
уыдис Фари. 
. — Æз дæн. Тæрсгæ ма кæн,—сыстгæйæ загъта Хъæхæрман 
>æмæ, Фарийы ’рдæм цæугæйæ, бафарста:—Цы агурыс ацафон? 
— Мæ хъуг мæ айрох ис... Кæдæмдæр ацыд... Исты йын 
куы кæной бирæгътæ. 
— Æмæ уæд ды цæмæн рацыдтæ? Кæм ис Боца? 
— Уæззау рынчын у. Уыйимæ архайгæйæ мæ айрох ис хъуг 
дæр.—Исдугмæ ницы уал сдзырдда Хъæх&рман. Ахъуыды кодта 
цæуылдæр. Фыццаг зæгъинаг уыдис Фарийæн, ды ма фыдæбон 
кæн, æз æй æрбаздахдзынæн, зæгъгæ, фæлæ загъта: ^ 
— Иунæгæй куыд ацæудзынæ талынджы, фæлтау æз демæ 
азилдзывæн. 
— Нæ хъæуы... — сдзырдта Фари, фæлæ йæ ныхасы уагæй 
-бæрæг уыд, иунæгæй цæугæйæ тæрсгæ кæй кæны, кæй йæ фæн- 
ды, æмбал æй куы уаид, фæлæ ,нæ хъæуы" æфсæрмæй кæй 
загъта. ¦ • 
— Æфсæрмы дæр^ мæ ма кæн, тæрсгæ дæр. Цом...— загъта 
•цыбырæй æмæ араст. Йæ фæдыл цыдис Фари дæр, фæлæ бирæгъ- 
ты ниуд хæстæгдæр æмæ арæхдæр куыд кодта, уымæ гæсгæ 
.хæстæг бацыд æ&æ фæрсæй фæрстæм цыдысты æнæ дзургæйæ. 
Бирæ цыдæртæ зæгъын.сæ фæндыдис кæрæдзийæн, фæлæ адæм- 
тæ уæззау уавæры кæй сты, ныртæккæ фæлмæн уарзоны хъуы- 
дытæм кæй никæй æвдæлы, уый æмбаргæйæ, æфсæрмы кодтой 
дæмæ ницы дзырдтой. 
Афтæ цæугæйæ талынджы, цаёстæй нæ, фæлæ уынæрмæ 
гæсгæ, хъуджы агургæйæ, аивгъуыдтой адæмæй дард. Чысыл ма 
<:æм æрттывтой дард кæцæйдæр æртытæ. Чысыл ма сæм хъуы^ 
<тис куыйты рæйын. Афтæмæй дымгæ дымдта уазалдæр, арæх- 
дæр хауын райдыдтой уарыны æртæхтæ. 
Хъæхæрман дызæрдыг кодта, Фарийæн сæ хæдзары хæлды 
хабар радзура, æви нæ, ууыл, афтæ сæ дæлейы фæцыдис ца- 
вæрдæр тъыбар-тъыбур, Фаримæ куыд фæкаст, афтæмæй, бæхы 
^фындзы фудтытæ, Стæй сæм æхсæвы талынджы ферттывта дыу- 
уæ цъæх •цырагъы. 
Фыр тæссæй йæхи баппæрста Хъæхæрманмæ Фари, къух- 
~тæй йын атыхстис йæ астæуыл æмæ йæм йæхи нылхъывта. Рыз- 
тис йæ буар. 
13 

— Цы у уый?—афарста рязгæ хъæлæсæй. 
Хъæхæрман дзуапп нæ радта, афтæмæй фергъæв^а топп,- 
цонджы лыггагыл æй авæрдта, фæлæ æхсгæ нал фæкодта, гæ- 
рахæй адæм куы фæтæрсой, уый ахъуыды кæнгæйæ. „Гъей, гæ-~ 
бæр-гацца"—фæхъæр кодабирæгъыл æмæ дыууæ цъæх цырагьы 
хъæды фæаууон сты. Кæй агуырдтой, уыцы хъуг адæймаджы 
хъæр куы айхъуыста, уæд сæм хæстæг æрбалыгъд æмæ æрлæу- 
уыдис тарст футтытæ кæнгæ. 
— Ма тæрс, бирæгъ уыдис,—сдзырдта æппын æрæджиау 
Хъæхæрман æмæ йæ иу къухæй йæхимæ æрбалхъывта Фарийы. 
Æмбудыдта, чызджы æнæ’внæлд галиу риу йæхи риуы комком- 
мæ куыд æрбанцад, æмæ йын уый æхсызгондзинад йæ зæрда^. 
схъыдзы кодта. ~ 
— Тæрсгæ ма кæные? Дæ буар ризгæ цæмæн кæны? —ба- 
фарста Хъæхæрман. Æмæ ноджы тынгдæр æрбалхъывта чызджы 
йæхимæ. - 
— Нæ... Æвæццæгæн мынуазалдæр у,—загътаФари æмæйæ 
дæпдæгты къæрц-къæрц фехъуыст. 
Хъæхæрман чызджы тагъдгомау феуæгъд кодта æмæ хъуг- 
мæ хæстæг бацыд. Цалынмæ йæ рон уæгъд кодта æмæ хъугыл; 
сæрбос æвæрыныл архайдта, уæдмæ митау уазал 4 уарын сæх- 
сæх кæнын райдыдта ставд æртахтæй. 
— Цой бæласы бынмæ, цалынмæ уарын фенцайа, уæдмæ, 
кæннод бынтон суазал уыдзынæ,—загъта Хъæхæрман, йæ ци- 
нелы фæдджий& æрбатыхта Фарийы, хъуджы сæрбос радта чызг- 
мæ, йæхæдæг йæ къух уæхсджы сæрты айста æмæ цинелы кæ- 
роныл хæцыдис, Фарийы фылдæр куыд æмбæрза, афтæ. 
Бафтыдысты бæзджын сыфтæрджын бæласы бынмæ, æртах. 
дæр кæмæй нæма æрхъардта, æмæ йæ бын хус кæмæы уыд, 
ахæм ранмæ. Сæрбос райста Фарийы къухæй Хъæхæрман æмæ 
йæ бæласы къалиуыл бабаст^. Бæласы фарсыл талынджы цьг 
даргъ сау зындяс, уый разынд уæрæх ма^ра æмæ бацин кодта 
Хъæхæрман. 
— Ардæм-ма рацу,—фæдзырдта Фаримæ, йæ цинел ласгæйæ- 
Æмæ йæм чызг куы’рбахæстæг, уæд йæ ныхасыл бафтыдта:— 
мæнæ цинелы дæхи батух æмæ мæрайы бабыр — æвæджиау 
мæра у. 
— Æмæ уæд ды та?.. 
— Мæ мæт ма кæн. Æз ахуыр дæн уазалтыл,-~загъта, Фа- 
рийы уæхсджытыл цинел бавæрыныл архайгæйæ. 
— Нæ хъæуы... Мæнæн йæ иу фæдджи дæр æгъгъæд у,— 
загъта Фари, уазалæй гæвз-гæвз кæнгæйæ. 
Уæд йæ уæхсджытыл æркодта цинел Хъæхæрман. Йæ къа- 
баз ын æртыхта Фарийыл, ^бакодта йæ мæрамæ. Тæфсæгæй 
ризæгау кодта чызджы буар. Йæ къухтæ æмæ йæ æппæт буар 
дæр уыдысты ихы хуызæн уазал æмæ йæм уæд Хъæхæрман йæ- 
хи æигомдæр балхъывта, тагъдаæр æй схъарм кæныны тыххæй. 
Афтæ лæууыдысты æнæ дзургæйæ дзæвгар рæстæг, æмæ? 
14 

хъуыстой уарыны ставд арæх æртахтæ, бæлæсты сыфтæртыл хау~ 
гæйæ, куыд сæр-сæр кодтой, æфсæст хъуг куыд арф улæфы- 
дис, уыдæттæм. 
Куыд фæстæмæ банцад Фарийы буары рызт. Хъарм кæньш 
байдыдта æмæ уыцы хъарм цавæрдæр æхсызгондзинад лæвæрд- 
та Хъæхæрманæн. Йæ къух æрхаста чызджы фæлмæн фæсонтыл^. 
фæлæ йын Фари æнæ дзургæй& йæ къух аиуфарс кодта. Æруагъ- 
та йæ къух Хъæхæрман æмæ иу дзæвгар лæууыд æнæ змæлгæйæ. 
Хъуыста йæ зæрдæ тыхджындæр цæвын куыд райдыдта, уый*. 
Фарийы хъарм комы тæф æмбæлыдис йæ дæлхъу’)ырыл æмæ йын 
уыдис æхсызгон. 
Æвиппайды йæ къух атыхстис чызджы астæуыл æмæ йæ- 
диссаджы тыхджын æрбалхъывта йæхимæ. Æвæццæгæн, ныронг 
иæ зæрдæйы мидæг цы’ мбудæнтæ зилдух кодта æмæ æфсæрм 
æттæмæ сæхи равдисын кæй нæ уæгътæ, уыдон фемæмстысты. 
— Æз цæугæ кæнын ахсæв... Мæнæн адæмы зындзинæд- 
тæм афтæмæй кæсын мæ бон нæу. Цæугæ кæнын... Æмæ нæ,- 
чи зоны, мæлæт фæхицæц кæна кæрæдзийæ, — дзырдта тагъд- 
тагъд, арф улæфгæйæ. ’ 
— Хъæхæрмаи... Нæ хъæуы,.. Æрра сдæ? — дзырдта асаст 
хъæлæсæй Фари æмæ йæ тыхджын къухтæй архайдта Хъæхæр- 
манæй йæхи феуæгъд кæныныл. Фæлæ æфсæйнаг тæлыйау фи- 
дар тыхт уыдис нуарджыи къух астæуыл. Хъарм комы тæф æм?. 
бæлыдис Фарийы цæсгомыл. 
Феуæгъд къух. Атыхстис бæрзæйыл. Балхъывта сæр Хъæ- 
хæрманы цæсгоммæ. Андæгъдысты адджын пъайы чызг æмæ лæп- 
пуйы былтæ кæрæдзиуыл. Йæ буар хыссæйау алæмæгъ Фарий- 
æн, йæ къухтæ ацауынлзæг сты æмæ ницæмæ уал лæууыдис ных.. 
Стæй амбырд ис йæ тых æмæ фидар цæнгтæ æртыхстысты Хъæ- 
хæрманы бæрзæйыл. ^ 
— Куыд хорз у уарзын хæсты быдыры дæр, уаргæ æхсæв 
дæр, кæмдæриддæр, æмæ куыд æвзæр у уарзыны бон дæ куы, 
нæ уа, уæд,—загъта Хъæхæрман, иу пъа ма ныккодта Фарийæн 
æмæ йæ ныхасмæ бафтыдта. —’ Кæд ма æгасæй сæмбæлæм,. 
уæд хъуамæ чызг æмæ лæппуйæ сæмбæлæм. На уæд... чындзы 
кæмæ ацæуай мæ фæстæ, уый дын хъуамæ дæ цæсшæ макуы; 
мацы бадара... 
Фари æиæ дзургæйæ йæ цæнгтæ æрæвæрдта Хъæхæрманы 
уæхсджытыл æмæ йæ сæр бакъул кодта фæтæн риуыл. Афтæ- 
мæй лæууыдысты дзæвгар рæстæг. Йæ дзаг уадултыл згъæлды- 
сты цæссыджы къуыбæрттæ, сæ фæдыл хъарм фæд уадзгæйæ,— 
уарзондзинады зæрдæрис .дæссыгтæ. 
Куыд фæстæмæ уарыны æртæхты уынæр къаддæрæй къад- 
дæр кодта стæй бынтондæр ныхъхъус. Кбдта-ма уазал дымгæ,.. 
фæлæ нал сæр-сæр кодтой уымлм сыфтæртæ. 
Хъæхæрман райхæлдча хъуджы сæрбос къалиуæй, æмæ ра~ 
цыдысты æвæ дзургæйæ адæмы’рдæм. 
Гæгæрц зылдис адæмы къордтыл, æвæрдта сын зæрдæтæ,,. 
15* 

.лæхзтæ сын кодта, цæмæй чысыл сахаты зынтæн фæразой, хъарм- 
,дæр тухын кодта сывæллæтты æмæ рынчыцты, куыд нæ суазал 
ой, афтæ. < 
Иу бæласы бын, халагъудæй, хьуысыдис сылгоймаджы мæ- 
лæтдзаг хъæрзын, цъæхахст æмæ къорд сылгоймæгты уынæр. 
Уыцы уынæры æхсæн Хъæхæрман равзæрста йæхи мад Гуас- 
сæйы ныхэс дар, 
—-Марадзут,, уæ фæхъхъау æрбауон, дон æрцæдтæ кæнут. 
Артыл суджы къæцæлтæ баппарут æмæ йæ ахъарм кæнут,— 
дзкрдта Гуассæ, æмæ ноджы фæлмæндæр ныхасæй дзырдта, 
цъæхахст чи кодта, уыцы сылгоймагмæ.—Худинаг у, мæ бон, 
хъæуы зæронд лæгтæй. Д&хи фæуыром. Тынгдæр алхъывтытæ 
кæн. Мидæмæ^.куи^.ардУ[1Д8ед æттаемæ дгер уаразын хъæуы.— 
ФæстагньГхæстæ загъта хъаз^й^^Гфаейæ хъуысыдысты, цæссы- 
хæй удæстау, лæмæгъ æмæ æнкъард. , 
— Цы фыдбылызæн æрхаста йæ арын ацы бонмæ, уæлдай 
дæр талынг æмæ уарын æх:сæв...—загъта сылгоймæгтæй артдзæ- 
стимæ чи архайдта, уый. 
Хъæхæрман æмæ Фари лæууыдыстк дæрддзæфгомау æмæ 
хъуыстой уыцы ныхæстæм, цъæхахстмæ. Иу рæстæг арæг сылгой- 
,магфæхъус йæ маройæ. Цыдæр тас, тæригъæддзинад аемæ цины 
æмбудæнтæ фæзындысты Хъæхæрманызæрдæйы... Стæй фехъуы- 
<:та æппæтæй тæссагдæр ныхас: „Амардис". 
Сæрбос авæрдта Фаримæ. Йæ къух ын æнæ дзургæйæ ныл- 
хъывта æмæ æппын æрæджиау загьта: 
—Хæрз бон. Цæуын... Адæммæ ахæм уавæрты кæсын мæ 
бон нæу,—стæй феуæгъд кодтаФарийы къух, цæхгæр фæзылд 
æмæ хъуг кæцæй сластой, уыцырдæм аивгъудта талыиджы. Кæ- 
.дæм цæуы, цæмæ цæуы, уымæй йæ бафæрсын дæр нал бафтыдис 
Фарийы къухы.’ 
Цалдæр боны, фæзылдис ^Хъæхæрман хъæдты, фæцагуырдта 
партизанты къордты, цардис хъæддаг дыргътæй, мæкæрæзтæй 
æмæ йæ къухты цы æфтыдис, уыдонæй. 
Куы нæ сæ ссардта, уæд сфæнд кодта, фæстæмæ, Ди- 
„динæгджын æрдузмæ ацæуын, йæхицæн иу чысыл хойрах рахæс- 
сын æмæ иунæгæй архайын, иунæгæй хæцын, цалынмæ æгас уа 
æмæ маст исын йæ бон уа, уæдмæ. 
Фæлæ ма æрдузы æрбаййæфта æдзæрæг халагъудтæ, рагон 
артдзæстытæ уазал фæныкимæ æмæ æрдæг сыгъд æхсидæвтимæ, 
Хъæдрæбын, æппæтæй стырдæр тæгаер бæласмæ хæстæг, базза- 
..дысты иу чысыл æмæ дыууæ стырдæр ингæны сæ ног цыртыти- 
мæ. Бацыд Хъæхæрмаи хæстæг æмæ æрлæууыдис æнтъыснæгæй 
ингæнты уæлхъуо Æртæ ингæныл д:<ер Гæгæрцы къухæй * фыст 
уыдис мæрдты чæмттæ æмае кæд амардысты, уыцы бонтæ. Гыц- 
щыл ингæн уыдис, уæрдоны бын чи фæцис, уыцы сабийы, ас- 
46 

тæуккаг уыдис, æвæццæгæн, аргæ-арын чи амардис, уыцычындз. 
Кæройнаг цыртыл фыст уыдис: „Ацы ингæны ныгæд у Тематвд 
Боца. Амардис 1942 азы* 17-æы ноябры. Рухсаг у, Боца", Йæ- 
цæстыл ауадис, Фари куыд зæрдиагæй куыдтаидЛæ фыды марды 
уæлхъус, уый. Ахъуыды кодта бинонтæ æмæ йын хæдзæрттæ 
куынæ.уал ис, уæд ма куыд цæрдзæн, ууыл. Фæтæригъæд ын 
кодта æмæ суынгæг йæ зæрдæ. Æвзалййы къæрттæй чысыл цыр- 
тыл ныффыста: „Ист нæ^ма у ацы, мæрдтæн сæ туга, стæй æвза- 
лыйы къæртт аппæрста æмæ араст ис хъæуы’рдæм. 
Цалдæр боны удæгас адæймаг кæй нæ уал федта, уымæй йæ 
зæрдæ æн^ъард уыдис Хъæхæрманæн æмæ лырныдта хъæумæ*> 
Фæлæ-иу йæ зæрдыл куы ’рбалæууыдис, йæ райгуырæн хъæуы 
æрцæуæггаг немыцæгтæ кæй ис, цы царды æгъдæуттыл сахуыр, 
уыдон дзы кæй нæ уал сты, уый, уæд æм зындис, цыма цы зæххыл 
лæууы, уый дæр йæхи нал у, гадзрахатæй рацыдысты уæлдæф- 
дæр æмæ дон дæр, цыма немыцы чи фæхæсса, ахæм дымгæ на& 
кæны, немыцы фæндæгтæ куыд фехала, афтæ нæ ивылы дон 
æмæ немыцы чи ныссæлын кæна, ахæм зымæг нæ кæньк. 
Фæндыдис æй бæлæстæ дæр, дуртæ дæр, арв дæр æмæ зæхх 
дæр немыцы ныхмæ куы хæциккой, уый. 
Къахыры фæндагæй дзала угæрдæнмæ куы рахызт, уæд. 
дардмæ ауыдта цавæрдæр заронд лæджы лæгуæрдонæй сугласгæ. 
Лæг чысыл хæрды куы фæуæле ис, уæд æрлæууыд, йæ цæрмын 
худæй йæ ныхы хидасæрфта, фæйнæрдæм ахъахъæдта æмæ æр~ 
бадтис лæгуæрдоны рæтæнагъдыл, йæ сæр йæдыууæ армы тъæ- 
пæныл æруагъта, афтæмæй дзæвгар бадгæйæ баззадис. 
Хъæхæрман йæ уæлхъусмæ куы бахæццæ ис, уæддæр æ& 
нæ базыдта. 
— Байриай!—-сдзырдта Хъæхæрман. 
Æнæ дзургæйæ скастис зæронд лæг, æмæ разындис Гæгæрц. 
Йæ цæстытæ ленк кодтой цæссыгты æмæ уадултыл æрттывтой, 
суадæтты уымæл фæдтæ. 
Фестадис Гæгæрц, Хъæхæрманы куы ауыдта, уæд. Йæ цæс- 
сыгтæ амбæхсынмæ хъавыдис, фæлæ арæхдæрæй æрызгъæлды- 
сты æрттивгæ фæрдгуытæ æнцъылдтæ фæлурс уадултыл; Цыдæр 
зæгъынмæ хъавыдис, фæлæ кæуындзæг акъуыбарис йæ хурхьг 
уадындзты æмæ йæ ницы дзурын суагъта. < 
Амæсты фыццаг хатт, Гæгæрцы куы ауыдта, уæд, Хъæхæрман. 
Зæгъынмæ йын хъавыдис,. ды дæр ауæй кодтай иуæй-иуты хуы- 
зæндæадæмы æмæ дæ бæстæйы, зæронд уæвгæйæ, зæгъгæ, фæ- 
лæ Гæгæрцы цæссыгтæ куы федта, уæд йæ зæрдæ фæлæмæгъ. 
Фæндаджы фарсмæ бур фæсалыл йæ топп æрæвæрдта æмæ фæл- 
мæн ныхасæй загъта: 
— Тыхсгæ ма кæн. Дæ цæссыджы аргъ несты æппæт не- 
мыц дæр. Сбад. 
Дзæвгар фæбадтысты æнæ дзургæйæ. ’ , 
— Лæджы хуызæн лæг нæм нал ис æмæ нæ хынджылæг 
кæнынц^. Цæй цард у.ирон лæгæн, йæ разы йыа крон сылгой- 
\Т 

шагæн куы тых чындæуа æмеё тыхгæнæгмæ сдзурын куы нæ 
уæнда, уæд? Ирон лæг кады гуыбынæй рацыд æмæ дзы кад 
куы нæ уал уа, уæд кæй хъæуы йæ цард? Æви мах ирон лæ- 
джы ном худинаг кæнынæн райгуырдыстæм? 
, Æнæ дзургæйæ хъуыста Хъæхæрман Гæгæрцы ныхæстæм. 
. Дарддæры ныхасæй куыд базыдта, афтæмæй $ын иемыц туг- 
æрхæмтæ над фæкодтой йæ мад Гуассæйы, Хъæхæрман йæхи 
:вемыцмæ кæй нæ радта æмæ’хъæды кæй æмбæхст, уый тых- 
хæй. Фæхудинаг кодтой æртæ чызджы, фæлæ кæй чызджытæ 
уыдысты, \ый нæ загъта. Æггпæтæй мæстыдæр кодта Гæгæрц 
’ хъæды хувæцдоны цы стыр Уастырджийы ныв уыдис, уымæй 
уазæгдоны къул кæй скодтой, ууыл. Уымæй дарддæр радзырд- 
та, зæгъгæ, ам хъæды кæмдæр партизантæ кæй ис, ууыл дызæр- 
.дыг кæнынц, æмæ сæм цалдæр хатты рацыдысты пъæлицæ 
пулемйоттæ æмæ миномйоттимæ, масинæтыл, фæлæ сæ къухы 
ницы бафты, афтæмæй аздæхынц. 
— Æз дæруый тыххæй рацыдтæн цалдæр хатты хъæдмæ цæ- 
уыны æфсон,--загъта Гæгæрц æмæ лæгуæрдоны бынæй кæцæй- 
дæр раласта автомат.—Фæлæ сыл никуы хæст кæнын æмæ иунæгæй 
райдайын бахъæудзæн,—Цыдæр, зæрдæйæн æхсызгон чи уыдаид, 
-ахæм ныхæстæ зæгъинаг уыдис Хъæхæрман, фæлæ уыцы сахат 
хъæдмæ цæуæн фæндагыл фæцыдис масинæты хъæр. Байхъуыстой. 
— Уыдон та сты. Партизанты агурæг та цæуынц,— загъта 
Гæгæрц. 
Дзургæ ницы скодта, афтæмæй йæхи фæндагæйо иу фарс 
айста Хъæхæрман æмæ арф къардиуы æрхуыссыдис. Йæ хъуы- 
ды йын бамбæрстао Гæгæрц æмæ фæндагыл ца^хгæрмæ са- 
рæзта йæ уæрдон. Йæхæдæг къардиумæ бацыдис æмæ æнæ дзур- 
гæйæ æрхуыссыдис Хъæхæрманмæ дæрддзæфгомау. 
— Нæ хотыхтæ куы баивиккам. Æз уырыссаг топпæйхуыз- 
дæр арæхсын, тынгдæр ахуыр ыл дæн,—асаст хъæлæсæй сдзырд- 
та Гæгæрц. Æнæ дзургæйæ аивтой хотыхтæ æмæ æнхъæлмæ ка- 
стысты. 
Æхсæвы тары схæццæ сты фæдисы пъæлицæ Дзала угæрдæн- 
мæ, уæрдон фæндагыл æнæ хицауæй кæм лæууыдис, уырдæм. 
4>анарты рухсмæ ссардтой æртæ пъæлицæйаджы æмæ æхсæз не- 
мыцаг с^лдаты мæрдтæ а.гы рæтты. Æцаын æрæджиау фæрсæй 
-фæрстæм ссардтой Гæгæрц æмæ Хъæхæрманы мæрдтæ дæр. Йæ 
мидæггаг хæдоны пырхытæ Гæгæрцы сæры цæфыл дыууæ тых- 
ты æрбакодта Хъæхæрман, фæлæ йæ бабæдтын нал бафæрæзта, 
йæ иунæг æнæхъæн къухæй хæцыдис бæттæны кæроныл, афтæ- 
мæй амард. - . 
* 
Æхсæны фæзы зæххыл, фæрсæй фæрстæм лæууыдысты Гæ- 
гæрц æмæ Хъæхæрманы мæрдтаё. Сæ алы фарс рацу-бацу кодтой 
18 

дыма сæ къухы стыр уæлахйздзйнад бафтыдис афтæ, хиуыл æр- 
вæссон, сæрыстырæй, æд автоматтæ, дыуæ немыцаг салдаты. 
Аходæнмæ æнæхъæн хъæуы адæм æмбырц уыдысты мæрд- 
"гы алы фарс. Нæ сæ тардтой немыцæгтæ, уымæн æмæ сæ æх- 
-сæны фæзы цæвæрдтой, цæмæй адæм сæхи цæстæй феной немыц 
партизантæн куыд нæ хатыр кæнырц æмæ сæ куыд марынц, уый. 
Фари лæууыдис мæрдтæм хæстæг, æдзынæг кастис Хъæхæр- 
ланы мæрдон фалурс, хъуынджын цæсгоммæ æнæ кæуыны уынæ- 
рæй йæ уадултыл тылдысты цæссыджы фæрдгуытæ. 
Аходæныл æхсæпы фæзмæ æрцыдис хъæуы комендант. Ба- 
цыд мæрдтæм хæстæг. Сласта йæ дамбаца æмæчйæ цалдæр цæ- 
’фы ныккодта Хъæхæрманы цæсгомыл. Стæй æрæджйаугомау 
сдзырдта „партизан". Фæлæ Фаримæ фæкаст, цыма уыцы цæфты 
рыст хъардта Хъæхæрманмæ; уый сæ хъуыды дæр не’ ркодта 
æмæ цыма немыцаг комендантæн зæгъынмæ хъавыдс „Æзбакод- 
тон, цы мæ фæндыд, уый. Амардтæн адæмы сæраппонды æмæ 
йæ зондзысты уыдон.а 
Адæмы æхсæнæй фехъуыст кæйдæр мæсты сабыр ныхас^ 
— Цæй партизантæ уыдысты? Æрмæст, мæгуыр, адæмы маст 
сæ зæрдæйы бауыромын нæ бафæрæзтой. 

Бæрнон редактор Епхити Т. 
Тех. редактор Дзгойшы А. Корректор Саламты^Л. 
Æмбырд кæнынмæ лæвæрд æрцыд 13/VII—1943 азы, Мыхуырмæ лæвæрд 
æрцыд 23-УШ—1944 азы. Мыхуырон сыфтæ 1,%. Авторон сыфтæ 1,35. 
Гæххæтты формат 60x92. Рауагъды № 24. Заказ 1383 Тираж 1100. ЕИ02617. 
Уæгат Ирыстоны АССН-ы БПАК-ы типографи. Орджоииклдзе’ 
Комннтерны уын, 20. 


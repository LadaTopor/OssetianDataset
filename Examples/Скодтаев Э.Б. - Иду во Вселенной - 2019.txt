Эльбрус 
Скодтаев 
ИДУВОВСЕЛЕННОЙ 
Произведения 
Вллликликлз 
2019 

Скъодтати Эльбрус 
ЦÆУН 
ИДУЙНЕЙЙИ 
Уадзимистæ 
А$т 
Дзæуæгигъæу 
'2019 

ББК 84(2Рос=Осе) 
Скъ-59 
Скъодтати, Эльбрус. 
Скъ—59 Цæун и Дуйнеййи [Текст]: уадзимистæ, / 
Эльбрус Скъодтати — Дзæуæгигъæу: Ир, 2019 
- 495 ф. 
Скодтаев, Эльбрус Борисович. 
Иду во Вселенной 
15ВЫ 979-5-7534-1574-5 
В новый сборннк стихов известного осетинского 
поэта, писателя Эльбруса Скодтаева вошли произве- 
дения, написанные им в разные годы. Основная тема 
стихов — философские раздумья о жизнн, о времени, 
о родном крае... 
ББК 84(2Рос=Осе) 
© Скодтаев Э.Б., 2019 
© Григорян В.С., дизайн, 2009 
© Оформление. ГУП «Издательство «Ир», 2019 
15ВЫ 979-5-7534-1574-5 

ЦÆУН И ДУЙНЕЙЙИ... 
Мæ бæх æ къæдзели цъæпойæй 
Хуайуй æ биндзæйдзаг сунтæ цъинккитæй. 
Сах хор и дуйней ауиндзуй хæкъолæй, 
Цъæх хед мæ цæстити содзуй тъинккитæй. 
Исуст донадаги кæсалгæ, дорæй 
Хæрдмæ сæ губунтæ схаттонцæ сорæй. 
Лæсунцæ бургутæ хуртæбæл туххæй, 
Бæстæ хори тъангмæ бунтон ниссухæ 'й. 
Финкæ и æстортæн кæлуй сæ цъухæй, 
Гъонгæс толдзи буни ковуй æдухæй. 
Хонсар ку ниссурх æй и къолæ, зингау, 
Цалхнад нард гъонцъиртæй бацæй сафæ сау, 
Цæфхад игъæндæн сæ кæнуй æнæвгъау, 
Цæргæстæ зелунцæ хуали æнгъæлдзау. 
Зæнхæн йæ æскъудтæй кæлуй тулфæгонд, 
Цума содзгæ арвмæ цæуй йæ амонд. 
Уæлдæф хумти сæрмæ пæр-пæр рæдзæхсуй, 
Мулдзуг æ листæг уод æргъи римæхсуй. 
• Зумæг ехæн фæууй, сæрдæ фур тæвдæ 'й, 
Хорæн нæ фæббухсæн, уазал исæвд æй... 
Нæ уаг нæ фæндонæн нæ уй йæ аккаг, — 
Уотæ 'й, уотæ адтæй, уодзæй адæймаг... 

6 
Скъодтати Эльбрус 
Мæ бæх æ къæдзели гъесин цъæпойæй 
Хуайуй æ биндзæйдзаг фæрстæ усмæгай. 
Сах хор арауй, ауиндзуй хæкъолæй, 
Цæун и Дуйнеййи, исдæн æ еу хай... 
Цæун, зæрдæрохс дæн, дессаг, и зинтæй, 
Хуцау, дæуæй боз дæн, сах Хор — дæ тунтæй... 
Сæйраг — мæ цæун æй, мæ цуд, итингæй, 
Бæлццон некæд тæрсуй дон æма зингæй... 

Шецн и Дуйнеййи 7 
БОНИВАЙÆНТИ 
Æмбæрзæн кæнун игрн 
Мæ уарзтæй дæмæ. 
Рæсугъд мæйæ сæумигон 
Разиндтæй мæмæ. 
Арв цъæх мегътæй фæццох æй, — 
Стъалути зæйæ! 
Уарзти алцигъон къохæй 
Æристон мæйæ. 
Æ уиндæ мæ рæвдауй, — 
Ци дæгæ-дæгæ 'й! 
Мæхе уодæн æвгъау æй, — 
Дæуæн дæтгæ йæй. 
Искувтай ин æ рохсæй, 
Иссиахустай. 
Уарзти алцигъон къохæй 
Хор ду 'сасугътай... 

8 
Скъодтати Эльбрус 
* * * 
Уодти хуасæ æма уодти лазæ, 
Зæрдити рохс æма сæ мæйдар! 
Берети кæнуй Уарзт фадзæласæ, 
Берети тæхун кæнуй æ зар! 
Царди бундор æма цардихалæг! 
Неке æй йæ азарæй æдас: 
Уарзт ласуй мæкъурæй уодихалæ, 
Уарзт кæнуй марди дæр ма æгас. 
Ирд æртæхæй сæрттевуй къæразæ, 
Нæ рæзбунмæ мæйрохс ку кæла... 
Æгас дуйней фагæ зад бæласæ — 
Уарзт, фæууæд нин дæ фæткъу хæлар... 

Цæун и Дуйнеййи 
9 
* * * 
Уинуй ирæзæг уод 
Дуйне нивгунæй' 
Зæронд, æнæдзигго, 
Стухсуй æ унæй. 
Зæронд нæма комуй, — 
Тæрсуй мæлунæй. 
Æвзонг нæма зонуй, — 
А-цард ци-гун æй... 

10 
Скъодтати Элъбрус 
ЦАРДИ БУНДОР 
Фæлварæ нæ фæткъу куддæр ниббаст æй, 
Фарæ ба, æррæстæ, дæлæмæ састæй. 
Нур бабæй аци анз уадзуй æ фæллад, 
Æнгъæлдæн, иннæ анз уодзæй хъæбæр зад. 
Еубонæ рарвистон мæ усмæ æнкъард, 
Уой фæрци æзинæ феррæстæ 'й мæ цард, — 
Уой фудæй абони уодзæн иуæнгмард, 
Цæмæй уа исонмæ мæ нивæ æвард... 

Цæун и Дуйпеййи 
11 
Куд дессаги бон искодта, 
Тæходуйтæ, — фун! 
Фал фур цийнæ лæги уод ба 
Нæ комуй кæнун. 
Цал хатти мæ барæ уидæ 
Ракæсунмæ, цал! 
А-дуйнебæл мадæ-фидæй 
Ку ма адтæн хъал!.. 
Нур фиццаг хатт æрæстæфтæн, 
Куд рæсугьд æй бон! 
Цæугæ ке кæнуй, æррæстæ, 
Кумæдæр и дон. 
Ходгæ ке кæнуй уæларви 
Нæ нивæн и хор. 
Уодгæ-додгæ — коми арфи 
Æмирæй дæр дор. 
Ке ирæзунцæ сифтæртæ 
Мах мæтæн се 'ной. 
Косгæ ке кæнуй æ зæрдæ 
Нæ Зæнхæн дæр, уой. 
Уарзун ке зонуй бæласæ, 
Æрхунæй — сæргой! 

12 
Скъодтати Эльбрус 
А-дуйне дæр — æнæасæ, — 
Цæрæг уод ке 'й, уой. 
Ци дессаги бонтæ кодта, — 
Нæ адтæнцæ фун! — 
Фагæ цийнæ лæги уод ба 
Нæ зудта кæнун... 

Цсецн и Дуйнеййи 
13 
МЕДЕС 
Райдæдта арви ханс æ еу гур-гурæй, 
Нивзедуй ахæри æнзау. 
Гъеуæдта зæнхæбæл æ еугур гурæй 
Райдзæгъдуй æхе гъæуанзау. 
— Халсар, цæбæл ходис, — дæ сор хуаст уодзæй, — 
Ехуарди ердзæнæ мæлæт! 
Адзали размæ, дан, бафсæддзæн донæй, 
Уæдта куддæриддæр дæр уæд. 
— Зæнхæ, цæбæл тухсис, — дон дин хуарз уодзæй, — 
Де скъудтæ бампъоззæй еумæ. 
— Мæ хъанзæй ке схастон ирæзæг уодæй, — 
Сæйдзæнцæ, тæрсун, мæ реубæл... 
Тохуй Фидæ-Арв ба Мадæ-Зæнхæбæл, — 
Се 'змæлди 'й Цардæн æ Медес. 
Кафуй фæлмæнуарæ дæргъæ-уæрхæбæл, 
Кæнгæй нæ дуйней донæфсес... 

14 
Скъодтати Эльбрус 
РОХС УАРЗТ 
— Рохс Уарзт цæмæн исуй лæгæн куд ихæс? 
— Уарзун уарзон унæй зиндæр фæххонунцæ. 
— Лæгæн уотæ хъазæр цæмæ 'й Фидикъæс? 
— Уордигæй имæ сабийбонтæ ходунцæ... 
— Цæй фæрци нивгун æй сабийон дуйне, 
Каргунæн æ ростæ ци 'рхунæй тайунцæ? 
— Минкъиййæн еугур дæр уарзунцæ æхе, 
Стурæн ба иннетæ уарзгæ рауайунцæ... 

Иæцн и Дуйпешш 15 
ЗУЙМОН ИЗÆР 
Мæйи тунтæ — ирд будурти, 
Къæхти буни — «хъæс-хъæс» мет. 
Кæдзос уæлдæф — лæги хъурти, 
Лæги зæрди — рохс ниннет. 
Цалхи къес-къос — идард таги, 
Гъæдæрдæмæ — уæрдунвæд. 
Зуймон æстуф игъусагæ 'й: 
Карки хъудат, куйти рæйд. 
Гъæуисæрæй — хæлхъойзарæ. 
Гъæуибунæй — силти гъæр. 
Æнæцирагъ — нæ хæдзарæ, 
Æнæсогтæ — нæ къæсæр. 
Дæ реуи гъар — иеци арт æй, 
Коми тулфæ — тохона. 
Ниммин кæнæ фæлмæн батæ, 
'Ма мæ зæрдæ «ратона». 
Мæйи тунтæ — ирд будурти, 
Къæхти буни — «хъæс-хъæс» мет. 
Кæдзос дунгæ — лæги хъурти, 
Лæги зæрди — рохс ниннет. 

16 
Скъодтапш Элъбрус 
* * * 
Берæ мин уæд дæ цæрæнбон, 
Мæ уарзон кизгай! 
Кæд уодзæнæй мæ мæлæн бон, 
Уой-ма мин зæгъай! 
Цал æноси мин базагыа 
Хæларæй дæ зæрдæ? 
Кенæ ба мин куд искарста 
Мæ нивæн е 'гуæрдæн? 
Дзæбæх мин уо дæ дуйнеймæ, 
Мæ хъазар кизгай! 
Мæн гьуддаг ба æй дæхемæ, — 
Куд уодзæн, зæгъай. 
Цал гъар касти мин бауарззæй 
Изолдæр дæ цæстæ? 
Кенæ ба мин кæдмæ лассæй 
Мæ уодæй бæлæстæ? 
Уæлæбæл мард кæдмæ уодзæн, 
Цал итинг мин анзи? 
Циртдзæвæни гъæди хузæн 
Æрлæуун дæ рази. 
Финст ибæл фæууй мæ ном 'ма 
Æрмæстдæр ме 'гурæн. 
Нæбал фæккæсуй мæ коммæ 
Æндзугæй мæ гурæ. 

Цæмн и Дуйнеййи 17 
Дæу идзулдæй ба райгас ун, 
Мæ дзæбæх кизгай. 
Нивгуи лæгæй рагæплассæн, — 
Ку мæ æрцарай... 
Берæ мин уæд дæ цæрæнбон, 
Мæ уарзон кизгай, 
Кæд зонис ду мæ мæлæн бон, — 
Ма мин æй зæгьай... 

18 
Скьодтати Элъбрус 
БОНАСДДÆН 
Нæдæр цийнæ, нæдæр ба — маст, 
Æррæстæ — асадæ фæрнæй. 
Хуæрзбон, ме 'взонг цард, фæндараст! 
Зæруай дæ коййи аргъ дæр нæй... 
АЙДÆНИ 
Фæндуй дæ базонун адæни — 
Зулунтæ, рæститæ 'й? — 
Дæхе фæууинæ уæд айдæни 
Адæни цæститæй... 

Цсзцн и Дуйнеййи 
19 
* * * 
Æхсæвæн æ саути 
Фæлсугъд æй и бон. 
Фæцъцъæх æй, аргъаути 
Рæсугъд æй и ком. 
Æй игон хуæнхбæсти 
Æмбæрзæн пæлæз. 
Сæумигон — тæмæсти 
Минмурон гъæлæс! 
Ехх, гъæдæ, арауæ! 
Нæ рæхцуй и маргъ! 
Ехх, уадæ, æрдауæ 
И рæгътæн сæ рагъ! 
Дунд кæнуй и таги 
Сауæри фунæй! 
Дон кæлуй адаги 
Сау мæри бунæй. 
Фæззигон царцати 
Талгъæр æй сифтæр! 
Сæ сир-сир æхцати 
Сир-сирæй хуæздæр. 
Ехх, дунгæ, æрфасæ 
Фæсалæн æ сæр! 
Рауæзуй бæласæ 
Дæ батæй куддæр. 

20 
Скъодтати Эльбрус 
Иссеруй æ уасæ, 
Разелуй æ сæр, 
Ракеуй бæласæ, 
Æгъзæлуй сифтæр. 
Бакæнуй ирд цадæ, 
Бауæрау, зир-зир. 
Расайуй и уадæ 
Науæри бизирт. 
Ци нивæ 'й, ци хуасæ 
Къотæри æзмæлд! 
О сифæ, ниуазæ! — 
Уоддзæфи æмбæлд! 
Рагвæззæг царцати 
Талгъæр æй сифтæр. 
Азæлуй аргъаути 
Сауæри унæр... 

Цæцн и Дуйнеййи 
21 
* * * 
Уолæфуй цардиуагæй мæ зæрдæ, 
Цума ймæ нæ цæуй цæрун дæр, 
Зундгиндæр дæр æма гьæладæр дæр 
Неци фæддæн æзинæй нур дæр. 
Цард ци æй, — дудзæсгон дууæ бони, 
Дууæ сайди: æз — дæу, ду ба — мæн! 
Нæ мæ уарзгæй, ци лæси мæ рони, 
Нæ дæ уарзгæй, ка дæн æз дæуæн?! 

22 
Скъодтати Элъбрус 
* * * 
А дуйне — нæ Хуцау! 
Æрдзи скондмæ ковун, æрдзи уагмæ. 
Фудæнгъæл, æнгъæлдзау, — 
Æркæсæн листæгдæр нæ фæндагмæ. 
Нæ зиннуй цирагъау 
Нæ разнади нисан мегъи цуди. 
Исонхуарзи аргъау 
Мах тæруй даргъ гъелæй исонвудмæ. 
Лæг кадæнги цæруй, 
И кадæнгæгæнæг æ гъонгæс æй, 
Мах, хъайтарти, скъæруй 
Кумæдæр æй фæндуй — кæронгæсæн. 
Бæгъатæрти маруй, 
Некуцонтæн дæттуй цийни тунтæ, 
Е архайд иуаруй, 
Ке — соруй, ке — даруй æ рæбунтæ. 
Цæй, ниууагътæ уæ сайд, 
Мабал нин сулу кæнтæ нæ сæртæ! 
Уæ аргъау æй дессаг, 
Фал карст æй æ нивæ ба цæхгæртæ. 
Ун æмбарæ, æмсæр — 
Хуæздæр уагæ нæййес а-дуйнебæл. 
Ка — уæлдæр, ка — дæлдæр, — 
Цæрунмæ ни райгуруй алкедæр. 

Цæцп и Дуйнеййи 
23 
Сувæллон — мæ изæд! 
Уацæрохс е бакалуй мæ зæрди. 
Кæми уа е æфхуæрд, 
Уæхæн бæстæ фехæлæд е 'вæрди. 
А-дуйне — мæ Хуцау! 
Æрдзи скондмæ ковун, æрдзи уагмæ. 
Адæймаг — хуæдхецау, 
Ци уарзун, уой уагътæ мæ бæрагæ. 
Зæнхи къорей — æнтæф, 
Уолæфæнтæ 'хгæнунцæ хæрантæ... 
Евгъуд уаг — мæ уæлдæф, 
Е мæ Библи æма мæ Хъуран дæр... 

24 
Скъодтати Элъбрус 
СÆУМÆРДÆМÆ 
Уæллæй — идзаг мæйæ, 
Дæллæй — хорискæсæн, 
Сæумон рохси зæйæ, — 
Тæлæн кæмæ хæссæн. 
Мæнæ и цъæх мæйрохс 
Уорси ку фæттайуй... 
Хуцау, дæхецæй — боз, — 
Дуйней бонивайуй... 

Цæун и Дуйнеййи 
25 
ЦÆХÆР 
Мабал цо мæ цормæ, мабал цо! 
Мæн уод дæр фæйнердæмæ ма тонæ. 
Дæ уарзтбæл ду дæр мæнау фæкко, 
Мæн разæй равзарæ дæ бийнонтæ. 
Уой зонгæй, — фембæлдзйан ма ескæд, — 
Кæрæдзей æносмæ хизтаййанæ... 
— 'Ма нурау, еу бони усми уæд, 
Цийни «маст» 'гас цардæй истаййанæ... 
Нæ зонгæй, — рамбæлдзинан ескæд, — 
Æндæртæн фæззардтан æнæбари, 
/Елваста нæ уодти ба «Ревæд», — 
Куд æлхъева вакуум 'хе цъари... 
Ци гæнгæ 'й, — нæ хурфи æрпурх ан, 
Уотæ дзоргæй, — нæ 'й нин хæстæггæнгæ, — 
Нæ зонун, — æдосæ ци мурхтан, — 
Арт цæфстæй нæ астæу сæуми уæнгæ... 
Басугътан фур уарзтæй кæрæдзей, 
Фал дессаг, — цæй рæсог æй нæ хъуæцæ!.. 
Æскъæрнæг калдта цæхæр дуйней, 
Стъалутæ ба артмæ æгъзалдæнцæ... 

26 
Скъодтати Эльбрус 
ДÆГЪАРЗÆНХÆ 
Ихæс ди дарун, Дигорæ, 
Куддæр уа, уæддæр. 
Дæ гъар зæнхæ, дæ сах хорæй 
Кæми ес хуæздæр! 
Мæ ихæс феддзæн, Дигорæ, 
Кæддæр уа, уæддæр. 
Изолæй дæр мæ агорæ, 
Ку гьæуа мæ сæр. 
Аккаг унæн ци мæ бон æй?! 
Цидæр уа, уæддæр, 
Ку цæрон, уæд — дигоронæй, 
Ку мæлон, уæд дæр... 
Нæ Кæнæг æй хуæздæр зонуй, 
Ка ни ка уа, уой. 
Ка нæ уарзуй а-зæнхонæй 
Æхе тог, æной?! 
А-дуйнебæл мин, Дигорæ, 
Куддæр уа, уæддæр, 
Дæу гъар зæнхæ, дæ сах хорæй 
Неци ес хуæздæр... 

Иæцп и Дуйнеййи 
27 
ÆФСÆРМИ 
Цæй зин мин æй, — дæ уасæ 
Нæ ери, мæ лимæн. 
Хауис билæй, — дæ хуасæ 
Еци кизгæ 'й, — фæлмæн. 
Дæхе ймæ бадæрласæ, 
Де 'фсарми æнсæндгæй. 
Уæлæ уин тасæ-уасæ 
Бæрзæ кæнуй цæнгтæй. 
Гæбæло, кæркæ-мæркæ, 
Кафгæй кæнуй пæр-пæр. 
Деденæй имæ, уæртæ, 
Базур телуй æндæр. 
Æндзæрти цъæрæхснæгтæ 
Цæгъдунцæ сæ «цъæр-цъæр». 
Уарзунмæ арæхсгæ 'нцæ, 
Кæнгæй цибæл дæу дæр. 
Уæртæ биццеу, ци коси? 
Зæгъæ ин дæ мондаг. 
Цæмæй ма уай æноси 
Де 'фсармæй фæсмойнаг. 
Æз дæр, кæддæр, дæу кари, 
Нæ 'й загътон «фудæнæн», 
Нура нæййес хæдзари 
Дон радтæг дæр мæнæн... 

28 
Скъодтати Эльбрус 
* * * 
Устур Фидибæсти тугъди 
ка фесавдæй, уонæн 
Дæ сорæт мæ хуæруй уодæй-уодмæ, — 
Æ билти ба, æдта, ци хуарз æй, 
Уой нæ зони ду ба, изол уогæй, 
Кæмæндæр æ цауд уодæй гьазгæй. 
Арси дзæмбу мæнæн дæу лæвар æй, 
Фидибæсти сæраппонд тохгæй, 
Æмпурсун, тугьди кæрон æсгаргæ, 
Фидибæстæ мæнæн Ду уогæй. 
Бамæхезæ, исковæ, разарæ, 
Фæтти бунæй ку сервæзон, уæд 
Æнæфатæй ду мæн ма рамарæ, 
Дæ уазал каст уодзæй мæ мæлæт. 
Дæ нифсæй исервæзун цъæх артæй, 
Нæ зонун, ци мæ хезуй, уæддæр 
Нур бал мин дæ сорæт æзгьæр уарт æй, 
Æгъзалуй къæхти бунмæ фæттæ... 

Цæцп и Дуйнеййи 
29 
КЪÆХТÆ 
О мæгур къæхтæ, 
Хеддон цулухъти 
Сау нæдти ругтæ 
Кумæ хæссетæ? 
Бæрзонд къæдзæхтæ, 
Куйгæлдзæн дзухъти 
Хæрдтæ-урдугти 
Цæмæ хæтетæ? 
Кæми н' адтайтæ 
Зæнхи цъарæбæл! 
Ку æрзилдайтæ 
Арви кæрæнтти. 
Нæ ниууагътайтæ 
Къум-къæразæ дæр. 
Ци агурдтайтæ 
Катаййи бæнтти? 
Ци над надтайтæ, — 
Циргъ къæйдор ибæл 
Нæ ниууагътайдæ 
Уæхæн никъæттæ. 
Уæ дуккаг хаттæн 
Зæнхи къоребæл 
Ку ниххаудтайтæ 
Уæхе къахт фæдти. 

30 
Скъодтати Элъбрус 
Берæ бæллæхтæ 
Баæвзурстонцæ 
Уæ хъæбæр нихтæ, 
Уæ къуæлли къелтæ. 
О мæгур къæхтæ, 
Рауæмардтонцæ 
Зинбони уæргътæ, — 
Æруодæнсетæ... 

Цæцн и Дуйнеййи 
31 
ДÆКАСТ 
Дæ каст мæ æмпурсуй лæгдухæй, 
Дæ хуарзæнхæй мæлун! 
Пайдагæнгæй де 'зæдтон тухæй, 
Æфтауис мæбæл рун. 
Уæхæн мадзал, тæрсун, дæхецæн 
Нæ батайдзæнæй раст... 
Гъезæмари бæсти кæрз хецæн 
Хуæздæр уодзæй æваст. 
Мабал есæ, мабал, тæрегъæд, 
Æнæ дæу уæлмард дæн, 
Кенæ мæ фæккодтай цардревæд, 
Кенæ кæд нæ цардтæн?! 

32 
Скъодтати Эльбрус 
* * * 
Мæ Дигорæ — мæ арт 'ма мæ къолæ, 
Æз зонун, — неци уодзæн æппун, 
Æностæмæ уогæй дæ бæдолæ, 
Ку нæ хуæрон фур цийнæй дæ рун... 
Цæхæрниуæрст фæууон дин, Дигорæ, 
Фунукæвдулд феста уæд мæ сæр, 
Къинсæ кæд дæн, — суодзæн дин губорæ, 
Естæмæн дин сбæздзæнæн уæддæр. 
Дæ рист ба мин сайуй устур незтæ, 
Мæ бон си нæбал æй ислæсун. 
«Цæстизол-зæрдизол» мин ке не сдæ, 
Курмæй ма нур уой фæрци кæсун... 
Мæ Дигорæ, уогæй дæ бæдолæ, — 
Царди нивæн уодзæн æ бунæй, 
Ескæд бони, ескæци изоли, 
Ку нæ мæлон дæубæл æрхунæй... 

Цæун и Дцйнеййи 33 
ЦАЗÆ БОН 
Цазæ бон — раст адзал. 
Лæкъун цади бæлæстæ — ауиндзæг 'ма усхъунмæ. 
Уазал син æй, уазал, 
Катайгæнгæй, змæлгæй сæ уинун къуру хъуммæ. 
Цади сæрæй — билгон 
Сæ хузтæбæл бунмæ ниттадзунцæ сæ сугтæ. 
Сæ сифтæй фæззигон 
Уомæл уæлдæфи 'ртæх лæмарунцæ урдугмæ. 
Нæбал бухсун, нæбал, — 
Исесун сæ гъæуй дони хурфæй бæлæсти... 
Фæккудтæй хъурройбал, — 
Тухст бæлæсти мæстæй нæбал лæууй а бæсти. 
О, зæрдрист хъурройбал, 
Цал зæнхеми кæндзйайтæ сæ кой хъурмæ уасти?! 
/Ербадетæ, æр-бал, 
Уге фæлмæиуод хуæртæн сæ цори сæ масти... 
Цазæ бон — сау адзал, 
Хæрæмегъи бæзди хор, «тогау», ниййигъанст æй, 
Нæбал тавуй, нæбал. 
Донихъæзтæ сæ хъуртæ 'йвазунцæ Хуцаумæ... 
:|«"ЬО.Ц;1||| Г).||,Г»|)уг 

34 
Скъодтати Эльбрус 
* * * 
Фæззæронд дæн, æгæр фæззæронд дæн, 
Бæргæ ма биццеу хонгæй мæхе, 
Фæллад рехи лæмæгь уорс æрдотæ 
Æхсæдуй дæ циргъ касти къæпе. 
Ниммæуадзæ атæ æбæрæги, 
Цæмæн райгурдтæ ду мæ фæсте — 
Уотæ рæсугъд, æ фалæ — æрæги, 
Уæлæбæл ма мин нур ци куст е?! 
Туххæй дæр мæ æздахи евгъудмæ, — 
Æй дæ бон æййевун æрдзи уаг, 
'Ма фæрсæй ку ракæсун мæ цудмæ, 
Дæ рохсмæ ма 'й рангъæлун тъайлаг. 
Мæ сæрбæл цитæ цæуй, — нæ 'й зонун, 
Æнæлæдæрд усмити мæцуй. 
Ес афонæ, — æрмæст гъе уой бон æй 
Уарзти хæццæ бунити хуæцун. 
Фæззæронд дæн, фалæ куд зæронд дæн, 
Кæд мæ зæрдæ хонуй мæн «лæппо!» 
Тузмæг рехи лæмæгъ уорс æрдотæ 
Сау хуаруй дæ гъар касти цъæпо... 

Иæцн и Дуйпеййи 35 
БÆЛАСÆ 
Ду кæддæр и мæйрохсмæ кафтай 
Дæ бунати. 
Рæсог уæлдæф дуйнемæ уагътай 
Царди уати. 
Ду куддæр рæудунгæмæ кодтай 
Тасæ-уасæ. 
Арви дони дæхе æртадтай 
Гъæди астæу. 
Дæу кадæр фæууидта десгæнгæй: 
«Уæд цæй асæ 'й!» 
Дæу гъеуæд ракодта дæ зæнгæй 
Фадзæласæ. 
Дæ дзигготæ тудтонцæ хуртæй, 
Циргъ къузуртæй. 
Æстъигъстæй дæ лигъз цъар бугъзуртæй, — 
Ниббузуртæ 'й. 
Дзиназтай: «Мæ тæрегъæд, мæ зин 
Куд фæрази? 
Кæрдæгбæл мæ ласæ, — мæ сæр мин 
Пихцил фаси!» 
Нур, уæууæй, дæу бауæр лæг хуайуй 
Æхснеуæнæй. 
Циргъ листитæ, хъуæлтæ фæххауй 
Æ неунæй. 
Лæг дæ реуи низдохуй бурæу 
'Ма нæ реси. 
Гæр, куд ниддæ сау ристмæ хъæрæу, 
Маст нæ еси! 

36 
Скъодтати Элъбрус 
Лæг дæ сунти къуæруй циргъ зæгæл 
'Ма не 'змæли. 
Хирхæй ди æрлух кæнуй гæппæл 
'Ма нæ мæли. 
Ду кæддæр дæ рохс уод исистай, — 
Мабал тæрсæ. 
Мард мæлгæ нæбал кæнуй, — фист æй 
Дæ сау хæрсæ... 

Цæун и Дуйнеййи 
37 
* * * 
Дæ уиндæй сортæ кæнун, æррæстæ, 
(О Хуцау, — мæ кæнæг, мæ дарæг!) 
Ка мин адтæ æма мин цæмæ сдæ 
Мæхе ардудæй ду мæ «марæг?» 
Уотæ неци рауа — уотæ алци, 
Уотæ дæр а-дуйнеййи фæткуй?! 
Æви ба гъæла конд æй мæ балци, 
Æви дæн дæ лигъз къохмæ баст куй! 
Æма си мæхебæл неци уайуй, 
Естигъон уотæ гъæугæй мæн дæр?! 
Дæ сах хор мæ æ тунти ниртайуй, 
Æхседуй мæ дæ ех цæмæндæр... 
Нæбал бухсун де 'зæдтон хуæрзадæ, 
Дæ рæсугъд нæбал бухсун æппун! 
Мæ рæсугъд, — мæн рæсугъд ке нæма дæ, 
Е раст æй, — фæммæсайдта мæ фун... 
Мæ цæститæ лæуунцæ къæрази, 
Æрбахуайун æз уой авгæнгъæл... 
Мæ зæрдæ дин ниввардта дæ рази, — 
Дæу байуазæг кæнунмæ дæгъæл... 

38 Скъодтати Эльбрус 
ЛУХГОНД КЪАЛЕУТÆ 
Кадæр лухгонд къалеутæ фæснадмæ 
рагæлста, æма къуæрей фæсте 
къомбох ракалдтонцæ. 
Хадатн Виталин 
Лухгонд къалеути ма ци тавуй хор?! 
Расæ-гæлст киндæй дивилтау, уæууæй, фæснадмæ. 
Къуæрей размæ кедæр кодтонцæ хъор, 
Райтиндзунмæ никки парахатдæр хæдзарæ. 
Къуæрей размæ, — ку райдзулдæй уалдзæг, 
Æнхæст нæма 'суолæфтæй гъарæй лагъз бæласæ, 
Минкин къалеутæ кодтонцæ 'йгъæлдзæг, 
Кизги цæнгтау, дунгæй, бæласæбæл рæутасæ. 
Лухгонд къалеутæ ма уæддæр къомбох 
Ракалдтонцæ, æвгæрстæй 'ма гæлстæй фæстегъæ, 
Уотæ ма рацæуй мардбæл кири сау рехæ, 
Къанау кодта, мæгур мадау, богъ-богъ. 
Иронх къалеути уадæ истулдта, — 
Стухта ма сæ бæгънæг зæнгæбæл нур фæстаг хатт, 
Фал сæ е ба гъуди дæр нæ кодта, — 
Æ фур æрхунæй æрбахускъæ йæй уайсахат... 

Иæин и Дуйнеййи 
39 
* * * 
Кизгай, деденæг райсай, 
«Сурх» мæмæ байдзулæ! 
Ма мæ бангъæлæ, оххай, 
Тæхгæсæр, æдули. 
Дæ рохс тунтæй, хори хай, 
Рамæбæл ивулæ. 
Гиризæй мин разæгьай, 
Руги, дан, нивдулæ! 
Кæдзос фунти, гæлæхха, 
Фæууинун дæ гурæ... 
Ниддæкæнун, ухæха, 
Фур æнгон мæ хъури. 
Тæнæг пъолций — рæуæг уарзт, 
Ци уæззау стур тухæ 'й! 
Куресау, хаун си, раст, 
Кæрдздзухæй — кæрдздзухмæ. 
Фæлмæн билти æллау ба, 
Ци цъæх арт-пеллон æй! 
Куд мин басугътай, æдта, 
Мæ тæнуод гъеууомæй. 
И дуйне мæ æ фазон 
Рахудта дæ фæрци. 
Нецибал ес нæуарзон 
Нур уоми, æвæдзи... 

40 
Скьодтати Эльбрус 
* * * 
Мегъти сарсийнæй арв 
Сæлфунæг лæуаруй. 
Сонт бæлæсти телгæ уомæл сæртæ 
Фæссæйгæ 'нцæ, цума. 
Уазал нез мæ маруй. — 
Нæбал уинун нæ гъог синæр цæгъдгæ. 
«Фæндараст, фæндараст!» — 
И хъурройти фæдбæл 
Ратæхунцæ меднеун сифтæртæ. 
Фæндараст, о мæ Уарзт, 
Киндзæ адтæ, фæззæг, 
Сугъзæрийнæдзигго 'ма къæртрæзти. 
Мегъти сарсийнæй арв 
Сæлфунæг лæуаруй, 
Рагзумæг фæххатуй нур æ дустæ, 
Фæлласуй бони гъар 
Цæугæдон ивадæй. 
Мæгур гъæумæ стонг анз æрæсмуста. 

Иæцн и Дуйнеййи 
41 
ЗÆРОНДИХАЛОН 
Уæлæ халон, мæ лимæн, 
Гъосæй хуарз не 'гъосун, 
Ку «фæггарк» кæнис нидæн, — 
Никкæун мæ къоси. 
Уæлæ халон, мæ лимæн, — 
Дзорæ и дзæбæхтæй, 
Еугур æдзæллаг ниддæн 
Аци сау бæллæхтæй. 
Уæлæ халон, мæ фæлмæн, 
Уасæ зуймон хормæ, 
Ракалуй мин гъар тæмæн, 
Ку 'ртæхи мæ цормæ. 
Уæлæ халон, сатæг-сау, 
Фæууи ду мæ бони, 
Адзал мин нæййес дæуау, 
Мæ цард дæр — зиндони. 
Уæлæ халон, курухон, — 
Ду кæси иуони, 
Дæумæ-æнгæс ку мурхон, — 
Ци уодзæй кæрони? 

42 Скъодтати Эльбрус 
* * * 
Нæуæгарæзт бæласи телуй фудаг дунгæ: 
— Бамæуадзæ, — уодзæй дин æвдадзæ. 
Армæвдулд æй кæнуй æнæфсæрмæй гьæунги. 
— Раеуварс уо, нæ дæн барæуадзæ. 
Фæлмæн бæрзи дзигготæ тонуй гьæла дунгæ. 
— Æвзонг ма дæн, дæ нихтæ ма садзæ! 
Æмпурститæ 'й кæнуй æ фиййæй æскъотгæнгæ: 
— Дæ базгутæ ма телæ, бауадзæ! 
Бæрзи дарæс пæскъутæ кæнуй æрра дунгæ. 
— Листæг ма 'нцæ нерæн мæ талатæ, 
Ходуйнаг æй, уæдта ехæн æй мæ иуæнгтæн... 
Е кæнуй ин æидиуд, зудæ батæ. 
Æуурститæ кæнуй седзæр бæрзи хъал дунгæ: 
— Мингий ма дæн, корун, исмæуадзæ... 
Æринсаста карз дунгæ фудтохи æ зæнгæ. 
Фæййаууон æй, фæйуагъта дзиназгæ. 
...Нæбал цæуй æ кеми уæдæй бæрзи бауæр, 
Æрдæгхускъæ ниццæй æ фур хъонццæй. 
Евстагмæ ма ку суадзуй тала æрдзи ауæй, 
Уæд нихсинуй уой дæр æдзæсгон цæу... 

Цæун и Дуйнеййи 
43 
УÆД... 
I 
Уалдзæг. Гъæугæрон. Сурх-Дигорæ... 
Кæнуй си изæрмелтæ. 
— Æна, нур-ма мæ ма йагорæ, — 
Уинун дæ дæ къох телгæ... 
Цæргæс æхе 'нгъæлуй и æсмæ, 
Нийтиндзгæ æ къабæзтæ. 
Æз дæр ахсæви дууадæсмæ 
Дардзæн арвбæл мæ цæстæ. 
Кæсай! Калунцæ зинг-цæхæртæ 
Æстъалути дзугуртæ. 
Дунгæ систонцæ, сæ пæр-пæртæй, 
Изæдти уорс базуртæ. 
Мæйрохс! И мæргътæ кæцæйдæрти 
Зарунцæ сæнттæсайгæ. 
Барæн! Хезуй ма мæ нурмæти 
Мæ мадæ зæрдæхсайгæ... 
II 
...Уалдзæг. Гъæугæрон. Сурх-Дигорæ... 
Рандæнцæ дууин анзи. 
Лæуун будури, æнæдзоргæ, 
Бæдолæ дæр — мæ рази. 

44 
Скъодтати Эльбрус 
Кæсай! Изæдтæ, дан, цъæх арвбæл 
Тæхунцæ пæр-пæргæнгæй. 
Дессаг, калунцæ, дан, цæхæртæ 
Æстъалутæ пæртгæнгæ. 
Не 'гъоси, — мæргътæ куд зарунцæ... 
Цъæрæхснæгти цъæр-цъæртæ?! 
— Нæ, нæ! — Даргътагæй араунцæ 
Мæн гъостæ хæпси гъæртæ... 
III 
...Будур. Гъæугæрон. Мæ хуæд фæсте — 
Мæ фиди калд хæдзарæ. 
Разæй — уæлмæрдтæ. Æддæгвæсте 
Ингæнтæ — зинæвзарæн. 
Уæгæ! Мæйрохс мин мæйи тарф æй, 
Хуцау, кæд мæ феронх дæ? 
Кадæр уæлмæрдти тæккæ арфæй 
Телуй мæмæ æ къохтæ... 
Æна! Мæйæ нæ фал Хор адтæ. 
Гъавтай ми фæццох унмæ. 
Уæууæй! Уæд дæмæ куд нæ уадтæн 
Дæ хъури ниттохунмæ?! 

Цæун и Дуйнеййи 
45 
ÆЗМÆЛУНЦÆ БÆРЗИТÆ 
Æзмæлунцæ бæрзитæ... 
Уæ хъисмæти тауси амонд æма рист. 
Микъкъолæ 'нцæ бæрзæйтæ, — 
Уæ рæстæгæй фæцæй усмæ бабæй æрвист. 
Ци берæ 'нцæ зæнхæбæл! 
Цал зæрдемæн фæууй уæ иуæнгти кæлд зин! 
Сумахæн фудæнхæбæл 
Ка уодуй, — макæд бахуæрæд е гъар кæрдзин. 
Фал уе 'мбестæ, — дессæгтæ! 
Зæнхи буни хетунцæ, — иннетæ сæрæй. 
Мæ уадзунцæ уедæгтæ 
Ледзун дæр уæ, нæдæр, нæ ба хъан — бурдæнæй. 
Ци лигъз æнцæ уæ гуртæ, 
Ци цæфст айтæ уæддæр уæ зæнхæбæл æнгон! 
Цæбæл фæууй уæ хъурмæ, 
Ку неке уи 'й седзæр, — нæ уи хатæн не 'ргон?! 
Вæрзбæлæстæ гъæрзуицæ, 
Сæ уедæгтæ хелунцæ мæ реуи, хинттау, 
Мæ зæрдæй ирæзунцæ, 
Æгъатирæй кæлунцæ сифтæртæ, бæнттау... 

46 
Скъодтати Элъбрус 
ЕУХАТТ 
Еу хатт мæ уагмæ кæдзосæй 
Фелвæстæй рæуæг уарзт, 
Фал нур мæ зæрдæ æргъос æй, 
Къуру 'й кæнуй дæ каст. 
Кæудзæн мæ хурфи фæсосæй, 
Ку рандæуай æваст. 
Уингæй къех мæйæ къæлосæй, 
Кæнун уомæн мæ гъаст. 
Адтæй мæ къохти заргæ-цъеу, 
Фенцъолинæ 'й хъæбæр, 
Ристæй ку суасидæ, уæд-еу, 
Фæйуадзинæ æгæр. 
Нæннæ, нæй базудтон дарун, 
Зæрдесгæ рæвдудæй. 
Æз ин не 'гъустон æ зарун, 
Фурдесæй мæ кудæй. 
Нæннæ, фудгин неке 'й махæй, 
Ке фескъунуй нæ баст. 
Бостæй еу-ескæд фæттæхуй 
Изолмæ дунгæ-уарзт... 

Иæин « Луйнеййи 
47 
* * * 
Дуйне — не 'нæкæрон авар, 
Хауй зæнхæбæл нур æ цар, 
Бæлæстæ ин — буцæутæ, — арв 
Зиннуй гъолон. 
Бурдæн, дунгæ 'ма мети уард, 
Мегъæ, ехæн æма æнкъард, 
Зумæг сæнадæ уй нæ цард, — 
Е дин нæ бон! 
Адæн — цæгиндзитæ — уазал, 
Дадзинтти тог, цума — нæбал, 
Тундзуй сæ цармæ фудадзал, 
Кæми 'й сæ уарт?! 
Къæразгæ — ех, йæ авгæ — мард, 
Уобæл бæлæсти хузтæ — салд, 
Æнде къотæртæ — кирсæфхуард, 
Гъæуй сæ арт... 
Неке 'й нецæмæ æнгъæлдзау, 
Унгæг — и бон, мæтъæл — æ зар, 
Хуарзбæл кæнуй фуд уæлазар, 
Æй раст — мæнгæ! 
Алке феронх æй æ Хуцау, 
Уæрмæ, гитдонæ æма бар, 
Ниуæзт, хæтун æма азар, — 
Хилтæ, нæмгæ!.. 

48 
Скъодтати Эльбрус 
Зæрдæ æхгæд æма мæгур, 
Бастæй нæ куй кæнуй гъур-гъур, 
Бостæ 'й дзигкабæл æ рист хъур, 
Æ зии гъаруй... 
Æсмæ — цъæхснаг, гъиггаг — Æнсур, 
Мардау радæргъæмæ 'й будур, 
Сау сунтти сæрбæттæн туппур 
Уобæл даруй... 
Зумæг сæнадæ уй нæ цард, 
Уалдзæг нæ зин не 'рцæуй тард, 
Сæрдæн æ тæвди — иуæнгмард, 
Фæззæг — æнкъард! 
Дуйне — не 'нæкæрон авар, 
Ескæд байгон уй арви дуар, 
Рæстæг скæнуй нин уас лæвар — 
Сесуй мæйдар... 

На-лт и Дг/йнеййи 
49 
Бабуруй талæу мæ рони, — 
Ниууинун мæ мард. 
Нæбал мæ гъæуй абони 
Уотемæй мæ цард. 
Цидæр мин цæвуй ме 'уони 
Ибилистæ, рун. 
Нæбал æй мæ бон абони 
И хуастæй цæрун. 
Фал куд сесон къох мæхемæ, — 
Кæстæртæ нин ес! 
Нæбал уодзæнцæ сæ кеми, — 
Дæнцæ син — мæ нез... 
'Ма мæ райгурд'— дувудонæн — 
Нæ бухсгæй бухсун, 
Нæ ин зонгæй æ рæуонæ, — 
Цæмæн уотæхсун? 
Фал гьæуй дуйней зин бæнттæ, 
Уой дæр лæдæрун. 
Кæд сæ бæсти, мæ хузæнттæн, 
Нисанау цæрун... 

50 
Скъодтати Эльбрус 
* * * 
Сауæдони билгон 
Донæхсинцъи къалеу 
Ниррæсагъта бæлццон 
Æнæмæтæй. 
Ниуазгæй рæсог дон, 
Е 'сирæзтæй уæлиау, — 
Цъæх бæласи цæсгон 
Ниффæтæнтæ 'й. 
Донæхсинцъæ æ дон 
Сауæдонæн цъирдта, — 
Е фæстагмæ бунтон 
Баисустæй. 
Æхе дæр ин еу бон 
Æдонугæй 'ссирдта 
Æнæхатир тæрхон, — 
Æрбахускъæ 'й. 

* * * 
Бæргæ загътон, кизгай, ниддæуадздзæн, 
Мæ дзурдæн лæг æнгъæлгæй мæхе, 
'Ма барæй нæбал уинæн дæ хæццæ, 
Фал иссæй мæ зæрдæ ба цъæх ех. 
Æ фур уарзтæй æви фур адæргæй, 
Гъигæ уогæй е 'рхунæй, — фæцæй, 
Уæлæбæл мард фæцæй, нæ лæдæргæй, 
Нæ лæдæргæй, ци 'рцудæй, кæцæй?.. 
Нæ зонгæй дæ зудта, — æнæзонги, 
Агурдта 'ма ирдта дæ алкæд, — 
Хуæст дæбæл некæд фæцæй æ доги, 
Уæгъдæ дæр дин не суагъта дæ фæд. 
Бæргæ курдтон, кизгай, — рами цох уо, 
Некæд адтан еумæ, фал уæддæр... 
Цидæр ма мæ гъудæй царди тонхи, 
Цидæр ма мин нивæн нæ хъæрттæй. 
Гæр, гъар баст атемæй ралух уодзæй, 
Рацох уодзæй мæ арт æ зингæй?! 
Ке уарзтон, гъеууой дæр нæ базонгæй, 
Ка мæ уарзта, уобæл серфгæнгæй... 

52 
Скъодтати Элъбрус 
* * * 
Сæумæраги нæ дзæхæрай 
Уги уасун игъусуй. 
Хъæбæр ресуй нæ фидихай, — 
Æ хуссæни нæ хуссуй. 
Æрзæронд æй, фæллæмæгъ æй, 
Нези лазæй истухсуй. 
Нæтгæ кæнуй æхсæвдæргъæй, 
Мæ уод имæ нæ бухсуй. 
— Ци ди ресуй, нæ фидихай, — 
Куд некæд æй исзæгъис? 
Бонæй-римæхст — дæ уодагъай, 
Дæ уæлфунти ба — гъæрзис... 
Цитæ бамурхунцæ æнзтæ 
Адæймагæн уогæ ба! 
Ку æримисун, — ци уæзтæ 
Бафæразта «сæ» баба! 
Лухтæ саста, хуасæ карста, 
Бæзæрхуг 'ма фæйнæгфарс! 
Æ сæрмæ дæр некæд хаста 
Зинтæй рацæун еуварс. 
Æ уонæхсарæ фæсонтæй 
Æнæуаг тухæ цудæй. 
Æ хедæйдзаг фæтæн 'уонтæй 
Ергъæвта нæ и фудтæй. 

Иæцн и Дуйнеййи 
53 
«Исæмпъохидæ» гъæдбунмæ 
Æиæтопп 'ма æнæкард. 
Ислохидæ бæхуæрдунмæ 
Калд бæласæ æд бунгард. 
Ниддасидæ устур фæхцæ 
Игуæрдæни цæвæгæй. 
Неке фæразта æ хæццæ 
Уотæ косун рæуæгæй. 
Æ хумæтæг, сабур касти 
Ци егьау нифс æвардта. 
Æ дигорон уездон уарзти 
Куд арф римæхсти дардта. 
Æ федар æфсарст зæнхæбæл 
Ци зингæ фæдтæ уагьта! 
Дон ка калдта æ цæнхæбæл, — 
Уонæн дæр æй лæвардта. 
— Цард цæй адгин æй, мæ цæстæ, 
Фал фур берæ ку цæрай, — 
Нæ фæрстæй сласуй æ хуæрзтæ 
Гъезæмæрттæй нæ зæруай. 
Сумах дæр, дан, мæхе дæр, дан, 
Ухерийæй ку марун. 
Нæбал бухсун уæхæн цардæн, 
Хуцауæй, дан, ци дарун. 

54 
Скъодтати Элъбрус 
Зæрдигъæлдзæг цæмæй зинна, — 
Æ цæститæ сор дардта. 
Æ уæззау сугтæ фур зинæй 
Æ хурфæмæ нихъуардта. 
— Ци æрцудæй, нæ хуарз фидæ, 
Ка дæбæл кæнуй хъур-хъур? 
Маци дзорæ æнæниндæй, 
Ма нæ кæнæ зæрдмæгур. 
Мама рамæлæ, нæ фидæ, 
Зиндзийиæдтæй нæ тæрсæн. 
Нæ царди нифс — дæ цæстити 'й, — 
Дæ цæститæмæ кæсæн... 

Иæин и Дуйнеййи 
55 
* * * 
Тарст тæрситæ безарунцæ æзнæт дунги фæззигон, 
Низзарунцæ, нигъгъарунцæ, — 
ку фæззиннуй уорс бæлццон, 
Нигъгъæрзунцæ, никкæрзунцæ сæрæй-къахмæ, 
мæгурбон! 
/Естьегьуй син агъуд бурдæн сæ сифтæртæ, сæ цæсгон. 
Æрлæбурдта гъæди къохмæ хонхи сæрæй уорс 
бæлццон, 
Мет — цæстити, итигъд хъурти бæх цæфхæдтæй 
рæдзæхсуй. 
Метхъæппæлтæ, финкæ калгæй, æрфæлдадта таги дон, 
Нæзи гъæдæн æ фуртухстæй æрбауорс æй æ дзигго. 
Мет нимбарзта бони 'рдæгаæ, — арви бунмæ цидæр ес, 
Нæбал ерун дин дæ фæдтæ, мæ уарзон фæззæг, 
фæдес! 
Æхсæрлæсед, гъæддаг кæрдту, къумтæрситæ 'нцæ 
нигæд, 
И дуйне, цума, фесавдæй, — еугурæй дæр æй æхгæд! 
Æрæллау æнцæ бæлæстæ, — 
метфæлдзæгъдæн сабургай! 
Иæ амондбæл гъæу сарази 'й иуæнгкалдæй, æд тæргай. 
•ьеууотæ ма æ медфуни æ ниййерæги мæрдтæй 
Æ хæдзарæмæ, фæстæмæ, фæццæйхонуй сувæллон, — 
Æригьал уогæй, хуссæнæй нæбал фæууй истунгъон... 

56 
Скъодтати Элъбрус 
МДДÆМÆ 
Æнæ дæуæй æз дор дæи, — 
Мади гьар мин нæ хъæртуй. 
Мади гьар ба и хор дæр 
Цæрæгуодтæн иæ дæттуй. 
Æнæ хор — седзæр дуйне, — 
Арви астæу исцæфсуй. 
Мади хузæн мæмæ е 
Кæддæр-некæд фæккæсуй... 

Иæцн и Дуйнеййи 
57 
Фæззигон бони гьæр: — 
Бор фæсали зир-зир, 
Фæллад гьæди сæр-сæр, 
Кæлгæ сифти сир-сир. 
Фæззигон уомæл бон, 
Лæкъун хори мæлун... 
Хъурройбали фæсмон, 
Асæст хъурти кæун. 
Фæззигон хуæнхти гъæрзт, 
Иуæнгмард цæугæдон. 
Мæтъæлдзаст фонси уаст, 
И гъар бæнтти кæрон. 
Фæззигон хатт будур, 
Хумæгонд зæнхи зин. 
Уæгъдæгæлст саст дзубур — 
Сау халæнтти буни... 
Ефхæссуй ма нурма 
Нивгун бонти унæр. 
Рохси бæсти, цума, 
Æрцæудзæй тар цидæр... 

58 
Скъодтати Элъбрус 
ФÆД 
Агурдтон дæ æма искуддæр дæн,— 
Нæ ирдтон дин фæдуæнти дæ фæд. 
Искудтæй æхе зæрдтæй мæ зæрдæ, — 
Ку адтæнцæ фæддæнттæ æвæд. 
Фалæ кæд ду дæр загьтай, — ци фæддæ? 
Кæд ду дæр æрхун кодтай мæнау, — 
Æмхузæн нæ уарзуй царди фæткæ, 
Æмхузæн араззæй нæ Хуцау... 

Псеип и Дуйнеййи 
59 
ИУАЗÆГ 
Мæимæ æгæр рагæй н' адтæй хуарз иуазæг, 
Бæркад мама уадзæ, къæсæр ма ниууадзæ! 
Фæйнæ дзиуарсарæй, ме 'мбал, баниуазæн, — 
Уодтæн хæлар уодзæй нанай хуарз æвдадзæ. 
Бæркад мама кæнæ, уадзæ *й ивулунтæ, 
Соруй дæ фæууиндæ мæ незтæ, мæ рунтæ. 
Къæсæр мама зæгъæ, — уадзæ 'й идзулунтæ, 
Ахсæви уиндзæнæ фæлмæн, рæсугъд фунтæ... 
Нур ма авд авди ес кувдтæн сæ фæуунмæ, 
Нур ма нæ зиннунцæ сикъатæн сæ бунтæ. 
Зонун, карз ниуæзтæ махæн некæд бæзтæй, 
Уой фуд берæ лæгтæн цæгъдуй сæ тæпбæзтæ, 
Уомæй берæ сугтæ цъирунцæ и бæзтæ, 
Уомæй рæгъæд æнцæ адæмæн сæ фæрстæ, 
Уомæй ку исæфуй, æррæстæ, нæ бæстæ. 
Уинун мæ еминæ арахъ, фудниуæзтæй, 
Фал мæбæл айзæри æппун нæ исхуæстæй, 
Изæд æнæзингæй адтæй нæ рабадти, — 
Зæрдæй-зæрдæмитæ кæнæн гъар дзубанди. 
Уарзун рагон лимæн фулдæр, сæдæ хатти, 
Цæруй нæуæг зонгæ æрмæст æ фадуати. 
Мæнæй макæд уадзæ дæхе иронхуати, 
Хеуон, бийнонтæй дæр алке хе бунати 'й! 

60 
Скъодтати Элъбрус 
Тохун ма багьæуæд, фалæ зин сахати 
Æмбал дæ рæбун æй, уосæ — æ гьар уати... 
Тухуаст исæрхун дæн, ме 'рдхуард, иуазæгбæл, — 
Ду мæ ма нимайæ исæфт, ниуазæгбæл, 
Фал-ма, — хæлар уодзæй, фæйнæ — мæ уæзæгбæл, 
Не 'взонг цæрæнбонти евгъуд, гьар æцæгбæл... 

Пæип и Дуйнеййи 
61 
САЛД БÆЛАСÆ 
Мæ зæрдæбæл уæзуй салд бæласæ, 
Æ бунтон бастдзийнади зин тухст. 
Фæккæнуй ма ефстагмæ тухтасæ, 
Куд фæразуй еу рауæни бухст? 
Æ медцъарæ, цума, мæхуæдæг дæн, — 
Мæ уедæгтæ салдæй лæдæрун. 
Никкирсæ дæн æма нигъгъæдæг дæн, 
Æ уацарæй уацари гъæрзун. 
О бæласæ! Æвгъау дæ баст кеми, 
Кæд балцимæ дæ зæрдæ 'хсайуй? 
Æви ду дæхе лæудбæл нæ реси, 
Мах цоппай дæ деси æфтауй?.. 

62 
Скъодтати Элъбрус 
* * * 
Кæрæдзебæл цæфст ан, 
Нæ Хуцауи дзурдæй. 
Кæрæдземæ фæцан, 
Нæ сайтани фудæй. 
Ку ниууон æдзæллаг, — 
Гъуд кæнун мæ гъæудзæй, 
Мæ тузмæг бийнойнаг 
Уæд мæ сæргъи лæудзæй. 
Ниддæмдзæй æ зин уаг, 
Ниффæраздзæй уæгæн, — 
Дигорон Силгоймаг 
Æцæг æй æ Лæгæн! 
Мæ хуссæни кæудзæн: 
«Дæ цард дин басастон!» 
Ку мæлон, уæд зæгъдзæн: 
«Ци берæ дæ уарзтон!..» 

Псехт и Дуйнеййи 
63 
ТАЛАМÆ... 
Уинуй донгони аййевæй 
Æ гурæ фест бæласæ. 
Фæззæг, зумæгмæ æййевгæй, 
Байтайуй ин халасæ. 
Лист-гъæдæй бастæй, къалеубæл 
Гæллеу кæнуй бор сифæ. 
Цæттæ 'й хаунмæ — æнеу ба, 
Куд раййева æ нивæ? 
Бæласæ ставд æма бæрзонд, 
Фæйдта дуйне æ фагæ. 
Æ сифæ — бор, æ-фал — хуæрзконд, 
Раййевдзæй тагъд æ уагæ. 
Бæласæ сор æма зæронд, 
Уæзуй ибæл æ карæ. 
Æ къахи 'нгулдзæй ин хуæрзуод 
Тала цъируй æ хъаурæ... 
Рæстæг — уаддунгæ — æлдар æй, — 
Сифæ уæддæр ку 'рхаудтæй. 
Æма, куд ходæ — æндарæн — 
Талай къонцбæл ку 'рбадтæй. 
— Хъйамæти бонмæ нæ цæрдзæн! — 
Дзоруй бунмæ бæласæ, — 
Уотæ 'й æ фæткæ и æрдзæн, 
Уодзæнæ тагъд мæн асæ. 

64 
Скъодтати Элъбрус 
Кæнуй æносмæ-æносон 
Дуйне, евгæ-æййевгæ. 
Цæрæ абони, фал де 'сон 
Ма кæнæ нур фæлевгæ! 
Катай мæ хæццæ куд хæссон? 
Идзирд кæсæ дæ размæ. 
Иронх ма кæнæ дæ фæсон, 
Дæ фарс гьæуай фæразæ. 
Мулк дин не скодтон, фал бунтæн 
Уадзун дин мæ уедагæ 
Æма мæ сифæ — дæ сæрæн, — 
Ма 'й искæнæ æгадæ... 

Иæт и Дуйнеййи 
ЗÆРОНД КАДÆНГÆГÆНÆГ 
Десæ-месон хуарз лæг, дигорон, 
Мингий ма уæ астæу рацæрон, — 
Мæ фæндурмæ цæуй нидздзиназун... 
Фал фулдæр ци Хуцауæй корон, 
Æрвтæн ма 'й ци цæсгонæй дзорон? 
'Ма мæ цард, фæндурау, ку ивазун. 
Мæ уарзон десæ-месон адæн! 
Уæ мæтæй куронуат ку бадæн, 
Мæ росбæл сæумон æртæх не 'ссор уй... 
Аргъ нæййес 'ма кæрон и цардæн, 
Фидибæстæ равзаргæй надæн — 
Уæрæсе, Иристон 'ма Дигорæ... 
■•къодтати Г-)льб|>ус 

66 
Скъодтати Эльбрус 
* * * 
Дунгæ уарун 'ма мети хæццæ 
Хуæцуй уæлдæфи гъæбесæй. 
Фæззæг зумæгмæ киндзи цæуй, 
Бурдæн — хонæг 'ма æвдесæн. 
Рæуæг — киндзхонтæ — уорс тъæфалтæ, 
Хæлæф кæнунцæ зæнхæбæл. 
Хъурмæй уасунцæ нивонд галтæ, 
Калгæй сæ сугтæ цæнхæбæл. 
Фæззæг зумæгмæ киндзи цæуй, 
Куд уа уорс хизи игъæлдзæг! 
Тагъд син райгурдзæй, уотæ фæууй, — 
Уарзон бæдолæ — цъæх уалдзæг. 

* * * 
Кадæр мæбæл уфсуй хъæбæр рагæй, 
Кадæр мæбæл бафтудта хийнæ, — 
Æндæр уарзт, дан, æдта, ци дессаг æй, 
Æндæр бауæр, дан, ехх, ци цийнæ 'й! 
'Ма мæ нур иссердтай æнæбони, — 
Мæ сайд уарзти фæсте æрхунæй. 
Дæ хъури мæ кæнгæй, нæ йæй зони, 
Ке нæ мин дæ агъаз мæ рунæй. 
Мæн гъæуй, — ка мæ саста мин хатти, 
Мæн гъæуй, — кæмæй радæн хецæн. 
Æндæр уарзт мин нæййес, — устур хатир 
Æндæр еске не сдæн мæхецæн... 

68 
Скъодтати Элъбрус 
* * * 
Сæнтцъæх хуасæ-кæрдæнтæ, 
Дунгæй фаст игуæрдæнтæ, 
Цæгæрдаст уæ кодта гьæст цæвæг! 
Финкæй-уорс сауæдæнттæ, 
Нæзи гъæдтæ, арф кæмттæ, 
Кæми ес сумах уодтæ стæфæг? 
Дзабурвæд, æркъевæдтæ, 
Къæдзал-мудзул къахнæдтæ, 
Сумахбæл катæ н' адтæй цæуæг! 
Тъæпæнсæр цæрæндæнттæ, 
Циргъ къæдзæхти къæпхæнтæ, 
Зæрдæбæл куд æмбæлуй æфцæг!.. 
Цидæр æййивд курæнттæ,— 
Хонх кæнæн цæх-бурæнттæ, 
Æндæр æй анзæй-анзмæ фæззæг. 
Нæ фиддæлти бунæттæ! 
Нæ цæуæтти «лæфдæнттæ»! 
Ралæудтæй нæуæг догæ, нæуæг... 

Иæин и Дуйнеййи 
* * * 
Дуаргæсæн æ сосæггай багъузгæ, 
/Ез дæуæн лæвардтон мæ азар. 
Ду дзурдтай мин, дзурдтай: «Ци лæгьуз дæ!» 
Фал уомæй итинг кодта нæ зар. 
Раги мæ рагæлстонцæ хеуонтæ, 
Раги мæ ниууагъта мæ амонд... 
Дæуæн дæр неке ес, мæнæй уотæ, 
Дæуæн дæр æнгъæлдзау æй дæ уод. 
Æма нур, нæ уарзгæй, мæ зæрди стæн, 
Адгин уогæй бауæртæн се 'нгон, 
Кæрæдзей фæрци мах æримистан, 
/Ецæгæй ке уарзтан, уони ном... 
Æфсармæн æ сосæггай рагъузгæ, 
Ду мæнæн лæвардтай дæ азар, 
— Ма мæ уарзæ, — дзурдтай, — ци лæгъуз дæн! 
Ниддаргъ æй берæ æнзти нæ зар... 

70 
Скъодтати Эльбрус 
* * * 
Æй уодæн зинаргъ и зæнхæ, — 
Æ гъæбес ка райтигъта бæстæн! 
Уæд уомæй изол фудæнхæ, 
Æ цийнæй, хорау, кæсæд цæстæ. 
Мæ асæги ке агорун, 
Мæн уогæй, кæбæл кæнун æрхун, 
Еци уарзон Сурх-Дигорæй 
Нæ комуй мæ зæрдæ æртæсун. 
Е мæ рарвиста дуйнемæ, 
Дон, уæлдæфæй скодта мæ хайгин. 
Мадау мæ 'лвасуй æхемæ, 
Фуртау ин ку уайнæ хаиргин. 
Нæ Хуцауи хай — нæ бæстæ, 
Нæ ди корун мæ карнæй фулдæр, 
Фал кæми скастæй мæ цæстæ, 
Æрмæст уоми ниууæд цъундæ дæр. 

Пæин и Дуйнеййи 
71 
* * * 
Уадзуй сæрддон æхсæвæ, раст, 
Уоди сосцийнæ, фæливд уарзт, 
'Ма цидæр гъари усми дæн, — 
Бауæр дзиги кæнуй нидæн. 
...Дур-Дур — хеуарзгæ, билæскъел, 
Цума гъæди цæрун сикъе, 
Ниллæг, æ сæрмæ нæ хæссуй, 
Уоййау туппурæй фæлгæсуй. 
Пихсбун — Даргътагæн æ бæндæн, 
Билгон нард хæпсæ æ бæдæн 
Тавуй мæйтунтæмæ меддон, — 
Хезуй бæдолæ, цæветтон! 
Цæуй бæласæй зудæ уаст, 
Угмæ кæнуй уг уги каст. 
Нæ 'ймæ уайсадуй нур къуæре, — 
Анæн сæ зæрди цидæр е! 
Арв дæр мæйи «къæдзæбæл» зинг 
Бафтудта 'ма 'й цъируй итинг. 
Æрфæни фæд цума хъуæцæ 'й, 
Дуйне лæфи буни фæцæй. 
Цума куйсорти ардуд куй — 
Уæлхонх мегъи стуг исистуй, 

72 
Скъодтати Эльбрус 
Фал усми фæсте кир-кирæй 
Æ ком байзайуй зихъирæй. 
Мæнæн мæ зæрдæ æрра йæй, 
Думгæй поэзий «хъилмайæй», 
Асæг фестуй мин æцæг фун, 
Мæ сæр зелуй æма тæхун. 

11æт и Дуйнеййи 
73 
Кадæр уогæй, нура «неке» бал дæн, 
Мæ уарзонтæн стур зин искæнгæй. 
Амайунцæ мæ сæрти и хъалтæ 
Галауантæ, сæ уод нигæнгæй. 
Æза, гъе, æндæр амал равзурстон, 
Мæ хæдзарæ — поэзий будур! 
'Ма «æстъалу» арвæй нæ æристон, 
Фал уой рохсæй зæрдæ нæй мæгур. 
Фæдонтæ мин — минтæ, рæнгъи æстæ, 
Сæ меддуйней цæруй цардамонд. 
Мæ хæдзарæ — арвæй зæнхи астæу, 
Сæ меддууей тæхуй мæ тæнуод... 

74 Скъодтати Элъбрус 
Гъæугæрон, гъæди къæсæрмæ 
Лæзæруй æрдозæ. 
Æхсæрæн истуй æ сæрмæ 
Гъæуайгæс æнгозæ. 
Мæтъæлæй дзоруй уой гъоси: 
«Цæбæл æй дæ бостæ?» — 
Нæ федаунцæ æноси, 
Имисгæй сæ ностæ. 
Гъæугæрон кæуй фæсоси 
И къотæр æ роси: 
«Æгæрон мин мæ кæдзоси, 
Æзнагау, рæгози!» 
Азумгин кæнуй æнгози: 
«Дæ хуæрæн ци коси? 
Дæ кæстæри некæд уози, — 
Æмпулун мæ хози... 
Нæ ерунцæ и æнтæфи 
Ирд къæвда мæ сифтæ. 
Ду мæнæн, уотæ, хæлæфи, 
Радавтай мæ нивтæ! 
Арв кæуй уобæл æ къоси, 
Фæрристæй мæ зæнгæ, 
Мæ уодбæл хуæцуй æноси 
Æрмæст ма и дунгæ. 

Цæун и Дуйнеййи 
75 
Бацæгьдуй мæбæл, гъеууотæ, 
Дæ уæлдай æртæхтæ... 
Фæййеуварс кæнуй къадотæ, — 
Рауинун нæ хуæнхтæ...» 
Æнгозæ дæр некæд уодзæй 
Æхсæрæй арази: 
«Цæмæн фæцæй, æнамондæн, 
Мæ цæрæн æ рази!» 
Æнхусгор кæуй уадæмæ: 
«Ду дæр мæ нæ уарзи! 
Фæммæхæссæ сау гъæдæмæ, 
Нæ цæрун æ рази!..» 
Кæрæдзей гъун-гъес æности 
Уотемæй хуæрунцæ... 
Ка уарза, уомæн æ бостæ 
Фулдæр æй, — зæгъунцæ... 
...Гъæугæрон æхснуй æ ругтæ 
Æхсæрæн æнгозæ. 
Фæккалдта ибæл æ сугтæ 
Æ сæрæй æдосæ... 

76 
Скьодтати Элъбрус 
* * * 
Зæрдæ цæхъалти исхъал уй, 
Æллаути æррæхцуй, — 
'Ма уæд фенгъæлуй, — нæбал æй, 
Бауæр си къох æхснуй. 
Лæгæн æ уæгæ бамæлуй, — 
Уой лазæй истухсуй. 
Хъурæй æ хъурмæ искæлуй, 
Салд уод дæр æртæфсуй. 
Зæрдæ сонт цаутæй æнкъусуй, 
Асæст бони 'й мæгур. 
Æ куст, идуйгæ, æрхуссуй, 
Ба йбæл тар уй будур. 
Зæрдæ фур уарзтæй æрмæлуй, 
Фур цийнæй истæх уй. 
Æ рохс дуйнемæ рабæллуй, 
Фалдзостæ истахуй. 
Æма деденгути сæртæй 
Гæбæлотæ стæхуй, 
Уæдта арф гъæдти цъæх мæртæй 
Цъеумаргъ дæр низзæгъуй. 
'Ма бацæгъдуй æхе дуйней, — 
Ка феронх уй лæгæй... 

Цсеун и Дуйнеййи 
77 
Æма байдайуй фæсфунæй 
Цæрунтæ нæуæгæй. 
Æма æрходуй æхебæл 
Еу мæн хузæн рæусæр: 
«Цæрæ, цæрæ, биццеу, дæубæл 
Неци йхæс ес æндæр!» 

78 
Скъодтати Эльбрус 
* * * 
Мæйæ арви реубæл ласуй æ хъæппæлтæ, 
Бафсаста уорс рохсæй дуйней. 
Ирд æнцæ стъалутæ, — пæлæзи цæппæртæ, 
Уомæй рæсугъддæр ма циййе! 
Мæйæ исбæгънæг æй, — сæнтуорс идзаг реутæй 
Зæнхи рафест кодта уайтагъд, 
Æма разиндтæнцæ зæнхон сау «æвдеутæ», — 
Хæдзæрттæ, адæн, сæ фуддзард... 
Мæйæ зумæгон бæгънæгæй нæ ниссалдæй, 
Уæдта нæ фæцæй сæйгæ дæр. 
Мæ уод æ фур цийнæй арвбæл исæмбалдæй, 
Бамбалдæй мæйæбæл зæрдæ. 
Мæйæ арви реубæл калдта ласт хъæппæлтæ, 
Узта рæсугъд тунти дуйней. 
Цирен ракалдтонцæ стъалутæн сæ сæртæ, — 
Уомæй рæсугъддæр ма циййе! 

Цæун и Дуйнеййи 
79 
Бонивайæн, бонивайæн, 
Гъæуи арфæй — цъеувæдес! 
Нæбал мин ес мæхе сайæн, 
Фунæй дæр мин нæбал ес. 
Сæумæцъæхæй, сæумæтъенккæй 
Кумæ хæссуй мæн катай?! 
Некема ес гъæуæндегкæй, — 
Ка мин уина мæ цоппай. 
Ду æзинæ ниррæсугъд дæ, 
Раминдавтай мæ изæр. 
Сæумæраги æрæфтудтæ 
Мæ зæрди бабæй уæддæр. 
Бонивайæн, бонивайæн, 
Зæрди арфи сосæг ес! 
Фæлорс мæйæ, ма ивайæ, 
Уо уæларви æнæнез! 
Тар — рафтудтæ, хор — исцудтæ, 
Хуæздæр нивæ ма ци уа! 
О мæ зæрдæ, ниррæсудтæ, — 
Мæ уарзт ма ди куд цæуа! 
Уадессагæн, уадессагæн, 
Куд исæййивтон уæддæр! 
Уарти лазæй æрбасадтæн, — 
Масти нез фæцæй цидæр... 

80 Скъодтати Элъбрус 
* * * 
Æхсæйвон арви уати 
Дууæ мегъи-хуæзголи 'сеу æнцæ. 
Сæ хъуритæ, сæ бати 
Цъæх циренмæ къотæртæ семунцæ. 
Сæ хъуритæ, сæ батæ, 
Гур-гургæнгæй, хæссунцæ фуд хийнæ 
Сор бæлæстæ, халсартæн. 
Сæ уедæгтæн — рæвдуд, дони цийнæ. 
Арвæрттивд батъæпп кодта 
Сау хъумацбæл хуæнхтæ, гъæдти нивтæ 
'Ма сæ 'васт фæййихалдта 
Æ къæдзелæ-цъæпой цурд фæливдæй. 
Æрдзи гæппæл фæррохси 
Мæ цурд цæстæ студта, — æрбатар æй. 
Æдзæм уод ниффæлорс уй, 
Кувди медæг, цума, фуд хабарæй. 
Гури дарæс, дзигготæ 
Ниййаразта дунгæ æхе надбæл, 
Зæнхи ругæ е 'скъоттæй 
Æ бадтæй æсхъæтæгæй 'систадæй. 
Къæдзæ гуртæ сæ сæртæ 
Римæхсунцæ 'фцæкъуатæ сивазгæй. 
Сæ игон, губур сунтæ 
Ниххуайуй уæд бурдæн, ниссиуасгæй. 

Цсеун и Дуйнеййи 
81 
Лрвæрттивд, хузгæнæгау, 
Сау хуарæнæй райгъæндуй æ хузтæ. 
Уæдта сæ цæстисугæй 
Æрæхснуй, фæсмонгæнгæй, æ тухсти... 

82 
Скъодтати Эльбрус 
* * * 
Инод кæнуй гъæубæстæ, — 
Тæвдæ, ругæ, æнтæф. 
Еу моркъæ дæр, æррæстæ, 
Не 'змæлуй и уæлдæф. 
Бæлæстæн — сор сæ комтæ, 
Кæнгæй лæф-лæф, куйтау, 
Куд срæйонцæ ирд хормæ 
Сæ бостæ 'ма сæ фау? 
Не 'снæрстæнцæ къомбохтæ, 
Бунсугъд ниццæй фæзæ. 
Фæззæги «къæхтæ-къохтæ» 
Цохтæ уодзæй рæзæ. 
Кæрдæги думæггагбæл 
Хускъæ зæнхæ — цæггаг. 
— Райуадзæ æ фæндагбæл, 
Ци стона гъог хиццаг? 
Картофи гæлст муггагæн 
Сор зæнхæ — æфсæйнаг. 
Е 'взарæ нæ искастæй, 
Нилхъивд æй æнæуаг. 
Нийсустæй 'ма бавдиста 
Æ хурфæ цæугæдон. 
Дортæ, хуртæ, хæфситæ, — 
Ауæдзи — цæрт игон. 

Цæун и Дуйнеййи 
83 
Седунцæ асæст хъуртæй 
Еу æртæхмæ мæргътæ. 
Саст готæнттæ будури — 
Цума фæстугъд мæрдтæ. 
Нискъудтæй зæнхи бауæр, 
Байдæф æй и дуйне. 
Мæскъи дæр уазал сауæр 
Ерæнтæ нæбал е... 

84 
Скъодтати Элъбрус 
* * * 
Арви игон дуарæй 
Мет уаруй 'ма уаруй... 
Хæдзарæн æ царæй 
Зæрбатуг нæ заруй. 
Мет уаруй, уорс даруй, 
Бон даруй раздарæн. 
Мет уаруй, иуаруй 
Уорс тъæфил лæварæн. 
Мет уаруй, лæуаруй 
Уорс инсад хæларæй. 
Нидæнæй уод заруй: 
«Зумæгæй ци дарæн!» 
Мет уаруй 'ма уаруй, 
Кæмидæр ба гъар æй. 
Фæтевзау, уорс даруй 
Æрвгæрони арæн... 
Мет уаруй 'ма уаруй, 
Банæуадзæ, барæн! 
Зæрбатуг нæ заруй 
Æ царæй хæдзарæи... 

Цæун и Дуйнеййи 
85 
НÆЗОНУН... 
Нæ зонун, — цæбæл ходуй дæ зæрдæ, 
Кæд зæгъис, — лæдæруй æй, æма 
Ду не 'вдеси æргом дæ æфхуæрдæ, 
Ма фæрресон цæмæй æз дæр ма... 
Кæд, миййаг, мæнбæл адтæй де 'ууæнкæ, 
Æгæр берæ хизтай ми, — æза 
Расастон æнæбари мæ зæнгæ, 
Цæмæй мæмæ æнгьæл ма кæсай. 
Æма нур, ауæхæн цазæ бони 
Иронх æрхун иссæй мин нæуæг, 
Фулдæр уаруй къæвдатæ мæ рони, 
И бонæй фуддæр дæн мæхуæдæг. 
Нæ зонун, — цæмæн цæрун, цæй сæрмæ, 
Цард ци æй, ци хæрæги думæг? 
Кæд нæййес еу æркæсæг мæ гъæрмæ, 
Кæд баййевуй фæззæги зумæг? 
Нæ зонун, — цæбæл ходуй дæ зæрдæ, — 
Ма мин кæнæ уæддæр фудæнæн... 
Уотæ тухгин нæ дæн, — куд æнгъæл дæ, 
Куд зæгъис, уотæ хуарз дæр нæ дæн... 

86 
Скъодтати Эльбрус 
БАЙРАДИДОН 
Байради дон, байрайæ! 
Зæрдæ ди ирад æй. 
Ирайæ, цæй, ирайæ, 
Уорс финки æртайгæй. 
Хæссис дунгæ дæ уади,— 
Билгон телуй кæрдæг. 
Мæ цæстæ, бони радæ, 
Куд цурд дæ, куд цæрдæг! 
Тæхис сæрæй айнæгмæ, 
Къæпхæнбæл гæпгæнгæй, 
Къæбуртæбæл арæхъмæ 
Æсхъеуи тæрхæггай. 
Еу тæрхæгбæл дзæхстгæнгæ 
Де 'рра гурæ цæвис. 
Хуæнхаг уæлдæф пурфгæнгæ, 
Фалдзости цъæпп кæнис. 
Дæ сæрмæ — арв-æндурæ, 
Æртæх 'ма рохсæй конд! 
Уой бунти ду будурмæ 
Ервæзи æд амонд... 
Фалдæри ба — Хæреси 
Цъетейæй ехин дор 
Ку расхъеуй, — е 'рхъезæй 
Гур-гур кæнуй и ком. 

Цæун и Дуйнеййи 
87 
Спæрт кæнуй æхсæвигон 
Арвферттивдау цирен. 
Фæууй ком еугур игон, 
Февдесуй хонх æ реу. 
Байради дон, байраг дæ, 
Æрттеви идардæй. 
Ку райгурдтæ, — байрадтæ, 
Æвæдзи, дæ цардæй. 

88 
Скьодтати Элъбрус 
* * * 
Игуæрдæнтæ, игуæрдæнтæ! 
Ци фæцæнцæ мæ рохс сæнттæ, 
Кæми æнцæ мæ гьар бæнттæ, 
Исуст зæрди æнкъарæнтæ?.. 
Игуæрдæнтæ, игуæрдæнтæ, — 
Æрхун касти фæххуæцæнтæ! 
Ку нæбал фæуун мæ кеми, 
Æр мæ сайетæ уæхемæ... 
Игуæрдæнтæ, игуæрдæнтæ, — 
Уорс деденгути кæлæнтæ, 
Сосмондæгти ивулæнтæ, 
Зæрди æрхуни уолæнтæ... 

Цæун и Дуйнеййи 
89 
ДУУÆ ДУЙНЕЙ АРÆН 
Неке зонуй бæлвурд, — 
Цæмæй æнцæ игурд 
Дун-дуйнетæ æрвон... 
Нæуйнади райвулд 
Ниййердта æцæг фурт, — 
Æй Уйнадæ — æ ном. 
Нæ зонæн, — цæхæн уаг 
Исæвзурстæй хиццаг, — 
Ку нæма кастæй хор. 
Неци адтæй фиццаг, 
Фæззиндтæй сагъæссаг, — 
Уомæй ба — цидæр дор. 
Нецийæн ести уæн 
Куд исуа, — нæ зудта 
Нæ Кæнæг-Цардагор. 
Дууæ дуйней æхсæн 
Егъау рæмугьд скодта 
Æхе гьæди сос-дор. 
Æнæрмæг 'ма ревæд, 
Фæснекуд 'ма «некæд» — 
Æваст алций лæвæрд! 
Идæди фиццаг фæд 
Ка куд кодта 'ма кæд, — 
Кæми адтæй æвæрд?! 
Æнæсæр, æнæбун, 
Æгæрон Ун хæссуй 
Цидæр тас, цидæр рун. 

90 
Скъодтати Эльбрус 
Ци нæ ахсуй æ зунд, 
Е лæгæн нæ бæззуй, 
Нæ гъæуй æй æппун. 
Ци нæ хъаурæн бухсæн, 
Хе уобæл фæдзæхсæн, 
Табугæнгæй,— дессаг! 
Нæ цибæлæй стухсæн, 
Кæцæй фæцæй, е 'стæн, 
Æхуæдæг Фæлдесæг. 
Æ сосæгтæ Æрдзæн, 
Итигъдади бæрцæн, 
Зонунвæтгæ нæййес. 
Ци нæ хорбæл хъæртæн, 
Уобæл хъæртун сæртæн 
Æрхæссæй сæри нез. 
Æгæрон дуйнеййæн 
Æгæрон зунд — е 'лхий, 
Уотид цæрун — ме 'хæс. 
Æхуæдæг 6а ейæ — 
Зунди хецау — кæми 'й? 
Кумæ рахизтæн æз?! 
Нæ зонæн, — уæхæн уаг 
Кутемæй искиндæ 'й, — 
Исæнтæстæй нæ хор. 
Гъуди адтæй фиццаг, 
Нæ дуйней фæззиндæн 
Гъуди æй æ бундор... 

Цæун и Дуйнеййи 
91 
АРВМÆ 
Куд хъæбæр фæттундзуй æнæбазур 
Истæхунмæ цъæх арвмæ, уæлдæр. 
Фал, æвæдзи, ка æй тæхунахур, 
Е бæрзæндтæй исуй гъигæ дæр? 
Мæн æхемæ уæззæнхæ 'рæлваста. 
— Хуæрзæбон! Æппундæр нæ кæун! 
Будур дæр мæ, зонун, берæ уарзта, 
Фал, цъæх арв, дæумæ дæр фæццæун... 
Кутемæй?! — Ма мæ фæрсæ, кæсæг. 
Ракæсай! Æз уинун над мæ размæ: 
Лигъз будуртæ, 
туппуртæ, 
гъæдæ, 
Хуæнхти уорс рагъ, 
цъоп-мегътæ, 
мæргътæ, 
Асийнау, ивæзунцæ цъæх арвмæ!.. 

92 
Скъодтати Элъбрус 
ФОРДИДОН 
Æз фордæй дессаг дон ниуазинæ, 
Æрмæст уомæй «дзæнæти» царддæн. 
Æз уобæл, — куд мин адтæй æзинæ, 
Уотæ уодзæй — хъæбæр æууæнддæн... 
Фал, калмау, гъолон бон æрбагъузтæй, 
Рагацау мæ кæнуй уæнгзæронд, — 
Цийни дон зæрди форди байсустæй, 
'Ма нийнод æй кæсалгæ-амонд!.. 

Цсеун и Дуйнеййи 
93 
Тахтæнцæ мæ рæзти 
Уæларвмæ цæргæстæ, 
Скъафтонцæ дунгитæ мæн дæр. 
Фæддæн мегъти бæсти, 
Уæлдæфæй — игъæстæ, 
Мæйрохсмæ кодтон рæуæгдæр. 
Æррæстæ мæ фæрстæ 
'Стадæнцæ базуртæ, 
Тилдтон сæ никки хъæбæрдæр. 
Мæ цийнæ, мæ мæстæ, 
Мæ бæстæ, будуртæ 
Гъардтон раеуварси хуæздæр. 
Иссæнцæ пæлæзтæ 
Бæлдтитæ бæрзонди, 
Гъæститæ æхстон кумæдæр. 
Бавзурстон тæмæстæ 
Тæккæ рæсугъд конди, 
Фур десæн кастæн бунмæ дæр. 
Уагътонцæ мæ уодмæ 
Къех рохс æстъалутæ, 
Кизгутти сурх ростæ, цума. 
Баууæндтæн гъеууотæ, — 
Незтæ 'ма фуд рунтæ 
Дуйней ке нæййес æд гъуна... 

94 
Скъодтати Эльбрус 
Зæнхæбæл бæлæсти 
Донхупп ку гъæуидæ,— 
Уæд мегътæ скъуæринæ, — уардта. 
Кæрдæг хори цæсти 
Хъæбæр ку хезидæ, — 
Сау мегъти мæ бампурст мардта. 
Æрмæст нæ рабухстæй 
Мæ уаг берæ усмæ, ^- 
Цæф уонтæ — бурцитæ игътон. 
Мæ тог раисустæй,— 
Хорæй æрдæгхускъæ, 
Уæддæр цæбæл кæнон фæсмон?! 
Бæлæсти рæбуни 
Хетун нур кæрдæгбæл, 
Ци ес нæгьæунæй фуддæр? 
«Цогæ зæнхи бунмæ, — 
Уайуй мæ гъостæбæл, — 
Рандæ уо, рандæ уо цурддæр!» 

Цсеун и Дг/йнеййи 
95 
* * * 
Фесинмæ 'й цæмæдæрти нæ каст, 
Царди миутæ 'ййевæн бунæттæй. 
Æппæлæн сонт цæргæсти тухуаст, 
Адæймагбæл нæ зæрдæ 'схæттæй. 
Уогæ ба, ци 'й цæргæс æцæгæй? 
— Цъамар маргъ, тогцъирæг, хуæдмæлхуар! 
Цæуæгæй, бурæгæй, лæсæгæй 
Нæ уадзуй (мард ку уонцæ) фæлхуар. 
Ци си ес дессагæй, — ке тæхуй? 
Кæд тæхуй, уæд тæхæд, 'ма фæцæй. 
Фал зелдохмæ лæг дæр нæ бухсуй, 
Нæ тундзун рæхезуй æ бæрцæй. 
Нæ тасæн нæ æртасæн «нæмттæ», 
Ци ци æй, ка куд æй æ гъæдæй? 
'Ма нæхе æртасæн нæ кæмттæй, 
'Ма нæхе исафæн æвæдæй! 
Маргъмæ гæсгæ иссан тахтæрвонг, 
Фæстæмæ нин нæййес æздахæн. 
Зæнхæбæл ку нæ ан цæрунгъон, 
Ци кустаг ес уæлæрвти махæн?.. 

96 
Скъодтати Элъбрус 
ЦИ РАДÆ, БОНИ РАДÆ? 
Цæбæл æй кæдзос уодтæн сæ зар? 
Цæбæл æй хори тунтæн сæ цийнæ? 
Кæд, миййаг, еске скæнонцæ гъар, 
Сæ ирд тæмæн басодза нæ хийнæ... 
Цæмæн æй фæйнердæмæ 'йвæзт цард, 
Цæмæн æй урдуг 'ма хæрд нæ балци?! 
Кæд, миййаг, ма уа нин фур æнкъард, 
Цубур усми лæг бавзара алци... 

Цсеун и Дуйнеййи 
97 
ФЩ/Е 
Имисун си мæ фидæ 
Бариси рохс ном. 
Нæбал ниллæудтæ нæ хæццæ, — 
Зæгъунмæ дæр нæй æнцон, 
Фал дæ зинтæ нур фæцæнцæ, 
Исæнхæст æй дæ фæндон. 
Фулдæр ке уарзай дæ царди, 
Æнæ уомæй ку цæрай, 
Хуæздæр æй уæд сæдæ марди, 
Ахæстæй е фуддæр æй. 
Минкъий ма адтан, — нæ мади 
Нæма фæууидтай уæдæй. 
Цохи даргъ æнзтæ нимади 
Нур фæцæнцæ, о дæ-дæй! 
Нур хуссуй дæ фарсмæ кири, 
Дæ цард дæр, — идзаг зинтæй. 
Æхгæд цæстити зихъири 
Æрхун идзулд фæззиндтæй. 
Цæмæн байдзулдтæ, — идарди 
Кæд де 'мбал телуй æ къох, 
Æви ке кодтай дæ царди. 
Æ фæдзæхститæ æдзох. . 
Л Скъодтати ГОльбрус 

98 
Скъодтати Эльбрус 
Цæбæл байдзулдтæ, — дæ хуарзи 
Ном ке байзайдзæй æд боз. 
'Ма уæ фембæлди æ рази 
Дæ цæсгон ке æй кæдзос?! 
Цæбæл байдзулдтæ, — ка 'й зонуй, 
Нур де 'цæг дуйней уинис. 
'Ма уой хæццæ уæлиуони, — 
Ка си хуæздæр æй, — барис. 
Римæхсир ни 'й æхгæд цæстæй, — 
Ци амонуй дæ идзулд? 
Фулдæр зонис и æгæстæй, 
Ци нæ хезуй, кæми — куд. 
Цæбæл ходис, — дæ бæдæлттæн 
Ке фæццардтæ æрмæстдæр, 
Дæхе уодæн неци фæддæ, — 
Нæ фæсмон кæнис уæддæр. 
Фæндараст, рохсаг, — дæ хуæрзтæ 
Ка-кæмæн-æй феддзинан. 
Дæ хæдзари ревæд фæрстæй 
Ка-кумæти ледздзинан... 

Цсеун и Дуйнеййи 
99 
* * * 
Раги машинттæбæл 
Нурау нæ уадæнцæ, 
Уæддæр и бæлццæнттæ 
Æдзуд нæ адтæнцæ. 
Гандзай ци мурхтæнцæ, 
Фал балци хаттæнцæ, — 
Бæхтæбæл бадтæнцæ. 
Раги сæ къæстæмæ 
Дæнттæ нæ уагътонцæ, 
Уæддæр и кизгуттæ 
Æгъдау куд уарзтонцæ! 
Рæсог сауæдæнттæй 
Гъосинти хастонцæ, — 
Адæн ниуазтонцæ. 
Кæддæр и дохтуртæ 
Берæ нæ зудтонцæ, 
Уæддæр нури бæрцæ 
Адæн цæриуонцæ. 
Бæзгин цъæх хуасгæрци 
Хъаурæ æвдистонцæ. 
Зеути куд кустонцæ! 
Кæддæр уæлæрвтæмæ 
'Рмæст цъеутæ тахтæнцæ, 
Уæддæр хори тæмæн 
Калдæй нури бæрцæ, 
Æма зæнхи сæмæн 
Зилдæй зæнхи хæццæ... 
Цума кумæ цæуæн?.. 

100 
Скъодтати Элъбрус 
Бинойнаг 'ма уарзон, — кæмæн си ци кæнон? 
Цитæ син фæразон, ци ма син нихъуæрон? 
Еу тæруй æ разæй, иннæ 6а — нæ уадзуй, 
И кæци си фуддæр цорк мæ зæрди садзуй?! 
Нур фæддæн æнамонд, дууæ ниви соргæй, 
Ци адтæй, уобæл гъудæй хуæцун, нæ дзоргæй... 
Ницъцъæлæ йæй мæ уод дууæ уодей æхсæн, 
Æппундæр нæбал ес мин мæ уарзт римæхсæн... 

Цæун и Дуйнеййи 
101 
ДОРТÆ 
Моратæ, цъæх дортæ, саугонтæ, сурх-бортæ, 
Циргъитæ, сæститæ, тумбултæ, тъæпæнтæ, 
Æмиртæ, цæхуартæ, фæлмæнтæ, къæйдортæ, 
Нæййес уи æмбæлттæ уæдта — æмхузæнттæ. 
Устуртæ, кæлотæ æма рæстæмбестæ, 
Еугур дæр, (ци æй цъæх гъуна!) æнæнезтæ. 
Уæ хуæрзти къæдзæхтæ дарунцæ сæ реути, 
Фуддæртæй æскъæтти бунти 'вдулд сæ еутæ. 
Кæддæр уæ сæрбæл ивулдæй цæугæдæнттæ, 
Фулдæр исуст æнцæ, — сумах ба уæ бæнттæ 
Хæссетæ уæддæр, фал нæ кæнтæ зæрæндтæ, 
Фур хицæй мæлунцæ рæститæ, хæрæнттæ. 
Цæун къанаувæдбæл, хуæнхтæбæл, арæхъти — 
Уинун уæ алкæми: цал царди, цал марди! 
Ка мин рæхуайуй æ циргъ тегъæй мæ къæхти, 
Кæмæй ба феуæхсуй мæ къах сайдæфсарди. 
Хурæбæл, зурæбæл — цæндитæ, цæндитæ, 
Уæ сæрмæ — цæргæстæ, уæ бунти — кæлмитæ. 
Ес уи уæ фулдæрмæ соцъай фудфæндитæ, — 
Фæуун еске сæрбæл æвваст, — (царди миутæ!) 
Уæ ун ци пайда æй, — хомух, некуцонтæ! 
Фехсай дæ — тæхдзæнæ; тулдзæнæ — зелай дæ, 
Уе 'гас дæр уазал, уодæй æнæуодтæ, 
Уе 'гас джр, гъигагæн, æрдзæй игурд айтæ... 

102 
Скъодтати Эльбрус 
* * * 
Мæнæн æхсæвæ рæдзæхсуй 
Мæйтунтæ мæ тар уати. 
Мæнæ мæйдзалх нур ахæссун 
Уорс хизæй мæтъæл цади. 
Сау арвæй стъалу æристон, — 
Мæлун ибæл фур цийнæй. 
Æвзалуй кæри иссирдтон 
Еу морæ сугъзæрийнæ. 
Мегъи мæ цæстæ ахæссуй 
Ирд ферттивди фæррохстæ. 
Царди мæ нифс нура хæссун 
Цæрунмæ æнæбостæ... 

Цæун и Дуйнеййи 
103 
* * * 
Лæг æ сæрмæ 
Цитæ хæссуй? 
Маст æма гьаст! 
Цæмæ дæмæ 
Уотæ кæсуй,— 
Æрмæст ду дæ раст?!. 
Æхегæнæг 
Неке адтæй, — 
Цауд æма фауд! 
с^æнæ~гæнæ, 
Кепенатæй, 
Нæй уомæн е 'рхауд. 
Æ игурцæй 
Лæмæгъ адтæй, — 
Уæхæн æй æ конд. 
Фал хе фæрци 
Ка исбадтæй, — 
Зæгъай мин, — бæрзонд? 
Нæ æртаси, — 
Æнæбон æй, — 
Гак æма гок! 
Цæмæ уаси 
Дæхе номæй, 
Æдули гæггог? 

104 
Скъодтати Эльбрус 
Æфхуæрис æй, 
Ке нæ уинуй, — 
Уг æма уг! 
Е курмдзæстæй 
Ку рæгæнуй 
Æ сау цæстисуг. 
Ци æй фæрсис: 
«Кумæ тæхис?» 
Цъеу æма цъеу! 
Цæмæй тæрсис, — 
Ци нæ кæнис, 
Уой ку кæна еу? 
Хатир гъæуй 
И лæгъузæн, — 
Хой æма кой! 
Ка нæ цæруй 
Дæхе хузæн, — 
Нæ лæдæрис уой... 

Цæун и Дуйнеййи 
105 
* * * 
Ра нин зардта дзæгъиндзæг, 
Хор цæгъдуй зæрийнæ. 
Дæуæн растадæй уалдзæг, 
Дæ татха — дæ цийнæ. 
Мæ синхон кизгæ косуй 
Ерисæй мæ хæццæ, 
Багъигæ дæн нæ уосæй, 
А иссæй мæ «уæрццæ». 
Сосæг ерис — азар æй, 
Мæн кæнис æмболгæ. 
Дæ идзулдæн æ гъарæй 
Ирæзуй мæйболгæ. 
Дæ уорс пъолций пæр-пæрæй 
Бон цæуй æййевгæ. 
Мæ тæнуодæн æ гъæрæй 
Ду кæнис æрттевгæ. 
Дæу дзæхæра хуæздæр æй, 
Дæ татхай — мæ сæнттæ. 
Сæумæраги, изæрæй 
Æхсæдис мæ зæрдæ. 

106 
Скъодтати Эльбрус 
Дор дæ рагьи скодтай 
Дæсанздзудæй 
'Ма 'й райдæдтай хæссун. 
Биццеуæй базудтай 
Дæ рæузундæй, 
Ке нæ æй цард — хуссун. 
Фæххестæр дæ, — райстай, 
Дугъ-дугъгæнгæй, 
Бугъзур дор фур уæззау, 
'Ма 'й зæруæмæ хастай 
Уод-унгæгæй, 
Фиди марди уæзау. 
Дæ бицъинæг тудтай, 
Хауд тæнгъæзти 
Æздирвта дæ синæг. 
Цагъайрадæ тъулдтай, 
Рохси гъæстæ 
Некæд фæдтæ, минæг. 
Нæ ракастæ фæрсмæ, — 
Уаргъ уæзтайдæ, — 
Фæккиудтайсæ надæй. 
Дæ рагъдзарбæл, — (хæснæ!) 
Рæхустадæ 
Æгæр берæ уадæй. 

Цæун и Дуйнеййи 
107 
Некæд уидтай ирд хор, 
Арви цадæ. 
Губур уисæ æдзох. 
Нæ уагъта дæ сау дор 
Реуидзагæй 
Исуолæфун медхонх. 
Анзæй-анзмæ кодтай 
Куронуатдæр, — 
Дор сунтæ æлхъивта. 
Зæнхæмæ дæ надта 
Тух-тухуастдæр, 
Фæстаг царв ди сивта. 
Бунмæ дæ ниннидта 
Сау сигитмæ, — 
Æхе дæбæл хуардта. 
Сор цæстисуг калдта 
'Хе къахт циртмæ, 
Цирти фарс ихалдта. 
Мæрдти дæр дæ æнцад 
Нæ ниууагъта, 
Нæ уинис си дзæнæт. 
Æхе дæбæл фæллад 
Ку æруагъта, — 
Циртдзæвæн дин фæууæд... 

108 
Скъодтати Эльбрус 
* * * 
Мæнæн неке адтæй дæуæй изæддæр, 
Фал кур нæбал ерун дæуæн дæ фæд дæр. 
Мæнæн неке кæнуй æппун тæрегъæд, 
Ке 'ссæй дæумæ-уарзтæй мæ зæрдæ рæгъæд. 
Дæуæн неке адтæн, некæд, некуддæр, — 
Е мæ ку никкодта куддæр 'ма кудтæн. 
Хуæрзбонтæ, дуйнейти хуæздæр, рæсугъддæр! 
Хуæрзбонтæ æносмæ, — арти басугъддæн! 
Хуæрзбонтæ, мæ цийнæ, мæ уоди æмбал, 
Хъипп дæр нæбал кæндзæн дæумæ некæдбал. 
«Нивгун уо!» — зæгъуй дин суд зæрди зир-зир, 
Уæдта, — ке дæ уарзтон, уой туххæй — хатир!.. 

Цæун и Дуйнеййи 
109 
ЗУМÆГИ 
Мегъæ уæлдæфи — донæйдзаг, 
Хезуй бауæри уомæл «марг», 
Бæлæсти пихситæ арвбæл — 
Æнцад, æнкъард. 
Телгъæдæбæл цирагъ — губур, 
Нæ цард мæгур æма цъумур, 
Мæ каст мæтъæл, 'ма идардбæл 
Æй салд, æй мард. 
Нæййес дуйней 'змæлæг, цума, 
Адæн — ахæст, зумæг къума 
Даруй седзæртæбæл нурма, 
Зиндæр ци уа? 
Киртау, хæдзæрттæ — хъан æвард, 
Хъуæцæ сæ сæрмæ — уодти тахт... 
Мæнгæ 'й и гъар, бийнонти — маст, 
Хилтæ, хъаугъа. 
Алли къæс дæр — идзаг сугтæй, 
Незтæй, рунтæй, мæстæй, фудтæй. 
Хелунцæ бæнттæ, — куд уодзæй 
Не 'сон, магъа?.. 
Будур - ревæд, будур - æдзард, 
Циртау, синдзæ — æ реуи цавд. 
Пурх дортæ — ех! Халон идард 
Уасуй «хъа-хъа»! 
Зæнхæ — къæйнаг, гъæу 6а — мæгур, 
Рьæунгæ — даргъ, нæ над — цубур. 
Лæгæн, еети, уæд æ мардбæл 
Ка скæудзæй, ка? 

110 
Скъодтати Эльбрус 
* * * 
Царди гъæла дæн, дзæрмæ гъæла, — зонун, 
Ци 'ма цæмæн кæнун, уой дæр нæ зонун, 
Хæссунцæ дунгитæ мæ гъæр кумæдæр, 
Хуайуй мæ ехуардæ, нæмуй мин мæ сæр. 
Гъосæсмаг ку ссæуа, — уодзæн уæд инод, — 
Цъæх артмæ давунцæ сайтæнттæ мæ уод. 
Соруй сæ ме 'мдзæвгæ, кæнуй сæ тæрсун, 
Коруй мин Хуцауæй æхе хуарз финсун... 
Кæнуй мæ ме 'мдзæвгæ æрв-ирдмæ кæсун 
Æма мæхецæй дæр хатгай фæттæрсун! 
Ме 'мдзæвгæ мæ бæсти хæссуй цардихæс, 
Ме 'мдзæвгæ мæ бæсти цæруй, — 
ка дæн æз?! 

Цæун и Дуйнеййи 
111 
* * * 
Дуйне дæу æй, 
Дæу æй, дæу, æ таласæ. 
Бæрзау, кæнис 
Рæудунги тасæ-уасæ. 
Цæуй дæуæй 
Уазал æма халасæ. 
Ледзон ди, цæй, 
Халау, мæ уод ма ласæ... 
Кæсис, — дæ каст 
Мегъау, кæнуй фур курмæ. 
Уаруй си маст, — 
Сугтæй исун мæ хъурмæ. 
Уорамæ мæ: 
Дæлдон кæнун, — ци фæддæ? 
Хоруарæмæ 
Феййеви бонигъæдæ. 
Нивау, æваст 
Райсафи мæ мæститæ, — 
Хори æркаст 
Ферттевуй дæ цæститæй... 

112 
Скъодтати Эльбрус 
ХУЦАУ, ДÆ ХАТИРÆЙ... 
Хуцау, дæ хатирæй, мæ фарст корун æй — 
Ес мæ дигоронау барæ дзорунæй? 
Ка дæн, нæбал зонун, кæци æрдигон, 
Кæцæй, — адæгон дæн æви ардæгон? 
Хуцау неци дзоруй, — нур ма ци кæнон? 
Ме 'ргон кæмæ хатон, мæтæ, мæ фæндон? 
...Кæддæр — сабийдоги 'йгъустон мæ мадæй: 
«Æнде цæмæ лæууис, рауай и надæй, 
Мæ хор, мæ бæдолæ, нивæ, мæ дзæбæх, 
Сæумон деденæги зæрийнæ æртæх!..» 
Еци фæлмæн дзурдтæй салд мет ку тадæй, 
Уалдзæг, и тад донау, мæ реумæ уадæй. 
Фарстон æй, — гъар зæлтæ зæрдæбæл фæцæй, 
Цæй адгин дзурдтæ 'нцæ, ци 'рдигон, кæцæй? 
«Уотæ 'й дигороиау, — загъта, — Мади Уарзт! 
Ескæд ку хæсса дин де 'взаг ести маст, 
Уæддæр ма рагæлдзæ 'й, макæд, дæ уодæй, 
Уæд дин Рохс Фиддæлтæй хатир нæ уодзæй! 
Адтæй Фидибæстæ уонæн фур егъау, 
^ссæй, æнамондæн, нур е, куд аргъау, 
Рандæй æрвгæронмæ, евгъудмæ, мегъау. 
Кæддæр Ас-Дигори бæстæ — æгæнон, 
Н' адтæй æ зæнхитæн бæрцæ 'ма кæрон. 

Цæун и Дуйнеййи 
113 
Устур Уорс-аланти змæлдæй, ахæрау, 
Дуйне гур-гур кодта арви цæхæрау... 
Гъеуæд сæ баййафта фуддæр фидбилиз — 
Æзнаг 'ма емини цъаммар ибилис... 
Тъæпæн Дигорæбæл сау ех ниууардта, 
Тогæй изæрхуз Фидибæстæ дардта. 
Фестадæй царддонæ нæгæ 'ма хъуæцæ, 
«Æгæстæ кодтонцæ мæрдтæмæ хицæ!» 
Уотæ Ас-Дигорæ цагъди ку фæцæй, — 
Систадæй силгоймаг-Изæд и хъуæцæй, 
Тогкалгæ цæститæй туххæй ниххудтæй, 
Седзæр сувæллæнтти артæй истудта, 
Се 'рхæн билтæбæл син схаста а æвзаг, 
Æма нæ бауагъта скъунун нæ муггаг. 
...О арв, банæхезæ нура фуд рунæй, 
Цæргæс дæ лæвар æй — ес нæ дæ бунæй 
Барæ æ еу базур уомæн къуæрунæй? 
Е ин уæлдай тухтæ ратдзæй тæхунæн! 
...Хуцау, дигоронау мæ фарст корун æй, — 
Нур дæр нæма ес мæ барæ дзорунæй? 
Хуцау неци дзоруй, — нура ци кæнон? 
Хуцау раги загъта æ загъд, æ фæндон... 

114 
Скъодтати Эльбрус 
* * * 
Сурхрос фæткъу, ирæзæ, 
Дон æма хорæфсес! 
Æвгъау кæнæ дæ рæзæ, 
Гъæуай кæнæ дæ фес. 
Дæ цæнгтæ — кизги цæнгтау, 
Дæ сифтæ — дæ дзигго, 
Фæткъутæ — гъосицæгтау, 
Дæ зæнгæ — дæ ниббоц. 
Рæзбуни ду — мæ рази, 
Дæ тунтæ — хор-хорид! 
Фæткъутæ — сæнтсурхфазæ, 
Кæрдтутæ — бор-борид! 
Деденæгуод цъæх фæзтæ 
Ниццæнцæ гъоси-гъос! 
Æрбадæ мæ æмвæрстæ, 
Мæйбилæ, фæткъурос! 
Мæ бали, мæ хуæрзадæ, — 
Тауæг æма адгин! 
Ци радæ, бони радæ, 
Цæй зин мин æй, цæй зин! 
Сайтæнтти мабал гъазæ, — 
Кæнис мæ сор-сорид! 
Ме 'вдадзæ, уоди хуасæ, 
Еу цæсти гъар, еу уинд! 

Цæун и Дуйнеййи 
115 
Нæййес дуйней еу лазæ, 
Дуйней амонд — æ фæд! 
Фæткъутæ — сæнтсурхфазæ, 
Кæрдтутæ — хуæрзрæгъæд... 

116 Скъодтати Эльбрус 
ГЬЕНУР ФÆДЦÆ 
- Ци дсе, уой дæ! 
— Ци ан, уой ан! 
Кнристонгъæуккаг дзубанди 
Гъенур фæддæ, — 
Дæ карнæ фæдуййех æй. 
Лæууис цæттæй 
Цæунмæ а-дуйнеййæй. 
Билтæбæл — салд 
Зæгъуйнæгти кæрæнттæ! 
Уæлæбæл — уагъд 
Кæнуйнæгтæ æд сæнттæ! 
«Хуæрзбон, къæсæр! — 
Дуйней дзиллæ — нæ рази. 
Кæнун нæхстæр, 
Зæнхæй уогæй арази». 
Сæрæй-бунмæ, 
Рохсæй — тармæ, — цидæрмæ... 
Цæуис хъурмæй 
Лæдæрдæй — æлæдæрдмæ. 
Ци дæ, уой дæ! 
Ци адтæ, е нæбал дæ! 
Цæй тагъд фæддæ, — 
Рахъал дæ, фал пе схъал дæ. 

Цæун и Дуйнеййи 
117 
Дæу над фæнздзйан, — 
Зудæ 'ма æнæсæртæ! 
Миййаг, цæудзйан 
Æлæдæрдæй — лæдæрдмæ. 
Дæу фуд н' адтæй, 
Дæумæ е растдæр кастæй. 
Ци дæ, уой дæ! 
Ци ан, уой ан не 'гас дæр... 

118 
Скъодтати Эльбрус 
ФИЦЦАГ МЕТ 
Сæумон зæнхи æрæндавта 
Уазал халас — уорс-уорсид! 
Фæззигон хор лæмæгь тавта, 
Хулуй согæй арт — уоййид! 
Хор халаси уорс фудæнхæ 
Рæфти уæнгæ фæддавта, 
Уой фæсте ба цъифæ зæнхæ 
Сунсæ кæнунмæ гъавта. 
Фал скалдæй мегътæ, сауæнгæ, 
Арви къумтæ æхгæнгæй. 
Ниууардта мет хъури уæнгæ, 
Хори хъйамæт нигæнгæй. 
Фæззиндæр æй нæуæг уаргъæй 
Цæугæдонæн æ цæун. 
Донхæссæнау, æрдудагъ æй 
Мети уæзæй нæ гъæунг. 

Цæун и Дуйнеййи 
119 
Æрфæни фæд нирронæ 'й 
Арви рагисонæй. 
Нæ дуйней цар игон æй, — 
Æ тугур цæй гом æй? 
Сæумон мæйæ фæлорсæй 
Мегъи никъкъæлос æй. 
Куд дессаг æй, — фæррохс æй, 
Фал зæрдæ не срохс æй! 
Уомæл батæ цæугæдон 
Кæнуй æхе билтæн. 
Цæмæ тадтæн цæргæбон, — 
Кæми 'й, — цæмæ бæлдтæн? 
Æнгъæл кæсун мæ бон æй, — 
Хуарз хезун ме 'сонæй... 
Гъо, мæнæ нур æрбон æй, 
*Ма цума ци 'рбон æй? 
...Дæ бонæн уай, — фæндонæй 
Ци уайуй æмбойни? 
Алли бон дæр æрбон уй, 
Фал, цума, не 'рбон уй. 
Царди астæу — кæрон æй, — 
Сагъæсæн 'сафон уй. 
Нæхе сайгæй исонæй, 
Раст, цума, не 'рбон уй... 

120 Скъодтати Эльбрус 
Тумбул мæйæ — уорс-уорсид 
Æрфæн-фæди фæлмæн армбæл. 
Хъумбул мегъти цъопп-исит, — 
Ниррæнгъæ 'нцæ тæлмон арвбæл. 
Зугул-мæйи ирд æрттивд, — 
Зуймон изæр ци хиццаг æй! 
Арви пæлæз — цъæх-цъæхид, — 
Сæнтуорс бæзтæй хуæрзидзаг æй. 
Гумбул-мæйæ — фур кæдзос, 
Уæлиуон дуйне — æ бæстæ! 
Лæги уагæ — зæрдæрохс, — 
Нæуæгигурд ес гъæубæсти! 
Думбул мæйæ ци боз æй 
Æстъалути æмидолæй! 
Дунги базур æй уозуй, 
Уорс гобанбæл ку бакъолæ 'й. 
Сæнт-уорс мæйæ додо йæй, 
Финкæ уолæнти — е 'вдолæн! 
Тæходуйтæ, гогойæн 
Уой æресæ дæ бæдолæн... 

Цæун и Дуйнеййи 
121 
* * * 
Æрвтæй цæй туххæй æрвист ан? 
Зæнхæн е 'уазгутæ иссан, — 
Е дæр дæттуй нин харакет 
Æ муд, æ сойнæ, берекет. 
Еу æй райгурцæй нæ нисан, — 
Фингæ нæхуæдтæ хæсдзинан, 
Цæмæй фусуни кувди бадт 
Цæуа æгъдаубæл парахат. 
Æмхуз нæ конд 'ма нæ нисан, 
Фал мах фæйнердæмæ фæцан, — 
Лæгтæ, феронх уогæй се 'хæс, — 
Фингæ фестадæй уæрæдæс. 
Зæгьуй алкедæр — æз цæрон! 
Ес ма нин еумæйаг — Кæрон, — 
Е зин ахæссæи уæрццæ нæй, 
Уомæ узун дæр хъæртдзæнæй! 
Хецæн — алкæмæн æ арæн, 
Уой ма уоддæрмæ радарæн, 
Размæ кæнæн уой тухæнтъухт, 
Нæ цуд — æмпурст æма æмбухт! 
Нæ бон сиусæртæбæл хæссæн, 
Тæхгæй, рæстæгмæ нæ кæсæн, 
'Ма æризæрæй нæ тæрсæн, — 
Цæмæн? — Хуцауи нæ фæрсæн. 

122 
Скъодтати Элъбрус 
Ледзгæй, ампъезтæ нæ барæн, 
Нæ над дæргъæмæ иуарæн, 
Зонæн, — Кæрон æй лæгбарæн, 
Нæхе уой номæн лæмарæн. 
Уайæн, кæнæн догъ, æвзарæн, 
Фæуун не 'нгъæл ан нæ хъаурæн. 
Минкъий æрлæууæ, — разарæн! 
Усмæ рæстæгæй расайæн. 
Царди зæлдæбæл бабадæн, 
Нæ йæй тагъдгæнгæ бабатæн. 
Уайтагъд æрбастуй нæ арæн, — 
Царди ци райстан дзиуарæн, 
Æма дуйнеййæй ци дарæн, 
Уæдта ци скодтон, — уой барæн. 
Зудæй нæ «неци» иуарæн. 
Еу æй райгурцæй нæ нисан, 
Фал, цæмæн адтан 'ма ци 'ссан, — 
Уой дæр нæ балдæрæн, бозæй 
Зæнхæн рандæуæн æ росæй... 
Уотæ курмитæй фæццæрæн, 
Царди медесæн лæдæрæн 
Нæййес кæронмæ, — ан фур сах! — 
Уоми 'й нæ нивæ, нæ бæллах. 

Цæун и Дуйнеййи 
123 
ФÆЦЦОХ 
Хори тунæ лæмæгъ æй, — 
Дæ роси йæй нигæнис... 
Цæбæл нигъгъос дæ, — зæгъæ 'й, — 
Ци ма гурусхæ кæнис? 
Дзæнгæрæги дзæгъ-дзæгъæй, 
Зингæй сугъдау, æстъæлфис. 
Цæбæл ма скудтæ, — зæгъæ 'й, — 
Ци дзиуарæ æстæфис? 
Мæ тухст уод мæ рахаста 
Арви егъау будурти, — 
Дæ зæрдихудт бакастæн 
Хъурройбали базурти... 

124 
Скъодтати Эльбрус 
КУДУОДЗÆЙ? 
Гъæрзгæ кудти фалдзос — цийни зар, — 
Куд гъолон кæнуй мах царди «кунцæ»! 
Арт цæфсуй, — къалеутæ ба мæлунцæ, 
Кæмæндæр рохс дæтгæй æма гъар. 
Зæрди тафси ех уæлдæф райсуй, 
Æртти тухæ бауй цъумур уодти. 
Ниууаруй карз маргдон неугæ-ходгæй, 
И лæгдæрти раргъæвуй сау суг. 
Нæ исонбон кæнуй фудевгед. 
— Рæстдзийнадæ, — рохс мæти цъæх цадæ! 
Ке ма гъæуис? Уæууæй, нигъгъуна дæ, 
Фæдздзæгъæли 'й адæнбæл дæ нет. 
Куд уодзæй хæран царди мæсуг? 
Бунхъæзелæ фестдзæнцæ къалеутæ, 
И хуст арт ба къуæрдзæнцæ æвдеутæ 
'Ма уæлдæфи зелдзæй сау фунук... 

Цсеун и Дуйнеййи 
125 
ТЕЛЕФОНÆЙ 
Еунæг гъуддаг баййевуй сæдей, — 
Цард цæрунмæ дзорæн телефонтæй. 
Æрвгæронмæ ерæн кæрæдзей, 
Кæрæдземи цурхæн мæгурбонтæ. 
Мæйи росæн кæнуй тел-æвзаг 
Цъиллинккитæ, цума, цъæхснаг уесæй. 
Даргъдæргæнгæ цæуй и хелаг\ 
Хори дæр ма содзуй æ цъæх незæй. 
Хæстæг ни раизол уй бунтон, 
Изол ба фæммедæг уй нæ рони. 
«Ци æрбацæй, рахсай телефон! 
Кæми мæрдти 'й райвардтон айсоми?» 
Æнæхуæрдæй уæрте изайуй, — 
Телефонæй фæрсуй цидæр рæзæй: 
«Сор асфальтбæл мæнæуæ зайуй? 
Телгъæдæбæл фæткъу исирæздзæй!» 
Никкуддæр, нигъгъæла уй нæ хъанз, 
Ауигъд ан и телбæл нæхе ронæй. 
Телефонæй зонуй ци нæ хъаз, 
Ци нæ бабуз дзоруй бæрзонд тонæй! 
Ампъез дæр нæ уодзæй сæ астæу, 
Кæрæдзей ба цæстæй нæ уинунцæ, 
Еу иннебæл уæддæр ци баст æй! — 
Сæ гъостæй кæрæдзей игъосунцæ!.. 

126 
Скъодтати Элъбрус 
Уоди гъæр, зæрди тавс ни нæййе, — 
Уазал дунгæ гъазуй нæ фæсонбæл. 
Нæбал æй мади реу дæр аййев, — 
Сувæллæнтти 'фтауæн... телефонбæл... 
Уомæй размæ уони ниййерæн, 
Мади губун нæ фал телефонæй, 
Имист уарзтæй исуæн ниййерæг, 
Уоди бæсти моди телефон æй... 

Цæун и Дуйнеййи 
127 
КÆМИ ÆЙ? 
Сау мæйдари не 'взаруй цæстæ 
Фæйнæхузи дзаумати исконд. 
Лигъз надбæл раевгъуйун фæрсти, 
Хъумтæбæл банайуй мæ рист уод. 
Дорин фахсбæл мæхе искъуæрун, 
Ка неци æй, уой сæрти хезун. 
Нæ уинун, æз æппун нæ уинун, — 
Кумæ цæун æма ци хезун!.. 
Нæ уинун, кæми æй еунæгæй 
Æрмæстдæр æхуæдæг, Рæстдзийнадæ — 
Мæ уодхарæ æма мæ цийнадæ, 
Нæ уинун, — хецæн кæми 'й мæнгæй... 

128 Скъодтати Элъбрус 
* * * 
Арв сау мегъæй рагъунтъуз уй, 
Куй тургъæй неуй. 
Уæззау хабар кумæ гъузуй? 
Е фæсдуар геуй. 
Нæ хæдзарæмæ æдосæ 
Батахтæй биттир. 
Сосæг тарсти тъæригъосмæ 
Мах кæнæн зир-зир... 
Нæ Мадæ ба сæйгæдони 
Лæдæрдтæй, — фæцæй. 
Римахста æ нез нæ цори, 
Фæсаууон гъæрзтæй. 
Нæ Мадæ ба æлгъист къоли 
Æхебæл кудтæй, 
Сау гъарæнги æ бæдоли 
Агурдта: — «Куд æй?» 
Нæ Мадæ ба уобæл ристæй, — 
Æстонг ан, кæд, мах... 
Нæ къæсæрбæл уæд ку хизтæй 
Сагæг сау бæллах... 

Цæг/н и Дуйнеййи 
129 
* * * 
Мæ сæрæн неци зудтон æзинæ, 
Хуцауæй дæр дæу æз нæ курдтон. 
Некæд кувтон дæумæ, фал фæззиндтæ, 
Мæ æнамондæн дæу базудтон. 
Ду ~" уоми, æз — ами, ци мин фæддæ?! 
Батар æй мæ цардæн йæ æллау... 
Ба кæнун дæ æндаргтæн сæ фæдтæ, 
Уод мæйдармæ гæлдзун, дивилау... 
.3 Скъодтатн Эльбруг 

130 Скъодтати Эльбрус 
* * * 
Сау тикис фæцæй мæ надмæ, — 
Мæхе си хизтон! 
Мæ фæндаграсти бунатмæ 
Куд цæудзæн исон? 
Æд ревæд къæстæн мæ размæ 
Донхæссæг фæцæй, 
Кæцæй ма кастæн й' агъазмæ 
Хуцауæн, кæцæй? 
Сау халон стахтæй мæ сæрмæ, — 
Бæргæ си тарстæн! 
Фудхабар гъузтæй къæсæрмæ, — 
Нæбал мæ уарзтай! 
Авдæнæмæ мæ фæрскъæмæ 
Ка баста амонд, 
Еци фæлдесонд фæстæмæ 
Нур байста мæ уод. 
Ниссагъд æй мегъæ тæрнихи 
Цæргæсин сагъдæй. 
Уагъд мин æй карнæ, — æ нихти 
«Цæргæ» мин загъд æй. 
Фæндагсодзæг хузесæг дæр 
Мæнмæ ку бадтæй! 
Ци кодтайнæ, — фæлледзæг дæн, 
Цæугæ мин адтæй! 

Цæун и Дуйнеййи 
131 
Рагæпласта сау изæртæй 
Уодесæг хъуæцæй, 
Райæлваста мæ итæрттæ, — 
Мæ уолæфт фæцæй!.. 
Тæрегъæд кастæй къæразæй, 
Гъæр кодта: «Кæлæн!..» 
Мæхе нифс загъта: «Фæразæ 'й! 
Нæ дин ес мæлæн!» 
Уодесæг райсавдæй дунги, — 
Æрцудтæн ме 'муод... 
Рауидтон, лæугæй гъæунги, 
Дзили-ули сконд. 
Хæкъурццæй кудтæ: «Гъæун дæ! 
Ма ниууо инод!» 
Низзир-зир кодта мæ сунти 
Мæ дуккаг амонд!.. 

132 
Скъодтати Эльбрус 
* * * 
Аухæн ку нæ уайнæ, — уæхæн уæд н' адтайнæ, 
Мæ тухст æй хеуæнттæн стур маст — цифуддæр... 
Уæддæр ескæмæн ести хуарз ку фæцайиæ, 
Уотæ куд нæ зæгьон, — фæлтау нæ гьудтæн. 
Ме знæгтæн цийнæ æрхæссон мæ уод маргæй, 
Сæ уодтæ кæнонцæ е ба рæсугьддæр. 
Поэзи 'ма уарзт! — мæлдзæн заргæ-заргæй, — 
Ревæд — цæрæнмиуæй, — хорти басудтæн... 

Цæун и Дуйнеййи 
133 
КУРОЙНИ 
Фидибæсти сæрбæлтау тугьди ка 
фесавдæйу уони рохс ном си имисун. 
Зурни хузæн зелуй куройпернæ, 
Дон кæнуй æ дæндæгтæй пурфæн. 
Цъилингай расуг рохсмæ, æрттевгæ, 
Уорс инсад бор голлæгти цурхæн. 
Куройпернæй, тъæпгæнгæ æ тъæфтæ, 
Догъон дон ку ракæнуй сæххæт, 
Уæд Нана æримисуй æ «цæфтæ», — 
Ци адтæй фæтти рæмугъд зæнхæн!.. 
Куронвидтæ, цума, паддзахæдтæ, 
Дæгар-дугур кæнунцæ, гъæрзгæй, 
Еу иннебæл хæтуй æ «цæфхæдтæй», 
Еу иннемæн сæттуй æ бæрзæй. 
Æримисуй Нана уæлмæрдтитæ, 
Æнæном Еумæйаг Нигæнæн... 
Нæ, нæййес бæститæбæл зæрдитæ, 
Фал куд ес æнæ уонæй цæрæн! 
/Еримисуй Нана æ цæуæти: 
«Фудфунау куронвидти фехсæн, — 
Бон мæнæути — тугъдонти, салдæтти — 
Цъæлæгæнгæ инсунцæ се 'хсæн!» 

134 
Скъодтати Эльбрус 
Æримисуй Нана, — тугъди артмæ 
Æ бæдæлтти зæрдæ нæ уагъта. 
Ниттагъта хускъæ ростæй инсадмæ, 
Рохсаг син цæстисугтæй загъта. 
Æримисуй Нана, — сугъд будуртæ 
Хумæгонд куд цудæнцæ фæттæй, 
Æстонг анз ку ивазта нæ хъуртæ, 
Æнамонддæр — æгæстæ мæрдтæй. 
Фал, ехау, раевгъудæй фудæнхæ, — 
Æрзадæй Фидибæсти тиллæг. 
Тогхуаруг ка бакодта сау зæнхæ, 
Уонæн ковуй æфсерæ ниллæг... 
Ци уæззау къæбæр æй, ци зин хуæрæн, 
Масти дорау, хъури ку хæссуй. 
Мах сæ фæрци сабур кæмæн цæрæн, 
Цъилинга уони номбæл цæфсуй... 
Ниттелуй æ гæндзæхтæ и пернæ, 
Дон ауазнæй ку 'ркæнуй гулфæн. 
Фæццæуæн идзагармæй нæхемæ, 
Аргъ нæййес гъар мæнæуи тулфæн... 

Цæун и Дуйнеййи 
135 
КЪОСТАМÆ 
Басугьтай дзилли арти дæхе, 
Дæ фунукæй ци уод исистадæй, — 
Сæнтуорс рохсæй тавуй Иристони. 
Фордбæл хезгæй, ци лæгæн æ хед 
Ниттонуй, уой ахæсси де стахтæй, — 
Баерхæфси *й æндаг билгæронмæ... 
Ци гъар тухæ, хуæрзеуæг адтæй 
Еци «минкъий егъау» гури уаги, 
Ка иссæй еунæгуодæй, æдта, 
Æ еугур адæнæн дæр сæ фагæ!.. 
Ци дессаг рохс ди бадтæй, хорау, 
О Къоста, — ке уарзæн, куд нæ цæстæ! 
Дæу равардта махæн нæ Хуцау, 
Фулдæр имæ ковæн уомæ гæсгæ. 
О Къоста, зарамондти паддзах, 
Ци изолмæ ниргъавтай нæ карнæ! 
Дæ койтæй ку ниууæн еугур сах, 
Дæ дзурдæй ку фецауæн Уæларвмæ... 

136 
Скъодтати Эльбрус 
* * * 
Æгæр тухгин, кенæ æнæбонæй 
Адæгони уарзун, — цæмæй зонун, 
Мæ иссонтæн е 'цæгдæр рæуонæ 
Дæу медæгæ 'й æви — мæхе рони... 
Неци зонун, зундгин мабал хонæ, 
Дæ хийнæй ка исæррай 'й, гъеууони... 
Æмпурсунцæ мæ карз фæйнæ дони, 
Нигьулун сæ астæу нецигъонæй, — 
Мæ цæсгонбæл зæрдæ ци цæсгонæй 
Уæлахездæр кæнуй? Фур æнцонæй 
Ратонуй мæ, — найун адæгони. 
Æ гъæбеси фестун гъазæн гъолæ, 
Мард кæфау, мæ фехсуй агъуд уолæн. 
Никкæрзун: «Форди-ма мæ ниттолæ, 
Дæхеми мæ, уорс уолæн, сæвдолæ, — 
Æнæуарзтæй мæлун, æнæдонæй!» — 
'Ма мæ уæд е баскъæфуй билгонæй, — 
Сæртæ-бунтæ кæнгæй и цæхъалти, 
Æригъал бабæй ун сæ ниббати. 
Мæнæ бабæй уинун дæ, уæртæ дæ! — 
Базурсастæй тæхун дæ гъæбесмæ, 
Нибберæ дæ, дессæгтæ, ни 'ртæ дæ. 
Исервæзун дæларви уадсесмæ, 
Баервæзун изол æрвгæронмæ, 

Цæун и Дуйнеййи 
137 
Ервæзун сæрисæфæн арф коммæ, 
Хъурирвонгæй, не ссергæй дæ гурæ, 
Æнсуфун ревæд æсми хумпъурмæ, 
Æнæуорæд дæуæй, æнæрæвдуд, 
Æнæ де 'мбæлд æма фудевгедæй. 
Нигъулун дæ æндæргти, тайун ди, 
Æрсæйун ди, уинун дæ тарф фунти, 
Исæфун ди, — цæй номæн! Цæй номæн! 
Сафæ ревæди дæн синти дзæгъæл, 
Æрвтæ мæбæл ходунцæ æрра 'нгъæл. 
Неци зонун, — ци 'рцудæй еу бонмæ, 
Еци бон мæ хæссуй æрвгæронмæ. 
Æгæр тухуаст, кенæ æнæбонæй 
Æнæзонги уарзун, — цæмæй зонун, 
Мæ иссонтæн е 'цæгдæр рæуонæ 
Сайтани хай æви изæддон æй... 
Ниммицардтæ, æма ци мæ бон æй... 

138 
Скъодтати Эльбрус 
* * * 
— Кумæ рацудтæн? 
— Дуйнемæ. 
— Кæми бафтудтæн? 
— Дуйней. 
Ци си базудтон 
Еуемæй, — 
Е мин багъудæй 
Инней. 
— Цæмæ бæлдтæн? 
— Хуæздæр унмæ, — 
Уæхæн бæлд 
Сурдта мæ рун. 
— Цæмæн раитæстæн? 
— Цæрунмæ. 
— Ци мин бантæстæй? 
— Цæрун!.. 

Цæун и Дуйиеййи 
139 
НÆДÆГЬÆУН 
Нæ дæ гъæун, кизгай, нæ дæ гьæун, 
Фæддæмардзæн æноси мæстæй. 
Нæ дæ гьæун, кизгай, фæддицæун, 
Мабал уорамæ мæн гъар цæстæй. 
Нæ дæ гъæун, кизгай, — ци рæсугъд дæ! — 
Мæ зæрдæ дин мæхе нæ зæгъуй. 
Мабал калæ мæ нади дæ сугтæ, — 
Гурусхæ мæ нæхстæр нæ кæнуй. 
Нæ дæ гъæун, кизгай, фæддæсайдзæн, — 
Тæрегъæд дин кæнун дæхецæн. 
Æрхæссидæ нивæ, кæдимайди, 
Нæ дууемæн дæр уæд нæ хецæн. 
Нæ дæ гъæун, кизгай, — хор цирагъи 
Нæ бацæудзæй, — мæлдзæнæ мæстæй. 
Нæ ми цæуис, кизгай, — æгæр тави, 
Ракæлдзæнæй дæ рохс мæ фæрстæй. 
Нæ дæ гъæун, кизгай, нæ дæ гъæун, 
Курмæ кæндзæн де 'рттивдæй, — тæрсун. 
Нæ ми цæуис, кизгай, — фæддицæун, 
Кæд ес ма мин дæуæй æртæсæн... 

140 Скъодтати Эльбрус 
ЦИ'Й? 
Æвæццæгæн, мæнæн æвзаргæ 'й 
Тæккæ зиндæр дуйне, 
Цæмæй æз, исахуадгæй «маргæй», 
Бахезон си инней! 
Ци 'й поэзи — хуасæ æви нез? 
Тæвдæ дон, тæгæр ех? 
Ке бон нæй исзæгъун зæрди рес, 
Уоци еуи дууех? 
Ци 'й уагæр — æнахур устур дес? 
Деденæги хуæрздæф? 
Уæрцци зар? Берæгъи итинг гъес? 
Цæрæгуодти уæлдæф? 
Ци 'й уæддæр — уарзони цæсти гъар? 
(Æ нибба мæ содза!) 
Æви ба — нæуарзони азар? 
Уотид хицæ? Соцъа? 
Ци мæрдтаг æй — мастæн æ фудрун? 
Уарзтæвдесæн мадзал? 
Ке бон нæ 'й сабур уаги цæрун, 
Уони фæстаг мадзал? 
О, æвæдзи, мæнæн мæ ниви 'й 
И дессагдæр дуйне, 

Цсеун и Дуйнеййи 
141 
Цæмæй æз, исахуадгæй нивæй, 
Барæвдауон инней. 
Æнæсзагъд æмдзæвгæй идзаг ан 
Æд мæгур, æд паддзах. 
Æд зундгин, æд гъæла си бауæн 
Кæрæдзей хузæн мах... 

142 
Скъодтати Элъбрус 
* * * 
Ду н' адтæ, — æрхунæй кæбæл мардтæн, 
Æз н'адтæн дæ тæлæнтæн сæ сæр. 
Аууонау, дæ фæдбæл нæ фæххаттæн, 
Нæ уидтай мæ дæ фунти ду дæр. 
Нæ лæудтæн уæргутæбæл дæ цори, 
Ду дæр мæ фæрдугæн нæ дардтай. 
Мæ мегъæй дин не 'мбарзтон дæ хори, 
Мæ хорбæл мин мегъæй нæ уардтай. 
Фал мæ ду æндæрæн нæ лæвардтай, 
Мæ цæстæ дæ 'ндæрæн нæ уарзта, 
Уотемæй нæ, фæсмони сосарти 
Фæффицунмæ, цидæр исбаста... 
Уæд, æвæдзи, гъудан нæ кæрæдзей, — 
«Ма мæ уарзæ æййевдзи!» — дзурдтай. 
Ду дæр ми сосæггайти, æвæдзи, 
Мæхе бæсти кедæр агурдтай. 
Арæх-еу фæккæуисæ изæрти, 
Агоргæй дæ амондæн æ фæд, — 
Ци изæд ратахтæй, дан, мæ сæрти, 
Дæу фазон кæд нæ баскъуæлхтæй, уæд! 
Гъо, ес ма махæй сæрмæ цидæртæ, 
Бацæргæй ни, исуæн сæ фусун, 
Цардамонд аразунцæ идæрдти, 
Исонбонмæ кæнунцæ кæсун. 

Цæун и Дуйнеййи 
143 
Нивагор нивгунæй нивгундæр æй, 
Нивæ 'ссергæй, æ зин — æ дарун. 
Арви маргьæн æ конд рæсугьддæр æй, 
Къохи уæрццæ уæддæр æвзарæн. 
Ци ма цæрдзйан, нæ цард раевгъудæй, 
Ходуйнаг æй зæруай иуарун. 
Бухсун гъæуй, — тохун раздæр гъудæй, 
Кумæ ма нæ фунук лæуарæн? 
Фал, 'цæгæй, раст зæгъунцæ хестæртæ, 
Ци дессаг æй уæддæр лæги конд, — 
Нæ комуй зæронд кæнун æ зæрдæ, 
Агоруй æригæнттæ æ уод! 
Хатгай-ма рафæндуй нæ цидæртæ, 
Кæрæдземæй ку стухсæн æваст. 
Бæргæ ма нæ ку уайдæ хуæздæртæ, 
Уæд нур дæр зæгъдзинан: «Фæндараст!: 
Кæрæдзей уотæ сах некæд уарзтан, 
Фал н'адтан инæйнон ба æппун. 
Кæрæдзей фæрци цард раефхастан, 
Хъазар мин дæ! — фиццаг æз сæттун... 

144 
Скъодтати Эльбрус 
* * * 
Фæрсаг халон — сатæгсау, 
Тæссаг адзали киндзау, 
Æнæгъдауæй ци лæууис мæ цори? 
Дæ сау къæртрæзтæй, егъау, 
Æвзалхуз хизæй мегъау, 
Æнæвгъауæй æмбæрзис и хори. 
Ке уарзæг зæрди æй хаст, 
Фудти синдзау, дæ циргъ уаст, 
Мæрдти бæстæмæ ке 'рвети мой кæнунмæ? 
Фæддитарстæн æнæуаг, — 
Усси, усси, æнаккаг! 
Фиди къæсæй неке ададзуй мæлунмæ! 
Æндæр рауæнмæ тæхæ, 
Къæботтæй къахæ зæнхæ, 
Де 'ммуггагои мæргъти си нигæнæ! 
Мæнæн ба «хуæрзбон» зæгъæ, 
Дæ дæлмус кæд ес цæнхæ, — 
Хинттæн æй мæ нади ма рæгæнæ. 
Дæ сау уоди — мæ фудфун! 
Дæ цъæх æлгъистæй стъæлфун, — 
Рæхги æй ердзæнæ дæхе рони! 
Мæ хуарз адæни дæ рун 
Цæмæннæ уадзуй цæрун, — 
Дæхецæн си бафсес ку нæ зони! 

Цæг/н и Дуйнеййи 
145 
* * * 
Æвудтæ, фудгинтæ 
Есунцæ сæ бартæ, 
Дуйне исфæлхæттæй, содзуй йæ азар... 
Гъæлатæ, зундгинтæ, 
Сæргинтæ, æрратæ... 
Зундгинтæ гъæлатæн иссæнцæ цагъар... 
Цъумуртæ, кæдзостæ, — 
Хутæ 'ма тæрхъостæ! 
Цъумуртæ будурти кæнунцæ гур-гур. 
Кæдзостæ æд бостæ, 
Æруадзгæ сæ гъостæ, 
Цъумуртæн сæ бухтæ сæрфунцæ, мæгур. 
Хъалтæ 'ма мæгуртæ, 
Минкъийтæ, устуртæ... 
И хъал рамæгур æй, мæгур ба схъал æй. 
Къумухтæ, ахурмæ 
Нийвазгæй сæ хъуртæ, — 
Ка ци 'й, е абони бæрæг нæбал æй. 
Рæститæ, зулунтæ 
Иссæнцæ æмхæццæ. 
Зулуни растгæнгæ, ниууй раст — зулун! 
Дуйне сæртæ-бунтæ 
Кæнуй æнæбæрцæ, — 
Зулунтæ молунцæ, — рæстмæстæй мæлун... 

146 
Скъодтати Элъбрус 
Хуæрзтæ 'ма лæгъузтæ, 
Хæлартæ, мургъузтæ. 
Хуæрзтæн лæгъуз ку æй, лæгъузтæн — хуарз æй. 
Баййевгæй сæ хузтæ, 
Рæсугьд, фуцъулузтæ, 
Фæсте ка лæууидæ, — равзурстæй разæй... 
Гъæуама алкедæр 
Бавзара алцидæр, 
Цæмæй цард лæдæра — зин бонтæ, амонд... 
Уавæртæ æййевгæ 
Цæунцæ, фæлевгæ, 
Не 'ййевуй æрмæст æрдзон лæгиконд... 

Цæун и Дуйнеййи 
147 
* * * 
Гъæунги бæлæуи 
бæдолæбæл кадæр æрæфсарстæй. 
Унги уазал бони 
Бæлæу нецигъонæй 
Бадтæй, — сæйгæ кодта тухуаст. 
Мингий сувæллон æй 
Схаста æ гъар рони, 
Кодта е сабиймæ тух-уаст. 
«Були» ниффæллад æй», — 
Уой, дан, хуссун фæндуй, — 
ЙГ авдæни скодта ин гъар уат. 
Бæлæу æрæнцадæй, 
Узтæй æрфунæй уй, — 
Дæттун, дан, дæуæн мæ бунат. 
Бæлæу, сувæллони 
Зæрдтæй, фæллад адтæй, 
Æма хусгæ кодта, гъе фал, 
Нур æй цалдæр бони 
Хезуй, цори бадгæй, — 
Бæлæу нæбал рацæй игъал... 
Уотæ æ бæдоли 
Кадæр фунæй хонуй, 
Не 'ууæндуй, не 'ууæндуй, гъе фал, 
Нур æй æ сау къоли 
Уинуй цалдæр бони, — 
'Ссердта æнагъонæй адзал... 

148 
Скъодтати Эльбрус 
* * * 
Хуарз кизгай, аргъæвнæ дæмæ ес? 
Мæ рессагæ дæндаг мин исласæ, 
Кæмæдæр дарун æй масти хуасæн, — 
Мæхе уод хуæруй мин æнæфсес. 
Мæ дæндаг мин сласæ, хуарз кизгай, 
И гъæдгин бампъозæ уарзти къинсæй, 
Дæу æмбæлд ци æй, е карни финст æй, — 
Нивтæ нин иуардзæй кезугай. 
Хуарз кизгай, мæ бон нæй устур маст 
Берæ дарун зæрди, — исситухсун, 
Сæйгæ кæнун, — хилæн нæбал бухсун, — 
Мæ росбæл ниууарæ дæ рохс уарзт... 

Цсеун и Дуйнеййи 
149 
ФУН 
1 
Изæрмелтæ, амистол, денгиз! 
Цъæх арвбæл уорс уадсестæ гурунцæ. 
И дудæхътæ, совæхъти хъис-хъис 
Фæлхъæзæнти 'стуфи нигъулунцæ. 
Ратæх-батæх, сæ уарзт бæрæг æй. 
Балиртау, сау кизгуттæ найунцæ. 
Æрмæгъудæй æндæр нæуæгæй, 
Билидæнттæ билгонмæ уайунцæ. 
Рæвдауй дæ и дон дæ мадау, 
Уолæнбæл æривæргæй дæ реутæ. 
Байадау дæн, кизгай, байадау, — 
Дæ уиндæй нæуæгæй исбиццеу дæн! 
Дæ лигъз бауæр, дессаг, ке нивæ 'й? 
Æгæр уодзæй уомæн, — байæйсайæ!.. 
Æвзонг бæрзæй æрхаугæ сифæй 
Фæлмæнæй мæ реубæл æрæнцайæ. 
Мæ хæдзарæ феронх дæн æз дæр, 
Цæй бæдолæ æма цæй бийнойнаг! 
Гъо, хæссун тæрегъæд, фал уæддæр 
Æ нæхæссуи ба æй еугур зайраг! 
Гъо, уадзун фуд рæдуд, фалæ, гъе, 
Хуцау нин уæхæн «фудтæ» байуарæд. 

150 
Скъодтати Эльбрус 
«Æз» — зæгъæд, ка си райса æхе, 
Æ реутæбæл бафтаугæй дзиуарæ. 
Сосмондаг ци тухгин æй, æдта! 
Римæхсæн кæрæдземæй тæлæнтæ... 
«Кæд гæнæн нæбал ес, гьеуæдта...» — 
Исдзурдтай 'ма скалдтай ирд тæмæнтæ... 
Æрсæумæ 'й, нигьгъæла йæй мæ сæр, 
Телефон иссурхзинг æй æхсæви, 
Нур мæмæ æригъустæй æ гъæр, — 
Фудæнгъæл ке фæккодтон не 'сæвди. 
Нæ зонун, ци адтæй, ци бæллах, 
Нæ зонун, кæми адтæн æдосæ, 
Фал зонун, ке кудтæй мæбæл сах, 
Кæд дони бахаудтæй, дан, мæ уосæ... 
Мабал ко, ду уæддæр мабал ко! 
Мæн цæсгон нæбал хуæцуй нæхемæ. 
Фæндараст, дæ хеуæнттæмæ цо, 
Кæд æз дæр æрцæуинæ мæ кеми. 
Амæй æндæмæ уо æвæсмон, — 
Ду ниртадтай кедæр цардамонди. 
Инн' анз ба дæ денгизи билгон 
Æз хездзæн раст мæнаци афонти... 
Мæ цæттæ цард фесафтон æгæр, 
Дæ рæвдудæн неци 'й е æ рази... 
Кæд — неци, — уарзт бавзурстон уæддæр, 
'Ма нура мæлунбæл дæр — арази!.. 

Цæун и Дуйнеййи 
151 
2 
Фуни фæрци 'й аци 'мдзæвгæ финст, 
Нæ ин адтæй, хатир, нæ ниффинсæн. 
Æ фулдæр æй, зæгьун дин, имист, 
Раст си е 'й, 'ма дзæгъæли не 'ймисæн. 
Куд фун æй, уотæ хуæрзтæ мæ уæд: 
Уарзти нивæй — хайгин! Мин-мин арди! 
Кæд не 'ууæндис, уæдта æрцæуæд 
Уæхæн фун æцæгæй дæр мæ царди!... 

152 
Скъодтати Эльбрус 
ÆМСИНОНТÆ 
Рацо, цæй, мæ цийни, ме 'нкъарди лимæн, 
Феронх уæн не 'зинæн æ зинтæ, 
'Ма бабæй абони æзинау исуæн, — 
Не 'сонбæл бафтауæн сурх зингтæ. 
Рацо, дзæхъиртнæуæг нæ уасæ ссерæн, 
Тухсун махтæбæл нæ федауй, 
Уæддæр сугьзæрийнæй цъоппау нæ перæн, 
Фæлмæн нæ рос дæр неке дауй. 
Рацо, æрсехæн, æрниуазæн фæндон, 
Феронх уæн нæ цард, нæ бийнонтæ, 
Æндæр нецибал æй, зонун æй, нæ бон, 
Тухст ан 'ма райвазæн не 'уонтæ... 
Рацо, цæй, мæ цард 'ма ме 'мвингæ лимæн, 
Феронх уæн не 'зинæн æ зинтæ, 
'Ма бабæй абони æзинау исуæн, — 
Исон куд имисæн нæ миутæ... 

Цæун и Дуйнеййи 
153 
МДДÆН 
Æгуппæгæй лæуун, 
Ревæд æнцæ фалдзостæ. 
Нæ кæун, фал кæун, 
Ци уазал, ци фæлорс дæ! 
Ци ма æй нур æрхун. 
Ду цæуис фæстаг надбæл 
'Ма дæ зæрди 'здæхун 
Нæбал ес царди уатмæ. 
Ду хезис еунæг дзурд, 
Неци дзорун,— ниббарæ. 
Куд зæгъон дин гъенур 
«Фæндараст» æнод тармæ? 
Куд зæгъон дин «рохсаг», — 
Ци ма ес уомæй зиндæр, 
Фал: рохсаг, — ци кæнон 
Царди марг, царди хинттæн? 
Æгуппæгæй лæуун, 
Цæмæн цæуис, куд уотæ?.. 
Нæ фæккодтай æппун 
Тæрегъæд дæ бийионтæн. 

154 Скъодтати Эльбрус 
КУДЦÆРБАБÆЙ 
ÆНТÆФÆЙ... 
Куддæр бабæй æнтæф æй, — 
«Хуæрзфун!» — зæгъун мæ базæн, 
Аци гьæуæй æхсæвæй 
Ледзун гъæуй газ-газæй. 
Аци гъæу — гъæу нæбал æй, 
Ист зæнхæбæл — саст дзубур. 
Еугæйттæ си рахъал æй, 
Нæ фулдæр ба — фур мæгур. 
Хъæдорæ 'здухт — мехтæбæл, 
Дзæхæратæ — æнæгæс. 
И фæсевæд — тегътæбæл, 
«Неци зæгъис?» — сæ сагъæс. 
Æгустæй лæг дæр зуст æй, — 
Кæбæл æ бон ракала?! 
Фур уездонæй ка бухстæй, 
Уой хонунцæ нур гъæла! 
Зæрди-мела, сæрзела, — 
Цъелæ-мелæй æмбурд синх: 
Е 'взаг хуæздæр ка тела, 
Уой бангъæлунцæ сæ сих. 
Ефстаг рауæн — æстæн гупп! — 
Гъæуи дзиллæ ци хуæруй? 

Цæун и Дуйнеййи 
155 
Цъæх гъæдиндзæ 'ма «гъархупп», - 
Кæрæдзей коййæй цæруй. 
Хуæздæр гъæу н* адтæй дуйней, — 
Уой нин дзоруй зæгъæндор. 
Уотæ уарзтан кæрæдзей, 
'Ма нæййес ин зæгъæн дæр. 
Зеу фесавдæй 'ма æнхус, — 
Бабурдæй бауæрти 'хца. 
Ку цæра фусун лæгъуз, — 
Иуазæги куд хинца... 
Æрмæст ма нæ нур бæттуй, — 
Дессаг æй, фал — мардæгъдау. 
Алке си е 'гъдау дæттуй, 
Неци кæнгæй ин, æвгъау. 
Аци гъæуи фæууарзтон 
Мæхе уодæй дæр фулдæр. 
Расаби дæн, фæгъгъазтон, 
Ами радæн устур дæр. 
Мæ хъазар дзиллæн бæзтæн, 
Мæгур уогæй, æнæбон. 
Мæхебæл куддæр схуæстæн, 
Уотæ ин сдæн нæуарзон. 
Ами кодтон хуарз ахур, — 
Мæ æнгартæн — зæрди нез. 
Хъан кодта мæ сæ хахур, — 
Бамæхуардта сæ «фур дес». 

156 
Скъодтати Эльбрус 
Дзæгъæл геун — мæ кустаг, — 
Кæрон дæр ес мæ гæдзæн. 
«Рæствæндаг 'ма рæстгъуддаг!» - 
Хуæздæр рауæн агордзæн. 
Цæй, гъæйдæ, цæун гъæуæй, — 
Мæ фидикъæс, мæ бæстæй, 
Дондуббурæй дæ мæстæй, — 
Кæдзос уарзт дин нæ бæзтæй. 
Мæ цæстисуг имæхстæй, 
Арви уæзæ си 'руæзтæй. 
Цох кæнун нур нæ рæзтæй, 
Мæ æрхун ди римæхст æй. 
Дæ сæрмæ мæ нæ хастай, 
Дæ хъæстаргъбæл мæ хуастай, 
Саудоргондæй ми карстай, 
Хæмпæлтæ ми æхсастай. 
«Еске бæх» мæ æнгъалдтай, 
Атагъати мæ тардтай, 
Къохæрходæн мæ стъулдтай, 
Синдзитæ ми фæттудтай. 
Некебал мин ес дæуи 
Фæххуæцæг æма хеуон. 
Гъæу дзоруй, мæн, дан, гъæуи, — 
Ци ма давуй æ фæсмон! 

Цæун и Дуйтййи 
157 
Мæ фæсте кæсуй цъæстæй, 
Мæ уод мин хуæруй цæстæй, 
Гъар комидзаг æ мæстæй 
Фæууодзæнæй мæ фæрстæй. 
Цал бахуардта мæ æнзтæй, 
Цал соцъайей æлгъистæй, 
Цал хахурей имистæй, 
Мæ тæнæг цар фæрристæй! 
Цал зæгæли ниххизтæй 
Зæрди фæлмæнти изгæй! 
Цал фудкоййей игъæнстæй, 
Мæ рист бауæр æнсæнст æй. 
«Хуæрзæхсæвæ!» — нæ гъарун 
Мæ раст уоди тæрегъæд. 
Хатир син кæнун, барун, — 
Алке рæдуд æхе уæд. 
«Хуæрзæхсæвæ!» — и къæстæй, 
Фæстæмæ сæмæ кæсгæй, 
Зæронд гъæдин къæрæзтæй 
Цъилингати 'рхун лæстæй. 
Лæдæрдтæн æй мæ сунтæй, — 
Ехæнгæнгæ рагъ цудæй. 
Куд изолдæр, — сæ тунтæй, — 
Идудæнцæ æд бунтæй. 

158 
Скъодтати Элъбрус 
Рохс фæстагмæ æрхустæй, 
Гъæумæйдар уод нæ бухстæй. 
Мæ ростæбæл æруæзтæй 
Дууæ суги æмвæрстæй. 
Сау æрхун хъурбæл хуæстæй, 
Хъадамантæн дæр бæзтæй, 
Мæ къæхтæбæл нихæстæй, 
Издийау сæбæл уæзтæй. 
Къах ба размæ нæ хуæстæй, 
Æскъунуй нур тухистæй, — 
Ампъез кæнун фуд иссæй, — 
Мæ зин уаргъ мин ка хæсдзæй?.. 
...Цидæр бабæй æнтæф æй, 
Уарун гъузуй мæ разæй. 
Аци гъæуæй æхсæвæй 
Ледзун гъæуй газ-газæй... 
Унаффæбæл — нæ фæрсун, 
Мæ гъуддаг æй бæрæггонд. 
Ци мин æй си æртæсун, 
Лæдæруй уой ба мæ уод. 
Расицох дæн,— тар будур, 
Мæ разнад дæр — æбæрæг... 
Æндæр бæсти дæн мæгур, 
Æндæр зæнхæ — «æдзæрæг». 

Цæун и Дуйнеййи 
159 
Еунæг гъуддагæй. тæрсун, — 
Ци унгæг æй, ци æнкъард, — 
Адæгон гъæу — мæ фусун, — 
Кумæ мæ рахæссæй цард? 
Ку бауа ескæд мæ мард 
Еске зæнхи бæгъдауонд, — 
Мæхе бæсти — æнивард, 
Ци бауодзæй уæд мæ уод?! 

160 
Скъодтати Элъбрус 
ФÆНДАРАСТ 
Нур мæйæ къуæтти дæн, 
Сосдзубанди кæнун мæхе хæццæ, 
Тухдзубанди, уодхар, зин дзубанди... 
Карнæй æхст «фæтти дæнг» 
Мæ зæрдæбæл уайуй æнæбæрцæ: 
«О, уæууæй, дæхе марæг ду, дан, дæ». 
Нур мæйæ хъæрæу дæн, 
Фал уайуй цæститæбæл мард уосæ, 
Кири хурфи «æндарг» ниффæлорс æй... 
Ис, дан, дзорæ, гъæйдæ, 
Дæ хурфæмæ ма кæсæ, ма 'йгъосæ, 
Нæбал, дан, дæ тавдзæн мæ гъар росæй. 
Нур мæйæ къуру дæн, 
Ка ци дзоруй, — магъа, и^-ци зонун. 
Бон тар æй, мæ цард дæр ми райдард æй. 
Мæ сор комти фудæн, 
Цæстисугтæй сæттун мæ идонуг... 
Уæлмæрдгæс мæ фæстæмæ расхуайуй. 
...Арв нæруй уарунæн. 
Нур мæйæ цард мæнæй «искæдзос æй», 
Уомæл усми бадун медкъæразгæ. 
Æрмæст ма мæ рунæн, 
Хæсгæ кирæй телуй къох еу уосæ, — 
Уæхæн уаргъ куд кæнунцæ фæразгæ?.. 

Цæун и Дуйнеййи 
161 
Дзæбæх æй нæ уинун, 
Кæугæ-ледзгæй, хæрдмæ хъуривазгæй, — 
Тогхуз кири 'й дæлиау æривардæй. 
Нур мæйæ седзæр дæн, 
Седзæр уодзæн гъенур ба алкæддæр... 
Седзæр уодзæн, седзæр, æнæбари... 
б Скъодтатн Эльбрус 

162 
Скъодтати Эльбрус 
* * * 
Бонефхæссæн æма бонасадæн, 
Хуарзæй дæр, лæгъузæй дæр — цохгонд! 
И некудæй куддæр нигъгъæла дæн, 
Уæгъдæ хъеццау кæнуй хæмпос уод. 
Кæддæр мæ фæгъгъæуй цидæр хъурмæ, 
Фæййагоруй зæрдæ цидæр маст. 
Ку исун æввеппайди мæ хъурмæ, — 
Мæ ристæй мин фенцон уй æваст. 
Ревæд уагги сагъæс æрæндавуй, 
Зин æнцони евуй хуæздæрæн. 
Цийни дунгæ мæ сонт нæбал давуй, — 
Цард нæййес нæресгæй лæдæрæн... 

Цæун и Дуйнеййи 163 
* * * 
Кумæ размæ лæгæрдис, 
Цæбæл дæ уод æвгæрдис, 
Уæддæр ди арази неке уодзæй! 
Дæ бийнонтæн ауæрдис, 
Хуарз исонбæл æууæндис, — 
Ка ди домуй, — е ди фулдæр домдзæй. 
Сабурдзо æма цурддзо, — 
Ци 'й хуæздæр, — байзонæ цо! 
Дæ сæр син дунгæмæ дæр ниддарæ! 
Изæлттæбæл, дан, фæццо, 
Сæрæгасæй уæд æрцо, 
Сæрæгас, нæфалæ — идзагармæй! 
Ци дессаг æй лæги конд, 
Мæгурбæл ходуй бæрзонд, 
Æ уаргъ ин нæ райсдзæй, — ниггубуртæ 'й! 
Гъæздугбæл уодуй æнод, 
Мулкæн ин дæттуй æ уод, — 
Хъæбæр ин фæттæрсуй фæммæгуртæй... 
Фал, — мæгури цард фæцæй, — 
Дзиллитæ ймæ æрцæудзæй, — 
Раздæр, дан, дин мæлгæ бæргæ адтæй! 
Ци цард фæккодта, уæууæй?! — 
Æртæрегъæд ин кæнгæй, 
Фæккæудзæнцæ уобæл зæрдиуагæй. 

164 Скъодтати Эльбрус 
Хъали мардмæ ба 'рцæудзæй, — 
Уæлæбæл имæ хицæй 
Ка мардæй, ка бурдæй къели бунмæ. 
Æ мулки буни фæцæй, 
Азуймаг, дан, ке ниццæй, 
Ци бунтæ, дан, ниууагъта, — зæгъунмæ. 
Ци игъауги ес цудæй, 
Над кæмæн æма куд æй, — 
Кумæ цæуай, ейæ æ дессаг æй. 
Еу адтæй 'ма 'й ци гъудæй? 
Мæгурæй, фал æвудæй 
Бахъæрттæй дзенетмæ æхе «гаггæй». 
Дæлæ е ба ци хаста? — 
Æхцатæй хъуæлти гъазта, 
Рацудæй æхебæл æгæр хийнæй. 
Тæразæгай ке барста, — 
Æ хæццæ си ци ласта? — 
Бонгинæй зиндони искусийнæ 'й. 
Далæ е дæр æлдар æй, 
Мин фусей бæрцæ даруй, 
Зудæ незæй сæйуй уони хæццæ. 
Фиу сæвардта нæ царæй, 
Нæ ралæсдзæй сæ дуарæй, 
Æ мард ин къæразæй радæтдзæнцæ. 
Ци си райсдзæй æ дæлмус, — 
Фулдæр-фулдæр — еунæг фус. 
Уой дæр ин стъегъдзæнцæ «æхегъæдтæ». 

Цæун и Дуйнеййи 165 
Раинтондзæнцæ æ дус 
Дæлмагуртæ, — фæскъус-къус, — 
Ке кодта уæлæбæл тæрегъæдтæ... 
Ка фæццардæй сæрбарæй, 
Гъæуæгтæй, фал хæларæй, — 
Е баддзæй цъæх зæлдæбæл æноси. 
Уоми дæр, дан, иуардзæй, 
Хайвæндагæй син дардзæй, 
Гъазгæ-ходгæй уодзæнæй и рохси. 
Еу лæг ба зудтон — сæнтсау, 
Æрдзон сайтан, хелагау, 
Айдагъ хе цар нæ сугъдæй æ марги. 
Нæдæр ин адтæй Хуцау, 
'Ма ку ссæй, стæргæй, хецау, 
Уæд хуардта еугурей хай — мин карки. 
Уотемæй иссæй фур хъал, 
Ци ма кодтайдæ и «гал», 
Рауагъта æ цæсгон дæр губунмæ. 
Ниммардæй фур нæрдæй, фал 
Хъонцци бæсти «берæгъбал» 
Æ хист ин хуардтонцæ сæрæй-бунмæ. 
Кумæ размæ лæгæрдис, 
Ци хуарз дин си æвæрд ес? 
Ци дин ниууагъта, — æзинæ уоми к' адтæй?! 
Цæбæл дæхе æвгæрдис? 
Æносон æй гæбæрнез, 
Æ бахуæст нæй тох 'ма дзæгъæлбадтæй... 

166 
Скъодтати Элъбрус 
БАЛ 
«Некæдбал» *ма «нæбал» — ма кæнисæ, 
Лæгъуз дзурд лæгъуз естибæл — баст. 
Нивгун уогæй, уони нæ зæгъисæ, 
Е — ку уисæ алцæмæй дæр раст. 
«Бал», зæгъисæ, бал, дан, размæнифс æй, 
Дæуæй кæнгæ ци æй, уомæй бал, 
Гъар имисгæй, хор бæнттæ хезисæ, — 
Хуарзæнгъæлæн æ зæрдæ æй хъал. 
«Гъо» зæгъисæ, хæрдмæ искæсисæ, — 
Атæ дæр, бал, бæззуй, — не 'сон ба 
Разиндзæй уæхæн бон 'ма, арвистæн, 
Æ хуарзæн нæ уодзæнæй æмбал... 
«Ес» зæгъæ, — ку агорай амонди, 
«Бал» бафтауæ, — стур дзурд куд нæ уа. 
Цæй, нур бал... æмбæлдзинан не 'сонти, 
Кæд дæ зæрди мæ зæрдæ гъæуа... 

и Дуйнеййи 
ФÆСМОН 
Æ рæстæги бæдолæ 
Мади хилæ нæ райсуй. 
Мади хилæ кувд æй, — нæ лæдæргæй уой дæр, 
Хъури кæнун — нæ, фал ма 
Æ къох дæр ин нæ райсуй. 
Фæстæмæ ймæ сдзоруй нæгъæугæй, сæргоййæй. 
Æнæбæрæг æрдæмæ 
Фæлледзуй æ хевастæй. 
Нæ рахæссуй берæ мади бостæ уæддæр: 
— Кумæ цæуис, мæ зæрдæ, 
Æнæгъуд, æнæдастæй? 
Бахаудтæнцæ дæ ростæ медæмæ куддæр... 
Нæ фæззонæн 'й афони 
Мади уод цæбæл ристæй. 
Фал 'сахедуй еу ескæд мади адæ цæсти! 
Тæходуйтæ, абони 
Ку цæринæ де 'лгъистæй, 
Дæ ингæни уæлгъоси лæууни бæсти!.. 

168 Скъодтати Эльбрус 
* * * 
Масти амæттаг унæй 
Ка нæ тæрсуй, — нивгун æй. 
Сойнæ тæдзуй бухсунæй, 
Уарзти аккаг — нифсгун æй. 
Заргæ-гъаргæ гури гъар, 
Хорсугъд хъæдавæхуз цар, 
Мондагсайæг сосазар, — 
Ма мæ кæнæ æндæдуар. 
Куд нæ коми ду мæн ун, 
Дæуæй цæун — содзгæ рун, 
Мæ бууати ку сæлун, 
Æнæ дæуæй ку мæлун?! 
Итинг бауæр — æндурæ 'й, 
Уод кæнуй цох мæ гурæй, 
Испæр-пæр кодта хъурæй, 
Раситахтæй сур-сурæй. 
Ду — хæстæг æма идард, 
Ду æгас дæ æма мард, 
Ду — къæйдор, мæ уод ба — фат, 
Фæддæмæ тæхуй æд уарзт. 
Æфтаудзæй дæбæл цъæх арт, 
Æрвдзæфæй уодзæнæ саст... 

Цæун и Дуйнеййи 
169 
Уод тæхуй дæмæ, тæхуй, 
Бон-æхсæвæ нæ зæгъуй, 
'Ма къæйдорбæл æмбæлуй, 
Ницъцъæлæ уй, æгъзæлуй. 
Фал ку сæмбæла еу хатт 
Дорин уодбæл уарзти фат, 
Уæд райгас уодзæй къæйдор, — 
Мæ зæнхон ниви бундор. 
Уæд райгъал кæндзæй дæ уод, 
Нæ дæ фæккæндзæй инод, 
Рагъардзæй къæйдори тог, 
Хонхи сауæрау — рæсог! 
Фат фестун кæнæ дæ уод, 
Карз æвзарæ кизги монд, 
'Ма ку не 'суай еугур сонт, 
Уæд ердзæнæ дæ амонд. 
Масти амæттаг унæй 
Ка нæ тæрсуй, — нивгун æй. 
Мастæн цийнæ 'й æ бунæй, 
Уарзти аккаг — нифсгун æй!.. 

170 
Скъодтати Эльбрус 
* * * 
Ка адтæй, — нæ зудтон æй нурма, 
Уод иссæй æ рохсæй æмидолæ. 
Мæ зæрдæн хæстæг адтæй, цума, 
Уотæ мæмæ кодта ходæзмолæ. 
Ке кизгæ 'й, — базудтон æй, æма 
Е мæ зæрдæ райста фæлмæндзорæй. 
— Ци изæд, ци бæстæй дæ, уой ма... 
Дигорон, дан, нæхе Уас-Дигорæй... 

Цæун и Дуйнеййи 
171 
* * * 
Арви хуæрзтæй ниви асæн, 
Арæбин, ци ес? 
Фæххастай мин дæ дæлуагис 
Мæ амонд, мæ фес. 
Ристæн, зæгъуй, бухстфæразæ, — 
Бæргæ раст æй, фал... 
Фал аци нез уотæ карз æй, — 
Нæ ин ес æмбал! 
Фæммæууагътай ду æмбойни, — 
Ци ма ракæнон! 
Ревæд къæсæр мæ цæрддзойæй 
Разæгъуй дæ ном. 
Нæ — тургъи дæ, нæ — хæдзари, 
Нæ — гъæунги, нæ... 
Фуд арти ми кæд æндзари, 
Уæд цийнæ кæнæ. 
Ци æрбадæ, — бун нæ бадæ 
Мæ тæрегъæдæй! 
Симæр уати цæмæ бадун 
Атæ ревæдæй! 
Æрдæгковгæ, æрдæгходгæ 
Дзиназун, мæгур. 
Дæумæ дзоргæй, мæ амондмæ 
Ивазун мæ хъур. 

172 
Скъодтати Элъбрус 
Æнæнивæй ниффæразун 
Æй лæгæн фудрун. 
Уарзт бавзаргæй, æнæ уарзтæй 
Ке бон æй цæрун? 
Цæрæнмиуæн хуæздæр хуасæ — 
Федарæй лæуун, — 
Ку кæнон хе фадзæласæ, — 
Ци ма æй мæ ун? 
Фæмминуагътай цубур финстæг 
Бази буни: «Цæй!..» 
«Мæйи фурт» 'ма «Хори кизгæн» 
Сæ аргъау фæцæй... 

Цæун и Дуйнеййи 
173 
* * * 
Рæстæгæн векторбæл æй æ цуд, 
Нæ ин ес дехтæгæнæн нисæнттæ, 
Мах æй «кæнæн» хе аккаг никъæттæ, 
Уа цæмæй бæрæг-бæлвурд не 'мгъуд. 
Æй дуйне æнæкæрон бæрцуат, 
Æридайгæ æма æнæфæугæ, 
Царди лухдзæгбæл мах, æнæрлæугæ, 
Радардтан бæхбадтгæнгæй нæ над. 
Тæхгæ дони 'й нæ накæ, нæ уад, 
Тох кæнæн дууæ билей æхсæни, 
Ирд балиртау, нæ гуртæ æхсæн си, 
Нæ къудур нин ласуй дон идард. 
Дууæ стъæлфи: Райдайæн — Кæрон, 
Мах — æстъæлфæ се 'хсæн — æртиккагæн, 
Нæй æ дæргъцæ бæрæг царди надæн, 
'Ма уой фæрци 'й рæсугъд цæргæбон... 

174 
Скъодтати Элъбрус 
* * * 
Мæ лимæн, куйтæ нæбæл рæйунцæ, 
Нæ унйау æй дзæгъæли сах гъæр! 
Кæд æррай сæринезтæй сæйунцæ, — 
Æнгъæлунцæ с' ахилæй мах дæр?! 
Кенæ ба си, ка 'й зонуй, кадæртæ 
Аййев дзурдмæ хатунцæ се 'рух, 
Æ хуæрззæл агайуй син сæ зæрдæ, 
Æ дессаг ихалуй син сæ цъух... 
Мæ лимæн, куйтæ нæмæ рæйунцæ, 
Азæлуй рæнгъи хузæн сæ гъæр. 
Кæд сæхе сæ хъал фунтæй сайунцæ, 
Æнæнивæй махау етæ дæр... 

Цæун и Дуйнеййи 
175 
ФИНСÆН СЕС 
Финсун мин — æнгъуд æй, 
Мæ лагъзæй уæд райстон 
Финсæн сес, — ефтигъдæй 
Тъафæбæл рауагътон. 
Кеутæ-меутæй бурдæй 
Сифæбæл æдасæй, 
Æррæхстæн æ цудæй, 
Гъеуæдта ракарз æй. 
Мæ къох мин ивазта, 
Сес фæцæй æ разæй. 
Æ фæдбæл мæ ласта 
Æзнæт тоги лазæй. 
Исцурд æй — ибилис! 
«Æрсабур уо, — мæ къох! 
Цæмæн кæнис гириз 
Мæгур лæгбæл æдзох?!» 
Хъæбæрдæр агъудæй, — 
Куд фулдæр кодтон тох. 
Цæмæн ма 'й багъудæй 
Зæрæрдæмæ мæ къох?! 
Гъеуæдта 'й, куд гъудæй, — 
Мæ буйнагин цъæпсæй 
Æрцавтон 'ма æваст 
Рагæпп ласта хæпсæй, 
Æма дин — гъуддаграст, — 

176 
Скъодтати Эльбрус 
Бæх фестадæй, сæппæй 
Радогь кодта æмраст. 
Мур-мургæнгæ, уасгæй, 
Уацари мæ райста. 
Æ думæгбæл бастæй, 
Кумæдæр мæ хаста. 
Мæ фазæй мæ ласгæй, 
Дортæбæл мæ хуаста, — 
Асæгæй мæ байсгæй, 
Аргъæутти мæ баста. 
Уæд лигьдтæн æ фæдбæл, 
Уæд хæпболти хаудтæн. 
Истахтдæн, — зæнхæбæл 
Ку нæбал æмбалдтæн... 
Æ рагьбæл æрхаудтæн, 
Æ барцæй æй райстон, 
Æ хецау æз радæн, — 
Æхсæй æй æрхуастон. 
Бæх фестадæй дзили, 
Борæмæлгъæ, 'суæрццæ 'й... 
Куй фестадæй, — хили 
Арсмæ тундзуй гирццæй. 
Рамасоруй пили. 
И æхси æркъæрццæй 
Уæд фестадæй мистæ, 
Тикис æй фæссоруй. 

Цсеун и Дуйнеййи 
177 
Фæммедæг уй, — цъæстæй 
Лæги хузæн дзоруй. 
Уæд берæгъ, уæд фус æй, 
Уæд сæ дууæ — хæццæй. 
Ци нæ хузæй кæсуй, 
Ци ма даруй æрдзæй?! 
Уæд фестуй æрвбудур, 
Хæлæмултæ, хæлхъой. 
Сæр кæнуй си гур-гур, 
Ратæх-батæх — и хой. 
Æвгæрдуй мæ æ тар, 
Æскъунуй мæ сонт зар, 
Мæ зæрдæ мин тонуй, 
Мæ уодæй уод кæнун, 
Туххæй си 'й ратонун. 
Æрхаун 'ма мæлун, — 
Усси, маргъ, — фæддунд уо! 
Мæ сайтан 'ма мæ рун! 
Уæд райсæфуй дунгау... 
Æнæрун æрцæрун. 
Ревæд уат, гъæунгау, 
Финсæн сеси æной, — 
Æнæмæтæ, сабур, 
Неке кæнуй дæ кой, 
Фал ниууис зæрдмæгур, — 
Нæуарзгæй, цума, мой. 

178 
Скъодтати Эльбрус 
Мæ кæсæг, ци зæгъон, 
Æнæ дæу ци 'й мæ бон?! 
Финсæн сес нин дуйней 
Фæккодта уинун дæр. 
Нæ дууемæй еуей 
Нæ фæккодта бундæр. 
Нимайгæй кæрæдзей, 
Базудтан цæрун дæр... 

Цæун и Дуйнеййи 
179 
* * * 
Дæ уод бабæй нивæй æрæфсастæй, 
Æрæгйау дæ метбауæр иссæй 
Сугъзæрийнæ-хорсугъд, — тунти гьазтæй 
Рагæлстай дæ фæндзаййæй инсæй. 
Дæумæ бабæй дæ уарзт æрæздахтæй, 
'Ма не 'фсæдуй цæстæ дæ уиндæй, 
Зæрдæ ба гурусхæй ниддудагьтæ 'й, 
Туппур ма 'й æ кæддæри зинтæй. 
Мастæй-уарзтмæ цалинмæ фæццудтæ, 
Уарзтæй-мастмæ уæдмæти цудтæн, 
Нæ исеу æй нæ цард даргъ æнгьудмæ, 
Ку мæ гьудтæ, уæд дæ нæ гъудтæн. 
Фал зæрдæ! Куддæр мæ исæлвасуй, — 
Æхецæн дæ хуасæн æнгъæлуй. 
Мабал кæнæ ймæ над дæ гъар кастæй, — 
Рæуонæн æй берæ нæ гъæуй... 

180 
Скъодтати Эльбрус 
* * * 
Мæ артæй тагъд «ниддумдзæнæ 
Ци кæнон, гæнæн нæййе! 
Мæ хотхæбæл ниддумдзæнæ 
'Ма фестдзæй сау мегъæ е. 
Ку-еу рацæуай гъæунгти, 
Мегъи стугæй, мæ уодæй, 
Уардзæнæй, цит, æрхун-сугтæ 
Дæ ростæбæл дæ мондæн. 
Цодгæ-модгæ додгæ азар, — 
Содзгæ уарзти сонт лæвар! 
Ниуаздзæнæ æртæхи зар, 
Мæн си тавгæй кадавар... 

Цæун и Дуйнеййи 
181 
АЗÆЛД 
«Мæ биццеу!» — мади хъурæй исдзорæ! 
Тæходуй... 
Кæми ма ес биццеуæн мадæ?! 
Кæмæ хатун, е æй Сурх-Дигорæ, 
Е кæнуй мин æ бæсти адæ. 
«Гъæйтт, лæхъуæн, — фиди цъухæй исдзорæ, — 
Нæ рæстæг мабал кæнæн цъæхуæл!» — 
Е ме 'рхуни фæууй Сурх-Дигорæ, — 
Фиди дзурдмæ кæсгæй æз æнгъæл. 
Ку кæнæн мах, сабийтæ, æзморæ, 
Ку искарз уа гъазгæй нæ ерис, 
'Ма не 'хсæнæй еу кизгæ мæ цори 
Ку балæууа ходгæй: «Ке сорис? 
Æдзæсгон. Хатир бал ми ракорæ!» — 
Ку æрцара мæ уод æ гириз, — 
Уæд ейæ æй мæнæн Сурх-Дигорæ, — 
Мæ зæрдæн æ фиццаг ниви рист. 
Мæ сæр бабæй ку 'рбайса рæвдаугæ 
Æвзонг кизгæ, Г. С.\ уруссаг, 
Математик, рæсугъд, мæ рос даугæ: 
«Мæ хъазар зунди къубус — тъайлаг!» 
1 Г. С. — Галина Степановна, мæ математики ахургæ- 
нæг скъолай, сугъзæрийнæ адæймаг. Уотæ фегъустон, æма 
кумæдæр тæхгæй, сæ хуæдтæхæг ниппурх æй. 

182 
Скьодтати Элъбрус 
Ку кæна, фур æфсæрмæй, араугæ 
Мæ цæсгон, — нæбал ергæй æ уаг, 
Уæд е дæр æй мæнæн, æдæуагæ, 
Сурх-Дигорæ, мæ кълас — æвдæймаг... 
«Мæ биццеу, — мади цъухæй ка сдзоруй, — 
Ма фæууо мин а царди дзæгъæл!» 
Е алкæддæр фæууй Сурх-Дигорæ, 
Æ фæууиндмæ кæсгæй æз æнгъæл... 

Цæун и Дуйнеййи 
183 
* * * 
Кутемæй раййевон ме 'хсæвæ бонæй, — 
Сæумæ ку нæбал кæнуй, уæд?! 
Ка ма искæндзæй мæ загъд мæ номæй, — 
Фесæфдзæй, æвæдзи, мæ фæд... 
Карзæй цæбæл дзорун с 'афонæ нæма 'й. 
Поэт хурфидзаг æй незтæй. 
Ме 'рдхуард, æвеппайди ку 'ссерай мæ мард, 
Гъеуæд ма рамæлæ десæй... 

184 
Скъодтати Элъбрус 
* * * 
Ци не 'мисуй медбæсти адæймаг! 
Зундгин тонуй ес-арæнтæ æ цуди, 
Гъæлайæн ба — дессагдæр æй æ уаг — 
Æрдзонхуздæр, æрдзæнхуæздæр — æ гъуди. 
Сæргин мæтæй ресун кæнуй æ сæр, 
Сæргоййæн ба æ царди куд æнцои æй! 
Маймулимæ байзадæй хæстæгдæр, 
'Ма ци кæнуй, — алцидæр æ фæндонæй. 
Зундгинæн æй и 'нæзунд унафгæр, — 
Фиццаги æртæрегъæди рæуонæ 
Схатта бунтон усхъуммæ и уавæр, 
'Ма нур кæсун уавæрмæ мæгурбон æй. 
Æдули æй уæгъдсиуæ, хуæдæлдар, 
Зундгин æ хуарз нимбæрзуй згъæр хæдонæй, 
Æма бæрæг нæбал æй, мæ хæлар, 
Куд растдæр хонæн алке æхе номæй... 

Цæун и Дуйнеййи 
185 
ИС МÆ ЕРИ... 
Цидæр рохс æрттевагæ 'ма сау, — 
Калми царау, æййеви мæ цори. 
Æ фæлевæн цирагъ ди Хуцау 
Кæд байвардта, таргæнгæ мæ хори... 
Кæд дæ уоди цæфсуй дæлуймон, 
Гъезæмарæй марунмæ мæн уоди... 
Ниммæсалуй, содзуй мæ Руймон... 
Ци мин мурхис, — уотæ цæмæн ходи? 
Гириз мæбæл кæнис, æви ци, — 
Нæ мæ уадзгæй цæрун зæнхон цардæй? 
Æви ба дæхуæдæг дæр фици, 
Мæн хузæн, дæ катай уод цъæх арти?! 
Гъæлабæл мæ нимайи, миййаг, 
Æви ду дæхуæдæг гъæладæр дæ? 
Дæ ехæй мæ батави хиццаг, 
Зумæгæй мин раййеви мæ сæрдæ. 
Ци ниллæг дæн æма ци уæлйау, 
Нигъулгæй, дæ тæмæсти, дæ дести! 
Хуцау дин нæ бакодта æвгъау, 
Æнæвгъау, мæн мæрунмæ медестæ. 
Тарф фунæййи гъар фунти рæвдуд, 
Æнæхуссæг æхсæвти уæхери... 
Атемæй куд цæргæ мин æй, куд, 
Æдзох мæ ци амалæй раери?.. 

186 
Скъодтати Элъбрус 
* * * 
Аци æмдзæвгæ ба финсун мæхе циртмæ, 
Кæд мин цирт нæ уодзæй, уæддæр нæ зонун, 
Ду мæ нæбал зонис, гьай-гъай, æгириддæр, 
Æз ба дæлсигитæй хонун дæу хеуон. 
Æз æй уæлæбæл дæр зудтон, — фæззиндзæнæ, 
Æз дæ уæлæбæл дæр уарзтон æнæсайд. 
Ду мæ, Дигорон, дæ фуни дæр уиндзæнæ, 
Дæумæ æрмæстдæр багъардзæнæй мæ мард... 

Цæун и Дуйнеййи 
187 
ФИДИ СОРÆТ 
I 
Æхсæвæ тар æма зуймон, 
Æндей дунгæ хæтуй. 
Гъузуй хæдзарæмæ Руймон, — 
Нæ Фидæ карз нæтуй. 
Истæн æ цори цирагъау 
Не 'зини уæйугæн. 
Зæрди, — ка ниццæй ристæй сау, — 
Нæййес бунат сугæн. 
Нур ин цæмæй 'сесæн æ рист, 
Нæ бон ци 'й æ незæн? 
Лæгæн Хуцауæй ци уа финст, 
Нæййес уомæй хезæн... 
II 
Тухстан æзинæ, нур тухсæн, 
Тухсæн не 'сонбонбæл æ рази. 
Фидæн æ рист дæр нæ бухсæн, 
Уæд æ мæлæт ба куд фæраззйан?! 
Æн' уой куд уодзæй нæ гъуддаг?! 
Кæд ма 'й имисун бафæразæн... 
Фал цæститæбæл — донæйдзаг — 
Магъа, æ сорæт куд рагъаззæй... 

188 
Скъодтати Эльбрус 
III 
Мæрдтæй æрбайгьустæй æ дзурд: 
«Сорæт цæсти нæ, — 
сæри хъанзи 'й! 
Ме 'нхус уæ ку гъæуа, мæ фурт, — 
Мæ Фарнæ 'дзох уодзæй уæ рази... 

Цсеуп и Дуйнеййи 
189 
ДУ МÆ ФАРСТАЙ 
Ду мæ фарстай, — нур, дан, мæ цæмæн уарзи, 
Ка 'ссердта дзуапп еци фарстæн дуйней! 
Магъа, цæмæн? Ка 'й зонуй, уотæ хуарз дæ, 
'Ма дин нæуарзæн, æвæдзи, нæййе. 
Ду мæ фарстай, — нур ба ма мæ куд уарзи, 
Мастæй æндæр ку неци дин дæн, уæд?! 
Хуссун кæнун доникъосæй мæ арти, 
Фал, фæтæгенау, скæнуй уæлйау пæртт. 
«Ма мæ уарзæ, ма уарзæ!» — мин ма дзорæ, 
Кæд дæ фæндуй нæуарзон 'сун мæнæн, — 
Фæлтау дзорæ: «Уарзæ мæ, арви хорау!» — 
*Ма ди мæ уод суæгъдæ уа фудæнæн... 

190 
Скъодтати Элъбрус 
* * * 
Ку рамæлон, уæдта 
Сау «халæнттæй» тургъæ идзаг уодзæй... 
Нæгæ гъæр, 
Зæрдæскъунæн гъарæнгæй рæзти цæуæг, резгæй, 
Æримисдзæй хеуæнтти, 
'Ма зæгъдзæй син «рохсаг»! 
Ку рамæлон, уæдта 
Хæрæмегъæй тургъæ ниттар уодзæй, 
Фийсæрфæн кæмæ нæ уа, етæ 
Сæ дустæй римæхсдзæнцæ 
Сæ уотид, уæгъдæ каст... 
Ку рамæлон, уæдта 
Нæ тар тургъæ уодзæй цирки хузæн, 
Кæрæдзей уиндзæнæнцæ мæн фæрци 
Хеуæнттæ — аул 'ма хъаун, 
Кæрæдземæн кæндзæнцæ сайд батæ: 
«Ехх, æдта, ци лæг адтæй!» 
«Ци адтæй? 
Æ дуйней дæр мæгур, гæбæр адтæй, 
Нецигъон, 
Нецибонæй цидæртæ финста. 
Ке гъæунцæ? 
Фæлтау æ бийнонтæ хастайдæ... 
Фал рохсаг! 
Уа дæ-дæй, уххæха...» 
Ку рамæлон, уæдта, 
Æппун ке нæ фæнда, 

Цæун и Дуйнеййи 
191 
Æфсæрмæбæл е дæр 
Нидздзиназдзæй. 
Ка мæ уарзта, е ба 
Мæ ниуазæн хъурмæй 
Баниуаздзæй. 
Ку рамæлон, уæдта 
Цирк уодзæй итигьд тургъи, 
Æвдесдзæнцæ «номертæ» будзæутæ. 
Мæ амондæн сæ æз нæ уиндзæнæн... 

192 
Скъодтати Эльбрус 
ÆРÆГЙАУ 
Кизгæ 'й берæ уарзта сосæг, æргомæй 
Æма баримахста æ карæ уомæй. 
Зæрдæй хæлар адтæй, — уæхæнттæ нæййес, 
Фалæ æ гьар кастæн — лæгьуз æ медес. 
Лæхъуæн кизги батæй куддæр басор уй, 
Æма æрдæгсастæй хатир ракоруй, 
/Еллæх, уæхæн гъар уарзт хизтон æвзонгæй, 
Фал мин ци адгин æй, бауæр æстонг æй! 
Уæууæй, рамæмардтай, кизгай, дæ цийнæй, 
Хуцау, рамæтонæ нура и хийнæй, 
Æндæр нæбал уодзæй мæ над дигорон, — 
Кæндзæн гъезæмарæ, — кæд ма фæццæрон... 

Цæун и Дуйнеййи 
193 
* * * 
Бони рæфтæ нæтуй, æхсæвау, 
Хæрæмегъи суйуй зæрди хæрæ. 
Гъуна цади цъæх хæпсæ — мæ хуæрæ — 
Æвæллайгæй уасуй æхсдзæфау. 
Мæ лимæн-еу е 'мдзæвгæй бандзарста, 
Æ цар имæ тавуй нур хъурмæй. 
Масти сулу кæлуй мæ хъурæй, 
Рæгозуй цъифæ дунгæ артдзæсти. 
Хорæнгъæлдзау зæнхæ уæгъдбудури 
Арвмæ хатт арми росæй ковуй, 
Нæуæг киндзау, табедзæ коруй, 
Нæ гъарунцæ рохс тунтæ æ гури. 
Рагон зингæй резунцæ фалдзостæ, 
Сæйгæ уодбæл кæнунцæ хæлæф. 
На, рæстæг нæ дзæбæх кæнуй цæф, 
Фал хуайуй, тæдзунæгау, арф ностæ... 
7 Скъодтатн Эльбрус 

194 
Скьодтати Эльбрус 
ГÆДЗÆ 
Лæг е 'гурцæй рæдуйагæ 'й, 
Нæ лæдæргæй, еуæй-еу 
Фæллух кæнуй зæрдиуагæй 
Æхе буни æ къалеу. 
Ци нæ рауайуй дзæгьæли 
Æнæбари, е — барæй, 
Фал, мæ лимæн, куд æнгъæли? — 
Æ зæрдæ ба хæлар æй... 
Масти фæдбæл æнæбонтæ 
Фæццæунцæ агъудæй. 
Хатир кæнун ка нæ зонуй, — 
Æ корун уой багъудæй... 
Адæгонтæ 'ма хеуонтæ, 
Къæдзæ-мæдзæ над — æрра... 
Зæрдихудтитæй æ бонтæ 
Хумæтæг лæг куд цæра! 
Гæдзæ-гæдзæ, гæдзæгъонтæн 
Сæ цæрæнбон берæ уа, — 
А зæнхæн ан еу бийнонтæ — 
Кæмидæр уа, кадæр уа. 

Цæун и Дуйнеййи 
195 
РАМАРДÆЙ ПОЭТ 
Рамардæй æнæнгъæлти поэт, 
Æ фæсте ин хиститæ кæнунцæ, 
Æ фæсмард нæ финсунцæ сонет, 
Ахх-ахæй дæр уобæл нæ кæунцæ. 
Æрмæстдæр æрдзæ 6а дзиназуй, 
Гъæддаг мæргътæ гъарæнгæ цæгъдунцæ. 
Донæхсинцъæ финкæ ниуазуй 
Æ дзигготæй еу «рохсаг» зæгъунмæ. 
Æмбохуй карз Ирæф æ фæсте, 
Сонт бæлæсти сифтæртæ кæлунцæ. 
Æрцæугутæн, цума, фæдзæхст е, — 
Хуарз зæгъдтитæ фингæбæл тæхунцæ. 
Ранигъулдæй гъудити дуйне, 
Рабарста цийнитæбæл æ рунтæ: 
Лæг фесавдæй, поэт нæбал е, 
Цард ба, гъе, ниййагайдта цæунтæ. 
Никкалдæй æрра донбæл нæ хед, — 
Мæйдарæй кæбæл цудан мæйрохсмæ. 
Рамардæй æвзонгзæрдæй поэт, — 
Æвзонг зæрдæ байзадæй æносмæ. 

196 
Скъодтати Элъбрус 
* * * 
Хъал дунгæ ма æрвти фæзти 
Тæккæ 'зинæ дæр гьазта. 
Æгæрон цард размæ хæссун 
Толдзæхуз лæг фæразта... 
Æдзæллаг хор и фæсмегъæй 
Лæмæгъ тунтæ æруагъта. 
Мæстмæлæнæн мæ уорс рехи 
Сатæг дунгæ рагъазта... 
Листæгуарæ, бизирттæгау, 
Фæсалæбæл рабадтæй. 
Уæдта бабæй, идзирд лæгау, 
Рацудæй хор æ уатæй... 
Цард цæуй идуйгæ мегъи, 
Хор сор цар ма ефхæссуй. 
Уæгæ дунгæ мæ уорс рехи 
Ескæд-бонмæ æрхуссуй... 

Цæун и Дуйнеййи 
197 
НЕ ТТИККАГ ДЗУБАНДИ 
ХАЛОНИХÆЦЦÆ 
Мæ кæци хеуон дæ, халон, уой зæгъай, 
Маддæлти Маддæл дæ, Фиддæлти Фиддæл! 
Миййаг, кæд уæлдæфи кæнис уодагъай!.. 
'Ма уæд ци цæрдæг дæ, æза — ци дзæндæл... 
Æртахтæ фæстæмæ недзамантæй нур, 
Дуйнетæ тæлфунцæ, идзаг — амондæй, 
Адæнæн сæ сунтæ — раст æма губур, 
Адæнæн сæ нæдтæ — даргь æма цубур, 
Адæн — фæйнæхузти сæ уинд, сæ кондæй, — 
Сунтойтæ, рæститæн сæ нивæ конд æй. 
Æрмæст, нæ лæдæруй алке æ амонд, 
Нæ фал 'ма уомæн нæ зонуй æ медес, 
Æма нивгуиæй фæццæруй æнамонд, 
Гъема, рамæлуй уотемæй æнæдес. 
Уæдта æнамондæй цæруй нивгун лæг, 
Æма дестæгæнгæй растуй æ мæлæт... 
Кæддæр æрæздæхуй и цард нæуæгæй, 
Рохс стъалу фесæфуй, — райгуруй æндæр, 
Цæргæй адæймагæй, дæ уод ниууæгæ 'й, 
'Ма нур æрдардтай маргъи хузи дæ сæр. 
Ескæд дæу хузæн æр'; .хдзæн, цума хой, 
Еу бони мæлдзæн, — æиæмæлгæ неке ?й, 
Цæудзæй рæстæгутæ, — не 'нкъардзæнæн уой 

198 Скъодтати Эльбрус 
Æма миллиард анзти фæсте и дуйней, 
Цума цæстникъулдмæ, — фестдзæн цæрæгой... 
Ду ба адæймаг-сувæллонæй гъеуæд 
Хæтдзæнæ зæнхæбæл, нæуæг игурдау, 
Тæрсдзæнæ ме 'руастæй, — хæссуй, дан, къæлæт, 
Ледздзæнæ аууонмæ фур тæссæй, урдау... 
Гъæйдæ, ке бафæрсон, — ци æй а дуйне? 
Царди цæрæгойтæй неке 'й адæггаг, 
Дæуæй рагондæр си, æвæдзи, нæййе, 
Гъигæн нæ лæдæрун дæуæн ба де 'взаг. 
Ме 'здирвгæ фарстатæн куд скъахон дзуапп, — 
Цæмæй æй дуйней 'сконд аухæн æнæуаг, 
Уæдта мæн ци 'нгъæли, — халон, адæймаг? 
Цардæн куд уодзæнæй федæнмæ æ гапп?.. 
Мæ кæци хеуон дæ, халон, уой зæгъай, — 
Дзаманти нана дæ, æности баба! 
Ду дæр мæн фæрсдзæнæ еу-ескæд, гъай-гъай: 
«Усси, рахъудти уо, ци 'ртахтæй а ба?» 
'Ма уæд базондзæнæ ду дæр мæн хузæн, — 
Дуйней æносони сосæг — æ зилди 'й, 
Е 'ййивди — е 'сæвди æма æ зинди 'й, 
'Ма нин уни барæ ке ес æнхузæн... 

Цæун и Дуйнеййи 
199 
КАДÆР 
Мæ зæрдæ, уо, кæми дæ, 
Дæ дуар кæнгæ, тагъддæр! 
Синдзæрху ку нæ ниддæ, 
Хуайуй дæмæ кадæр. 
Кедæр хезис æноси: 
«Æууæртæ, æрцæуй!» — 
Къахдзæфти 'стуф игъоси: 
«Зæрдæмæ фæццæуй!..» 
Æма бабæй фæрреси, — 
Ке не 'рцæуй кадæр. 
Уотæ 'хсицгæй ке хези, — 
Кедæр хезуй е дæр... 
Цидæр кæнуй мæ зæрдæ, 
Гупп-гупп кæнуй куддæр. 
Кадæр уоми 'й æвæрди, — 
Райгъосун æ дзурд дæр... 

200 
Скъодтати Эльбрус 
* * * 
Поэт ку рамæлуй, уæд арв фæккæуй, 
Зæнхæ ехин мегътæй 'хе рагъ фæннæмуй. 
Поэттæ сæ уодтæ гъæуай нæ кæнунцæ, 
Фуддзарди нæдтæбæл, куйтау, ниммæлунцæ: 
Еуей ду уиндзæнæ æрвдзæф, бунсугъдæй, 
Инней финсæн сесбæл хусгæй, рæсугъдæй, 
Ке мард æд дзæкъолæ 'ссердзæнæ базари, 
Ке мард — кизги къохти, — фесавдæй азари, 
Кæмæн æ тæнзæрди уодзæй тъунст хъæма, 
Кæмæн æ рист уоди — арахъ 'ма хъилма, 
Ка ба фæууодзæй æввеппайди дзухъмард, — 
Æ зæрдæ раскъундзæй, расхъеудзæй фæснад... 
Фал сæ, мæ зинаргъ, фур æгадæ ма схонæ, 
Дедентæ æртонæ: реутæбæл бансонæ, 
«Рохсаг» син разæгъæ, æмдзæвгæ радзорæ, 
Мæрдти Барастурæй дзенет син ракорæ... 
Поэт кæд а Цард æ Цардæй кодта хъор, 
Уæддæр еунæг уомæй кастæй уæбæл хор. 
Фал ибæл 'хе адæм кодтонцæ хахур, — 
Цума æхе тунтæ скъунуй хæлаур, 
Æма æрцæвуй уæд къæйдорбæл æ сæр. 
Нæййес æнæ Поэт адæн уогæ дæр... 

Цæун и Дуйнеййи 
201 
* * * 
Хуцау ди ма уа, — ци силгоймаг æй! 
Æ гурикондæй куд нæ байрайа! 
Мæ фæлмаст зæрдæ æ амæттаг æй, 
Мæ дадзинтти тог ку нæбал уайа... 
Нивтæ байуарæг кæмæн байуара 
Уæхæн нивæ, е куд нæ базара, 
Куд нæ бавзара зарæг исунмæ, 
Уарзти фæдбæл 'ма уарзтбæл финсунмæ. 
Бæласи аууон — æ цъæх цæститæ, 
Бамæсугьтонцæ сæ сах кæститæ. 
Æ «расæласæ 'й», æ гури мондæй 
Ци хъæбæр гъазуй мæ мæгур уодæй. 
Ци хицæ кæнун, — е ке амонд æй, 
Цæмæн райгурдтæн атæ фудкондæй? 
Куд мæ феййафта атæ зæрондæй, — 
Æфсæрми кæнун мæ уарзти сонтæй. 
Куд ма рагæлдзон мæ царди бонтæй, 
Фæлтæр раздæр си цæмæн райгурдтæн, 
Кенæ фæстагдæр цæмæн райгурдæй? 
Уйнаг нивæбæл цæмæн рагурдтæн, 
Мæ уоди ма нур цæмæн бабурдæй?! 
Хуцау ди ма уа, — ци силгоймаг æй! 
Цæмæн мæ гъудæй а фудæвзарæн? 
И сайтани хай, йæ æрвон уагæй, 
Цитæ мин кæнуй, æнæ рæуагæй... 

202 
Скъодтати Эльбрус 
ПОЭТМÆ 
Дууемæй еу — кæсæн дæмæ æнгъæл: 
Кенæ цæрæ, кенæ фæууо дзухъмард! 
Ду дæ еунæг,— мах ба ан æгас цард, 
Æмбурд адæн æд федуд 'ма æд гъæр. 
Дс 'уæнгтæ кæд райвазтай тахтæрвонг. 
Къæйдорбæл уæд ма байзайæ бастæй, 
Фæлтау дæ зæрдæ раскъунæд мастæй, 
Кенæ уо расуг, кенæдта — æрвонг! 
Кенæ уодзæнæ, кенæ ба — некæд, 
Уинæн дæ конди цийнæ æма рес. 
Н' астæу ма лæууæ, ами дин ци ес? 
Еуæрдæмæ ниууо сайтан, изæд!.. 

Цæун и Дуйнеййи 
203 
* * * 
Адæн гъолон æнцæ, 
Сæ цуд æй хецæн: 
Нæ нихмæ, нæ хæццæ, 
Æма — сæхецæн. 
Нур ба нæ куститæ 
Еумæ мах уадзæн. 
Кæигæй æсхуститæ, 
Уæлхонхмæ уайæн. 
Лæууй, дан, цъетебæл, 
Уоми лæвар фес. 
Хорау, дан, ферттевуй, — 
«Амонд цæттæй ес!» 
Над нин исунгæг æй, 
Хилæ 'ма талгъæр. 
Тугъди æгудзæгæн 
Нимад нæй æ сæр. 
«Хæлæф! Раздæр кæндзæй, 
Ма уадзæ инней!» 
Æма и къæдзæхæй 
Калæн кæрæдзей... 

204 
Скъодтати Элъбрус 
ХЕЦÆН 
Ард хуардтан синдзæ 'хсæви, 
Кæрæдзей, дан, гьæуæн. 
Искодтан киндзæхсæвæр 
Æнæгъæнæ гъæуæн. 
Ду цудтæ мæ зæрдæмæ, — 
Еминæ дин н' адтæн. 
Кæрæдзей фæстæрдæмæ 
Бауарздзйан, — нимадтан. 
Уæд тастæй фидихунтæй 
И даргъ фингæ бунмæ. 
Мах гъавтан зæрдибунтæй 
Исамондгун унмæ. 
Цидæр маст исрæхуста 
Уæд мæ зæрдæ æваст, 
Фæрсæй мæмæ 'ригъустæй, 
Нæ, дан, уодзæнæ раст! 
Боз адæни кувдтитæ 
Æздахтæнцæ арвæй. 
Æнгъалдтон сæ кудтитæ 
Цидæр сосæг хъаурæй. 
Рахуардтан цалдæр анзи 
Нæ кæрæдзей гъун-гъес. 

Цæун и Дуйнеййи 
205 
Нæ рацохæй — арази, 
Фæсмон ба нæмæ ес. 
Ци мæрддаг «гъæйдæ-гъæйдæй» 
Исаразтан нæ баст, 
Кæд н' адтæй æцæгæйдæр 
Нæ астæу æцæг уарзт... 

206 
Скьодтати Элъбрус 
* * * 
Цард ку фестуй æрхæндæг, — 
Тухст фесафуй цийни морæ, 
Нур алкедæр æхуæдæг 
Æхе мастæй ку «ниддор æй». 
Нур алкæмæн æ фалдзос 
Æхе риститæ фагæ 'нцæ, 
Фал ма мах цæвæн уалхъос, 
Нæхе дæр нин нæ уадзунцæ. 
Еу гиз-гиз кæнуй ннней, 
— Нур уой зæрди ци агори? 
Федис кæнунмæ дуйней 
Неке раййафдзæй Дигори. 
Гиз-гизгæнгæй кæрæдзей, 
Æрветæн мах фудæбæнттæ. 
Нæ кæрон ба бæрæг æй,— 
Хуцаумæ 'нцæ царди фæндтæ... 

Цæун и Дуйнеййи 207 
ТÆРВАЗÆБÆЛ... 
Тæрвазæбæл мæ къох 
Ниннодар æй. 
Фæккодтай мин æй цох 
Ратомарæй. 
Игон дуарбæл лæудтæн, — 
Нæ дæ уагътон. 
Мæ фæстаг дзурд дæуæн 
Нæма загътон... 
— Дæхе барæ дæ, цо, — 
Ниффæраздзæн. 
На, нæййес, — мабал ко, — 
Туххæй уарзæн... 
Æздахтон дæ кæддæр 
Дæ азарæй, — 
Рабостæ дæ уæддæр 
Мæ хæдзарæй. 
Сæумæцъæхæй ду ма 
Ку фæззиндтæ. 
Инсæй анзи, цума, 
Нæ фæууидтан. 
Æрхунуарæ кодта 
Дæ цæсгонæй, 
Ду фиццаг хатт кудтæ 
Уотæ 'ргонæй. 

208 
Скъодтати Элъбрус 
Кæрæдзей ма фарстан: 
«Цæмæн атæ 'й?!» 
Нæ гурусхæ састан 
Зудæ батæй... 

Цæун и Дуйнеййи 
209 
МÆАМОНД 
Искъахтон дæ, мæ амонд, 
Фудæбонтæй. 
Раисафтон дæ исконд 
Мæ фур сонтæй. 
Рамауадтæн дæ фæдбæл, — 
Фæййаууон дæ. 
Никкудтæнцæ мæ фудбæл 
Æнамондтæ. 
Ниххудтæнцæ мæ кудбæл 
Мæ хеуонтæ. 
Никкалдæнцæ, уæ, куддæр 
Мæ иуонтæ. 
Уорамунцæ уæззау маст 
Мæ фæсонтæ. 
Евгъуд доги мæтъæл каст, — 
Мæнгæнцойнæ. 
Нæбал ес нивæ 'здахæн, — 
Мæгур бонтæ... 
Идзаг æй тургъи рагъæн 
Сау халонтæй. 

210 
Скьодтати Элъбрус 
СИЛГОЙМАГÆН 
Æрвон — дæ искондæй, 
Зæнхон — игурцæй, 
Хорон дæ цæсгон æй, 
Мæйон дæ гурæ 'й. 
Дæ уод æрвбæстити 'й, 
Уодун дæ гъуди 'й. 
Нивæ дæ цæстити 'й, 
Хуцау дæ зунди 'й. 
Уарзун дæ нисан æй, 
Дуйне хуарз кæнун! 
Де 'хæс æносон æй, — 
Дæ цард харз кæнун. 
Уарзæ адæймаги, — 
Уадзæ хе уарзун. 
Уарзæ! — Силгоймаги 
Уарзт æй æназун. 
Дæ уарзт æнæуодти 
Уотæ бадæмуй, — 
Æдзард сфæлдесондти 
Уодтæ бадумуй. 
Кæнæ æрдзи мондæй 
Дуйне æзмæлун. 
Еу дæр æнамондæй 
Ма уадзæ мæлун... 

Цæун и Дуйнеййи ; 21_1 
Щ>ИМАРА 
Æнай-æнойти цийни саргъбæл 
Хъумбæстæмæ рафтудтæн цурд. 
Хæтуй уазалтæ уомæл рагъбæл, 
Уодмæ кæнунцæ тухлæбурд. 
Тъæхсун цъимарай пъæзумбæрзтбæл, 
Къæхти бунæй «лиу-лиу» ледзуй. 
Бурун равзарун мæ хъæстæбæл, 
Санс мæ фæстамæ нæ уадзуй. 
Хелуй хæсдзæф ба маргхелагæ, 
Медханси хуалибæл зелуй. 
Еруй астъæнттæ æхе фагæ, 
Цъеути бæдæлтти æууелуй. 
Телуй хъамили агъуд уадæ, 
Дортæй дони цуд ихæлуй. 
Згелуй æ билæ симæр цадæ, 
Билгон ниууй хулуй, — кæлуй. 
Арвбæл мегъæ тунтæй ци 'лвесуй? 
Æзмелгæй хори, фæлдевуй. 
Тавд мæ е 'сæвди нæбал есуй 
Æма йбæл мæ зæрдæ ресуй. 
Ласуй æхемæ мæн цъимара, — 
Цъируй, æлвасуй, нихъуæруй. 
— Гъæйдæ, исуадзæ мæ, ма марæ... 
Мæ къах сор зæнхæ нæ еруй. 

212 
Скъодтати Эльбрус 
сæрдей 
Арвбæл æнæлазæй 
Ходуй мæйкъæлос. 
Сæрдæй уодихуасæ 'й 
Уæлдæф — фур кæдзос. 
Думуй цæгатварсæй, 
Дæмуй мæ уалхъос, 
Гæнау, тасæ-уасæ 
Кæнис мæ фалдзос. 
Зелуй мæ гъæла сæр 
Де 'рвон муддæфæй. 
Нивæй æгæр расуг, — 
Фуддæр æнтæфæй! 
Уайуй рæуæг сауæр 
Хæрдæй хæлæфæй. 
Тæлфуй мæ рист бауæр, 
Зæрдæ ци цæф æй! 
— Барæн, ма мæ ласæ, — 
Кæндзæй мæ фæрстæй, — 
«Кæлмон» тасæ-уасæн 
Тæрсун æ «хуæстæй»... 
Мæйдар — æрдæграсуг, — 
Кеуй изæрбæл. 
Хезуй хуаси ласæг 
Кедæр æ сæрбæл... 

Цæун и Дуйнеййи 
213 
ИНСÆЙ АНЗЕЙ ФÆСТЕ 
Мæнæ инсæй анзей фæсте исæмбалдан, 
Æма инсæй анзей фæсте базудтон: 
Уæд ма нæ дууæ дæр рæуæг, цъеусæр адтаи, 
Æз ба ма — гъæла, 'ма дæ уарзт нæ кумдтон. 
Нура цидæр уолæн байвулдæй мæ уодмæ, 
'Систа мæ уас-дунгæ, — райста æ сæрбæл. 
Тæккæ еци бон мæ хæссуй мæ тæрхонмæ, — 
Мæ къох ку ракъуæрдтон нивæ 'ма дæубæл. 
Мæнæ инсæй анзей фæсте, ходæзмолгæй, 
Фæрсис мæ дуккаг хатт: уарзун æви нæ?.. 
Нура сæрустурæй нæ, фал хатир коргæй, 
Сæттун, куд дæ уарзтон 'ма мин куд зин æй... 
Мæнæ инсæй анзей фæсте исæмбалдан, 
Фæсмон — мæ тæрхон æй, мæ зæрдæ цъæлæ 'й. 
Ду ба дæ рохс хузæ, цума, нур искалдтай, 
Æрмæст дæ идзулд ба куддæр мæтъæл æй... 
Лæууис кизги хузæн еци æригонæй, 
Цума дæ гурæбæл не 'рцудæй æмбæлд. 
Дæ къох зирзиргæнгæ райстон, — æрæнгон æй 
Дæуæн дæ гъар арми, — ниттухстæ мæнбæл. 
Æма инсæй анзей дæргъи ке аурстай, 
Еци гъар фур цийнæй мæ уод нæ бухстæй. 

214 Скъодтати Элъбрус 
Уæдта мæ æваст дæ фур сонтæй расхустай — 
Де 'гас æверхъау царди масти тухтæй... 
Æма инсæй анзей размæ ке рæдудтæн, 
Уой туххæй зæнхæбæл мæ тъæпп фæццудæй. 
Гъæрзгæй, рамауидтон, — æваст куд фæддунд дæ, — 
Мегъи дæ сорæти къæл-къæл идудæй. 

Цæун и Дуйнеййи 
215 
Мадæ, де 'хæс дин уæд бафеддзæн, — 
Лæгъуз биццеу дин ку нæ уон. 
Дæ ихæстæ дин уæд бафеддзæн, — 
Мæхецæн нивгун ку цæрон. 
Дæ ихæстæ дин уæд бафеддзæн, — 
Дæуау адæнмæ ку кæсон... 
Дæ ихæстæ дин уæд бафеддзæн, — 
Дзилли аккаг дин ку исуон... 
Дæ ихæстæ дин уæд бафеддзæн, — 
Дæуау сабийти ку азон. 
Дæ ихæстæ дин уæд бафеддзæн, — 
Ку сæ исхæссон дæу хузон. 
Дæ ихæстæ дин уæд бафеддзæн, 
Хебæл ку фæууæлахез уон: 
Лæгьуз æууæлтæй изол ледзгæй, — 
Æрмæст хуæрзтæй гъæст ку исуон. 
Мадæ, де 'хæстæ нæ бафеддзæн, — 
Цифæндидæр дæ фæффæнзон!.. 
Мæхе ихæс ба уæд бафеддзæн, — 
Дæу сæдæймаг хай ку уарзон... 

216 
Скъодтати Эльбрус 
* * * 
Тæходуй-ма, бацæрæ еу бон сабурæй, 
И тухдзурдæй мæ уод ниффæлладæй. 
Гæвзук царди хъилма царти бун бабурдæй, 
Кæрæдзебал калæн нæ мæстадæ. 
А — минкъий, е — бæркад, е ба нæмæ нæййес, 
Уæхæн ба æппундæр некæд уодзæй. 
Уомæ ба, дан, ма уо уогæ дæр цæмæдес, 
Еске нæбæл гъæрæй ку фæхходдзæй. 
Адæймаг, æвæццæгæн, æрдзæй сæргой æй, 
Нæ имæ 'й æ хуæрзгъæдæ нимади, 
Æма 'хца 'ма цацатæн стъæлфæн сæ коййæй, 
Мæхе дæр мин кæнунцæ æнадæ. 
А — нæййес, е — нæййесæй нæййес фæццæрæн, 
Фал ци ес уоми дæр æнæрастæй? 
Нецибал лæдæрун æппундæр мæ сæрæн, — 
Нæхецæн ци мурхæн кæнгæ мастæй... 

Цæун и Дуйнеййи 
217 
ЦХИНВАЛ. 
ЗУМÆГ1991-агАНЗИ 
Æвгæлæнтæ, 
Гъизт зумæг, 
Фудкæнæнтæ, 
Фуддумæг. 
Дунги неун, - 
Мети хаст, 
Куйти геун, 
Фусти уаст. 
Æзмæнст рæстæг, 
Кæуæн бон. 
Исæфт бæстæ, — 
Æрмæст ном! 
Хецауи сæр — 
Кади хонх, 
Хуцауæй дæр — 
Мæрдиронх. 
Æстонг бæнттæ, 
Мæгур лæг. 
Æрвонг сæнттæ, 
Æгудзæг... 
Саст авдæнттæ — 
Мади рес! 

218 
Скъодтати Эльбрус 
Авдæйнæнттæ, — 
Сæ цъес-цъес! 
Æскъуд дарæс, 
Бæгъæмбад. 
Æскъудта сæ 
Цъæх æфсад. 
Пурх хæдзæрттæ, 
Сугъд къæсæр. 
Лæгти цæрттæ, 
Лæги сæр... 
Рацæуæнтæ ба — 
Нæбал, 
Гъæугæрæнтти — 
Берæгъбал. 
Тог — се 'фсæртæ, 
Сирд — æлдар. 
Баз сæ сæртæн — 
Æстæгдар. 
Зæйлæсæнтæ, 
Тугъди арт! 
Æхгæд кæмттæ, 
Лхæст над! 
Сирдти бæлттæ — 
Пурх хедбæл, 
Сувæллæнттæ — 
Сурх метбæл. 

Цæун и Дуйнеййи 
219 
Зин зæгъæн 'ма 
Зин кæсæн. 
Зин цæрæн 'ма 
Зин мæлæн. 
Æвгæлæнтæ, 
Гъизт зумæг. 
Сувæллæнттæ, 
Зæронд лæг... 

220 
Скъодтати Элъбрус 
НАД 
Бæгънæг æнцæ бæлæстæ, 
Нимайгæ сæ цæуй мæ уæрдун. 
Мет 'ма мет, — метин бæстæ! 
Цæлхитæй æнахур фæд кæрдун. 
Рауагътон бæх æррæстæ, 
Исуагътон мæ бозибæл мæ хуæст. 
Нур тæхун, бал, æррæстæ, — 
Хуарз рауæнмæ не 'рхъæртдзæн æрмæст. 
Ракæсун мæ фæрстæмæ, 
Нæ уинун уæхæн надбæл неке, 
Нæ кæсунцæ фæстæмæ, 
Бæлвурдæй аразуй бæх алке. 
Ци кодтон æз ба уæд? — 
Нæй мæ къохти е 'здæхт мæ надæн. 
Хъæрæу догъ! Æй мæлæт 
Æнæхатир. 
Къæхæнæй хауæн. 
Фал ци æй, бæх, дæуæн? — 
Барци гъун ди не 'сресдзæй тæхбæл. 
Мæн фæсте мæн хузæн 
Макебал рабадæд æ бæхбæл. 

Ци зин æй цард хæссун! 
Еунæг хатт ма бози æрахæссæ! 
Уæд мæ бон æздæхуи 
Исадтайдæ 'ндæр надмæ. 
...О Хуцау, æркæсæ! 

222 
Скъодтати Элъбрус 
* * * 
Дирзæг зумæг ниддаргъ уодзæй, 
Æрмæтухта — нæуарзон. 
Æ нихтæй мæ кæд ратондзæй, 
И цъæх уалдзæг — мæ уарзон?.. 
Хор æ цæстæ фæнникъолуй, 
Зумæги сæрти кæсун. 
Нæбал бадуй сах æ гъолæ, 
Æрлæмæгъ æй нæ фусун. 
Сабургай «кæнуй къæдзелæ», 
Æ уорс сæр дæр фæкъкъолæ 'й. 
Уалдзæг мæмæ рацæйтелуй 
Æ кизгон къох изолæй... 

Цæун и Дуйнеййи 
223 
* * * 
Нæ астæу неци адтæй æппун, — 
Æрмæстдæр æхсгæ каст. 
Мæ цорæй цурд райсафтдæ, куд фун, 
Куд арвæрттивд, æваст. 
«Бонхуарз» дæр нæма загътан æнхæст, — 
Уотемæй: «Фæндараст!» 
Дессаг дæр нæ адтæй иæ æртæст, — 
Къохти ратилд, фæрраст. 
Ду цæрис æ еу кæрон арвæн,— 
Арви дуæрттæ тонун. 
Æз нурмæти иннеми цардтæн, 
Фал нура — нæ зонун... 
Кæми дæн, — нæбал зонун æппун, 
Фал ку радæ идард, 
Уæд мæ зæрди нилваста æрхун, 
Ресгæ-уозгæ æнкъард. 
Изолæй мæ сæргъæвта дæ зинг, 
Иссугъта мин мæ реу. 
'Ма уодæн æ æнцон 'ма æ зин 
Мæн кодтонцæ хæлеу. 
Исцæфстæй мæбæл арт гур-гурæй, 
Исирадæй мæ тог, 
Фæццох дæн æнахур мæ гурæй, 
Уод систа хе уæлвонг. 

224 Скъодтати Элъбрус 
Разилдæй тарф тæмæнти мæ сæр, 
Нæбал адтæн æрвонг. 
Æндæр дуйней равзурстæн, æидæр, — 
Æзæнхон, уæлæрвон. 
Цæфсгæ хорбæл бамбалдæй бауæр, — 
Сау хъæзелæ кæнун! 
Нигъгъæр кодтон: «Ци адтæ, уагæр?! 
Ма мæ уадзæ мæлун!» 
Ци фæддæн æгас мæйæ, магъа, — 
Æрæскъиттæн æд рист. 
Ракъахтон мæ дзиппити 'ма, гъа, — 
Раирдтон си дæ финст. 
Нæ фæккастæн фæстæмæ, нæбал, — 
Дæ номир æрзилдтон. 
Гъар дзиуаппæй радæн сах уазал, — 
«Иссирдтон мæ ирд бон!» 
Дæу дзурдтæ дæр кодтонцæ тæлфгæ, 
Дамугъатæ — зир-зир! 
Дæ азарæй изолмæ стъæлфтæн, 
Хæстæгмæ ба — бизирд! 
Æрхунæй, содзгæ уарзти зингæй 
Ку бадæн куронуат. 
Уæддæр ма дæ, æррæстæ, уингæ 
Ку фæккодтайнæ хатт. 

Цæун и Дуйнеййи 
225 
Берæ æнзти, дзоргæй, асугътан 
Дууæ хецæн артей. 
Телефонæн æ тел басугъта, — 
Нæ астæу ци уарзт е. 
Нæ дууæ дæр фембæлдæй тæрсæн, — 
Ку фæууа нæ дессаг, 
Кæрæдземæ æнгъæл куд кæсæн, — 
Ку фæссайæн уой уаг? 
Æгæр уарзтбæл æууæнкæ нæййе, — 
Дæ гурусхæ æй раст... 
Ку нæбал уон, — зонæ *й мæ фæсте, — 
Æцæг адтæй мæ уарзт... 
8 Скъодтати Эльбрус 

226 
Скъодтати Элъбрус 
ЗÆРОНД ЛÆГИ ТУХСТ 
Æмир гъæу! Басабур æй æхсæвæ, 
Метгъæунгти нæййес цъеу-маргъ дæр. 
Раст цума бахускъæ 'нцæ бæлæстæ, 
Некæд кодта дунгæ, цума, гъæр. 
Уорс хъæпæн бор фæсали нимбарзта, 
Е дуйнейæй фæцæй мæрдиронх. 
Æрлæудтæн. Имисун,— ка мæ уарзта. 
На, уæддæр нæма кæнун уи цох. 
Багъардта гъизт уазал сор бауæрмæ, 
Зæронд зæрдæ лæууй æнцъулдтæй. 
Æрцудтæн кутемæйдæр сауæрмæ, 
Фал не 'змæлуй е дæр, — æрцъундæ 'й. 
Æрмæстдæр арвбæл ба æстъалутæ, 
Изæдти цæститау, сурхзингæй, 
Кæрæдземæ сæхе никъолунцæ, 
Мæ уодæн æ катай нæ уингæй. 
Ци фæцæй æрдзи цард? — 
Æрфунæй æй? 
Куд нæ рæхцун и 'нцадмæ уагæр?.. 
На. Рæстæг нæ хуссуй æхсæвæй дæр. 
Фал цæуй. 
Мæн кæнуй зæронддæр... 

Цæун и Дуйнеййи 
227 
КАРНÆ 
Хæссуй мæ тагъд Карни Цалх идæрдтæбæл, 
Дунст хъазмузбæл мæ гурæ исгъæйтт æй, 
Хуæцун ресгæй ку — сæр, ку — мæ зæрдæбæл, — 
Бауæр конд æй еугай хецæн хæйттæй. 
Гъавун мæхе бамбурд кæнунмæ царди, 
Еу рауæнмæ саразунмæ мæ тох, 
Фалæ бабæй бафтуйун «содзгæмарди», — 
Схæлхъой унцæ мæ къах æма мæ къох. 
Кæд нæ, миййаг, зæнхæ дæр нæбал уарзуй, 
Гъазуй махæй хæпболти æнæвгъау, 
Кæддæр мадау æ реумæ ке æлваста, — 
Нур сæ æхсуй уæлдæфмæ, пакъутау! 
Кенæ уæзæ нæ гурти нæбал гъазуй, 
Хæрдмæ схъеуæн, мæйæбæл хæтæгау, 
Науæд дунгæ нæ сæрти æрбагъазуй, 
Фелвасуй нæ й' арци фийбæл, сифау! 
Цæуй рæстæг зæнхон гуртæ æвзаргæ, 
Ес ма мæ нифс æстъалутæ, мæйтæй. 
Маст мæ тонуй, фæйнердæмæ иуаргæ, 
Уарзт ба кæнуй æгас лæг мæ хæйттæй... 

228 
СкъоЬтати Элъбрус 
КУРОНГÆС 
Фæццæун къæхтæкъуæргæй мæйдари, 
Мæ куройни рæхцуй цъилинга. 
Ка ма кæнуй стур хъйамæт мæн кари, 
Мæ фæллад тог цъируй мин дзинга. 
Арф лæкъæрди бурун тухамæлттæй, 
Мегъ-изæр — хъурти незæй фуддæр! 
Дессаг дæн, — мæ куройнæ ме 'мбæлттæй, 
Мæ бийнонтæй уарзун æз фулдæр. 
Нихъхъæртдзæнæн нуртæккæ æ размæ, 
Æрхунæй си мæлуй мæ баст бæх, 
Æрра дæнттæ тонунцæ ауазнæ, 
Расæ уадздзæн, райвулдзæй сæ тæх. 
'Ма бабæй бацæудзæн сонт азари, 
Фидти дæгар-дугур иссæудзæй, 
Уорс инсади ругæ искæлдзæй, 
Къæбæр бабæй уодзæй уæ хæдзари... 
Мах райдæдтан рæстбæл еумæйаг тох, 
Карз тумугъи стæфун устур зунд. 
Перни зелдох, цума, зæнхи зелдох, 
Дæнтти цуд æй мæнæн бæнтти цуд... 

Цæун и Дуйнеййи 
229 
ЗÆРОНД ЛÆГÆМА КАУÆ 
Телтæбæл цъеутæ 'нцад бадунцæ, 
Дунгæ сæ уозæгау дауй. 
Борæй æдух сифтæ хаунцæ, 
Зæронд лæг кауæ æфтауй. 
Ниууй еу усми цидæр сæццæ, 
Иссæй æ зæрдæ фур унгæг, 
Æ цард баруй нур кауи хæццæ, 
Кауæн нæбал æй æ рæстæг. 
Гæлдзуй уæрдунмæ саст хускъитæ, 
Ласуй сæ содзунмæ хъурмæй. 
Æ фурт ба калуй агоритæ 
И кауи бунатмæ «курмæй». 

230 
Скъодтати Элъбрус 
* * * 
Ка разиннуй еугур раст, — 
Æнæраст æй е. 
Ка рагъунтъуз уй æваст, — 
Цæгæрдаст æй е. 
Гал ку ратонуй æ баст, — 
Æ сиусар хæссуй. 
Ка æрбахъал уй тухуаст, — 
Бæгъæнсар исуй. 
Æхе ка 'нгъæлдта дуйне, 
Уомæ ма ци 'ййес? 
Неци ка худта æхе, 
Уой бацæй æ ес. 
Хъел ка даруй хуæцæнгарз, 
Уобæл уайуй фат. 
Ка агоруй надæнхарз, — 
Нæ уинуй æ над. 
Илгъгæнæгбæл хуæцгæнез 
Фæххуæцуй фиццаг. 
Хицæгæнæгмæ нæййес 
Морæ дæр хиццаг. 
Ка фæххуаруй хъæбæр карз, 
Е исуй æгъуз. 
Ка фæккæнуй æгæр хуарз, 
Е фæууй лæгъуз. 

Цæун и Дуйнеййи 2М 
Ка нæ хезуй бæллахæй, — 
Нæ хезæн уой мах. 
Иснæкъуæруй æ къахæй, — 
Ке фæууарзæн сах. 
Уæлдæртæхæг æндæр æй, — 
Кæд, миййаг, уæрццæ уи. 
Æгæргæнæг æгæр æй, 
Бæрцæ 6а бæрцæ 'й. 

232 Скъодтапш Элъбрус 
Ци фæззиннуй хатт дуйнебæл, — 
Нæ исæфуй æвæдæй. 
Нæуæгæй бабæй еу-ескæд 
Е рантæсуй æ фæдæй. 
Евгъуд царди, дæ фæббости, 
Ракъуæрдтай мæбæл дæ къох. 
Мæ цæститæй даргъ æности 
Нæ кодта дæ хузæ цох... 
Ду зæгъис, — дзорун дзæгъæли, 
Еунæг хатт цæрæн, дан, мах. 
Мæ зæрбатуг, — куд æнгъæли, — 
Æрзилдта рæстæг æ цалх. 
Фудевгед кæнис Амонди, — 
Хæлин тунтæй нин æй баст. 
Мабал лæууæ дæ агъоди, — 
Æрбафест кæнæ дæ уарзт. 
Дæ бартæй, цит, раниуазæ, — 
Цæмæн кæнис хе сунук? 
Нæ арти ми мабал гьазæ, 
Ку дин фестон сау фунук. 
Æнаййепп дæ æрдзи 'гьдауæй, 
Хуцауи Стур Бæрагæй. 
Бæрæг адтæй, æнæдауæй, 
Куд æмбæлдзйан, е рагæй... 

Цæун и Дуйнеййи 
233 
СОНЕТ 
Кæддæр уотæ фегьустон, 
Паганини, дан, хъæбæр 
фудзæрдæ лæг адтæй. 
Ду уисæ, цæгьдгæ-цæгъдгæй, изæд! 
Цæрæг уодтæ дæхемæ худтай, 
Дæ музыкæй зæрдитæ скъудтай. 
Мæлгьæ дæмæ нийгьосидæ уæд. 
Итудтай сæнт сау зæнхи амонд, 
Уотемæй ба адтæ маргæйдзаг,— 
Еминæй, соцъайæй хуæрзидзаг, 
Сайтанау, хинттæй адтæй де 'сконд. 
Еу рауæн — рохсдæр рохс, тардæр тар! 
Кæрæдзей нæ марунцæ. (Цæгъдæ!) 
Сæ еу дæр нæ кæнуй дæ уæгъдæ, 
Нихмæ миути тæлфуй æцæг цард. 
Рохс 'ма Тар — нæ дуйнети бундор! 
Къæс ихæлд, — 
ку си райсай еу дор... 

234 
Скъодтати Эльбрус 
* * * 
Æвзонгæн æй æмдзæвгæ, æвæдзи, 
Кæддæр кодтон æз дес рæнгъæбæл. 
Цидæр усми фæууй лæги гæдзæ, 
Æрæйфæндуй лæуун зæнхæбæл. 
И баргъон æмдзæвгитæ финст æнцæ, — 
Цæхæн адтæй поэттæ дуйней! 
Махти хай ба цауддæртæ фæцæнцæ, — 
Ци нæма 'рцудæй загъд, е нæййе. 
Цæстæйкæлгæ, нæ сæнттæ фæуунцæ, 
Æмдзæвгитæн тайуй сæ пæлæз. 
Кæд кæсунмæ еске нæ гъæунцæ, — 
Ци кæнун сæ финсунæй уæд æз? 
Фал зæрдæ уæддæр ба æрæнкъард уй, 
Æ туппуртæ суадзунмæ бæлсуй. 
Мади губуни, раст, æрæдзард уй 
Сувæллон, — уотæ мæмæ кæсуй. 
Рагæй дæр æмдзæвгитæ фæцæнцæ, 
Нецибал ес зæгъæн нæуæгæй. 
Фал мæ маст 'ма мæ уарзт мæхе æнцæ, — 
Уæддæр ба си мæ уод ниууæгæ 'й. 
Æмдзæвгитæ рандæнцæ, æвæдзи, 
Кæддæр тахтдæн уæларв рæнгъæбæл, 
Æруагътон мæ базуртæ, — сæ фæрци 
Нур банкъардтон мæ къах зæнхæбæл... 

Цæун и Дуйнеййи 
235 
ГЪÆДДАГКУЙ 
Нæбал дæ куй; берæгъ нæма дæ. 
Гъæди — фидæ; гъæуи — дæ мадæ. 
Ка дæ, ци дæ? — ду дæ æгадæ! 
Нæййес дин цæрæнуат, 
ци бадæ? 
Æрцудтæ сурд гъæуæй еу хатти, — 
Не 'сдæ хеуон сирдтæн сæ бадти, 
Фуртæн ка райсдзæй дзæгъæлзади! 
Де 'ргон фæйнердæмæ фæххати. 
Ис-ун бæлвурд ести æвзари, 
Е — сирд гъæддаг, е фонс — хæдзари, 
Се 'хсæн гурусхи зин уацари 
Рæстæг ефхæсси еске цари... 
Дæ райгурци фудгин нæ адтæ, 
Фал цард — цард æй, 'ма ду хæран дæ. 

236 
Скъодтати Элъбрус 
* * * 
Æнæ мæлæт цард нæййе, 
Æнæ цард — мæлæт. 
Æрдæгмардæй цæруй е, 
Ка хæссуй къæлæт. 
Æй, цума, нæ цард уæрми, — 
Мæнæ ибилис! 
Нæхецæй дæллагдæр ни 
Ку кæнуй гириз. 
Æфтауй нæбæл фуднез 
Алли мадзалæй. 
Æваст мæлæн дæр нæййес 
Хъали адзалæй. 
Æнæ мæлæт цард нæййе, 
Æнæ цард — мæлæт. 
Нæ царæй ка цæруй, е 
Уод кæнуй тæлæт. 
Нæуæг недзаман, цума, 
Ралæудтæй нур, раст, — 
Цагъайраги хъадама 
Иуæнгтæбæл — баст. 
Давæггæгтæ, дан, Хуцау 
Нæ кæнуй хайир. 
Ниссинтайдзæнцæ, — хецау 
Ку кæна хатир. 

Цæун и Дуйнеййи 
237 
Бæргæ зонæн: хъал — хъал æй, 
Æндон æй æ кард. 
Уодæнсуйнаг нæбал æй 
Гъеуæддæр фуддзард. 
Æмзæрдæй 'ма æмсæрæй 
Дзиллæ æй тухуаст. 
Æмхуæстæй сæ нæ сæрæй 
Рагæлдзæн æваст. 
Кæд цæргæ, гъеуæд — цæргæ 
Сæрбарæй, фæндон! 
Кæд мæлгæ, уæдта — мæлгæ 
Æдæрсгæй еу бон!.. 

238 
Скъодтати Элъбрус 
Æй сауæр цъетейæн æ уорс фурт, 
Фал уайтагъд бафтуйуй лæкъун донбæл. 
Дон, цæугæй, нæбал фæууй фæлсугъд, 
Фæххуайуй мард кæрæфти сау комбæл. 
Бон фæууй е' дайæни рæсугъд, 
Фал нæ маст арауй æ кæрони, 
Цард цæуй, — кæнæн си бунтисугъд, 
Фæннæхæссуй сау адзал æ рони. 

Цæун и Дуйнеййи 
239 
* * * 
Сайд дæр адæймаг æй, 
Æз ибæл не 'ууæндун, 
Гъема, нæ кæнуй мин 
Агъаз æ «хуæрзтæй». 
Куддæр раст фæндагæй 
Ампъез радзæгъæл ун, 
Уотæ дæсвæремæй 
Фæууй мæ фæрстæй. 
Фæууй фур æнцонæй 
Зинбæл раевгъауæн. 
Цæстæ, еске дзиппæй 
Хауд сом, æстæфуй. 
Куддæр, исесон æй, 
Зæгъгæ, æрæвналон, 
Уотæ мæхе сифтæй 
Туман фæгъгъæуй. 
Цæттæй некæбæлдæр 
Кæнун фæрсæнцойнæ. 
Цардæн æ фæкъкъолæй 
Æз дæр фæттæрсун. 
Уæддæр ци къæбæрбæл 
Нæ уа мæ фæллойнæ, 
Уомæй мæ бæдолæн 
Хуæрун нæ кæнун. 

240 Скъодтати Элъбрус 
Зин æй, гъезæмарæ 'й 
Цæрун æнæ фаутæ, 
Сугъдæг, кæдзосуодæй 
Рæстæг ефхæссун, 
Уæддæр лæги кари 
Не 'ййевун нисантæ, 
Кæд е мæ амонд æй, — 
Ме 'хæс — æ хæссун. 
Гъæздуг — дзæгъæл сæнттæ! 
Мæгур — некæд адтæн! 
Ци ес, уомæй бозæй, 
Зинггор нæ хæтун. 
Æргом сувæллæнтти 
Сугъдæг цæстингасмæ 
Кæсун, — уони рохсæй 
Нивæй æфсæдун. 
Сайд дæр æрвти конд æй, 
Æ цард уони бари 'й, 
Исуæд рæстиуагæй 
Æнос æнæрун. 
Мæн ба, мæхе номæй, 
Фæндуй сæребарæй 
Иннæ адæймаг — 
Рæстдзийнадæн — цæрун... 

Цæун и Дцйнеййи 
241 
* * * 
Мæ хæдзарæ ниллæг, мæхе асæ, — 
Уотæ карз мæ не 'ндавуй æ конд. 
Мæ тæрвазæбæл сæр нитътъæпп ласун, 
Мæ къæразæй уинун рохс амонд. 
Кадæр уогæй, цума, некебал дæн, 
Мæ уарзонтæн стур зин искæнгæй. 
Амайунцæ нæ сæрти и хъалтæ 
Галауантæ, кæрдæг нигæнгæй. 
Æза, гъе, æндæр амал равзурстон, 
Мæ нæуæг уат поэзи иссæй, 
'Ма æстъалу арвæй нæ æристон, — 
Мæ истахти ме 'рхауд дæр финст æй. 
Мæ цæрæнуат — арвæй зæнхи астæу, — 
Сæ дууебæл хуайун мæ раст уод. 
Мæ гæнæнтæ нерæн — нихи асæ, 
Мæ фæндæнтти ерун цардамонд. 

242 
Скъодтати Эльбрус 
* * * 
Ести кæнгæ 'й, фал ма æндæр амонд 
Кæми дæттуй мæ Раттæг мæнæн! 
Гъезæмарæ кæнуй мæ гъæла уод, 
Æ раздæри цийни фудæнæн. 
Фæлтау син æндæр радæ ку уайдæ, — 
Бунатæййивд — æнцон 'ма зинæн, 
Уæд зæрдæ æнгъæлгæсгæ тухстайдæ, — 
Ке ма ес æдухст бон фæууинæн. 
Хуарзи фæсте ба фуд — зин фæразæн, — 
Рауогæй лæгъуз ахур хуарзбæл. 
Нæбал бухсун æппун нури лазæн, 
Мæ евгъуд нæбал цæфсуй фарсбæл... 
Ку фæцайдæ фиццаг нæ уæхери, — 
Ирддæр уайдæ абони нæ каст. 
Басугъдæй æ фур сахæй æхеми 
Рагацау, тæвдхæлæфæй, нæ уарзт... 

Цæцн и Дцйнеййи 
243 
* * * 
Бафарстон æз мæхе: «Ду ка дæ?» 
Дзуапп не ссердтон: «Магьа, кæд нека!» 
Царди хæццæ æмдзурд нæма дæн. 
Æхецæй ци зæгъдзæй уæрте ба? 
Бафарстон æз кедæр: «Ду ка дæ?» 
Дзуапп райстон нихмæфарстæй: «Ду ба?» 
«Куд æнгъæлис дæхе и цардæн?» 
Мæнæй, дан, аккагдæр ин куд уа! 
Бафарстон бабæй уой: «Уæд цæмæй? 
Ци уæлдай дæ иннетæй, зæгъай!» 
«А, цума, уотæ ценхъæр цæмæ 'й, 
Хе уойбæрцæ ка уарзуй, е ка 'й?» 
Рафарстои ма кедæрти: «Ка дæ?» 
Сæ еугурдæр адтæнцæ лæгхуз. 
Æфхуардтоицæ мæн карз, æнадæй, 
Æхе 6а неке худта лæгъуз. 
Фал фарстон сæ зонунмæ, — ка дæн? 
Нæбал кæнун гурусхæ æз дæр. 
Зундгин æнцæ хъæбæр и адæн, — 
Лæгæн, дан, хумæтæг ун — хуæздæр... 

244 Скъодтати Элъбрус 
* * * 
«Ци ма хезис?» — загъта æнкъардæй, 
Рафарстон æй: «Е дин цæхæн загъд æй?» 
«Ци уæлдай ес дæуæй 'ма мардæй?» — 
'Ма ме 'фсæрæ куддæр фæййæндагъд æй. 
Кæд, зæгъуй, мин ракодтай еу 6а, 
Уотæ хæсгæй дæумæ мæ тæлæнтæ?! 
Ци дин, зæгъун, зудтон, 'ма е ба 
«Гъæла, гъæла», — кодта мæстмæлæнæн. 
Низзагъта: «Мæн нæ уарзи рагæй! 
Хæстæг дæр мæ дæхемæ не 'руагътай!» 
'Ма, зæгъун, дæ хеуарзт дæр фагæ 'й, — 
Мæн уарзтæн си бунат нæ ниууагътай... 
«Цъамар-цъумур, ес ма дин гæнæн, 
Нæ ниббухсдзæн нур дæр дæ гъар батæн!» — 
Цъæбар-цъубур кодта ма мæнæн, 
Гъæла-мæлатæй æз æризадтæн. 
Зæгъай мин: «Нур не 'рбони ка йан, 
Инсæй анзей фæсте, — дæу нимадæй?» 
Мæ гъостæбæл уайуй дæ айуан: 
«Зæронд лæхъуæн æма æвзонг мадæ...» 

Цæун и Дуйнеййи 
245 
* * * 
Мæн гъæуй, фиццагдæр, а дуйнети нæ Зæнхæ, 
Зæнхæбæл хъæбæрдæр, гъай-гъай дæр, нæ Цæдес. 
Цæдесæй — Иристон, — нæ къæбæр 'ма нæ цæнхæ, 
Иристони — Дигорæ, — мæ цийнæ, мæ рес. 
Сурх-Дигорæ Дигори — мæ реуи мæ зæрдæ, 
Мæ гъæунгæ, мæ синх — мæхе гъæуи фиццаг. 
Синхи мин хъазардæр — фиди къæс, æнæмæнгæ! 
Мæ бийнонтæй, æрмæст, мæхе уарзун фæстаг. 
Мæн гъæуй, фиццагдæр, а дуйнети нæ Зæнхæ! 

246 
Скъодтати Эльбрус 
ЦЪУХИ ЦЪОТТА 
Цъухи цъотта, æлвæст баст, 
Дан, не 'халæн мах, — 
Нæ билтæ нин и хæстмаст 
Никкæндзæй гæрах. 
Нæ цæрттæ нин дзабурхаст 
Ке кæнуй фудкъох, — 
Гуртæмæ дæр сабур каст 
Нæ кæндзæй æдзох. 
Нæ зæрдитæ — ухстбæлтъунст, 
Ка си кæнуй рос, — 
Уодтæмæ дæр самургъузт 
Е кæндзæй æнос. 
Фидихъуæлтæ себурхаст 
Кæмæн кæнæн, уой 
Мах фенгъæлæн еугур раст, 
Æнвæрсон, цийной. 
Нæ сæртæ нин урди хуаст 
Ка кæнуй хæрсæн, 
Уомæ кæнгæй бунти каст, — 
Цæмæй ма тæрсæн? 
Царæстъигъд æма хъурбаст, — 
Куд лæдæрæн уой? 
Фæннæхуæруй сабур маст, — 
Ци 'й нæ бон, æной!.. 

Цæун и Дуйнеййи 
247 
САБУРДЗИЙНДЦÆ 
Басабур уæн, барæн! 
Ци мурхæн нæ Зæнхæн? 
Æмбурдæй æрæмбурд уæн Дуйней! 
Ци барæн-иуарæн, 
Ци тухстæн нæ бухсæн? 
Балæдæрæн еу хатт кæрæдзей. 
Æрбалбадæн æнцад... 
Туфул ма нур лæууй. 
Сабуйрадæ сагъæсти рандæй. 
Æмбал адæн, нæ бадт 
Мæгуйради хуæруй, 
Цъумуйради соруй нæ зундæй. 
Нæ гьæуй нæ кæнун 
Нæдæр топп, нæдæр фат 
(Нивгундæр уæд уисæ 'ма уинæ!), 
Ма гъæуа нæ е ба, 
Уобæл дзорун, æма 
Фæййæхсæн фат топпæй æви нæ... 

248 
Скъодтати Элъбрус 
* * * 
Ме 'носи æмбесмæ цудтæн даргъ æнос, 
Кæнгæй еунæг ампъез дууей бæсти æз. 
Еу цæсти фæлкъуæрдмæ фæцæй царди уорс, 
Евгъуд нецибал æй, федæнбæл — пæлæз... 
Фæсте къæхти бунти ниццæй над хъæлæф, 
Разæй салд-æгъуз мет уодзæй нæуæгуард. 
Байзадæй фæсонти дедентæн сæ тæф, 
Цæфсуй ма гæзæмæ уоди нифси арт. 
Зонун æй, рандæй ми ме 'взонги амонд, 
Мæ сунтæ нæ бахсуй цæнхæй мæ фæсмон. 
Евгъуд æй еу фæлкъуæрд, федæн — æносон, 
Мæхе естæбæлти кæд ма ерхæфсон. 
Зæруаймæ байгетун, хуарзæй нæ зиннуй, 
Уæддæр рагацау ба мæ цард нæ хуæрун, 
Фæндуй мæ уæларви зæринхор уинун, 
Фæндуй мæ, фæндуй мæ, никкидæр цæрун... 
Мæлæтмæ нийгетæн, фалæ нин Хуцау 
Еу бон исæнадæ кæнуй царди цау, — 
Райсуй нин нæ хъаурæ, нæ цийнæ, нæ нифс, 
Нез нæбæл бафтауй, сайтан, ибилис. 
Нæ сæр нигъгъæла уй, — райдайæн сæйун, 
Нæ бон нæбал фæууй нæхе гъуд кæнун. 
Нæ хед ци нæ фарсæй цъинккæй фæккæлуй, 
Хелæ ци нæ цъасæй райдайуй лæсун. 

Цæун и Дуйнеййи 
249 
Фестæн нæхецæн дæр æнадæ, æзнаг, 
Исуй нæ гьудгæнæг, нæ киндзæ, гьиггаг. 
Гъигæй бæдолæ дæр райдайуй мæстгун, 
Æз, дан, хе цæуæтæй ку дæн ихæсгун. 
Райсуй нин фæстагмæ Хуцау нæ тæмæн, 
Мæлунмæ не 'цæгæй цæмæй цæттæ уæн, 
Рист бауæр байдайуй содзун бони рохс, 
Уæлæбæл дуйнейæй исуй æнæбоз. 
Фестуй, сувæллонау, зæронд æнæбон, 
Фæууй ма фæстагмæ æрмæст бостæгъон. 
Æ зæрдæ 'рсабур уй, банцайуй додгæ, 
Е 'носон дуйнеймæ рандæуй ходгæ... 
Еу цæсти фæлкъуæрдмæ царди 'мбес фæцæй, 
Евгъуд нецибал æй, федæн ба хъуæцæ 'й. 
Корун ма Хуцауæй еу устур агъаз, 
Еу-ескæд куд не суон бийнонтæн фæлхас... 
Тæлфгæй, куд фæллæууа мæ зæрдæ æваст... 

250 Скъодтати Эльбрус 
* * * 
Зарун æз Дигорæн, — 
кæун мæхебæл, 
Уомæн ке нæ бæззун бæдолæ — фуртæн. 
Мæ уарзт нæ бæстæмæ арвæй фулдæр æй, 
Арвæй рагæлдзинæ мæхе æ туххæн. 
Зарун æз Дигорæн, — 
хъал дæн æ фæзтæй. 
Уарзун нæ Дигори мæ уод, мæ цæстæй. 
Хорæн — Фидибæстæ 'й, Тарæн — æ Марæг, 
Зарун æз Дигорæн, — 
'сбæззæд и зарæг... 

Цæун и Дуйнеййи 
251 
УАГЪДГЬÆУТÆ 
Фæцæнцæ бор цъеутæ зарунтæ иронх, 
Дунгитæ, уарунтæ æдзох. 
Цъæх гъæди сосгъæдтæ кæунцæ дæлхонх, 
Сифтæртæн нилваст æй сæ хорх. 
Нæрсунцæ къанæутти тæлмитæ фахсбæл, 
Къæхæнæй хауй æхсæрдзæн. 
Лæгæти талинги тæдзуй дон фарсбæл, 
Æ раст æй е 'нкъарди æрдзæн. 
Кæнуй гъесин фæндур уагъд гъæуи нæлуæг, 
Хæдзæрттæ ревæд 'ма ихæлд. 
Гъарæнгæ цæгъдуй хонхбæл зæронд лæг, — 
Еунæг мæгур æй, зæрдæфхæлд. 
Кæуй лæкъун арв ба, кæлуй «сæх-сæхæй», 
Фалдзос дондуппур æй гъæрæй. 
Фиддæлтæ гъæрзунцæ обæйттæй, зæнхæй, — 
Байзадæй сæ хонх дзæгъæлæй... 

252 
Скъодтати Эльбрус 
ЗÆНХКОСÆГИ ГЬАРÆНГÆ 
Мегъти агъуд æфсæдтæ 
Арв-будури тохунцæ, 
Дзармадзани зуст фæттæ 
Сæ гъæбести тонунцæ. 
Æрттеваги пæрттитæ 
Усмæгай фæкъкъех унцæ, 
Ехти тумбул къæрттитæ 
Зæнхи цар æстъегъунцæ... 
Нур бацæй зад бæлæстæн 
Зæнхи барæ сæ рæзæ. 
Састкъалеу, сифæцъæстæй 
Æруагътонцæ сæ уæзæ. 
Рахъан æнцæ будуртæ 
Æд тиллæг зæу-зæугæнгæ. 
Ех — мæнæутæн сæ хъурти, 
Ех — халсартæн сæ зæнги. 
Ивулуй уазал зæйтæ 
И къолтæй хезнитæмæ. 
Сауæдæнттæ, арф цъæйттæ 
Нихханс æнцæ билтæмæ. 
Ниттудтонцæ рауæнти 
Зæронд къæстæн сæ сæртæ. 
Ех 'сæмбурд æй аууæнтти 
Уорс-уорсид, кæртæ-кæртæ. 

Цæун а Дуйнеййи 
253 
Сабур гъæу исæзманст æй, 
Фонс нимбохуй æ зæрди. 
Ехи хъуæл мæргъти уастæй 
Æй æ реуи æвæрди. 
Силæстæг нимайунцæ 
Пъæстугай сæ дзигготæ. 
Зæронд лæгтæ хуайунцæ 
Къуæлли къохтæй сæ гомтæ. 
Æрмæстдæр сувæллæнттæн 
Нæбал ес цийни кæрон. 
Нур уонæн сæ рохс сæнттæ 
Куд цардзæн, — куд ма цæрон?! 
...Зæнхæбæл — сау халæнттæ, 
Бæгънæг уодбæл — халасæ. 
Никкæлæнтæ мæ бæнттæ, 
Мæн дæр ма, ех, фæлласæ... 

254 
Скъодтати Элъбрус 
* * * 
Агъуд гъæр — нæ сахари, 
Хъæрæу догъ! Куййи тъæнгтæ — надбæл. 
Фæстаг ниуд — ревæд цари, 
Къуру гъуди — не 'сони цардбæл. 
Цъаммар догæ — нæ рази, 
Тогпурхæнтæ игъанст — зæнхæбæл. 
Нур ацал-ауал анзи 
Мах нæхе нигæнæи уæлæбæл. 
Тохæнгæрзтæ — дуйней, 
Тугъд р йдайуни тас — нæ аууон. 
Къуру цард! Еу инней 
Нæбал уарзуй, — 
нур ма ци фæууон?!. 

Цæг/н и Дуйнеййи 
255 
* * * 
Дæубæл Хуцауи нæ фæрсун, 
Бæлдзæй е дæр дæумæ. 
Ме 'хсæви тар дæумæ хæссун, 
Дæу рази æй сæумæ. 
Æз дæу мæхеми римæхсун, 
Мæхе 'нгъæлун дæу хай. 
Дæумæ ковун, дæуæй тæрсун, 
Ходун, кæун, гъай-гъай. 
Дæубæл æдзох кæнун æрхун, 
Фæнди уай мæ рæбун. 
Ледзгæй дæуæй — дæумæ тæхун, 
Къæхтибун — мæрæгун. 
Дæуæй уæларвмæ ирæзун, 
Дæуæй уарзун дуйне. 
Дæумæ, ме 'намондæн, кæсун, 
Арфдæр сайун мæхе... 

256 
Скъодтати Элъбрус 
Гарданти Мпхалæн 
Ду уонæй дæ, — ка фæккодта 
Аййев дзурдæн æцæг аргь, 
Ке бон адтæй (æрдæходгæй), 
«Мулдзугбæл ниввæрун саргъ!» 
Истахтайсæ 'й саулох бæхау, 
Æ нисан дин — нади даргъ, 
Раст цума дин, æрвти тæхгæй, 
Нæ лæдæрдтæй уæзæ-уаргъ. 
Ду уонæй дæ, — ка фæххаста 
Дзурди Фарнæ æ дзиллæн. 
Фиддæли цирт ка бахуаста, 
Ка рохс кодта æ ингæн. 
Седзæрвадæй, кадæ-радæй, 
Хуæдирæзтæй ирæзгæй, 
Дæ фæткъубæл зад æрзадæй, 
Хайгин ан мах æ рæзæй. 

Цсеун и Дуйнеййи 
257 
* * * 
Гъестæ 'нцæ мæ æнзтæ, рæстæг цъæпо æй, 
Хуаруй мин мæ хелæ уорсæй, 
Æппун нецибал ес мæнмæ лæппойæй, 
Айдæни — цæсгон фæлорс æй. 
Айдæни зиннуй мæ аууон — евгъуд цард, 
Дæргъæмæ цæфст æй мæ фæдбæл. 
Ласун æй скъелтæбæл, цума бæхи мард, 
Ингæнмæ 'й ласун гæбæтбæл. 
Æзинæй-абонмæ усмæ — мæ аууон — 
Мæ хæццæ ку 'рцæудзæй нигæд. 
Цæугæ цард тæруй мæ, — комон, нæ комон, — 
Билæмæ фæд уадзгæ, никъæт. 
Зин царди издин уаргъ мæ хæццæ райстон 
Мæрдтæмæ, — уодзæй мин фæлдист. 
Уæлион дуйнебæл мæ сæрмæ хастон 
Сæрмæ нæ хæссун кедæр рист. 
Цъæх зæлди къорети ке хæццæ гъазтон, 
Уой уарзтон, ка 'й зонуй, æрмæст. 
Хизта мæ, фарста мæ, æза 'й нæ бастон, 
Райуагътон уæлдæфмæ — пæррæст! 
Авдæнæй цъæх арвмæ ци стъалу суидтон, 
Уой соргæй, не схъæрттæн уомæ. 
Къахнадбæл тæлитæ ке къохмæ зилдтон, 
Е ми нæбал кæнуй соми. 
9 Скъодтати Эльбрус 

258 
Скъодтати Эльбрус 
Кæнтæмæ цæй зин æй, цæй тар æй и над, 
Хæссун мæ тæрегъæд ме 'ккоййи. 
Уинун ма фудфунти уой уарзт 'ма мæ сайд, 
Кæнуй мæ гъæрзун нур е скоййæй. 
Ме 'взонги æфсæрмæй ке зæрдæ састон, 
Адтæй е мæ нивæ, æвæдзи. 
Уæддæр нæй дзæгьæли, ке нæ 'й æрхастон, — 
Федун тæрегьæдтæ æ фæрци. 
Ци йзæдбæл стурзæрдæй мæ хуæст исуагътон, 
Уой уарзтон, уой уарзтон ме 'носи. 
Фæцæй мин æ фагæ, нура мæ цæсгон 
Уой рази еу минкъий скæдзос æй. 
Гъестæ 'нцæ мæ æнзтæ, рæстæг цъæпо æй, 
Хуаруй мин мæ хелæ уорсæй. 
Мæнмæ нецибал ес æппун лæппойæй, 
Айдæни — цæсгон фæлорс æй... 

Цæун и Дуйнеййи 
259 
* * * 
Лигъзи цæун нæ зонун, 
Хуртæ-зуртæбæл хæтун. 
Гъæддух лæг хе нæ хонун, — 
Къæхти ристæй фæннæтун. 
Гъæмпæ хæссун нæ комун, 
Рæуæг уаргъæй нифс сæттуй, 
Дор ме 'рагъмæ æнсонун, — 
Рæвæйнæй æй æрбæттун. 
Æнцад цæрун ке бон æй? — 
Хестауæ си нæ кæнун, 
Хебæраги фæсмонæй 
/Егæр дæр ма фæккæун. 
Кæмæндæр есун æ зин, — 
Бози дæр мин нæ цæуй. 
Гал ку радтон, уæддæр мин 
Карки хуæлæн нæ кæнуй. 
Зонгæ-зонгæй фуд ерун, — 
Фесинмæ 'й лæг æ кондæй. 
Уæддæр ба мæ фæццæрун 
Нæ фæндæуй æнцонтæй... 

260 
Скъодтати Эльбрус 
ИСÆЙЙИВД 
Зилдæй мæ сæрмæ дæ хузæ, 
Зилдæй мæ сæр дæ хузæй, 
Нур мæ уодмæ мабал гьузæ, — 
Уодмæ гьузун лæгъуз æй! 
Дæ æндарг тæлфтæй мæ касти, 
Тæлф-тулф кодта дæ æрфуг, 
Дæ сорæти цæстингаси 
Нур нистæфун цидæр фуд. 
Нæбал дæ уарзун, æвæдзи, — 
Куд ма мæ уарзай ду дæр! 
Æййевун финст æй нæ æрдзи, — 
Фал нæ раййивд — бонвуддæр... 
Уотемæй ба фарæ дæр ма 
Дæ цæстити хор худтæй. 
Нур ка цæуй мæ зæрдæмæ, 
Дæ хор уомæ бацудæй... 
Зелуй мæ сæрмæ уой хузæ, 
Зелуй мæ сæр æ хузæй, 
Мæ уодмæ мин æрбагъузæд, 
Æнæ уой ин лæгъуз æй... 

Цæун и Дуйнеййи 
261 
* * * 
Ци рæсугъд æма ци сайд дæ, — 
Æрлæууай, гъауай! 
Фæлевис мæ уайгæ-уайгæ, — 
Уæд ци дæ, — зæгъай! 
Ци Хуцау дæ исфæлдиста, 
Мæ уод марæг е 'й. 
Саст айдæни хоримистау, 
Сæнк кæнис дуйней. 
Донмæ мæ тæргæй, — æздахи 
Æнæ донæй мæн. 
Боз ма куд уон и бæлахæй, — 
Уæхæн æй кæлæн. 
Исахур дæн дæ уацари, 
Рохсмæ æнгъæлдзау... 
— Каргунæй мæ æндæдуармæ 
Ка нæ рагæлдза!.. 
Бамæкодтай къахдонзонуг, 
Туххæй ма хæтун. 
Дæ ахæстдони ме 'донуг 
Мæ уарзтæй сæттун... 

262 
Скъодтати Эльбрус 
САГЬÆСТИ... 
И бон е 'нцади сах нийгъосуй, 
Рæхцуй бæрзити æмаууон, 
Сифтæн рæудунгæ неци косуй, 
Æхе сримахсгæй и медком, 
Кæнуй рæфтон хуст дзæндæл дон. 
Кæсуй зæрбатуг мæтъæл кастæй, 
Зиннуй зæлдæбæл лæкъун рохс, — 
Ирд хори цæстæ æрдæгбаст æй, — 
Лæуд мегътæй нæй, æвæдзи, боз. 
Кæдзос ку уайдæ æ цæсгон. 
Сабур бадунцæ донихъæзтæ, 
Бостæй сæ цадæ — лæхъумай. 
Уой хузæн æй, — 'ма берæ æнзти 
Рæстæг нæ раййевдзæй, цума... 
И уаг не сесдзæй æ къума. 
Рандæй сах æрдзæ тарф сагъæсти, 
Дуйне нæма 'змæлуй нурма. 
Уой хузæн æй, — 'ма фунæй фæзти 
Ирдгæ нæбал скафдзæй, цума... 
Кæд ма еу-ескæд радума... 

Цæун и Дуйнеййи 
263 
* ♦ * 
Ахсæвæй — исонмæ: 
Игурцæй — адзалмæ, — 
Уой дæргьцæн исуй мæ æрхун. 
Ахсæви мæ хормæ 
Цæудзæн сумах цормæ, — 
Уиндзæнæ стурзæрдæй дæ фун... 
Ахсæвæй — сæудармæ 
Лæудзæн æз уæ дуармæ, — 
Мæ сæр бæргæ хуайдзæн: «Цæун!» 
Мæ уод дæ æндаргмæ 
Тавдзæн, — фæливд гъарæй 
Уодзæн уæд ме 'цæгæй нивгун... 

264 
Скъодтати Эльбрус 
* * * 
Цæмæн æй мæ цийнæ гурусхаг, 
Мегъи цъоппæй мæ цъæх арв ку сцох æй, 
'Ма Хуцау амонди туруса 
Ку басагъта фелаугæ мæ къохи! 
Ци курдтон, уой ссергæй ба, нура, 
Ци рунæн мæ фарсбæл нæбал цæфсуй, 
Кæд мæбæл мæн' аци туруса 
Рауæзуй, фæрсмæ мæ рацæйхæссуй! 
Æви хе не 'нгъæл дæн æ аккаг, 
Арми ка 'й, уой уод ба нæма райста, 
'Ма дуйней еци æфстау лæвар 
Мæн бунтон зæнхæбæл ниннихаста?! 
Кенæ реу не скæдзос æй æнхæст, 
Кæмидæр си масти тæпп байзадæй, 
'Ма кæнуй мæ цийнæбæл цæнхæ, 
Цæмæй ми хуæздæр гьара уой адæ! 
Æви ба нæбал зиннуй ме 'сон 
Æд туруса мæнмæ ревæдкъохон, 
'Ма тæрсун, — стурзæрдæ ку исуон, 
Царди хъаппæ — бæлдæй ку фæццох уон?! 
Науæд ба хуæруй мæ карз фæсмон, 
Гæр, мæ цард «мæнуобæл» батар кодтон, 
Нæуæг над райдайун ба мæ бон 
Нæбал æй, — æвæдзи разæронд дæн?! 

Цæун и Дуйнеййи 
265 
'Ма, уæууæй, фæстæмæ ракæсгæй, 
Нæ иссергæй уоми еунæг фæд дæр, 
Нæ еу цард сонтæй, цит, рахæсгæй, 
Нæ багъаруй махмæ и мæлæт дæр. 
Йа, уæууæй, — амонди туруса 
А н' адтæй, — æности кæмæ бæлдтæн! 
Ку зæгъай, — ку снивгун дæн нура! — 
Уæд фæддæ, — уомæн 'ма æнæбæлд дæ. 
Ци 'й нисан, — æррайсайæн цирагъ! 
Фæсцирагъ, идарддæр ба, уæдта?! 
Ду хæссæ, — ци рандава дæ рагъ, 
Ду цæрæ, — дæ карнæ ци дæтта. 
Хуарз, — нисан ку 'ййафа дæ кæрон, 
Дæ зæруай ку 'мболай царди тохи, — 
Уæлахез ку райсай рæфтигон, — 
Зиндæр уодзæй дарунмæ дæ къохи... 
Цæмæн æй мæ цийнæ гурусхаг, 
Мегъи цъоппæй мæ цъæх арв ку сцох æй, 
'Ма Хуцау амонди туруса 
Ку басагъта фелаугæ мæ къохи?! 

266 
Скъодтати Эльбрус 
* * * 
Къæдзæх — дæ сæрмæ, 
Мет — бунæй. 
Дуарбæл — лæгурмæ, 
Е — фунæй. 
«Бунтон ниссалдтæ, 
Цо, мæлис! 
Уаддæр нæ райсдзæй 
Е дæ рист. 
Нæййес д' амондæн 
Кæнæн уаг,— 
Рæсугьд фудкондæн 
/Ей е 'знаг!» 
Мæгур — биццеу æй, — 
Ка гъæрзуй, 
Кизгæ цæмæй уой 
Бауарза... 
Мæгур — биццеу æй, 
Кизгæн ба... 
Фæндон — æхемæ, — 
Ци кæна... 

Цæун и Дуйнеййи 
267 
ИХÆС 
Уæртæ биццеу, дæ фидæн 
Рахснисæ æ къæхтæ, 
Над игæрдгæй уин фæтæн, 
Фæххуаста си æ фæдæн 
Хуæнхтæ 'ма къæдзæхтæ. 
Уолæ кизгæ, дæ мадæн 
Райсисæ æ уæргътæ, 
Фæххаста сæ уæ радæн, 
Æрдæгуали, дан, бадæн, — 
«Атæ мæ зинæргътæн!» 
Дзæбæх сабий, бабайæн 
Сасодзæ йæ лолæ, 
Æримиста, — арв тайуй, 
Тугъдмæ бабæй куд уайуй, 
Пурх æзнаг, сугъд къолæ. 
Додо гиггæ, нанайæн 
Ракæнæ гæботæ. 
Раерхæфсæ 'й дæ байæй, — 
Æ цæститæбæл уайуй 
Æстонг анз, фудбонтæ. 
Уо, мæ зæнхон, дæ зæнхæй 
Ма зæгъæ нæбæзгæ. 
Фæххизта дæ фудæнхæй, 
Фæххаста дæ дзæбæхæй; 

268 
Скъодтати Элъбрус 
Æ къæбæр æма цæнхæй 
Искодтай ирæзгæ. 
Уартæ гормон, дæ бæстæй 
Макæд уо изоли. 
Дæу амондæй ирæзтæй, 
Фæууарзта дæ æ хуæрзтæй, 
Куд фæууарзуй æ цæстæй 
Мадæ æ бæдоли... 

Цæун и Дуйнеййи 
269 
Дæ цæсгонбæл — мегъæй сау сæрбæттæн, 
Кæдмæ ма уомæл ростæ уиндзæн?! 
Фæццæун, дæ уæлгъос æгæр фæдтæн, 
Фуни дæмæ дæ тухсти зиндзæн. 
...Цæй, уæгъæлий къалеу мин æрсæттæ, 
Мæ билти тог скалон æ синдзæй. 
Ниууадзон ибæл æз фæлмæн фæдтæ, 
Нæ тургъи 'й ниййаразон киндзæн. 
Фæццæун, дæ зæрдæ дин мæ реуи 
Гъар тугъдæй æрбахæсдзæн еу бон. 
Кæд уарзун æцæг уарзтæй не 'ндеуи, — 
Римæхсун бал ди уæд мæ цæсгон... 

270 
Скъодтати Эльбрус 
* * * 
Дæ къохи 'мбæлд ци гъар æй, — 
Мæ иуæнгтæ æркалдæнцæ. 
Æндегæй ба мет уаруй 
'Ма бæлæстæ æрсалдæнцæ. 
Басиуадзæ фæлмæн уод, 
Рафæлгæсæ ех къæразгæй. 
Цæстæ син уарзуй амонд, 
Нæфæразгæй, мæхе разæй. 
Дæ гъар идзулд æнкъард æй, 
Фур адгин æй æнæдауæ. 
Ка хетуй нур зиндзардæй, 
Уони дæр ма барæвдауæ. 
Фур табедзæ куд уодзæй? 
Ку нæбал дæн мæхе барæ, 
Уæхæн уодæн æй уадзæ, — 
Ка кæнуй нур гъезæмарæ. 
Дæ сосуолæфт лæдæрд æй, — 
Ци фæккæнай уоди хъаурæ?! 
Мæн ма уарзæ еу зæрдæй, — 
Бауорамæ мети уарун... 
Цæбæлдæр тухсун, барæн! 
Гъæццоли бунмæ балæстæ... 
Æндегæй 6а мет уаруй, 
Æнгъæлдзау æнцæ бæлæстæ... 

Цæун и Дуйнеййи 
271 
ФÆСТАГБОН 
Цидæр дзилли низмалд, цидæр цау, 
Уазал зин, æгуппæг гъæуи унгтæ... 
Берæ ростæ — уомæл æма сау, 
Цæстисугтæ... 
дуйней цæстисугтæ... 

272 
Скъодтати Эльбрус 
* * * 
Мæ фæдтæбæл ке рохс хæтуй, 
Уомæй ледзгæ, уой сорун. 
Æ цæттæбæл мæ уод сæттуй, 
Сæрæн-амал нæ зонун. 
Ка мин агайуй мæ зæрдæ, 
О, ци нивæ, ци дзæбæх! 
Æ фæдбæл фæлледзуй, уæртæ, 
Мæ аууон, цума, сау бæх... 
Уорс изæди, æ пæр-пæрти, 
Æрхæстæгутæ кæнун, — 
Рацæй-еу тæхуй мæ сæрти, — 
Цидæр рохс фестуй æ фæди, 
Райахæссун и «ревæди», — 
Æрхунæй йæй ниддæмун. 
О, уæларвмæ исигаун, 
На, мæ кеми ку нæ дæн!.. 
Мæ фæсонбæл рацæйхаун, 
Хуцаумæ ковгæй, нидæн. 
Арви уæзæ уод æнсæндуй, 
Цъæх мæйдар мæбæл кæуй. 
Мæ медзæрди цитæ цæуй, — 
Е мæ зæрди нæ цæуй... 

Цæун и Цупнеййи 
273 
ДЕДЕНÆГ 
Деденæг нийвадæй, — 
Хаудтæй си нæмуг. 
Зæнхæбæл нимбалдæй 
Æ уод, æ фæрдуг. 
Деденæг ку 'ркъолæ 'й 
Нæмуги уæле: 
«Дæлсигит бæдолæн — 
Уомæл æ дуйне!» 
Деденæн фур хъонццæй 
Кодта сор æ цар, — 
Нур, дан, ци бауодзæй 
Уоми мæ хъазар. 
Айфонмæ фестадæй 
Сау зæнхæ судæй... 
Уæдмæ и «тар уатæй» 
Æвзарæ 'ссудæй. 
Гъар бонти и мæри 
Е 'рæзæ систа. 
Деденæн æ зæри 
Е 'хæстæ фиста... 

274 
Скъодтати Эльбрус 
* * * 
Æз дæ уарзтон, — нурма йбæл цæмæн дзорун... 
Хизтон æгæр нæ исеу æд катай, 
Нур дæр ма дæ ме 'рхуни райагорун. 
Ду мин æдзох нифситæ æвардтай. 
Де 'носон уарзт! 
Нæ равзурстон дæу зæрдæ, 
Ду ми гъастай æвдеуæй дæснидæр. 
Ци фæцæй дæ артхуард? 
Ходгæй ци фæдтæ? 
Куд дæ, цума, ке хæццæ, кæмидæр?.. 

Цæун и Дуйнеййи 
275 
ХОР, ÆРТАВÆ... 
Хор, æртавæ! Хор, æртавæ! 
Æригьал уо дæ фунтæй. 
Зæнхи бауæрмæ æргъавæ 
Дæ нивæхæссæг тунтæй. 
Хор, æртавæ! Хор, æртавæ! 
Лæг не 'фсæдуй дæ уиндæй. 
Дæ рохс цæсгон ни ма давæ, — 
Ци дин хийнæ никкиндæй?! 
Хор, æртавæ! Хор, æртавæ! 
Æрæндавæ рæбунтæй. 
Фæсæфцæгмæ нин фæддавæ 
Нæ фуд незтæ нæ сунтæй. 
Хор, бауафæ нин, бауафæ, 
Цилле цийнæ дæ тунтæй. 
Хор, æртавæ, æрнæтавæ, — 
Фæййервæзæн нæ зинтæй. 
Хор, æртавæ! Гъар æртавæ, 
Нимминзарæ, зæрбатуг. 
Æсми уод-дунгæ, райсафæ 
Арви мегъин цъæх сасуг. 
Уæлдæфи уод — гъар уадусмæ, — 
Ку мæ багъудæй дæ сæр, 
Фæммедæг уо уазал дусмæ, 
Барæвдауæ мæ бауæр. 

276 
Скъодтати Элъбрус 
Хор, æртавæ! Хор, æртавæ! 
Нигъгъигæ ан уарунтæй. 
Къæвда, къæвда, мабал кафæ 
Мæ фæсонбæл дæ рунтæй. 
Дæ цъифæ уод — мæ фæлусти, 
Бæрзи сифти — дæ сæр-сæр. 
Хор, æртавæ, — уæхæн усми 
Æрхунæй зелуй мæ сæр... 

Цæун и Дуйнеййи 
277 
* * * 
Сах уарзт ма домæ саст зæрдæй, 
Уомæн е 'знаг æнцæ адæн. 
Сонт каст ма кæнæ гурусхæй, 
Фæлтау еу усмæ бабадæн... 
Дес дæр ма кæнæ пурх уодбæл, 
Уомæн цъæх арв дæр æнадæ 'й. 
Ма ко! Æной дæр инод дæн. 
Ма ходæ! 
Цардæй фæллад дæн... 

278 
Скъодтати Элъбрус 
* * * 
Хуцау мæ исфæлдиста кæдзос, 
Берæ рæстæг уотæй нæ рацардтæн, 
Мæхецæй ку ниддæн æгæр боз, 
Уæд будзæу карни надбæл фестадтæн. 
Рæстæг ми нæбал адтæй зæрдрохс, 
Исмæстгун æй æма æ афонæй 
Раздæр мæ æрбахурста сæруорс, — 
Сагъæс мæ кæнун кодта, ка 'й зонуй. 
Нæ уидтон, — арвæй ке цæуй рохс, — 
Æрмæцавта тъæпсæ-æрттевагæй, 
Æваст ми рацъапп ласта тæрхъос, — 
Ралæдæрдтæн, — дуйне æййевагæ 'й. 
Фæггæпп ластон, фендзуг дæн, тæрсун, 
Æруагътон зир-зиргæнгæй мæ гъостæ, 
Нæ игъустæй сау тари хъипп-сун, 
Нæ багъардта фалдзости мæ бостæ... 
Фудевгедæй мæ бон æууæндун 
Нæбал адтæй арвæн æ кæдзосбæл, 
Хуцау ми райаразта уæд уг, — 
Цæмæй æй бафæсмæрон æносмæ... 
Нур мæйдарти къалеутæй зарун, 
Мæ цæстингас схæттæй «раст-усхъунмæ», 
Мæ Хуцауæй 'стур ихæс дарун, 
Мæ уодæй ин ковун арви бунмæ. 

Цæун и Дуйнеййи 
279 
Базудтон цæун дæр, тæхун дæр, 
Нæ лæдæрдтæн дуйней конд нурмæти! 
Æцæгæй ка 'й уæлдæр 'ма бундæр, 
Æривæрун уони сæ бунæтти... 
Бон хуссун, æхсæвæ ба кæсун, 
И цъумуртæ не стæфун хæстæгмæ. 
Сугъдæгæй ке фæндуй цард хæссун, — 
Бацæуй е мæ уаги рæстæгмæ. 
Æхсæвæ ма уотæ нæ хуссуй 
Æ бæдоли сæргъи уарзæг мадæ. 
Бонæй ба сумахæй уолæфуй, 
Хилти бæсти уинуй фунти радæ. 
Ци мæмæ ниууг айтæ, — уадзæн 
«Лæг дæ æви уг» нæ ниууагъдæй! 
Лæг ескæд уги цари уодзæй, 
Уг уодзæй лæги цари, еу загъдæй. 
Æндæр гъуди 'ма каст ка бæлсуй! 
Мæ еу цæсти даретæ аннемæ. 
Мæ зар уæмæ кудтау игъусуй... 
Нæбал раздæхдзæн æз уæ дуйнемæ... 

280 
Скъодтати Элъбрус 
* * * 
Кæрæдзей дууæ мегьи 
Æстæн æнцæ цæвагæ, 
Арв фæууй дууæ дехи, — 
Сæ арæн — æрттевагæ. 
Кæрæдзей дууæ зæрди 
Арæх æнцæ хуайагæ, 
Уарзт содзуй сæ нихкъуæрди, — 
Сæ астæу — фунук тагæ. 
Иссеруй арв æ уасæ, 
Нæуæгæй исеу уогæй. 
Куд некæд æригас æй 
И саст уарзт нури доги?.. 

Цæун и Дуйнеййи 
281 
БАЛИЙ ЦОРИ 
Ратонæ мин бæласæй 
Балитæ армидзаг, 
Дуйнебæл неци райсдзæн 
Сæ бæсти арвидзаг. 
Æвзарæ мин мæ зæрдæ, 
Кæндзæн дæ дзурд, мæ хор. 
Уарзтæн нæййес арæнтæ, 
Уарзтæн нæййес цæлхдор... 
Æрбадтæ, — ци хуарз æнцæ! 
Фембалдтæ мæ къохбæл, 
Фестъæлфтæн, æркалдæнцæ, 
Фæкъкъех дæ мæ «уох»-6æл. 
Сурх балитæй исæрдæ 
Мæ ростæ фудæнæн. 
Æвзарæ мин мæ зæрдæ, — 
Нæ рандæ уодзæнæн. 
Бали хуарз æй æ зади, 
Уогæ ци 'й рæзæ дæр?! 
Æ фæрци уо мæ рази, 
Уæдта уæд нæзи дæр... 

282 
Скъодтати Элъбрус 
* * * 
Изæд адтæ, — æрзæнхон дæ, 
Идзулд адтæ, — фæммургъуз... 
/Евзонг адтæ, — фæззæронд дæ, 
Дзæбæх адтæ, — æрлæгъуз... 
Сугъзæрийнæ, æнæазун! 
Нур фестадтæ изгæхуз... 
Кенæ дæ, кæд, нæбал уарзун, — 
Мæхуæдæг исдæн лæгъуз... 

Цееун и Дуйнеййи 
283 
ÆРЦУД 
КЕНÆ БА - ФÆККАСТ... 
Мæ авдæнæмæ 'рцудтæн, — 
Цидæр мæ ймæ æрхудта. 
Тумбул биццеу си худтæй, 
Мæ мадæ ба 'й рæвдудта. 
Кудтитæ, зæгъун, дæ, уæй?! — 
Неци мæмæ исдзурдта, 
Фал æ зæрдæ мæ мадæй 
Цидæр дессаг агурдта. 
Куддæр си систон мæ каст, — 
Æд авдæнæ дунд фæцæй. 
Сæ бунати ба æваст 
Авданздзуд сабий фæцæй. 
Кудтитæ, зæгъун, дæ, цæй, — 
Листæг мæмæ æркæсай... 
Дæу хузæн, дан, дæн, æццæй? — 
АДдæнæ мин рахæссай. 
Некæд адтæн арæхсай, 
'Ма нур дæр уодзæн æцæг, 
Раинзагьтон арæхсгай, — 
Бæргæ ду дæн мæхуæдæг. 
Мæхебæл, зæгъун, барæн, 
Нур фездæхон, куд кæсæг, 

284 
Скъодтати Эльбрус 
Цæхæн адтæн дæ карæн, — 
Еу — нæ тог æма æстæг. 
— Ке сæр сонт кæнис уомæй: 
Мæнæ — ду, мæнæ ба — æз, 
Æмхузæн ан нæ номæй, 
Фæйнæхузти — нæ дарæс... 
Æнгæсгомау — цæсгонæй, 
Фал еу ба нæ йан æппун. 
Фудуинддæр дæ мæнуонæй, 
Æз — саухелæ, ду — лæгун. 
Ду устур æма тухуаст, 
Хъæдæгъай асæ — дæ фий, 
Æз — минкъий æма фæлмаст, 
Мæ циргъ фий, — цума æрций. 
Ду — бæзæрхуг, арс-иуонг, 
Пили хузæн хъаурæгин, 
Хали хузæн ба — мæ цонг, 
Ци кæнон ин, арæбин?.. 
— Æз размæ уинун де 'сон, 
Неци зонис ду нурма. 
Фæддæ, зæгъун, аразон, 
Фал не 'гон кæнун къума. 
— Уæд мæ карнæ æхгæддæр, — 
Дессагдæр æй æ римæхст, 
Фал ресуй уобæл мæ сæр, — 
Дæу хузæн куд уон æрмæст. 

Цсеуп и Дуйнеййи 
285 
— Мæнæй хуæздæртæ — тъума, 
Фал дессаг уоми нæ уй, — 
Кæмæфæнди дæр, цума, 
Радæуайунтæ гъæуй... 
— Кæд исуодзæн дæу асæн? 
Кæдмæ атæ биццеуæй, 
Гъазгæ-ходгæй, цард хæсдзæн 
'Ма дзæгъæли фæггеудзæн! 
— Æ нæзонун хуæздæр æй, 
Нецæмæн ес æййевæн... 
Арв ферттивта нæ сæрæй 
'Ма нæ дууæ фæййеу æй. 
Æз нæ фестадтæн биццеу, 
Фал биццеу фестадæй лæг, 
Уотæ ку нæ уа, æнеу, — 
Æносон уинæ æцæг... 
Ци мин рантæстæй нерæн? 
Цæсти никъулд æдеугур. 
Мæхейау мин мæ федæн 
Неке разæгъдзæй гъенур... 
Аци мæйрохс изæрæй 
Мæн бæрæг кæнунмæ, гъе, 
Тæходуй 'ма, хуæрззæруæй 
Ку фæззиннидæ еске... 

286 
Скъодтати Эльбрус 
ÆРЦÆУÆН ФÆЦЦÆУНМÆ 
Æрцæуæн а-цардмæ кæдзосæй, — 
Кæдзосæй рандæун нæ ихæс æй. 
Хе хуарæн сауæй æма уорсæй, 
Зæнхонбæл алцидæр ниннихæсдзæй. 
Æристæн а-цардмæ лæмæгъæй, 
Лæмæгъæй рандæуæн æдзæстхезæй. 
Нивæ æй, адæнæн сæ рæнгъæй 
Ку цæуай зæронд, фал æнæресгæй. 
Æрцæуæн а-цардмæ æзундæй, 
Нæ хъанз си байрæзуй бонæй-бонмæ. 
Фæццæуæн фæстагмæ нæ зундæй, — 
Хъазар цард раттунмæ фур æнцонæй... 

Цæун и Дуйнеййи 
287 
НУР 
Ма мæ фæрсæ, — куд уодзæнæй 
Нæ гъуддаг исон, — 
Рæсугьд дзаман нæ уодзæнæй 
Атæ æносон. 
Ехх, фæуритæ, — ци уодзæнæй 
Гузавæн е 'фсон?! 
Идзаст сæрдæ фæууодзæнæй, — 
Лæдæруй фæсон. 
О, уæууæйтæ, сор сифæн дæр 
Исæфдзæй æ фæд. 
Ескæд бабæй а-нивæ дæр 
Уотæ кæндзæй фæуд... 
Фал ци сцох дæн нури хæццæ, — 
Е мин ку 'й хецон! 
Нури цори неци æнцæ 
Нæ евгъуд, не 'сон... 

288 
Скъодтати Эльбрус 
НÆФÆРАЗГÆЙ 
Æрбакалдæй мæйрохс мæ къæразгæй, 
Æрбакафта мæ уатмæ дунгæ. 
Нæбал ес си бунат нæфæразгæн, 
Зæрди рист никкодтонцæ ругæ. 
Дони гъæр мæ кæнуй æндæрдзурдти, 
Фæрсаг гъудий — сифтæн сæ сæр-сæр... 
И удзæлти æхсæнти нæ гуртæ 
Рæстæггай ракæнунцæ пæр-пæр, 
Кæрæдзебæл низдухсгæй нæ хъуртæ, — 
Разелуй сонт æндæргтæй мæ сæр... 
Гъузæгау ма хатгай æрæздæхуй, 
Мæййирдæй мин ка æй сугъдæгдæр, 
Æсми 'вдадзау реумæ ка батæхуй, 
Уæхæн уодмæ мæ мæтæ уæддæр. 
Еу ферттевуй Æ Рохс мæ къæразги, 
«Ранæмуй» æй фæрстæбæл дунгæ, 
Фæммæгæлдзуй, атæ, нæфæразги, 
Æ фæсте фæццидуадзгæ ругæ... 
О ме 'зæд, æрвтæмæ мæ фæддавæ, — 
Мегъи фæлмæ исуа мæ гъæццол!.. 
Мæлгъи зар мин сайуй мæ гузавæ, 
Зæлти рагъбæл фæ *й хæссуй изол... 

Цæгрг и Дцйнеййи 
289 
* * * 
Мæ уодæй мин гъазтай 
Дæ идзулдæй æскъолай. 
Еуварсмæ мæ ластай 
Мæ ахур — мæ деголæй. 
Хуарз биццеу мæ худтайг 
Нимадтай мæ къæласи. 
Цæмæйдæр мин сайдтай 
Мæ æууæнкæ нæ гъазти. 
Мæн фæндон нæ дзурдтан 
Еунæг хатт дæр дæу хæццæ. 
Нæ уадæй, — нæ цудан 
Æмбæлттæй хæстæгдæрмæ. 
Дæ цори мæ уагътай, — 
Ци нæ фæууй? — зин бонмæ. 
Бæлвурд мин нæ загътай, — 
Ци мин кæнгæ 'й исонмæ. 
Нæ рауадтæ, «мæ рун», 
Ду мæнæн хъуригæнгæ. 
Мæ зæрди дæ дарун 
Гъеуæддæр нури уæнгæ. 
10 Скъодтатм Эльбрус 

290 
Скъодтати Эльбрус 
МАГЬА... 
Мæйрохс нийвайуй, 
Бонау — изæр. 
Зæрдæ ниидайуй 
Уарзун цидæр... 
Зæрдæн е 'нцойнæ 
Исуй сæргой, 
Фал, цо, байзонæ, 
Ци 'й телуй, уой. 
Зунд æй не 'нхуæрсуй, 
Ка — ци 'й æ уарзт. 
Цæстæ 'й н' ахæссуй, 
Нæй уинуй каст. 
Магьа, ци фæлмæ, 
Ци 'ндарг æй е, — 
Сæумæй изæрмæ 
Хезæ «еске!» 
Зæрдæ æ монди 
Уарзуй æгæр. 
Бадуй мæ уоди 
Дзæбæх-цидæр... 

Цсеун и Дуйнеййи 
291 
ХОРУАРÆ 
Хори тунтæн сугъдæг арвæй 
Сæ «сæх-сæх» цæуй. 
Мæргъти зартæ гъæди арфи 
Ирдгæ пурф кæнуй. 
Гъæугæрони, цъæх кæрдæги 
Мурст кæнунцæ фонс. 
Фусти дзоги донуордæги 
Нæ гъæуй сæрбонс. 
Æдоси 'йзæр, æнафони, 
Хæпсон зар хъæрттæй. 
Уолæфуй нур сæ «симфони» 
Дор-донгон хъæнттæй. 
«Дзæхст» кæнунцæ цъæрæхснæгтæ, — 
Нæ сæ есуй рун! 
Къолтæ-молти, тæгтæ-тæгтæй, 
Талгъæруй гъæдбун. 
Донæхсинцъæ цæугæдони 
Æ цъала сдæруй. 
Тæрхъоси нивæн абони, 
Хор кæсгæй, уаруй... 

292 
Скъодтати Эльбрус 
КУДАН? 
Лæг, цæхæн дæ 
А-зæнхæн? 
Нæй мæ фæндæ 
Хилкъахæн. 
Е — уæхæнттæ, 
А — гъеухæн. 
Ду уæхæн дæ, 
Æз — аухæн. 
Еу — цæрдхузтæ, 
Иннæ — гуз! 
Ка — цъулузтæ, 
Ка — мургъуз. 
Ка — хуæрзхузтæ, 
Ка — æгъуз, — 
Фæйнæхузти 
Нæй лæгъуз. 
Хецæнтæн ес 
Еумæ уæн: 
Уесойни уес — 
Нæ дæнцæн. 
Аци æрдзи 
Еу нæ йан 
'Ма уой фæрци 
Еумæ ан... 

Цæун и Дуйнеййи 
293 
* * * 
Рагбонти зæлди 'хсæн фесафтан æхсæртæ, 
Уоми пæлæхсарæй сирæзтæй къотæртæ. 
Раздæр ци бæлæстæ адтæй, ци тæмæстæ! — 
Къæдзæх, арви æстæ, заддæр, рæсугъддæртæ. 
...Дардтай дæ уорс хъурбæл дессаг, ирд фæрдгутæ, 
Хуардтан хъæбæр сурх, хъæбæр адгин фæткъутæ, 
Фал куд ирæзтан, — цагътан уарзти ругтæ, 
Бæнттау къæхти бунмæ калдæнцæ фæрдгутæ... 

294 
Скъодтати Эльбрус 
* * * 
Æрцæуæн, цæуæн си, 'ма цæуæн, 
Æвзарæн цийнæ æма уæхери, 
Ракæсæн, нихходæн 'ма скæуæн, 
Царди мехбæл здухсæн, куд фæлери. 
Фæззиннæн, цæрæн æма цæрæн, 
Лæдæрæн, фал — ци, уой нæ лæдæрæн, 
Æзмæлæн, есæн æма хуæрæн, 
Цæрунæн, нæй зонгæй, цæмæн цæрæн... 
Кадæр ба нæ райгуруй æппун, — 
Æнамонд кенæ 'й нивгун куд схонæн? 
Адæймагæн ци 'й цума æ ун, 
Тæходуйтæ, еунæг уой базонæ... 
Æрцæуæн, цæуæн 'ма фæццæуæн, 
Нæ фæд дæр фесæфуй йæ афони. 
Раст цума н' адтан *ма нæ гьæуæн 
Уотæ 'хсицгæ Дуйней — нæ Фусуни... 
Фал уæддæр мæ нивæ — æгæрон, — 
Исхаудтæй мæ халæ тæмæссагæй. 
Кудфæндуй, цифæнди ку цæрон, — 
Цард уæддæр цæй хъазар, ци дессаг æй!.. 

Цæун и Дуйнеййи 
295 
ÆСТЪАЛУТИУАРЗТ 
Æвæдзи ес æстъалутæн дæр устур уарзт, 
(Мадта цæмæ 'лвасунцæ кæрæдзей тухуаст? 
Мадта ци æй сæ бундор, ауигъд куд лæуунцæ?) 
Æма син, гæр, уотæ кæдзос æй, уотæ барст, 
'Ма кæрæдземæ хæстæгдæр дæр нæ кæнунцæ? 
Æви бухсунцæ Зæнхи нивæн сæ тæрхонбæл? 
Фал куд уарзта, уæддæр еци стъалу, — бæрзонди, 
Ка раскъудта æрвон бæститæ æндон цонгæй, 
Цæмæй бамбæла бауæр еу хатт æ уарзонбæл, 
Ка равардта æ рохс цард уобæл, æвзонг уогæй? 
Кенæ ба си кæмæй ратахтæй къæртт, арвкæрдгæ, 
Миййаг, кæд адтæй е ба стъалуйæн æ зæрдæ, 
Ратудта хе, фал уацаргæнæг реуи фæрстæ, 
Рæфехсуд æй æмбеснадбæл 'ма æ фæсмæрдæ 
Сугъд зæрди рохс цудæй Æрфæнæй берæ æнзтæ. 

296 
Скъодтапш Элъбрус 
Цъухæй мин ке дзорис, е — мæн, 
зæрдæй мин ке зæгъис, еба — дæхе. 
Адæмон уадзæндзурд 
Борæмæлгьау — дæ зарун, 
Мæ дæллæйти 'рлигъддæ, 
Мæ зæрдæй дæ æнкъарун, — 
Робасау, фæливд дæ. 
Дæ цъухи дзурд мæн гъæуй, — 
Рæсугъд æй дæ сайдæ, 
Фал дæ зæрдæ ци зæгъуй, — 
Дæхе хай ку уайдæ... 

Цæун и Дцйнеййи 
297 
АРГЪГÆНГУТÆ 
Кæмæндæр йзæд адтæй поэт, 
Кæддæр-уæддæр, 
Æ рохс бæлдæ æма æ ниннет, 
Царди хуæздæр... 
Кадæр ба æнгъалдта дæлуймон 
И поэти... 
Е ба син аргь кодта æмхузон — 
Æ сонетти... 

298 
Скъодтати Элъбрус 
* * * 
Хор кæсидæ æгæр сах, 
Размæ нæ скъафта нæ къах. 
Тæвдæ хаста уæд сæрдæ, 
Къæбæлдзуг уидæ зæрдæ. 
Нæбал уорæдтан нæ цуд, 
Размæ-размæ! — æгæр цурд. 
Истæхунмæ ку гъавтан, 
Цийни дунгæ нæ давта. 
Фæххуæстæй уæдмæ уарун, — 
Мулк райдæдтан иуарун. 
Æстонг лæгмæ маст лæсуй, 
Лæдæрсуй 'ма лæдæрсуй... 
Фæццудæй гæрæхтæ, — арв 
Ниссау æй хурфæмæ арф, 
Мегъин хизæ бауфта, 
Дондуппурæй рæдувта. 
Æрцудæй уæд цидæр цау, 
Нæбал зиндтæй нæ Хуцау. 
Исæрра 'нцæ и адæн, 
Нæбал зудтон, — ци бадæн?! 
Мæгур лæг ма ци кувта! 
«А нивтæ нин ка уфта!» 
Цæбæл ма кæнуй æнкъард, — 
Фæууодзæй уæдмæ æ цард... 

Цсеун и Дуйнеййи 
299 
ТÆХГÆЦАРД 
Гъуди-ма кæнун, æскъолай, — 
Цидæр урок си цудæй, 
Сæр партæмæ куд фæкъкъолæ 'й, 
Куд радæн æваст фунæй. 
Нур фегъал дæн, раст, мæнами, 
Æвеппайди, фудкондæй, 
Раст, мæнаухæн æййивд цари, 
Раст, мæнатæ зæрондæй... 
Уæззау цæфтæ, рæуæг батæ, — 
Сæ еугурей нæ финсун. 
Дзæбæх фунтæ 'ма хъилматæ, — 
Цидæртæ си имисун. 
— Лæг ку райгуруй дзæгъæли... 
— Лæг нæ райгуруй дзæгъæли... 
— Ци мæнгард æй, ци мæнгард!.. 
Ци рацæй цума мæ цард?!. 

300 
Скъодтати Эльбрус 
* * * 
Ци ма 'й и æмдзæвгæ, 
Кæсæг нæбал ес, 
Иссæй æнæгъæугæ, 
Иссæй сæри нез. 
Уæддæр нæуæг догæ 
Ескæд æрцæуй. 
Ци уа лæги тоги, 
Е æй æргьæуй. 
Райсдзæй дæ иронх финст 
Еске дæ фæсте, 
Зæгъдзæй: — Ракæсон си, 
Ами ци финст е?! 
Æрдзæй æхе уоди 
Дессаг кæмæн ес, — 
Ердзæй рæнгьи конди 
Ейæ ести дес. 
Ходдзæй æ сунтæгæй, 
Сæйгæй, æнæфсес. 
Лæудзæй æгуппæгæй, — 
Мæтæ кæмæ ес. 
Арвбæл исæмбæлдзæй, — 
Уарзгæ ка кæна. 
Кæудзæй мæ æмдзæвгæй, — 
Зæрдæ кæбæл уа... 

Цæун и Дуйнеййи 
301 
ХУÆРЗÆБОН... 
Дæ цæсгонмæ æргон ку бакастæн, — 
Бæргæ ма дин де 'рхун ралæдæрдтæн... 
Æдзард кастæй уодресгæ рартастдæн, 
Мæ цардæй дзой-дзойгæнгæ рандæ дæ. 
Дæ фæсонбæл хастай уйнаг амонд, 
Мæ реумæ си ниудта дудзи лазæ... 
Къахдзæфгай мин цудтæ мæ гъæла уод, 
Мæ хъурæй дæ фæдбæл фадзæласгæ. 
Дæ фæсте раледзунмæ гъавтон ма, 
Фал уæдмæ нихæст адтæн зæнхæбæл, — 
Дууæ зæнхи къорей, цæветтонгæ, 
Ниббаст æнцæ, дортау, мæ къæхтæбæл. 
Арви арми 'й рæстæггон айдæнæ, — 
Хоримистæ-амонд — зин ахæссæн! 
Рохс еу хатт исарæзт уй не 'рдæмæ... 
Ци нивæ рауагътон, анассæнæ!.. 

302 
Скъодтати Эльбрус 
* * * 
Нæма дæн мæ кеми æз нурмæти, 
Æрхунæй мæ нивæ аразун, 
Дæуæн ба æппун нæ дæн дæ мæти, 
Æнæ мæн дæу бон æй фæразун. 
Хорсугьд мæ никкодтай æнæнгьæлти, 
Уæддæр ма арти хæццæ гъазун, 
Арфдæр ма байвардтон дæ мæ зæрди, 
Фулдæр ма байдæдтон дæу уарзун. 
Мæ бауæр цæфсуй ма дæ тæмæнтæй, 
Мæ сугтæй кæнун æй донхуаруг, 
Фал мæ рист не 'гас кæнуй мæ гъæнтæ, 
Фал мæ гьигæ асхуæ нæ хуаруй... 

Цæун и Дуйнеййи 
303 
* * * 
Неци дæттуй Хуцау адæймагæн лæвар 
Æнæести нисан, æнæбæрцæй. 
Уорамгæ дæ кæндзæй, — зæгъай мин, мæ хæлар, 
Цæмæй фæддæ хайгин, — ци дин фæцæй? 
Æгæр берæ хуæрзтæ нæ мæ гьæуй æфстау, 
Ухст дардзæнæй ме 'нæфсес цæстæмæ. 
Уæлæнхас нивæн мин иур ке радта Хуцау, 
Уой исон тæлæт кæндзæй фæстæмæ. 
Неци дæттуй Хуцау арви бунмæ лæвар, 
Æнæести фæдзæхст, æнæбарстæй. 
Уорамгæ дæ кæндзæй, — зæгьай мин, мæ хæлар, 
Мæ унæфти нивтæ куд искарстай? 

304 
Скъодтати Элъбрус 
* * * 
Мæ хори хай, ме 'мдзæвги ирд рæнгъæ, 
Мæ уоди рæсугьддæр арф науæр, 
Мабал кæсæ мæнмæ ду æнгъæлмæ, 
Некæд исуодзинан мах æмбауæр. 
Дæ бонхуарзи рохсæй мин ке 'рхастай, — 
Æмбарзта арви хортæй сæдей. 
Ци Хуцау нæ асæги не сбаста, — 
Фуни ми дæ ма рартасæд е. 
Ду мæн адтæ æрмæст цæстингасæй, 
Идзулд батæ кодтай мæ уодæн, 
'Ма сæ гьар æносон нифси хуасæ 'й 
Мæ фудæнгьæл бауæр — агьодæн. 
Цæй, байзайæн æнос кæдзосрастæй, 
Мах уарзтан æрмæстдæр нæ уодтæй. 
Хуæрзæбон, — нæ фæстаг фæндарастæй 
Кæрæдземæн хуарзбæл бауодæн... 

Цæун и Дуйнеййи 
305 
ОЦЬÆРÆХСНÆГ... 
О цъæрæхснæг, цъæрæхснæг, 
Фæмминсорæ мæ рæхцæг, 
Нимминзарæ сæумигон, 
Исмæкæнæ зæрдигон. 
О цъæрæхснæг, цъæрæхснæг, 
Бон рæсугъд æма рохснæг, 
Нæбал æй цæрун мæ бон 
Æрхунбæститæй æнгон. 
О цъæрæхснæг, цъæрæхснæг, 
Цæдти фалдзостæ «тъæхсæг», 
Сифæй дормæ хе æхсæг, 
Ци цъæхснаг дæ, ци рæуæг! 
Цъæрæхснæг, о цъæрæхснæг, 
Мæ мæститæ æрæхснæг! 
Цæхæн «лæг» дæ, ци мæллæг, 
Мæнимæллæг, — æнæстæг! 
Цъæрæхснæг, о цъæрæхснæг, 
Гъæдæрæхснæги хæстæг, 
Æрхæстæг æй мæ фæззæг, 
Фæцъцъæхуæл æй мæ рæстæг. 
Цъæрæхснæг, о цъæрæхснæг, 
Фæмминсорæ мæ рæхцæг, 

306 
Скъодтати Эльбрус 
Нимминзарæ æхсицгон, 
Царди аги фæффицон! 
Цъæрæхснæг, о цъæрæхснæг, 
Сæребари зар хæссæг! 
Баминкæнæ дуар игон 
И дуйнеймæ сæумигон! 

Цæун и Дуйнеййи 
307 
* * * 
Æнæ дæу хумæтæг-хуарз — мæ бонтæ, 
Мæ карнæй рагъастгæнæн нæййе, 
Фал дæу хæццæ мæ уод 'ма ме 'сконди 
Бацардæй нæуæг егъау дуйне. 
Адгиндæр æй нивæ растдæр унæй, 
Зæрдæ кæнуй сæри æ фæндон, 
Фал нæ уй уæхæн уарзт æнæрунæй, 
Некæд кæнуй рæстмæ æ кæрон. 
Цидæр æндæр дæ ду, цидæр куддæр, 
Гъар-уазал мæ кæнис дæ кастæй, 
Куд дин зæгъон, — дæубæл фæррæдудтæн, — 
Кæд не 'мбæлд хумæтæги н' адтæй! 
Фæрраздæр æй де 'рцудæй дæ рандæ, 
Уарзæн дин нæбал ес, фал æза 
Дæ къæсæрмæ кæндзæн æрхунбадæ, 
Кæдмæдæр-ма мæ цæстæ кæса... 

308 
Скъодтати Эльбрус 
* * * 
Кедæр маст ми есис фур хевастæй, 
Кедæр сайд мин хатис, кедæр фуд. 
Еске уæргътæ мæнмæ ци рахастай, 
Цæмæй дæн кедæр рази рæдуд? 
Кæмæндæр дæхе зæрдæ равардтай, 
'Ма мæн зæрдæ райстай фудæнæн, 
Бæсти æй ревæд реуи ниввардтай, 
Нæ есуй дæ бауæр æ тæмæн. 
Ду ке уарзтай, 'ма дæу ка нæ уарзта, 
Ци дарун уæхæн «дорæй» ихæс? 
Кæд, — ду мах хæлин тунтæй ке сбастай, — 
Æ хъортæ ин ке кæнун æнхæст, — 
Уотæ тагьд дæ мæн уод ке æрбайста, 
Е ба дæбæл ке суагъта æ хуæст, 
Е дæр ин гъулæг æй æ фæккасти, 
Æ тæрегъæд гъаруй ма æрмæст! 
Кæмæндæр цæттæ зæрдæ равардтай, 
'Ма мæн зæрдæ райстай фудæнæн, 
Бæсти æй дæхе реуи ниввардтай, 
Бадинтавæд дæ уод æ тæмæн... 

Цæун и Дуйнеййи 
309 
* * * 
Æхсæвдзо фæккæнæ, æхсæвдзо! 
Æхсæз хатти 'рхæтæ хъан будурти. 
Дæ хъурмæй сор зæнхæбæл фæкко, — 
Кæд нæмуг 'сирæзидæ сау хумти... 
Æхсæвдзо фæккæнæ, ду, поэт! 
Мæйдар æй! Баййевæ римæхст мæйи. 
Цидæр ес дуйнетæбæл аййепп, — 
Къахæй сæрмæ ду уонæй фæссæйи... 
Æхсæвдзо фæккæнæ, æхсæвдзо. 
Ниййирд кæнæ тартæ уоди рохсæй. 
Дæу æрдзæ не 'схондзæй æ хуæддзо, 
Уалдзæгау, дæ зæрдæ фур кæдзос æй... 

310 
Скъодтати Элъбрус 
ФÆЛМÆ 
Сæуæхседи артæй 
Фæззиндтæн зæнхи арммæ. 
Хъуæлти гъазгæй радæй, 
Нæ искастæн мæ сæрмæ. 
Гиризгæнгæй цардæй, 
Ратухстæн цъæх изæрмæ, 
Бон еувæрсти рандæй, — 
Фæууагъта фæлорс фæлмæ. 

Цæун и Дуйнеййи 
311 
КÆРДÆГÆЗМÆЛÆН 
Нæуæг зæлдæ бор фæсали 
Æхсæн-мæхсæн искæсуй. 
Дони цори рæуæг бали 
Тасæ-уасæй ирæзуй. 
И дуйнеййæн æ уæлцъарæ 
Фæддæруæгъдæ 'й æнтæфæй. 
«Æрвон базур» æй дзæвгарæ 
Ниппурф кодта æртæхæй. 
Æрæмбарзта фæлмæн изæр 
И гъар зæнхи, пæлæзау. 
Сатæг-сауæй и гъæди сæр 
Мæйи рохсмæ 'й æнгъæлдзау. 

312 
Скъодтати Элъбрус 
ДОРÆМАБАРÆГ 
Лæудтæй еу фахсбæл фæлмæн дор, 
Барæг æ цорти евгъудæй 
Æма 'й не 'стæфтæй æппундæр, 
Уарзтæй æмир дор ку сугъдæй. 
Тухстæй, æ нифс кодта минæг, 
Гоби е 'дзæми ци кæна? 
Суагьта рист уодæй дидинæг, 
Цæмæй барæг уой фæууина. 
Е дæр еу хатти ниссах æй: 
Симдта скъуд дорбæл дидинæг. 
Уой ратудта 'ма æ къахæй 
Расхуста дори дæлайнæг. 

Цæун и Дуйнеййи 
313 
ДОНГОНИ БÆЛÆСТÆ 
Царцатæ, тæмæсти 
Рохс æй нæ уалдзæг. 
Донгони — бæлæсти 
Сæнтуорс дзæгæрæг. 
Се 'взонги цæунцæ 
Балитæ киндзи. 
Сæхемæ кæсунцæ 
Цадæмæ хизти. 
Ходунцæ, кæунцæ — 
Цæунцæ киндзи. 
Дувæндæ кæнунцæ 
Катаййи риндзи. 
Билгони фæрсунцæ: 
«Куд дæн? Рæсугъд дæн?» 
Æфсæрми кæнунцæ: 
«Кæд æй нæ гъуддæн?» 
Донгони бæлæсти 
Сæнт-уорс дзæгæрæг... 
Хезуй ма мæ фæрсти 
Евгъуд дзæнгæрæг. 
Ме 'взонги мæ рæзти 
Рандæй мæ уалдзæг... 
Ци 'нкъард æй бæлæсти 
Сæнт-уорс дзæгæрæг... 

314 
Скъодтати Элъбрус 
* * * 
Уотæ зундгин нæ дæн, куд æнгъæл дæ, 
Уотæ фæлмæн нæ дæн, фал уæддæр, 
Куд зиннун, — хæлардæр æй мæ зæрдæ, 
'Ма уойхигъд гьæладæр æй мæ сæр. 
Уотæ зустæй мæмæ мабал дзорæ, 
Мæнбæл тухсис, уой дæр лæдæрун. 
Мæ бон ци нæй, уой ми ма агорæ, — 
Куд мæ равгæ 'й, гьеууотæ цæрун... 

Цæун и Дуйнеййи 
315 
* * * 
Фæххудтæй нæ зæрдæ кæрæдзебæл, 
Æнæнгьæлти мах рацан изол. 
Фæббадун сæумæмæ мæ сиребæл, 
Нæ тавуй седзæри æ гъæццол. 
Уотæ тагьд нæ байгас унцæ ностæ, 
Фал си ес цидæртæ ба æцæг, — 
Мæн зæрдæй цурд феронх æй мæ бостæ, 
Дæу зæрдæй феронх дæн мæхуæдæг. 
Фæххудтæй нæ зæрдæ кæрæдзебæл, 
Æнæнгъæлти мах рацан изол. 
Ракодтай хе мæтæ æнæдзебæл, 
'Ма дууей нимбæрзуй дæ гьæццол. 
Рацох ан, радæ ми еугур æндæ, 
Фæсмонæй раздахæн неци ес. 
Æрхунæй ресун кæнун мæ зæрдæ, 
Уарзунæй дзæбæх кæнун мæ нез... 

316 
Скъодтати Элъбрус 
* * * 
Бурунцæ бæнттæ таругæй, 
Кæуй сæбæл мæ уод. 
Ругæ нæ байзадæй ругæй, 
Ниййарц æй дунги скъот. 
Тауæ еу минкъий фæцъцъæх æй, 
Фал далæ æмбуйуй. 
Уаруй еу мæйæ сæх-сæхæй, 
Балий къалеу суйуй. 
Уайунцæ дæнттæ фæлорсæй, 
Гъæунгтæ — тухæхснад. 
Хуртæ сзиндтæнцæ кæдзосæй, 
Къанау къахуй фæснад. 
Уæларв æ зини сау сасуг 
Æнгæнттæ ниббаста. 
Сарай бунгъæдæй зæрбатуг 
Й' астъонæ ниссаста. 
Мардæй зæнхæбæл нæуæгуагъд 
Бæдæлттæ ниууагъта. 
Фæцæй райдайæни сæ тахт, — 
Базуртæй хе хуаста. 
Тундзуй уæлдæфмæ рæуæгæй 
И хъуæцæ, æздухсгæй. 

Цæун и Дуйнеййи 
317 
Тъунсуй уарун уой нæуæгæй 
Тохонай æ ухстæй. 
Хуфуй зæронд къæси нæ пец, 
Хуссуй æртæхæй зинг. 
Æндæдуар дзиназуй къамбец 
Е 'мбалмæ фур итинг... 

318 
Скъодтати Элъбрус 
* * * 
Цидæр хуарз мæ фæндуй исаразун, 
Хуарз кæнунмæ гъавун, цит, æз дæр... 
Æной ба мæхецæй ци аразун, — 
Мулдзуг дæр мæнæй нæй лæгъуздæр. 
Фал уæддæр гъæуй бæллун естæмæ, — 
Ци рæуаги цæрон æндæра! 
Мæ цауд мин ма дарæ мæ цæстæмæ, — 
Мæхе уод æй е ба лæдæра... 

Цæун и Дуйнеййи 
319 
* * * 
Косуй дуйне, — 
Дуйней зæрдæ 'й и цард, — 
Ку 'рлæууа е, - 
Уодзæй дуйне дæр мард. 
Цардон нæдтæ — 
Дадзинттæ, тогдадзинттæ — 
Таргонд æнцæ, 
Куд хинттæ 'ма куд дзинтæ, 
Лæг си хæтуй 
Тоги 'ртæх, тоги тъинккæй. 
Размæ тæхуй, 
Федæнæн неци уингæй, 
Æхснуй доги 
Саутар нæдтæ кæдзос. 
Не 'знæт тоги 
Сурх кирæг æви уорс 
Кæнуй уотæ 
Дадзинттæбæл зелдогъ, 
Цæмæй коса 
Цардон зæрдæ æдзох, 
Æзмæлд хæсса 
Е 'сонбонмæ æдас, 
Æма дуйне 
Æносмæ уа æгас... 

320 
Скъодтати Эльбрус 
Мæ бæститæн не 'халун сæ хийнæ, 
Кæрæдзей, зонун æй, куд гьæуæн, 
Дæ тунтæй саразтон сугъзæрийнæ 
Ковæндонæ, — ковунмæ дæуæн. 
Æрмæстдæр цæрун ма дæу агьоди, 
Некебал мæ гъæуй æппундæр. 
Ескæд мæмæ уотид ке баходи, 
Е фестуй æвдадзæ мæ фунтæн. 
Æнæ дæу суолæфт дæр нæ фæразун, 
Мæ зинтæн æрхун æй сæ зиндæр. 
Мæ зинтæй ци цийнæ исаразун, — 
Ци ма уа гьеууомæй адгиндæр! 
Мæ уодæй гъудæй мии рагæй гъазун, 
Фудæнæн сæмбал ун мæ фудтæн. 
Батар дæн, кæдæй дæу атæ уарзун... 
На, нæннæ — мæ кеми æрцудтæн. 

Цæун и Дуйнеййи 
321 
* * * 
Нæ фæндæ кæнун ме 'знагбæл, — 
Бæлвурд бæрæг куст ин ес! 
Нæ бостæ кæнун ме 'мбалбæл, — 
Дзæбæх мин уæд, æнæнез! 
Нæ соцъа кæнун бонгинмæ, 
Нæ мæ гъæуй æ ес-бес, 
Царди нивæй амондгинтæ 
Мæгурæй дæр берæ ес! 
Нæ хицæ кæнун хеуонмæ, — 
Мæн дæр уодзæнæй æ фес. 
Нæ игаун адæгонмæ, 
Хæлар ин уæд æ циййес. 
Лæдæрун, ци æй мæ бæрцæ, 
Нæ хъор кæнун дæу «æздæн». 
Мæ ерис æй мæхе хæццæ, — 
Æзинæй куд уон хуæздæр... 
11 Скъодтати Эльбрус 

322 
Скъодтати Эльбрус 
* * * 
Æдзæм æй дуйне сæударти, 
Цъеуæзмæлæг нæ зиннуй. 
Мæ гьар хуссæн, фæлмæн уатæй 
Мæ исистун — мæ зин æй. 
Æфсæрмæй кæсуй уæларви 
Кизги росау, мæйи рос. 
Уорс гьæццоли фæлмæн арфи 
Нирримæхсуй ми æ рохс. 
Ку æрцæйцæун уæ рæзти, 
Уæд мæ уæгæ æркæлуй. 
Дæ комитулфæй къæрæзти 
Мæ хицæ каст æрсæлуй. 
Дæ рохс уодмæ уоди тунтæ 
Гъар уолæнтæй æрветун. 
Ду ку байдзули медфунтæ, — 
Идзулдæй дин сæ федун. 
Нæ игъал кæнис мæ уагмæ, 
Мæ катаймæ нæ истис. 
Фудæнæн мæбæл фæстагмæ 
Нæбал уасуй уæ тикис. 
Æдзæм æй дуйне сæударти, 
Цъеу-маргъ дæр си нæ тæхуй. 
Дæ рохс фунти фæлмæн уати 
Кæбæлдæр кæнис æрхун... 

Цæун и ДуйнегЫи 323 
* * * 
Ралæудтæй уæхæн догæ, æма 
Лæги цард нæбал æй æхе барæ, — 
Хуцауæй уотæ финст æй, цума, 
Адæймаги конди 'й гъезæмарæ. 
Кадæр, дан, сæдæ анзи 'рцардæй 
Æнæресгæй æма æнæмастæй, 
Фал кадæр æвзонгæй рамардæй, 
Зинтæй уæлдай цардæй неци райсгæй. 
Кадæр ба æ уарзонмæ лигъдæй, — 
Æ нихидзиуарæн исæнбал æй 
Æма нур сæ колдуар итигъд æй, — 
Дзæгъæл фат æ сæрбæл исæмбалдæй... 
Æвзонг кизгæ æ сæргъи кæуй: 
«Хуцауæн ци ракодтон уой бæрцæ?» 
Фал тæрхон алкæд е нæ кæнуй, — 
Лæгсирд фæууй гæнæг фуси кæрци... 
Цæрæг уод цаути къохти цæмæ 'й, 
Æ нæрадтæг ин æй цæмæ райсуй? 
Кæд дуйне фæткæбæл аразт нæй, — 
Лæгæвзарæндонæ 'й, — ку цæрай си... 

324 
Скъодтати Эльбрус 
ИРДЦÆСТИСУГ 
Æрху — æмир бæстæ! 
Æрдзæ сосæг конд æй, 
Курмæ 'й лæги цæстæ, 
Тухсун неци зонгæй. 
Цæрун æнаййевæй, 
Фæуун мæтæйрасуг, — 
Дуйне нæ æййевуй, 
Арвæй сайтан уасуй. 
Кæун мæ еунæгбæл, 
Ревæд — уодти мæсуг! 
Сæумон деденæгбæл — 
Рæсог, ирд цæстисуг... 

Цæун и Дуйнеййи 
325 
СÆР, ЗÆРДÆ ÆМА УОД 
Æй сæр лæггонд, зæрдæ ба — силæстæг: 
Хæссуй алкæд бæзгæ унаффæ сæр, 
Зæрдæ хе дзурд сæнхæст кæнуй уæддæр, — 
Рæдуд — бæлдо, ниргъæвуй мæкъустæг. 
Зæрдæ 'ма сæр снихмæ 'нцæ, дæ фудгол! 
Тæссар хедбæл нийдайунцæ фудтох, 
Нæййес хезæн æ сæрти, фал æдзох 
Зæрди хезуй донуордæг æ «хуæзгол». 
Ес ма си уод, — ледзуй уомæй мæлæт! 
Ресуй уæддæр, ку уа бауæр «рæхуст». 
Сæр 'ма зæрдæн еу бон фæууй сæ куст, 
Фал уод æ хай арвæй кæнуй тæлæт. 
Сæр 'ма зæрдæ — кæнæг 'ма кæнæгой, 
Уод ба тухсуй се 'зморæ, сæ нæгæй... 

326 Скъодтати Эльбрус 
* * * 
Æрдзæ æнæзмæлгæй 
Медфун ку нигъгъос уа, 
Зæрдæ, цийни мæлгæй, 
Зæйау, тагъд ку скоса, 
Инней цæсти рохсæй 
Реуи арт ку цæфса, 
Дæубæл, цардæй бозæй, 
Хузæ ку нæ цæфса, 
Уæд уарзт кæлгæ-уæлгæ 'й, 
Даргæ 'й, дони къосау. 
Тари, къæхтæ къуæргæй, 
«Курмæн» — мæйи росау. 
Фал хатт сосæг усми 
Фæууй цидæр фенгаст, 
'Ма уарзт фуни хузи 
Ниууй цæф авгау-саст. 
Уотид еу æмбалдæй 
Зæрдæ ку нæ тона, — 
Уæд уарзт бæгъæнбадæй 
Ледздзæй, — ку фæббон уа... 

Цæун и Дуйнеййи 
327 
ХАУÆНТÆ 
Цæгат. Халасæ. Æрсалдæй. 
Сæударти уод — дæвдæг! 
Сифтæр уазалти æркалдæй, 
Къæр-къæр кæнуй сæфтæг. 
Зæнхæн æ цъарæ — авгин ех — 
Къæхтæй кæнуй гириз. 
Фæууй къæйнагбæл лæг дууех, — 
Хезуй æй ибилис. 
Уæддæр тундзæн фуд цаумæ, раст, 
Естæй лазæй хауæн... 
Кæнæн фæд-фæди уæрагсаст, — 
Раййевæн нæ рауæн!.. 
Миййаг, цæрун нæй уотæ зин, — 
Алкæд кæми 'й сæрдæ? 
...Уоми сор зæнхæ æй фудгин, — 
Нæййес ибæл зæрдæ... 

328 
Скъодтати Эльбрус 
* * * 
Рæстæг — цъæх арв, адæн ба — æстъалутæ, 
Стъæлфи æстæ мингæйттæ, миллионтæ. 
Æгæнон бæсти стъалутæ стъæлунцæ, 
Сæ фæдбæл ма рохс уадзгæ сугъд иуонтæй. 
Нæййес кæнæн рæстæгæн хæйттæ-дехтæ, 
Мах ин скарстан арæнтæ 'ма бæрцитæ, 
Цæмæй зæгъæн, — мах æнцæ и дуйнетæ, 
Е 'гомуг тарти уинæн нæ æрттитæ... 

Цæун и Дуйнеййи 
329 
* * * 
Дуйне нин райдайуй 
Цийнæ 'ма растæй. 
Нæ догæ байдауй 
Хæран 'ма мастæй. 
Изæдти къæрцгъазти 
Рантæсуй нæ цард. 
Сайтæнтти цъæхахсти 
Фесæфуй нæ мард. 
Изæд нин нæ уарзтмæ 
Æнгъæлмæ кæсуй. 
Адзали гацца нæ 
Тар уатмæ хæссуй. 
Изæд нæ не 'мбæрцæ 
Мадзалтæй гъæцуй. 
Уодесæг нæ хæццæ 
Бунити хуæцуй. 
Уæларвон хъуритæй 
Равзуруй нæ уод. 
Æвдеуи хъауритæ 'й 
Кæнунцæ инод. 
Изæдти «урритæй», 
Цума фонси тард, 
Дæлуймон урутæ 
Ледзунцæ идард. 

330 
Скъодтати Элъбрус 
Изæдтæн баковæ, 
Иссерæ рæстæг, 
Ибилис дæ цормæ 
Ма уадзæ хæстæг. 
Сайтантæн сæ уодти 
Бастъæлæд сæ рун. 
Изæдтæ де сконди 
Æркæнæ цæрун... 

Цсеун и Дуйнеййи 
331 
Мæхецæн дæ æнгъæл некæд адтæн, 
Нæ дин кодтон кой дæр мæ катай, 
Ду цардтæ дæхецæн æрхунбадтæй, 
Мæхецæн дæ уарзтон сосæггай. 
Æрмæстдæр мæ гъудæнцæ дæ рунтæ, 
Фал ма нур мæн ка скæндзæнæй раст?! 
Мæ гьар уарзтæй, цума хори тунтæй, 
Дидинæгау, райхалдæй дæ уарзт. 

332 
Скъодтати Элъбрус 
* * * 
Æнæнгьæлти, æваст цидæр кондæй, 
Фæлмæн уагмæ раййивта дæ каст. 
Дæ уодæй цидæр уорс-гъар мæ уодмæ, 
Уолæнау, бæгулф кодта æваст. 
Æви æз, мæхецæй ниббоз уогæй, 
Тæрегъæд æнгъæлун «мæнмæ-уарзт», 
Мæ рист зæрдæ тонгæй дæ уорс цонгæй, 
Ке нæ гæлдзи 'й фæснадмæ æд маст. 
Æви ба дæ зуст каст дæр не 'взарун, 
Идзулдæй дæ æрмæст æнгъæлун, 
Дæ сайд зингæй хе уодмæ ниндзарун, 
'Ма уæларт, гæлæбойау, тæхун... 

Цæун и Дуйнеййи 
333 
Нæ зумæг нæмæ аци анз 
Æгæр раги æрцудæй. 
Нæ гъæунги акъадзий хъанз 
Æ уæраги æрсудæй. 
Нæ рæзбуни донгун рæзæ 
Кæрдту-фæткъугай кæлуй. 
Хæмпос кирсæ — æнæуæзæ — 
Уæлбæласæ æрсæлуй. 
Уорс халасæ 6а будури 
Нартихуæрттæ æхгæнуй, 
Нанайау син уазал хъури 
Æдзæллаг хор никкæнуй. 
Нæ зæронд карк гъæмпинхалин 
Бор листæнмæ фæууайуй. 
Игетгæй нин и уазали 
Айкæ дæр ма нæ зайуй. 
И хъурройбал исфæдес æй, 
Гоц кæнунæй изайуй. 
Нæ цæугæдон æркъæрес æй, 
Бабуз дæр си нæ найуй. 
Нæ зумæг нæмæ аци анз 
Æгæр раги æрцудæй. 
Нæ рæзбуни бæласи магъз 
Æ уæраги æрсудæй... 

334 
Скъодтати Эльбрус 
АУУОН 
Над кодтон æнæвгъауæй цубур, 
Мæ аууон мæ фазæбæл ластон, — 
Хор æргом мæ цæсгонмæ кастæй, 
Æргъæвуй ма мин нур мæ мæкъур. 
Нецибал æй, фун æй евгъуд бон, 
Нур райдæдтон надбæл ауæрдун... 
Фæсæфцæг фæуурдуг æй уæрдун, — 
Кумæдæр мæ скъæфуй мæ аууон... 

Цæун и Дуйнеййи 
335 
Тухсис дузæрдугæй, кизгай, 
Тонис, тæлфгæй, цилауи, 
Бæласи буни — дæ «æнкъай», — 
Уе 'нгасти фæццæйхауи. 
Уомæн дæу цийнæ æй стур гъазт, 
Дæу тухст уомæн стур маст æй, 
Фал дин нæ кой кæнуй æ уарзт, 
Фæйуадздзæнæ, — хеваст дæ. 

336 
Скъодтати Элъбрус 
АФОНÆ 
Зумæг дзæгьæли нæ гъизуй, 
Й' афонæ фæуд кæнуй. 
Уалдзæг æ дуармæ æргъузуй, 
Æ тургъи балæууй. 
Зумæги ма фæндуй цидæр, 
Дугъ-дугъ кæнуй уобæл. 
Е ймæ байдзулдæй æ нимæр, 
Байбæлцæфсуй ходæг. 
Зумæг смæстгун уй, лæгъузау, 
Раскъæфгæй, метхъæппæл, 
Ледзгæй, фехсуй ма 'й, уорс хизау, 
Рохс кизгæ — уалдзæгбæл. 
Тайуй æ сæрбæл, игетгæй, 
Æхснуй си æ лигъз рос. 
Рацæй æ цæсгон и меттæй 
Сурхфазæ 'ма кæдзос. 
Уалдзæг зумæгæй игуруй, 
Тæрвазæ бахуайуй, 
Къæвда авгæбæл æргуруй, 
Къæразæбæл уайуй... 

Цæун и Дуйнеййи 
337 
* * * 
Нæ дæ худтон, фал æрцудтæ, 
Нæ мæ гъудтæ æнгъудтæн, 
Æносæн мæ бæргæ гьудтæ, 
Еунæг бонæн дæ гъудтæн. 
Нæ дæ худтон, фал æрцудтæ, 
Ду фæккудтæ, æз кудтæн... 
Ду мæ рази исæвуд дæ, 
Æз дæ рази æвуд дæн... 

338 
Скъодтати Эльбрус 
* * * 
Ци 'й уарзт, — æййивд? 
Имист фæлусти дуйнетæ 'саразун! 
Рæсугьд аргъау, фæливд?! 
Æзнаги цæф æнгъæлæ сæр рафасун! 
Ходгæй кæун! 
Сау зин æма уорс цийни адгин азум! 
Хе медæг нæ цæун, 
'Ма дæхецæй раледзун нæ фæразун! 
Ци 'й уарзт, — ци хуарз? 
Дууей уодтæй еу уод гъавун скæнунмæ! 
Баууæндун уотæ карз 
Хе сæнттæбæл, — уадсестæмæ стæхунмæ! 
Нæ тухсгæй тухст! 
Кæнгæ нез, æви уотид Карни гъазун! 
Уæддæр ци 'й уарзт? — Нæбухст! 
Уйнади уогæй, ун 6а — нæфæразун... 

Цæун и Дуйнеййи 
339 
* * * 
Мæ зæрдæ, уо, кæми дæ, 
Дæ дуар кæнгæ, тагьддæр! 
Синдзæрху ку нæ ниддæ, 
Хуайуй дæмæ кадæр. 
Кедæр хезис æноси: 
«Æууæртæ, æрцæуй!» — 
Къахдзæфти стуф игьоси: 
«Зæрдæмæ фæццæуй!..» 
Æма бабæй фæрреси,— 
Ке не 'рцæуй кадæр. 
Уотæ 'хсицгæй ке хези, — 
Кедæр хезуй е дæр... 
Цидæр кæнуй мæ зæрдæ, 
Гупп-гупп кæнуй куддæр. 
Кадæр уоми 'й æвæрди, — 
Райгьосун æ дзурд дæр... 

340 
Скъодтати Элъбрус 
ФÆСФУН 
(экспромт) 
«Уорсдзигго» сувæллон цирти цори, 
Зæронд уосау, нийдайуй гъарæнгæ. 
Мади сорæт цæруй æмир дори, — 
Уой æ фуни уидта сæуми уæнгæ. 
Уой бæдолæ уидта æнæхъорæй, — 
Хуссун æй нæ бауагъта ирд тунæ. 
Ци мин кæнуй, — загьта сæуми хорæй, 
Ку нæбал æй мæ бон седзæр унæй. 

Цæцн и Дуйнеййи 
341 
* * * 
Цъеути кæун уæлмæрдтæй хъæрттæй, 
Дзиназта цидæр фæткæ фæзæмæ. 
Кæд еске æригъал æй мæрдтæй, — 
Бони рохс ка бакайдта гæзæмæ. 
Кæд еске уотид ниццæй фунæй, — 
Цæруйнаг ма к' адтæй берæ усмæ?! 
Унæргъуй инод тари бунæй, 
Æхсинуй æ сор къохтæ, æ дустæ. 
Кæд скуста æ ласт тог ескæмæн, — 
Зæрдæдзоргæй ка рандæй дæлæмæ. 
Исуадзунмæ гъавуй æ тæлæн, 
Фал æ гъæр изайуй æ билæбæл. 
Кæд уолæфт ескæмæн нæ хъæртуй, 
Исагъуйгæй, хуайуй кири фæрстæ. 
Гъезæмари 'й нилваста æрхун, 
Исистунмæ гъавуй мæрдти бæстæй. 
Кæд еске æ бæдоли, гъæрзгæй, 
Ниууагъта уæлæбæл сæйгæдони. 
'Ма уой мастæй æхе, адæргæй, 
Æ ингæни хатуй, æ зиндони. 
...Цирти сæрмæ скалдæй цидæр рохс, — 
Кæд адтæй уод нигæд кири цори?! 
Исервазтæй, кæнгæй тар фæлорс, 
Уорс æндаргмæ ризтæй циртагори... 

342 Скъодтати Эльбрус 
* * * 
I 
Никъкъæдзæ 'й лæмæгъ суйнæ, — 
Уоди гъæр, кустгъæрзун! 
Ке нæййес æдухст дуйне, 
Гъе, уобæл ку тухсун. 
Уодæнцойнæн а царди 
Мах ци кæнуй фæндгæ, — 
Нæй æрвтæмæ нимади... 
Æй æрвтæмæ фæндæ. 
II 
Лæг ци 'й, цæхæн дессаг, 
Е нин æбæлвурд æй. 
Усмæ, ехи фæркау, 
Цæруй тайгæ-гургæй. 
Цард ци 'й, ци агорæн, 
Уомæн неци зонгæй, 
Арвæй нивæ корæн... 
Нивæ ци фæххонæн?! 

Цæун и Дуйнеййи 
343 
* * * 
Поэт, Поэт — дзæбодурти 'здухт сиутæ! 
'Сеумæ уогæй, æваст ниууæн хæлеу... 
Дæрæн кæнæн сайд арти цъумур миутæ, 
Цæмæй байзайа нæ дууемæй еу 
Сæрсæфæн хедбæл... Иннæ ба — арф коммæ! 
Къæйдортæбæл рист уод хуайгæ, тогкалгæ, 
Зæйи хæццæ смедæг уа цæугæдони, 
Æносон фордмæ 'й фæлласа гъæр заргæ. 
Поэт, Поэт! Не 'мцæдес,— цæугæ хуæнхтау, 
Хафуй, — разнади цидæр ес цæлхдортæ... 
Фал нæ фæлмæцти мæхсти, æзнæгтау, 
Нæ уæлдай ругæ ниййарц уй арф коммæ... 

344 
Скъодтати Эльбрус 
* * * 
Æнцад — æрдозæ, мæ реубæл 
Дæ рос æрцæй æллау. 
Уæллæй бæрзи 'взонг къалеубæл 
Мæ уод кæнуй хъеллау. 
Фæлмæн нийгъосис, — куд косуй 
Мæ зæрдæ рæвдудæй. 
Загътай: «Уарзис мæ, игъосун, 
Æвæдзи, мæн «фуд» æй». 
Зæлдæ — хъæдавæ, цъæх-цъæхид, 
Рæстæг дæр идзулд æй. 
Дзиги кæнуй мæ дæ сау бид, 
Æвæдзи, мæн «фуд» æй. 
Нивæ 'й — феронх ун зæнхон цард. 
Батæ кæнæн цъундæй, — 
Цæмæй хуæздæр банкъарæн уарзт, 
Не 'фсари фуд ку нæ 'й. 
Уодбæл уæларвæй уарзти дон 
Тæдзуй, цума, сауæр. 
Ду ми римæхси дæ цæсгон, 
Давис ми дæ бауæр... 
Æллау — æрдозæ, мæ реубæл. 
Дæ сæр хуссуй æнцад. 
Мæ уод не 'рхизтæй къалеуæй, 
Уадзуй ма æ фæллад. 

Цæун и Дуйнеййи 
345 
* * * 
Еске цийнæй дзæбæх исгьар ун, 
Мæхе тухстæй мæ уод ниууæгæ 'й, 
Рист не 'вдесун æндæмæ нæгæй, — 
Фарни рохс уæд адæни мæсугти! 
Кедæр гъæр худт мæнмæ нæ гьаруй, 
Фал еске ку уинон еунæгæй, 
Тар æхсæви гьæугæрон кæугæй, — 
Æнæбари уайдзæнцæ мæ сугтæ... 

346 Скъодтати Элъбрус 
ЦИУАНЛÆГ 
Ке зæрдæмæ фæууаруй æрвгæлæнти мет, 
Ке бауæр фæссодзунцæ фур арæх зинг хортæ, — 
Нихседуй, циуанау, уæхæн лæгæн æ нет, 
Нæбал фæууинуй е хумæтæг царди мортæ. 
Фæллад зæнхæн ка æй, — байлæдæруй бæлвурд, — 
Уомæй е ци даруй, е 'рагъбæл санкъех бадгæй. 
Тундзуй тæвдæй дæр хормæ, хæлæфгæнгæй, цурд, 
Гъизти буруй цъетей губунмæ, тулфæ уадзгæй. 
Содзгæй, нæ бафтауй синхонбæл æ зинг-фæд, 
Сæлгæй-мæлгæй, æ зин иннемæн нæ фæгъгъаруй, 
Фал ку фæййервæзуй тæссаг нæдтæбæл, уæд, 
Ка некæд адтæй, уæхæн арф миутæ басгаруй... 

Цæг/н и Дуйнеййи 
347 
* * * 
Арвбæл æнæлазæй 
Ходуй мæйкъæлос. 
Сæрдæй уодихуасæ 'й 
Уæлдæф — фур кæдзос. 
Думуй цæгатварсæй, 
Дæмуй мæ уалхъос, 
Гæнау, тасæ-уасæ 
Кæнис мæ фалдзос. 
Зелуй мæ гъæла сæр 
Де 'рвон муддæфæй. 
Нивæй æгæр расуг, — 
Фуддæр æнтæфæй! 
Уайуй рæуæг сауæр 
Хæрдæй хæлæфæй. 
Тæлфуй мæ рист бауæр, 
Зæрдæ ци цæф æй! 
— Барæн, ма мæ ласæ, — 
Кæндзæй мæ фæрстæй, — 
«Кæлмон» тасæ-уасæн 
Тæрсун æ «хуæстæй»... 
Мæйдар — æрдæграсуг, — 
Кеуй изæрбæл. 
Хезуй хуаси ласæг 
Кедæр æ сæрбæл... 

348 
Скъодтати Эльбрус 
* * * 
Мæхе кæдæй зонун, 
Уæдæй фун уинун: 
Арæх æрдæхонуй 
Уинунмæ ме 'рхун. 
Ду мæ, — ку фæззинни, — 
Саис дæ цæстæй. 
Нæййес æртæсæн мин 
Уæддæр мæ бæстæй. 
Ду мæ бæргæ хонис 
Аргьаумæ, изол, 
Фал æз мæ зæронди 
Не 'ййевун гьæццол. 
Хъурмæй куд нæ неуон, 
Хъурмæ 'й мæ гъуддаг: 
Ласун нæ æндеун 
Ме 'нсур, мæ дæндаг. 
Сæумæй æригъал дæн, 
Хизтон арви рохс. 
Бадтæ мæйи рагъбæл, 
Тилдтай дæ уорс къох. 
Фæддæ и фæсмегътæ 
Къехæй, хецæйбоз. 
Адтæй сау мæ рехæ, 
Сурх ба — дæ лигъз рос. 

Цæун и Дуйнеййи 
349 
Бадтæ «мелхъинабæл», 
Худтæ къæл-къæлæй. 
Сосæй бор цъинабæл 
Кудтæн мæтъæлæй... 
Ду дæ мæ салд уоди 
Дудзи иуазæг, 
Æма нæ ниууадздзæн 
Уотид мæ уæзæг... 

350 
Скъодтати Эльбрус 
* * * 
Мæхе уарзт мæ скодта дæ цагъар, 
Ниггæлста мæ уæдта къæхти бунмæ. 
Дæ дзабури уафсæй уоди гъар 
Æнкъаргæй, нæ тагъд кодтон истунмæ. 
Дæ дзæхæрай будургъæ исдæн, 
Фал ефстагмæ мæнбæл фæлмæн дунгæ 
Дæ комæй ку рацæуй нидæн, — 
Цæрæгау, бателуй мæ иуæнгтæ. 

Цсеун и Дуйнеййи 
351 
* * * 
Цард кæнуй уæлазар фæлахс уодбæл, 
Фæлтæрди дæр райсуй æ гопбæл, 
Фæлхъæзæн си гъазуй карни фордбæл, 
Фæллæнкæ уй, сæрра уй уобæл. 
Догь лæги фæзгъазуй æ фæлхæнбæл, 
Фудæнсари тохгæ 'й урухснæй! 
Æнæрдон ку æзгеуа зæнхæбæл, — 
Ка ма уфсдзæй хъæрæу, къулухбæл. 
Гæлех уод, адæргæй, ци нæ бæлсуй! 
Тæппæн евгæ æ кадæ цæуй. 
Лæг æ мард тæразæмæ ку 'рхæссуй, — 
Хъонцци сугти уæзæн ин фæууй. 

352 
Скъодтати Эльбрус 
НÆЗОНГÆЙ 
Ци рæсугьд дæ; нæ зонун дæ; 
Ци зæгъон дæуæн? 
Еске кизгæмæ дзорунмæ 
Ци гъуддаг ес мæн?! 
Исамайæ æнахур каст, 
Скъуæрæ билæ дæр. 
Фал уорамæ дæ «зæрди гъаст», 
Маст 'ма хилæ дæр... 
Ма мæ уадзæ лæугæ-лæугæй. 
Цæмæй дæн фудгин?.. 
Нæ мин æй зин! Тæхгæ-цæугæй, 
Идзулис адгин. 

Цсеун и Дуйнеййи 
353 
* * * 
Дæ цæстингас феййивта æваст, 
Уазал Мæнгæ мæ зæрди сæргъавта, — 
Мæ хъурæй мин фелвастай дæ азт, 
Æ хъури 'й æндæрæн мудæн уагътай, — 
Мæн нивæй иснивгун æй тухуаст... 
'Ма гъæуама нур ба куд цæрон? 
Маст есунæй ме 'фхуæрд исæфсадон, — 
Дæ уарзон мин исуа инæйнон! 
Ке нæ уарзи, уой хæццæ 'сæфсад уон, — 
Тæрегъæд ин гъæуама кæнон? 
На, мæнæн «фесинмæ æй мæ гъун», 
Мæ дуйней дæр, 'цæгæй, ци гъæла дæн! — 
Ке уарзис, уони туххæй цæрун! 
Ке нæ уарзи, — æнцæ мин æнадæ! 
Дæуæн ба бахуæрдзæнæн дæ рун... 
12 Скъодтатм Эльбрус 

354 
Скъодтати Эльбрус 
ЛÆГИУОД 
Лæги уод дессаг æй, — 
Е е гурдзи скæнуй æ уæле «гурин дарæс». 
Адзал ба тæссаг æй, — 
Багъузуй имæ: «Гъей, дæ дивилтæ раласæ!» 
Уод æвдеубæл фехсуй 
Æ уæлдай уаргъ, агъодæ — науæртæ, æстгутæ. 
Бæгънæгæй хе 'сесуй, 
Хæтæг уосау, цъæх арвмæ æд сайд, æд æцгутæ... 

Цæун и Дуйнеййи 
355 
* * * 
Уарзун дæ æз, — 
Нæй зонун, фал, цæмæн?! 
Уарзун дæ карз, — 
Кали мæбæл тæмæн... 
Хуæрун нур бал 
Мæ цæститæй дæ конд, 
Хуæрис ду 6а 
Дæ кондæй, раст, мæ уод. 
Уарзун æгæр, — 
Не 'мбæлуййæй уæлдæр! 
Тонуй мæ сæр, — 
Арвæй здæхуй мæ гъæр. 
Ду ми де 'ргон 
Хатис, цума, куддæр. 
Уарзун æргон 
Никкидæр дæу фулдæр. 
Зонун, ходæ, 
Нæййес мин ди амонд, — 
Уарздзæн уотæ, 
Цалинмæ фæтътъæпп уон... 

356 
Скъодтати Эльбрус 
* * * 
Сæумæ. Рæхцунцæ ма фалдзостæ 
Мæскъæй æма мæрæй. 
Гъæди сур-сурмæ арви гъостæ 
Нийгъосунцæ сæрæй. 
Мурай æхсæртæг никъкъæлостæ 'й 
Цурдесгæ бауæрæй. 
Хъулай æрæхснæ дæ сурх ростæ 
Зæрдесгæ сауæрæй. 
Уæздан, лигъз дорти — кизги реути — 
Дауй рæвдаугæ дон. 
Ирдги гъæдсарти гъæддон цъеутæн 
Сæ цъух бацæй игон. 
Фиййау е скъоттитæй уорс дзогæ 
Тæргæ цæуй гъæуæй. 
Мæн ба мæ цийни хуæздæр догæ, 
Баууæндæ, нæ гъæуй. 
Æндзæр, тæрфити листæг сирдтæ 
Кæнунцæ сæ лист-куст. 
И хор равдесуй æ сах-ирдтæ 
Æрвгæрон, сурхæй хурст. 
Гъæддаг уорс фæткъу, æрæфтауæ 
Деденæг, — ирæздзæй! 
Нæййес дуйнебæл уæхæн тауæг, 
Уой адгинæн рæзæй. 

Цæун и Дуйнеййи 
357 
Æндзæр, æнсарти, зæлди арфи 
Мулдзуг кæнуй пæс-пæс. 
Уоми дзæгъарæг фунти тарфæй 
Базмалдæй æ медкъæс... 
Лæгæттаг арси хуссигъæлдзæг 
Циргъ дунгæ радумуй. 
Цæгаттаг фарси ба и зæлдæ 
Уазал хурдор дæмуй. 
Сæумæ. Рæхцунцæ ма фалдзостæ 
Мæскъæй æма мæрæй. 
Гъæди сур-сурмæ арви гъостæ 
Нийгъосунцæ сæрæй... 

358 
Скъодтати Эльбрус 
* * * 
«Дзæнæт» адтæй мæ догæ æзинæ, 
Кадæ ма ин кæнун æрæгйау. 
Æз фордæй дессаг дон ниуазинæ, 
Фал дуйне нæй æноси рæдау. 
Фуд рæстæг — идæф бон æрбагъузтæй, 
Исуагъта царди хуасæй æ монд. 
Цийни дон зæрди форди байсустæй 
'Ма нийнод æй кæсалгæ-амонд. 

Цæун и Дуйнеййи 
359 
* * * 
Æ сагъуди фæууй лæг æнамонд, 
Нивгун нæ кæнуй мæстгун æгириддæр, 
Фæнди зæран хæссай ин цидæриддæр, — 
Е 'дзулдæй дин æллау кæндзæй дæ сонт. 
Сабур цардæй нæ кæнуй лæг фудконд, 
Сæрра кæнуй зуст цард ба сабури дæр, — 
Нæфал 'ма е тар цъаси бабуридæ, 
Уруй уагмæ раййевидæ æ конд. 
Бæргæ 'й зонун, кæнуй дæ цæрдинод, — 
Сæйгæ *й уæззау, дæ кийнæ ин ма хатæ. 
Фæлтау де 'ргон уой æрдæмæ рахатæ, 
Сфæлмæн кæнæ де 'рвон кастæй æ уод... 
Ахæри бон ку раста, уæд цæмæй 
Зæгъай: — «'Скодтон, ци гæнг' адтæй мæнæй...» 

360 
Скъодтати Эльбрус 
ДОНИÆРТÆХ 
Найун ниви цади, — 
Хор мæ исиста. 
Æрвон итигьдади 
Мæ дон исарста. 
Фæлмæн, ирд бауæрæй 
Мегьтæ фæлдиста. 
Бунæй сухæ мæрæ 
Уомæл ку хизта. 
Исон мегъи стугæ 
Зæнхæн исбæздзæй. 
Æрвон цæстисугæй 
Зæлдæ ирæздзæй... 

Цæун и Дуйнеййи 
361 
* * * 
Арв æхемæ исиста 
Зæнхи уомæл хори тунтæй 
'Ма фæстæмæ æрвиста 
Кæдзос æртæх мегъти бунтæй. 
Бунмæ хаугæ уарундон, 
Тунтæй æруадзгæ æхе, 
И сор зæнхæн æ фæндон 
Ку искалдта æ сор хед. 
— Кумæ уаис, дони тъинкк? 
— И мæнæутæ басор æнцæ, 
Бон тæвдæ 'й æма итинг, — 
Сæ муггæгтæ басодздзæнцæ. 
— Кумæ хауис, ирд æртæх? 
— Фæткъу бæласæн æ бунмæ, — 
Æ зæнгæбæл æй мæ тæх 
Рæзæ кæнунмæ-исунмæ... 
— Цæмæ хуаис, дони тъинкк, 
Гъæртæгæнгæ къæсти сæртæ? 
— Кедæр хæдзарæбæл зинг 
Хуссун кæнун мæ сæрт-сæрттæй. 
— Кумæ йæй, дон, дæ фæдес? 
— Хор гирццæй содзуй и зæнхæ, 
Идæфæй цæрæн нæййес, 
Нæ æруадздзæнæн фудæнхæ. 

362 
Скъодтати Элъбрус 
— Мæнæй ба ма ци кæнис? 
Ци дин ратдзæнæй мæ зæруæ? 
— Æдонугæй кæд мæлис, — 
Рамæниуазæ, æрцæрæ!.. 
— Ку исæфис хе дæтгæй 
Зæнхæ, арт 'ма æндæремæн? 
— Уони хурфи бацæугæй, 
Нæ рамæлун, фал раййевун. 

Цæцн и Дуйнеййи 
363 
* * * 
— Ци ес фуддæр фуд а зæнхæбæл? 
— Зæрдтагæй фуд кæнун! 
Мастæн бафтаун æ цæнхæбæл, 
Гъæдгинбæл — рæгæнун. 
— Дзиллæн ци кæнуй хуæздæр адæ? — 
— Тухсгæй дæр — хæлар ун. 
Æ цард инней туххæн ка радта, 
Изæдбæл уой барун. 
Гъо, еци æууæл зæрдхæларæн 
Æхе нихмæ 'й, — уæддæр 
Кæнуй нæ уодтæ æнæарæн, 
Зæрдитæ — фæлмæндæр!.. 

364 
Скъодтати Эльбрус 
ДУДÆР 
Ду дæр мæнау кæнис цидæр, 
Цийнæ кæнис æма ухери. 
Ку, цит, уæлйау тæхис æгæр, 
Ку ба æндзæр дæхе иссери. 
Ду дæр мæнау уарзис буцæу: 
Фордтау, нæ масти турæй-турмæ 
Æз дæр цæхъал кæнун, ду дæр, — 
Уæдта низдухсæн хъурæй-хъурмæ... 

Цæун и Дуйнеййи 
365 
ХЕЗУНДÆ 
Хезун дæ, кæми дæ? 
Хæтун цæрт еунæгæй гьæунгти. 
Бæллун æз дæ уиндмæ, 
Фæрсун дæбæл æз зелгæдунги. 
Зонай-нæ зонай мæ — 
Зæрдæ нæ содздзæй уомæ гæсгæ. 
Хонай-нæ хонай мæ, — 
Дæ размæ тæхдзæн æнæ тæрсгæй. 
Раст уонцæ-нæ уонцæ, — 
Фæнздзæн æнæфсæрмæй дæ миутæ. 
Кæудзæн, цит, дæ хъонцмæ, 
Кæндзæн дæ идзулдмæ цийнитæ. 
Уарзай-нæ уарзай мæ, — 
Уарздзæн дæ уотæ, 'ма кæсдзæнæ, 
Фæнда-нæ фæнда дæ, — 
Дæ уарзт ду мæнæн æрхæсдзæнæ. 
Хезун дæ, кæми дæ? 
Мæ къохти деденæг нийвадæй. 
Горæти, — гъæуи дæ? 
Ердзæн дæ ескæд царди надбæл... 

366 
Скъодтати Элъбрус 
* * * 
Кæд ес нæ тоги хуарздзийнадæ, — 
Фиццагидæр — не 'гъдау: 
Мадæн кæнун, цит, фиди кадæ, 
Фиди уарзун мадау. 
Кæд ес дуйнеййи уæлдæр ести, 
Лæгæн Нисан кæд ес, — 
Уæд е 'й — фæдесон ун фæдести, 
И ханси — æмцæдес!.. 
Лæгæн æ уод æма æ цæстæ 
Ка ма 'й, уæхæн кæд ес, 
Уæд е 'й — Райгурæн Фидибæстæ, 
Устур Дзиллон Цæдес! 

Цæун и Дуйнеййи 
367 
* * * 
Райдайæн, цæй, нæ балци 
Сабийдогæмæ, раст: 
«Тотуртæ уæд дæ къанцци!» 
Зонис-ма уæхæн гъазт? 
Зæгъдзæнæ мин, — æма ци? 
Бавзарæн ести гъазт. 
Усмæ рауæн мæн'аци 
Фуд карæй фæндараст. 
Къоретæ, хæрæггæлти 
Нийдайæн æнæхъор. 
Къалатæ æхсæнгæтти, — 
Тахтæй арвбæл зинг-хор. 
Пахсатæ 'ма и белти 
Истан, цит, мæтъæлæй. 
Хъæнделти изæрмелти 
Куд ахстан къæл-къæлæй! 
Биццеутæн, и саухелтæн, 
Кизгутти, уæд, соргæй, 
Дæллаггурти фæхъхъелтæй, 
Сæ зæрдæ басор æй. 
Нæ уодтæ мæйи рохсæй 
Уиуонцæ кæдзосдæр... 
Ниййергутæ фур бозæй 
Даудтонцæ мæ рос дæр. 

368 
Скъодтати 
Зæгъæн, 'ма ку цудайдæ 
Иннердæмæ нæ цард, — 
Зæрондæй нин ку уайдæ 
Æвзонгæрдæмæ над, 
Мæлæн уæд нæ адтайдæ 
Цæрæгæн æппундæр, 
Не 'носон цард иссайдæ, 
Æвæдзи, нивгундæр... 
Ме 'нгари хуарз, — нæ балци 
Не 'взонгадæмæ 'й, раст. 
Зæгъдзæнæ мин, — æма ци?! 
Бавзарæн ма еу гъазт!.. 

Цæг/н и Дуйпеййи 
369 
* * * 
А-зумæг ба разиндзæнæй 
Иннетæй дæр рæсугъддæр. 
Гъар хор бабæй фæззиндзæнæй, 
Фæлмæн уодзæй æ сугъд дæр. 
Нура бал тухсуй е 'сонбæл 
Æ кæнуйнæгтæ кæнуй. 
Хонхи фæхстæ, гъæди комбæл 
Листæгуарæ рæгæнуй. 
Фал еу дессагмæ нийдзирд дæн, — 
А фæстаг рæстæг, æцæг, 
Хæлардæр кæнунцæ сирдтæ, 
Дирзæгдæр кæнуй и лæг. 
Игъосай, уæртæ æ хъали 
Цæбæлдæр кæуй и уг. 
Бакæсайтæ, цъифæ бали 
Цал сифемæй калуй суг? 
И бор арви хъурройбали 
Зæрдæрист гъæр фæццæуй. 
Сау зæнхæбæл дони мали 
Нидæн зарæнгæс кæуй. 
Кæд не 'сонбон цæрæгойтæ 
Хуæздæр зонунцæ махæй, 
Амонунцæ нæ сæргойтæн, — 
Цæбæл хæтæн нæ къахæй. 

370 
Скъодтати Эльбрус 
Нæ Зæнхæй, кæд, ке фæццох уæн, 
Уомæ кæсунцæ сахæй, 
Æрвти хæццæ ке фæттохæн, 
Уобæл кæунцæ йахæй. 
А-фæззæг ма ку разинна 
Нурми уæнттæй рæсугъддæр, — 
Багъардзæй нæмæ æ цийнæ, 
Иснæкæндзæй фæлсугъддæр... 

Цсеуп и Дуйнеййи 
371 
КАРНÆСАЙУН 
I 
Ке нæй лæгæн й' амонд æ барæ, 
Ейæ 'й цæрдуодæй рамаруй. 
Алке æ нихи æ дзиуарæ 
Хæссуй, дан, е 'рдзи лæварæй. 
Кæд неци хауй си мæхемæ, 
Уæд ма а царди æз ка дæн? 
Цума, будургьæ, а дуйнемæ 
Уæд ма ци 'йгурдтæн мæ мадæн? 
II 
Ду мæ ку сайдтай, — нæ дæ уарзун, — 
Де 'нгас, дæ миутæ, дæ цъухæй, 
Хæсгæй зæрдæмæ егъау азун, 
Цæугæй æ нихмæ лæгдухæй... 
Уæд мæ гъудæй уоми байзайун, 
Ругæ, æзменсæ, бугъæй дæр... 
Мæ бон иссайдæ карнæ сайун, — 
Нивæ райсун си туххæй дæр... 

372 
Скъодтати Эльбрус 
* * * 
Фæцæй æмдзæвгæбæл нура мæ сагъæс, 
Фæддæн уони лазæй царди æнæкъæс, 
Мæнæн мæ æмбæрзæн иссæй игон арв, 
Уæлдæф — мæ ниуæзтæ, къæвда — мæ муддзарв. 
Рифмæй сæребарæй кодтон хайтæлæт, 
Фал си æнæбари 'ссердтон сау къæлæт, 
Фæддæн фудевгед си, фæддæн си сæлæт, 
Фулдæр ци фæууарзтон, — хæссуй мин мæлæт. 
Кæсæг, мæхе сайгæй, дæу дæр ку сайдтон, 
Усмæ дæ рæстæгæй дзæгъæли кайдтон. 
Дæуæн имист дзенет нур дæр асæг æй, 
Дæ сæр мæ рæнгъитæй нур ма расуг æй. 
Рæнгъæ! Дæубæл дзорун мæнæн ци зин æй! 
Фулдæр ци фæууарзтон, — нур мин еминæ 'й, 
Мæхе цæбæл хуардтон, е мæ фæххуардта, 
Мæ цард кæмæн дардтон, — е мæ рамардта... 

Цæцн и Дуйнеййи 
373 
ДЗУАПП 
Бæргæ зонун цийнæ кæнун, 
Бæргæ хуарз æй ходун дæр. 
Фал мæхебæл хийнæй цæун, 
Æнæбундор ку уа гъæр... 
Бæргæ нæ уарзун, æноси 
«Нивæ нæййес», — гьæр кæнун. 
Фал, игьоси, — мæ фалдзоси 
Мæгур адæн æстæфун... 
Нæ цæфсуй мæбæл мæ хуæрдæ 
Уони мæтæй, гæлæхха, 
Уотæ конд æй мæ тæнзæрдæ, — 
Ци ин ракæнон, магьа... 

374 
Скъодтати Эльбрус 
ÆРТÆХТÆ 
Сæумиггон дунгæ будурти 
Сæрзелæггунтæ кæнуй. 
Кæрдæггондтæн сæ мæкъурти 
Хуæрзеуæг сугтæ кæлуй. 
Фæури сифтæртæ кæунцæ 
Сæ фур цийнæй ирд сугтæй, 
Тæрфи цъифтæмæ кæлунцæ 
Сугъзæрийнæ фæрдгутæй. 
Нартихуæрттæ хе æхснунцæ, 
Æстугути ирæзгæй. 
Уорс æртæхтæ æгъзæлунцæ 
Цъæх мæнæутæй, рауæзгæй. 
Хæлæрдзибæл æзмæлунцæ, — 
Ирд æртæхтæй æрцъифæ 'й. 
Цилауитæн тъинк кæнунцæ 
Сæ гагатæ, сæ рæзæй. 
Æригъал æнцæ дедентæ, 
Куддæр бонæ фæцъцъæх æй. 
Æрихалунцæ сæ реутæ 
Æрттевагæ æртæхæй... 

Цæун и Дуйнеййи 
375 
♦ * * 
Басугътон мæ думæггæгтæй хед, 
Поэзийæй лигъдтæн сугъдæфтудау, 
Римахстон дамугъатæй мæхе, — 
Кæд мæ къохти 'ндæр ести бафтуйа!.. 
Рауагъта мин мæ барæ мæ над, 
Пурх кодта къахкъуæрæнти мæхе стæг, 
Мæ дæрæнмæ кастæй фур æнцад, — 
Мæ ухери уидта æнæдестæй. 
Кæддæр ма мин цидæр æнтæстæй, 
Цæмæндæр ма бæзтæн æнæхсидæй, — 
Лæмæгъ зар мæ зæрдæй лæдæрстæй, 
Мæхе рист мин уæддæр фæххæссидæ. 
О Поэзий Бардар, — хатир мин! 
Уæйгæнæг мæхецæн дæр ме знаг æй! 
Дæумæ мæ æрæздахта мæ зин, 
Æнæхед цадæбæл сайд фæндагæй... 
Поэзийæй нæййес ервæзæн, 
Поэзийæн æ хуасæ — æ нези! 
Поэзийæй сдзæбæх кæндзæй мæн 
Æрмæстдæр Æхуæдæг — и Поэзи... 

376 
Скъодтати Эльбрус 
* * * 
Куд баййевон мæ Аци? 
Хуцау хуæцуй мæ фарс. 
Ракæнæ мин тæлмаци 
Мади зæрдæн æ уарзт. 
Нивгæнæ мин хъалаци 
Ниййерæгæн æ азт, 
Æма 'рцæудзæй мæн'аци 
Хъури ме 'взаг дæр саст. 
Раййевæ Фиди Фарнæ 
Дæхеми æндæрæй. 
Æма ме 'взаг — мæ Карнæ 
Рансондзæн мæ сæрæй. 
Хатйагау куд багъара 
Æ фуртмæ фиди дзурд? 
Авдæнæ куд низзара: 
«Уозун уин хуæрзигурд?!» 
Бæдолæ куд æнкъара 
Фидиуоси рæвдуд, — 
Æ уодмæ ку нæ гъара 
Хе мадихсири хъурт! 
Нæййес сæттæн мæн' аци 
Æрвон æвзаг æваст. 
Нæййес кæнæн тæлмаци 
Мади зæрдæн æ уарзт... 

Цæун и Дуйнеййи 
377 
МЕТÆМБАРЗТ... 
Метæмбарзт — будуртæ 'ма гъæунгтæ! 
Фонс кæнуй хъæпæнмæ хъурмæ уаст. 
Бæлæстæй цæгъдунцæ дзæнгæргутæ: 
Ехæмдзагъд, къалеути ехкъæрцгъазт!.. 
Цийни бон, зин бонтæ — баст синхонтæ, 
Фес 'ма нез — еу нади ханхæбæл! 
Нихæсбадт кæнунцæ сау халонтæ, 
Царди хъаппæ сгаргæ, зæнхæбæл... 

378 
Скъодтати Элъбрус 
* * * 
Цард базонунмæ дуйнебæл 
Фæххаттæн 'ма фæффарстон, 
Фæссæбарстон кæрæдзебæл, — 
Дзуапп не ссердтон мæ фарстæн. 
Уотемæй, елгæй и гъолти, 
Бахарз кодтон мæхе цард. 
Кадæр ба хаудтæй хæпболти, — 
Уæхæн гъудитæй идард... 
Цæбæл маст кодтон нурмæти, — 
Неци адтæй сæ медес, 
Фал бустæги æнæмæтæй 
Цæрæн дæр, мадта, куд ес! 
Æвæццæгæн, карни къолти, 
Уотемæй, елгæй и гъолти, 
Ку харз кодтон мæхе цардæй, 
Уæд 'цæгæй хаудтæн хæпболти, — 
Еске ристæн гъигæдардæй, 
Мæхе рист дæр, цит, райдард æй... 
Цæбæл хуардтон хе нурмæти, — 
Бунтон неци 'й сæ медес, 
Фал бустæги æнæмæтæй 
Цæрæн ба уæддæр нæййес... 

Цæун и Дуйнеййи 
379 
♦ * * 
Ракалдта нæ уорс фæткъу къомбох, 
Цидæр маргъ ин цæгъддзæй æ деденæг, 
Мæ сæрбæл æгъзæлдзæй уорс æрттевæг, — 
Кæндзæнæн бæласбуни богъ-богъ... 
Зини фæсте æнцон — æй нивау, 
Æй игурцæ — адзалмæ къæразæ, 
Царди фæсте мæлун куд фæразæн? — 
Губуни ма ку уайнæ фæлтау... 
Æнæнцайгæ куройнæ 'й и цард, 
Рæстæги дон зелуй ин æ пернæ, 
Мæнæутæй ку рахезæн не 'фсертæй, — 
Æрцæуæн дуцъаругтæн инсад... 
Уас-дуйней ма ку уайнæ фæлтау, 
Игурунмæ уогæй æнгъæлдзау... 

380 
Скъодтати Элъбрус 
♦ * * 
Уод сунгæг уй царди итингадæй, 
Ефхæссун тухст бонтæ сурх сæиæй, 
Уотемæй цæрун æз æнæ кадæй, 
Ервæзуй зæрдæ ба æ зинæй. 
Уод байдзаг уй цардæн йæ æнадæй, 
Мæ туппуртæ суадзун сурх сæнæй. 
Расугæй ниммæлун куд æгадæ 'й, 
Æрвонгæй цæрун уоййау зин æй... 

Цæун и Дуйнеййи 
381 
* * * 
Кæмæй ерун хийнæ? — 
Адæймагæй. 
Кæмæй есун цийнæ? — 
Адæймагæй. 
Кæмæй уинун фудмаст? — 
Адæймагæй. 
Кæмæн кæнун мæ гьаст? — 
Адæймагæн. 
Кæмæй ледзун идард? — 
Адæймагæй. 
Кæмæ уайун æд ард? — 
Адæймагмæ. 
Нæ мæ фæндуй æппун 
Адæймаг ун... 
Куд мæ фæндуй цæрун 
Адæймагæй!.. 

382 
Скъодтати Эльбрус 
* * * 
А-дуйне, Фидибæстæ, гъæуæн 
Ци æрхастон, — магъа, мæ фидистæн! 
Минхузонæй еу лæг куд фæлдиста, — 
Ци Хуцауи гъæуæн — нæ гъæуæн?! 
Цæмæй конд ан, уонæй ци кæнæн? — 
Хуарздзийнæдтæ æма фуддзийнæдтæй, 
Лæгигъæдтæй æма æ зийнæдтæй? 
Хæлæмултæй ходæн 'ма кæуæн... 
Æзгелунцæ се сконд фудæнæн 
Æмхузæнттæ, фалæ — фæйнæхузти, 
Нæ дзæбæхи æма нæ лæгьузи, 
Нæхе дæр, — цæмæн атæ 'й? — дæмæн! 
Цæбæл æй мед-дæуогътæн сæ тох? — 
Догъ-зелдогъ кæнун гъæуй æдзох... 

Цæун и Дуйнеййи 
383 
* * * 
— Цæхæн адтæн сувæллонæй? 
— Нецизонгæ, нецигъонæй. 
— Мадæ-фидæй, мæхе тогæй, 
Мæ игурцæй рæсог уогæй, 
Циуавæр дæн мæ зæронди? 
— Ци нæ хъилма ес мæ конди! 
— Кæцæй райстон æппæрццæгтæ? 
— Нæ фæрраст дæн, æвæццæгæн... 
Догъи монди, царди бонти, 
Едзгæ сæ цудтæн мæ сонти. 
— Цæмæ бæллун ами унмæ? 
— Нæ мæ евдæлуй мæлунмæ... 
— Цæмæ бадун царди науи? 
— Уотæ фæндуй нæ Хуцауи... 
Кæдмæ цæрдзæнæн мæ усмæ? 
Ести ку уон, уæд æносмæ... 
Цæмæн райгуруй бæдолæ? 
Нæ зонун, — Майрæн æ къолæ... 

384 
Скъодтати Эльбрус 
* * * 
Еу æй Зæнхи къоре, — уоми Уæрæсе 
Ахсуй æхе бууат, — финсуй æ истори. 
Рæстæг исæзманст æй, — телуй нæ дуйне, 
Кæнуй æмæнтъери бæститæ æзмори. 
Ду ба, Фидибæстæ, мади гъар гъæбес, 
Ду ба, нæ Уæрæсе, дзиллæн æ авдæнæ. 
Дæуæн аккаг унæй уæлдæр неци ес, — 
Цæрæ дæ хъæболти хæццæ æнæгъæнæй! 
Сæттун, Уæрæсе, ма бакомæ, макæд! 
Æзнаг — дæ къæсæрмæ, нез ба — дæ бауæрмæ 
Ма 'ндеуæд цæун æнгæрон дæр, — науæд, 
Куд уай ниццæвунгъон уони æнæфсæрмæй... 

Цæун и Дуйнеййи 
385 
* * * 
Кæрæдзей дууæ мегьи 
Æстæн æнцæ цæвагæ, — 
Арв фæууй дууæ дехи, — 
Сæ арæн — æрттевагæ! 
Кæрæдзей дууæ зæрди 
Арæх æнцæ хуæрагæ, — 
Уарзт содзуй сæ нихкъуæрди, — 
Сæ астæу — фунук тагæ. 
Арви гъæнæ байгас уй, — 
Исеу уй фур æнцонæй, 
Уарзтæн ба æригас уæн 
Некæд ес æ сугьдонæй... 
13 Скъолтатм Эльбрус 

386 
Скъодтати Элъбрус 
* * * 
Æдта, абони ци нивгун 
Бангьæл дæн æз мæхе! 
Надбæл дæ хæццæ фæццæун, 
Нæ размæ — Рохс Дуйне!.. 
Дæумæ кæнунцæ сæццæ каст 
Лæхъуæнтæ æдæрсгæй. 
Дæумæ кæнунцæ уæрццæкаст 
Кизгуттæ дæр фæрсæй. 
Мæнмæ кæнунцæ гирццæ каст 
Кизгуттæ мæстгунæй. 
Мæнмæ кæнунцæ хицæ каст 
Лæхъуæнтæ лæкъунæй. 
Махмæ кæнунцæ деси каст, 
«Хуæргæй» нæ кæститæй, 
Фал нин зæгъунцæ: «Фæндараст, — 
Уæрзетæ цæститæй!..» 

Цæун и Дуйнеййи 
387 
* * * 
Нурма мæргъти бадтæй 
Къалеу нæ сæттуй. 
Зумæг фæтки бартæ 
Æнхæст нæ дæттуй. 
Фал, гъе, æ суф-суфæй 
Уæлдæф бауæгæ 'й. 
Æнде коми тулфæ, 
Мегъау, бæрæг æй. 
Нурма гъæдрæбунтæ 
Рæстæг нæ сæттуй. 
Тæрфи губурсунтæй 
Мет-лæг фæххæтуй. 
Е 'мпъузт зæронд кæрци, 
Зæнхау, гъолон æй. 
Фалæ ма уой фæрци 
Уазал æ бони 'й. 
Нурма æ хъал фунтæй 
Уалдзæг æфсæдуй. 
И хор æ гъар тунтæй 
Хæзна нæ тæтуй. 
Уалдзæг — рæуæг кизгæ, 
Нурма — нецигъон, 
Цæуй тагъд ирæзгæ 
Уæддæр бонæй-бон. 

388 
Скъодтати Эльбрус 
Кæнуй мети бæздæ 
Уой рохс тæнæгдæр. 
Зиннуй нæ хуæнхбæстæ 
Бонгай бæрæгдæр. 

Цæун и Дуйнеййи 
389 
* * * 
Рохсæй мæ байдзаг кодта а-сæрдæ, 
Цидæр мин нæ йæй фагæ уæддæр... 
Цæмæдæр тухуаст дзоруй мæ зæрдæ, 
Кæмæндæр раттинæ мæ уод дæр. 
Сонт катай — афонæ, æнафони? 
Ке мæтæй зелуй мæбæл мæ сæр? 
Æрмæстдæр зонун уой, 'ма абони 
Кæмæдæр æнгъæл кæсун æгæр... 

390 
Скъодтати Элъбрус 
* * * 
Думуй гъар бæститæй, — 
Мæргъти сæ фæтæг 
Уоми сæ гъæзтитæй 
Кæнуй æсхъæтæг 
Уалдзæг исхæстæг æй, 
Сæттуй и уазал. 
Зуймон Метин лæги 
Скодта æ разæй... 
Ледзуй къумтæ-мунтæй, 
Æ рагъ ку тæхсуй. 
Æхе цæфрæбунтæ, 
Гъæдти римæхсуй. 
Зумæг ниффардæг æй, 
Нихгæй æ бæрзæй, — 
Фæдтæ æ думæгæй 
Метæй æмбæрзуй. 
Уалдзæг хори тунтæй 
Мæрзуй æ фæсте, 
Æнде хъумтæ-рунтæй 
Лæсæн ку нæййе. 
Нурма гъæурæбунтæ 
Нæ 'нцæ уотæ гъар. 
Думгæ хæлæмултæй 
Хæссуй цъеути зар... 

Цæун и Дуйнеййи 
391 
* * * 
Бони дæргъи æрбагъар æй, 
Гъæдрæбунтæ аййев æй. 
Гъолон зæнхæ метин дарæс 
Цъæх зæлдагæй æййевуй. 
Цæуæг уазал гъир-гъиргæнгæ, 
Æ къæдзелæ ма телуй. 
Рæуæг дунгæ зир-зиргæнгæ, 
Нæуæг талати уелуй. 
Æрдæгфунæй сонт бæлæстæ 
Игъал кæнуй 'ма æрвонг, 
Фæммедæг уй къум-къæрæзти, 
Басиуадзуй кæдзос тог. 
Дзæбæх халон кæлди мæрай 
Цидæр хæзнатæ 'згелуй. 
Бæдолæ-уæс нæ дзæхæрай 
Хуаси хæлттæ æзмелуй. 
Хæларзæрдæ рæхцгæ мæргътæ 
Бацæгъдунцæ сæ базур. 
Ниууорс унцæ хонхи рæгътæ, 
Бацъæхцæрдхуз уй будур. 
Кизгæ-уалдзæг бæгъæмбадæй 
Гъæутæ, гъæдти бацæуй, 
Цæрæгуодтæн йæ æмбалдæй 
Уарзт сæ цари бацæруй... 

392 
Скъодтати Элъбрус 
* * * 
Мадæ-дунгæ, куд аргьауи, 
Авдæнау, уозуй бæласи. 
Лагьз къалеубæл сау цилауи 
Æрфунæй уй æ таласæй. 
Азгæ-уозун æрæллау уй 
Цади сæрбæл фæлмæн уолæн. 
Æнæзингити цилауи 
Ирæзуй, цума, бæдолæ. 
Гъар мæйрохси нæ рæзбунмæ 
Арви цæхæртæ кæлунцæ. 
Рæуæг сæнттæ зæрди бунбæл 
Фæлмæн батæй æзмæлунцæ. 
Æвзонг гурæ нидæн изæр 
Нæбал æнкъаруй æ уæзæ... 
Æрвон кизгæн цидæр изæд 
Æритауй æ уорс хизæ. 
Уод фестадæй пæр-пæрагæ, 
Хæлин бæститæй фертæсуй. 
Минкин бауæр — зир-зирагæ — 
Æхе нивæй цæмæй тæрсуй. 
Мадæ-дунгæ, куд аргьауи, 
Нур гъæуай кæнуй бæласи. 
Тарф фунæй кæнуй цилауи, — 
Мæйи цæстудæй æдаси... 

Цæун и Дуйнеййи 
393 
АРВ - МЕГЪИН 
Хор нæййес, — 
Фæдес! 
Е *й мæ нез, 
Мæ рес. 
Скъотт! — дунгæ 
Унгæй. 
Уод — унгæг, 
Къундæг... 
Бон — æнкъард, 
Метуард!.. 
Дон - æдзард, 
Сæлдмард... 
Над — къæйнаг, 
Цъæхснаг! 
Цард — уæййаг, 
Хæснаг! 
Нæ 'й æ конд 
Цæггонд. 
Æй амонд 
Æнод... 
Арв — рехин, 
Мегъин. 
Ан ехæн, 
Ехин... 

394 
Скъодтати Элъбрус 
* * * 
Зæрдæ æ фур хъонццæй 
Кæудзæй игъал хусти: 
«Сæумæ нæбал уодзæй», — 
Зæгъдзæй лæг æ тухсти. 
Фал бон ку ниййирд уй 
Тунтæй нæ фалдзости, — 
Зæгъдзæй: «Атæ нивгун 
Уодзæн даргъ æности...» 

Цæг/н и Дуйнеййи 
395 
* * * 
Дзеудзæлой хор æрвгæрон 
Мæтъæлæй кæсуй. 
Медадагæ цæугæдон 
Дзæндæлæй лæсуй. 
Мерæдзой дунгæ аууон 
Кæмидæр нæтуй. 
Æндзæр мегъи ци бæлццон 
Дзæгъæлæй хæтуй! 
Дондуппур арв — æвгъæдон, 
Уарунгар уæзуй. 
Гъолон тотий — саугъæдон — 
Некебал фæнзуй. 
Æфхæлд бони рæфтигон 
Нæ тæхуй и уг. 
Курмæ цæститæ — игон, 
Æртæхбæл — æ суг. 
Мæскъи фарсæй сауæдон 
Пæх-пæхæй кæлуй. 
Уæсти хуасæ мистæгон 
Æ къæхтæй нæмуй. 
Гъæди сарти сифтæрон — 
Зæнхæбæл æфтуд. 
Хъурройбали циргъкъумон, 
Цæбæл æй дæ кудт?.. 

396 
Скъодтати Элъбрус 
* * * 
Евгъуд догæй фæгъгъуддæн, — 
Нæ исбæзтæн нури бонти. 
Æнгъæлдзауæй фæццуддæн, 
Курмæрситæй, мæ исонмæ. 
Фæткæй фулдæр нæ курдтон, — 
Еунæг Цард гъавтон цæрунмæ! 
Иуазæг имæ 'рцудтæн, 
Фæммæдардта сах уарунмæ... 

Цæун и Дуйнеййи 
397 
ТÆРСÆÆМАТАЛА 
Исковуй Хуцаумæ зæронд тæрсæ, — 
(Æ бунæй не 'нкъаруй æ къуалай), 
— Ку хауон, уæд, дан, мæмæ æркæсæ, — 
Фæдзæхсун дæубæл æз мæ талай... 
Æрковуй зæнхæмæ зæрод тæрсæ, 
Иссæуй фуддунги æ къæс-къæс. 
Фæдзæхсуй бæдолæн: — Макæд тæрсæ, 
Дæ къахбæл слæуун кæндзæн дæу æз... 
Ду нурма тала дæ, минкин бауæр, 
Нæ ниууадздзæн дæу æз седзæрæй. 
Идæфæй — дæ цори рæсог сауæр, 
Мæтъæлæй — цъеути зар мæ сæрæй... 
Дунгæй дæ гъæуай кæнуй мæ зæнгæ, 
Уорамун уарунтæ мæ гурæй. 
Сах хор дæр не 'руадздзæнæн дæу уæнгæ, 
Гъæддзауæн мæн ставд цонг хуæздæр æй. 
Гъæддзарв ма нерæн ес мæ уедаги, 
Уомæй бал бацъирæ сувæдæг, 
Уæдмæ ба цæудзæй хъанз дæ уæраги, 
Рауадзгæй уедæгтæ дæхуæдæг... 
Исковуй Хуцаумæ зæронд тæрсæ, — 
(Бахускъæ 'й æ буни æ къуала), 
— Фæххаун æма нæмæ æркæсæ, — 
Дæ иуазæг фæууæд мæ тала... 

398 
Скъодтати Эльбрус 
* * * 
Арви — хоримистæ 
Фæливд æй, фæлхат. 
Гъармæ бор тикистæн 
Сæ губунтæ — хат. 
Сах кæсун къæсæрмæ, 
Ци уодзæй исон?! 
Дуар æй бонизæрмæ 
Æнгъæлдзау игон. 
Атт, æдта, ку уайдæ 
Фæццæрæн æнос, 
Æнæнез — мæнатæ, 
Атæ кайгæй рохс! 
Тикисау, долуотæ, 
Гъари ун фæндон. 
Дзæбæхæй авд уоди 
Бадарун дæ бон... 
...Дуармæ хоримистæ 
Фæззиндтæй æваст... 
Гъармæ бор тикистæ 
Лæф кæнунцæ раст... 

Цæун и Дуйнеййи 
399 
ИГУРД 
Авд гьæуей фæндуртæ 
Авд бони цæгъдæнтæ, 
Сослани æндуртæ — 
Авднивон авдæнтæн. 
Авд авди кувдтитæ 
Дæубæл æрцæуæнтæ. 
Ме 'мдзæвги рæнгьитæ 
Не 'вдесæн фæууæнтæ... 

400 
Скъодтати Эльбрус 
ПАДЦЗАХАДÆ 
Мæнæн дæр еунæг ду дæ мæ бæстæ, 
Мæ хъазар, мæ уарзон Уæрæсе! 
Мæ уодæн гъулæг уодзæй, æррæстæ, 
Дæуæй хуæздæр ку уа ма еске... 
Ку кæнонцæ лæмæгъ дæ арæнтæ, 
Дæ адæн ку цæронцæ лæгъуз, 
Уæд берæгътæ мæн дæр бахуæрæнтæ, — 
Нæма дæн уони нивæн фудхуз. 
«Æхцацатæ» ку уонцæ нимади 
Лæги ном, фæтки фарнæй уæлдæр, — 
Нæбал фæууй кадæ паддзахади, 
Бонæй-бонмæ хаугæй ин дæлдæр. 
Паддзахадæ, дæ дон зин ахуадæн 
Уодзæнæй нин,цалинмæ кæнай 
Хуцауадæ нæ фал хецауади 
Дæ домбаййи дзæмбуйæй гъæуай... 
Нæ фæууй хе бæстæй хуæздæр бæстæ, 
Уæрæсе, дæ федæн уæд хиццаг... 
Ниви тунтæй æрттевгæ, дæ фæзтæ 
Идзулд дзиллæй уæнтæ, цит, идзаг... 

Цæун и Дуйнеййи 
401 
* * * 
Тох цæуй, егъау тох! 
Архайгутæй сæ еу 
Лæг фæууй æнæсцох, — 
Куд унйау æй æнеу! 
Æдта, дан, ци ' й нæ бон, — 
Æзнæт æй лæг æрдзæй, 
Æнæ мах дæр исон 
И дуйне куд цæрдзæй?.. 
Цард кæлуй нæ сæрæй, — 
Неке мæлуй судæй! 
Сирд дæр ма растдæр æй, — 
Лæг æрдзæй агъуд æй. 
Тох цæуй, гъæла тох, — 
Нæхе нихмæ цæуæн. 
Хуæздæрæнгъæл, æдзох 
Фуддæргæнгæ цæуæн. 
Ци æрцудæй, цума, 
Цæбæл æй æрра догъ? 
А-зæнхæ нин нурма 
Æй мадау рæдаукъох. 
Хеуарзгæ 'й лæг æрдзæй, 
Е хуарз æй, фал ахид 
Рахезуй æ бæрцæй 
'Ма хуæруй æхе фид. 

402 
Скъодтати Элъбрус 
Къохидзаг æй гæбæт, 
Цæхæн зудæ 'й, ци рун?!. 
Сабур цардæй нæ уæд 
Ка нæ уадзуй цæрун... 

Цæун и Дуйнеййи 
403 
ЛÆГ 
Лæг, цæмæн, ци кустай 
Цæрæнбонти, магъа. 
Хæрæгæн аразтай 
Æ уастбæл дæ сахат. 
Фæккустай хæрæгау, — 
Уой фæнзгæй, адæймаг 
/Ерзæронд уй рагйау 
'Ма ниууй азуймаг... 

404 Скъодтати Элъбрус 
Зумæг гьар дунгитæ фæззæгмæ 
Барвиста мийнæвари. 
Рæхги фембæлдзæнцæ æфцæгбæл 
Афæнттæ æнæбари. 
Фæззæг хæстæг кæнуй зумæгмæ, 
Æхсæртæ æгъзæлунцæ. 
Гъæйттæй, рæзбунти косæг лæгтæ 
Бæлæстæ æхсæдунцæ. 
Зæнхæн фæсали бор хъæппæлтæ 
Нерæнгæ дзæбæх æнцæ. 
Раст, фæстедзаутæ — мæргъти бæлттæ 
Сор бæстæмæ тæхдзæнцæ. 
Хор ма зæрин тунтæ байтауй, 
Гæлау кæнуй фалдзости. 
Нæййес дуйней рохсæн байдауæн, 
Евдзæй рæстæг æности. 
Æсмæ еума дæр искæдзос æй, 
Бæлæстæ фæккувтонцæ. 
Фæззæг. Гъар дунгитæ æдосæ 
Сифтæртæ фæттудтонцæ... 

Цæун и Дуйнеййи 
405 
ХУÆРЗКЪАХ 
Ескумæ цæугутæ 
Ковунцæ дæ къахмæ, 
Рæствæндаг фæугутæ, 
Здæхунцæ сумахмæ, 
Ескумæ цæугутæ: 
«Рамбæлæ!» — дзорунцæ. 
Фæстæмæ 'ссæугутæ 
Нивæ дин корунцæ. 
Адæн дин зонунцæ 
Дæ уод 'ма дæ зæрдæ. 
«Хуæрзкъах» дæ хонунцæ, — 
Дæ хай — ниви сæртæ... 

406 
Скьодтати Эльбрус 
СКЪОДТАТИ ГЪÆУУАТ 
Скъодтати гъæууати æнцад, ревæд æй, 
Къахнæдтæ хæмпæлти цох æнцæ фæдæй... 
Къæхæни билæбæл лæудтæй хуæнхаг къæс, 
Низмалдæй, нийхалдæй æнæ хæдзаргæс. 
Аллибон æрхуни мæ зæрдæ ресуй, 
Аци ком, аци дон уазали резуй. 
Нийвадæй, байзадæй нæ гъæу дзæгъæлæй, 
Ме 'рвадæ райдард æй хуæздæр æнгъæлæй. 
Гъæууати бууати пурсати æхсæн 
Пурх дортæ — гъунатæ, кæнунцæ тъæхсæн. 
Здухсунцæ, тухсунцæ бурæгтæ бургæй, 
Хæпсити тъуппитæ — хъумтæмæ хъумтæй... 
Гæггогтæ — федогтæ — ресунцæ тегътæй, 
Дзæботæ, сикъетæ кæсунцæ ехтæй, 
Халонтæ сæ сонти уасунцæ мегътæй, 
Назутæ уарунмæ 'взедунцæ хехтæй. 
Гъæууати бууати — фиддæлти уæзæг 
Тухсуй æнæ фусун, æнæ иуазæг... 
Мæсугтæн сæ ругтæ уарун æрæхсиуй, 
Фиддæлти хæдзæртти заруй цъæрæхснæг... 

Цæт и Цуйнеййи 
407 
* * * 
Зæнхæ толгæй фæстæмæ, 
Æздæхун мæ бæстæмæ. 
Ракæсун мæ фæрстæмæ 
Æнæнхæст ихæстæмæ. 
Мæ фуддзард мин, æстæнмæ, 
Бадарунцæ цæстæмæ. 
Фæббæлддæн уоди гъармæ, 
Æд томар — ниви зармæ, — 
Ку æрцуддæн æ дуармæ, — 
Рагæлста мæ идардмæ. 
Гæпп кодта реуи армæй 
Мæ рист зæрдæ цъæх артмæ. 
Нæ зуддон уодæнцойнæ 
'Ма лæстæн уæгъдхæдони 
Синдзæгун арф кокойни, 
Ниццид дæн цæхбуройнæ. 
Æууилдта мин мæ сойнæ 
Æрра догъи куройнæ. 
Ампъезгай, сау æндаргæй, 
Фæццæун бæнттæ баргæй. 
Мæ æргон нæ рахатгæй, 
Æнкъарун, — ци ми хаудтæй. 
Евгъуд цард, — кæми адтæй, 
Уоми нигæд байзадæй. 
Зæнхæ зелгæй фæстæмæ, 
Æздæхун мæ бæстæмæ... 

408 
Скьодтати Элъбрус 
* * * 
Дуйне арви сæрæй 
Калдта рохс тæмæн. 
Зæнхæ æнæгьæрæй 
Зилдта æ сæмæн. 
Нур дæр и æрдзисконд 
Уæдау рæсугъд æй, 
Æрмæст, тæхгæ амонд 
Æнзти æрсугьдæй. 
Хе хæццæ карз тохти 'й 
Цардæн æ медес. 
Нæ уаг нæхе къохти 'й, — 
Арфдæр уæд нæ дес! 
Æз ма ку иссайнæ 
Ескæд сувæллон, — 
Фулдæр игъустайнæ, — 
Куд стуф кæнуй дон. 
Хуæздæр лæдæрдтайнæ 
Дунгæн æ сосгъæр. 
Уоди æвардтайнæ 
Сифтæн сæ сæр-сæр. 
Зæрдæй фæдздзурдтайнæ 
Зæнхæн мæ катай, — 

Цæун и Дуйнеййи 
409 
Хъури 'й куд тухтайнæ, — 
Цума, мади хай... 
Дуйне æрвти сæртæй 
Калуй æ тæмæн. 
Зæнхæ æнæмæтæй 
Зелуй æ сæмæн... 

410 
Скъодтати Элъбрус 
А-уарун хуарзæн ку нæй, — 
Куддæр-муддæртæ кæнуй. 
Фæннæсифта æ бунæй, 
Агидзæгтæй æвгæнуй. 
Арвæрттивд, — цума зингдор, 
Зæнхи реу цæвуй æд гьæр. 
Мегьти сæрбæл хиццаг хор 
Æривардта æ сурх сæр. 
Ниййинæфуй зæнхæ арф, — 
Хори уæзæй мегъин баз 
Æртудта, — байгон æй арв, — 
Сабийтæй райдзаг æй раз... 

Цæун и Дуйнеййи 
411 
* * * 
Уарзти лазæй æфсес ан, 
Кæрæдзебæл ниддес ан, — 
Кæцæй ма фæддæ, мæ зæрдæ, 
Ка ма адтæй дæу æнгьæл?! 
Æнгон бастæй «курес ан», 
Исон бабæй ку рессйан, 
Кæми тар кодтай дæ «сæрдæ»? 
Кæми мин радæ дзæгъæл? 
Арф амонди банадан, 
Нæ бауæртæ си 'ртадтан, 
Исмондаг кодтан цъеумæргъти 
Кæрæдзей уарзунмæ сах. 
Зæрдибунтæй низзардтан, 
«Цæстинивтæй» фæууардтаи, 
Царди цадæ и медрæгъти 
Исæвзурун кодтан мах. 
Нæ нивæн е 'взонг фехстан, 
Нецибал къæм ес не 'хсæн. 
Нур фæсмони кæрæдземи 
Карздæр уадзæн уарзти нез! 
Кæрæдзебæл нæ бухсæн, 
Æнзти фæсте, — ниттухсæн. 
Ка загъта ма а-дуйнеййи 
Кари лæгæн уарзт нæййес?!. 

412 
Скъодтати Эльбрус 
* * * 
Уолæ æрвти ку тахтдæн, — 
Мæ сонт миутæй ци боз адтæн! 
Ку дæ уарзтон, уæд царддæн! 
Нура кæнун бонасадæн. 
Æнæсагъæс, æнæрун, 
Нецæмæ 'хсайуй мæ зæрдæ, 
Дори хузи 'й лæдæрун, 
Нæбал ракæнуй куддæртæ. 
Хор кæса, е ба — уара, 
Е — уадæ дума мæ гъоси, 
Бон кæуа æви зара, 
Уой не 'нкъарун мæ фалдзоси. 
Ку ма Уарзтон, уæд Царддæн! 
Æнæмæтæ дæн абони. 
Цæугæ мард дæн, ци ма дæн?! 
Маке бафтуйæд мæ бони... 

Цсег/н и Дуйнеййи 
413 
♦ * * 
Имисун мæ мади фидæ 
Хамихъоти Уомари пом 
Цæмæн кæнун зинæвзарæн? 
Ескуцæй, нивæ, ракæсæ, — 
Мæтъæл царди куд бухсон? 
О, мæ зæрди Рохс Æнкъарæн, 
Мегъти цъопмæ мæ фæххæссæ, 
Фæлмæн базбæл фæххуссон... 
Багъигæ дæн зæрдинезтæй, — 
Дунги уæнгæ мæ исесæ, 
Æ дæлбазур ниллæсон. 
Е хæсса мæ маргъи сесау, 
Цийнæгæнгæ цæмæдесæй, 
Гъæдти сæрти фæттæхон, 
Хуæнхтæ, фордтæ фæууинон... 
О, уæлæ цъеу — дугоппон, 
Æз Хуцауæн ци кодтон?! 

414 
Скъодтати Элъбрус 
* * * 
Ами нæ фæууæн, 
Уæдта, пæррæститæ 
Кæнгæй, æртæхæн 
Изол, гъар бæститæй. 
Рæстæг нин — «телау», 
Маха — æ бадгутæ, 
Кæнæн си хъеллау, 
Цума зæрбатгутæ. 
Цалдæн дунгæ уа, 
Уоздзæй нæ уалдæнгæ. 
Кæдмæ хор кæса, 
Тавдзæй уæди уæнгæ. 
Гъари — игъæлдзæг, 
Мегъи — мæтъæлзаргæ, 
Уæдмæ и фæззæг 
Растуй къæбæлуаргæ. 
Уаруй сæх-сæхæй, 
Гъаруй нæ фæрстæмæ. 
Уазал æртæхæй 
Гъавуй нæ цæстæмæ. 
Æма фæттæхæн 
Нæхе гъар бæстæмæ, 
Уарзон бæлæстæмæ, 
Дзенети фæзтæмæ... 
Нæййес æздæхæн 
Уордигæй фæстæмæ... 

Цæун и Дуйнеййи 
415 
ÆРХУНÆЙ МÆЛУН... 
Æрхунæй мæлун, — ци фæддæ?! 
Мæ фунæй уинун дæ фæдтæ. 
Ци мин æй? — седзæр мæ уæттæ, 
Цъилинæй нæмун къæсæр... 
Игонæй дарун и дуæрттæ, 
Дæ номæй зарун мæ сæнтти, 
Ковунæй райдайун бæнттæ, 
Кæунæй фæууй ме 'зæр. 
Æдзинæг кæсун Евгъудмæ... 
Æзинæй мæмæ фæххудтæ, — 
Иснæуæг кодтай мæ фудтæ, 
Исрæуæг кодтай мæн дæр. 
Дæ дзинæй мæбæл ардуд дæ, 
Мæ зинæй дæ кеми 'рцудтæ, 
Исæцæг кодтай рæдудтæ, 
Ниссæцæг кодтай мæнбæл!.. 
Нæ мин бабухстæ æнгъудмæ, 
Ку мæ гъуддæ — нæ дæ гъуддæн! 
Раевгъуддæ, раевгъуддæ, — 
Мабал сонт кæнæ мæ сæр!.. 
Ци мин бамурхтæ, ци муд дæ?! 
Ци рæсугъд дæ, ци рæсугъд дæ! - 
Ду æвуд дæ, ду æвуд дæ! 
Цæрунæй мæлун — хуæздæр... 

416 
Скъодтати Эльбрус 
Фæббунæй унцæ мæ фæндтæ, 
/Ерхунæй мæлун, — ци фæдтæ?! 
Мæ фунæй уинун дæ фæдтæ, 
Æгæр уарзун дæ, æгæр! 
Нæ мин æй зин дæ æфхуæрдæ, 
«Еминæй» уæддæр дæ зæрди 
Кæмидæр ке дæн æвæрди, — 
Е мин бон кæнуй ме 'зæр. 

Цæун и Дуйнеййи 
417 
ЗÆНХÆ 
Оххай, ци дессаг дæ, 
Зæнхæ, ци хъулай! 
Арф æрвти фестадтæ, 
Фæрнæй си зелай... 
Дæубæл цидæриддæр 
Рантæстæй донау, 
Е дин кæддæриддæр 
Уодзæй имонау. 
Дуйней цæрæг уодæй 
Ка ес, цидæр ес, 
Уонæн, зунд сæ уогæй, 
Фагæ 'й дæ циййес. 
Цæй хуарз, ци дессаг дæ, 
Зæнхæ, ци хъулай! 
Дæуæй ка нæ кайуй 
Зæнхонтæй æ хай?! 
Дæубæл ка нæ цæруй, — 
Дæуæй нæ хуæруй! 
Дæуæй ка нæ хуæруй, — 
Дæубæл нæ цæруй... 

418 
Скъодтати Эльбрус 
УАЛДЗÆГИ 
Уалдзæгæй зæнхонтæ 
Есунцæ сæ хай. 
Зарунцæ киндзхонтæ 
«Алай 'ма булай». 
Авдæни бæлццонтæ 
Медфуни, буллай, 
Нийвазгæй сæ комтæ, 
Ходунцæ хъулай. 
Кæнунцæ хуймонтæ 
«Цæндон 'ма уæндон!» — 
Цæмæй уа сæ гомти 
Тиллæг сæ фæндон. 
— Хор-уарæ, ци бадæ? 
Зæнхæмæ рауай, 
Цæмæй цъеути мадæ 
Ма 'рсæйа сарай. 
Цæмæй уа бæдæлттæн 
Идзаг — сæ гоцъа. 
Уа син и уазæлтти 
Дæ пакъу цаца. 
Фезмалдæй и æрдзæ, — 
Кæнуй арв гур-гур... 

Цæун и Дуйнеййи 
419 
Раййевгæй æ кæрцæ, 
Райгъал æй будур. 
Тæруй ма æ хъуæцæ 
Тохонай сау хъур. 
Уазал дæр æ хæццæ 
Рандæуй, мæгур... 

420 
Скъодтати Эльбрус 
* * * 
Нæ фæгъгъæла уодзæнæн, 
Нæ фæгъгъæла уодзæнæн, — 
Мæхецæн нифс æвæрун! 
Æмдзæвгитæй дзордзæнæн, 
Æмдзæвгитæй содздзæнæн, — 
Æрмæст уонæй ма цæрун... 
Фæрсæрдигæй ходдзæнæ, 
Били бунæй ходдзæнæ, — 
Гъуди дæр дæ нæ кæнун! 
Цидæртæ ми дзордзæнæ, 
Фалæ раст нæ уодзæнæ, — 
Рагацау дин æй зæгъун! 
Нæ фæгъгъæла уодзæнæн, 
Нæ фæгъгъæла уодзæнæн, — 
Ма мин хезæ уой! 
Æмдзæвгитæй дзордзæнæн, 
Æмдзæвгитæ кордзæнæн 
Никкидæр-ма Хуцауæй... 

Цæун и Дуйнеййи 
421 
АБХЛЗИЙ 
Сугъзæрийнæ сæрвасæнæй 
Хор бæлæсти исфасуй. 
Гопп-уасæнгæ цъеууасæнæй 
Сæумæраги ниууасуй. 
Синхон уосæ, цъах-цъахгæнгæ, 
Кæркдонæмæ æндадзуй, — 
Æндæгæнгæ 'й а-уасæнгæ, 
Хуссун, дан, мæ нæ уадзуй. 
Æгомуг маргъ ниссонткасти 'й, — 
Цæрун, дан, мæ нæ уадзуй. 
Уæхæн «хилæй» бон срайдзасти 'й, 
Ходæг нифс ни бауадзуй. 
Сæумон цæхъал æ уолæнти 
Азгæ-уозуй Абхазий. 
Дони кизгæ, æвдолæнти, 
Сонт лæхъуæнæй арази 'й. 
Гъæуи цардæн уотемæйти 
Рохс е 'уæнгти бацудæй. 
Дзилли ценхъæр сæрди мæйти 
Денгизи дæр нæ цудæй... 

422 
Скьодтати Элъбрус 
* * * 
Рагæй нæбал финсун, — 
Фæцæй мæ азар. 
Рæнгъæй нæбал хинцун 
Дæу дæр, мæ хæлар. 
Уоди рæсугъд монцтæ 
Æнцæ кадавар. 
Бæрзæн æ сугъд къонццæй 
Цæуй цъеути зар. 
Кæддæр мæ бæласæ 
Калдта уорс къомбох. 
Уæд мæ размæласæ 
Кодта царди тонх. 
Фагæ 'й, — догъи уади 
Сайæн ку нæййес, 
Фæцæй æвзонгади 
Хæццæ царди дес. 
Рагæй мæ финсунтæ 
Фæддæн, мæ хæлар. 
Фагæ 'й, — мæйи тунтæ 
Нæ 'нцæ уотæ гъар. 
И зунд æрдæрбадтæй, 
Бауæр фæкъкъех æй, 

Цсеун и Дуйнеййи 
423 
Зæрдæ æрæнцад æй, 
Цума цъæх ех æй... 
Æнтæф, — дзурдти цæфтæй 
Уæлдæф инод æй. 
Мæ реу исуолæфтæй 
Поэзий кондæй... 

424 
Скъодтати Эльбрус 
ДЗÆГЪÆЛДОР 
Бон — уазал æма æнкъард, 
Дон — ивад, æ над — идард! 
Хор — «тугури» æрдæгмард, 
Дор — будури æвæсмард. 
Дор — дзæгьæл æма иронх, 
Æнæтагæ, æнæхонх. 
Каст нæййес имæ кæдæй?! 
Растæмбесмæ нигæд æй. 
Æ дорзæрдæ æхгæд æй, 
Æ цорти дæр æвæд æй. 
Дор хæмпæлти — гъунахуард, 
Дор, æгас дæ æви мард? 
Зæнхæбæл даргæй дæ гъос, 
Цæмæн ниддæ къуругъос. 
Нур цалæймаг дæ æнос 
И дууæ дуйней астæу? 
Уонæн уогæй арæнгæс, 
Курхон сæрау — дæ сагъæс. 
Устур зундæн — æй унйау — 
Устур сæр гъæуй дæуау... 
Дæ кæци 'рдæг æй хиццаг: 
Дæлзæнхон æви сæрккаг? 
Цитæ цæуй нур бунæй: 
Игъал цард æви фунæй? 
И дзенет си цæхæн æй? 
И зиндонæ æрхæн æй? 
Цæхуæн фæткæ-фæлдесонд 
Иуаруй мæрдтæн амонд? 

Цæун и Дуйнеййи 
425 
Уæлиуон цард нимад æй? 
Рæстдзийнадæн æ радæ 'й? 
Ести дæмæ игъусуй? 
Зæнхи бауæр æнкъусуй? 
Дони сур-сур си цæуй? 
Царди æзмæлд си нæ уй? 
Мæрдти таус си фæууй? 
Мæ мадæ мæбæл кæуй? 
Æрхун мæбæл нæ кæнуй? 
Бони гъар æй нæ гъæуй? 
Ра мин дзорæ, сосæг дор, 
Куд нимайгæ 'й Арви хор. 

426 
Скъодтати Элъбрус 
* * * 
Уарун хæлин бæхбæл 
Кафуй сифтæбæл, 
Биццеу уесин бæхбæл 
Уайуй цъифтæбæл. 
Табу, — атæ ке дæн, 
Ами, — Хуцауæн. 
Цæстæй ке фæууидтон 
Зæнхæ æфстауæн. 
Гъосæй ке игъустон 
Донæн æ унæр. 
Бозæй ке ниурстон 
Уоми мæ бауæр. 
Табу, — лæдæрунмæ 
Сæр мин — æ лæвар. 
Зæрдæ — æнкъарунмæ 
Дуйней уоди зар. 
Царæ мин — райсунмæ 
Арвæй хори гъар. 
Хъаурæ — фæразунмæ 
Сæттун фудазар. 
Табу, — некæд гъазтон 
Нивæй, — дæу истæн! 
Уарзун ке фæразтон, 
Уарзон ке исдæн... 

Цæун и Дуйпеййи 
427 
Табу, — рæсугъд федæн 
Ке 'й нин нистауæн, 
Уæдта ке бафедæн 
Е 'фстау Хуцауæн... 
Уадæ хæлин бæхбæл 
Зелуй къумтæбæл. 
Цъигъин цъилин-бæхбæл 
Ледзуй хъумтæбæл... 

428 
Скъодтати Эльбрус 
ЗÆРОНД 
Зæронд æнæбози 
Бæнттæ ивазуй. 
Е 'нцъулд тæнæг роси 
Бостæ рагьазуй. 
Зæронд, куд имонау, 
Æрдзæ нæ азуй. 
Бабай, æригонау, 
Нана нæ уарзуй. 
Æрмæст сувæллон ма 
Æ хæццæ гъазуй. 
Зæронд æнæбонæй 
Рехæ нæ дасуй. 
Фæрсуй æ Хуцауи, 
Æ закъæ фасуй. 
Зæронд æнзти науи 
Æ уарзт фæлласуй. 
Уоми 'й æрвгæрони 
Уадзуй лæварæн 
Еске сувæллони 
Нихи дзиуарæн... 

Цсеун и Дуйнеййи 
429 
НИВÆ 
Хæтуй берæ нивтæ 
Дуйней, нæ нивæн. 
Цæрæн сæ æййивдæй, 
Сæ ес — нæ нивæ 'й. 
Хуцау ради нивæ 
Дæттуй нæуæгæн, 
Хатгæй æ еу сифæ 
Дуйней киунугæн. 
Æрдзæ нивæй конд æй, 
Нивгун — нæ нивæн! 
Царæн!.. Нивæ уогæй, 
Нæййес исæфæн... 

430 
Скъодтати Эльбрус 
* * * 
Цæрæн берæ цаутæй, 
Се 'здухти — медес. 
Кæнæн æнæфаутæй 
Цардбæл æгæр дес. 
Рæстæг неци гьазуй, 
Карнæ 'й нæ уæрдун. 
Над дæр е аразуй, — 
Нивтæ ка кæрдуй. 
Цæрæн «дууæ бони», 
Етæ — нæ амонд! 
Бавдесæн гъеууоми, 
Раст ке 'й нæ исконд. 
Сауæр кæдзос фæууй, 
Æнхæст — и æрдзæй! 
Нæййес нæ бауæри 
Аййепп игурцæй. 
Фудтæ — царди лазæ — 
Æнцæ хуæцгæ нез. 
Уонæй неци тас æй, — 
Хъаурæ кæмæ ес... 
Уони æнгæрон дæр 
Хуарз лæг нæ уадзуй 
Æма æ фæдонтæн 
Хуарз фæд ниууадзуй. 

Цæун и Дуйнеййи 
431 
Цæрæн берæ цаутæй, 
Се 'мбаст — хъибиллæ 'й. 
Боз ан нæ Хуцауæй, 
Арази — дзиллæй. 
Рæстæг — карæ барæн! 
Карнæ — лæвæрд уй. 
Нивтæ ка иуаруй, — 
Нæдтæ е кæнуй... 

432 
Скъодтати Элъбрус 
* * * 
Исревæд æй нæ хæдзарæ, 
Мæ къах дæр мæ нæ хæссуй. 
Цифæнди дæр си æндзарæ, — 
Уазалæй мæмæ кæсуй. 
Мади гъарæй рагæй цох æй, 
Фидæ ма 'й тавта туххæй. 
Анзи размæ ку рацох æй, — 
Æрвистан æй æдухæй. 
Конд фæцæнцæ и хиститæ, — 
Æ ном ма гъæу имисдзæй. 
Фæллигъдæнцæ цъæх миститæ 
Нæ кæддæри хъал къæсæй. 
Æрцæугæй, ресуй мæ зæрдæ, 
Ами ма йæй нæ бундор. 
Кæугæй бакæнун нæ дуæрттæ, — 
Æнæсумах — æнæхор... 
Куддæр бакæнун къæрæзтæ, — 
Æрбатæхуй зæрбатуг. 
Баминсор кæнуй мæ цæстæ, 
Бауорамуй мæ сау суг. 
Исревæд æй нæ хæдзарæ, — 
Ниййерæг си нæ цæруй. 
Адæн-лимæн, раминзарæ, — 
Кæун мæмæ æрцæуй... 

Цæцн и Дуйнеййи 
433 
СÆРДАР 
Бадис, нæл тикисау, 
Уæллæй тъæри гьосбæл. 
Кайис и фиди сау, 
Ковгæй даргъ æносбæл. 
Бадис, пеци артмæ, 
Тавгæй дæ сурх ростæ. 
Тауис дæхе бартæ, — 
Нæ йан æн' игъосгæ. 
Кафис дæхе зармæ, 
Кæнгæй калм-къæлостæ. 
Æрдзæф дæ нард армæй 
Нæруй, — ниффæлорс дæ. 
Кафун мæнгæ зармæ 
Кæнис нæ кæдзости. 
«Гъо»-бæл — неци арфæ, 
«Нæгъ»-бæл — устур бостæ. 
Зарæн, — ци нæ бон æй, 
Уæддæр æнæбоз дæ. 
Зонæн, — ке «уæрдун» æй, 
Кафæн дæ фалдзостæ... 

434 
Скъодтати Элъбрус 
* * * 
— Цæмæн æй и дуйне 
Атæ конд — æнæраст? 
— Нæ бафарстонцæ мах 
Аразгутæ. 
«Æгасцо»-йи фæсте 
Разæгъуй: «Фæндараст!» 
— Уоми æй сæ бæлах 
«Иуазгутæн». 
— Цæмæн æй и дуйне 
Атæ конд — еугур раст, 
Æнæ мах æнхусæй, 
Мах æноййæй? 
— Æййевуй еу инней: 
Рагъазтай ду дæ гъазт, 
Нур дæу гъолæ — гуз æй, 
Сах — дæлой æй... 
— Кутемæй æй дуйне 
Атæ конд, бæлвурд барст? 
Куд дессаг си алци 
Æ бунати 'й! 
Хецæн фæззиндтæн, гъе, 
Куд федар æй сæ баст, 
Куд федауй сæ балц 
Итигъдади!.. 

Цæун и Дуйнеййи 
435 
— Цæмæн æй и дуйне 
Атæ конд — æлæдæрд? 
— Неке фæрсуй си мæн, 
Гъулæггагæн. 
Цидæриддæр си е, 
Ка æрцудæй лæвæрд, 
Е дуйней цæрунæн 
Æ аккаг æй... 

436 Скъодтати Эльбрус 
ÆМАЦИ?.. 
Æма ци? 
Ралæудтæй Нæуæг анз, 
Нæуæг уалдзæг, сæрдæ, 
Нæуæг фæззæг, æма 
Низзæронд æй и анз, — 
Æма ци? 
Идарддæр ба ци ма? 
Фæххуæздæр дæ, æви 
Æз фæддæн дессагдæр? 
Æви мах нæ еугур дæр 
Фийти хæццæ байзадан, — 
Маци! — æнæфиййæй 
Мадта рæсугъддæр æй?! 
Æма ци изолдæр?! 
Цалхафæнттæ тæруй 
И рæстæг æ разæй, 
Тæлийау сæ зелгæй. 
Æрзилдæй тумбул зæнхæ 
Хорæн æ дæллæйти, 
Æ рагъбæл мæ хаста 
Дун-дуйней итигьдæдти, — 
Æвдиста мин, — кæсæ, дан, уинæ, дан, 
Ирайгæ фæлгæсæ, 
Дæ балци и æрвти 
Хæссуй кари номер, — 
Дæ æнзти нимæдзæ 
Цал æй, гъеуалæймаг. <• 

Цæун и Дуйнеййи 
437 
Уæлдæфи æрфити 
Лæгæрди, инайи. 
Æма ци изолдæр?.. 
Хæссуй мæ и Зæнхæ 
Мæйрохсти, мæйдарти 
Изол — идæрдтæбæл 
Е 'ккой, — æвдесуй мин 
Кенæдта — гъавуй 
Æвдесунмæ тæмæстæ, — 
Æносон дуйнейти 
Æгæрон дессæгтæй 
Еу минкъий цидæртæ, 
Гæзæмæ сосæгтæ... 
Æма ци? Æма ци? 
Къулух дæн 'ма нæ дæн цæунгъон, 
Неци уинун æппун, — хъæрæу дæн, 
Къуру дæн 'ма не 'гъосун сун дæр! 
Гъæла дæн 'ма н' ахæссуй мæ сæр, — 
Æз кæци дæн догтæ 'ма фæлтæртæй, 
Уогæ дæр ба — ци дæн?! 
Æнæ медес æви æд медес, 
Æнæ нисан æви æд нисан?.. 
О, нисан æнæ медес нæййес, 
Медесæн дæр фæууй хе нисан... 
Неци фæйдтон, æма 
Нæ базудтон мор дæр, 
Æгириддæр уомæн, — 
Ци кустон Зæнхи царбæл, 
Цæмæн мæ фæттилдта 'ма телуй 
Итигъдæдти, 

438 
Скъодтати Эльбрус 
Кæмæн мæ æвдесуй? 
Ци цæрæгойтæ 'ма 
Ци бæститæн? 
Ци зæнхитæ 'ма æстъалутæн? — 
Мæ рагъ, дан, цъотхалитæй байдзаг æй,— 
Гъе мæнæ, дан, сæ еу... 
Цæмæн мæ хæссуй уæд?! 
Кæд мин федун кæндзæй 
Фæндаггаг царди аргъæй?! 
Нæ ахæссуй мæ сæр, — 
Нæ хъæртуй нæхъæртонбæл мæ хъанз, 
Æрмæст уой лæдæрун 
'Ма зонун бæлвурдæй: 
Берæ мæ нæбал хæсдзæй е 'рагъбæл 
Тæхгæ-Зæнхæ — байраг мæ 
Рæхги æрæнсондзæй, 
Уæд мæ тъæпп фæццæудзæй æхебæл, 
Æрмæбæл хæтдзæнæй æ сæфтæгæй, 
Уæдта арф æрæфснайдзæй æности, 
'Ма цума нæ адтæн 'ма нæ дæн, 
Уогæ дæр некæд уодзæн... 
Æма ци? 
(Фуддæр мæ нæ фæндуй, 
Хуæздæр ба нæ исуодзæн...) 
Æма ци?.. Ци уæддæр?.. 
Ралæудтæй Нæуæг анз, 
Нæуæг уалдзæг, сæрдæ, 
Нæуæг фæззæг, гъе фал — зæронд фæззæг! 
Низзæронд æй и анз, — 
Нæуæгæй иснæуæг æй! 

Цæун и Дуйнеййи 
439 
Хори æрвти зæнхæ 
Æркодта изол зилд, 
Фæззæронддæр дæн æз 
Æнæгъæнæ еу анз, — 
Нæ исуодзæн нæуæг! 
Рахаудтæй мæ балций 
Тæлинæдтæй еу цæг, — 
Тæлити нимæдзæбæл бафтудæй æносмæ... 
Ци лæдæрдтæн æма ци лæдæрун? — Гоби! 
Æма ци?.. Ци, ци, ци?.. 
Хæдæгай... 
Мæрдирæнхæ фæддæн нæ кæркдонæ, 
Никкалон и дзибатæн нæмгутæ, 
Мæ цивзити татха дæр рахсæдон, 
И фæткъутæ къирæй рацæгъдон, — 
Мæ сабийти ка 'фсадуй рæзæй... 
(Бæлæстæ дæр мæнау 
Тæлигай — тæлмæгай нимайунцæ сæ æнзтæ!) 
Мæ къæхти тæккæ буни 
Дарикена фемпулуй, 
«Дон-дон» гæнгæй, мæлуй идæфæй, — 
Мæ гъудгæнæг, дан, мæ, 
Гъуди дæр нæбал кæнуй... 
Гъеууотæ! Гъеууотæ — æрмæстдæр! 
Цæмæн бæззун, уомæн исбæззон! 
Мæ хъаурæмæ гæсгæ — мæ ихæстæ! 
Мæ аккаг ци 'й, уомæн исаккаг уон!.. 
Æндæрдæр дæр — некуд! — 
Мæ гъуддаг бæрæг æй. 

440 
Скъодтати Эльбрус 
Ци науæ нæ хæссуй рæбун-æрвти, — 
(Мæн баредзæй — изæлтти!) — 
Кæддæр-уæддæр мæнæй 
Агордзæй фæндаггаг царди аргъæй... 
Цæуон, нæ уæситæ баскъæрон æскъæтмæ... 
Уæдта ци?.. 
— Е фагæ 'й... 

Цæун и Дуйнеййи 
441 
БАЛЛАДÆ УАРЗТБÆЛ 
Уодæнцойнæй уолæфтæн 
Цади цори 'ма, 
Уотæ уадæй, — мæ лæфæн 
Ци бахъор кæна!.. 
Кæдзос арвмæ цурд тахтæй 
Мæ циргъ-арти зар. 
Мæ гьосаргьи боз уагьтон — 
Мæргьти зарти гъар!.. 
Æрфæни фæдмæ кастæн 
Бонивайæнмæ. 
Нæ гъавтон, арвæн е стæн, 
Соми сайунмæ. 
Кадæр мин сдзурдта мæ ном, 
Ра, дан, уайæммæ. 
Уазал ма адтæй и дон 
Хе ниннайунмæ. 
Рæвдудтон æнцад мæ уод 
Сатæг уадæмæ. 
Фæдздзурдта бабæй «и конд»: 
«Цæмæ бади-ма?!» 
Бæргæ фæккастæн æнгъæл 
Усми радæмæ. 
Æрбадæн куддæр дзæгъæл 
« У сси »-цаутæмæ. 

442 Скъодтати Элъбрус 
Æнахур маргъ исуаста 
Бони рардæмæ. 
Мæ цурд къах мæ бахаста 
Дони цадæмæ. 
Цидæр мæмæ си скастæй, — 
Уоми ма, дан, æй?! 
Мæ дуйней дæр фæттарстæн 
Дони сайтанæй. 
Берæ хæттæлти стæфун 
Хийни бæллæхтæ. 
Мæ фуни дæр æстъæлфун 
И губуррæгътæй. 
Ниттилдта мæмæ фиццаг 
Зулун гæндзæхтæ. 
Уингæ-уинун æгъиццаг 
Æрбадзæбæхтæ 'й. 
Нæбал æвзурстон æ конд, 
Фæсситарстæн, 'ма... 
Дессаг фæткæ-фæлдесонд, — 
Ци ин загъдæуа?! 
Ка мин адтæй, — æ байвæд 
Нæма базудтон, 
Мæ сайтан æви ме 'зæд — 
Сæнторсбазурон... 

Цæуп и Дуйнеййи 
443 
Гъуди-ма кæнун æ каст, — 
Куд мæ арудта! 
Ра, дан, мин есæ мæ уарзт,— 
Ке мæ ардудта. 
Нæ мин кумдта ратæрун, 
Неци «бацъæппæ» 'й. 
Нæ фæттарстæй е æппун 
Дони бацъæппæй. 
Фæггæпп кодта и цадæй, — 
Ци «цæрайгурæ» 'й! 
Хъæппæлласт фæцæй, — мадæй 
Цитæ райгуруй! 
Æвеппайди, рæфтигон, 
Хор æрхауæгау, 
Усми сайди — реу игон, 
Уод арауæгау. 
Зæнхи рæсугъд, бæсти хуарз 
Е ку фестадæй, — 
Ниттæмæстæ йæй нæ раз 
Æ фур дессагæй! 
Уæхæн адгин бауæрæй 
Ци гъар райвулдæй! 
Ци ракодтон уагæрæй, 
Е ку байдзулдæй?! 

444 
Скъодтати Элъбрус 
Уæхæн заргæ гури рохс 
Ка нæ бавзурста, — 
Ци мæгур адтæй æнос 
Карни аузтæй! 
Фæммихецæн æй мæ уод, 
Тæлфгæ барезгæй, 
Рæуæг тахт скодта бæрзонд 
Æнæбаредзæй. 
Уорс дунгау кодта пæр-пæр 
Æуæз уавæри, 
'Ма зилдæй мæнбæл мæ сæр 
Æхе бауæри. 
'Ма курдта ми Рохс Амонд: 
«Рамиуолæфæ!.. 
Исæлвасæ дæ фæндон 
Мæ мудон тæфæй... 
Дæ царди хъаппæ мæни 'й, — 
Цæстиникъулд дæн... 
Агордзæнæ мæ: «Кæми 'й?» — 
Фæссинигъулдтæн... 
Еунæг каст адтæй не 'хсæн, — 
Цæмæ бандиудтон? 
Æ цæстити, мæ десæн, 
Мæ уод бауидтон. 

Цæун и Дуйнеййи 
445 
«Æрвон нивæ нæ есун!» — 
Уæд ку байгиттæн, — 
Бæрзон сифæ — æвдесæн 
Мæ дзубандитæн... 
Æ рæуæг ба мæ росæн 
Нæ ниттайдзæнæй, — 
Е æносмæ арф носæй 
Æризайдзæнæй. 
Ниссагъдау дæн и дорбæл, — 
Цæмæ бабæлдтæн, 
Æрвтæй ке курдтон, уобæл 
Ку нæ бамбалдтæн. 
Фæййинтарстæн æ уиндæй, 
Ниддудагьтæ дæн. 
Æ фæттар уæд æ зиндæй 
Ку фæттагьддæр æй. 
Куддæр райсавдæй, уотæ 
Байæуадзуг дæн. 
Фуддæр æй кудтæй бостæ, — 
Мæ гъæла уг, дан... 
Искодтон мæхе «кæдзос» 
Уæхæн уарзунæй. 
Цæрдзæнæн, зæгъун, æнос 
Æнæ азумæй. 

446 
Скъодтати Элъбрус 
Мæ цæститæбæл гъазта 
Бонивайæнти. 
Ка рауайдзæй, — ка уарзта, 
Уони уайæнти?! 
Фæййервазтæн æ тавсæй, — 
Басугътайдæ мæ. 
Нæ мæ ирдта 'ма кастæй 
Æрвон айдæнæй. 
Мæ уодæй мин æ «лазæй» 
Уотæ ка кайдта, 
Е, Хуцауи агьазæй, 
Нæ мæ басайдта. 
Ку æрбацæй æрв-игон, — 
Куд исуолæфтæн! 
Мæхецæй бозæй загътон: 
«Ци филосæф дæн!» 
Рамæсайдтæ мæ рохс фун, — 
«Ци гъæладзуд дæн!» 
Хуцауи лæвар комун 
Ка нæ базудта... 
Нæ амæндтæ фæдонтæн 
Æризайæнтæ. 
Уарзгæ бæнттæ сæ уодтæн 
Ба, цит, тайæнтæ! 

Цæун и Дуйнеййи 
447 
«Нæ мæ басаста и сконд, — 
Искæдзос си дæн!» 
Гъуди дæр ин нæ кодтон 
Æ сах боститæ. 
Æндæр кедæр, дан, уарзуй, — 
Ке æнкъай иссæй. 
Æ тæнуодæй ин гъазуй, — 
Æнæхай си æй. 
Е дæр, дан, æй нæ уарзуй, — 
Бухсгæ ин кæнуй. 
Нæбал, зæгъуй, фæразуй, — 
Тухсгæ си кæнуй. 
'Ма, ка 'й зонуй, мæн уарзта 
Уæдæй ардæмæ. 
Гурусхæ мæ фæххуаста 
Зæрдæгъартæмæ. 
Ниммæуагъта е, цума: 
«Нæ дæ хъор кæнун!» 
Фал ма хатт фелвæсуй, 'ма 
Ку басортæ ун. 
Фæххуæстæй нур мæ рист уод 
Æнæсадæбæл, 
Фал баййивтон ирд амонд 
Бонасадæбæл. 

448 
Скъодтати Эльбрус 
Æрматæхуй и æрвон,— 
«Ке ми не сцох æй!» 
Кæд адтæн, кæд, æригон, — 
Ку ми феронх æй! 
Мæ нæуарзæг агорæд 
Еци хъал цийнæй. 
Уæ зæрдæ 'ммæ ма дзорæд, — 
Нецибал мин æй!.. 

Цæун и Дуйнеййи 
449 
АРГЬАУ 
Сифти сир-сир, тæрси къæр-къæр, 
Гъолон-молон — гъæди сæр. 
Къæхти буни — фæззæги гъæр, 
Æхцæуæн æй и унæр. 
Æгæр дессаг æй а дæр, 
Фал дессæгтæ разæй æнцæ. 
Цæй, цæуæн нур идарддæр... 
Уæлбæласæ рæсугъд гъæдкъуæр 
Даргъ нийвазуй æ къуæр-къуæр, 
Медæгæй ба ес цидæр, — 
Бауорæдта æ уолæфт дæр, — 
И тарст золкъæй тæрегъæддæр 
Ка ма уа, — мæгур — æ сæр. 
Сос къæс-къæс кæнуй тæгæр, 
Дунгæ ин калуй æ хъуæцæ. 
И фат-гъæдкъуæр хъæбæр косуй, 
Хуæрд къалеу кæнуй кæдзос, 
Æнхъуæт хæлхъæ рарæгозуй, 
Бакъуæр-къуæр кæнуй, — байгъосуй, 
Балæууй еу усмæ гъос, 
Бадаруй цъасæбæл рос. 
Ци дзоруй, цума, ке хæццæ?! 
Бахуайуй æма байгъосуй, 
Бахуайуй æма байгъосуй, — 
Ести, дан, си æзмæлуй? 

450 
Скъодтати Эльбрус 
Мæгур золкъæ никъкъæлос уй, 
Æ бор бауæр ниффæлорс уй, 
Æ хъисмæтæй нæ исбоз уй, 
Рагацау тæссæй мæлуй. 
Бахуæстæй ибæл резæнгæ, 
Æ «хæдзари» зир-зиргæнгæ, 
Нæбал кæнуй нур æзмæлгæ, 
Æ бунати ниссæлуй. 
Æ кæрон, зонуй, ке 'рхæццæ 'й, — 
Гъæдкъуæри хæццæ ци схуæцдзæй? 
Е фегон кæнуй бæласæ, 
*Ма фелвасуй нихи асæ 
Уомæл золкъæ æ цъасæй. 
Нихъуæрун нура — æ хуасæ, 
Фал райваза æ мийнасæ, — 
Минкъий бал си рагъаззæй, — 
Е дæр, дан, мин агъаз æй, 
Нæ си æфсæдуй мæ дзæццæ. 
Гъæдкъуæр имæ листæг кастæй, 
Æ биринкъæбæл фелвасгæй, 
Æ дингæсæн — æ туасæй 
Хъоппæгъгомау ниссæццæ 'й. 
Уæдмæти ба дунги уастæй, — 
Ци æзнæт æй, ци хæсмаст æй! — 
И бæласæ ратастæй. 
И гъæдкъуæр куддæр фæцæй, 
Кæцæй зудта уой, кæцæй, — 
Дунги хастæй, æгæр хуастæй 

Цæун и Дуйнеййи 
451 
Æмбуд къалеу фæссæтдзæй. 
Ести ин зудта, æццæй? 
Фал и золкъæ ци фæцæй? 
Æртемæй дæр рахаудтæнцæ, 
И гъæдкъуæр бунмæ не 'рхæццæ 'й, 
Фæццудæй къæрццитæ, гупп. 
И къалеу зæнхæбæл — зупп, 
И золкъæн ба æ хуæдфарсмæ 
Уæхæн адтæй зургæ тъупп, — 
Монти сифи — æнæлази — 
Æхе цæфæй устур цъаси — 
Раервазтæй зæнхи уæнгæ, — 
Фæййервазтæй æнæмæнгæ, 
Æхецæн хелуй еуварси... 
Уобæл бал, нерæн, фæцæнцæ 
Гъæди дессæгтæй цалдæр: 
Фудæнгъæл фæцæй гъæдкъуæр, 
Исуолæфтæй и тæгæр, 
И золкъæ дæр ниви фæрци 
Багъæуай кодта æ сæр. 
'Ма æ цийнæ æнæбæрцæ 'й, — 
Цард цæуй бал изолдæр. 

452 Скъодтати Эльбрус 
КУДТИТÆДÆ? 
(Кæдæнгæ еугай лæгтее æма абони бонбæл) 
Бафæрсон дæ, мæ гъæу, бадæфæрсон, — 
Зæрдæдзоргæй нæййес мин цæрæн, 
Цæмæй реси, уонæй ку нæ гъæрзон, — 
Уæд дæттæ дæ уарзт дæр æндарæн... 
Бафæрсон уæ, мæ гъæу, хецæнгайти, 
Еугæйттæй уæ фæрсон уæ цардбæл. 
Бауæфæрсон, — ескæд, кæдимайди, 
Уæ еске искæуа мæ мардбæл... 
* * * 
— Кудтитæ дæ, 
Зæгъай, кудтитæ дæ? 
Мæ хъазар æмзæнхон, куд дæмæ 'й? 
— Неци мин æй, æнцад, æнæмæтæ, — 
Нæ зонун атæ æнкъард цæмæ 'й! 
— Кудтитæ дæ, 
Ду ба, мудтитæ дæ? — 
Мæ дуккаг фарст, ме 'мгъæуккаг, дæумæ 'й. 
— Бонæй мæ ефхæссунцæ изæдтæ, — 
Ку исковун Хуцаумæ сæумæй. 
— Кудтитæ дæ, ду ба? Ци хабар е? 
Дæ цæсгон цæмæн æй фæлладхуз? 
— Мæйæмæ ма косун еунæг къуæре, 
Фæззæронд дæн æма фæллæгъуз... 

Цæун и Дуйнеййи 
453 
— Кудтитæ дæ?.. 
— Кæнун æрдæгцийнæ. 
Рæстæмбестæ. Дæхемæ уинæ... 
— Мæ евгъуд хуæздæр адтæй, ме 'зинæ, — 
Дзилли астæу мæ кеми уинæ. 
Бонасадгæ, мин къæс фæййеминæ 'й, — 
Мæ уодæн æнæ сумах зин æй. 
Исуолæфтæн уæлдæф тогдадзийнæй, — 
Кæд не стухса гъæунгæ мæнæй... 
Нур дзорæн изолдæр æнæхийнæй... 
— Кудтитæ дæ? 
— Лæгъуз! — Нæ уинис, 
Кумæ цæуй уавæр фуддæргæнгæ, 
Æрхæстæг æй не сæфт, ибилис, 
Æгæр дæр ма бухсæн нури уæнгæ... 
— Кудтитæ дæ? 
— Къуру, хъæрæу дæн, 
Æнæуой ба цæрун æрвти фæрци, 
Æнкъарун и дуйней змæлд зæрдæй, 
Хор кæсуй, маргъ заруй мин... 
æвæдзи?!. 
— Кудтитæ дæ 
ДУ ба? 
— Къуæтти дæн, 
Фал дзорун мæ уодæй ба уæ хæццæ. 
Зæл исуадзун фæндуй мæ нидæн, — 
Куд зæгъон мæ уарзоиæн: «Мæ дзæццæ!..» 

454 
Скъодтати Элъбрус 
— Кудтитæ дæ? 
— Мæнæн ба ци æй! 
Бацардтæн æз мæ цард кади хæццæ. 
Нæбал гъазун бæхбæл, арцитæй, — 
Æстай анзи аст бони ку нæ 'нцæ... 
— Кудтитæ дæ? 
— Уотæ мин дзæбæх! 
Нæ кæстæртæ уæнтæ хай нивгундæр! 
Ци ма йан, — тугъди уадæй нæ бæх, — 
Уæд, зæгъай, ка лæудтæй нæ рæбун дæр!.. 
— Кудтитæ дæ? 
— Куд уа æнæкъох?! 
Æнхайир тугъди мин байзадæй, 
Мæ нивæн, нæ радæн еугур цох, 
Фал мæ бонтæ тонун æнæадæй... 
— Кудтитæ дæ? 
— Къахой куд фæууй?! 
Мæ уагбæл мæ лæдзæги бафæрсæ... 
Нимминкодта мæ зæнгæ «цъæх куй» 
Сталингради бунмæ еугур кирсæ. 
— Кудтитæ дæ? 
— Цæстæй нæ уинис?! 
Æхуæдæг нæ уинуй дæ мæ цæстæ, — 
Курски мин æй сгæлста фидбилиз, — 
Уæдæй нурмæ тар æнцæ мæ рæзтæ... 

Цæун и Дуйнеййи 
455 
— Кудтитæ дæ? 
— Курæти бадун, — 
Сæрдигон тæвдæ си нæдæр гъаруй, 
Идзаг ма 'й æрхæн бауæр фатæй,— 
Сахирд бон сæбæл хор «исæндзаруй» 
'Ма мæ хурфæ содзуй сæ «батæй». 
— Кудтитæ дæ? 
— Сæйун 'ма ресун. 
Адзал мин нæ дæттуй и Хуцау дæр, 
Мæхемæ ба мæ къох нæ есун, — 
Барастур дæр тæрсуй уæхæн цаутæй. 
— Кудтитæ дæ? 
— Бунтон нæ рæхцун, 
Мæнæй фуддæр уавæрти — беретæ! 
Фæлерийау цардбæл æздухсун, 
Фæллæуун мæ еу къахбæл къуæретæ... 
— Кудтитæ дæ? 
— Дзæбæх, сæрæгас, 
Фал мæ сæр радзæгъæл уй сонт хузи, — 
Кавказбæл агъуд тохи мæ хъанз 
Бомби «руппæй» баййафта контузи. 
— Кудтитæ дæ? 
— Магъа, нæ бухсун, — 
Нифси деден марун уæхеритæй, 
Мæхецæй дæр, хатгай, истухсун, — 
Мæ фудфунти тæрсун гумеритæй... 

456 
Скъодтати Эльбрус 
— Кудтитæ дæ? 
— Гурæн — гурунæн! 
Хæссуйнаг хæссунмæ ба — нæ рæгътæ! 
Рæуонæн нин бæззуй цæрунæн, — 
Рæуæгдæрæй тъолæн бæнтти уæргътæ, 
Æрмæст мин куд аргьгæнгæ 'й нурæн? — 
Нæ нин ес бæхти хузæн хуарз сæргътæ... 
Бæхи кадæ — уæлдæр! — нæ рунæн... 
Нæ фур хицæй тасунцæ нæ къæхтæ... 
— Кудтитæ дæ? 
— Алкейау цæрун, 
Цæрдтитæй 6а нæййес кæрз игъауги, 
Къæбæр-цæнхæ иннетау хуæрун, 
Мархуа дæр бадарун багъæуаги... 
Æлдари куй авдæни бæттун, — 
Фæггæпп кодта сæумæй æгæр раги. 
Фагæ йæй нæ раузтон, — сæттун, — 
Ракодта донихулуй сæ аги, 
'Ма нура æ хецауæй тæрсун, — 
Мæхе фид мин хуæрдзæй хебæраги. 
И тикисæн месин нæ дæттун, — 
Æ губун фæррессæй мæн рæуаги... 
Мæ хецауæн ма скæнæ хъип-сун, — 
Рамæтæрдзæй, цума, æнаккаги... 
— Кудтитæ дæ? 
— Тъайлаг, хъулай йæй. 
Нæ дзиллитæ уæнтæ сæрæгасæй, — 
Уодихуасæ кайдзæн сæ «цъаййæй», — 
Æрра форд дæр мæ уæд нæ фæллассæй. 

Цæун и Дуйнеййи 
457 
— Кудтитæ дæ? 
— Магъа?! Куд алкуд! 
Ахур ба цæбæл нæ дæн а-доги?! 
Ци нæ маст мæбæл æй æновуд, 
Ци нæ фуд ба не 'взарун ме 'рвонги! 
Фæмминласта мæ дестæ Евгъуд, — 
Нæбал гъаруй цæхъалтæ мæ тоги. 
... Тугъд ма 'руадзæд Хуцау, — æндæра 
Цифæндий зинтæн дæр ниббухсдзæнæн... 
— Кудтитæ дæ? 
— «Лæмæгъ» æй уæлдзæн, — 
А-фæстаг рæстæги — нæфæразгæ, 
Фал мæ уес ресгæй дæр æркæрддзæн, 
Кæронæй синон дæр баниуаззæн, — 
Мулдзугбарзбæл мæ уæзæ 'ргæлдздзæн, — 
Æрхъæртуй æ рæстæг хуссунæн, 
Мæ тарф фунæн, — ме 'нцад фусунæн — 
Уодзæнæй уæд ме 'взонг уарзт — е 'уазæг, — 
Ес сосхъаурæ æ гъæди æрдзæн... 
Тугъд ма уæд, — атæй ба ниффæраззæн... 
— Кудтитæ дæ? 
— Не 'руадздзæн мæ фий, 
Хæдæгай ба, нæ дæн уотæ хæзна. 
Хъуæци бæсти нæ уаг — муддæфи 'й, — 
Нæ дуйне сабур цардæн ку сбæзза... 
— Кудтитæ дæ? 
— Хуцауи фæрсун, — 

458 
Скъодтати Эльбрус 
Æ незæй рамæлунмæ не 'йгетун, — 
Ескæмæн фæлхас 'сунæй тæрсуи, — 
Æнгъæлдзауæй æхсæвтæ рарветун. 
— Кудтитæ дæ? 
— Бæззуй, хъæбæр хуарз! 
Бон цæун, фарнæ хæсгæй, райдайуй. 
Мæ нурбæл нæ уодун уотæ карз,— 
Ку нæ бæллон, уæд ми ци рауайдзæй? 
Тугъд ма уæд, — уомæ бæллун мæ фунти, 
Тугъд ма уæд нæ зæнхæн æ рæбунти... 
— Кудтитæ дæ? 
— Ме 'фсойнæ хæссун, 
Ку багъæуа, — сбæззæн ма фæдесмæ! 
Рагъаст кæнун сæрмæ нæ хæссун, — 
Ескæмæн цæмæн дзорон мæ незтæ! 
— Кудтитæ дæ? 
— Нур дин ци зæгъон?! 
Хуæздæрбæл дæр исуайнæ арази! 
Архайун ма 'й цидæртæ мæ бон... 
Дæхуæдæгка куд дæ, ци арази? 
— Мæхуæдæгка? 
Боз дæн мæ цардæй! 
Мæ нивæн, ци 'й хицæ, — нæ базудтон, — 
Фал куддæр и уавæр æнкъард æй, — 
Тугъд ма уæд, 'ма мин дон — бæрзи муддон! 

Цæун и Дуйнеййи 459 
— Цæй, куд айтæ? 
— Дессаг, тухгин ан! 
Кутемæй ма дин уа амæй хуæздæр?! 
Тугъд ма уæд, æндæр 6а бухсдзинан... 
Æрмæст нин гъулæг æй ефстаг æхст дæр. 
— Уæ, куд айтæ?! 
— Рæсугъд, æнæнез. 
Ку рахæсса атæ, — нæ тухсдзинан, 
Уæлдæр æй еу лæгæй дзилли фес, — 
Ниви мор си мах дæр ахæсдзинан. 
Ирæзæд гъæздугæн дæр æ ес,— 
Æргъæу кири 'й ескæд рахæсдзинан... 
Тугъд ма уæд, нивтæ ба нæхе къохæй 
Нæхуæдтæ дæр ердзйан æнæсцохæй. 
— Кудтитæ дæ ду ба? 
— Гъæддух дæн. 
Мæ къæбæрбæл косун сæрæгасæй, 
Федар ма 'й мæ астæу и лухтæн, — 
Фулдæр ма ци гъæуа ниви хуасæн?! 
— Кудтитæ дæ? 
— Лæгъуз, æнæхахъ. 
Мæ ахсæн фæцъцъасæ 'й æнæ хуæргæй, 
Ниуазун цæнхи хæццæ арахъ, 
Мæ тухст бонтæ 'рветун уосæфхуæрдæй. 
— Кудтитæ дæ? 
— Тухсун, фал бухсун. 

460 
Скъодтати Эльбрус 
Бухст тайуй, цæуй тухст ахедгæ, 
Уæддæр ба нæ бакомдзæн сæттун, 
Æристуйнаг мегътæмæ бавзедгæй. 
Фал мæ фуни уидтон лæгъуз фун, 
'Ма кодтон тугъди тæфмæ игетгæ. 
Цидæр сугъдæ уагъта гъомурун, — 
Сæумæрдæмæ фегъал дæн 'сæлгъетгæ. 
Сайтанау фæййаууон æй мæ рун. 
Фæззиндтæй хори тунæ къæразги, —. 
Тугъд, сайтан, макæд уæнтæ нæ рази! 
Дзурд арвæй æригъустæй: «Арази!» 
О Хуцау, банæкæнæ гъæуай... 
— Кудтитæ дæ? 
— Арсау хъаурæгин, 
Берæгъау 6а — нифсгун лæборунмæ, 
Некæд зиннуй æзнагмæ мæ зин, 
Фæранкау — бæгъатæр — истохунмæ! 
Фал уæддæр, — тугъд ма 'руадзæд Хуцау, — 
Нæ зæгъуй тугъд знагæн дæр мæ зæрдæ, 
Нæбал кæнæн дуйнебæл буцæу, 
Уарзти тунтæй Зæнхи, Хор, исæрдæ... 
— Кудтитæ дæ? 
— Маргъау, æназун, 
Борæмæлгъау, зарун мæ бæдæлттæн, 
Зæрбатугау, сæ хæццæ гъазун, 
Хуæруйнаг син цæвун сæ хæкъæлтти. 
Тугъд ма 'руадзæ, о Ду, маке бонмæ, 
Цийнæ кæнун уадзæ мах, кæронмæ... 

Цæун и Дуйнеййи 
461 
— Кудтитæ дæ? 
— Цъеуау, рæуæг дæн, 
Цъеусорау ба — цæрдæг 'ма циргъдзæстæ, 
Æдзохæй фæдзæхсун цæуæтæн, — 
Цæргæсау, ке уарзун Фидибæстæ, 
Ке нæ тæрсун æппун мæлæтæй, 
Ке ин ратдзæн тухст бони мæ цæстæ. 
Фал уæддæр тугъд ма уæд, тугъд ма уæд! 
Зудæнез, зудæнез — æ рæуагæ, 
Макæдбал уæд зæнхæбæл сау тугъд, 
Бауарзгæй адæймаг адæймаги!.. 
Ци рæсугъд æй дуйне æнæсугъд!.. 
— Кудтитæ дæ? 
— Æрветæн бæнттæ, 
Уотæ лæгъуз дæр нæй нури дзаман, 
Цæрдæ-хуæрдæ с' афони уæнтæ, 
Æндæра кæндзинан ести амал... 
О уæддæр, исонбæл тухсти ан, — 
Куд ирæздзæй бæдолæ нæ рази? 
Тугъд ма уæд, — æндæра бухсдзинан, 
Сабур цардæй Æ фæрци — арази. 
Хуцау нин уæхæн амонд раттæд, — 
Тугъд 'ма сугъд Зæнхæбæл мабал уæд! 
Тугъд ма уæд, — 'ма, миййаг, тухсдзинан, 
Агордзйан ма, ка 'й зонуй, мин хуарзи, 
Фал уæддæр сабурæй хусдзинан, 
Царди миутæн бухсдзйан ма мин анзи: 
Тугъд нæййес, æгайти-ма! — арази!.. 

462 
Скъодтати Эльбрус 
РÆСТÆГ ÆМА ДУЙНЕ 
Нуриккон кадæнгсе 
1 
Рæстæг мæйдармæ æ рохс бæнттæ 
Соруй, - 
ледзæн мах сæ фæдбæл. 
Туххæй баййафæн сæ кæрæнттæ 
'Ма изæрмелтæй тунд гæппæл 
Къохти райзайуй, — 
цардамæндтæй 
Цума раскъунæн егъау хъуæл, — 
Фæууæн нæ карзи уотæ 'нгъæл, 
Уæдта 'ркæлунцæ нæ байуæнттæ... 
Цард фæууорамæн тухрæуæнттæй, 
Фал е бафтауй æ цудбæл. 
Бæнттæ райзол унцæ æд сæнттæ, 
Ходгæй не 'дзæллаг, нæ кудтбæл. 
Зелгæй уайунцæ анзафæнттæ, 
Кинау æсхъеугæ, усмæгай. 
Хауæн се ' рагъæй къахкъуæрæнти, 
Фæууæн се 'ндавдæй æнæ хай. 
Фардæг ниуунцæ уæд сæхуæдтæ, 
(Æнзти цæмæн гъæуй нæ сæр?) 
Æрдзæ фесафуй догъи нæдтæ 
Гъæдæн æ тарфи кæмидæр. 

Цæун и Дуйнеййи 
463 
'Ма егар куйтау, æвзаггæлстæй, 
Стæргæй рæстæги скъуд думæг, 
Рауæн цауæни нæуæг нæхстæр, — 
Уайтагъд ку 'рбастуй гъизт зумæг. 
Нивæ рандæ уй изолгæнгæ, 
Уæдта фесæфуй æ кой дæр. 
Сахæй байзайæн, нæхе дæмгæ, 
Маст дæр хуæруй нæ, фæсмон дæр. 
2 
Лæгæн æ раст æма æ мæнгæ 
Уæллæй Хуцауæй лæвæрд æй: 
Кæмæн — æ зæрдæ арви уæнгæ 'й, 
Кæмæн — е скъелти æвæрд æй. 
Кадæр æ неттæ нæ лæдæруй, 
Æ уни нисан — æбæрæг! 
Карнæ 'й æ сонти кумæ тæруй, 
Уоми фенгъæлуй дзæгæрæг. 
Фæууй арази æ уавæрæй, — 
(Уогæ ци й амонд? — уоди уаг!) 
Уобæл ма ходæ: «Циуавæр æй?» — 
Е нæ æнкъаруй æ гъуддаг. 
Мæгур ма схонæ уæхæн лæги, 
Уой цар стур фудтæ нæ зонуй. 
Хъанз æй не 'сафæг, — хумæтæги 
Не 'сафæн уой, тæрсгæй уомæй. 

464 
Скъодтати Эльбрус 
Цæвгæй зундгинти æзмæнст догти, 
Къумухти здахæн нæ фæндон. 
Уонæн ба ес КÆНУН сæ тогти, — 
Æнхæст кæнунцæ сæ КÆНОН! 
Нæййес уонæмæ уæлдай миутæ: 
Гъуди, гурусхæ, хуæдтæрхон, 
Бæрцæ афонæ, фæтки зинтæ, 
Æгъдау, æфсарм æма фæсмон. 
...Ду ба фæрреси зин мæтитæй, — 
Дæ нур де 'сон æй, дæ амонд! 
Дæхе бартастай цæттæ нивтæй, 
Цæмæй басгарай царди конд. 
Цæмæй денгизти гулф-æрфити 
Дæ сæр, дæ гурæ ниуæрдай. 
Цæмæй будурти, цъæх тæрфити, 
Æвдадзи хуасæ никкæрдай. 
Фордау, дæ тог кæна ирайгæ, 
Уогæй æцæг лæг дæ дзурдæн. 
Сæтгæй цæлхдортæ уайгæ-уайгæ, 
Хæссай де 'мбæрцæ уадбурдæн. 
Цæмæй æцæг 'ма сайд равзарай, 
Гъæрæй де 'зæри низзарай. 
Цæмæй цæрай æдзох азарæй, 
Бозæй банцайай дæ зæруай. 

Цæун и Дуйнеййи 
465 
3 
Нæ догъ — бæх æй, æз ба, уой саргъау, 
Баст дæн уобæл; разнад мегъæ 'й. 
Бадуй махбæл, рæстæги маргъау, 
Ихæс хурдзинти фур егъау. 
Æфхæлд мæ зæрдæ, бæхи рагъау, — 
Уобæл фудрæстæг, æнæвгъау, 
Тæхгæй уæзуй, гъе, æфсæн уаргъау... 
Зиннуй разæй ба лæгæргъау. 
Разæй хуссунцæ мард фæлтæртæ, 
Ледзæн сæ цормæ, ивазæн. 
Уонæн фæлдесæн нæ цард-сæртæ 
'Ма нæхе зинæн фæразæн. 
А над зæнхæбæл мах не 'скодтан, 
Æндæр уайдæ æвæд, хæмпæл! 
Кæддæр цудæй си устур цоппай, 
Кæддæр хаттæй си нæ фиддæл. 
Сорæн хуст дзилли фæсаууонмæ, — 
Цалинмæ æрлæууæн бунтон, 
Уæдмæ нæ баййафдзйан гъеууони, 
Уæдмæ нæ фембæлдзйан æргон. 
Не 'мбæлд кæми уа, раст гъеууоми 
Нивтæ Барастур æй кæрдæг 
'Ма нин дзенет, кенæ зиндони 
Бунат искæндзæнæй бæрæг. 

466 
Скъодтати Элъбрус 
Кæд ес 'цæгæй дæр си еститæ — 
Цадæй, зæлдæй æма цъизæй, — 
Нæ еу ахæссæй кæсæлгитæ, 
Нæ иннæ — гæнгуртæ хизæй. 
Мард дæр цæруй, дан, фал ци хузи, 
Нæййес æгасæн базонæн, — 
Уой туххæн ун гъæуй уой хози, — 
Цума æ хæццæ фазон æй, 
Уæд балæдæрдзæй Нарти Кæнтæ... 
Фал ни ка бафсæдуй хорæй?!. 
'Ма нæ сæ цормæ ма уадзæнтæ 
Афонæй раздæр цъæх-борæй! 
Фæстей ма ес махæн фæлтæртæ, 
Уони фазæбæл ку ласæн. 
Хæссæн нивонди син нæ сæртæ, 
Цæмæй исуонцæ мах асæн. 
Æма ма скъуна догти рæхис, 
Æзмæлд ма 'рлæууа и дуйней 
Махбæл, — 
ес нæбæл уæхæн ихæс, — 
Уонæн ба сæ барæ сæхе 'й! 
...Мах сæ ниввæрæн царди тонхи, 
'Ма ни раздахунцæ се 'ргон. 
Неуæн сау арвмæ мæрдиронхи, — 
Фæцæй дзæгъæл сугъд нæ рохс бон. 

Цæун и Дуйнеййи 
467 
Дуйне ку феййевуй æ фæндтæ, — 
Фæлтæр феваст кæнуй æ цуд! 
Уæууæй, не 'ййафæн син сæ сæнттæ, 
Æнхæст н' ахæссуй сæ нæ зунд. 
Е 'донæ суадзæ æригонæн, 
Уæд ма зæрондæй ци кæнуй?! 
Гъазгæ рандæуй арви коми, 
Майрæн æ къолæ, цо, кæми 'й! 
Тухсгæй, бафтуйæн хинтти хизти, 
Гурусхи æлхийтæ — хъурбæл, 
'Ма нæ фæззонæн, ци ма хузти 
Тагъддæр суæгъдæ уæн нæ хъурмæй! 
Фал нæ фиддæлтæн фуддæр миутæ 
Мах ку кодтан, цит, ирæзгæй, — 
Етæ фестиуонцæ доринтæ, 
'Ма нæ бундор адтæй бæзгæ! 
О, евгъуд бонти æримисти, 
Цæруй федæнмæ тохи нифс. 
Цæрис, фæдон, нур дæр мæ финсти, 
Нæма дæ, — уоди ба тæлфис! 
'Ма ку нæ хинцон дæ фарстатæ, 
Аккаг ку не 'суон дæ бæлдæн, — 
Ескæд рахатдзæн дууæ хатти 
Мæхе дæлзæнхæ, — æнгъæл дæн. 

468 
Скъодтати Эльбрус 
4 
Нæ, нæ хезуй æфсес æстонги, 
Мæгури хъал кæнуй тухсун! 
...Æз æвзонг зунди гьæди рони 
Бæлæсти 'хсæн биндзæй тæхун. 
Зелун цæф арсæй мæ катаййи, 
Пихситæбæл къуæрун мæ къах. 
Кокойни синдзитæ — мæ цари, 
Фæуун хелæгти уиндæй сах... 
Уайгæй еу бæласæй аннемæ, 
Лæг царди тæлий бахауй. 
Уомæн æ тæрнихбæл дуйнемæ 
Финст уй, æвæдзи, цъагъар ун. 
Фал æй бæлдтитæй сæребарæ, 
Хæссуй изолмæ уæзгæ нет 
Æма федæни æнзти тармæ 
Курмæй калуй е æ сор хед. 
5 
Æрдзæй не 'гас дæр цæмæдес ан, 
Еу цардмæ ци базондзæй лæг?! 
Фагæ нæй е, æма еу дессаг 
Лæг фæууиндзæй, мæнимæллæг! 
...Тæрсун, — нихгæндзæй æрвон къума 
Дуйней дуæрттæ ескæд æнгон, — 

Цæун и Дуйнеййи 
469 
Æнæбæрæг æности гьуна 
Нимбæрздзæй стъалути цæсгон! 
Алкæд райдайæн кæрон зонуй, — 
Изолдæр уæд фæстаг хор бон! 
Дуйне кæд райдæдта, ка 'й зонуй, 
'Ма кæд æрхъæртдзæй æ кæрон?.. 
Æма нæ зæнхæ ци бауодзæй: 
Фесæфдзæй; фæззиндзæй нæуæг? 
Мах ба кæцæйдæр, цардинодæй, 
Гæр, нæ уодзйан æййивд уинæг?.. 
Гъай-гъай, уиндзæнцæ фæстагонтæ, 
Æ зилд ци 'рдæмæй нæ «цалхæн», 
Æма хæсдзæнцæ сæ фæндонтæ, 
Фал ци пайда æй е махæн? 
Мах ци нæ бавзарæн нæ доги, 
Е некæд уодзæй нæ евгед. 
Мах ци нæ ниввæрæн хе тоги, 
Уонæй не скæндзйан догти хед. 
Фæлтæр гъæуй нæ «нæхе гомæн», — 
Æдзох цæфса нæ арти сог. 
Нæхе 'ппæлæн си Ома, цæй номæн!), 
Æй, дан, бæдолæ мæхе тог. 
Хуарз, дан, лæвари некæд киндæй, — 
Хæссæг енцегæй æй уæлдæр. 

470 
Скъодтати Элъбрус 
Зйанбæл не 'нгъезуй, æнæниндæй, 
Кæун йæ ахилæй гъæрдæр. 
Æхе 'й алкæмæндæр е стæгдар, 
Æхе 'й е 'хсæвæ 'ма æ бон! 
Ку уай æдонуг, — куд ниссæтта 
Дæ бæсти де 'донуг фæдон?! 
Мæстæй ку тона дæу бицъинæг, 
Уæд дин ка райсдзæнæй дæ зин. 
Æндис ку 'фхуæра дæ тухст синæг, — 
Уæздзæй дæхе рагъбæл хизин. 
Цийнæй ку скалай æрдæфæнтæ, 
Гъеййе дæр уодзæй дæхе фес. 
Нæййес инней бæсти цæрæнтæ, 
Бæсти мæлæнтæ дæр нæййес! 
6 
Гæр, мах райгурдан 'ма фесæфдзйан, 
Цардæй бакайгæй усми тæпп?! 
'Ма нæбал фæззиндзйан еу дзаман?! 
Зæрдæ кæнуй фур тухстæй тъæпп. 
Фал кæд нæ райгурци агъонмæ 
Нæ адтан некæми, некуд, — 
Æвæдзи, уæд кæсгæ 'й исонмæ, 
Цума кæронмæ, — æвецуг. 

Цæун и Дуйнеййи 
471 
* * * 
Нæ ун неци æй, — ка 'й лæдæруй? 
Ке ан, — ци бæрæг кæнуй е? 
Десæй мæлун, дуйней ке цæрун, 
Ке фæззиндтæн 'ма куд, дуйней! 
Мæстæй мæлун, — ке нæбал уодзæн, 
Ци мин кæнгæ 'й, — сагьæс хæссун. 
Куд бафсадон мæ зудæ уоди? — 
Рæстæг нæхъæртунæй тæрсун. 
Æнзтæ лæгбæл хæтгæ цæунцæ, 
Уорс мет æ сæрбæл ралæууй. 
Кедæр бæллецтæ 'сæцæг унцæ, 
Кадæр тæмæни сугъд фæууй. 
Цæй фагæ рауодзæн, — нæй зонун, 
Есгæй зæрдæмæ цард хæсдзæф. 
Хуарзбæл мæ цийнæ æгæрон æй, 
Фуд ба мæ никкæнуй фуддзæф. 
Æма рагацау цалхи бунмæ 
Мæхе басхуайон æдæрсгæй. 
Æма ку ниууон «кири-курмæ», — 
Сугтæ суд мæргътæй лæдæрссæй. 
Йахх-ах кæндзæнцæ сæхе цардбæл, — 
Уонæн сæ радæ исон ке 'й: 
Фуд, дан, ма 'рцæуæд дæхе царбæл, 
Куйтæ хуæрæнтæ, дан, инней. 

472 
Скъодтати Эльбрус 
Адæн — сау мæргьтæ, мæрддзогæнттæ 
Нæгæ кæндзæнцæ фур инод. 
Еу къуар тондзæнцæ сæ цæсгæнттæ, 
Арвмæ ку рандæ уа мæ уод. 
Кæнти балдæрдзæн, — хъæрæу уинæ, — 
Нивæ ку 'нгъæлинæ мæлæт; 
Æрдзæй нæ бафсастæн «æзинæ», — 
Нур ма есæ донмæ фæрæт! 
Ду ба кæсæ æма фæууинæ 
Мæйæн æ рохси æ къæлæт. 
Нæййес дуйнети хуæздæр цийнæ, — 
Цардæй дæ хай кæнæ тæлæт! 
Арвæн уарзæ æ ирд, æ мегътæ, 
Зæнхæн — æ базмæлд уалдзигон, 
Хорæн — е 'скаст, хонхæн — æ тегътæ, 
Цъетети ферттивд — сæумигон; 
Гъæдтæ, будуртæ, цæугæдæнттæ, 
Зурæ, хурæ æма мæрæ. 
Фæндон суæгъдæ кæнæ дæ рæнттæ, 
Косæ, хуæрæ æма цæрæ! 
Мæргътæн сæ зармæ æригъосæ, 
Се 'гъдау, сæ зунд, есгæй дæнцæн. 
Деденти кафтæй цъæх æрдози 
Дæ уод е 'цæгæй æрцæрдзæй. 

Цæун и Дуйнеййи 
473 
Тухæ банкъарæ дæ уедæгти, 
Уæлдæф æлвасæ æхсицгон! 
Хæтæ мæскъити, арф адæгти, 
Елæ уорс гъолтæ донгæрон. 
Дор, цит, басхуайæ нидæн цади, — 
Уадза тæлитæ æгæрон! 
Бæласи буни адгин бати 
Æ уод радта дин дæ уарзон. 
...Лæгæн æ усмæ еунæг хатт æй, 
Е дин ме 'цæг зунд, мæ фæндон. 
Мæн цард «зуймон» 'ма цубур адтæй, 
Дæуæн «сæрддон» фæууæд дæ бон. 
Сифтæр гъæдæбæл нидздзæгелæ 'й, 
Фæззæг кæнуй ин æ кæнон, — 
Тагъд æй рафтаудзæй æ къалеуæй, 
Е дæр бавзардзæй фудæбон. 
Мардау бафтуйдзæй сау сигитбæл, 
Æнцад нимбуйдзæй и циртбæл 
'Ма исонбони, æгириддæр, 
Е дæр нæбал уодзæй «пирт» дæр. 
Фал кæд спайда уа уотемæйти, 
Зæнхæн — гъæцæнтæ 'ма нæмуг. 
Суадздзйан талатæ дууемæй дæр, 
/Ертæх дардзæй нæбæл æ суг. 

474 
Скъодтати Эльбрус 
...Адзал ку бастуй нæ комкоммæ, 
Уæд нигьгъарæн, — фæцæй не 'нгъуд. 
Бæргæ нæ фæккæсæн æ коммæ, 
Уæддæр сæнхæст кæнуй æ дзурд. 
Нæ хор сау тари ранигъулуй 
'Ма кæмæй фæууæн мæрдиронх, 
Уонæмæ сахирд райидзулуй, 
Бауй еци фæлтæри рохс. 
Фал е 'сон уодзæй,- гъенур ба бал 
Змæнтуй ме 'нцад уаг æрдзи конд, — 
Цæмæй равзурстæй дуйней арв ба? 
Кумæ 'й тæруй æности уод?! 
Цалхау, ку уайдæ дуйней исконд, 
Уæд æрзелидæ дæндаггай, 
Ескæд раздахгæй æ фæстаг бон 
Æ фиццаг бонмæ фæндаггай. 
Цæугæй фæстæмæ, сидзи-мудзи, 
Рæстæг ку райса рæуæгæй 
Евгьуди бартæ, уæд сæ дудзи 
Ескæд фегъосдзйан нæуæгæй. 
'Ма нæ дуйнеййи цидæр адтæй — 
Лæгъуз 'ма хуарз, æцæг, мæнгæй, 
Етæ 'рцæуонцæ дуккаг хаттæй, 
Нæ цард æносон искæнгæй. 

Цæун и Дуйнеййи 
475 
Кæд уæд фиццагау фæззиннонцæ 
Зонгæ гьуддæгтæ 'ма Зæнхæ. 
Уæхæн æстъалутæ сзинг уонцæ, 
Хор дæр, адæн дæр — гъеуæхæн. 
Уотæ евонцæ догти бонтæ, 
Фазон дзамантæ ба курмæй 
Бæлвурд еци нæдтæ цæуонцæ, 
Кæбæлти хъæрттæнцæ «нурмæ». 
Бæлвурд нурау исуа и æрдзæ, 
Фæлтæртæ 'ййевонцæ нурмау. 
'Ма бабæй, мæн уозгæй, авдæнæй 
Мæ мадæ фегъоса мæ «уауу». 
Ме 'зинæй ратухсон а-бонмæ, 
Царди рампъохгæй зонгæ над. 
'Ма бабæй мæнами не 'сонбæл 
Финсон сæнттæ, раст фиццаг хатт! 
Ка 'й зоиуй, ескæд æрæздæхдзæй 
Дуйне фæстæмæ нæуæгæй... 
Нур цæмæй ресуй сæри кæхцæ, 
Уони нæ финсдзæнæн уæгæй. 
Нæ зонгæй, — ке фæнзун мæ миутæ, — 
Мæнмæ кæсдзæй е нæуæг цард, 
Фал мæ фæсмæрдæ ке фæззиндтæн, — 
Кæндзæн уой тухæй дуккаг мард. 

476 
Скъодтати Эльбрус 
7 
Фунтæ! Рæстæг рандæ 'й æносмæ, 
Евгъуд раевгъудæй æрдзæн, 
Ку раздæха, уæддæр мæ усмæ, 
Нурмæ куд, уотæ фæццæрдзæн. 
Е 'рзелунтæ æнцæ фæндæнттæ, 
Хе сайæн гьудитæ, ревæд. 
Дуйне феронх уодзæй нæ нæмттæ 
Ескæд æма æносмæ, уæд! 
Фæнди ниууадзæн тухуаст арф фæд, 
Егъау гьуддæгтæ, гьæрдæр ном, — 
Нæййес æнæрамæлгæ мæлæт, 
Нæййес æнæкæрон кæрон! 
Ес уæхæн фæткæ а зæнхæбæл: 
Мардæн æгас хæссуй тæрхон! 
Ка ци адтæй, цæргæй уæлæбæл, 
Уой бæрцæбæл цæрдзæй æ ном: 
Ке ном — мин анзи, ке — дæс мини, 
Кæмæн ба — æгириддæр нæ! 
Кæд исон бонбæл нур нæ зинни, — 
Уæд ко дæхебæл нур фæрнæй! 
8 
Дессагæн, цума, куд нимад æй 
Æгас дуйнети 'хсæн нæ сæр?! 
Кæд неци ан 'ма нин байзадæй 
Хезун нæ адзал æрмæстдæр?.. 

Цсеун и Дуйнеййи 
477 
Кæд исфæлдиста кæнгæ незæн 
Хуцау зæнхæбæл мах барæй. 
'Ма нæ арæнтæй ку рахезæн, 
Уæд нæ фесафдзæй бундзарæй. 
Арвмæ ку 'вналæн цъумур къохтæй, 
Кæнгæй æрдзæбæл фудгириз, 
Уæд лæги муггаг е нинтъохдзæй, 
Цæмæй ма 'рхæсса фидбилиз. 
Кæд нæ лæдæрæн нæ ихæс дæр, 
Æви 'й нæ гъæуй лæдæрун 
Æма цæуæн, донау, æррæстæ, 
Æма уомæй ан æнæрун?!. 
Цæмæн æй уотæ — мард сигитæн 
Цæрæг, уодгин æй уацайраг. 
Фуни си ледзи сосæггити, 
Уацæги 6а саст æй уæраг. 
'Ма лæг уозгалуй æ тæрхонмæ, 
Зæнхи баст унмæ 'й æвгъайуаг. 
Космос дæр хуарз, фал æрвгæронмæ 
Кæд бахъæртдзæнæй адæймаг?! 
Бæргæ, ку уайдæ нур мæ равгæ 
Æрфæни фæдбæл æрзелун! 
Рæстæг, радтæ мин уæхæн бартæ, — 
Фагæ 'й а зæнхи рæхстбетун! 

478 
Скъодтати Эльбрус 
Рæстæг, рæстæг! Берæ 'й дæ хъаурæ, 
Де 'здухст конди зин æй зелун. 
Ацибон 'ма исон еу зармæ 
Нæ уадзи еухузи семун. 
Æдзох æфтауи мах азари, 
Кæнунцæ хуарз 'ма фуд æмцуд. 
Изæд сайтанæй райарази, 
Уæдта сраст кæнис дæ рæдуд. 
Æвдеу дæ, сайд *ма мæйнæуæггун, 
Дауис дуйнебæл æрвги цар. 
Фестуй æ хумæ мæнæуæгун, 
Ку 6а лæвæнгæ 'ма æдзард. 
Лæги ниввæри зулун надбæл, 
Цума фæрæти гъæдæ, раст, 
Хе знаг исуй 'ма адæймагбæл 
Цæуй æхердигæй стур маст. 
9 
Арæх ерæн амонд нæ тохти, 
Хатгай е 'рцуд уотид хезæн, 
Феййевуй цард æма нæ къохти 
«Нивæ» байзайуй нæ незæн. 
Æваст нæ равзарæн, — ци 'рцудæй, 
Райвулгæй нæбæл цийни дон. 
Фал тухамæлтти си ку сбурæн, 
Хулуй куйтау, неугæй нидæн, 

Цæун и Дуйнеййи 
479 
Уæдта балдæрæн, — исмæгур ан, 
Рæстæг фездахæн фæсмонæй 
Æма, дзæгъæйлаг, — цæмæ кувтан, — 
Фæгъгъавæн 'сцох унмæ уомæй. 
О, ку фæккæнæн карз дузæрдуг, 
Уæд рæдуйгæ дæр фæккæнæн, — 
Уарзонбæл æ лæваргонд фæрдуг 
Фехсæн, никки ба фæккæуæн! 
10 
...Мæ цард фазон æй бонигъæдæн, 
Халæ халæбæл нæ бæттун: 
Цазæ, уарунтæ, хори тæвдæ, 
Фал нифс цъæхъалтæй нæ сæттуй. 
Зæрдæ ссурхзинг уй 'май байсарун, 
Соруй ин лæкъун дон æ нез. 
Æхсист æууæнкæ нæдæр сайуй, 
Царди урдгутæ, хæрдтæ ес. 
Ес си хæнхултæ 'ма къубæрттæ, 
Пихсæ, синдзæ, риндзæ, æвæд. 
Æгас зæлдæмæ ку рахъæртæн, 
Мæлунмæ нæ игетдзæн уæд. 
...Ци фарстатæ ес! Лæги сæр сæ 
Гъæцуй, цума цæвæг хуасдзау. 
Царди хуасгæрци æхе хæрсæ 
Хæссуй алкедæр æнгъæлдзау. 

480 
Скъодтати Эльбрус 
Еуæй-еу хъамилтæ фехсæдуй, 
Зин, æнæпайда, дес кæнæн! 
Фал си иннанзмæ исæнсæндуй 
Бæдæйнаг кæрдæг ескæмæн. 
Иннæ ба замманай игуæрдæн 
Кæрдуй цæстгай æма пихцил. 
Нимбауй карст 'ма иннæ сæрдæ 
Уоми исæмпурсуй хъамил. 
11 
Ци гъуддæгтæ ес лæги царди! 
Рæстæг ин куд кунæг ес уагъд! 
Куд берæ гъæуй адæймаги! 
Цæбæлти фесафæн нæ тахт. 
Æнадæ миутæй куд исæфæн, 
Фуддæр ку фестæн еминæй! 
Цæбæлти тухсæн, цитæ скъæфæн 
Кæрæдзей къохтæй: «Е мæн æй!» 
Арæх не 'ргъæвуй фудгæнæги 
Рæстдзийнади, æфсарми арм. 
Фæнди 'й дæмонцæ сæдæ лæги, — 
Зæгъдзæй се 'гъдауæн æнæфсар. 
Расти ба мæнги фат не 'вгъауй, 
Байхуæруй тогцъух берæгъбал, 
Фал æй æрдзæ ба нæ рафауй, — 
Кæдзосæй иссеруй адзал. 

Дуйнеййи 
Кæнгæй лæгъузтæн хуарздзийнадæ, 
Хæссæн знаггадæ и хуæрзтæн. 
Миййаг, ку 'рхъæрта фудди радæ, — 
Хуæрзти цæгъддзæнцæ хе гæрзтæй. 
Дæтгæй нæ тухæ раст адæнæн, 
Тохи кæндзæнцæ хъаурæгун. 
Фудтæн къуæрдзæнцæ сæ къабæзтæ, 
Калдзæй дзæгæрæг цард-рæзбун. 
Рæзæ хуæрдзæнцæ сувæллæнттæ, 
Зæнхæ се 'дзулдæй идзулдзæй. 
Хатт, цит, ку суасонцæ халæнттæ, — 
Сæ маст нæ цийни идуйдзæй. 
12 
Лæгæн не 'нгъезуй берæ зонун, 
Нур дæр æ хъанзи æгæр е. 
Е ранихъуæрдзæй «æд хæдонæ» 
Цъæх арв, зæнхæ æма дуйне. 
Фал нæ не Скæнæг ку амадта, 
Уæд ци куста, уой хуарз зудта. 
Фудтæн не 'саразта амæлттæ, 
Е нæ раст надбæл ардудта. 
Е нæ сдæруагъта нæхе барæ, 
Цæмæй равдесæн нæ цæсгом. 
Мах ба гъæргæнгæй: «Сæребарæ!» 
/Егæртæ рахизтан æргом. 

482 
Скъодтати Эльбрус 
Нур ма рохс æй, фалæ еу ескæд 
Растдзæй тар усмæ, æгомуг, 
'Ма неке ресдзæй уæззау незтæй, 
Нæдæр стонг уодзæй, æдонуг. 
Дуйне ку феста еугур ревæд, — 
Фесæфдзæй цард, мæлæт, рæстæг. 
Фал нур ма райсæ æ тæрегьæд, — 
Дæ тог ма калæ си, де стæг. 
Еу бон фæууодзæй æрдзи зар дæр, 
Мæлдзæй хе гьæди нæ дарæг, 
Фал нур ци стъегъи дæхе цар дæр, 
Зæнхæн цæмæн дæ æ марæг?! 
* * * 
Рæстæг мæйдармæ æ рохс бæнттæ 
Соруй, — 
ледзæн мах сæ фæдбæл. 
Туххæй баййафæн сæ кæрæнттæ 
'Ма изæрмелтæй тунд гæппæл 
Къохти райзайуй, — 
цардамæндтæй, 
Цума раскъуиæн егъау хъуæл, — 
Фæууæн нæ карзи уотæ 'нгъæл, 
Уæдта 'ркæлунцæ нæ байуæнттæ... 
Цард фæууорамæн тухрæуæнттæй, 
Фал е бафтауй æ цудбæл... 

Цæун и Дуйнеййи 
483 
НДДИХАЛÆ 
Мæ хъазар бийнойнаг — 
Фатимæн 
Æнзтæ цурхгæй, æмпъохуй 
Зæруи уæрдун, гъей! 
Цæлхитæбæл над тохуй, 
Давуй нæ дууей. 
Карни бæрни — æдзохæй, 
Нæ бартæй — æртæст! 
Нæ исуагъта æ къохæй 
Бозийбæл æ хуæст. 
Æмварс бадгæй, мæ къохи 'й 
Фудхуз къохи арм. 
Мæ зæрдæй, цит, фæццох уй, 
Куд дæ уарзун гъар! 
Æ рæдау арм ми тонуй, — 
Ходуйнаг æй, цæй! 
Нур, дан, дæбæл фæббон æй, — 
Нæ рæстæг фæцæй. 
Æзинæ дин мæ уодæй 
Ку хуæринæ ард, — 
Нæма зудтон, — инодæй 
Ке ратæхдзæй цард. 
Æр бал лæууæн, — кæрæдзей 
Бафæрсæн уæддæр. 

484 
Скъодтати Элъбрус 
Неци мин ес а-дуйней 
Дæу дзурдæй уæлдæр! 
Аргъ искæнæ мин зæрдæй, — 
Дæ кастау, кæдзос. 
Фуддæр мин æй мæлæтæй, 
Ку нæ уай ми боз. 
Нæ фæууидтан хузæнон 
Кæрæдзей дæр мах. 
Куд мæ хуæруй нур фæсмон, 
Дæумæ кæсгæй сах! 
Уæхæн нивтæбæл хæтгæй, 
Куд нæ сугъдæй къах?! 
Нæ евдалдæй гъуддæгтæй 
Нæхе цардмæ мах. 
Æрбакæсæ! — тар дуйней 
Уй хузæ иронх, — 
Куд фæсмæрæн еу-инней 
Уоми дæр æдзох. 
- Дууæ дуйней, нæ дууей 
Ма ракæнтæ цох. 
Нæ нæ уагъта кæрæдзей 
Фагæ азун догъ... 
/Емварс бадгæй, мæ къохи 'й 
Фæлмæн къохи арм. 
Мæ зæрдæй, цит, фæццох уй, 
Куд дæ уарзун гъар!.. 

Цæун и Дуйнеййи 485 
СÆРГÆНДГÆ 
Цæун и Дуйнеййи 5 
Бонивайæнти 7 
«Уодти хуасæ æма уодти лазæ...» 8 
«Уинуй ирæзæг уод...» 9 
Царди бундор 10 
«Куд дессаги бон искодта...» 11 
Медес 13 
Рохс уарзт 14 
Зуймон изæр 15 
«Берæ мин уæд дæ цæрæнбон...» 16 
Бонасадæн 18 
Айдæни 18 
«Æхсæвæн æ саути...» 19 
«Уолæфуй цардиуагæй мæ зæрдæ...» 21 
«А дуйне — нæ Хуцау!..» 22 
Сæумæрдæмæ 24 
Цæхæр 25 
Дæ гьарзæнхæ 26 
Æфсæрми 27 
«Дæ сорæт мæ хуæруй уодæй-уодмæ...» 28 
Къæхтæ 29 
Дæ каст 31 
«Мæ Дигорæ — мæ арт 'ма мæ къолæ...» 32 
Цазæ бон 33 
«Фæззæронд дæн, æгæр фæззæронд дæн...» 34 
Бæласæ 35 
«Дæ уиндæй сортæ кæнун, æррæстæ...» 37 
Лухгонд къалеутæ 38 
«Кизгай, деденæг райсай...» 39 
«Мегъти сарсийнæй арв...» 40 

486 Скъодтати Эльбрус 
Зæронди халон 41 
«Нæуæгарæзт бæласи телуй фудаг дунгæ...» 42 
Уæд 43 
Æзмæлунцæ бæрзитæ 45 
Еу хатт 46 
«Дуйне — не 'нæкæрон авар...» 47 
«Бабуруй талæу мæ рони...» 49 
«Сауæдони билгон...» 50 
«Бæргæ загътон, кизгай, ниддæуадздзæн...» 51 
Сæумæраги нæ дзæхæрай 52 
«Тарст тæрситæ безарунцæ æзнæт дунги фæззигон...» ... 55 
Мадæмæ 56 
«Фæззигон бони гъæр...» 57 
Фæд .....58 
Иуазæг 59 
Салд бæласæ 61 
« Кæрæдзебæл цæфст ан...» 62 
Таламæ 63 
Зæронд кадæнгæгæнæг 65 
«Дунгæ уарун 'ма мети хæццæ...» 66 
«Кадæр мæбæл уфсуй хъæбæр рагæй...» 67 
«Сæнтцъæх хуасæ кæрдæнтæ...» * 68 
«Дуаргæсæн æ сосæггай багъузгæ...» 69 
«Æй уодæн зинаргъ и зæнхæ...» 70 
«Уадзуй сæрддон æхсæвæ, раст...» 71 
«Кадæр уогæй, нура «неке» бал дæн...» 73 
«Гъæугæрон, гъæди къæсæрмæ...» 74 
«Зæрдæ цæхъалти исхъал уй...» 76 
«Мæйæ арви реубæл ласуй æ хъæппæлтæ...» 78 
«Бонивайæн, бонивайæн...» 79 
«Æхсæйвон арви уати...» 80 
«Инод кæнуй гъæубæстæ...» 82 

Цсеун и Дуйнеййи 487 
«Арви игон дуарæй...» 84 
Нæ зонун 85 
Байради дон 86 
«Игуæрдæнтæ, игуæрдæнтæ!..» 88 
Дууæ дуйней арæн 89 
Арвмæ 91 
Форди дон 92 
«Тахтæнцæ мæ рæзти...» 93 
«Фесинмæ 'й цæмæдæрти нæ каст...» 95 
Ци радæ, бони радæ? 96 
Фидæ 97 
«Раги машинттæбæл...» 99 
«Бийнойнаг 'ма уарзон, — кæмæн си ци кæнон?..» 100 
Дортæ 101 
«Мæнæн æхсæвæ рæдзæхсуй...» 102 
«Лæг æ сæрмæ...» 103 
«Ра нин зардта дзæгъиндзæг...» 105 
«Дор дæ рагъи скодтай...» 106 
«Мæнæн неке адтæй дæуæй изæддæр...» 108 
Зумæги 109 
«Царди гъæла дæн, дзæрмæ гъæла, — зонун...» 110 
«Дуйне дæу æй...» 111 
Хуцау, дæ хатирæй 112 
«Сурхрос фæткъу, ирæзæ...» 114 
Гъенур фæддæ 116 
Фиццаг мет 118 
«Æрфæни фæд нирронæ 'й...» 119 
«Тумбул мæйæ — уорс-уорсид...» 120 
«Æрвтæй цæй туххæй æрвист ан?..» 121 
Фæццох 123 
Куд уодзæй? 124 
Телефонæй 125 

488 Скьодтати Эльбрус 
Кæмиæй? 127 
«Арв сау мегъæй рагъунтъуз уй...» 128 
«Мæ сæрæн неци зудтон æзинæ...» 129 
«Сау тикис фæцæй мæ надмæ...» 130 
«Аухæн ку нæ уайнæ, — уæхæн уæд н* адтайнæ...» ... 132 
Куройни 133 
Къостамæ 135 
«Æгæр тухгин, кенæ æнæбонæй...» 136 
«Кумæ рацудтæн?..» 138 
Нæ дæ гъæун 139 
Ци 'й? 140 
«Ду н' адтæ, — æрхунæй кæбæл мардтæн...» 142 
«Фæрсаг халон — сатæгсау...» 144 
«Æвудтæ, фудгинтæ...» 145 
«Унги уазал бони...» 147 
«Хуарз кизгай, аргъæвнæ дæмæ ес?..» 148 
Фун 149 
Æмсинонтæ 152 
Мадæн 153 
Куддæр бабæй æнтæф æй 154 
Фæндараст 160 
«Бонефхæссæн æма бонасадæн...» 162 
«Кумæ размæ лæгæрдис...» 163 
Бал 166 
Фæсмон 167 
«Масти амæттаг унæй...» 168 
«Ка адтæй, — нæ зудтон æй нурма...» 170 
«Арви хуæрзтæй ниви асæн...» 171 
«Рæстæгæн векторбæл æй æ цуд...» 173 
«Мæлимæн, куйтæ нæбæл рæйунцæ...» 174 
Финсæн сес 175 
«Дæ уод бабæй нивæй æрæфсастæй...» 179 

Цæун и Дуйнеййи 489 
«Мæ артæй тагьд «ниддумдзæнæ»...» 180 
Азæлд 181 
«Кутемæй раййевон ме 'хсæвæ бонæй...» 183 
«Ци не 'мисуй медбæсти адæймаг!..» 184 
Ис мæ ери 185 
«Аци æмдзæвгæ ба финсун мæхе циртмæ...» 186 
Фиди сорæт 187 
Ду мæ фарстай 189 
«Ку рамæлон, уæдта...» 190 
Æрæгйау 192 
«Бони рæфтæ нæтуй, æхсæвау...» 193 
Гæдзæ 194 
Рамардæй поэт 195 
«Хъал дунгæ ма æрвти фæзти...» 196 
Не 'ртиккаг дзубанди халони хæццæ 197 
Кадæр 199 
«Поэт ку рамæлуй, уæд арв фæккæуй...» 200 
«Хуцау ди ма уа, — ци силгоймаг æй!..» 201 
Поэтмæ 202 
«Адæн гъолон æнцæ...» 203 
Хецæн 204 
«Цард ку фестуй æрхæндæг...» 206 
Тæрвазæбæл 207 
Мæ амонд 209 
Силгоймагæн 210 
Цъимара 211 
Сæрдæй 212 
Инсæй анзей фæсте 213 
«Мадæ, де 'хæс дин уæд бафеддзæн...» 215 
«Тæходуй-ма, бацæрæ еу бон сабурæй...» 216 
Цхинвал. Зумæг 1991-аганзи 217 
Над 220 

490 Скъодтати Эльбрус 
«Дирзæг зумæг ниддаргъ уодзæй...» 222 
«Нæ астæу неци адтæй æппун...» 223 
Зæронд лæги тухст 226 
К а р н æ 227 
Куронгæс 228 
Зæронд лæг æма кауæ 229 
«Ка разиннуй еугур раст...» 230 
«Ци фæззиннуй хатт дуйнебæл...» 232 
Сонет 233 
«Æвзонгæн æй æмдзæвгæ, æвæдзи...» 234 
Гъæддаг куй 235 
«Æнæ мæлæт цард нæййе...» 236 
«Æй сауæр цъетейæн æ уорс фурт...» 238 
«Сайд дæр адæймаг æй...» 239 
«Мæ хæдзарæ ниллæг, мæхе асæ...» 241 
«Ести кæнгæ 'й, фал ма æндæр амонд...» 242 
«Бафарстон æз мæхе: «Ду ка дæ?..» 243 
«Ци ма хезис?» — загъта æнкъардæй...» 244 
«Мæн гъæуй, фиццагдæр, а дуйнети нæ Зæнхæ...» .... 245 
Цъухи цъотта 246 
Сабурдзийнадæ 247 
«Ме 'носи æмбесмæ цудтæн даргъ æнос...» 248 
«Зарун æз Дигорæн...» 250 
Уагъд гъæутæ 251 
Зæнхкосæги гъарæнгæ 252 
«Агъуд гъæр — нæ сахари...» 254 
«Дæубæл Хуцауи нæ фæрсун...» 255 
«Ду уонæй дæ, — ка фæккодта...» 256 
«Гъестæ 'нцæ мæ æнзтæ...» 257 
«Лйгъзи цæун нæ зонун...» 259 
Исæййивд 260 
«Ци рæсугъд æма ци сайд дæ...» 261 

Цæун и Дуйнеййи 41И 
Сагъæсти 262 
«Ахсæвæй — исонмæ...» 263 
«Цæмæн æй мæ цийнæ гурусхаг...» 264 
« Къæдзæх — дæ сæрмæ...» 266 
Ихæс 267 
«Дæ цæсгонбæл — мегъæй сау сæрбæттæн...» 269 
«Дæ къохи 'мбæлд ци гъар æй...» 270 
Фæстаг бон 271 
«Мæ фæдтæбæл ке рохс хæтуй...» 272 
Деденæг 273 
«Æз дæ уарзтон...» 274 
Хор, æртавæ 275 
«Сах уарзт ма домæ саст зæрдæй...» 277 
«Хуцау мæ исфæлдиста кæдзос...» 278 
«Кæрæдзей дууæ мегъи...» 280 
Балий цори 281 
«Изæд адтæ, — æрзæнхон дæ...» 282 
Æрцуд кенæ ба — фæккаст 283 
Æрцæуæн фæццæунмæ 286 
Нур 287 
Нæфæразгæй 288 
«Мæ уодæй мин гъазтай...» 289 
Магъа 290 
Хоруарæ 291 
Кудан? 292 
«Рагбонти зæлди 'хсæн фесафтан æхсæртæ...» 293 
«Æрцæуæн, цæуæн си, 'мацæуæн...» 294 
Æстъалути уарзт 295 
«Борæмæлгъау — дæ зарун...» 296 
Аргъгæнгутæ 297 
«Хор кæсидæ æгæр сах...» 298 
Тæхгæ цард 299 

492 Скъодтати Элъбрус 
«Ци ма *й и æмдзæвгæ...» 300 
Хуæрзæбон 301 
«Нæма дæн мæ кеми æз нурмæти...» 302 
«Неци дæттуй Хуцау адæймагæн лæвар...» 303 
«Мæ хори хай, ме 'мдзæвги ирд рæнгъæ...» 304 
Оцъæрæхснæг 305 
«Æнæ дæу хумæтæг-хуарз — мæ бонтæ...» 307 
«Кедæр маст ми есис фур хевастæй...» 308 
«Æхсæвдзо фæккæнæ, æхсæвдзо!..» 309 
Фæлмæ 310 
Кæрдæгæзмæлæн 311 
Дор æмабарæг 312 
Донгони бæлæстæ 313 
«Уотæ зундгин нæ дæн, куд æнгъæл дæ...» 314 
«Фæххудтæй нæ зæрдæ кæрæдзебæл..» 315 
«Бурунцæ бæнттæ таругæй...» 316 
«Цидæр хуарз мæ фæндуй исаразун...» 318 
«Косуй дуйне...» 319 
«Мæ бæститæн не 'халун сæ хийнæ...» 320 
«Нæ фæндæ кæнун ме 'знагбæл..» 321 
«Æдзæм æй дуйне сæударти...» 322 
«Ралæудтæй уæхæн догæ, æма...» 323 
Ирд цæстисуг 324 
Сæр, зæрдæ æмауод 325 
«Æрдзæ æнæзмæлгæй...» 326 
Хау æнтæ 327 
«Рæстæг — цъæх арв, адæн ба — æстъалутæ...» 328 
«Дуйне нин райдайуй...» 329 
«Мæхецæн дæ æнгъæл некæд адтæн...» 331 
«Æнæнгъæлти, æваст цидæр кондæй...» 332 
«Нæ зумæг нæмæ аци анз...» 333 
Аууон 334 

Цæун и Дуйнеййи 493 
«Тухсис дузæрдугæй, кизгай...» 335 
Афонæ 336 
«Нæ дæ худтон, фал æрцудтæ...» 337 
«Ци 'й уарзт, — æййивд?..» 338 
«Мæ зæрдæ, уо, кæми дæ...» 339 
Фæсфун 340 
«Цъеути кæун уæлмæрдтæй хъæрттæй...» 341 
«Никъкъæдзæ *й лæмæгъ суйнæ...» 342 
«Поэт, Поэт - дзæбодурти 'здухт сиутæ!..» 343 
«Æнцад — æрдозæ, мæ реубæл...» 344 
«Еске цийнæй дзæбæх исгъар ун...» 345 
Циуан лæг 346 
«Арвбæл æнæлазæй...» 347 
«Мæхе кæдæй зонун...» 348 
«Мæхе уарзт мæ скодта дæ цагъар...» 350 
«Цард кæнуй уæлазар фæлахс уодбæл...» 351 
Нæ зонгæй 352 
«Дæ цæстингас феййивта æваст...» 353 
Лæги уод 354 
«Уарзун дæ æз...» 355 
«Сæумæ. Рæхцунцæ ма фалдзостæ...» 356 
«Дзæнæт» адтæй мæ догæ æзинæ...» 358 
«Æ сагъуди фæууй лæг æнамонд...» 359 
Дони æртæх 360 
«Арв æхемæ исиста...» 361 
«Ци ес фуддæр фуд а зæнхæбæл?..» 363 
Дудæр 364 
Хезун дæ 365 
«Кæд ес нæ тоги хуарздзийнадæ...» 366 
«Райдайæн, цæй, нæбалци...» 367 
«А-зумæг ба разиндзæнæй...» 369 
Карнæ сайун 371 

494 Скьодтати Эльбрус 
«Фæцæй æмдзæвгæбæл нура мæ сагъæс...» 372 
Дзуапп 373 
Æртæхтæ 374 
«Басугътон мæ думæггæгтæй хед...» 375 
«Куд баййевон мæ Аци?..» 376 
Метæмбарзт 377 
«Цард базонунмæ дуйнебæл...» 378 
«Ракалдта иæ уорс фæткъу къомбох...» 379 
«Уод сунгæг уй царди итингадæй...» 380 
«Кæмæй ерун хийнæ?..» 381 
«А-дуйне, Фидибæстæ, гъæуæн...» 382 
«Цæхæн адтæн сувæллонæй?..» 383 
«Еу æй Зæнхи къоре, — уоми Уæрæсе...» 384 
«Кæрæдзей дууæ мегъи..» 385 
«Æдта, абони ци нивгун...» 386 
«Нурма мæргъти бадтæй...» 387 
«Рохсæй мæ байдзаг кодта а-сæрдæ...» 389 
«Думуй гъар бæститæй...» 390 
«Бони дæргъи æрбагъар æй...» 391 
«Мадæ-дунгæ, куд аргъауи...» 392 
Арв — мегъин 393 
«Зæрдæ æ фур хъонццæй...» 394 
«Дзеудзæлой хор æрвгæрон...» 395 
«Евгъуд догæй фæгъгъуддæн...» 396 
Тæрсæ æма тала 397 
«Арви — хоримистæ...» 398 
Игурд 399 
Паддзахадæ 400 
«Тох цæуй, егъау тох!..» 401 
Лæг 403 
«Зумæг гъар дунгитæ фæззæгмæ...» 404 
Хуæрзкъах 405 

Цæун и Дуйнеййи 495 
Скъодтати гъæууат 406 
«Зæнхæ толгæй фæстæмæ...» 407 
«Дуйне арви сæрæй...» 408 
«А-уарун хуарзæн ку нæй...» 410 
«Уарзти лазæй æфсес ан...» 411 
«Уолæ æрвти ку тахтдæн...» 412 
«Цæмæн кæнун зинæвзарæн?..» 413 
«Ами нæ фæууæн...» 414 
Æрхунæй мæлун 415 
Зæнхæ 417 
Уалдзæги 418 
«Нæ фæгъгъæла уодзæнæн...» 420 
Абхазий 421 
«Рагæй нæбал финсун...» 422 
Дзæгъæл дор 424 
Уарун хæлин бæхбæл 426 
Зæронд 428 
Нивæ 429 
«Цæрæн берæ цаутæй...» 430 
«Исревæд æй нæ хæдзарæ...» .: 432 
Сæрдар 433 
«— Цæмæн æй и дуйне...» 434 
Æмаци? 436 
Балладæ уарзтбæл 441 
Аргъау 449 
Кудтитæ дæ? 452 
Рæстæг æма дуйне 462 
Нади халæ 483 

Литературно-художественное издание 
Скодтаев Эльбрус Борисович 
Иду во Вселенной 
Произведения 
на дигорском языке 
Издательство «Ир» 
Гл. редактор Т.Т. Техов 
Директор К.У. Таутпиев 
Редактор М.А. Будаева 
Художник В.С Григорян 
Художественный редактор Н. У Гаппоева 
Технический редактор А.В. Ядыкина 
Компьютерная вёрстка З.С. Мисиковой 
Подписано к печати 12.07.2019. Формат бумаги 70x100732. Бум. 
офс. № 1. Гарн. шрифта «Кудряшов». Печать офсетная. Усл.-п.л. 19,99. 
Учетно-изд. л. 12,86. Тираж 300 экз. Изд. № 23. Заказ № 1905. 
Комитет по делам печати и массовых коммуникаций Республики Север- 
ная Осетия-Алания. 
ГУП «Издательство «Ир», 362040, г. Владикавказ, проспект Мира, 25. 
Тел. (8672) 333-199, 333-198, эл.почта: ^а^еПг^уапаех.ги. 
Интернет-сайт: 1г-Ьоок.ги 
Отпечатано в ОАО «Издательско-полиграфическое предприятие 
им. В.А. Гассиева», 362011, г. Владикавказ, ул. Тельмана, 16. 


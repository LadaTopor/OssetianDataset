® 

Дыгъуызты 
Тенгиз 
къонвйы 
хъйрм 
ÆМДЗÆВГÆТÆ 
ДЗÆУДЖЫХЪÆУ «ИР» 2000 

84 Осет 
Д-90 
Дыгьуызты Т. 
Д—90 Къонайы хъарм: Æмдзæвгæтæ 
Дзæуджыхъæу: Ир, 2000—152ф. 
Догузов Т. Н. 
Тепло очага 
15В^ 5-7534-0924-5 
«Тепло очага» — первый поэтический сбор- 
ник Тенгиза Догузова. В него вошли стихи о 
родной Осетии, о красоте ее природы, о любви, 
о духовной и нравственной чистоте. 
Тема патриотизма является характерной 
для поэзии молодого автора. 
13ВЫ 5-7534-0924-5 
© Догузов Т. Н., 2000 
© Чеджемты Г. 3., оформление, 2000 

Щ 
Мæ гыццыл хуртæ 
Рохсанæ æмæ Аланæйæн 
МÆ ИРЫСТОН 
Мæ Ирыстон. Ды, тохвæллад хæстонау, 
Дæ хъæдгæмттæ дæ цæссыгтæй æхсыс. 
Дæ сау хъыгтæй сæ зæрдæтæ фæтонынц 
Дæ хъæбултæн, — сæ фидæныл тыхсыс. 
Дæ саударæг ныййарджыты æнгасы 
Уынын дæ хъыг, дæ сау катай, дæ рис. 
Кæмдæр та халон дудгæбонæн уасы, 
Кæмдæр та фехъуыст: «Гъе-мардзæ, фæдис!.. 
Æмæ та размæ, карз тохы цæхæрмæ, 
Нæ лæппутæ дæ сæраппонд цæуынц, 
Æмæ æрттивы, рухс хурау, сæ сæрмæ 
Дæ тырыса — бæрзæндты йæ хæссынц... 
Мæ Ирыстон! Фыдтымыгътæн нæ тасыс, 
Ды, тулдзау — фидар, сабийау — æргом. 
Дæ рыст риумæ, ныййарæгау, нылвасыс 
Дæ хъæбулты, зынаргъ дын у сæ ном. 
5 

Уырны мæ мæн, дæ хъæдгæмттæ, дæ хъыгтæ 
Уыдзысты рох æвзæр фыдфынау раст. 
Æмæ дæ рыст, дæ тугæрхæм цæссыгтæ 
Ныссæрфдзысты дæ хъæбултæ — фæлмаст. 
Æмæ та фарн æрцæрдзæнис дæ зæххыл, 
Дæ сыгъд хъæуты та сæндидздзæнис цард. 
Кæрддзысты хос сæрдыгон бон дæ рæгътыл, 
Дæ быдыртæй та райхъуысдзæнис зард. 

Кæмдæр кæйдæр æнæном арт 
Нымдгæнгæ, сабырæй фæсудзы... 
Мæ удмæ сау хъизæмар, маст 
Мылазон сау æхсæв фæрсудзы. 
Кæцæйдæр — дард... Кæцæйдæр зард 
Фæндыры рох зæлтыл æккуырсы... 
Кæмдæр зæронд къæсы — зæйдзагъд — 
Ныййарæг буц хъæбулы мысы. 
Æмæ æдзæм тармæ нымдзаст, 
Йæ цоты дауджытыл фæдзæхсы, 
Æмæ сæ хуызистытыл мад, 
Рæвдаугæ, ризгæ къух æрхæссы. 
Кæцæйдæр — дард... Кæцæйдæр рухс, 
Мыдадзау, тадзгæ- баргæ судзы. 
Уый зон, дæ уынгæг мад —фæлурс — 
Хъæрзгæ кæй байгом кодта рудзынг. 

ЗÆРОНД МАДЫ КАТАЙ 
Чысыл хъæуыл мит урс кæлмæрзæн тауы, 
Зымæгон хъæд, æгомыгау, ныхъхъус. 
Зæронд ус та сæ пецы арт ысхъауы, — 
Йæ фæллад цæсгом арты рухсмæ — урс. 
Тыхсы йæ уд, йæ цуры нæй йæ зæнæг, 
Æмæ кæны ныр уал азы æнкъард: 
Кæмдæр йæ буц фырт горæты ысцæрæг, 
Йæ хъарм уаты дзы ферох ис йæ мад. 

ф 
•>'.- '!г V. 
Лыстæг хъуыддæгтыл бахардз ис мæ цард, 
Мæ хъуыдытæн ныдздзæгъæл дæн сæ пыхсы. 
Лæджы удмæ куы нал фæхъары зард, 
Цырагъау уæд йæ уарзты зынг ныххуыссы... 
Фæмысæм ма уæд рагбонты тæмæн, 
Кæй атадысты афтæ тагъд нæ азтæ... 
Нæ бæллицты куы басудзы кæлæн, 
Уæд ма æнкъард цæмæн кæнæм фæлмастæй? 
Цæмæн вæййынц фæллад удæн зынаргъ 
Цъæхдзаст уалдзæджы рухсаив изæртæ?.. 
Мах райдайæм æвзонгдзинадæн аргъ 
Æрмæстдæр уæд—куы фæурс вæййынц сæртæ... 
Æрмæстдæр уæд мах банкъарæм æцæг, — 
Кæй батыдтам æнæмæтæй нæ бонтæ... 
Ис алкæмæн йæхи нысан, æфцæг, 
Уæд ма цы кæнæм ’рæджиау фæсмонтæ?.. 
Фæлтау ныссæрф дæ фæндырæн йæ рыг, 
Зæрдæагайгæ сис кæддæрау зарæг... 
Фæлмаст зæрдæйæ айрох вæййы хъыг,— 
Куы фæмысæм нæ рагбонтæ, нæ уалдзæг. 
9 

КАТАИ 
Мæ хæлар Джусойты Маратæи 
Айдæны, 
Мæ зæронд айдæны 
Мæ рагбонты уарзтон 
Кæсын, 
Фæлæ ныр æнхъырдтæ цæсгомыл— 
Æрхæндæг, æрхуым. 
Мæ уды та сау тар 
Æдзухдæр — фысым... 
Мæ адзал мæм низтæй 
Æрвиты йæ хуын. 
Мæ боныл... 
Куы зайдзæн æрдæгыл 
Мæ хуым. 
Уыдис мæм рæуфæндтæ, 
Бæллицтæ дзæвгар. 
Æз не ’нкъардтон рæстæг, 
Æз не ’нкъардтон кар. 
Нæ зыдта мæ сонт уд 
Мæнгарддзинад, хин. 
Ныр сайынц мæн абон 
Дæлимон уа, зин. 
У рæстæг дæр абон— 
Æгъатыр, фæлмас. 
Ысаслам рæстдзинад, 

Ысаслам ис уарзт. 
Æмæ Иудæ 
Æрцахста бынат, 
Æмæ нæ намысыл 
Бафтыдта арт. 
Афтæмæй ’нафоны 
Бахуыскъ ис цард, 
АфУæмæй ’нафоны 
ГАшГрд мæ уд. 
Урс митау атадис 
Былтыл мæ худт. 
О, фæлæ, диссаг, 
Кæдæм кæнын тагъд, 
Иу дыргъджын бæлас г 
Куы нæ фæдæн сагъд. 
М’ адæмы уынджы 
Куыд ныууадзон æз. 
Се ’фхæрд цæсгæмттæ, 
Сæ æрхæндæг хуыз — 
Мæ удæн — йæ катай, 
Мæ удæн — йæ рыст. 
Æз саударæг мадмæ 
Куыд кæсон æнцад, 
Кæмæн амард тохы 
Йæ хъæбул — æдзард. 
Æз уыдоныл хъуамæ 
Нывæндон мæ зард, 
Фыдгултимæ тохы 
Ысхъаза мæ кард. 
Æз хъуамæ фæдарон 
Алдзаны цырагъ,— 
11 

Мæ чысыл Ирыстонæн 
Райсон йæ уаргъ. 
Цæмæй та фæрог уа 
Йæ судзаггаг рис, 
Цæмæй йын фæсурон 
Йæ риуæй йæ низ. 

ХЪÆУУОН НЫВТÆ 
Хуры бамбæхстой сæ роны 
Цъитиджын æврæгътæ. 
Бабызы лæппынтæ доны 
Ацæвынц сæ сæртæ. 
Дзуры кæрчытæн цыдæртæ 
Сау уасæг нæ кæрты... 
Рагон мæсыгыл хъæдгæмттæ 
Баззадис фыдхæсты. 
Тулдзы бын хуыссы æнкъардæй 
Бирæгъмар домбай куыдз. 
Ацыдис йæ хицау цардæй,— 
У йын фын ныр сау рындз. 
Нал бæтты дада куыристæ, 
Бафæллад, æрбадти, 
Бавзæрста-иу хатт фыдристæ, 
Хатт та цардæй ради. 
Афтæ у лæгæн йæ хъысмæт — 
Цин æмæ хъыгимæ. 
Чи фæцыргъ кæны йæ фæрæт, 
Хъазы чи зынгимæ. 

гчр*- 
Фосы дзуг æрбазынд дагъæй, с 
Хур æврæгътæй бахудт. 
Зарынц хосдзаутæ уæлрагъæй. 
Бахъæлдзæг фæлмаст уд. 
Сау къуырма уæйыг йæ кардæй 
Урс хæхтæм æвзиды. • 
Уасынц хъал хæфсытæ цадæй— 
Бон йæ хæстæ фиды. 

3®? 
НÆХИ У ЙÆ ЦИН ДÆР... 
Мæ фæлмаст зæрдæйы æнцъылынц, сыфтæртау, 
мæ фæндтæ, 
Æнафоны тайы мæ уды æрттивгæ цырагъ. 
Æбæрæг фæндæгтыл мæ сайынц кæдæмдæр 
мæ сæнттæ, 
Æруæззау ис балцы æрхæндæг бæллицтæн сæ 
уаргъ. 
Фæлæ мын ысулæфты фадат нæй ацы 
фыддуджы, — 
Тæргайæ фæлыгъдтæн мæ рагбонтæй дардмæ 
кæддæр. 
Нæ адæмы ристæ, куырдадзау, æхсыстон мæ 
туджы,— 
Нæ царды æлхынцъытæ рохуаты хæлдтон 
кæмдæр. 
Цы уыдис мæ нысан? Кæй ма хъæуы абон та 
зарæг?.. 
Æфсæст бардз мыл худы, ыссæнды мæ 
дыргъдон, мæ кау, — 
Ысхъæздыг ис давæг, æвзиды нæм ’гъатырæй 
марæг, — 
Æгады бынаты ис не ’взаг, нæ рухс фарн, 
æгъдау... 
15 

Фæлæ уый — рæстæгмæ. Ысуыдзæн фыдыбæстæ 
кадæг, — 
Нæ урс хæхты «рустыл» æркæлдзæнис сусæг 
цæссыг,— 
Нæ Ирыстон махæн — нæ къона, нæ амонд, 
нæ дарæг,— 
Нæхи у йæ цин дæр, нæхи у йæ сау маст, йæ 
хъыг. 

РАЙГУЫРÆН КЪÆСЫ 
Æз горæтæй абон нæ хъæумæ æрцыдтæн,— 
Мæ райгуырæн къæсы æрфæлмæн мæ уд. 
Нана мын хæбизджын æрæвæрдта фынгыл, 
Рæвдауы мæ хурау йæ мидбылты худт. 
Кæддæрау та абон нæ бинонты ’мбырды 
Мæ зæрдæ ныххур и — æхцон у мæнæн... 
Лæууы ма мæ авдæн, æвдисæнау, къуымы, 
Йæ хъæдыл — Нанайы æнгуылдзты тæлмæн. 

СЫХÆГТЫ ЗАГЪД 
Сыхагимæ цардтæн 
Æдзухдæр 
Хæларæй, 
Фæлæ... 
Сау гæды 
Алыгъди 
Не ’хсæнты 
Махæн, 
Æмæ кæрæдзийы 
Нал 
Æмбарæм. 
Ныр дæр 
Та сын хъусын, 
Сæ хъæрахст, 
Сæ хъаугъа... 
Кæнынц мыл 
Æнæбындур 
Хахуыртæ, 
Даутæ. 
Цы хæдзары 
Цардтæн, 
Цы хæдзары 
Твыстон 
Мæ бонтæ, 
18 

Уымæй сæ 
’Рхъуыдис 
Ныр хай. 
Кæнынц мæм 
Æртхъирæн. 
Сæ удты 
Нывæрдтой 
Фыдвæнд. 
Тæссаг у 
Бæллæхæй. 
Фыдбылызæн 
Бирæ нæ хъæуы. 
Куы райхъал уа 
Иубон 
Нæртон туг, 
Кæндзæнис сæ гъе уæд 
Сæргой. 
Мæ мастыл мын 
Ма зæрут 
Цæхх, 
ФыАзæрлæ сыхæгтæ! 
Цыфæнды куы кæнат, 
Уæддæр 
Æз 
Нæ сисдзынæн 
Никæд 
Мæ каутæ, 
Æз зонын, 
Цъæх фурды 
Фæндараст нæ вæййынц 
Хæрамласæг 
Наутæ. 
19 

ф- 
ГОРÆТАГÆХСÆВ 
Йæ боны уырыхснытæй бафæллад горæт, 
ныссабыр, 
Æркув-æркув цырæгьтæ телхъæдтæй зæхмæ 
кæнынц... 
Мæй, бирæгъы цæстау, мæ рудзынгмæ 
’нкъардæй ныдздзагъыр, 
Сæрибар «паддзæхтау», афтид уынгты куыйтæ 
^ ~ хæтынц... 
Кæйдæр рухс ма судзы, мæнау æй нæ ахсы 
кæд хуыссæг, 
Мыййаг, кæд рынчын у, — фыднизимæ тохы 
хъæрзы. 
Æдзæм æхсæв удыл æфтауы æбæрæг 
æнтъыснæг, — 
Нæ кæрт нын æнæзивæг, ног чындзау, дымгæ 
мæрзы. 
20 

Арв — лæпъа мигътæй æхгæд, 
Уазал дары уддзæф. 
Аззади бæгънæгæй хъæд, 
Нал дзы зары удæвдз. 
Алчи зымæгмæ ысрæвдз, 
Ратылд уæрдон кæртæй... 
Акодта мæ фыд йæ кæрц, 
Уынгмæ рауад уæртæ. 
Апырх ысты уырыл дард 
Хъомтæ, сæгътæ, фыстæ... 
Урс бæрз хъæугæрон — æнкъард, 
Батилы йæ дыстæ. 
21 

ф 
ПОЭТЫЗАРÆГ 
Малиты Георгийæн 
Æхсæвы тар бонæн 
Хæрзбонтæ зæгъы... 
Тæргæ ’фсургъыл комæй 
Бæлццон лæг тæхы... 
Йæ цухъхъайы дысты 
Рæууддзæф нымбæхст. 
Йæ бæзджын æрфгуытæй 
Цæппузыр-хид лæст. 
Куыйты рæйд фæсусæй 
Ысхъомпал кæмдæр... 
Бæхы цæфхад хуырыл 
Ыскалы цæхæр. 
Чысыл къæсы уатмæ 
Æрбахызт бæлццон. 
Уым къонайы фарсмæ 
Хуыдта ус хæдон. 
Къæй бандоныл артмæ 
Хæстæгдæр æрбат. 
Хуылыдз сугты «зардмæ» 
Нæ бæлццон нынкъард. 
22 

Куырыхон, хъæубæсты 
Дзырддзæугæ уыдис. 
Йæ сагæлвæст уæнгты 
Нæртон туг фыхтис. 
Дыгургомы искуы 
Чындзæхсæв уа, куывд, 
Цытджын хистæр алкæд 
Зæронд Гæдо уыд. 
Уыд йе ’мкъайæ кадджын 
Кендзейы рæсугъд — 
Рæдау. æмæ дзаджджын — 
Сæ бæркад, сæ уд. 
Сæ лæппу Георги, 
Бæрз бæласау, рæзт. 
Йæ риуы поэзи, 
Цъæх фурдау, æнхъæвзт. 
Йæ цардбæллон зæрдæ 
Нæ зыдта æнкъард. 
Бæрзондрагъ сæрвæттæй 
Зæлыдис йæ зард. 
Къæбæлдзыг сæр фаста 
Рæвдаугæ зызын. 
Уыд уалдзæг, æрхаста 
Сырх малусæг-хуын. 
Тызмæгæй лæбурдта 
Кæдæмдæр Æрæф... 
23 

Нæуæг найгонд мустæй 
Калд хорты хæрздæф. 
Къæвдайы мигъ арвыл 
Ыссайтан æваст. 
Сынт æхсæвы базыр 
Æрдæгыл фæсаст. 
Мылазон, фыдрæстæг 
Георги уыдта... 
Йæ туг æмæ йе стæг 
Мæгуыры хуыдта. 
Паддзахы хъузæттæ 
Уыдысты хъæхъхъаг... 
Мæгуырты фæллæйттæй 
Ыссывтой сæ фаг. 
Сæ сырддон цæстыты 
Кæрæфдзинад зылд. 
Сæ чъизи бæллицты 
Фыдбылызтæ гуырд. 
Поэты сис, фатау, 
Ызнæгты хызти. 
Йæ зæрдæйы, артау, 
Рæстдзинад сыгъди. 
Сæрибарыл тохмæ 
Уый сидтис фæдис. 
Йæ зарæгæй кодта 
Иагъардзинад цъист. 
24 

Йæ зарæджы рухсæй 
Куырм дуне фæтарст... 
Æврæгъты сырх мусæй 
Зæринхур ыскаст. 
Фыдыбæстæн уарзон 
Георги уыдис... 
Йæ зарæг — хъуытазон, 
Алдзанау сыгъдис. 
Ызнæгтæ фæсвæдæй 
Поэты æхстой. 
Цъыфкалæг фыдлæгтæ 
Фыдхахуыр фыстой. 
Фыдзæрдæты рынæй 
Фæтар ис йæ бон... 
Нæ бафсæст цæрынæй 
Поэт-лæг — нæртон. 
Йæ цæхæр цæстытæй 
Фæтар ис зынг хур, 
Йæ уадындз фæстытæй 
Къæй-хохыл ныммур. 
Хъæдабæ цъæх рагъыл 
Фæлурс мигъ æрбадт. 
Тæлтæг Æрæф сабыр 
Нывæста йæ зард. 
1987 аз 
25 

ХÆХБÆСТÆ 
Къæдз-мæдзы фæндæгтыл фæллайы бæлццон, 
Уым, коммæ кæсгæйæ, лæджы сæр фæзилы. 
Уым сатæг изæры мæ удæн — æхцон... 
Рæууддзæф гуыбыр тулдзы къалиутæ тилы. 
Фæлгæсы уым рагъæй хæстæфхæрд мæсыг, 
Чырс къултыл — нæ фыдæлты туджы 
фæзгъæртæ. 
Йæ хуылфæй сæутар æхсæв рарттивы зынг, — 
Хъуысынц дзы алайнаг хæстонты цъæлхъæ^угае. 
Уыраугæ бæллицты ыскъуыбар ис рис, 
Æртæфстысты удыл ивгъ^ыд дуджы зынтае, 
Уый чи сиды знæтæй сæурайсом фæдис?.. ^ 
Цыма та нæ Ирмæ æрбаоырсынц гуннтæ: 
Уый сæрвæтмæ фыййау ыскъæры йæ фос,— 
Зæринхур йæ тынтæ нæ хъæуыл луары. 
Нæ суар, æвдадзау, у алцæмæн хос, — 
Нæ тулдзкъохæй булæмæргъ хъæлдзæгæй зары. 
Æвæдза, у диссаг хæхбæстæн йæ цард, 
Мæн ардæм æдзухæй мæ рагбонтæ сайынц. 
Кæм бахордтон иухатт рæсугъд чызгæн ард, 
'•':. \- • .икомы ’ртæхтæ сырх дидинтыл тайынц. 
2Г> 

ХАДЖЕТЫ ТАЙМУРАЗÆН 
Уыдтæ мын ныфс, æфсымæрау, мæ зын, мæ 
тыхсты— 
Дæуæн дзырдтон мæ сусæг цин, мæ хъыг... 
Ныр дæ уынын мæрдон, æвирхъау сау фæлысты— 
Æмæ мæ мары судзаггаг цæссыг. 
Фыдрæстæгæн быхстай, фыдцæрдтытæн нæ 
састæ, 
Цъæх уалдзæгыл-иу рад дæ фæлмаст уд дæуæн. 
Тызмæг бардз дæм-иу хатт хæрамæй хаста 
фаутæ, 
Дæ цыбыр царды ’рмæст поэзийæн куывтай. 
Нæ хъуыдис бирæ дæу, ды хорзæхтæ нæ 
куырдтай, 
Сæрибарыл æдзух дæ зарджытæ фыстай. 
Дæ зарджытæм дын Ир сæрыстырæй 
ныхъхъуыста— 
Ыстъалыйау дæ ном æрттивдзæнис, цæрдзæн... 
Мæлæт та циу лæгæн, поэты фарны тайы... 
Фæлывд дунейы ис мæлæтæн дæр бынат. 
Къуыдаргоммæ цæуæм, уым хур йæхи фæнайы— 
Цъæх уæзæгыл, Хадже, кæддæрау, скæнæм арт. 
27 

Дæ хо та нын фынгыл йæ уагъд арахъхъ 
æвæрдзæн,— 
Нæ рухс зæдтыл нæхи куы бафæдзæхсæм, уæд 
Ды сисдзынæ дæ зард, хæбуздзыхъ рæгътыл 
зæлдзæн— 
Æмæ уыдзысты рох нæ сагъæстæ, нæ мæт. 
Кæм-иу кастæ æдзух æмдзæвгæтæ, кæм бадтæ... 
Дæ артдзæсты ныр уым сæргуыбырæй 
лæууæм — 
Дæ сау табæтæй сыст, кæдæм тагъд кæныс афтæ, 
Тæккæ абон, Хадже, Къуыдаргоммæ цæуæм!.. 

ДЫГУРГОМЫ 
Дыгургомы бæстæ, 
Уазайы къæй-хох! 
Æнкъард дæн уæ фæстæ, 
Нæ уæ кæнын рох: 
Ам хъугæмтты фæхстæ — 
Цъæх- цъæхид фæлыст... 
Ам къæдзæхы ныхыл 
Хæххон хъæу нынныхст. 
Уырынг тигъыл бады 
Гуыбырфындз цæргæс... 
Æрæфы дон фады 
Къæдзæхы фахс, фæз... 
Ам саулагъз чызджытæн 
Æгæрон—сæ уарзт. 
Сæ рустыл — зынджытæ, 
Сæ цæстыты — арт. 
Дыгургомы уазæг— 
Хъæубæстæн сæ цин, 
Дæтдзæн дын нуазæн 
Нæртон чындз-æфсин... 

Дæ номыл уым уадздзæн 
Зæронд лæг йæ сидт. 
Сырх цæхæрыл калдзæн 
ФЪзонæг йæ хид. 
Фæндыры рæузæлтæ 
Риу агайынц тынг. 
Тымбыл хъазты, артау, 
Цæхæрцæст ысзынг. 
Йæ уарзонмæ мидбыл 
Фæхуды фæлмæн. 
Æфцæджы къуыпп синтыл 
Хур калы тæмæн. 
Æрвгæрæттæй цадæг 
Изæрмил хъуызы... 
Дыгургомы ^ЯТСæг 
Цъæх сисæй фыссы. 
Æхсæв-барæг уынгты 
Ыссыгъта цырагъ... 
Цæппузырдзаст хуымты 
Ныууагъта йæ саргъ. 
Зыны мæм, ыстъæлфау, 
Зæронд мæсыг, тар,— 
Йæ ивгъуыд у аргъау, 
Йæ тох у æхсар. 
Уый бавзæрста сау хæст — 
Цъæх арты сыгъдис... 
30 

Сæрибары артдзæст 
Фыдæлтæн уыдис. 
Йæ цæсты къуырфытæм 
Ныр нал хъары рухс. 
Æнусты æрфыты 
Ныггуыбыр, ныуурс. 
Уый цасдæр йæ къуымы 
Нæ фены оæлццон. 
Æрмæст æм фæзыны 
Хæлуарæг æд рон. 
Хъæдабæ æрфдагъы 
Фæлурс мигъ æрбадт. 
Æвзонг фыййау рагъыл 
Нывæнды йæ зард. 
У, аргъауау, диссаг, 
Дыгургом, дæ цард, 
Уазайы онг систой 
Дæ фырттæ дæ кад. 
1982 азы Сусæны мæй 

ФÆЗЗЫГОН ЗАРÆГ 
Сырхуадул зæрæхсид йæ дзыккутæ хæхтæм 
æруагъта, 
Цъæх æфсургъыл зæхмæ изæрмилтæ уайынц 
сабыр. 
Рæуудзæф ызнæтæй нæ бæласы сыфтæ ысцагъта, 
Æмбæхсы изæртар фыдæлты мæсыгæн йæ гуыр. 
Къæдзæхрагъыл уадзы фæлмастæй чысыл хъæу 
йæ фæллад, 
Нæ кæрты йæ родмæ та ыскъæтæй бауасы хъуг, 
Фæззыгон изæры сабырдзинад халы кæйдæр зард, 
Уый ласынц сæ галтыл нæ хъæддзаутæ тар 
хъæдæй суг. 
Чысыл къæстæй фæздæг фæбырсы, фæдисонау, 
арвмæ, 
Æрбахаста цъититæй рог ирдгæ сатæг, æхцон. 
Йæ сау къухтæй æхсæв æвналы мæ удæн йæ 
арфмæ, 
Ыстъалытау рухс тынтæй мæйы чызг уафы хæдон. 
32 

сЧМУэ 
ф 
ХÆХХОН ЦÆРГÆС 
Хæххон цæргæс бæрзонд къæдзæхыл бадти— 
Зæрин хур æм йæ мидбылты фæхудт. 
Æрвæрдынау, йæ пакъуы уыд рæсугъд, 
Йæ хъæбулыл йæ раттæг æрдз дæр ради. 
Рæсугъд бон-иу цъæх-цъæхид арвыл зылд, 
Уый никуы уыд ыстыр тохы тæппуд, 
Уый хæхты сæрыл раттаид йæ уд, 
Уыдис, æрвдзæфау, не знæгтæн йæ уынд. 
Йæ цыргъ ныхтæ æппын æнцой нæ зыдтой, 
Фыдгæнæг-иу сæ никуы уыд æвыд— 
Йæ ирд цæстыты туджы уылæн уыд. 
Ныр дæр та йе ’ндон базыртæ ныууыгъта, 
Сæ фæйлауæнтæй уаддымгæ ныззылд. 
Цыдæр фыд тас йæ фыдгултыл æфтыдта. 
2 КъонаПы хъарм 
33 

УАЗÆГУАТЫ 
Зымæгон бон. Уад, стонг бирæгъау, ниуы, 
Гæмæл гæдыйау, рагъы сæрыл—хъæу. 
Цыма лæууынц нæртон хосдзæуттæ зиуы, 
Тызмæг мæсгуытæ—сагъæсгъуыз лæгтау. 
Чысыл къæс та—æгомыг æмæ сабыр, 
Зыхъхъыр пецæй «сырх æвзæгтæ» зынынц. 
Æрхæндæгæй мæ буц фысым дæр бамыр,— 
Сæ къулæй нæм йæ зынгхуыст фырт кæсы. 

Кæмæн ма ракæнæм нæ хъаст? 
Кæмæн ма радзурæм нæ сагъæс?.. 
Нæ удтæ — сау къæппæгæй ахст, 
Æмæ ныггаффутт ис нæ артдзæст. 
Нæ зæххыл нал цæуы нæ бар, 
Кæнынц нын не знæгты нæ цурмæ, 
Æмæ уавæрдæр бодз, æлдар, 
Нæ сау катай нæ дары мурмæ. 
Нæ зоны не ’гъдæуттæ, нæ уаг, 
Ныййарæг саударæджы удрис... 
Мæнгардæй нæ куы цагъта знаг, 
Уæд-иу дзæвгар тугтæ ныккалдис. 
Æмæ уæддæр кæны йæ фæнд 
Нæ бодз, йæ фæсдзæуинтæм хъусы. 
Цыма у не схæссæг, нæ зæд, 
Гъе уыйау рабады нæ мусы. 
Нæ зондыл, дам, куы нæ уат хæст... 
Кæнынц нæм алы оон æртхъирæн— 
Æмæ та ногæй къахынц хæст, 
Кæнынц фыдмæстытæ нæ Ирæн. 

Фаелæ нæ бауадздзæн нæртон 
Йæ бартæ сау лæгтæн ыссæндын. 
Кæндзыстæм не знæгты бырон, 
Нæ Ир фæдзæхсдзыстæм нæ зæдтыл. 
Кæмæн ма ракæнæм нæ хъаст? 
Кæмæн ма радзурæм нæ сагъæс? 
Нæ риуты нал цæуы нæ маст. 
0 Стыр Хуыцау! Нæ Ирмæ ракæс!.. 
1994 азы Рухæиы мæйы 10-æм бон 

АЦÆРГÆ ЛÆДЖЫ САГЪÆС 
Цырæгътау атадысты азтæ, 
Æвзонгад аивгъуыдта дард. 
Зыны мыл сау низы нуæстæ, 
Мæ сæрыл урс халас æрбадт. 
Фæзынд уый ’нафоны мæ зымæг, 
Мæ уд фыдцæрдтытæй — фæлмаст. 
Зынгау бæллицты арт ныммынæг, 
Кæддæрау нал судзы мæ уарзт. 
Æрмæст ма рухсаив изæрты 
Фæмысын иу сурæт æхцон... 
Рæсугъд, мыдгъуыздзыкку мæ сæитты 
Мæнæн ысрухс кæны мæ бон. 
Æмæ тæгæр къохæй фæхъуысы 
Æнкъардæй рох зарæг фæлмæн. 
Уый чидæр йе ’взонгдзинад мысы, 
Æнæнцой сагъæсты тæмæн. 

ÆДЗÆРÆГ ИРОН ХЪÆУЫ 
Æдзæм у ам, æрдз — сабыр æмæ ’нкъард, 
Ныммынæг дзы ис рухс цардæн йæ хъæлæс, 
Хæмпæлгæрдæг ам дыргъдæтты æрзад... 
Рыст уды гуыры мастæвдылдæй сагъæс. 
Кæддæр кæм уыд хъæууон ныхас, ныр уым— 
Сынтбазыр халон иунæгæй, æргъæвстæй... 
Ысрæгъæд хъæды сау мæнæргъы, цым... 
Фыййауы зарæг нал райхъуысы рæгътæй. 
Æрмæст ма коммæ абузгæ бырсы 
Тæргайгæнаг, ызнæт лæгау, хæххон дон... 
Æдзæрæг хъæумæ джихау мæй кæсы, 
Æрхæндæгæй дзы ’рфысым кодта тар бон. 

’Жг 
ЗЬШГХУЫСТ ÆМГÆРТТЫ МЫСГÆЙÆ 
Æвирхъау фыдхæстæн йæ бæллæхтæ банкъардта 
зæрдæ, 
Цъæх уалдзæгмæ бæлгæ æнафоны батад \'æ уд. 
Мæ зынгхуыст æмгæрттæ, кæм уагътат уæ 
тугæрхæм фæдтæ, 
Уым дидин æфтауы, уым зайы кæркусæг рæсугъд, 
Нæ зонын, цы зæгъон, æнафон уæ айста 
фыдмæлæт, 
Бынылзад æвзæрау, уæ цыртыты размæ лæууын... 
Хæстракъахæг, уастæн, æнусбонтæм дудгæ 
фæбадæд, 
Уæ мæтæй ныййарæг æрвылбон дзыназы, кæуы... 
Уæ худгæ цæстыты нымбæхстис мæ Иры 
уæззау хъыг, 
Цы рухс фарн ныууагътат, гъе уымæн 
цæрдзæнис йæ уаг. 
Уæ разы сæркъулæй, æрхæндæгæй калын мæ 
цæссыг: 
Ныббарут, лæппутæ, кæй басыгъд уæ царды 
фæндаг... 
39 

Ныббарут, кæд искуы уæ разы мах сонтæй 
рæдийæм, 
Æнкъарæм, цæуыл кæны сагъæс уæ саударæг мад 
Нæ рæстæг уæззау у, нæ зонæм, цы уыдзæн 
нæ фидæн,— 
Сымах та уыдзыстут фæлтæртæн сæ намыс, 
сæ кад. 

ф 
ЛИГЪДОНЫ САГЪÆС 
Мах—æлгъыст адæм, мах —æнæкъона, ныр 
кæмæн кæуæм?! 
Уастæн, бастъæла, уастæн, басудза сау хæст 
рауадзæг! 
Сау арт бафтыдта уый нæ рухс хъæутыл, 
загътам—ацæуæм 
Уаз фыдыбæстæй дардмæ, дард ранмæ, зæдтæ 
—не уазæг! 
Сар, кæугæ-ниугæ мах фæцыдыстæм хæхтыл, 
къæдзæхтыл: 
Салд, ызнæт къухтæй карз зымæджы уад 
къахта цæстытæ, 
Тар, зындон фæндаг — ’взæрстам тухитæ мах 
уæлвонг рæгътыл. 
Уд ныццауæзта, зæрдæ баризы сау, 
фыдрыстытæй. 
Мах, дзæгъæл фосау, хъæуты, горæтты ныр 
ныппырх стæм: 
Чи— æххормагæй, чи —фыдрынчынæй, хитæм 
’рхæндæгæй... 
41 

Додойгæнгæйæ мах нæ сыгъд къуымтæ арæх 
’рымысæм, 
Ничи ратдзæнис — рæстæг ахæм у —цыхт йæ 
хæндыгæй. 
Хус, афтид ныфсæй сайынц лигъдæтты ’фсæст 
гуымирытæ... 
Зонд фæсаджил ис, зæрдæ скалцæг и, 
рухсмæ бæлгæйæ, 
Гомгæрцц сабийау, амонд алыгъдис — цард 
ныггæлиртæ, 
Удмæ нал хъарынц монцты артуадзгæ зарæджы 
зæлтæ. 
1992 азы Хурхæтæны мæйы 10 бон 

ÆНÆМÆЛГÆ ЗАРÆГ 
Зынгхуыст поэт Калоты Хазбийæн 
Зæронд лæгæттау, акъоппытæ—тары, 
Фæллад галау, хæстон быдыр хуыссы, 
Нæмыгарыд цъæх цииелыл æнкъардæй 
Æвзонг поэт æмдзæвгæтæ фыссы. 
Уый фестадис Ирыстоны, йæ хъæуы, 
Уый банкъардта йæ рагбонты тæмæн, 
Йæ мад йæ размæ цингæнгæ æрцæуы... 
Æмæ йæм бахудт уарзон чызг фæлмæн. 
Рæсугъд мысинаг фескъуыдис æрдæгыл,— 
Ныццарыдта, ныннæрыдис та тох — 
Фæмард поэт, фæлæ йæ зарæг зæлы, 
Æмæ фæлтæртæй никуы уыдзæн рох. 
43 

ф 
АРДБАХÆРД 
Сты уынгтæ афтид Тъæнджы мæй —хъуынтъыз, 
Мит бæлæстыл æрзæбултæ, фæхсынтау. 
Изæрмилтæ. Арв аивта йæ хуыз, 
Ыстъæлфы горæт сармадзаны ’хсынæй. 
Афтид уынгтæ кæм фæвæййынц, уым—дард— 
^ТТрон ныхас чысыл мусонгæй хъуысы, 
Уым лæппутæ сты тохвæллад, æнкъард, 
Сæ уæззау зынтæ арты фарсмæ мысынц. 
Æвзонг хæстон сæлæф митмæ нымдзаст, 
Ыстæй йæ сæрыл цадæггай ысхæцыд... 
Æмæ ысдзырдта: «Иры тыххæй ард 
Мах бахордтам, мах тох кæнын нæ фæндыд». 
Ирон ныхас чысыл мусонгæй хъуыст, 
Уым сахъ лæппутæ — тохвæллад, æнкъардæй, 
Чъыребайыл та сау мылазон тыхст, 
Ысхъиугæ хаудта судзгæ стъæлфæн артæй. 

* * * 
Сæ фæрстæ — хауд, æххормагæй ам уынгты 
Сæ хицæуттæм кæсынц æнхъæлмæ куыйтæ, 
Чысыл сабиты буц хъазæнтæ — къуымты, 
Хъуына къулыл — хæлуарæджы тын-суйтæ... 
Æдзæрæг хъæу, афтид хæдзæртты знæтæй 
Хæркъуы дымгæ æрхæндæгæй фæзары, 
Сæ цæрджытæ, кæйдæр къонаты ’ргъæвстæй, 
Сæ къæстæ мысгæ, сау цæссыг лæмарынц. 

ф- 
МÆ АДÆМ 
О адæм, о ме ’мтуг, мæ иубæстон адаем, 
Уæ удхæрдтæй зæрдæ, цæф сырдау, хъæрзы... 
Нæ тохы тырыса—йæ рæстдзинад цардæн, 
Мах иугæйттæй былмæ фыдзаман мæрзы. 
Æфсондз ныл æвæрынц «æрцæуæг æлдæрттæ», 
Нæ сæрибар —ауыгъд йæ хурхæй кæмдæр... 
Нæ фидæн—æбæрæг, æрхæндæг —нæ сæнттæ, 
Дæлдзиныг —нæ бартæ, уынгæджы — нæ сæр. 
Мæ мæгуыр рыст адæм, мæ иубæстон адæм, 
Уырны мæ, фыддугæн уыдзæнис кæрон,— 
Æмæ та ирон фæндыр, араугæ, зардзæн , 
Нæ усгур та хъазты æрбалвасдзæн рон. 
Æмæ та сæрибар алдзаны цырæгътæн 
Сæ тынтæ æрттивдзысты сабыр, фæлмæн, 
Æмæ та сæрдыгон цъæх райсомты рæгътыл 
Йæ уадындзæй хъæлдзæг нæ фыййау цæгъддзæн. 
46 

РÆСТДЗИНАДЫ ТÆРХОН 
Нæ хæлур бæстæйы та залымы азар ыссыгъдис, 
Къæлæтджынтыл тохы ныккалдис æнæвгъауæй туг. 
Фыдцæрдтытæй дзыллæ зындоны хъæрахстæй 
фæлыгъдис, 
Гъе, ахæм у заман, гъе, ахæм у абон нæ дуг. 
Нæ сырхуадул бодзты сæртæг митæй бафæллад 
зæрдæ, 
Сæ хъомысы батад нæ уаз ныфс, нæ бæллиц, 
нæ цин. 
Нæ зонынц нæ ахаст, нæ удты уыраугæ 
тæппæлттæ, 
Цъæх доллæртыл ивынц нæ удварн, нæ хæзна, 
нæ дин... 
Фæлæ уый — рæстæгмæ, æрфæрсдзæнис 
джауырты кусæг, 
Кæй тугæй ыскодтой цъæхсæртæ, мæиг цыт 
æмæ кад,— 
Æлгъыстаг заманы фыдгæндтæ нæ уыдзысты 
сусæг, 
Æмæ та йæ гаччы ысбаддзæнис искæдбон цард. 
47 

Ныр та уал ныббыхсæм, кæнæнт уал 
мæнгцъиувæдис бодзтæ, 
Нымайæнт сæ пайда, кæнæнт уал сæ дзыппытæ дзаг. 
Сæ кæрон æрцæудзæн æнæмæт, кæлæн уысмы 
бонтæн, 
Рæстдзинады тæрхон æвæрдзæнис алы ран уаг. 

ф 
* * * 
Ирыстоны сæраппонд йæ цард чи радта, 
уыцы лæппуты мысынæн. 
Æвирхъау дуг, хъаймæты азар, залым 
Мæ чысыл Ирыл, сау калмау, æртыхстис. 
Лæбуры йæм, йæ сау хъæстæ йыл калы, 
Нæ фыдызæхх фыдмаройæ ныррызтис. 
Æмæ зымæгон уазал уынгты митыл— 
Ирон лæппуты хъарм туджы æртæхтæ... 
Æмæ дзыназгæ саударæг мад хиты, 
Фыдмастæй тонынц зæрдæйы нуæрттæ. 
Æмæ лæууынц сæргуыбыр дзыллæ, рисгæ, 
Сæ разы — табæт, сахъ ирон дзы ’рцъынд и. 
Æмæ мæрдон, æвзонг цæсгомыл, ризгæ, 
Ныййарæджы уæззау цæссыг æртылди. 
Æмæ чысыл къæс байдзаг ис æмкуыдæй, 
Æнкъард хъарæгмæ зæрдæтæ ныккæрзынц, 
Фыдызнагæн йæ аххосæй, йæ фыдæй 
Фыдохы цаутæ, халæттау, фæтæхынц. 
1991 азы Тъæнджы мæй 
4? 

Аразы уадтымыгъ митæй хъæпæитæ, 
Басабыр иучысыл, банцадис хæст. 
Ахастой лæппуты дардмæ сæ сæнттæ, 
Катай —сæ цæстыты, цæсгом —фæлмаст. 
Царды фыдрæстæгæй хайджын — сæ удтæ, 
Банкъардтой сонтæй нæ дуджы фыдцард, 
Уастæн, фæцæрой нæ фыдгултæ дудгæ, 
Чи байста махæн нæ цинтæ, нæ кад... 
0, цымæ цал мадæн ракалд йæ мæсыг, 
Чи баззад ’вæгæсæг —сидзæр, мæгуыр? 
Цал чызджы сусæгæй калы йæ цæссыг — 
Фескъуыдис уарзоны зарæг, фæмыр?.. 
Сарæзта уадтымыгъ митæй хъæпæнтæ, 
Иры лæппутæ ызнаджы сырдтой, 
Иры сæраппоид цыдысты мæлæтмæ— 
Ирæн уæлахиз Хуыцауæй куырдтой. 
1992 аз 

■ф 
БÆЛЦЦОН 
Мæ хæлар Джиголаты Эрикæн 
Нæ царды бонтæ батонæм фæндагыл, 
Нæ уды монцтæй райгуыры рæууарзт— 
Æмæ вæййы рæсугъд сæнттæм нæ каст, 
Алдзан цырагъ ын дариккам дæндагæй... 
Уæдæ-иу у æдзухæй дæр дæ уагыл— 
Дæ сæр та мæ куы бахъæуа æваст, 
Куы уа дæумæ мæ тыхст удæн йæ каст, 
Нæма уыдис лæджы фæндаг зæлдагыл. 
Рæстæгмæ уал дæ тæлтæг уд æрцард, 
Фæлæ дæ ’дзух бæлццоны зарæг хоны... 
Фæцæуыс та дæ рухс къонайæ дард! 
Æмæ кæнынц дæ хæлæрттæ æнкъард. 
Егъау сахар дæ тухдзæни йæ роны 
Фæлмаст изæр, фæлмаст фæззыгон боны... 
1995 азы 20 августы 

Я2ЙК? 
ф- 
* * * 
Мæн ардæм мæ хъысмæт цæмæдæр фæхоны, 
Мæ удау ам уддзæф нындзыг. 
Цъæх арвы хæдоны мæй стъалытæ тоны, 
Æрхаугæйæ акалынц зынг. 
Цыдæр удхар мары мæн æхсæвы тары, 
Нæ мын дæтты иу уысм æнцой. 
Хъæбатыр хæстоныл ам булæмæргъ зары, 
Кæнынц мын бæрзытæ йæ кой. 
Уый уацары бахауд ызнæгтæм зындоны, 
Сæ фарстæн нæ лæвæрдта ком. 
Фыдудæй фæмардтой цæхæрцæст нæртоны, 
Ыскодтой йын марын-тæрхон. 
Сырх туджы фæзгъæртæ, цъæх арты æвзæгтæ 
Йæ цæстыты калдтой тæмæн. 
—Æгъатыр лæгмартæ,—уый загъта ызнæгтæн, — 
Ирыстон сæрибар уыдзæн... 
Зæгъын ын нæ бантыст йæ ныхас кæронмæ: 
Фæцудыдта, фескъуыд йæ дзырд. 
Æнцъылдрус зæронд мад æнæсым дыргъдонмæ 
Æрцæуы, ыссары уым цырт. 
52 

Уый ризгæ æнгуылдзтæй дзæнхъа дуртæ дауы, 
Уынгæг хъарæг банкъары хох. 
Ыстъалыты цæссыг йæ ингæнмæ хауы, 
Кæны йыл æнкъард зарæг къох. 
1992 аз 

ч? 
БÆРГÆ, КУЫ ЗАРИККОЙ... 
Æризæр... Сатæг... Дымгæ хъазы... 
Кæмдæр ирон лæппутæ зарынц... 
Ходы Камал 
Бæргæ, Камал, мæ буц хистæр, бæргæ, 
Куы ма зариккой лæппутæ кæддæрау. 
Куы хъуысид дард ирон зарæг, нæргæ, 
Куы зариккой уым хистæрæй, кæстæрæй. 
Фæлæ ныхъхъус ирон зарæг кæмдæр, 
Ирон лæппуты не ’ндавы йæ хъысмæт, 
Æрмæстдæр у сæ кой æмæ сæ сæр— 
Ссар æхца —æгас дзыллæ дæр сызмæнт! 
Фæлæ уыдзæн æхца-дугæн кæрон, 
Æмæ ирон лæппуты зарæг хъуысдзæн... 
Фæтых уыдзæнис сау æхсæвыл бон,— 
Ыскæсдзæн хур нæ урс хæхтыл æнустæм. 
54 

V 
РУХСТАУÆГ 
Мæ ахуыргæнæг Къомайты Риммæйæн 
У зондамонæг —айхъуысти йæ ном: 
Рæстдзинад у йæ фарны мæсыг царды. 
Ирон сылгоймаг, намысджын, æргом... 
Уый басгуыхти наукæйы куырдадзы. 
Æвзаджы дæсны — худæд-иу гуылмыз, 
Æвæрæнт ыл хæлæггæнджытæ фаутæ. 
Цъæхснаг зарæг—цъæх æврæгътæн сæ хуыз— 
Нæ мæгуыр Ирæн байсафы йæ саутæ. 
Нæ мæгуыр Ир куы бахаудис тыхсты, 
Куы йæм лæбурдтой алырдыгæй знæгтæ, 
Уæд Къомиан —æрхæндæгæй, рыстæй— 
Дзырдта: «Лæппутæ, бахъахъхъæнæм бæстæ». 
Æмæ, нæртон Сатанайау, йæ дзырд 
Лæвæрдта ныфс нæ лæппутæн фыдхæсты,— 
Сыгъдæг арвыл цæргæс, зæгъгæ, фæзынд, 
Уæд — зонæм мах — ис рухс сæрибар хæхты. 
55 

БААЦЫ 
Плиты Олегæн 
Фæцæуын та балцы. 
Мæ фæлмаст ныййарæг 
Мæ фæдыл йæ цæссыгтæ калы. 
Æнхъырдтæ — йæ цæсгом, 
Йæ дзыккутыл халас æрбадти. 
Мылазон æхсæвау, 
Мæ мæтæй, мæгуырæг, нынкъард и. 
Æнхъæлцау фæндтæ мæ 
Æгайнæг дунемæ фæхонынц. 
Фæлæ дын мæ разы 
Æвиппайды фестад цæлхдуртæ. 
Мæ буар мын тонынц 
Æвирхъауы какон сындзытæ. 
Фæлæ æз — æвдудон. 
Æз —фидар, 
Цæнгæтæй хъæбæрдæр. 
Нæ бæллын бынæттæм, 
Нæ мæ хъæуы кад 
Æмæ ’хцатæ... 
Æз иу хорзæх курын, 
Цæмæй мæ ныууадзат мæ адыл. 
Мæ зæрдæ ыскъахтат 
Уæ цурон, цæстфæлдахæн митæй. 
Мæ къухтæ ысбастат — 

Рæхысты мæ сæрибар амард. 
Фæлæ æз 
Мæ зæрдæйы арфы 
Сымахæн фæкæнын тæригьæд: 
Кæй ыстут фыдцъылыз, 
Кæй ыстут æдзæсгом, фыдхъустæ. 
Уæ фæрныг, æфсæст цард 
Кæй нæ у мыггагмæ. 
Фæлитой—уæ митæ, 
Уæ уæцъæфтыл баивтат уе ’фсарм. 
Ныххурх кодтат не ’взаг, 
Нæ æгъдæуттæй 
Кодтат хынджылæг. 
Уæ куысыфтæг сæрты 
Нындзыг ис, ысхъуына 
Уæ зонд. 
Хъæстæ у уæ зæрдæ. 
Сты сау маргæй 
Йедзаг уæ удтæ. 
Æмæ уыл хæрамæй 
Æнусбонтæм бакодтон хъоды. 
Фæцæуын та балцы... 
Æнахуыр дзæнгæрæг мæм сиды, 
Кæдæмдæр мæ хоны. 
Цыдæр диссаг 
Хъуамæ æрцæуа. 
Кæсын æм æнхъæлмæ... 
1985 аз 

Уалдзæг. Хъæды тары 
Иунæгæй хæтын. 
Хъæлдзæг хур луары 
Сау зæххыл йæ тын. 
Ног дарæсы ног бон 
Рацæуы чындзы. 
Амонды æлутон 
Зæрдæмæ тæдзы. 
58 

хохы 
Арвгæрон кодта фæлурсæй фæлурсдæр, 
Арвастау стъалы-фæрдгуытæ ныккалд. 
Хосгæрст ныссабыр, фæлладæй ныхъхъус и, 
Цатыртæй арты рухс апырх и дард. 
Алкæй йæ хъуыдытæ ахастой хъæутæм — 
Адджын мысинæгтæ, бинонтæ, цард... 
Алчи куы бахæццæ уарзондæр сæнттæм— 
Хосдзæуттæй чидæр ныццæлхъ кодта зард. 
Зарæг ныффæзмыдтой араугæ кæмттæ, 
Тар æхсæв ничиуал кодта фынæй. 
Худтысты мидбылты саухъæд бæлæстæ, 
Зарæгæй н’алыварс ивылди зæй. 
Ногцагъд цæвджытæ та— ауыгъдæй тулдзыл, 
Физонæг артыл, цъысцъысгæнгæ, фыхт. 
Къададон калдта йæ мæстытæ дуртыл, 
Суадон та, абузгæ, адагмæ лыгъд. 

V? * * 
Æрлæууыд уалдзæг. Райдзаст æмæ цин... 
Уæзданæй сдардтой дидинтæ сæ сæртæ. 
Цъæх-цъæхид кæрдæг — быдырты æфсин, 
Чысыл родтæ ныхъхъылдым кæнынц уæртæ. 
Æмæ та байдзаг гæлæбутæй уынг, 
Чысыл лæппу сæ ахсыныл фæлвары. 
Æнæрынцойæ калы Терк йæ фынк, 
Зæринхур дæр йæ рухс тынтæ луары. 
1980 аз 
60 

СÆРДЫГОН ÆХСÆВ 
Сау æхсæвы арф хъæбысы 
Чи кæны фынæй? 
Арвыл урс мигъæн йæ дысы 
Бамбæхстис зынг мæй. 
Рог дымгæ æрсиры хуымты, 
Уыг кæуы кæмдæр. 
Цъиутæ сты ныгъуылд цъæх фынты, 
Фос цæгъдынц сынæр. 
Зæхмæ бæлæстæ æруагътой 
Къалиутæ ныллæг, 
Сыфтæ сусу-бусу систой, 
Уарзæттау, сындæг. 

ХЪÆУУОН НЫВ 
Ногцагъд мисынау, æврæгътæ 
Разындысты цадæг. 
Бон æрцыдис, æмæ хæхтæ 
Самадтой сæ зарæг. 
Саппыл дидинæг цæхæрæй 
Бахудти йæ мидбыл. 
Сонт фыййау хуыссæгхъæлдзæгæй 
Фос ыскъæры хидыл. 
Ирдгæ расенк кодта хуымты, 
Бур æфсиртæ фасы. 
Тар хъæд райхъал ис йæ фынты, 
Хъулон хиуа уасы. 

ФЫЦЦАГ ÆРВНÆРД 
Уалдзыгон фыццаг æрвнæрдмæ 
Ризынц ногфæлыст тæгæртæ. 
Хъал бæхы ихсыд цæфхæдтæй 
Калы хуырвæндаг цæхæртæ. 
Раст куыристау, арв йæ мигътæ 
Ракалдта йæ мусæй зæхмæ. 
Фæрв, цæнкуыл фæрв та йæ хихтæ 
Саоыргай æруагъта æрхмæ. 
Фескъуыди йæ хъæбыс мигъæн, 
Хъарм цæссыг йæ русæй хъары. 
Уарзонау, хъуымбыл хæрисæн, 
Терк зæлланг мыртимæ зары. 
Æмæ уалдзыгон æрвнæрдмæ 
Райхъал саби дæр йæ фынтæй: 
Дидин базмæлы йæ сæнтты, 
Худы пысыра дæлбылтæй. 
1981 аз 

ТÆРККЪÆВДА 
Тулдзæн йæ къалиутыл рог уддзæф цуды, 
Дидины къускæй фæлидзæг ис бындз. 
Бургуыбын зокъойæн уайтагъд йæ худыл 
Самадтой æртæхтæ кафын, тырындз. 
Алы ран джис-къустæ райдыдтой цъиутæ, 
Тарстæй лæппын тæрхъус бабукъ, нындзыг. 
Къададон сау дуртыл уадис ысхъиугæ, 
Урсзачъе гоби хох калдта цæссыг. 
Уалынмæ ехсы къæрцц фехъуысти дардмæ, 
Арвы фынæй русыл абадт тæлмæн. 
Гага-нæмгуытæ ызгъæлдысты цадмæ,— 
Уарди йæ цæстытæй бахудт фæлмæн. 
64 

Æхсæв... Мæй тæмæнтæ калы, 
Худгæ ’ппары зæхмæ тын, 
Ферттывта йæ фарсмæ стъалы. 
Уарзондзинадæй тыхсын. 
Хуыссæг мæм цыма фæтæргай, 
Уыйау та фæлыгъдис дард. 
Уасджытæ ныууасынц радгай. 
Сонт бæллицтæй дæн æнкъард. 
Цæстытыл дæ фæлгонц уайы, 
Сæр ныдздзой кæны æваст. 
Урс митау æвзонг уд тайы, 
Риумæ бабырста зынг уарзт. 
3 Къонайы хъарм 
65 

ÆХСÆРÆГ 
Сабыр у зымæгон, 
У æгуыппæг хъæд. 
Миты бын цæугæдон, 
Баззад ма йæ фæд. 
Пухкъæдзил æхсæрæг 
Хъазыдис сæрæй... 
Бæласыл ысцæрдæг,— 
Уый фæтарст мæнæй... 
Бахæцыд ыл ризæг, 
Знаг ын цыма дæн, 
Мæрамæ фæлидзæг,— 
Уым ын ис цæрæн. 
Дзаг у уым йæ хордон: 
’Хсæр, æнгуз æм — фаг, 
Удæнцой — йæ сомбон, 
Удæнцой — йæ равг. 

УАЛДЗÆГ 
Уалдзæг æрлæууыд, 
Сулæфыд мæр. 
Хуссары малусæг 
Сдардта йæ сæр. 
Къуылдымтæй къадатæ 
Кæмттæм тындзынц, 
Цадæггай бæлæстæ 
Дарæс кæнынц. 
Рафтыдта дыргъдоны 
Урс дидин бал. 
Арвыл рæгъ-рæгъæй— 
Зырнæджыты хал. 
Хъуысы æфсæн бæхæн 
Хуымтæй йæ зард. 
’Хсиды та алы ран 
Куыст æмæ цард. 
1976 аз 

ФÆЗЗЫГОН КЪÆВДАТÆ 
Цæссыг лæмарынц фæззыгон къæвдатæ, 
Бæлæстыл халæттæ систой хъæрахст. 
Зæрдæтыл судзгæ æмбæлынц фыдцаутæ,— 
Зæрдæты сау хъыг, инджынау, ныццахст. 
Æмæ нæма банцад сау марой, хъарæг... 
Хæсты хъаймæты æвирхъау фæдис. 
Æмæ нæ зынгхуыст хъæбатырты зарæг 
Зæрдыл лæууын кæны Иры фыдрис. 
Æмæ нæ удтыл, ыздыйау, æнцайы 
Саударæг мадæлты ’рхæидæг æнгас. 
Æмæ хъæбулы мæрдон сурæт тайы, 
Бады йæ ингæныл мигъы фæлахс. 
Æмæ нымайæм нæ бонтæ, нæ азтæ... 
Хъазы нæ удтæй, тыччытау, х•» ысмæт,— 
Æмæ фæкæуынц фæззыгон къæвдатæ, 
Зæрдæйы къуымтæм æрбабырсы мæт. 
68 

УАЛДЗЫГОН ХЪÆДЫ 
Байтыдта урс пæлæз бæлæстыл бон, 
Цины зæй абухы риуы æхцон. 
Райдыдтой мæргътæ сæ зарджытæ рог: 
Уалдзæджы тар хъæд ысвæййы æвзонг. 
Кафгæйæ къуыбыртыл разылди саг, 
Хур та йæ тынтæ нывæнды — зæлдаг. 
Дидинтæ цъæх нæууыл калынц цæхæр — 
Ратæхы мыдыбындз заргæ кæмдæр. 
6? 

ФÆЗЗЫГОН ÆХСÆВЫ НЫВ 
Æрвгæрæттæй изæрмилтæ æрхъуызынц, 
Ыстъалытæ, уыджы цæстытау, ирд. 
Бæрзонд хæхты æхсæвы тар ныхъуыры... 
Кæны къæбæда сонт дымгæ æхситт. 
Бæзджын мигъ та хъуызы, къæрныхау,уынгты, 
Ныффынæй æрдз, тæгæр бæлас ныхъхъус. 
Йæ тыбыртæ цæгъды, ыстылди рыгты 
Æнцъылд сыфтæр — æрхуыссыдис йæ рухс. 
Ныссабыр горæт. Фæндаггон ма сисы 
Æмыр зарæг, къуырма зæлтæ — фæсус... 
Фæстаг сыфтæр бæгънæг бæласыл ризы, 
Йæ мæтæй бонмæ æрдз бынтон ысурс. 
70 

V 
УАЛДЗЫГОН НЫВТÆЙ 
Митын Дадайæн .ивазы йæ урс боцъо уалдзæг, 
Хуры чызг бахудтХ ^не ныррайдзаст, ныйирд— 
Карз зымæджы фæстæ малусæг махæн — 
нæ уазæг, — 
Цъитиджын кæрцы сайнæг хох ыстæвд и, ысхид... 
Къадайы уадултыл гага цæссыгтæ лæдæрсынц — 
Уазалдзыд хъугæмттæн хурмæ сæ фæрстæ 
тæфсынц. 
Тар хъæды сæрмæ, уызынау, сылæг мигъ фæлæсы, 
Хохаг чысыл хъæу, фæлмæцыд бæлццонау, кæсы. 
Хуссæртты дзода мит тайы —ныммыдул, 
тæрхъусау— 
Ногзад хъуг уæзæгыл дары йæ родæн æхсьщ. 
Бакодта алчи йæ изæры зылдтытæ рухсæй,— 
Разындис рагъæй дзæнхъа мæйы æвзист ыссыр. 
Хæдзæрттæй удисгæ бур фæздæг арвмæ дзыназы, 
Гаппар хъæууынгты ма куыйтæ дыууæрдæм 
кæнынц... 
Ахæм хъæрмуст изæр зæрдæ ызнæтæй фæуарзы, 
Уды æлхынцъытæ уалдзыгон зардмæ хæлынц. 
71 

Тархъæд — гом-æгæрцц, æнкъард, 
Арвы къуырф ныджджих и, 
Къададон, фæсус —йæ зард, 
Байбынты ныйих и. 
.Айнæг сау хохыл — дзыгуыр — 
Æврæгъты бындзгуытæ. 
Бур фæсалæй ’мбæрзт — сæ гуыр 
Хъугæмтты рындзытæн. 
Цъуймæ бахуды фæлмæн, 
Авдудон цъæх нæзы. 
^Тулдзы бур-бурид сыфтæр 
Къæхты бын ныхъхъæрзы. 
72 

Арвгæрон дардыл ыссыгъди — ныссырх и, 
Хæрис æркъул кодта донмæ иæ сæр, 
Нартхæрттыл æхсæвы сурхид ныппырх и, 
Рог уддзæф уазалæй бамбæхст кæмдæр. 
Тар хъæд йæ бур нымæт йе уæхскæй исы, 
Гом уæнгтæ урс кæрцæй бамбæрздзæн тагъд: 
Уаты мæ нана къуымбилтæ æлвисы, 
Пецы та систой нæзы сугтæ загъд. 

Æмæ та цинæй нал æфсæды риу, 
Фæрныг дуне у йемыдзаг рæумьпэтæй. 
Æфснайд ахстонæй базарыдис цъиур 
Чысыл сæныкк мæ агайы йæ сытæй. 
Куы батилы хъылдымгæнгæ йæ сæр, 
Куы мыдыбындзмæ бакæсы уый джихæй. 
Сæууонуддзæфы базырты пæр-пæр 
Хæссы фыййауы хъæлдзæг зарæг тигъæй. 
74 

СÆРДЫГОН РАЙСОМ 
Райсомæй райхъал дæн раджы. 
Цъиуты зард ахсы мæ хъус. 
Ирд æртах кæрдæгыл бады,— 
Хур бонау зæрдæ ныррухс. 
Куыст мæ йæ тæмæнмæ ’лвасы, 
Уæнгтæ — æгасæй цæхæр. 
Рог уддзæф кæрдинаг фасы, — 
Нарст æфсир тилы йæ сæр. 
Æрдз мыл, хъæбулау, узæлы, 
Байдзаг адджын мыртæй риу. 
Цæвджыты æхситт ныззæлы,— 
Ерысæй сытынг ис зиу. 

ФÆЗЗЫГОН НЫВТÆ 
Уазал, судзины фæныхстау, 
Хъары ме уæнгты мæнæн. 
Тар хъæд бур-бурид сыфтæртæй 
Скодта урс митæн хуыссæн. 
Бахæцыд æрхæндæг доныл, 
Комы нал кæны хæл-хæл. 
Райсомæй мæкъуылы роныл, 
Фенын халасы гæппæл. 
Дондзаст, митæйдзаг цæссыгтæ 
Арвæй салд зæхмæ тæдзынц, 
Сусæг зарæджы зынг мыртæ 
Дард, зырнæджытау, тæхынц. 
76 

Айиæджы лæгуын, къуыпп ныхæй 
Уидаг, хъамайау — зæбул. 
Урс, хæмпус мигътыл æрфыиæй, 
Авдæны сабийау, хур. 
Аууæттæ, фыййауы фыстау, 
Къутæрты бынмæ лæсынц, 
Суадæттæ, лæджы цæссыгтау, 
Сау хохы рустыл тæдзынц. 
77 

* * V.- 
Даритæ скодтой нæ рæгьтæ, чындзытау, 
Сафы хъæрмуст изæр удты фæллад. 
Мигъты бардуагæн йæ урс кæрц — хуынчъытæ, 
Систа мæ Нана йæ хуртуан-зад. 
Тары ныгъуылынц уæйыгхуыз къæдзæхтæ, 
Баоастой комыл изæрмилтæ рон. 
Бадынц Ныхасы нæ урссæр зæрæдтæ, 
Цымæ цæуыл кæнынц сагъæс, тæрхон? 
78 

* * * 
Халы æгуыппæг сабырдзинад зарæг, 
Абон нæ сыхы лæппуйы куывд ис. 
Удæн нывæндынц изæрмилтæ кадæг, 
Бафæллад хосдзау, йæ куыстаг фæцис. 
Ахойы рагъыл, Нанайы гуымбылау, 
Бур мæй рæвдауы йæ ирд тынтæй зæхх... 
5$2^Ф<!ЁЙА?1РЫ тæгтæ ’лхъивын, æрдынау, 
Ехх æмæ уды фæндиæгтæ зæгъ!.. 
79 

* * * 
Зæринхур фæтулы æмдымбылæй хæхтыл, 
Цъæх цъитийы фæдæг дзæбидыр дæйы,— 
Уираг дуртау уæлæ ныппырх и хъом рæгътыл... 
Нæ дуары къуырцц-къуырцц... Нæ Мила рæйы. 
Мæ сыхаг мæ хоны хæларæй сæхимæ, 
Уым хъарм уæливыхтæ, арахъ æмæ сæн... 
Æмæ та æмбырдæй хæлæрттимæ иумæ 
Нæ удтæм нæ сабион уалдзæг зындзæи. 
Нæ къæсты та ’рцæрдзæн изæрмилты сатæг,— 
Мæй калдзæнис арвыл фæйнæрдæм тæмæн. 
Æмæ та чысыл хъæуæй райхъуысдзæн зарæг, 
Цъæхдзаст изæр рухс цин хæсдзæни мæнæн. 
80 

V.* *Л- *Л- 
Фæсатæг ис æхсæр, ысрæгъæд ис цым, 
Сæ тонынмæ адæм фæцыдысты хъæдтæм. 
Ысрæйы нæ кæртæй зæронд куыдз, æрхуым, 
Уый не смуды сырдтæн кæддæрау сæ фæдтæм. 
Йæ дондзаст цæстыты ныббадтис мылаз, 
Кæддæрау мæ размæ Нсе^ралыгъдис хъазгæ... 
Ныффæсус йæ хъæлæс, адзал æм —æввахс, 
Æгъатыр адзал та кæд фæкæны баргæ?! 
Кæндзынæн, нæ куыдзау, æз иухатт зæронд, 
Æнкъардæй кæсдзынæн æнхъæлмæ мæлæтмæ, 
Уыдзынæн зындзардæй мæстыгæр, фыдзонд. 
Æрттивдзæнис ризгæ ыстъалы мæ сæрмæ. 
Рыгамæст фæрссагæй мæм худдзæнис мæй. 
Æрвитдзыиæн рохæй зæронды фыдбонтæ, 
Мысдзысты мæ рухс ном мæ хисты сæнæй. 
Цæрдзысты сæхицæн поэттæ ’мæ «бодзтæ». 
Æнкъардæй кæудзæнис мæ музæйы зæд, 
Мæ чызджытæ калдзысты судзгæ цæссыгтæ. 
Фæрныг лæг ныууадзы, Æрфæнау, йæ фæд, 
Кæмæндæр та сæфынц йæ циитæ, йæ хъыгтæ. 
81 

Фæсатæг ис æхсæр, ысрæгъæд ис цым,— 
Сæ тонынмæ адæм фæцыдысты хъæдтæм. 
Цы кæны мæ зæрдæ? Цæмæн у æрхуым? 
Кæдæм мæ фæсайынц лæзæрд уды сæнттæ?.. 

АМОНДДЖЫН УЫЙ У... 
Амондджын уый у, йæ номæй 
Адæм кæмæн хæрынц ард. 
Чи вæййы райгонд йæ оонæй, 
Царды кæмæн кæнынц кад. 
Амондджын уый у, тæхуды, 
Йе ’взаг кæмæ у нымад. 
Чи йыл фæтыхсы йæ удау, 
Чи йыл нывæнды йæ зард. 
Амондджын уый у, йæ удæй 
Чи ссудзы ихыл дæр арт. 
Уарзон бæстæйæн рæсугьдæй 
Чи ратты тохы йæ цард. 

Уыгæрдæн — æлвыд, гæрæмтæ, 
Тæвды хосдзæуттæ тыхсынц 
Æмæ аходæны фæстæ 
Хъæлдзæг рагбонтæ мысынц. 
Æмæ тар, фæлмаст цæсгæмттыл, 
Ссыгъди циндзинады арт. 
Уым, чысыл фалдæр та, рæгътыл 
Хъуысы фыййауæн йæ зард. 
Хæхтæй раулæфы сатæг, 
Бæлæстыа^уонфæдаргъ. 
"Æрдз мын раидыдта йæ кадæг, 
Æмæ та фæрог мæ уаргъ. 

Хохаг чысыл хъæу йæ бонгуысты фæстæ 
Улæфы... Тæргъæвта цыма йæ уаргъ. 
Тары ныгъуылынц нæ ныллæгцар къæстæ... 
Систой æвзистхуыз æврæгътæ сæ саргъ. 
Сойджын сæрвæтæй æрбацæуынц хъомтæ, 
Мигъау сæ хæд фæстæ баззад сæ рыг. 
Кафынц нæ кæрты нæл гогызтæ «хонгæ», 
Къададон сау дуртыл калы цæссыг. 
Рагъæй фæлгæсы хæлд мæсыг æнкъардæй, 
Урсчырс цæстыты ныббадтис хъуына. 
Чи зоны, зарæгмæ ивгъуыдæй, дардæй — 
Сабидуг рухс фæлмæй худгæ зына. 

л * * 
Хъуысы тар къохæй уынæртæ,— 
Хъæр, фæдис. 
Федта чидæр арсы уæртæ,— 
Уый лыгъдис. 
Сабыргай фæтæры рагъыл 
Фыййау дзуг. 
’Дзаг фæздонимæ уым дагъы 
Хизы хъуг. 
Мигътæ хæхты сæр — скъуыдтæй, 
Тугау — сырх. 
Кæрты хъыоылтæ фыр зыдæй 
Нуазынц хуырх. 
Урс æхсæрдзæны фæрдгуытæм 
Дарын арм. 
Райгуырæн бæстæйы къуымы 
Удæн — хъарм. 

уалдзыгон хур 
Хъæу сæуæхсиды тæвд батæй 
’Фсæрмæй, ног чындзау, ныссырх.. 
Хъæды ’взист, зæлдаг куатæ 
Суымæл, æртæх ыл ныплырх. 
Хъæлддæг булæмæргъ ныззары, 
Фыййау фескъæры йæ фос. 
Зæххыл уалдзыгон хур зæры 
Фарны, цардамонды хос.4 
87 

* * * 
Фæлмæн цъæхдзаст изæр фæлладæй 
Йæ сæр æвзонг бæрзыл æруагъта, 
Æмæ сæууон дымгæ йæ тахтæй 
Фынæй сыфтæрты рог ысцагъта. 
Æмæ, æхсæрдзæны уынæрау, 
Сæ сыр-сыр бур сыфтæртæн ссыди, 
Æмæ æнкъард сагъæс —æнæнтау, 
Тæргай, æрхæндæгæй фæлыгъдис. 
Æмæ, бæрзыты къохæн аргъау 
Зæронд, дæрзæг тæгæр нывæста... 
Фæззыгон къæвда та æнæвгъау 
Йæ уазал цæссыгтæ лæмæрста. 

ХИВÆНД ЗÆРДÆ 
Уæззау æмæ æнахуыр у мæ рис, 
Мæ хивæнд зæрдæ иудадзыг дæу мысы... 
Ныр дæр та сагъæс, катайыл фæцис, 
Æвзонгдзинад сæууон æртæхтыл сысы. 
Æмæ мын азтæ алыбон æнцад 
Мæ цæсгодоыл сæ дæрзæг къухтæ дарынц. 
Рæсугъд уæлмонцтæ, сусæг бæллиц, зард 
Мæныл кæддæрау базыртæ нæ садзынц. 
Фæмысын ма мæ ивгъуыд сæнттæ, уарзт, 
Бæргæ таин дæ цæстытыЛцырагъау, 
Фæлæ мæ зæрдæ цъиу-лæппынау—тарст... 
Сæудзыд бæллицтæ фестадысты аргъау. 
Фæлæ уæддæр мæ рухс ныфсæн йæ таг— 
Æрмæстдæр ды, дæу агурæг æрцыдтæн. 
Ныббар-иу мын, кæд искæдбон, мыййаг, 
Дæ разы æз мæ сонт бонты рæдыдтæн. 

РАГУАРЗТИМÆ ФЕМБÆЛД 
Тæгæр бæласы сау хихтæ 
Рæудымгæмæ тæлфынц — 
Фæлмаст катай, изæрмилтæ 
Мæ рудзынгыл бырынц. 
Фæллад зæрдæ, фæллад хъуыды 
Æрсабыр ис, нындзыг. 
Нымд зарæджы æнкъард мы^ты — 
Мæ рагуарзты цæссыг. 
Цыдæр сусæг фæлмæвæрдæй 
Дæ рох сурæт æрцыд. 
Дæ сау дзыкку хæрдгæбыдæй 
Ныр халасæй лæууыд. 
Фыццагау мæм дæ мидбылты 
Ды бахудтæ фæлмæн. 
Мæ буц уарзон, дæ урс хилты — 
Мæ цъæх уалдзæг мæнæн. 
1991 аз 

РАГБОНТЫ САГЪÆСТÆ 
Цæуыл кæныс æнкъард? Цæуыл тыхсыс, 
мæ зæрдæ? 
Дæ фæлмаст цæстыты ыссудздзынæн цырагъ. 
Фæрог кæнон дæ рыст, дæ сагъæстæ, 
дæ сæнттæ... 
Фыдзаманы дæуæн фæрог кæнон дæ уаргъ. 
Æцæг мæ ма фæрс ды, æрæгмæ дæм кæй 
цыдтæн. 
Мæ урс хилтыл бæрæг — мæ сонт уды фаздм^аст, 
Тæргай барæгау æз мæ хъысмæтæй 
фæлыгъдтæн... 
Æрæджиау уæддæр, зынгау, ыссыгъдис уарзт. 
Æрæджиау уæддаер, дæ рухс сурæтмæ ’рвыстæй, 
Фæзындтæн æз дæумæ æнафоны, æваст, — 
Ныббар, хатыр мын уæд, мæн тыххæй-иу 
кæй рыстæ,— 
Дæ къаты бонты æз дæуæн кæй кодтон маст. 
Мæ сонт рæдыд ныббар, дæ сыгъдæг уарзтæн уды 
Нæ разындис бынат, бæргæ кæнын фæсмон,— 
Дæ амондмæ дæуæн нæ кæндзынæн тæхуды,— 
Ныр та уал дын зæгъын: рæстæгмæ у хæрзбои! 
П 

Æрцæудзынæн дæм æз, —куы уай æнкъард 
дæ уаты, 
Æрцæудзынæн рæхджы, цъæх уалдзæгау, дæумæ. 
Æмæ та рох монцтæн ыссудздзыстæм сæ арты, 
Æрцæудзынæн дæм æз, куы фæдзурай мæнмæ. 

Фæцæуы мæ уалдзæг... 
Æмæ мын хæрзбон дæр нæ загъта, 
Мæ уды рыстимæ 
Мæн иунæгæй абон ныууагъта. 
Бæргæ йæ урæдтон, 
Фæлæ мыл сæрыстырæй худтис, 
Мæ уарзтмондаг зæрдæ 
Йæфæдыл æрхуымæй нымпылдис... 
Мæ уарзтмондаг зæрдæ 
Нæ бафсæст йæ уындæй, йæ уарзтæй. 
Æрмæст-иу ыл зарыд цъæхбазыр изæрты 
Фæлм.цтæй. 
Йæ аии æигасæй 
Ыскодта мæ удæн кæлæнтæ, 
Æврæгъы фæдджиты 
Æмбæхстысты сусæг, 
Нымд сæнттæ... 
Æиæнтау бæллицтæ 
Цъæх æрдузы кодтой тæгæлтæ, 
Мæ фæстиат уарзт мын 
Мæ риуы ыссыгъта цырæгътæ. 
Мæ фæстиат уарзты æз удæнцой 
Амонд ыссардтон. 
Мæ фæстиат уарзт 
Æз дæ цæстыты арфы 
Ныууагътон. 

РАГУАРЗТ МЫСГÆЙÆ 
Цæрæнбонты нæ ныууагътон мæ зиу,— 
Мæ Ирыстон, дæ сæрвæлтауæн цардтæн. 
Ныр сафтид ис рæсугъд бæлл’ицтæй риу. 
Фыдцæрдтытæй куыдзы зæронд æз оадæн... 
Фыдцæрдтытæй фæурсхалас мæ сæр, 
Мæ хъысмæт дæр мыл разылдис мæнгардæй,— 
Цы саурæсугъды уарзтон æз кæддæр,— 
Æндæримæ у амондджын йæ цардæй... 
Фæлæ уæддæр мæ сау зынты, уæддæр 
Æз уыцы чызджы уаз зæдау фæмысын,— 
Æмæ мæ раг, æвзонг уарзты цæхæр, 
Цъæх.уалдзæгау, фæллад риумæ ныббырсы. 
Æмæ уæд исдуг айсæфы мæ мæт. 
Цырагъау уæд мæ рухс уæлмонц ыссудзы... 
Нæ уæ тæрсын, зæронды бон, мæлæт. 
Мæ рагуарзтыл нæма бахгæдтон рудзынг. 
94 

Л V: * 
Дæ цардæфсæст, хъæздыг хæдзары 
Кæныс æнцадæй ды фынæй. 
Æз та... тыхсын æррайау тары, 
Фæразын хуыссæгæн зынæй. 
Æмæ ызнæт монцтæн сæ арты, 
Фæлмаст уд басыгъдис бынтон. 
Æмæ кæйдæр уарзты пъæраты 
Фæцис мæ рухс бæллиц дæлдон. 
Фæлæ уæддæр, хъæддаг, рæсугъд зæд, 
Бæллын дæ фенынмæ, тырнын... 
Кæд искуы оамбарис мæ сау мæт 
Æмæ’мæ рыст уды хъæрзын. 
Æмæ дæ цардæфсæст хæдзары 
Кæд иубон ’рымысис мæн дæр. 
...Йæ цæссыг донхæрис лæмары, 
Æнкъардæ^уасы уыг кæмдæр. 

ф 
Сагъæсты уæрдон та атылдис ногæй мæ риуыл, 
Райгуырдис зæрдæйы судзаггаг уарзты тæмæн. 
Худын мæ урс сæрыл айдæны размæ мæхиуыл. 
Скодтай, рæсугъд чызг, æвæццæгæн, хинтæ 
мæнæн. 
Иухаттау гуырынц мæ уалдзыгон сусæг 
рæусæиттæ, — 
Айрох уæззау сагъæс, айрох мæ зынты зыидæр. 
Де ’нгасы федтон мæ ивгъуыд, зæриндзаст 
изæртæ,— 
Адæргæй систон мæ рагбонты зарæг нымдæй... 
96 

Горæт ныгъуылы изæрмилты тары, 
Терк дæр йæ фындзыбын зары сабыр. 
Мигъхъулон, стъæлд арв йæ цæссыг лæмары 
Бахæцыд дидиныл фæзы зыр-зыр. 
.Уайы, ныррыхы хæркъуы дымгæ рæгътыл, 
Сонтæй ныххойы мæ рудзынг мæнæн. 
Агурын^дщойдзинад уды бырæгъты, 
Рагуарзты судзгæ, ^æг^йна^г тæмæн. 
Гоби бæллиц мæ йæ кæлæнтæй сайы, — 
Банцайдзæн уарын, ныйирд уыдзæн арв, 
Ахсæв дæ сурæт мæ цæстытыл уайы,— 
Ахсæв æнæ дæу мæ уынгæг къæс — тарф. 
4 Къонайы хъарм 

ФÆСТИАТ УАРЗТ 
Хæрзбон!.. Мæ уалдзыгон бæллицтæн 
Æрдæгыл аскъуыдис сæ таг... 
Быхстон хъæддаг царды фыдмитæн, 
Хуыдтон дæ зæд, уыдтæ мын дуаг. 
Фæлæ, куырысдзау усау, уды 
Фæсайдта судзгæ монцтæй уарзт... 
Ныр мыл æгъатыр хъысмæт худы, 
Кæнынц мыл сау зинтæ хъæрахст. 
Æмæ цæуын... куырмæджы дардмæ, 
Уæлдай мын нæу— дзæнæт, зындон... 
Æмæ кæмдæр, кæйдæр рæузардмæ,— 
Мæ риуы салд зæрдæ ысдон. 
Ысдон, æмæ та знаг хæларæй 
Уыдта мæ мидбылхудт фæлмæн. ? 
Фæлæ йæ цыргъ ыссыртæ тарæй 
Æвдыста цард æдзух мæнмæ. 
Æмæ тызмæг заман, фыдохы 
Мæ ныфс нæ асастис уæддæр, 
Мæ фæндаг — даргъ, æрбадтæн къохы 
Мæн суры сау адзал фыддæр. 

Мæн сурынц тар хъуыдытæ бардзæй, 
Ызнæт, æрра барджытау раст: 
Мæ риу мын барæхойы, арцау, 
Фæстиат, ’нафоны зынг уарзт. 

ÆНКЪАРД МЫСИНАГ 
Сæрдыгон æхсæвты, 
Æрдуйау, кæй уд не ссис нарæг, 
" Кæй риумæ нæ хъары æхцондзинад, 
Судзаггаг маст — 
Уый нæ базондзæн никæд, 
Куыд хорз у цъæх уалдзæджы зарæг, 
Уый нæ банкъардзæн никæд 
Мæ фæллад зæрдæйæн йæ уарзт. 
Æз хатгай мæ сонтæй 
Цъæхбазыр æврæгътæм фæбæллын, 
Фæфæнды мæ хæхтæм, 
Æрыгон цæргæсау, тæхын. 
Æз саутар хъысмæты 
Æлгъыстаг цæлхдуртыл куы кæлын, 
Уæд зæрдæ нырризы, 
Уæд зæрдæ ныввæййы æрхуым. 
Цы дидинæг узрзтон, 
Кæй уынд мыл æфтыдта хъарутæ, 
Уый ’нафоны бампылд — 
Сындз къутæрыл бахус бынтон. 
100 

Цы хъугом ыссардтон, . 
Ныр уымæн æхсæдын йæ дуртæ. 
Цъæхснаг бонтæ мысгæ 
Æз, сабийау, абон куыдтон. 
1986 аз 

* * * 
Урс цъынддзаст гæдыйау, арвыл 
Рараст мигъты астæу мæй. 
Æмæ, урс тыччытау, дардыл 
Апырх стъалы-уылæн зæй. 
Рахызтæн æддæмæ, ирдгæ 
Абадт цæсгомыл æваст. 
Нартхæртты уый алыгъд симгæ, 
Уыд, сывæллонау, йæ хъазт. 
Уардиты адджын, æхцон тæф 
Дзагæй сулæфыдтæн æз... 
О, куыд рæсугъд уыдтæ, æхсæв! 
О, куыд тынг мысын дæ хуыз... 

Аскъуыд бонрухсæн йæ уд, 
Арв ыстъалы-цæссыг тадзы. 
Уддзæф сыфтæрмæ фæхудт, 
Къалиутыл йæ фæллад уадзы. 
Талынг — саудзæсгом, фæлмаст, 
Ризгæ рудзынгыл æрбыры. 
Амонд, сагъæс æмæ уарзт 
Ахсæв ме ’взонг риуы гуыры. 
103 

* * * 
Стылди цалхыдзаг мæй рагъыл, 
Арвæй стъалыты бардз худы,— 
Сонт зæрдæ та н’æу йæ уагыл, 
Уарзондзинадæй ысдуды. 
Рог зызын фæйлауы хуымты, 
Ирд цæссыг сыл сау мигъ калы — 
Мæнæ-ма: дæ сау æрфгуытыл 
Мæй æвзист тынтæ луары. 
Æз кæддæриддæр дæ дзырдтæ 
Арф мæ зæрдæйы ньддæрын. 
Уарзтæй седзаг сау цæстытæн 
Æз сæ иу фендæй дæр райын. 
Уарзт æвзонг зæрдæйы ссыгъдис, 
Уадындз уый номыл ныззæлы. 
Тых æмæ мæм ныфс фæзындис 
Ацы ’рдхæрæйнаг изæры. 

ф 
* * * 
Бамбæхст хур бæзджын мигътæн сæ тары, 
Уары къæвда, ставд гагатæй уары, 
Асфальтыл ыслеуахитæ дон, 
Акъæдз кодта арвæрдын йæ рон. 
Уары къæвда, сау дзыкку ныххуылыдз, 
Риуахстоны сонт зæрдæ ыстырындз, 
Уарди-рустыл —æртæхты лæсæн, 
Уарзон ныхас мах уæддæр кæнæм. 
105 

Мæ удæй аивгъуыдта уалдзæг, 
Куыд ын уарзтон йæ рухс, йæ зарæг! 
Ныр уары мит... 
Сырх дидинæгыл цинæй мардтæн, 
Йæ уындæй-иу æдзухдæр «тадтæн». 
Ныр уары мит... 
Мæ саурæсугъды чидæр куры, 
Ныббар! Зылынджын дæн дæ цуры, — 
Ныр уары мит... 
Ныббар! Зылынджын дæн дæ цуры,— 
Нæ зыдтонТ^фтæ^уарзыс хуры. 
Ныр уары мит... 
106 

ФÆЗЗЫГОН ИЗÆРЫ КАТАЙ 
Куыствæллад фæззыгон изæр 
Мæй мигъты ныццахстис, гуымбылау, 
Æмæ та дæрзæгцъар тæгæр 
Йæ рагбонтæ мысы, рæуфынау. 
Æмæ та ысафтид нæ уынг, 
Сæ хæдзæрттæй нал хизынц адæм. 
Нæ пецæй дæр рарттывта зынг, 
Йæ цуры æгомыгæй бадæм. 
Нæ рауад бæллиццаг нæ цард. 
Æмбæхст рис — дæ цæстыты малы... 
Æмæ нын æнафоны зард 
Нæ удты æлхынцъытæ халы. 

ф- 
ÆВДУДОН БÆРЗ 
Быгъдæг ран, уæлæуæз, йæ дзыккутæ æрхмæ 
æруагъта, 
Тæргайгæнаг зæдау, бæрз бæлас— йæ сæнтты 
нынкъард. 
Фыдуазал дымгæ йын тызмæгæй йæ сыфтæртæ 
цагъта, 
Лæууыд-иу æрдуйыл фыдтымыгъты рæстæг 
йæ цард. 
Фæлæ сын фæрæзта, æвдудон-ку разындис 
хъызты. 
Йæ сау цæсгом арвæн уый, хъодыгонд лæгау, 
уыдта, 
Æмæ-иу’изæры фæлмастæй йæ сусæггаг рысты, 
Цъæх уалдзæджы мысгæ, уый, уарзтмонц 
зæрдæйау, куыдта... 
108 

РАГУАЛДЗÆГ 
Тар æмбæрзæн æхсæв 
Батыхта сабыр, 
Сатæг дымгæ, уддзæф 
Хохцъассы ныммыр. 
Дидинджытæ худынц, 
Бонырухс æртахт— 
Рагуалдзæджы судзы 
Сонт зæрдæты уарзт. 
10? 

УЫРЫССАГ ЧЫЗДЖЫ САГЪÆС 
Мæскуы... 
Тъæнджы мæйы 
Судзгæ уазал 
Буары 
Хъары... 
Æвзонг чызг 
Æнкъардæй 
Фæндыримæ 
Метройы 
Зары: 
Куыд амард 
Йæ уарзон 
Æцæгæлон бæстæйы 
Тохы, 
Кæй нæ уыдзæн 
Никæд, 
Æнустæм 
Тæппал 
Удæй 
Рохы. 
Уыраугæ... 
Цъæхснагæй 
Æмбæлдысты риуыл 

Рæумыртæ, 
Ныхъхъуыстой йын 
Адæм 
Йæ судзгæ, 
Зæрдæскъæфæн 
Дзырдтæм. 
Æвзонг чызг та 
Зарыд, 
Æгъуыстаг 
Сыгъдæг 
Уарзтыл 
Зарыд... 
Тъæнджы мæйы мит та 
Æддейы 
Æнæнцайгæ 
Уарыд. 

МÆ МЫСИНАГ 
Уæ хæдзары раз иудзæвгар фæлæууын, 
Кæм арвыстай дæ сабидуг —æрвон, 
Мæ рагуарзты дзæнæтон бонтæ мысын, 
Фæстаг фембæлд, фæстаг ныхас, хæрзбон... 
Æрымысын дæ мидбылхудт, дæ бакаст, 
Дæ фенынмæ-иу сабийау лыгъдтæн^ 
Мæ сусæг хъæрзт ды не ’мбæрстайГмæ ахаст, 
Æмæ, цырагъау, химидæг сыгъдтæн. 
Ныр дæр цыма уæ рудзынджы раз ногæй 
Ды, аргъæутты рæсугъд зæдау, лæууыс. 
Дæ дзыкку дын фæйлауы уддзæф рогæй, 
Мæ риуы баззад афтæмæй дæ хуыз. 
Ныр атахтæ, тæргай зырнæгау, дардмæ, 
Дæ уалдзæгæн ма баззадис йæ тар, 
Кæд нал дарын бар иухаттау дæ цардмæ, 
Уæддæр вæййыс мæ мысинаг, ныббар! 
112 

-л- * * 
Дзыцца, цы чындзаг равзæрстон дæуæн! 
Ныр уый сайдæй æрхæндæг бабадт уды, 
Æмæ та ног йæ фæндиаг фæдæн,— 
Мæ рог митыл хъысмæт кæл-кæлæй худы... 
Æмæ ивылы риуы къуымты хъыг, 
Æз авд дуары сæхгæдтон мæ уарзтыл: 
ÆрхастсГбон йæ уадултыл цæссыг, 
Фæззыгон æрхуым бацардис мæ уаты. 
1978 аз 

* * * 
Дæу равзæрстон, дæу бауарзтон æз иунæг, 
Мæ сусæг сæнтты тайгæйæ цæрын. 
Мæ рагуарзты æвзистдзыкку æхсинæг, 
Дæ фенынмæ та, рухс хурау, бæллын. 
Æрцу! Фæзын, æрвæрттывдау, мæ царды, 
Мæн судзæд, уадз, дæ цæстыты цæхæр. 
Æз арвайдæнæй акæсдзынæн дардыл 
Æмæ дæ, зон, ыссардзынæн уæддæр. 
114 

V? Ус Ус 
Æз ныр, æнафоны бæлццонау, 
Дæ фæдтыл аивæй цæуын. 
Æмæ та, тарæмдзу хуыснæгау, 
Уæ кæрты адæргæй лæууын. 
Ысхызтæ цадæггай дæ уатмæ, 
Уыдтæ фæлмаст æмæ æнкъард. 
Æмæ ыстъалыты зынг артмæ 
Дæ цæссыг урс уадултыл уад, 
Æмæ, дæ фæрдгуытау, æрттывтой. 
Цымæ цæуыл уыдис дæ маст? 
Мæнау дæм урс бæрзытæ хъуыстой, 
Мæнау дæм бурдзыкку мæй каст. 

ЧЫЗГ-ДОХТЫРÆН 
Бадыс хъæлдзæгæй дæ уаты, 
Адæмæн ды дæ сæ зæд. 
Аив уæнгтæ— урс халаты — 
Ехх, куыд рæсугъд вæййыс уæд! 
Ды кæй зæрдæмæ ныхъхъусыс, — 
Уымæн рахатыс йæ низ, 
Уæд мæнæн цæуылнæ дзурыс, 
Циу, æвзонг дохтыр, мæ рис? 
116 

* V.- # 
Фæстаг изæр фæстаг ныхас кæнæм, 
Нæй, нал баддзыстæм сом ацафон иумæ. 
Фæстаг изæр мæ сонт зæрдæ — фæлмæн, 
Æгæрон сагьæс ног хъуызы мæ риумæ. 
Фæстаг изæр мыл сау кæлæн æртыхст, 
Цыдæр ныфсы таг агурын дæ касты, 
Цыма нæм арвæй буроын мæй æрхызт 
Æмæ, бæлццонау, араст и нæ фæрсты. 

•к V? V,- 
Хъуыды ма кæндзынæ зæриндзаст изæртæ,— 
Нæ рудзынджы авгыл зæрæхсид куыд тадис... 
Æфсæрмдзаст лæппуйæн йæ уарзон ныхæстæ, 
Сырх дидинджытимæ дæ размæ куыд уадис. 
Æмæ-иу чысыл хъæу куы аныгъуылд тары, — 
Ыстъалыты арт-иу куы ыссыгъдис арвыл, 
Уæд уарзтмонц зæрдæ та дæу мысгæйæ зарыд, — 
Уыд диссаджы ’ нкъарæн йæ сонт уды арфы. 
Уæдæ ныр цы фесты æгайнæг бæллицтæ? 
Æви сæ ныммардта тызмæг азты азар,— 
Æнкъардæй дын дзурын мæ царды фыдристæ,— 
Ды та мæм фæхатыс: «Цæй, иухаттау азар!..» 
Бæргæ дын фæзарин кæддæрау рæсугъдæй 
Зæриндзаст изæрты фыццаг уарзты кадæг, 
Фæлæ дын цы зæгъон, æнафон мæ удæй 
Тæргайæ фæлыгъдис мæ рагбонты уалдзæг. 
118 

* * * 
Арт куы нæ схъауай, 
Уæд ысвæййы фæнык. 
Нал ис зæрдæйы 
Уарзондзинады зынг. 
Тар, фæллад цæсгом, 
Былтыл мидбылхудт — тад. 
Фесты рагбонтæ, 
Ссис мын мысинаг цард. 
Фæлæ рагуалдзæг 
Удмæ бахъары зард, 
Æмæ рухс сæнттæй 
Уæнгтыл сирвæзы арт. 
11? 

* * * 
Тулы сау рæстæг мæн, уæрдондзалхау, 
Райгонд нал вæййын уды рагсæнттæй. 
Цыма сау æндæрг — хилын аууонау, 
Сонтæй агурын æз дæ къахвæдтæ. 
Тары бамбæхста арв йæ фæдджитæ, 
Тар, цыллæ хæдон скодтой бæлæстæ, 
Урс æврагъы бын хох йæ къуыпп синтæ 
Талау равдыста бур мæйы фæстæ. 
Риумæ бахъуызыд уарзт æнафоны, — 
Раст кæлæн уысмау зæрдæ баризы... 
Дидин адæргæй хъавгæ ратонын, 
Сау цæстыты ’нгас риумæ бахизы. 
Дуне басабыр, мæй йæ бур тынтæ 
Уафы таримæ кæмтты, хъугæмтты... 
Уды ’лхынцъытæ, уды сау зынтæ 
Тайынц, стъалытау, арвы хъулæтты. 
120 

ТÆРГАЙГÆНАДЖЫ САГЪÆС 
Ацы фыдцæрдтытæй, ацы фыдрæстæгæй 
Иубон фæлидздзынæн хъæдмæ: 
Халагъуд сбийдзынæн, боцъотæ ’руадздзынæн, 
Арс мын ысмуддзæн мæ фæдмæ. 
Нарты Ацæмæзау, уадындзæй зардзынæн, 
Уд та æнкъардзæн сæрибар... 
Æмæ-иу коид хуымы хойраг с’сардзынæн, 
Алцы уыдзæнис мæхи бар. 
Тар æхсæв арты цур мысдзынæн истытæ, 
Чи зоны — рагуарзт, хæлæртты... 
Чи мын æнкъардта мæ сагъæс, мæ рыстытæ,— 
Чи уыд æдзухдæр мæ сæнтты. 
1994 азы Сусæны мæй 
121 

СЫРДТЫ ÆМБЫРД 
Уæд иубон арф лæгæты сырдтæ 
Сæхицæн сарæзтой æмбырд. 
Æвзæрстой домбайы фыстытæ, 
Йæхæдæг домбай балцы уыд. 
Дзырдта хъуынджынсæр арс тызмæгæй: 
— Æдзух нæ хъыгдарæг —домбай, 
Хынджылæг нын кæны нæ сæртæй, 
Мыхуырæй мауал домæд хай... — 
Уыдис дзы ’ндæр сырдтæ дæр бирæ, 
Сæ фидæныл сæ зæрдæ «рыст». 
Зæлыд, къæрццæмдзæгъдау, сæ лирæ, 
Сæ маст нæ домбаймæ æхсыст. 
Æмæ козбаудзинад мæнгæрдтæн, 
Цырвау, сæ фæлдыст риуты ’нхъызт. 
— Нæ кæнæм раст домæнтæ цардæн! — 
Уым къуымæй бирæгъы хъæр хъуыст. 
Уым бадти къодахыл зыгъарæг, 
Йæ разы хъулонфыстæй —сыф... 
Уыдис козбау æмæ мæнгзарæг, 
Уый калдта алкæуыл дæр цъыф. 

Гæдыло дæр ыздыхта рихи, 
Уый йе ’взаджы фæрцы ыснард, 
Йæ мызды цинæй-иу фæсырх и, 
Йæ цæстыл сæн, физонæг уад. 
Уым бадт тæппуд тæрхъус рæбынæй, 
Йæ сæрыл домбайæн дзырдта. 
— Фæлæуу, йæхæдæг уал фæзына,— 
Уый арс-редакторæй куырдта. 
Фæзынд уæд иуафон домбай дæр, 
Цæхæр йæ цæстæнгасы сыгъд. 
Йæ ныхмæ чи дзырдта уым раздæр,— 
Уæрццау йæ бынаты ныгъуылд. 
Сыбыртт дзæвгар рæстæг нæ хъуысти, 
Сæ цæсгæмттыл зындис уым тас. 
— Нæ паддзах не ’мбырдмæ фæзынди, 
Уæлахиз уæд! — ысдзырдта арс. 
Уæд ын нымдзæгъд кодтой нæ сырдтæ, 
Уый гени рахуыдтой, уæлзæд. 
Æмæ нæрыдысты сæ хъæртæ: 
— Нæ буц домбай уæлахиз уæд! 

МÆ ЧЫЗГ АЛАНÆЙÆН 
1 
Уыдтæ, хъæбул, уæнгрог æмæ цæрдæг, 
Ды уалдзыгон рæсугъд дидинау, ^рæзтæ. 
Фæлæ нæ къæсмæ сагъуыдис хæирæг, — 
Æмæ фæдæ ды саумарджы фыдхъæстæ. 
Æмæ æрбадт дæ нывæрзæн мæлæт, 
Дæ чысыл уд дын ахæссынмæ хъавыд, — 
Фæлæ табу Ыстыр Хуыцауæн уæд, — 
Ды фервæзтæ, дæ сау дæлимон алыгъд. 
Фæлæ уæддæр нæма сдзæбæх дæ ’ххæст: 
Æгъатыр низ дæ сау зындоны дары... 
Дæ цæстæнгас — æнкъард æмæ фæлмæст, 
Дæ мæтæй арв дæр урс цæссыг лæмары, 
Æмæ мæ удыл сæмбæлы зынг фат. 
Дæ судзгæ тыхст, дæ хъизæмарæй риссын. 
Æмæ нæ къæсы басхъауыннæ арт, — 
Цæуынц нæм радгай хионтæ фæдисы. 
2 
Ды иухаттау нæ разгъорыс мæ размæ, 
Ды иухаттау нæ атыхсыс мæныл. 
Цы бар дардтай мæ хъæбулæн йæ цардмæ, 
Æгъатыр хъысмæт?! Сонт зæрдæ кæуы... 
124 

Æмæ кæуынц дæ хъазæнтæ дæр къуымы,— 
Кæнынц мæнимæ уыдон дæр æнкъард. 
Нæ баззайдзынæ, хус æвзарау, хуымы, 
Цæсты гагуыйау хиздзынæн дæ цард. 
Ныр та уал ды нæма зоныс дæ фыды, 
Дæ уарзон мадмæ нал худыс фæлмæн. 
Фæлæ уæддæр мæ судзгæ рыст, мæ хъыджы, 
Хъæбул! Цырагъау судздзынæ мæнæн. 
1993 азы Зæрдæвæрæны мæйы 6-æм бон 

ÆЗ ÆМÆ УРССÆР ЗÆРОНД ЛÆГ 
Уары 
Ставд сахатæй къæвда. 
Адæм лидзынц. 
Адæм згъорынц 
Фæйнæрдæм. 
Алчи сæ ’фснайы. 
Йæ сæр. 
Сафтид ис уынг. 
Баззадыстæм ма 
Дыууæйæ. 
Æз æмæ 
Урссæр 
Зæронд 
Лæг. 
Нæ дыууæ дæр 
Нæ тæрсæм 
Къæвдайæ, 
Уарынæй, 
Нæ тæрсæм 
Хуылыдзæй. 
Нæ лидзæм, 
Иннæтау, сурмæ. 
Фæлæ... 
Цæуæм. 

Æз æмæ 
Иунæг 
Зæронд лæг. 
Саха ныл уары. 
Адæм нæм 
Сидынц, — 
Чидæр нæ схуыдта 
Сæлхæртæ. 
Уары... 
Фæдджитæй 
Ралæдæрст дон. 
Дзаума ныллæхъир. 
Фæлæ цыдыстæм уынджы 
Дыууæйæ. 
Адæм нæ зыдтой, 
Æз кæй уарзын 
Къæвда боны тезгъо кæнын, 
Зæронд та нæ кодта 
Тагъд 
Зæрæдты ’рхæндæг 
Хæдзармæ. 

* * * 
Цæуын мæ къæсмæ сагъæсхуыз, æнкъардæй, 
Мæ фæндаг —даргъ, мæ бон та у цыбыр. 
Мæ разы фестад дидинæг, мæгуыр, — 
Фынæй кæны йæ цуры саугалм хъармы. 
Ныхъхъус и дидин, баныгъуылди тасæй, 
Тæфсæг рынчынау, кодта уый зыр-зыр: 
Мæ фыр мæстæй æрбахгæдта мæ хъуыр, — 
Къæдз лæдзæджы бын калм ныддаргъ мæ разы. 
Фæиппæрд дидин сау маргæй зынтæй, 
Йæ цæстытæй та бахудти фæрнæй. 
Æрчъицыдта, цыма æргъæвст лæг —артмæ. 
Мæ номæй иу хатт æрдз йæ фыртæй—райгонд. 
Æрбадти та йæ бынаты йæ равг, 
Æмæ та систы уæд нывыл йæ бартæ. 
128 

ЗÆРДÆЙЫ ХÆЗНА 
Агурын. 
Агурын... 
Къахын 
Мæ зæрдæ... 
Чи зоны, 
Цы нæ вæййы, 
Исты 
Хæзна дзы ыссарин. 
Æмæ йæ адæмыл, 
Цардæфхæрд 
Адæмыл, 
Иууыл 
Æмхуызонæй 
Уарин. 
Чи зоны, 
Искæмæн 
Ацы рæсугъд изæр 
Исты æхсызгон 
Æрхæссин. 
5 Къонпйы хъарм 
ш 

* * * 
Хъуынтъыз мигътæ арвыл ыскъахтой зынг 
хурæн йæ цæст. 
Нæ расыг фæззæгæн йæ лулæйы фæздæг 
ныббадтис,— 
Бæгънæг бал бæласыл сырддонцъиу ныккука, 
ныргъæвст. 
Нæ хосдзæутты уæрдон цъыф хъугомы астæу 
ныссагъдис. 
Уым фалдæр та, рæгътыл, фæрдгуытау, ныппырх 
сты фыстæ, 
Тызмæгхуыз уæйыгау, нæ цъына уæлвонгæй 
зыны. 
Дыргъдоны быдыргъæн рæууддзæф ыстилы 
йæ дыстæ, 
Æнкъард хъæды сæрмæ, хъæргæнæгау, халон 
тæхы. 
130 

V 
Йæ бур рихи даугæ, бæгъæмсарæй ’рбацæуы 
фæззæг, 
Нæ сæрвæт-тъæпæнты ныхсыдтой нæ фосы 
дзуг кæрдæг. 
Ысрæгъæд хъæддаг дыргъ, нæ донбылты асырх 
ис мыртгæ, 
Æрсабыр ис комдон, ызнæтæй нæ хъуысынц 
йæ мыртæ. 
Бæрзонд рæгъты сæрмæ къуыбылæйттæй 
мигъфæздæг бады, 
Мæ дада дзæккорæй егъау сугтæ зымæгмæ фады. 
Нæ хъæдур æртыдтам, нæ нартхор дæр 
бафснайдтам гонты,— 
Ныр сисрæбын бадгæ нæ хъæуы зæрæдтæ мысынц 
æвзонгад. 
Æнкъардæй нын загътой цæрддзугæнæг 
мæргътæ хæрзбонтæ— 
Мæ удты та гуырынц чъызгæ уарзты сусæг 
уæлмонцтæ. 
131 

Хуылыдз сугтæ пецы, æгайнæджы сæнттау, 
фæхуыссынц, 
Ныссабыр и бæстæ, фæлмастæй ныффынæй 
ис хъæу,— 
Æмæ та мæ зæрдæ æвзонджы цъæхснаг бонтæ 
мысы, — 
Мæ ивгъуыды арвыл, ыстъалытау, судзы æргъæу. 
Æз цардагур дардмæ мæ хъæубæстæй иу хатт 
фæцыдтæн, 
Фæззыгон сæрвæтау, ныллæгуын, фæхалас 
мæ сæр. 
Æз судзаггаг уарзтæй, алдзаны цырагъау, 
фæсыгъдтæн, 
Мæ иунæджы бонтæ ныр рохуаты ’рвитын 
кæмдæр. 
Нæ федтон рæу-амонд мæ царды гакъонтæ 
фæндагыл, 
Мæ бæллицтæ иугай фæмардта тызмæг дуг 
мæнæн, — 
Æз зонын, мæ бынат нæ уыдзæнис никæд 
зæлдагыл, 
Фæлæ-иу мысдзынæн мæ рагбонты сусæг 
тæмæн. 
132 

ХЪÆБУАЫ РИС 
Кæуыс, хъæбул, ыставдгага цæссыгтæ 
Фæлурс уадултыл суадæттау тæдзынц. 
Дæ судзгæ низ, дæ рыст æмæ дæ хъыгтæ — 
Фæлмаст риуы, цыргъ хъаматау, ныхсынц. 
Кæуыс, хъæбул, мæйдар æхсæвы тары, 
Мæ бон дын нæу фæрог кæнын дæ рис. 
Æддейы та фæззыгон къæвда уары, 
Æмæ кæны мæ тыхст зæрдæ фæдис. 
Кæуыс, хъæбул, ды — амæттаг фыдристæн, 
Фæлæ уæддæр, æууæндын æз уæддæр 
Ыстыр Хуыцауыл, —асурдзæн дæ ниогæ, 
Дæ рухс мидбылхудт раздахдзæн дæуæн. 
1995 азы Джеуæргуыбайы м’æйы 10-æм бон 

V 
ЗЫМÆГОН ÆХСÆВ 
Ацы горæты, ацы зымæгон хъызт-уады, 
Рох дæн алкæмæй, ничи æрымысдзæн мæн... 
Ахсæв зонгæтæй алчи йæ къаимæ бады, 
Чи та нуазы йæ хъæлдзæг хæзгулимæ сæн. 
Рох — дæуæй дæр. Дæ хъæздыг, дæ фæрныг 
хæдзары, 
Мой дæм дзуры: «Мæ уæрыкк, мæ 
уды лæууæн». 
Йе ’лхæд къаба дæхиуыл ды афонмæ ^арыс. 
Уый та ’ппæлы йæ боны пайдатæй дæуæн. 
Рох — æмгæрттæй, кæимæ-иу хордтон мæ 
кæрдзын, 
Мæн фæуарзынц, æхца мæм куы базонынц уæд. 
Никæмæ хъары риссаг зæрдæйы уæззау зын, 
Никæд бафæрсынц, цæуыл у мæ сагъæс, мæ мæт. 
Иунæг удæй нæ уыдзынæн никæд бон рохы, 
Дард ран, хохы, пецы раз бады мæ мад. 
Уый мæ мæтæй ныгъуылы фыдфынты фыдохы, 
Уый, мæн мысгæйæ, ахсæв кæндзæнис æнкъард. 
134 

ÆНÆМÆТ 
—Алчи кувы арвмæ, — 
Загъта мыст-хуыснæг,— 
Ахæмтæн сæ цардмæ 
Нал кæнын хæлæг. 
Хордоны мæнæутæй 
У мæ гуыбын дзаг, — 
Тар хуыкком — дзæнæтау, 
Алцыдæр мын — фаг. 
135 

ФÆДЗÆХСТ 
«Ма кæс цъæл айдæны 
Къаты бон ды. 
Ма кæс цъæл айдæны, 
Зил дзы дæрдты. 
Гакъон дæ фæндæгтæ 
Фестдзысты уæд, 
Сусæг, æвзонг фæндтæй 
Райгуырдзæн мæт. 
Цурон, козбау лæг дæ 
Исдзæн йæ маст. 
Уды мызгъуыр сæнттæм 
Нал хъардзæн уарзт. 
Ма кæс цъæл айдæны, 
Цард у кæлæн. 
Ма кæс цъæл айдæны», — 
Дзурынц мæнæн. 

ХОСГÆНÆГ 
Цæрынхъуагæй чи ахицæн, 
уыцы номдзыд хосгæнæг, дзæнæтыбадинаг 
Багаты Мерийы рухс иом мысынæн 
Рухс ныфс батади, митау, 
Зæрдæ мастæй ныссау... 
Уадтымыгъы фыдниудау, 
Фехъуыст махмæ фыдцау... 
Нал ис Мери, фыдзымæг 
Уый æнафон фæцисГ" 
Арвыл стъалы æрмынæг, 
Кодта халон фæдис. 
Нал нын судзы цырагъау, 
Охх, куыд мæнгард дæ, цард! 
Махæн байстай нæ Хуыцау. 
Уды сау рис æрцард. 
Саби, низæфхæрд саби... 
Каст йæ тыхст мад дæумæ! 
«Бабу Мери нын нал и, 
Нал фæзындзæн хъæмæ... 
137 

Нал дын сурдзæн дæ низтæ, 
Нал узæлдзæн дæуыл, 
Уды нал цæуынц ристæ, 
Охх, куыд ма цæрæм ныр!» 
Афтæ сабийæн зары 
Мад цæссыгкалгæ ’дзух. 
Цыма саби æнкъары 
Хъарм, æвдадздæттæг къух, 
Бахудт уыйау йæ мидбыл 
Уарзон мадмæ фæлмæн... 
Нæ, нæ ацыди иууыл — 
Мерийы фарн цæрдзæн. 
Адæм не ’мбæрстой хорзæх, 
Хатт уыдысты гуымир. 
Мери дард бæсты арæх 
Мысыд райгуырæн Ир. 
Уарзта царды уый алкæй, 
Уыд хуымæтæг, рæсугъд, 
Фæлæ саухæсты артæй 
Басыгъд ’нафон йæ уд. 
Сау, мылазон фыдрæстæг 
Уый, цырагъау, сыгъдис: 
Ныр цы кæнæм æрхæндæг?.. 
Кæд уæларвон уыдис 
138 

Æмæ атахтис дардмæ, 
Йе ’цæг дунемæ ныр! 
Цæй, цы кæут мæ зардмæ?! 
Мери уарзта фæндыр. 
Цæй-ма, сисæм йæ кадæн 
Зарæг — маргъау тæхдзæн, 
Уый йæ диссаджы цардæн 
Рухс æвдисæн уыдзæн. 
1995 аз 
13? 

ф- 
'!: '!: ч’: 
Къæвда æрæхсадта горæты чъизитæ, 
Уынгтæ æрттивынц, у уæлдæф æвдадз. 
Бæлæстæ ’фтауынц цъæх сыфтæртæ, дидиптæ... 
Æврæгътыл чидæр ныккалдта мыдадз. 
Æмæ мæ рудзынг ныххостой изæрмилтæ,— 
Дзæнгæрæг аргъуанмæ сиды дæумæ... 
Фæлæ нæ тагъд кæныс; сонт монцтæ, уазцинтæ 
Цæстыты судзынц, цæуæм, дам, хъæмæ... 
Æмæ ныррухс кодтой тары нæ цырæгътæ, — 
Зæрдæйæ байрох ис сау сагъæс, маст... 
Разынд фæлурс мæй дæр мигътæн сæ бырæгътæй, 
Æмæ та райгуырдис артуадзгæ уарзт. 
140 

<ф> 
АДÆМЫ БАРДЗМÆ 
Цы уæ хъæуы? Цæуыл ма кæиут хъаст 
Уæ цардамондæй, Сфæлдисæг Хуыцауæй?.. 
Куы ’рцыдысты уæ тæригъæдтæ барст — 
Хуыцауы фырты амардтат мæнгардæй. 
Нæ разындис уæ уазал удты рыст, 
Уæ хæрзгæнæгæи стылдыстут йæ туджы... 
Æрвон дуие фæудаист, ныррызт, — 
Йесойы мæлæт срухс кодта фыддуджы... 
Куыд диссаг дæ, куыд фæлмæи дæ, Хуыцау!.. 
Дæ иупæг фырты чи байтыгъта дзуарыл, 
Æгъатырæй йыл чи æвæрдта фау, 
Ныббарстай сын, ысрухс сып кодтай тары. 
Фæлæ иырма нæ райгуырдис фæсмои, 
Нæма хатынц Чырыстийы рæстдзинад. 
Уæззау уысм ын нæ саккаг кодтой дои, 
Ныууæй кодтой капеччытыл лæгдзииад. 
Рынчын у зæхх, тæригъæдтæй хъæрзы, 
Иыххатыр кæн лæмæгъ удтæн,Чырысти! 
Цæй рухс у уый, цæй райдзаст бои хæссы!... 
Уый арвæй ног Хуыцауы фырт æрхызти. 
141 

Ризы, тарст тæрхъусау, зæрдæ, 
Нал комы мæ къуымæй гæвз. 
Гаффутт сонт уды рæуфæндтæ... 
Рох, æнкъард рынчынау, хъæрз. 
Царды сау рыджы хуыдугæй 
Нал у, нал, мæ бон быхсын. 
Ацы сау, мылазон дугæй 
Рухс сæнттæ кæнынц дызгъуын. 
Æмæ сау æндæрг, æвиллон, 
У æлдар æмæ паддзах, 
Æмæ расыггæнаг, чъиллон, 
Цъыфдзасты дзæргъау ныддæргъ. 
Барын, адылийау, царды, 
Хъазы сонт удæй хъысмæт. 
Судзын сау тыхтæн сæ арты, 
Урс мит бамбæрзта мæ фæд. 
Æмæ риуы къултæ ’вдæрзы 
Сагъæс, маст æмæ фæдис, — 
Ацы уазал, тар изæры 
Ноджы фестырдæр мæ рис. 

V 
Сау æндæрг, аууонау, зилы мæ фæдыл, 
Удæн нæ дæтты сæрибар, æнцой. 
Сау æндæрг сау фæнык калы мæ фæдтыл, 
Сау æхсæв зилы мæ сæрыл куырой. 
0, фæлæ ссыгътон æз рухс цырагъ уаты, 
Райгуырæн хъарм артдзæст сонт удæн — ныфс 
Æмæ та систон мæ сабыр, нымд зарды 
Уды рæсугъд цинтæ, уды фыдрыст. 
143 

КÆМÆНДÆРТЫ 
Уæ аразгæ, уæ кæнгæ митæй 
Мæ уд — фæллад. 
Уæ мæнг æппæлдтытæ, уæ цинтæ 
Мæнæн — æиад. 
Уæ сырхуадул цæсгæмттыл — амонд, 
Фæрнæй цæрут. 
Æмæ ыстут уæ мулкæй райгонд, 
Æфсæст — уæ худт. 
Æмæ уæ хъузджыты æмбæхстæй 
Цæуы уæ цард. 
Нæ кæнын расыг æз уæ сæнæй, 
Кæнын æнкъард. 
Уæ сойæвдылд, ыстыр куывдтытæ 
Ысты мæнгард. 
Нæ мæгуыр адæмы рыстытæй 
Ыстут хæрз дард. 

чи зоны... 
Искæдбон... 
Уынджы 
Куы фенат зæронд усы 
Æнцъылдтæ, 
Æрхæндæг цæсгомимæ, 
Стæй адаргæ 
Сау-сауид дзаумæтты... 
Куы уæм дара ’ххуысмæ 
Йæ ризгæ, 
Фæлмаст къух. 
Адæм! 
Ма-иу ыл бахудут, 
Ма-иу ыл кæнут былысчъилтæ... 
Ма-иу ын бакæнут фидистæ. 
Чи зоны... 
Ацы фыдзаманы 
Баззадис иунæг, 
Æвæгæсæй. 
Чи зоны... 
Нал раздæхт 
Уарзон фырт 
Карз тохæй, 
Чи зоны... 
Ракалд 

Йæ ныфс-мæсыг, 
Саубонау, 
Æмæ фыдтухитæй 
Бафæллад 
Зæронд ус, 
Бампылд 
Йæ зæрдæ хъæбулы 
Уæззау мæтæй, 
Æмæ æрвиты 
Йæ рыст бонтæ 
Иунæгæй, 
Æмæ æлгъиты 
Йæ хъысмæт, 
Йæ раттæджы, 
Уарзон хъæбулæн 
Йæ марæджы, 
Æмæ фæкуры 
Хуыцауæй йæ адзал. 
Уæдæ-иу, хорз адæм, 
Искæдбон горæты, 
Искæдбон уынджы... 
Куы фенат мæгуыргур 
Зæронд усы, 
Æнцъылдтæ, 
Æрхæндæг цæсгомимæ, 
Стæй адаргæ, 
Сау-сауид дарæсы... 
Ма-иу ыл бахудут, 
Ма-иу ыл кæнут 
Былысчъилтæ. 
146 

НЫХАС УАЛДЗÆГИМÆ 
Зæлдагбазыр, цъæхдзаст уалдзæг —нæртон, 
Дæ сабион цæстытæй-ма мæм бахуд. 
Мæн хъугомы сырх дидинæй æртон, 
Æмæ сыгъдæг уарзт мауал дара агъуд. 
Ды фест хъуытаз, сæдæтæнон фæндыр, 
Æвзонг удты æрхæндæгдзинад асур. 
Æппары чидæр ’взист цады æнгуыр, 
Æмæ йæ хид кæф ахсынæнхъæл басур. 
Æз та бæллын: дæ цъæх арты мæ уд 
Æнусбонтæм, алдзан рухсау, куы судзид, 
Куы мæ уарзид мыдгъуыздзыкку рæсугъд, 
Куы фестин æз иппæрд уарзæттæн рухс хид. 
Мæ цинты цин, цъæхдзаст уалдзæг — нæрто 
0, иу уысм мæ дæ хуравдæны ауз. 
Ысбийдзынæн дæ урс дидинтæй рон, 
Дæ сатæг зæххыл авæрдзынæн хъарм рус. 

ф 
СÆРГÆНДТÆ 
Мæ Ирыстон 5 
"Кæмдæр кæйдæр æнæном арт..." 7 
Зæронд мады катай 8 
"Лыстæг хъуыддæгтыл бахардз ис мæ цард..." . . 9 
Катай 10 
Хъæууон нывтæ 13 
Нæхи у йæ цин дæр 15 
Райгуырæн къæсы 17 
Сыхæгты загъд 18 
Горæтаг æхсæв 20 
"Арв—лæпъа мигътæй æхгæд..." 21 
Поэты зарæг 22 
Хæхбæстæ 26 
Хаджеты Таймуразæн 27 
Дыгургомы 29 
Фæззыгон зарæг 32 
Хæххон цæргæс 33 
Уазæгуаты 34 
"Кæмæн ма ракæнæм нæ хъаст?.." 35 
Ацæргæ лæджы сагъæс 37 
Æдзæрæг ирон хъæуы 38 
Зынгхуыст æмгæртты мысгæйæ 39 
Лигъдоны сагъæс 41 
Æнæмæлгæ зарæг 43 
148 

Ардбахæрд 44 
"Сæ фæрстæ — хауд" 45 
Мæ адæм . . . . : 46 
Рæстдзинады тæрхон 47 
"Æвирхъау дуг..." 49 
"Аразы уадтымыгъ митæй хъæпæитæ..." 50 
Бæлццон 51 
"Мæн ардæм мæ хъысмæт..." 52 
Бæргæ, куы зариккой 54 
Рухстауæг 55 
Балцы 56 
"Уалдзæг. Хъæды тары..." 58 
Хохы 59 
"Æрлæууыд уалдзæг..." 60 
Сæрдыгон æхсæв 61 
Хъæууон ныв 62 
Фыццаг æрвнæрд 63 
Тæрккæвда 64 
"Æхсæв..." 65 
Æхсæрæг 66 
Уалдзæг 67 
Фæззыгон къæвдатæ 68 
Уалдзыгон хъæды 69 
Фæззыгон æхсæвы ныв 70 
Уалдзыгон нывтæй 71 
"Тархъæд —гом-æгæрцц, æнкъард..." 72 
"Арвгæрон дардыл ыссыгъди — ныссырх и..." . 73 
"Æмæ та цинæй нал æфсæды риу..." 74 
Сæрдыгон райсом 75 
Фæззыгон нывтæ 76 
149 

"Айнæджы лæгуын, къуыпп ныхæй..." 11 
"Даритæ скодтой..." 78 
"Халы æгуыппæг..." 79 
"Зæринхур фæтулы..." 80 
"Фæсатæг ис æхсæр..." 81 
Амондджын уый у 83 
"Уыгæрдæн — æлвыд, гæрæмтæ..." 84 
"Хохаг чысыл хъæу..." 85 
"Хъуысы тар къохæй..." 86 
Уалдзыгон хур 87 
"Фæлмæн, цъæхдзаст изæр..." 88 
Хивæнд зæрдæ 89 
Рагуарзтимæ фембæлд 90 
Рагбонты сагъæстæ 91 
"Фæцæуы мæ уалдзæг..." 93 
Рагуарзт мысгæйæ 94 
"Дæ цардæфсæст, хъæздыг хæдзары..." 95 
"Сагъæсты уæрдон та атылдис..." 96 
"Горæт ныгъуылы..." 97 
Фæстиат уарзт 98 
Æнкъард мысинаг 100 
"Урс цъынддзаст гæдыйау..." 102 
"Аскъуыд бонрухсæн йæ уд..." . . ’. 103 
"Стылди цалхыдзаг мæй..." 104 
"Бамбæхст хур..." 105 
"Мæ удæй аивгъуыдта уалдзæг..." 106 
Фæззыгон изæры катай 107 
Æвдудон бæрз 108 
Рагуалдзæг 109 
Уырыссаг чызджы сагъæс 110 
150 

Мæ мысинаг 112 
"Дзыцца, цы чындзаг равзæрстон..." 113 
"Дæу равзæрстон..." 114 
"Æз ныр, æнафоны бæлццонау..." 115 
Чызг-дохтырæн 116 
"Фæстаг изæр..." 117 
"Хъуыды ма кæндзынæ..." 118 
"Арт куы нæ схъауай..." 119 
"Тулы сау рæстæг..." 120 
Тæргайгæнаджы сагъæс 121 
Сырдты æмбырд 122 
Мæ чызг Аланæйæн 124 
Æз æмæ урссæр зæронд лæг 126 
"Цæуын мæ къæсмæ..." 128 
Зæрдæйы хæзна 129 
"Хъуынтъыз мигътæ арвыл..." 130 
"Йæ бур рихи даугæ..." 131 
"Хуылыдз сугтæ пецы..." 132 
Хъæбулы рис 133 
Зымæгон æхсæв 134 
Æнæмæт 135 
Фæдзæхст 136 
Хосгæнæг 137 
"Къæвда æрæхсадта..." 140 
Адæмы бардзмæ 141 
"Ризы, тарст тæрхъусау, зæрдæ..." 142 
"Сау æндæрг, аууонау, зилы..." 143 
Кæмæндæрты 144 
Чи зоны 145 
Ныхас уалдзæгимæ 147 

Литературно-художественное издание 
Догузов Тенгиз Николаевич 
ТЕПЛО ОЧАГА 
Стихи на осетинском языке 
Редактор 
И X. ДЖАНАЕВА 
Художник и художественный редактор 
Г. 3 ЧЕДЖЕМТЫ 
Технический редактор 
А В. ЯДЫКИНА 
Корректор 
Т. А КАЗБЕКОВА 
Сдано в набор 22.05.00. Подписано к печати 19.01.01. 
Формат бумаги 60x901/31 Бум. тип №1. Гарн. шрифта «Музл». 
Печать офсетная. Усл.п.л. 4,75.Учетно-изд л. 3,10. Тираж 500 
экз. Заказ № 215. С 35. 
Комитет Республики Северная Осетия—Алания по пе- 
чати и делам издательств. 
Издательство «Ир», 362040^ Владикавказ, проспект Мира, 25. 
Республиканское издательско-полиграфическое предпри- 
ятие им. В. А Гассиева. 362011, Владикавказ, ул. Тельмаиа, 16. 


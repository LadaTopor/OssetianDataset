]< 
о 
X 
3 
00 и 
О 
X 
АДÆМЫ 
ХЪÆР 
т 
ЧИНЫГУАДЗÆН 
ИР 
0РДЖ0НИКИДЗЁ 
1969 

ш 
Ахсар Кодзати 
НА ЗОВ ВАШ, ЛЮДИ1 
ош 
Стихн на осстинском языке 
Издательстоо м/7/г 
ОрджониыиОзе * 1909 

@ © Ц] 
Мæ цин, кæсагау, гуылфы смидæг, 
Нырма мæ къухтæ сты тымбыл, 
Йæ зыланг — урс цæхæр æхсидлв — 
Æрхауди дард хуры тынтыл. 
Цыма мæ уд нызгъæлæн хохыл, 
Æмæ æз аууонау цæуын. 
Кæсаг мæ къухы уыдис, оххаи, 
Ныр фурды й’ агурын цы у? 
Зæгъын, тæхуды ’мæ ма сарæхс! 
Сæхи мыл худæгæй хæссынц... 
Æз дæр, фæмыкгуызау, мæ сагъæс, 
Мæ хъыг нæ къонамæ хæссыи. 
196 5 аз. 
3 

Б и цъо т ы Гр и ш æ й æ н 
„Номхæссæнæй фæцу!" 
Дзангуассæйы æлгъыст. 
Ысбадти мыл поэты ном, 
Ысбадт. 
Мæ æцæг иом та гамхуды æрпыгъуылд. 
Ысбадти мыл поэты ном, 
Ысбадг, 
Куыд ысбады уæззау æфсондз уæиыгыл. 
Фæдæп дзырдамонд. Айхъуысти мæ кой. 
Цы дзигло мæ нæ радавдзæп йæ дзыхы! 
Æз та мæ куыстаг бакæнын æккой. 
Бурлак дæн æз. Нæ ауæрдын мæ тыхыл. 
Поэты ном — уынгæджы бон. Тæрсын, 
Зæххы æмуæз куы разына мæ рифтаг. 
Æфсондзы быимæ бацæуын нæу зын — 
Дæллаг галау æмпъухын у мæ риссаг. 
4 

Ысбадти мыл поэты пом, 
Ысбадт. 
Фæллад уæныг фæскуыст ыздæхы хуымæй. 
Æпиу лæгæн цы-фæмды ном дæр рап— 
Н;гй алидзæн, æрдз цы ном радта, уымæй. 
Æз æй кæйдæртау н’ акæндзынæн уæй. 
Нæу ном лæггæнæг — дзидзидай дæр хаты. 
Дзыцца, мæ бон! Цы уыдзынæн, уæууæп, 
Куы дын фæцæуон номхæссæнæй царды? 
196 7 оз. 
3 

й @а 
Мæн зарæгау фыссы Ирыстон. 
Бæлццон у уый, æз та—фæндаг, 
Йæ цин, йæ катайæ, йæ рыстæй 
Æз дæн цæссыджы ’ртахау дзаг. 
Æрвæмхиц цъититы ’мсæр хистæр 
Кæм нæу дзырды фарнæй æххæст! 
Æрисы фæндыр удау, 
Хъистыл 
Нындзыг дæн—рагон кадæг—æз. 
Æз хæхты, зæрдæты бæрзæндтыл 
Фæкодтон урс æнустæй балц... 
Нæ сæфынц зарæджы зынг зæлтæ, 
Цыма фæндагцух мæргъты бардз. 
Ныр кæд фæстаг туджы æртæхтау 
рæфцæй ирон дзырдтæ кæлой, 
Кæд ме ’взаг нал æмбарой хæхтæ, 
Мæнæн уæд ралæууыд кæрон.— 
Ирон дзырдтæ, 
6 

Хæстон æртытæ, 
Бæлæстау мæйдары нæрут, 
Къостайы мастæйсыгъд цæстытæй 
Фæлтæртæм карз æлгъыст хæссут! 
Нæ уын ис хай зæрдæтæй, бонтæй 
Æмæ ныууынæргъут мæныл. 
Фæстаг хъæрау хæстоны былтыл 
Æмбæлы зарæгæн мæлын. 
19 64 аз. 

ТРИПТИХ КЛДЫ 
ТЫХХÆИ 
1 
Циу кад, лæппу? Цы ис, цы бон? Йæ кон 
Цæмæн æфтауы сабииы дæр дисы? 
Иæ фæдджийыл цы ныйисты дæвдæг 
Фæйнæгфарс гуырдтæ, наддзæхтæ, поэттæ? 
Циу кад, лæнпутæ?.. Саурæсугъд хæтаг сыл... 
Дæу уыдзæн ахсæв, сомбон та — æндæры. 
Йæ чызгои æфсарм бахордта кæддæр. 
Æууæнк ыл нæй. Уæййаг ысты йæ монцтæ. 
Иæ уарзт, йæ рæвдыд — иударон, аслам. 
Уый дурын уасæн баивы бызгъуыртыл. 
Уысмæн цин радты амонды бæсты. 
Уæлдай йын нæу—хуымгæнæг дæ, философ, 
Йе фараон, йе тохвæлтæрд хæстон — 
Ыскæндзæн дæ лæппыи цъиуау æрмыдул. 
Йæ зæрдæ у мæгуыргуры хызын, 
Кæйдæр сæнттæ дзы — курæггаг къæбæртау. 

2 
Циу кад, лæппутæ? Ирхæфсæн, рæвдауæн. 
Æрмæст дзы лæг йæхи фæкæны буц. 
Цы дзырддаг у, маргъ цас-фæнды уæд хивæнд— 
Æнæ рæвдуан дæр базондзæн æфтауын. 
3 
Циу кад, лæппу?.. фыдæй нын баззад хохы 
Нæртон æфсургъ. Бон фидары цæры, 
Æхсæв йæ хæтæн — сау хъæды æрдуз. 
Ыснадта уырдæм къахвæидаг. Уым хизы 
Изæргæрæттæн Боивæрнопы скастмæ. 
Æнæбарæгæй сахуыр æмæ схъæддаг. 
Уым æрдузгæрон айнæгмæ ысхиз. 
Куы ’рцæуа бæх — дæхи нынтъух цæргæсау. 
Йæ барц ын ацахс. Лхæсдзæн дæ дугъон. 
Дар ифтопгæй хæрх идон æмæ саргъ. 
Кæд барæг дæ — æрбамбырдтæ кæн бæхы. 
Зыны дæрддзæфæй стыр æфцæг. Уæлдæр 
Хæцынц фырытау Сау хох æмæ Урс хох. 
Сæ астæу фæзы Аза-бæлас зайы. 
Фæцу ’м.т ма ’рцу — фæндагæн мæ иом. 
Дыууæ хохы куы фæхицæн уой исдуг — 
Фæцагай бæх. Цæв æй дæ тых-дæ бонæй, 
Куыд фæхауа одчъихортæ йæ фæрстæй, 
Дæхи æрмттæй та — уафсхортæ. Цæв æй, 
9 

Дæ ехсы дзæхст куыд ныццарауа бæстæ — 
Дыууæ хохы фæуыдзысты къуырма. 
Нæ бафæрæзтай — басыгъди дæ амонд: 
У æфсургъ сæфт, дæхæдæг дæр — хæдзархæлд. 
(Кæддæр дæ фыд бынтон рæстдзæф нæ разынд, 
Уæд бæхæн хæхтæ алхъывтой йæ дымæг, 
Æмæ ныр дæр ма къудайæ цæуы.) 
Дæ хъару дæ куы ахæсса, уæд бæлас 
Дæ къухы бафтдзæн. Намæ дын цы хос и?.. 
Æртæ кады... 
Æз хохаг дæн. Уыдзæн мæ мæлæт саргъыл. 
Æз—кадыл мард. Æз—кадыл мард. Æз—кадыл... 
19 67 рз. 
10 

ХУР 
Хур дунейыл цæуы, 
Уарзоны цæстытау ыл сахуыр ыстæм. 
Æртахгай цæры 
Бæлас, хъуыды æмæ дуры. 
Уый зæххы уыпгæг къуымтæ сгары, 
Айнæджы скъуыды 
Суадоны æмæ дидинæджы ссары. 
Мæргътæ хурдзуан фæтæхынц, 
Фæззæгæй уалдзæджы цъæхмæ, 
Сæ сагъæс, сæ зарæг фæхæссыиц. 
Сырхуадул фæткъуытæ хуры уæзæй 
Планетæтау хауынц. 
Хур аразы, халы. 
Тыхст сахат—фыццагдæр фæдисон 
Сæгуыт æмæ кæрдæджы халæн. 
...Дунейы фæлдисондтæн 
Хур мæ зæрдæйау фестади холы. 
19 66 аз. 
П 

ЗАРÆГ 
М æ р г 7» и т ы х о тæ н 
Мæ рудзынг хойынц мысинæгтæ ахсæв, 
Æви уый уалдзæг бæлæстæм æртахт. 
Фæндаггон мæргътæ агурынц сæ ахстон, 
Фæлæ дзы сагъæс митдонау фæтагъд. 
0 курын, уалдзæг, батав мын мæ рыст уд, 
Ныфсæнцой фсст фæлмæст бæллицтæн ды. 
Мæ амонд, боиау, ацыди мæ рæзты, 
Æрцарди катай фæндыры тæнты. 
Мæ карз дойны æрхæндæг зæлтæй уадзын. 
Уый мысинæгтæ сабитау кæуынц. 
Кæмдæр та хуымы зарæг æмæ уалдзæг— 
Цъæхдзаст фазæттæ — бонрухсмæ кæсынц. 
Уым рæзы цнмтæ, дидмнджытæ, хор, 
Фæлæ нæй уарзтæи уалдзæгмæ дæр Х(>с. 
196 6 из. 
12 

\о}{а\{а} 
О, хатгай у фырзад бæлас мæ уд, 
Цы зад вæййы—быцæутæ йæм фæхъæуы. 
Чысыл бандзæвд—ныггæр-гæр кæны уæд, 
Рæгъæд дыргътæ ыстъалытау фæхауынц. 
Йæхиуыл хатгай нал фæхæцы уд, 
Фæвæййы ихдзагъд, дзæгъæлы йæ уигъын. 
Фæзæгъын уæд, куыд хъæбæрдзых дæн, куыд! 
Мæ лæджыхъæд, куыд мæ ныууадзыс ихыл? 
Мæ цинтæ, ристæ ацæуынц. Æз та 
Мæ куысты быныл баззайын æвзæрау. 
4:мæ та рифтаг ракурын æфстау, 
Фæныкгуызау цæуын зæххыл æхсардзау. 
Кæд бафтин цинты, сагъæсты фæдтыл. 
Ыскæны мæ хъыхъхъаг дойны йæ фыццаг... 
Фæныкгуыз хинæй уæйгуытыл фæтых. 
Æз хинæй... 
Сыскъуыд уæйгуытæи сæ мыгглг. 
196 8 аз. 
/,7 

АДÆМЫ ХЪÆР 
Мæ дин, мæ раст тæрхон, Дзыцца... 
Кæд-иу фыдбылыз мемæ бамбал — 
Мæнæн дæ карз уайдзæф дзырдта: 
«У афон, адæмы хъæр бамбар!» 
Цы зыдтон, «адæмы хъæр» циу. 
Æрмæст мын уадындзы хъæлæсау 
Лæвар куы кодта исчи цин, 
Уæд æз къуырма уыдтæн, æнæвзаг. 
Мæнæн йæ уаз бæллиц, йæ уд 
Мæ сыхаг чызг ыскодта аккаг, 
Æз та, гуымиры лæг, тæппуд, 
Уый райстон худинаджы гаккау. 
Дзырдыл мын амадæуыд дзырд, 
Уыдис уый зонды арвмæ хизæн,— 
14 

бæллиц рохуаты æмпылд, 
балц, мæ фæндаггæгтæ—хицæн. 
Ныр^ æз уынгæджы бон кæмæи, 
КæмæК фæкой кæнон мæ сау бон? 
Рæхдж^! та айнæг хох кæудзæн, 
Иæ риуы нал цæуы къæвдадон... 
Лæг райгуырд цин æмæ зынæй, 
Йæ уд сæ \сотыхау у ифтыгьд. 
Кæд тас у Дунейæн зынгæй, 
Уæд бакæ дзыллæимæ иу сыгъд. 
Уæ фарн, уæ буц рæвдыд, уæ хъарм 
Мæн тавы сонты дугæй ардæм. 
Фæлæ куы бамбарон уæ хъæр, 
Æрмæст уæд райгуырдзынæн, 
Адæм! 
19 66 аз. 
15 

© @ @ 
ОСочу печали’ 
М. 10. Лермонто в. 
Ногæй сфæлмæцыд сæр 
Æнтæф бонау, 
Хъуыды аци бынсæфт 
Æртæх-донау. 
Хъыг мæ риуы цæры 
Уаргъæй, 
Уый мæ удыл цæуы 
Цъыфкъахæй. 
Фæлæ табу уæддæр 
Сау хъыгæн!— 
Афтæ кодтон к«тддæр 
Сау чызгæн. 
Æмæ хизын мæхи 
Рог цинæн. 
16 

Экердæ—фурдау æмхиц 
Тбхимæ. 
\ 
\ 
/ПмæДрисæй кæнын 
Æнæфбис. 
Афтæ уалдзæг кæуы 
Сæнæфси^... 
1965 
аз\ 
- Алæмы хъæр 
17. 

ДЕНДЖЫЗ 
Нау ,Ирыстоны ^атрос 
Евгений Колодинбкийæн. 
Риссы денджыз. 
Йæхицæй ыстыхсти, 
Хъуысы уылæнты удаист хъæр. 
Уый кæйдæр хъынцъым артау ыздыхсы 
Æмæ арауы зæрдæйы хъæн. 
Слæууы уылæн цырагъау уырдыг 
Æмæ сонт хъæбыс акæны арвæн. 
Ам фæстаг æртах фестдзæни рыг, 
Фехæлд тох æмæ мондæгты арæн. 
Цыма стæхы хъæрахстгæнгæ уд, 
Сисы йе рагъыл арв æмæ хуры. 
Уый æхсон къæйтæ фестади фурд, 
Æви улæфынц хæхтæ мæ цуры. 
Æви бæлæстæ, судзгæ, кæлынц, 
Зæххыл ивæзы артдзæсты мил къух, 
18 

Æмæ ахстæттæи цъиуты кæуын 
Скъæфы бонты хæтæгхуаджы зилдух? 
Уын\æрдзы сконды рагон æгъдау 
Мæнæ\ йс ’цæг хуыз ногæй æвдисы... 
Денджыз ласы кæдæмдæр мæ нау, 
Дснджькз не ’нусы дадзинтау риссы. 
1965 аз> 
IV 

© II !3 
Лфоимæ рухсы тъыфылау мæ размæ цæуыс. 
Цы мын хæссыс тары, 
Цы ’мбæхст и дæ дзыккуты хъармы? 
Бæлæсты зарæг, 
Æртæхы улæфым, 
Æви сауцъиутæй дзаг бон? 
Мæ сæфтдзаг хъуыды дæ, 
Мæ æбæрæг дуне, 
Тырнын дæм мæ бæллицты ’нцæйтты... 
Рæстат урс къæвда фестад, 
Фæтагъди æртахгай зæрдæйыл. 
Ды нæ зыныс... 
Æз ыстонг сагау афтид уæзæгыл 
Фæстаг ныфсы муртæ тонын. 
19 64 аз. 
20 

[рша 
О бæлæстæ! 
Æз уæ кæиын æфсæрмы. 
Уæ уæздандзинад цас ныфс у мæнæн! 
Цъæх артуадзгæ куы фæйлаут мæ сæрмæ, — 
Фæзæгъын: «Нæй лæгдзинадæн мæлæн». 
Уæ адзал уæ æрæнйафы уæлхъæдæй— 
Æмбисоидæн бæргæ баззад уæ кой. 
Куы уæ калынц, уæд алидзын уæ хъæрæй, 
Цыма вæййы лæджы фæстаг хъæр: «Ой!» 
Мæн царды къæвда, царды зæй куы ’рсуры, 
О бæлæстæ, æрлæууын уæд уæ цуры, 
Ысвæййы мын уæ алы сыф дæр мусонг, 
Æз фсстын уæд уæ иу къабаз, уæ иу цонг. 
Кæддæр мæныл мæ лымæн рацыд хинæй, 
Ысси æрдуйæ нарæгдæр мæ уд, 
Рыстæн хъæдгомау, стыхстæн æз мæхнцæн, 
Л1æ фæстæ та кæл-кæлæп чидæр худт. 
21 

Æз алыгъдтæн. Нæ мæ æмбæрстой адæм, 
/VIæ зын сымахæн радзырдтон æргом. 
Уæ аууоны æрæвæрдтон фæлладæй 
Мæ рæсыд хъыг, мæ сагъæсты æргъом. 
Лæг хурзæрдæ у. Алцæуыл æххæссы, 
Иæ къухты хъарм—бæрæмет æмæ фарн. 
Чындзытау уæ йæ дыргъдонмæ æрхæссы, 
Фæдары уын æвдадзы хос йæ арм. 
Лæг дурзæрдæ у. Рацæуы цæнгтылдæй, 
Иæ маст, йæ фæрæт—гамхуды тыхтæй. 
Хæстдзагъд лæппутау баззайут цæнкуылтæй, 
Куы та уæ скæны кусартау къуыхтæ. 
Æмæ цырæгътау ку’ ахуыссут мæ сæрмæ, 
Уæд фестын æз мæхицæн дæр уæнгæл, 
Уæд нал вæййын лæгдзинадæн æнхъæл 
Æмæ фæсудзын химидæг æфсæрмæй. 
19 67 аз. 
22 

II © @ 
Бæлæстæ — хæтæгхуаг поэттæ. 
Æнæдаст, хъуыдыдзаст. 
Сæ ахстæттæ ихсыд хызынтау— 
Сауцъиуты лæппынтæй дзаг, 
Сауцъиуты зарджытæй дзаг. 
Сусæны тæвды сæ аууон-нымæттæ 
Æрытауынц нæууыл. 
Фæллад таурæгъ, быдираг донау, 
Зивæггæнгæ, рацæуы. 
Бæлæстæ—хæтæгхуаг поэттæ, 
Сымахмæ фæтындзы йæ тыхстæй фæндаггон. 
1967 аз. 
23 

Систа хох йæ уæхскыл хурм, 
Боны уынгты ’рцыд, 
Æви дондзау чызг æд дурыи 
Суадонмæ тындзы. 
Цæстытæ æртæх бæлæстау— 
Сагъæсæй уæззау, 
Æмæ сын фæлмæн къæмдзæстыг 
Памбæхста сæ сау. 
Дзыккутæ кæйдæр рæуфынтыл— 
Аив быд æнгом, 
Джнхæн кастыстм сæ фæдыл 
Дидинджытæ, бон. 
Фæлæ ’васт æрхауди дурын 
Домгуырæны цур, 
Æмæ базгъæлæи и дурыл. 
Дурынимæ хур. 
24 

Иумæ атыхстысты кьултыл 
Рухс æхсæрдзæн, хъыг, 
Цыма раст хъуымбыл дзыккуты 
Мскæи уд иындзыг. 
Æмæ аныгъуылди доны 
Судзгæ тынты быд. 
Уымæй ныр сæттынц сæ донны 
Тулдз æмæ сæгуыт. 
Дзурынц, дондзауы ’фсои рындзæй 
Сагьæс-хох кæсы, 
Æм’л сатæгсау цæстытæн 
Урс цæссыг лæсы. 
196 6 аз. 
2д 

11 © © 
Бон æрхауди, зыланггæнгæ, хохыл, 
Æмæ скъуыны фæстаг хуры тын, 
Цыма райхъал зæропд фæндыр рохæй, 
Цыма дымгæ йæ хъистыл хæты. 
Æмæ бæрзæндтыл музыкæ ризы, 
Арв дунейыл сызгьæрин сыг тауы. 
Уый ыстъалытæ талынджы риссынц, 
Æви рох зæлтæ стъæлфынц зынгтау? 
Æврагъ—аргъауæй стæхæг æхсинæг, 
Уый æрвнæрын йæ риуы хæссы. 
Хæхтыл митхъæпæн — рагон мысинаг, 
Кæрдæг арвмæ æртахгур кæсы. 
Уый цæй рис у, мæ риуы æлхынцъæй, 
Цыма фæндыры зарæг нындзыг? 
Зарæг... Зарæг... 
Æз лидзын мæхицæй, 
Фæсте чидæр, кæугæйæ тындзы. 
1966 аз. 
26 

[§1111 
Умнгты цæуынц 
Миты тъыфылтæ ’мæ бонтæ, 
Балеринæтау зилдух кæнынц. 
Цыма стъалыты стъæлфæнтæ згъæлынц 
Æм.т хъуысы сæ зыланг. 
Бæлæстæн сæ хихтæ 
Арвыл ныссуйтæ сты, 
Уалдзæгмæ ивазынц ризгæ сæхи. 
Зæхх æмæ бонтæ хæхтау сурс ысты. 
Бонтæ—мæнг дзырдтау цыбыр, 
Мигъæй кæсынц, 
Сæ цæстыты—рынчын быдырты рис. 
Миты тъыфылтæ ’мæ бонтæ 
Æгуыппæгдзинадау тайынц, 
Сæ сагъæсы судзаг 
Нæ зæрдæты тадзынц. 
27 

Миты тъыфылтæ, 
Бонтæ, 
Æз 
Æмæ сагъæс 
Рæстæджы уыигты цæуæм... 
/ 0 6 Г> аз. 
28 

/. РОМАНС 
ИСПАЙНАГ ХУЫМГÆ- 
НÆГ ХОСЕЙЫ 
ЗАРДЖЫТÆ 
Алы адæймагæн дæр, æвæц- 
цæгæн, вæййы уарзон чызг, 
уарзон поэт, уарзон бæстæ. 
Фыдæлты зæхх ныййарæджы 
ад кæны - уый нæу мæ дзыр- 
ды.сæр. Фæлæ ма вæййы æн- 
дæр бæстæ,сабибонтæй фæс- 
тæмæ йæ адæймаг ядджы- 
нæн айсы йæ зæрдæмæ. 
Ахæм уарзон бæстæ мæнæн 
у Нспани. Ацы æртææмдзæ»- 
гæйы. мæн фæндыди, фашис- 
тон диктатурæйы дэæмбыты 
чи хъиэæмар кæны, уыцы 
испайнаг фæллойгæнджыты 
хъуыдытæ равдисын. 
А в т о р 
Æз дæ цæстытæм цæуын 
Уалдзæгмæ цæуæгау, 
Æз дæ цæстыты цæрын 
Зарæджы цæрæгау, 
29 

Уым æназым уарзты рухс 
Мысинагау райхъал. 
Митвæллад быдырты рис 
Ауæдз ранхалы. 
Курын, ахон мæ фынау 
Ацы ’лгъаг дунейæ, 
Курын рагбонтæм фæлтау 
Атæхæм дыууæйæ. 
Кæд æдзæстуарз ми, фыдæх 
Нал уынин мæ цæстæй. 
Зæрдæ хахуыртæй фæцъæх, 
Стæй козбау ныхæстæй, 
Нал дæн, нал мæ сæрæн æз 
'Хсины лæгты астæу, 
Ам тымбыл къухтæн сæ уæз 
Уды ’лхъивы азтау. 
Æмæ саст фæндырау уд 
Мидфæндты уынæргъы. 
Кæд дæ уæлæ нæй гамхуд,— 
Бафæлвар уынæр дæр! 
Нæй, нæ уыдзæи махæн ам 
Ивгъуыд æмæ фидæн. 
Курын, рапдис мын фынау 
Ме ’вэонг бонты фидауц. 
30 

Æз дæ цæстытæм цæуын 
Уалдзæгмæ цæуæгау, 
Æз дæ цæстыты цæрын 
Зарæджы цæрæгау. 
2. /ОРÆТ 
У ацы егъау горæт 
Хæрзæфснайд, аив, 
Æхсæв ыл неон рухс 
Къулбадæг усы кæлæнтау 
Раивылы. 
Уынгтæ—итувæрд, лæгъз, 
Ис дзы хъулæй дæр хъазæн. 
Бæлæстæ—фаззæттæй халдихдæр. 
Æмхуызон сæ сæлвыдта цивилизаци. 
Дидинджытæ манекентау 
Аив дарæсты лæууынц, 
Никуы сыл абадт мыдыбындз. 
Фæздæгдзых лулæтæ— ч 
Фыдæлты мæсгуытæй бæрзонддæр, 
Сæ алайæ дарынц аууон 
Цæрджытæн æмæ зарджытæн. 
Ацы горæты цæрынц 
Итувæрд адæм. 
Иту—хæрзæхсад дарæстыл, 
31 

Иту—мидбылхудтыл, 
Иту—сагъæстыл. 
з. катлй 
Сæ дур-уæладзгуытæй та уынгтæ 
Æлхъивыпц мæн. 
Цæуын куырмау. 
Уый токау горæт ахызт уæиггы, 
Фæдæн йæ хъæрахстæй къуырма. 
0 горæт... 
Дур æмæ æфсæнæн 
Мæныл тыгъдызæнау кæлы. 
Уæздап ми, фидауцæн, æфсæрмæй 
Цы ис — йæ быны сæ кæны. 
Гъе-гъей, цы бон мыл и, лæппутæ! 
Мæ риуыл уазал сфинкс хуыссы? 
Æви æнæ ривадæй удтæ 
Зындоны сау куырой ыссы? 
Ныхъуыры сабитæн сæ фынтæ, 
Ыссы лæджыхъæд æмæ кад. 
Ысты къæдзæхыйас йæ фыдтæ, 
Уæддæр дзы не ’нтысы бæркал. 
Цыма сты цæсгæмттæ кæрдæйнаг, 
Фæлыгъди цæсгæмттæн сæ хуыз: 
Куы вæййы дур фæлдæхт кæрдæгыл, 
Уæд ын нæу хуры бон æххуыс. 
Ызнæт бардуаг мыл дары сахсæн 
32 

Æмæ дае фарнмæ кувыи, хъæу. 
Кæм дæ, ыстъалыджыи кæркуасæн, 
Æви дæм нал хъуысы мæ хъæр? 
О горæт... 
Йе ’вирхъау цъæхахст та 
Сæумæйæ райхъал кæндзæц мæн. 
Æна! Мæ рæэæнтæ мын айста 
Æмæ дæлæмæдзыд фæдæн. 
Куыд дзурон, цæй? 
Сындзтелæй бастау— 
Мæ бахудт, ме сныхас, мæ куыд, 
Кæд сфинксы лур-дзæмбыты астæу 
Æлхъывдæй баззади мæ уд. 
/ 9 65—1 968 азтæ. 
Адæмы хъæр 
33 

Эдит Пиаф... 
Дыууæ домдзаст æврагъы 
Мæ зæрдæйыл æруæз кодтой зæнтæн. 
Дæ цæстытæ — хъыджы дыууæ æртахы, 
Æвн рынчын гитарæйы зæлтæ. 
Мæн басыгьта куырм булæмаргъы сагъæс, 
Кæркуасæнтæн цырагъ дары йæ уд, 
йæ зардæн рухс уый бонцъæхæй æрбахæссы, 
Уым—стъалыты рис, дидинæджы худт. 
Уый æврагъæн йæхи къæвдайау фехсы, 
Уый зæрдæтæ ’мæ бонты чъизи фехсы. 
Уынæргъы зарæг... 
Монцы арты—удтæ. 
Лæбырд цæсгæмттæ цавддуртæй кæсынц, 
Хæтаг сылтæ афишæты ыскъуыдтау 
Сæ ихсыд бонтыл сау хъыджы кæуынц. 
Æфсæстгуыбын, æнæфсис банкты исдуг 
Фй?мынæг и ызгъæр зулчъы дзæгъ-дзæгъ. 
34 

Æрлæуут, цæй! 
Уæ хъæлæсы бар ист у, 
Козбау митæ, мæнгард æмæ фыдæх! 
Дыууæ цæсты та калд бæлæстау ризынц, 
Сæфтдзаг дунейыл сау хъарджытау рнссынц. 
19 66 аз. 
35 

НЫРЫККОН ГРЕКЪАГ 
ЗАРÆГ 
Уый циу? 
Кæдмæ быхсæм, хуыцау? 
Нæ хъуыды бампылди нæ риуы. 
Рæстдзинад, хурхæйбаст куыдзау, 
Дæ аргъуаны дзæгъæлæй ниуы. 
Ныффæсус. 
Иу хъусæг æм иæй. 
Æдасæй ахизынц нæ рæзты. 
Куыд уæндынц де ’вастæй, уæууæй, 
Кæд семæ ’мвос ыскодта рæстæг! 
Æмæ нæ удтæм зин фæцалх, 
Хуыснæгæй бонты фарнмæ хъуызы. 
Кæд куыдз эæрдæ зоны, хуыцау,— 
Цы дарыс хурхбастæй дæ куыдзы? 
19 66 аз. 
36 

РАЙДЗАСТ ÆРДУЗЫ 
БÆЛÆСТЛЕ 
7. ТОЛСТОЙЫ ФАРН 
Райдзаст Æрдуз. Толстойы 
райгуырæн авдæн. Сæ рæ- 
сугъддзинадæй æмбал кæмæн 
нæй, уыцы бæраы къохтæ 
æмæ дыргъдæттæн сæ фыл- 
дæр хай ныссагъта номдзыд 
фыссæг. 
Ис хурау зæххæн дæр тынтæ. 
О бæрзытæ, сымах—æвдисæн. 
Лæуут æвзист доны тылдæй, 
Цыма цырагъ дарут æнустæн. 
Лæуут, цыхцырджытæй кæлут! 
Æрдз найы бонрухсы йæ урс буар. 
Кæддæр ныссагъта ам йæ уд 
Уырысы урсбоцъо пехуымпар. 
Гъей-гъей! Цæй гуыв-гуыв кæны хъæд! 
Цыма эæххы маст иу ран сæмбырд. 
37 

Æнусты знæт базырты хъæр 
Тæхы æхсæрдзæнау мæ сæрты. 
Ис хурау зæрдæйæн тынтæ. 
0 бæрзытæ, сымах—æвдисæн. 
Лæуут æвзист доны тылдæй, 
Цыма цырагъ дарут æнустæм. 
Мæ цæстыл уайы, цыма зæхх 
Æгасæй Райдзаст Æрдуз фестад. 
Козбау, цæстмæ митæ, фыдæх 
Быронау сæрсæфæнмæ фехста. 
2. ингæн 
Толстойы ингæи ис хъæды 
астæу бæлæсты аууон. Ин- 
гæн у æнæцырт, йæ алыварс 
нæй æфсæйнаг æмбонд дæр. 
Хуымæтæджы нæугæрдæ- 
гæй æхгæд къаннæг обау. 
О бæлæстæ! Уæ фæллад уал ысуадзут, 
Æз та уæ бæсты алæудзынæн ам. 
Куыд æхцон у кавказаг тулдзæн ам! 
О хъæдгæстæ! Мæн ацы ран ныссадзут. 
38 

Зæропд мнгæн... Зæрдæйау у чысыл. 
Уым сау хъыджы къуыбарæй баззад саумæр. 
Кæмдæр та цирхъау æврæгъты ныхсы, 
Кæйдæр тугыл æргъæуау судзы мрамор. 
Кæмдæр... 
Фæлгъау, лæгдыхæй агур цыт— 
Æлгъаг, æлгъыстаг паддзæхтæн сæ митæ. 
Иæхицæн сæ ыскодта алчи цырт: 
Чи—мавзолей, чи—сфинкс, чи—пирамидæ. 
Цъыфкъахæй дугтæ се рагъыл цæуынц, 
Фæлæ нæ комынц дур-цæндтæ ыстонын. 
Куырм къодæхтау æгомыгæй лæууынц, 
Цыма сæ уæлæ суг сæтты истори. 
Тирантæн уым—сæ къодæхтæ æфснайд, 
Сæ ном та баззад дам-думтæ, фыдгойтæн. 
Сты рæстæгимæ карз хæснаджы сайд. 
Сæ хъуыддаг у бынтон æндæр толстойтæн. 
Сæ ингæитæ æнæцыртæй, куырмæй 
Хæтынц Гомерау, бады мигъ сæ нæууыл. 
Мæрдты толстойтæн удыбæстæ нæй, 
Сæ удыбæстæ баззади уæлæуыл. 
39 

3. „МÆГУЫРТЫ БÆЛАС" 
Толстойы хæдэары кæрт) 
ис егъау сывылдз. Æфхæр) 
стонг хуымгæнджытæ-иуТо, 
стоймæ æххуысагур куы] 
'рбацыдысты,уæд лæууыд! 
сты уый бын. Уымæ гæсгй 
йæ схуыдтой .Мæгуырты ба| 
лас-. Бæлас йæхæдæг дæр 
мæгуыргуры æнгæс, йæ цон| 
раивæзта Толстойы хæдза| 
рырдæм. Кæддæр ыл ауыгъ/ 
уыди дзæнгæрæг. Бæлас 
куыд рæзыди, афтæ дзæнгæ 
рæг арфæй-арфдæр ныгъуыл 
ди йæ буары. Фæстагмæ бæ 
ласы зæнгимæ сæмлæгъз 
æрмæст ма чысыл зыны. 
Хæтæгхуаг сывылдз! Ардæм дæ цы ’рхаста? 
Цы хур, цы къæвда? 
Балцихсыд фæдæ. 
Мæгуыргурау ныкъкъæдз, ныххуыскъ дæ астæу, 
Дæ зæнгыл—азты, тымыгъты фæдтæ. 
Цымæ цы курыс дунейы æфхæрдтæн? 
Къæбæр, сæууон хур, цин æви рæвдыд? 
Нырма лæууынц дæ дæлфæдтæм æвæрдæй 
Сæ дудгæбон, сæ бирæ мæт, сæ фыд. 
40 

Ызгæ дзæнгæрæг—уды хъыгæм саудæр— 
Дæ пырх эæнджы къуымых цуркау нынныхст. 
У комхæлиу, цыма кæны фæстаг хъæр, 
Фæлæ нæ хъары никæмæ йæ рыст. 
Кæд хурхбаст у. Кæд ыл мæрдырох бафтыд, 
Иае уынгæг хъæлæс ингæнау хуыд у! 
Ныккодта йæ тызмæг рæстæг хуыдуг, 
Йæ æнхъæлцау та сæфты балцы афтыд. 
...Куы кæны хуымты хæсты арт дзæгæрæг, 
Куы ’лхъивы удты сау пъæззы, фыдæх, 
Кæсы мæм уæд <гМæгуырты бæлас» эæхх, 
Рæстдэинад та куырмыэгæхæрд дзæнгæрæг. 
4. ДЫУУÆ РОЯЛЫ 
Толстойы хæдэары уæт- 
тæй иуы лæууынц дыууæ 
роялы. Уыдонæй арæх цагъ- 
та Толстой йæхæдæг. 
Дыууæ роялы—зæххæй саудæр— 
Кæдæмдæр саугуырмæй кæсынц: 
Дыууæ сау хойы скодтой саутæ, 
Æдэæмæй музейы кæуынц. 
41 

Кæсынц æнусы æрдæг джихæй, 
Фæлæ сæ никуы райхъуыст хъæр. 
Æддæ та уад æнкъусы хихтæ, 
Нæры зындоны артау хъæд. 
Мæнг бандзæвд—фестъæлфиккой хъистæ, 
Йæ фынæй райхъал уаид уат, 
Фæхауид уазал хъыг ысхъистæ, 
Æмæ ныппæррæст кæнид уарзт. 
Æрмæст ам уыдæттæ нæ фæччы, 
Æрмæст æгуыппæгдзинад — ам, 
Æруагъта сау пъæззы йæ фæдджи, 
Нылхъывта амонæнтæ й’ арм. 
Кæддæр куыд дзынæзтой сæ тæгтæ! 
Æмбисонд мыртæй не ’фсæст лæг, 
Цыма ыстъалыты сæстæгтæ, 
Цыма сызгъæринсис кæсæгтæ 
Кæмдæр уæлæрвты кодтой ленк. 
Уыдысты зараг цъиутау хогæ, 
Лæгыл æфтыдтой сагъæс, мæт. 
Уæд сын хъæддаг музыкæ хоста 
Сæ рудзынг—сонт лæппу уыд кæд. 
Уый касти мысинагау хотæм. 
Ныр тæ—гуыдырæвæрд, æмыр. 
42 

Фæтахти фын. Сæ чызгон бонтæм 
Тæхуды нал кæндзысты ныр. 
Кæсынц мæрдон джихæй. Кæмæ? 
Кæд фесты искæмæй фыдæнхъæл. 
Сæ хицау нал зыны хъæмæ. 
Кæмдæр æнусты ’хсæн фæдзæгъæл. 
1967 аз. 
43 

КЪÆВДА 
Къæвда, сау къæвда, 
Мæ хъуырыл ныттыхсти 
Æмæ мын æргъæвст чызгау дзуры: 
«Æз де уазæг, 
Батав мæ...» 
Мæ чысыл хур, 
Къæвда, 
Дæу æлхъивын мæ риумæ, 
Дæ батæй мæ скодтай цæрæццаг. 
Цом фæззæджы уынгты иумæ. 
Фæззæг ыскъуыны æнæбон сыфтæртæн сæ удтæ, 
Æмæ кæуынц. 
Къæвда, къæвда, 
Ам фесæфт мæ хур, 
Уыд сауцæст дæуау. 
Ныр йæ агурæг зæххыл цæуын, 
Фæлæ нæй. 
Мыййаг кæд уый ацы хæдзары цæры, 
Цæй-ма, бахойæм рудзынг. 
44 

Нæ, нæ хъæуы фæлтау, 
Æнафоны уазæг нæ уарзы. 
Кæддæр æз йæ зæрдæмæ хостон, 
Фæлæ йæ нæ бакодта гом, 
Ныр хæтæгхуаг ыстæн дæуау. 
Цом, къæвда, цом, 
Дæу мæ хæлар ысхуыдтон. 
Фæзэæг хъуыдыйау 
Зæххæй нæ комы атонын. 
Сыфтæртæ, сыфтæртæ... 
Мæ зæрдæйы скъуыдтæ. 
1963 аз. 
4Ь 

САУ СУАДОН 
О сау суадон, мæ нарæгастæу, 
Мæ гыццыл хо! 
Ныууадз, нæ хъæуы. 
Ды раздæхтай мæ дард рагазтæ, 
Æз дæу мæ сæфт уалдзæг æнхъæлын. 
Мæ къах-иу мæ нæ хаста ардыгæй, 
Æппын дæ хъæбысæй нæ хызтæн... 
Гъестæй фæхицæны бон... 
Адæргæй 
Мæ хъуырыл ризгæйæ ныттыхстæ. 
Цы ’мбæхст уыди дæ хъарм улæфты, 
Цы сусæггаг æрхæндæг зæлтæ? 
Тæлфыдысты цъæхбарц уылæнтæ, 
Уый каст мæнмæ зæрдæйы змæлдау. 
...Кæддæрау та дæм ныр йæ хихтæй 
Æртасы донхæрисы тала, 
46 

Цыма кæйдæр æнарæхст къухтæй 
Æрхауд уынгæгхъæлæс гитарæ. 
Æмæ æз хъусын дард рагазтæн 
Сæ сусæг уынæргъын, сæ кæуын. 
0 сау суадон, мæ нарæгастæу, 
Мæ гыццыл хо! 
Ныууадз, нæ хъæуы. 
1961 аз. 
47 

МÆ ХАЛАГЪУД 
Ныууагътон æз мæ халагъуд хæдзар. 
Ысхъал дæн æэ. Æнхъæлынц мæ сæрыстыр. 
Мæ фыдæлтæн сæ цин æмæ сæ рыстыл 
Æз нал æрвæссын. Нал мын ис хæлар. 
Мæ халагъуд ныдздзæгъæлтæ и тары. 
Йæ хъæбысы мæкæн фысымуат нæй. 
Хæты дуиейыл сидзæрæй, куырмæй, 
Мæ фынтæ мын йæ комулæфтæй тавы. 
Ызнæт æвдиу мæ ралгъыста. Фæлыгъдтæн, 
Йæ сæгдзыд къултыл ауыгътон мæ къух. 
Æргъæу галуанмæ мидæгæй куы цыдтæн,— 
Мæ фæстæ къона зонгуытыл æркъул. 
Нæдæр тæргай, нæдæр мын кодта уайдзæф, 
Æдзæмæй сыгъд мæнгæфсон арт—йæ уд. 
Къæвдайау тахт хæкъуырццæй кæугæ уалдзæг. 
Кæмдæр та горæт донычызгау худт. 
48 

Ныр нал цæуын мæ халагъуд хæдзармæ. 
Ысхъал дæн æз. Мæ сæр хæссын ысхъæл. 
Иæ дзæбæхтæ йын баивтон хæрамæй. 
Хæрамæй... Ох-хай, чи уыди æнхъæл! 
Æцæг у уый? 
Мæ хъæлæс мын цы ’хкæны? 
Хъыхъхъаг цæссыг? 
Цæмæн кæнын æнуд? 
Мæ халагъуд, дæ фæлхæрдтæ ныгæнын, 
Ныгæнын арф мæ рагуалдзæг, мæ уд. 
Æцæг у уый?—Хæрам мын уæд, цы цардтæн, 
Цы уырдгуытыл, цы бæрзæндтыл цыдтæн, 
0 ме сфæлдисæг, фестын мæ кæн цавддур, 
Куыд баззайон сæ иывæрзæн цыртæн! 
1968 аз. 
4 Адæмы хъæр 
49 

ПИАНИНОЙЫ МÆЛÆТ 
Бамыр и рагон пианино, 
Йæ зараг зæрдæ аскъуыд, 
Сау буарыл — урс рыг, 
Мæрдырохы азты сæлфынæг. 
Куы мард, уæд ныккодта фæстаг хъæр, 
Цырагърухсау фестъæлфыд, 
Мæйдар арвмæ стахт, 
Стæй æрмынæг. 
Лыстæг хъистæ хус къалиутау 
Нызгъæлдысты йæ мидæг, 
Цыма хъыгæйдзаг зæрдæйы тугтæ фæтагъд. 
Кæддæр-иу уыцы лыстæг хъистыл 
Бадтысты бæллицтæ—фæлмæст цъиутæ, 
Кæддæр-иу уыцы лыстæг хъистæ 
Урæдтой мæгуырæн йæ мæстытæ. 
Ныр æнгуылдзтау мæрдон æндзыг баисты 
Клавиштæ. 
50 

Кæддæр та сæ уæлæ кæйдæр къухтæ 
Урс балеринæтау кафыдысты, 
Сæ бандзæвдæй рагон пианино 
Хæкъуырццæй куыдта, 
Æхсызгон рис-иу æй басыгъта, 
Сау бæлонау-иу тæхынæввонг систа йæ базыртæ... 
Ныр бамыр и рагон пианино, 
Нал дзы хъуысынц масты хъæртæ, 
Уарзты зæлтæ. 
Æз ныхъхъуыстон дæумæ, 
Мæ зæрдæ. 
1963аз. 
51 

1! Ш II 
Æнафон. 
Мынæг рухс нындзыг и рудзынджы, 
Уалдзыгон къалиуыл урсриу къуыпайау 
Судзы зынæн. 
Уый кæй зæрдæ фæци æгъуыссæг? 
Кæд мæрдджын мад йæ зынгхуыст хъæбулы 
мысы, 
Æмæ хъарæг æндæргау æдзæмæй цæуы, 
Хъарæг хæкъуырццæй кæуы. 
Рухс фæдисхъæр кæны 
Хæсты ыстъæлфæнау. 
К«ед поэты мысинаг 
Æрнывæзти рудзынгыл рисгæ, 
Æмæ уатмæ кæсынц 
Ыстъалытæ, 
Дэыллæйы хъысмæттæ,— 
Фæнды сæ æрцæрын зарæджы. 
62 

Цыма бур сыфтæр къалиуыл иунæгæй ризы 
Цыма сусæг маст бандзыг и риуы,— 
Æиафоны рухс, 
Фæстаг рухс, 
Фæндаггоны ныфс, 
Фæстаг ныфс, 
Хъарæг дæ æви зарæг?.. 
Фæстаг хъæрау рухс 
Рудзынджы ахуыссыд, 
Цыма кæйдæр бæллиц 
Хурдзау ацыди балцы 
Æмæ басыгъд. 
1964 аз. 
33 

КЬÆВДАДЖЫН 
РÆСТÆГ 
Сты дæттæ стоиг куыдзау ызнæт. 
Лæбырынц сагъæстæ ’мæ хæхтæ. 
Кæд арвмæ дзыллæиæн йæ мæг 
У ауыгъд мин лыстæг æндæхтæй. 
Сæ цæрæнтæ сын ласы зæй— 
Дзыназынц мæргьтæ æмæ сырдтæ. 
Кæм хæтыс гобийæ, куырмæй, 
0 хур! Цы хъылма дæ фæсырдта? 
Лæдæрсынц мигътæ... Зæрдæ—дур. 
Фæсус хъæлæсæй арв ысхуыфы... 
Æрцыд та уаллæттæн сæ дуг 
Æмæ кæнынц бæгъдулæг цъыфы. 
1967 аз. 
64 

ФЫИЙАУ 
Уалдзæджы гом хæдзары 
Бæлæстæ калынц рухс. 
Хъусын та ’силзæр зарат, 
Зæрдæпыл сагъуыд рис. 
Бонты фæлурс фæлдзæгъдæн... 
Бæрзæндтыл мит-хъæпæн... 
Чидæр кæмдæр фæдзæгъæл, 
Лгуры чндæр мæн. 
Сидзæр уарзт, иунæг, иунæг, 
Риуы кæддæр ныддур. 
Райхæлди рох мысинаг, 
Артау уынæргъы туг. 
Къæйдурыл бады фыййау, 
Хæхты ’мсæр—урс, лæзæрд, 
Уымæн дзырды фарн, фидауц— 
Æрдзы фæткæй лæвæрд. 
35 

Уалдзæджы ивы уалдзæг... 
Æврæгътæ, фосы дзуг, 
Уадындз æмæ цым лæдзæг 
Йемæ кæнынц æмдзу. 
Уыдон æвзонгæн ардæм, 
Фыййау, дæуыл—фæдзæхст, 
Уыдон фæлтæртæм, ардау, 
Фыййау, фæрнæй фæхæсс! 
Лæдзæг—дæ цума, де ’нцон, 
Уарзон кæстæр дын уыд, 
Иумæ—уæ зынтæ, уе ’пцон, 
Хур уа, къæвда—æмуд. 
Иумæ дыууиссæдз азы 
Рындзтыл уыди уæ цард, 
Федтат фыдæхы азар, 
Бавзæрстат цины ад. 
Уадындз кæсы куырм цæстæй, 
Цыма дзы рис нындзыг. 
Гъестæй æнусты цъастæй 
Фемæхст лырхкалгæ зынг. 
Зæрдæйы хъыг ыстыдта 
Æмæ æнхъæвзы дард. 
Уадындзы сау цæстыты 
Цæссыг кæны къуыбар. 
56 

Иры уæззау мæстытæй 
Байдзаг æхсидгæ арв, 
Цыма хæцæн мæсгуытæй 
Сирвæзт фæдисы арт. 
Дзуры фæздæгдзых хотых, 
Ирыл тæхы фыдуац. 
Ногæй, зæрондæй хохы 
Фестади алчи арц. 
...Фыййау иыджджих мæсыгау, 
Цæстытæ-цъайтæ — гом. 
Риуы та дард мысинаг 
Дуды, цыма хъæдгом. 
Доныл æрсасти къардну, 
Къахвæндаг уым фæкалд. 
Уадындз—кæддæры къалиу— 
Мысы иæ уалдзæг кæд. 
Раздæр ыл уыд цъæх сыфтæ, 
Кодта сыл хур зыр-зыр, 
Уадындзы гом цæстытæй 
Рухс зæлтæй згъæлынц ныр. 
Зары, дзыназы уадындз, 
Æмæ æмбарын æз: 
57 

Бæлæстæ удтау уарзынц, 
Сагъæсæн ис хъæлæс. 
Фосы дзуг, урс æврæгьтæ 
Рындзтыл фæкæнынц ленк, 
Арвмæ кæсынц цырæгътау 
Урссæр хох, 
Урссæр лæг... 
196 5 аз. 
58 

ФАРН 
Хохæй æрцæуынц изæрыгон хъом, 
Рагъæй æнкъард хур кæсы сæ фæстæ. 
Æхсыры урс тæф улæфы ком, 
Хæдзæрттæн цинæй кæлы сæ фæздæг. 
Цъититыл таны боны тæмæн, 
Сыкъатыл фæстаг тын—ауыгъд састæн. 
Цæстытæ—мадзура, цæстытæ—мæт, 
Бамбæхсти сæ арфы изæры сатæг. 
Бæлæстæ—чызджытæ—цымыдис, уæздан, 
Сæ аууæттæ гауызтау тыд — сæ цурты. 
Фæздæттæ хурæй — цъупдзаг, уæззау, 
Хосы уæрдæттау æрцæуынц цудгæ. 
Къæбиц—рæдау æфсин—дары йæ арм, 
Родтæ ’мæ сабитæ кæсынц æнхъæлмæ. 
Дзаг фæздæттæ æрхастой хъæумæ 
Ф а р н. 
19 66 аз. 
59 

@ (Ц(а] 
Акимы эарæгмæ хъусгæйæ 
Зилы ихсыд пластинкæ уæдæрттау, 
Уый фæсус хъæлæс сагъæстæ ’лвисы. 
Тулынц хохæй æххормаг уæрдæттæ. 
Балц — æнæкæрон. Аскъуыйы ’мбисыл. 
— Гъæтт, зæронд лæг, кæдæм тындзыс хохæй? 
— Кæд мæ цонджы тых баивин хорыл. 
— Дæу нæ уадзынц дæ галтимæ, оххай. 
Сси дæ лæджыхъæд халæттæн холы. 
Галты, уæрдæтты ивынц æндæртæ, 
Фæлæ не ’ккуырсы фæндаг кæронмæ. 
Тулынц, тулынц æххормаг уæрдæттæ, 
Фæлæ не ’ххæссынц талынгæй бонмæ. 
Галтæ, галтæ, нæ цæугæ мæсгуытæ, 
Туг фæбадти уæ фæллад цæстыты. 
Цæй, кæдæм ласут Иры мæстытæ? 
Æви нал цæуынц талынг цъæссыты. 
60 

Ехх, кæд зæгъдзыстæм уыдонæм рухсаг. 
Цард — уынгæг бон, ингæнæй уæззаудæр. 
Цард—гæдыйы къах. Уаргъ та—æнусваг. 
Зæрдæ—тугдæппал, сау хохæй—саудæр. 
Зæрдæ равдæлои хордзенау цинтæП. 
Тулынц уæрдæттæ. Тулы сырх æнус. 
Уый зæхх фестади ихсыд пластинкæ. 
Уый фæдисхъæрæй дуне ныффæсус. 
19 66 аз. 
61 

(1 © @ 
Уæлмæрдтæ... 
Зæххыл фыдохы къуыбæрттæ... 
Дурын цыртытæ кæсагахсæг лæгтау 
Цæмæдæр æнхъæлмæ кæсынц. 
Хъуамæ та исчи æрцæуа, 
Хъуамæ мæхæдæг... 
Уæлмæрдты чидæр кæуы, 
Чи зоны, саударæг ус, 
Чи зоны, уыг. 
Æнæбары цинау 
Фестъæлфы уазал ыстъалыты рухс. 
Арæн хæдзары та 
Ноггуырд кæуы, 
Рудзынгæй æхсæвы тармæ 
Цырæгътæ сонт хъæр кæнынц: 
«тУæлахиз уæд цард!»... 
Уæлмæрдты чидæр кæуы. 
Зæрдæхалæн хъарæг 
Дзуры мæнæн: 
62 

«гМадæр цин бакæн, мадæр хъыг». 
Оххай, æз нал дæн мæ сæрæн. 
Арæн хæдзарæй 
Уæлмæрдтæм фæндаг—цыбыр... 
196 5 аз. 
63 

(§ (Ц Ц 
Хъазынц дыууæ цæсты. 
Зæрдæмæ сау цæхæр калынц, 
Цыма хуркъæвдайæ найынц сæхи 
Зæрватыччытæ. 
Мæ удхар! 
Дæ дзæмбыты нал дæн мæ сæрæн 
Æрмыдул бæлонау. 
Дæ былтыл ныддæлгом дæн 
Æмæ арты сырх æвзæгтæм дарын мæ уд. 
Сахат къулыл нымайы 
Къулбадæг усау. 
Æрхауы минутыл минут, 
Боныл—бон, 
Зæрдæйыл—зæрдæ, 
Сагъæсыл—сагъæс. 
Хъус-ма, мæ удхар! 
Раджы кæддæр 
64 

Уаэал къуылдымыл царди чидæр. 
Хæтæгхуаг бæлццæттæн рæдау фысым уыд, 
Æвдадзау сын иста 
Се стонг, сæ фæллад, сæ маст. 
Цыдысты йæм уазджытæ: 
Дэырддзæугæ зæрæдтæ, 
Фæйнæгфарс лæппутæ, 
Поэттæ æмæ паддзæхтæ, 
Философтæ, авдæндэыд сабитæ... 
Уыцы рæдау фысым 
Цастыл æххæссыд, цастыл! 
Уыд йæ зæрдæ парахат 
Рæстæгау, 
Ахæм парахат, 
Æмæ утæппæт дзыллæ 
Йæ зæххыл нæ уыдысты ’ртах дæр. 
Уæддæр-иу йæ кæрты никуы уыд ничи. 
Уыцы хæдэары царди... Ничи. 
Уый аргъау нæ уыд. 
Уыцы рæдау фысым ныр дæр æгас у, 
Хæтæгхуаг бæлццæттæн 
Раздæрау дзуры «æгас цу». 
Фæнды дæ йæ фенын? 
Ма тагъд кæ. 
Арты сырх æвзæгтæм батав мæ уд. 
19 66 аз. 
5 Лдæмы хъæр 
65 

диптих 
1 
Сыджыткъул, сыджытдзар иыккæпдтæ 
Пафспамдтой сæ арфы музейтау 
Куырм бæллицтæ, цинтæ, мысинæгтæ. 
Ам уарзты пырхæмтæ 
Æнæбом, дзæгъæлæй дзыназынц, 
Ызмæлд сæ нæ уадзынц 
Уæззау луртæ, зæхх. 
Фылракæнд, хæрам æмæ хахуыр 
Фæлладæй хуыссынц 
Хъæбатыр ызнаджы хотыхтау, 
Сæ сау бон ныккалди, 
Сæ удтæ сын баууылдта сыджыт. 
2 
Муземы авджын чырынтæй 
Дзаг кæсæндæттæм тæхуды кæнынц 
Мард чингуытæ. 
66 

\ Æнæуд дарæста* мæрагау кæсынц, 
Нæ сæм тæхы маргъ дæр. 
Зондæй карст дуры 
Ныр дæр ма цыргъ хъуыды гæлфм, 
Фæлæ йыл цъæх мигъау ныддæлгом и авг, 
Ныхгæдта йын рæстæг йæ хъæлæс. 
Нæртон мигæнæнтæи сæ уд, сæ ронг 
Азтæ фæнызтой расгуытау, 
Саст ныфсæй къæбицты мысынц. 
Ам ирон авдæн афтид кæрддзæмау ныххус и, 
Æрмæст ма дзы рæстæг æдзæмдзинад узы, 
Æмæ йыл æрбацæуæг саби 
Былысчъил кæны. 
Æрхæндæджы сæвдылд мæ зæрдæ 
Æдзард экспонатау. 
Уæлмæрдтæ æмæ музей 
Кæрæдзимæ дзурынц æгуыппæг æвзагæй. 
19 66 аз. 
67 

11 © @ 
Уæдæ цы ’нкъард чиныг дæ, рæстат, 
Фæэæрдæцъæх дæн бонтæн æз. 
Цæуынц сæлфынæгау мæ рæзты, 
Мæнæй цагъарау домынц хæс! 
О бонтæ! 
Галуæрдæтты рагъæй 
Æдзух цы уаргъ ласут? 
Кæдæм? 
Цæут мæ зæрдæйыл цъыфкъахæй, 
Уæ рисæй царæфтыд фæдæн. 
Куы мæ ыскъуымбил кæны сау уад, 
Мæ уд мын баууилы къæртгаи, 
Куы та мыл баст куыдэау уæ сахат 
Ысрæйы рæстæджы кæртæй, 
Æмæ цыиæ таурæгъ ис бонтæм!.. 
Фæлдахын рох сыфтæ эыдæй, 
Фæлæ ну иннæмæй—зæронддæр, 
Фæлæ иу нннæмæй—зындæр. 
68 

\Ныр 
ма нæ ныууагътой сæ кæнон 
<Ьыдгæнд, хæлæг æмæ фыдæх, 
Лæгмартæн не ’риыди сæ кæрон, 
Тыху цур—азымджын æдых... 
Æмнъ^хынц дзаг уæрдæттæ сагъæс, 
Цыма сыл фидæнæй хæс и... 
Тæхуды дард æнустыл аххæс, 
Уæд æз фæтæндæр уис хæссин! 
Æз та хуыссæгхъæлдзæгæй фæрсгæ 
Фæлдахын. 
Боны ивы бон. 
Уæдæ цы ’нкъард чиныг дæ, рæстæг, 
Куы эонай таурæгъы кæрон. 
19 66 аз. 
69 

II (11 © 
Хъæры нысæнттау цыртытæ 
Цæмæн лæууынц ысхъæл, 
Æви сæ ном, сæ цытыл 
У æгæстæм сæ хъæр? 
Уыд уæртæ уый мæ зонгæ, 
Нывыл—йæ уынд, йæ конд, 
Нæ уыд дэыллæйæн зонды лæг, 
Уæддæр ысхызт бæрзонд. 
Рæстдзинадæй куыд тарсти! 
Раст битъынайæ—калм! 
Йæ хотыхтæ-иу райста— 
Фыдхахуыртæ, хæрам. 
Мæлæты бонмæ уыдон — 
Иæ лæджыхъæд, йæ ныфс, 
Трибунæ уыд йæ уæрдон 
Æмæ дзы ласта цъыф. 
70 

Лрвылбон-иу куы снета 
У^влæуæзæй дзæгъ-дзæгъ, 
Йай роботтæ-иу систы 
Дзæнгæрджытæ—æмдзæгъд! 
Фæлæ* дам, лæг куы амард, 
Дзырдтой: «Куыдз дын фæлдыст!» 
Мыр ын бæрзонд цырт амад, 
Кæны та ног йæ куыст. 
Сыджыт нс фаг йæ быиы, 
Иæ сæрты дæр кæлы. 
Ныр ын иигæн—трибуиæ, 
Йæ цырт дэы хъæр кæны. 
19 60 их 
71 

© © 0 
Кæддæр куы слæууыдтæн мæ къахыл, 
Уæдæй дæн абонмæ бæлццон. 
Мæ рифтаг кодта къахыр, къахыр, 
Æмæ уыд уæхсчытæн æхцон. 
Хæссынæн рог, хæрынæн адджын 
Фæндаггаг, о Дзыцца, нæ хъуыд. 
Дзæгъæл хæрдзтыл фæцалх дæн раджы, 
Лæбырд бæрзопд хохау мæ уд. 
Зыдтон, цыдæр мæ сæфти, сæфти, 
Фæлæ-иу цин мæн систа рог... 
Куы згъæлдта дзаг бæлас йæ сыфтæр, 
Рыст уæд æнæбары мæ цонг. 
Мæ бонтæ баисты хæлæттаг, 
Сæ номыл цас фæдардтон сау! 
Мæ зæрдæны ныгæд хæлæрттæн— 
Цыртытæн мысинæгтæ сагъд. 
Фыццаг уарзт дидинæг куы калдта— 
Фæци дзæгъæл гæрахæй мард. 
Лæууынц зынгхуыст зарджытæ калдæй, 
Цыма сын бадардæуыд марг. 
72 

хастон цип мæ риуы къусау, 
Гъ\стæй ныссæххæтт кодта дон. 
Лæплуйы хъал фæндтæ, уæ рухсаг 
Бь.нд^арæй банозтон ызнон. 
Мæ уа\пдзæг сæфти, ме ’хсар сæфти. 
Цы фæдæ, хохаг дзырды фарн! 
Уыныс, мæ рифтаг сафтид, сафтид, 
Фæлæ кæуыл æвæрон фау? 
Ныр ма æрæджиау дæ хорэæх 
Мæныл куы разилид бæргæ 
Уæддæр зæгъын: у дзаг мæ хордзен, 
Нæ зоны «нæй» дзурын бæркад. 
Мæ зæрдæ рог цинтæй ныммæгуыр, 
Мæт æмæ сагъæсæй ныссау. 
Уæддæр нæ цæудзынæн къæбæргур, 
Уæддæр нæ райсдзынæн æфстау! 
196 7ах 
73 

Уæ цуры, хæхтæ, зонгуытыл æркъул, 
Пысылмонау, тæригъæдджын зæххон лæг, 
Йæ дин, нæ номыл чи систа нæ къух, 
Æрыздæхти... фæлæ йæм чи уыд хонæг? 
Иæ æгъдау, йæ ’взаг—раджы фесты уæн, 
Æмгар, хæхты фарн—кодта сыл-иу базар. 
Фæстаг ныфсæн æм рагбонты фынтæн 
Фæндагсарау уырзыдзаг муртæ баззад. 
Уыди кæддæр... Уыди кæддæр, кæмдæр... 
Куырм фæндыр ма дзæгъæл цинау дзмнлзы. 
Кæддæр, кæддæр, о мысинæгты сæр... 
Мæ азым, ныр æз баст куыдз дæн дæ разы. 
Æмæ мын ратт нæртон фынгæй ыстæг, 
Кæйдæр фæсдуæртты амондгур фæхаттæн. 
Уыд гуыбын дзаг, уыд цæст уæддæр ыстонг 
Лæзæрд монц æмæ фæндæгты фæлхæрдтæй. 
74 

Уыди кæддæр. 0 мысинæгты хъыг... 
/У(æ зæрдæ уыд æнæкопд быдыр, афтид. 
Уæ\ та æфсонæи иу хоры нæмыг!— 
Зæра?стонæй, æвæгæсæгæй сæфти. 
Æппæрстой дзы хæрамы згæ, хъылма, 
Æппæрстой дзы нæмыджы бæсты сау хуыр, 
Цъымара фестад, фаджысдон, къуырма, 
Æрзади риуы уарзты номыл хахуыр. 
Мæ сæртæг зонд мын карстæуыд цыртау, 
Нæ йыл ныффыстой рухс нысанæн иу дзырд. 
Æбæркад, афтид, хус кæрддзæмтау сау, 
Уыдысты дзырдтæ доннаг дуртæ—нхсыд. 
Æрттиваг авг мын хуры стъæлфæн уыд, 
Гæххæттын уарди—æрдзы чызг, йæ фидауц. 
Циу арвырдын? Фæдфæливæн æрттывд! 
У цард зындон, дзæнæты зæхх — дæ фидæн. 
Нæй а зæххыл æфсымæртæ, лымæн, 
Хæхбæсты фарн зæйуат хохау лæбыры, 
Ирон æфсарм, фыдæлты ’гъдæуттæ—мæнг, 
Гæдыйы кьахау не ’взаг та цыбыр у. 
Гъе уыдæттæ дып хистæры фæдзæхст. 
Зæгъынц, уыди йæ уæцьæфы йæ зæрдæ. 
75 

Æлгъыст æвдиу сæртæг зондыл фæхæст, 
Уым марг нæмгуытæ демонтау æвзæрди. 
Сырды монцтыл фæдих кодюн мæ уд, 
Нырмыдул дæн сылгоймæгты дзæмбыты, 
Хъысмæтимæ хæснаг кæнын нæ хъуыд. 
Хæссут уæ тæрхон. 
Æз фæдæн æмбылды. 
Уæ разы ныр йæ зонгуытыл æркъул, 
Цыма лæууы пысылмон лæг Чабæйы, 
Иæ фыды зæххыл чи систа йæ къух, 
Бæсты фарнæй гъеуымæн барст нæ вæйны. 
Уæдæ ма ныр фæсмоны зарæг циу? 
Уæ лæггæдтæ мын марджы ’ртæхтæ фестой! 
Цæй, ратт мын, хох, фæстаг цинæн дæ риу, 
Гъестæй-иу мæ куыдзæппарæнæй фесхой? 
19 66 аз. 
76 

ШёЦб) 
Цы ма мыи нс æвэаринаг, 
Цы дудгæбон, цы сагъæс, 
Цы кæуинаг, цы заринаг? 
Хъысмæт, мæ хай мыи рахæсс. 
Æз аргъ кæнын дæ пуазæнæн, 
Фæлæ кæрæдзи ’мбарæм: 
Хъыг-ну бындзарæй нуаздзынæи, 
Мæ цины ’мбнс—æмгарæн. 
Чысыл цинтæ, егъау ристæ 
Æрдзæй мæ амонд фесты. 
Мæ бонтæ та сæрæй исгæ, 
Бынæй ахадгæ нс сты. 
Æз нуазын мæт æодадзы ’фсон— 
Цæмæн мæм хауы азым? 
Мæ зæрдæныл кæйдæр æфсондэ 
Цæдисы гплау ласыи. 
77 

Æнæбæрæгæй сæфдзынæн, 
Нæ мæм кæсы уый хардзау: 
Куы ’рцæуы й’ адзал хорз куыдзæн, 
Ныууадзы уæд йæ хæдзар. 
Æнæбары, æнæбæрæг 
Куы фæцæрон — мæ катай. 
Мæ хъуыды у æрра барæг, 
Хæсс æй, мæ зæрдæ, фатау. 
1967 аз. 
78 

ДЫУУАДÆСТÆНОН 
Фæндыр куыд фæзыиди? 
Уый тыххæй цы нæртон тау- 
рæгъ ис, уый у аивады тых- 
джындæр уацмыстæй иу. 
Фæлæ ныр ирон дыууадæс- 
тæнон фæндырæй цæгъдын 
ничиуал зоны. Уый тыххæй 
фыстæуы 1965 азы журнал 
пФидиуæджьг æхсæзæм чи- 
ныджы. Хабар мæ бафтыдта 
сагъæсы. Æмæ райгуырди 
ацы кадæг. 
РЛЗНЫХАС 
Цыд Таурæгъ балцы. Сау нымæт—йæ рис— 
Хъысмæты уаргъау уæхсчытыл æнцади. 
Йæ урс æфсургъ—фæлтæрты зонды рухс— 
Кæм дугъы уад, кæм та цыди æнцадæй. 
Фæллад барæгæн Рæстæджы уынгты 
Æнæфенд дзыллæ кастысты йæ фæдыл, 
Йæ уари ’нгас, йæ сагæлвæст уæнгтæ 
Æрцардысты сæ сагъæсты, сæ фæндты. 
79 

0 Таурæгъ! Таурæгъ! Де скондæн зæххыл 
Нæма фенди. 
Æз хохаг дæн, цымыдис, 
Дæ уæрагмæ дæр не ’ххæссын. 
Зæгъ мын, 
Дæ хæтаенты, дæ цæуæнты цы уыдис? 
Хæлар æмæ рæдау Зæроид ныджджих, 
Неон рухсмæ кæны йæ хъуыды тартæ. 
Кæсы цъынддзæстæй. Рæстæджы цъæх мигъ 
Цæуы йæ рæзты мысинагау дардæй. 
Иæ тохвæндагмæ акасти Бæлццон, 
Йæ фæстæ—хæхтæ, сæфт дунетæ, дугтæ. 
Сæ иу—хæрзныллæг, иннæ та—бæрзонд, 
Ис иуыл—мит, нæ эыны иннæ тугтæй. 
Хуыссынц æнустæ. Нал зонынц хæцын, 
Æндæр та пиллон ивæзид уæларвмæ. 
Сæ зæрдæтыл—пырх мæсгуытыл—хæцынц. 
Тыхулæфт хъуысы скъуыдтæ зæххы арфæй. 
Фæлмæст Бæлццоп уыны æрвгæрон уæд: 
Йæ къухтæ систа тарст аууон йæ размæ*. 
Кæны фæдисхъæр уазал дурæй уд: 
«Æрлæуу, Барæг, дæ сæфты балцæй раздæх. 
Кæмдæр æврæгътæй урс фæндаг зыны. 
* 1945 азы атомон бомбæйы срæмыгъды фæстæ 
япойнаг горæт Хлросимæйы хæдзары дурын асннтæй 
пуыл бæрæгзг-н баззади сыгъд адæимаджы æндæрг. 
80 

Фæлæ йыл ма 'уУæнД- Арф ныккæидмæ хоны. 
Уый не’взары рæстуд æмæ зылын. 
Хæрзкоид, фыдуынд—æппæтдæр уымæн холы. 
Хæтаг сылау—рæсугьд æмæ æлгъаг, 
Лæджы хъыг æмæ урс ыстджытыл амад. 
Кæны дэы марды удисæг дыккаг мард. 
Иæ ном—фæцу ’мæ ма ’рцуйы фæндаг. 
Ис æфцæгыл æндæр цæуæн. Бæрэонд. 
Нæртон мæсгуытæй цины ’ртытæ арвмæ 
Тæхынмæ хъавынц. Раст цыма бæлццои 
Ыстъалытæм йæ æргъæвст къухтæ тавы. 
Уым æврæгътæ тызмæг зæрдæ хæхтыл 
Лæгъстæгæнгæ сæхи, гæдытау, хафынц. 
Цæргæсты æмæ эарджыты хæтæн... 
Æхсæрдзæнтæ дзы арвыцъæхæй хауынц. 
Уым дзыллæтæ—æфсымæртæ, æмсæр. 
Уым уд цæстмæ ми, хахуыртæ нæ зоны. 
Уым урс хæхтæй бæрзонддæр у æфсæрм. 
Лæг дзы лæджы хуыцауы уазæг хоны...» 
Æхсондурау ыссудзынмæ цæттæ 
Нындзыг и Таурæгъ. Атахти йæ сæнтты. 
Гъестæй ферттывта урсбазыр цæхæр, 
Ныппырхи хæхты, зæрдæты бæрзæндтыл. 
Фыдæлты Таурæгъ райдыдта ныхас, 
Цыма æхсаргард кæрддзæмæй ыстыдтой... 
Ызнæт æнус æгуыппæгæй ныккаст 
Неон æмæ куырм хотыхты цæстытæй. 
0 Лда.мы хъæр 
81 

1.ДЗУРЫ ТАУРÆГЪ 
Фæхаттæн хæтæнты, цæуæнты фæцыдтæн 
Æнусты хæцæнтыл, паддзæхты æрцытыл. 
Фыдракæндтæ, хахуыр ыскъуыдтон рæхыстау, 
Цыргъ арцау æмбисæндтæн знаджы рæхуыстон. 
Тыхгæнæг, хуыцауæн кæд уыдтæн цагъар! 
Æндæвта æфхæрды мæ уды цæхæр. 
Хæххон дзигло, багъæц, мæ хардзаг æрисон, 
Фæхастон дын дардæй æмбисæндты ’мбисонд. 
У йедзаг мæ рифтаг æнусты цæссыгæй, 
Ыскъуыйы мæ рифтаг зæххы æмуæз хъыгæй. 
Судзынц тугдадзйнтæ. 
Мысынц дудгæ зыитæ... 
Кæддæр, дам, нæртон лæгыл сау фыд æрцыд, 
Æбуалгъ масты уаргъæй йæ зæрдæ ыскъуыд. 
Йæ хъæбулты мæрдтæн æрбадти сæ разы. 
Цы кæна, куыд кæна?—нæртон лæг дзыназы. 
Цы кæна? Иæ рис æй фæдзурын фæнды. 
Æмæ, дам, æрæмысыд диссаг фæндыр. 
Æрхæндæджы судзгæйæ скодта фæрсчытæ 
Иæ зынгхуыст хъæбултæн сæ цæнгты ыстджытæй. 
Йæ зынгхуысты удтæн сæ уидæгтæ систа 
Æмæ дзы йæ фæндырæн сарæзта хъистæ. 
Уæд ныхасмæ рацыд нæртон лæг æд фæндыр. 
Йæ сау хъыгау й’ аууон ныггуыбыр йæ фæдыл. 
82 

Судзынц тугдадзйнтæ, 
Мысынц дудгæ зыитæ: 
«Мæ иунæджы хъуыды, мæ иунæджы хъуыды, 
Ды судзаг æрхæмтæй æнцайыс мæ удыл. 
Ды—’лвæст хъис. Мæ бандзæвдæй фестдзыиæ 
зæл, 
Мæ иунæджы сагъæс мын дзыллæйæн зæгъ. 
Кæд исчи нæ бавзæрста дудгæбон, сау маст, 
Уæд хъусæд. 
Мæ зæрдæ сыгъдæг хъыджы самæст». 
Пырхытæ æнгуылдзтыл куы бандзæвынц хъистæ, 
Уæд судзгæ бæлæстау ныууынæргъынц риэгæ. 
Дыууæ тыхы бамбæлынц—лæг æмæ хъыг, 
Дыууæйæ дæр фестынц æхсондуртæ, рыг. 
Судзынц тугдадзинтæ, 
Мысынц дудгæ зынтæ... 
Ныууагътой уæд цуан кæнын сау хъæды сырдтæ, 
Æнахуыр цæгъдæгмæ куы систой кæсынтæ. 
Æртахтысты мæргътæ мæрддзыгой-дзыгуыртæй. 
Пырх зæрдæйы мастыл æдзæмæй фæкуыдтой. 
Уæд дзыллæ сæргуыбырæй зæхмæ ныхъхъуыстой. 
Къуыбар цæссыг рустæй тымбыл къухæй истой, 
Зæрдæхалæн цагъдмæ арв пиллон кæны. 
Лæг къонайы артау хæкъуырццæй кæуы: 
«Æз абон мæ хъыджы æвзалы-сыгъд бадæн. 
Мæ туджы лæвар мын, о бакомут, адæм». 
Уæд ныхасы хистæр фæзæгъы Уырызмæг: 
«Нæхи дæ, нæртон лæг, дæ лæварæй бузныг. 
83 

Нæ туг æмæ не стæг куы фæуой бындзагъды, 
Уæддæр-иу нæ байзæддаг мысдзæн нæ цагъды 
Кæд фæндырæн нал зоной йс ’взаг нæ фæстæ— 
Æлгъыстаг, фыдвæдæй мыггап,.ткъуыд фестæм!» 
2. ДЗУРЫ ФÆИДЫР 
Уыдтæн Фæндыр. Ныр мыл мæрдырох бафтыд. 
Пъæззыйау рыг мæ базыртыл ныббадт. 
Нæй ахæм тых, цы райхала мæ баст уд, 
Æмæ мын ды, мæ фæлдисæг, ныббар. 
Æрдыны босау банхсыдтæн къухты, 
Фæлæ пæ фæцис иу хъахъхъæнæг мæн. 
Каед, чи ’мбæрста, æрмахуыр маргъы удхар? 
Цы фæныкгуыз æй не схондзæн лымæн? 
Æз нал зонын фæкæуын, йе фæхудын. 
Мæхиуыл дæр мын иу ыскæуæг нæй. 
Мæ дзурæн хъæлæс бамыр н æнудæй, 
Æнусмæ баци царддыхæй фынæй. 
Ныр ма цы дæн? Ингæныл фæлдæхт рох дур, 
Мæ зарæг та у саумæры ныгæд. 
Хуыздзыд фыстытау ’ндон тæгтæ—мæ рохтæ— 
Ныскъуыдтæ сты. Мæ цæрæнуат—ныккæнд. 
84 

Уыдтæн Фæндыр. Æртæтигъон цъæх айнæг. 
Дыууадæс тæны ’хсæрдзæнтæй куыдтой. 
Сæ иу—ныллæг. Цыд эæххы арфæй зарæг, 
Иæ уромæг æхсон къæйтæ куыд уой! 
Хауд бæрзæндтæй тæккæ стырдæр æхсæрдзæн, 
Йæ дард гуырæн — ыстъалыты рæбын. 
Уый хаста йемæ хуры ад æвдадзæн, 
Æфхæрд удæн-иу айсæфта йæ зын. 
Парахат—бонау, мигъы хъæрау—барджын, 
Иæ хъæлæсы—æрвæрдыны хуызтæ. 
Цыма фæллад фæндаггон мæргъты бардзæн 
Сæ раэмæ уалдэæг рахаста хуынтæ. 
Уыдтæн Фæндыр. Æртæтигъон тæлфгæ уд. 
Мæ тæгтыл кодтой туджы ’ртæхтæ ленк. 
Фæдзæхстон сын: «Уæд уе’мгæрттæй фæхъæут, 
Зæрдæцъæх уæ куы фæуа искуы лæг». 
Æмæ рызтысты... Алкæмæн—йæхи ’взаг. 
Дæллаг галтæ сæ удæй цагътой арт. 
Сæ дзуринаг кæд иунæг уыди: цард, 
Уæддæр сæ хъæлæс никуы кодта ивддзаг. 
85 

Æнусты æмæ зæрдæты хæрдты 
Дыууадæс цæдæй уды сагъæс ластой. 
...Æдзæм хъыджы сæ саубонтæ хæрын... 
Цыма сын калым дæн—ме ’взаг мын ысластой. 
Хæтæгхуаг æмæ хауæггаг... Зæрдæскъуыд... 
Лæджы цинтæ, лæджы риссæгтæй цух. 
Æнæ дæу мыл зымæгау маст æртæфсти. 
Æви хуыскъ бадæ, ме сфæлдисæг къух! 
Зæгъæд-ма мын, кæй бон ма мæ у райсын? 
Кæй фæласа мæ тæригъæдæй зæй? 
Уыдтæн Фæндыр. Дзæгъæлæй ныр дзыназын, 
Æмæ мын Таурæгъ фестади музей, 
ФÆСНЫХАС 
Фæкæлынц хæхтыл донласт мигъы схъистæ, 
Æргъæвст рудзгуытæй сагъæстæ кæсынц. 
Уый циу? Кæуын, кæл-кæл, æви æлгъыст уа? 
Цы ахсы хъус? Кæй удæнцой, кæй зын? 
Цыма фæстаг ныфс фескъуыйы æрдуйау, 
Сырды дзæмбыты схъуырдухæн и монц. 
Уынæргъы джаз... Æнæсæрфат æрдиаг... 
Уый фестади мæ зæрдæйæн æфсондз... 
1966 аз. 
86 

СÆРГÆНДТÆ 
3 щМæ цин, кæсагау, гуылфы смидæг..." 
4 „Ысбадти мыл поэты ном..." 
6 „Мæн зарæгау фыссы Ирыстон..." 
8 Траптих кады тыххæй 
11 Хур 
12 Зарæг 
13 „0 хатгай у фырзад бæлас мæ уд..." 
14 Адæмы хъæр 
16 „Ногæй сфæлмæцыд сæр..." 
18 Денджыз 
„Афонмсе рухсы тъыфылау мæ размсе 
20 цæуыс..." 
21 „0 бæлæстæ!.." 
23 „Бæлæстæ — хæтæгхуаг поэттсе..." 
24 Сæууон аргъау 
26 „Бон æрхауди, зыланггæнгæ, хохыл..." 
27 „Уынгты цæуынц..." 
87 

29 Испайнаг хуымгæнæг Хосейы зарджытй 
34 Эдит Пиафы цæстытæ 
36 Нырыккон грекъаг зарæг 
37 Райдзаст æрдузы бæлæстæ 
41 Къæвда 
46 Сау суадон 
48 Мæ халагъуд 
50 Пианинойы мæлæт 
52 „Æнафон..." 
54 Къæвдаджын рæстæг 
55 Фыййау 
59 Фарн 
60 „Зилы ихсыд пластинкæ уæдæрттау..." 
62 „Уæлмæрдтæ..." 
64 „Хъазынц дыууæ цæсты..." 
66 Диптих 
68 „Уæдæ цы ’нкъард чиныг дæ, рæстæг..." 
70 „Хъæры нысæнттау цыртытæ...4* 
72 „Кæддæркуы слæууыдтæнмæ къахыл...и 
74 Фæсмоны монолог 
77 „Цы ма мын ис æвзар>ц.н#2*&к* 
79 ^ыууадхеетæнон 

Ахсар Кодзатп 
НА ЗОВ ВАШ, ЛЮДИ! 
Редактор А. И. Царукаев 
Художпик Т. А. Говоркова 
Художествениый редактор Б. П. Г а с с и е в 
Техническпн редактор С. X. Г у т п е в а 
Корректоры Е. У. Д а т р н е в а, 
В. Т. Д з о д з п к о в а 
Наборщнк В. М. Астахова 
Печатинк Р. Ф. А б а е в 
Сдано в набор 3)\Ч-69 г. Подпнсано к печати 19-Х1-69 г. Фор- 
мат Пумаги 60x901 /32< Псч. л. 2,75. Учетио-изд. листов 2,14. 
Закаэ .\е 14.46. Тирож 1000. Изд. № 42. 1ГИ01830. Цсна 23 кон. 
Книжнос нздатсльство Унравленнм по нечати прн Совсте 
Министров СО АССР, г. Орджоннкидзе, ул. Днмнтровл, 2. 
Книжиая ткнографнм Управленим по псчатн лри Совете 
Министрон СО АССН, г. Орджоникндзе, ул. Тельмаио, 16. 
7—3-3 
51-М—1Я«9 


ХЪАЗБЕГТЫ ХЪАЗБЕГ 
МШ1Ы 
НАД1ЫС 
КАДДЖЫТÆ 
ЦÆГАТ ИРЫСТОНЫ ЧИНГУЫТЫ РАУАГЪДАД 
ОРДЖОНИКИДЗЕ 
1960 

КАЗБЕК КАЗБЕКОВ 
СЛАВА ПОКОЛЕНИИ 
Поэмы на осетинском языке 
Северо-Осетинское 
кчижное иэдательство 
Орджоникидзе 
1960 
Под редакцией Плаева Г. 

Р А 3 В Æ Д 
Зæронд дæ ды, Хæмæт, зæронд дæ, — 
Мæтæйдзаг азтæ æмæ бонтæ 
Дæ бæрзонд ирд ныхыл сæ хуым 
Уырынгтæй бакодтой; æрхуым 
Æмæ æнкъард кæны дæ зæрдæ, 
Æмæ дæ цæстытæй цæхæртæ 
Кæддæрау нал кæлы; ды ныр — 
Æдых, фæллад æмæ хæрз зæронд, 
Уыныс, кæй у дæ цард цыбыр 
Æмæ хæстæг кæй у йæ кæрон. 
Æмпылы де ’стджытыл дæ царм, 
Дзæбæх дæ нал æндавы хъарм, — 
Фæбадыс къонайæн йæ разы, 
Фæкурыс: — «Бандзарут-ма суг». 
Цæмæй дæ дадзинты дæ туг 
Æгæр тагъд ма ныууадза хъазын. 
Æ’мæ, тæмæнтæ калгæ, арт 
Куы ’суадзы йе ’взæгтæ дæ цуры, 
Уæд та дæ фæллад зæрдæ сдзуры: 
«Нырма нæ фæуыдзæн мæ цард!.,х> 
Фæлæ тыхджын дæ ды, ныфсхаст дæ, — 
Дæу бадомын сæ бон нæу азтæн, 
Мæгуыр нæ хоныс ды дæхи, — 
Дæ хъæлæс — раст цыма æхсæрдзæн! 
Зæххыл лæгдзинадæй цы и — 
Æнус дæ зарджыты фæцæрдзæн! 
Лæг дæ куыд рахона мæгуыр? 
3 

Рæсугъд фæцæрынæн цы хъæуы, 
Уый ныр дæ уæрджытыл куы лæууы — 
Фыдæлты стыр хæзна — фæндыр! 
Фæндыр тæгæрæй конд, хæд-заргæ, 
Дæ хъуыдытæ кæны æмбаргæ, 
Фæдзуры уый дæ цин, дæ рисс, 
Зæрдæйы тагæй у йæ хъис, 
Æмæ йыл де ’стæгдар къух искæд 
•Куы ’руадзис ды сындæггай, ризгæ, 
Дæ фæнд дын бамбары уый уæд. 
Куы вæййы амондджын Хæмæт, 
Уæд фæндыр цин-»мьгртæй фæцæры, 
Фæлæ фыдыбæстьг хъысмæт 
Куы вæййы тасдзинады, уæд 
Æрвон дзæнгæрæгау фæнæры... 
Нынныгуылд хур фæсхох. 
Изæр. 
Æмæ та фæсивæд ныр дæр 
Фæскуыст æрцыдысты дæ размæ, 
Дæ алы сдзырд æмæ ныхасмæ 
Æдзух цымыдисæй бæллынц^ 
Дæумæ ныр комкоммæ кæсынц 
Æмæ дæ, ’фсæрмыгæнгæ, курынц: 
«Хæмæт, цæй, ацæгъд та нын, — дзурынц. 
Ды райстай иу къухмæ фæндыр, 
Дæ иннæ къухы та — æндыр; 
Хъис хъисыл цадæггай æруагътай, 
Фæтынг ттс улæфтæй дæ риу-, 
Æмæ та, заргæ, ды куы ^рцагътай, 
Уæд сыстад рагон нывтæй иу. 

БÆТÆГ ÆМÆ ЗÆЛИ 

рджынарæг йæхи цъæх нæууæй 
Кæм фæлынды æмæ æргьæуæй 
Кæм амайы йæ былтæ Терк, 
Кæм кæны рог фæйлауæн ленк, 
Уылæн уьглæнимæ кæм хъазы 
Æмæ сæдæ азты сæ разы 
Æд цин, æд маст æмæ æд хъыг 
Кæм лæууы Дзылаты мæсыг, 
Уым уыд алайнæгты егъау хъæу, — 
Гæдыбæлæстæ зад йæ астæу, 
Дыргъдæттæ хæдзæртты раз зад. 
Хъæу ласта быдырæй бæркад: 
Хъæдур, сырх мæнæу æмæ халсар. 
Уæды æвадат дуджы хъал цард 
Кæм кодтой хъæубæстæ! Сæ цард 
Уыдис мæгуыр æмæ æнкъард. 
Æрмæст нæма уыд уæд æлдæрттæ, 
Æмæ сæрибар уыд сæ зæрдæ. 
Хуыздæр цæрынæн та сын хос 
Лæвæрдтой дарæнтæй сæ фос. 
К/уы нæ уыдысты хъæу сæ куысты, 

Уæд дзы алайнаг зарын хъуысти 
Æмæ сæ хъисфæндыры хъæр... 
Сæ хъæуы стыр хъазт и ныр дæр, — 
Фæсивæд зарынц, куы та кафынц, 
Куы стыр уæззау дур дард æппарынц, 
Куы хъама хъамайыл цæЬынц, — 
Кæмæн хуыздæрæй сæ уынынц, — 
Куы фат æмæ æрдынæй хъазынц, 
Куы та сæ бæхтæ дугъы уадзынц, 
Æмæ сæ ничи у хъæстаг — 
Хъару сæ алкæмæ дæр фаг. 
Сæ хистæртæ та фынгтыл бадынц, 
Рæгъы фæдыл æндæр рæгъ уадзынц 
Æмæ сæ кæстæртæм кæсынц, — 
«Сæрæн фæдонтæ сты!» — зæгъынц. 
Фæлæ лæппутæн кæд сæ астæу 
Нæ уыди цауд, уæддæр æгас хъæу 
Уæлдай æрæвæрдтой сæ цæст 
Æрыгон раздзогыл æрмæст: — 
Куыд зыны арвыл хур сыгъдæгæй, 
Раст афтæ кæстæртæн бæрæгæй 
Уый се ’хсæн зынд. Æмæ æцæг 
Сæрæнгуырд раздзог уыд Бæтæг. 
Гæрзарæхст, лæппуты ’хсæн хъазты 
Цæхæртæ калдта æмæ касти 
Иæ кæстæртæм цæргæсау раст. 
Йæ фезмæлд, йе ’сныхас — ныфсхаст. 
Уæздан — лæгдзинадæй хъæубæсты 
Æмæ æндæр æддаг бæстæтыл 
Бæтæгæн айхъуысти йæ кой, — 
Бæллиццаг хорз лæг æй хуыдтой. 

Ныр уартæ хъазты астæу цъилау 
Йæ фæдыл сау рæсугъдæн зилы, 
Æрсадзы къахы фындзтæ тагъд, 
Æмæ та хъисфæндыр йæ цагъд 
Æмдзæгъдимæ куы сисы ногæй, 
Уæд та Бæтæг æрзилы рогæй 
Рæсугъд Зæлинæйы фæдыл 
Йæ кафты фидауаг къæхтыл. 
Куыд зыны арвыл мæй сыгъдæгæй, 
Раст афтæ чызджытæн бæрæгæй 
Зæлинæ се ’хсæн зынд, — рæсугъд, 
Сæгуытау рог æмæ хæрзуд, — 
Кæлы йæ цæстытæй цæхæртæ 
Æмæ у цинæйдзаг йæ зæрдæ, 
Стæй уæд цæуылнæ уа æниу, 
Кæд хорз Бæтæгимæ ныр иу 
Кæнынц сæ рæзгæ царды бонтæ?! 
Кæд а чындзæхсæвы хъæууонтæ 
Сæ цæрæнбонтыл сидынц, уæд 
Йæ зæрдæйы цæмæн уа мæт?! 
Цæуылнæ уа æфсæст йæ цинæй 
Йæ рæсугъд царднььвы Зæлинæ?.. 
Бæтæг уыди йæ хуры хай 
Æмæ уыдзæни ныр йæ къай... 
Чындзæхсæв никуыма уыд ахæм, — 
Æрцыдысты сæм бирæ адæм; 
Сæ фынгтыл алгъуызон бæркад. 
Сæ уазджытæн кæнынц лæггад, 
Сæ хъæлдзæг зарæг дардмæ хъуысы, 
Сæ кафынæй та зæхх æнкъуысы. 
Сæ фæндыры зылангджын цагъд 
9 

Æфтауы фæсивæдыл арт: 
Гæппæввонг лæппутæ хъæлдзæпæй 
Уæнгрог æмдзæгъд кæнынц тæлтæгæй; 
Рæбынæй чызджытæ кæсынц, 
Зыркъаджын дзабк/рты лæууыиц... 
Идзылынц зæрæдтæ сæ цинмæ. 
Фæстапмæ рог кафт рахызт симдмæ, 
Æмæ та фæндырæн йæ хъазт 
Ыстынг н, — доны хъазтау, раст, 
Дыгæйттæй сирьш систой фæзы... 
Бæтæг сæм уæлкъуытгпæй фæлгæсы... 
Фæлæ... Цы хабар уа? Æваст 
Цымæ цæмæн фæхъус и хъазт? — 
Сæ сæрмæ хохы тæккæ рагъыл; 
Сæ хъæуы мыггаджы лæнахыл, 
Йæ фæздæг калгæ ссыгъдис арт, 
Æмæ Æрджынарæджы, дард, 
Рыг калгæ, удаистæй, бæхыл 
Фæдис хъæргæнгæ, чидæр стæхы. 
Æмæ нæма уыд кæд бæрæг 
Цы ’рцыди уый, у^еддæр Бæтæг 
Æмбæрста, хъæуы сæрмæ рагъыл, 
Сæ мыгтаджы бæрзонд гæнахыл, 
Хуымæтæджы кæй не ’ссыгъд арт, 
Кæй у фæдис, æмæ хъьæдард 
Кæй цæуььнц, — тас кæй у сæ бæстæн; 
Иæхиуыл абаста .йæ .гæрзтæ, 
Йæ бæхыл абадтис æваст 
Æмæ, тъæбæртгæигæ, фæраст 
Фæдис хъæргæнæгæн йæ размæ... 
Уæдмæ сæ бадæн стыр ныхасмæ 
Куы байхъуыст тасуадзæг фæдис. 
Уьгй, судэгæйæ зынгау цыдис, 

Хъæуи-хъæу арт зæрдæты уагъта 
Æмæ уынгæджы хабар хаста: 
«Тыхмæ бырсы фыдгул-мæнгард, 
Ис абон тасы ран нæ цард, — 
Мангол æмæ тæтæрьг ’фсæдтæ 
Лæбурынц мах бæстæм тыхсæттæг, 
Сæ фæнд у мах бынсæфт кæнын... 
Фæдис, кæй ма фæнды цæрын! 
Фæдис, аланты сахъ хъæбултæ, — 
Лæбурынц мах бæстæм фыдгултæ!..» 
Хур арвæй зæхмæ сабыр каст, 
Аланты хъæуы банцад хъазт 
Æмæ фæйнæрдæм уайынц адæм, 
Æвналынц се ’ргæлдзæнтæм1 тагъд, 
Сæ фæндон у цьгбырæй загъд: 
«Нæ сæр нæ ратдзыстæм æгадæн! 
Лæг чи у — карз хæстмæ цæуæд! 
Цагъайрадæй хуыздæр — мæлæт!..» 
Куы айхъуыст хабар кæмттыл, рæгътыл, 
Хæстонтæ ’згъордтой уæд сæ бæхтыл, 
Фыхти сæ зæрдæты сæ маст, 
Сæ цæстытæй та се ’хсар каст. 
Уыдис уæд барджытæн сæ разæй 
Æхсарджынæй æмæ ныфсхастæй 
Сæ уарзон хъæбатьгр Бæтæг, — 
Сæ тохы раздзæуæг фæтæг. 
1 Æргæлдзæнтæ — хæцæнгæрзтæ. 
П 

Иæ саулохаг бæх фатау згъоры, 
Фæллайын токы уый нæ зоны, 
Уырдыг ыслæууыди йæ барц. 
Бæтæг хæстæввонг дары арц. 
Фæуайьшц карз хæсты цæхæрмæ, 
Цæмæй сæ бæстæн скæной кад, — 
Сæ дугъæтты цæфхæдтæй хауд 
Гæппæлгай зæхх æмæ сæ сæрмæ 
Сынтытау сау дзыгуыртæй тахт... 
Уæд иу уæлвæз пыхсы æрлæууынц, 
Лæмбынæг быдырыл фæлгæсынц 
Æ-мæ сæ комкоммæ уынын-ц: 
Фыдгултæ мин-минтæй бырсынц, 
Нæ зыньг быдыры сæ кæрон, 
Æрттивгæ се ’рцытæ хæссынц. 
Алантæ се ’знæгтæм кæсынц 
Æмæ уынынц: уыдзæн уынгæг бон! 
Уыдзæни ацы хæсты зын, 
Фæлæ уæддæр хъæуы хæцын!.. 
Сæхæдæг тар пьгхсæй нæ зынынц 
Æмæ сæ се ’знæгтæ нæ уынынц. 
Бæтæг уæд йе ’мбæлттæм кæсы, 
Иæхинымæр хъуыды кæны: 
«Фыдгултæ бирæ сты, уæддæр сæ 
Ныфсхаст алантæн нæй фæтæрсæн, — 
Хæцдзæн нæ алкæй ныхмæ дæс, 
Фæлæ сæ басæттын — нæ хæс!..» 
Æхстбæрц куы ’рбахæццæ сты ’знæгтæ, 
Ала.нтæ систой уæд сæ фæттæ, — 
Уыд алы фаты дæр æвæрд 
Налат тыхгæнджытæн мæлæт, — 

Æмæ сæ се ’рдынтæй куы суагътой, 
Уæд сьш «Цæвут фыдгулты!» — загътой. 
Æрвыл фат тæрныхы ныссагъд; 
Фыдгулты фыццаг рæгъ фæцагъд, 
Сæ бæхтæй цъæх кæрдæгмæ ’рхаудтой, 
Фæлæ мангол æмæ тæтæр 
Сæ бырст нæ ныууагътой уæддæр: 
Æрбамбырд кодтой ног сæ тыхтæ 
Æмæ та ’рбабырсынц, мæтыхтау, — 
Хур калдта се ’рцытыл цæхæр, 
Цыди, сырдты ниудау, сæ хъæр... 
Бæтæг кæсы æмæ æмбары, 
Кæй не ’суыдзæни фаг сæ хъару. 
Фыдгултæм не ’вдисы йæхи, 
Фыдгултæн бафæнд кодта хин, — 
Йæ барджытæй сæдæмæ дзуры: 
«Сæ разæй лидзгæут, тæхпæ! 
Æмæ куы сисой знæгтæ сурын, 
Уæд сæ чъылдымæй мах — цæгъдгæ!..» 
Фæтæхынц алантæ сæ бæхтыл, 
Тæтæр-мангойлæгтæ сæ фæдыл 
Æвиппайды куы фесты раст, 
Æмæ Бæтæджы къорд æваст 
Фыдгулты чъылдымтæ куы федтой, 
Мæргътау уæд абадтысты се ’ккой, 
Æмæ сын ба’цайдагъ ис хæст, — 
Сæ кæрдтыл нал хæцыди цæст. 
Бæтæг сæ раздзуйы йæ кардæй 
Ныддаудта — йе ’знаг атылд саргъæй, — 
Стæй уайтагъд иннæтæм фæци... 
Йæ хорз кæстæртæ дæр сæхи 
Æгаддæр бынаты нæ уагътой, 
Фыдгулты сæртæ кæрдтæй дастой: 
13 

Ныккалы кард æваст цæхæр, 
Æмæ та зæхмæ ’рхауы сæр! 
Тæтæр фæлтæрд уыдысты хиныл, 
Фæлæ ныр хин æрцыд сæхиуыл, 
Куыд райдыдтой алантæ хæст, 
Уый не ’рцыд тæтæрæн æмбæрст, 
Æмæ йæ цалынмæ æмбæрстой, 
Уæдмæ сæ алантæ ныссæрфтой... 
Фæсасти тæтæрæн сæ тых, — 
Фæстæмæ фездæхтой сæ ных. 
Быдырьг пььрхытæй фæлидзынц. 
Алантæ дæр сæ сурын сисьгнц, 
Æмæ ма касти хур кæдмæ, 
Чъылдымæй цагътой сæ уæдмæ. 
Фæлæ мангол æмæ тæтæрæн 
Уыд се ’фсад бирæ, — уыд йæ сæрæн, 
Ныр састæй равдыстой сæхи, 
Фæлæ уыд уый бынтондæр хин: 
Фывдаг уал къордгæйттæй лæбурынц, 
Сæ иу хай хотыхтæй ыскусынц, 
Стæй лидзынмæ фæвæййынц тагъд, 
Цыма бынтондæр фесты цагъд; 
Гъе, афтæмæй сæ хины руаджы 
Сæ фæдыл асайынц ызнаджы, 
Ыстæй йæ се ’ппæт тыхтæй тагъд 
Ныккæнынц с’ астæуы бынцагъд. 
Бæтæг сын хорз зыдта сæ хабар, 
Æмæ куы ’рталынг и, куы батар, 
Куы нал уыдта фыдгулы цæст, 
Уæд уайтагъд баурæдта хæст; 
Хъæрæй уый йе ’фсæдтæм фæдзырдта 
Æмæ сæ улæфтмæ фæзылдта... 

Фыццаг бон райгуырæны зæхх 
Фыдгулæй бахызтой дзæбæх, 
Фыццаг бон алчидæр æрмхæсты 
Уыдис домбай, ныфсхаст æд гæрзтæ. 
Нæ сæм уыд цауд, фæдæ уæддæр 
Уыд хæсты се ’ппæтæй рæвдздæр 
Æрыгон барæг, — урс цухъхъайы 
Ныр уый Бæтæджы фарсмæ уайы; 
Нæ йæ зыдта нырма Бæтæг, 
Нæ зыдта, чи у а хæцæг, 
Цы хъæуæй рацыд; хур цъæх арвыл 
Куыд зыны, афтæ хæсты тарфы 
Бæрæг уыд уый; фынккалгæ каст 
Иæ бæх æмæ-иу æй æваст 
Кæдæм фæзылдта знæгтæн с’астæу, 
Уынгтау сæ уьгм фæйнæрдæм карста, 
Æваст-иу ферттывта йæ кард 
Æмæ-иу знагыл атар цард... 
Алантæ апырх ысты хъæутыл, 
Сæ уарзон райгуььрæн хæдзæрттыл; 
Æрыгон барæг та æваст 
Бæтæджы кæртырдæм фæраст, 
Æрхызт йæ бæхæй, стæй йæ цуры 
Æрлæууыдис æмæ Дæм дзуры: 
«— Хъæудзæн та райсом мах хæцын... 
Нæхимæ дард хъæуы цæуын, 
Æмæ дын кæд нæ уыдзæн тынг зын, 
Уæд хъуамæ ахсæв уай мæ фыеым...» 
Уыдис мæйдар æхсæв бынтон, 
Æмæ йæ уазæджы бæстон 
Нæ базыдта Бæтæг. Сæнарæй 
15 

Куы скодтой арт дæрддаг хæдзары, 
Бæтæг æрæвæрдта уæд фынг 
Æмæ «æвнал, мæ уазæг» — куры... 
Куы фесты хæрд, уæд уазæг дзуры: 
«Æз абон бафæлладтæн тынг 
Æмæ хатыр фæуæд, мæ фысьим, 
Фæлæ мæ тынг фæнды æрхуыссын...» 
Бæтæг ын бакодта лæггад, — 
Иæхи сынтæгыл ын бынат 
Хуыссынæн радта æмæ рацыд, 
Сындæггай хъæубæстыл æрзылд, 
Фæлæ дзы ’змæлæг дæр нæ зынд. 
Мæй рацыд æврæгътæй йæ балцы, 
Æмбисæхсæв уыдаид раст, — 
Иæ уатмæ барæгæн ныккаст 
Сыкъаджын мæй æмæ æвзистау 
Фæфæлурс уат æмæ ныррухс... 
Иæ дарæс чи ласы? Лæг? Ус?.. 
Иæ уæлдзарм худ йæ сæрæй систа... 
Цымыдисæй йæм мæй ныккаст 
Æмæ... Йæ уæхсчытыл æваст 
Тымбыл быд сау дзыкку æрхаудта! 
Фæзынд йæ куырæты бын куатæ, 
Æмæ фæлмæн мæйрухсмæ ныр 
Йæ риутæ адардтой къуыбыр... 
Иæ дарæс ласт нæ фæци уазæг, — 
Фæстæмæ мигъты бацыд мæй. 
Бæтæг та уæд Зæлийы сгарæг 
Хъæубæстыл зылд — йæ кой дæр нæй. 
Фæрсы Бæтæг, фæлæ йæ н’ ары, 
Сæхимæ баздæхти тыхсгæй 
Æмæ йæ мæгуыр тар хæдзары 
Ныххуыссыд тæрхæгыл рыстæй... 

Цы фесты тæтæр та, куыдтæ сты? 
Ньшадтой, цал сæ фесæфт хæсты... 
Тубе1, сæ балхон, уыд æнкъард, 
Йæ халагъуды базыл бадт, 
Иæ бур дæндæгтæ схъаудта сисæй 
Æмæ æппæлыдис йæхицæй: 
«Фæлæуу, мæнгард Бæтæг, фæлæуу! 
Ныббырсдзынæн æз райсом дæу!..» 
Æрбацъæх бон, æмæ та бæстæ 
Ног байдыдта уынæргъын хæстæй: 
Дыууæрдæм сонт фæттæ тæхынц, 
Хæстонты цард цыбыр кæньшц. 
Мæнæ Бæтæг фæбырсы размæ 
Мæлæтдзаг сау хæстæн йæ карзмæ, 
Иæ болат цирхъ æмæ йæ кард 
Цыбыр кæнынц фыдгулты цард; 
Иæ даргъ уæззау кардæй рæуигъы, 
Иæ арцæй фыдгулты ныууигъы. 
1 Тубе уыд тæтæр-монголы æфсæдты раздзæуджытæй иу. Æр- 
джынарæджы цы бæрзондыл æрæнцад, уым нæ номыл баззад 
«Тæтæртуппы» мæсыг. Мамай дæр уыдис тæтæры раздзæуджы- 
тæй. Сывæллæтты скъæфта æмæ сæ æгъатырæй мардта, цæмæи 
алантæ фæуыдаиккой быныскъуыд. Ныр дæр ма нæ номæй сы- 
вæллæтты тæрсын кæнынц: «Ма ку, Мам( Мамма) æрбацæуы!» 
2 Хъаэбегты Хъазбег 
17 

Бырсы, уынгтæ гæигæ, Бæтæг, 
Раст афтæ хуьгм кæрды цæвæг. 
Куы скалы йе ’хсаргард цæхæртæ, 
Уæд знæгтæн ратулынц сæ сæртæ. 
Куыд хæцынц йе ’мбæлттæ та уæд? 
Нæ сæ тæрсын кæны мæлæт, — 
Тæхынц сæ саулохтыл цæргæстау, 
Фыдгултæй хъахъхъæнынц сæ бæстæ, 
Æрвнæрдау азæлы сæ хъæр: 
«Цагъайрадæй мæлæт хуыздæр!..» 
Æмæ бырсынц домбайтау размæ, 
Мæлæтдзаг сау тохæн йæ карзмæ. 
Цæфтæй сæ фыдгулты хынцынц... 
Хæцынц хъæбатырæй дæсæм бон, — 
Ыскъуынынц се ’знæгты, цæгъдынц, 
Уæддæр нæма зыны сæ кæрон. 
Æмæ хъуыды кæны Бæтæг: 
«Æрыгон барæг та цы фæци? 
Ие чи уыди, кæнæ кæм хæцы? — 
Куыд æй нæ базыдтон бæрæг!..» 
Фæлæ кæсы, æмæ та мæнæ 
Иæ тæлтæг урс бæхæн йæ уæлæ 
Æртæхы кардæлвæстæй ног, 
Фæбырсы знæгты гуылфмæ рог, 
Ныккалы йе ’хсаргард цæхæртæ, 
Æмæ та тæтæрæн сæ сæртæ, 
Къуыдыртау, атулынц æваст, 
Æрмæст ма фехъуысы цъæхахст. 
Куы бацыд ноджы хæст йæ карзы, 
Алантæн февзæрд уæд сæ разы 
Æнæнымæц бæхджын æфсад; 
Зæххыл сын нал уыди бынат, 
Æрттивынц уæлдæфы сæ гæрзтæ 

Æмæ хæссынц сæ хъæрæй бæстæ. 
Бæтæг кæсы æмæ уыны, — 
Мангол куыд уæлахиз кæны, 
Куыд бирæ сты! — Фыдгул йæ бæхыл 
Бæтæгмæ хъавгæ раст фæтæхы, 
Æрттивгæ фелвæста йæ кард 
Æмæ нырриуыгъынмæ хъавыд, 
Фæлæ йæ къухы уьш нæ бафтыд, — 
Бæтæгæн н’ аскъуыдис йæ цард, — 
Æрыгон барæг æм фæкасти, 
Фыдгулмæ уый бæрзонд фæхаста 
Йæ кард, — æрвæрттывдау, цæхæр 
Фæкалдта, — алайнаг ныддаудта 
Фыдгулы нард бæрзæй; æрхаудта, — 
Къуыдырау атылди йæ сæр; 
Йæ гуыр ма саргъыл цъус лæууыди, 
Стæй уый дæр кæрдæгмæ æртылди. 
Фæлæ сæ фæтæджы мæлæт 
Куы федтой тæтæйрæгтæ, уæд 
Æрыгон барæгмæ бырсынтæ 
Тыгуырæй систой, цыд хъæр-ахст 
Фæйнæрдыгæй, цæмæ-й сæ маст 
Æрцæуа ист. Æмæ хæцынтæ 
Æрыгон барæджы тыхджын 
Уæд. бахъуыди, — уыди йын зын; 
Фыдгултæ — бирæ, уый та иу уыд! 
Æваст ыл чидæр суагъта фат 
Æмæ æхситгæнгæ ныссагъд 
Æрыгон барæгæн йæ риуы; 
Фæцудыдта... Æххæст йæ уд 
Нæма систа... Иæ сæрæй худ 
Фæхицæн, дзыккутæ йæ бынæй 
Æрхаудтой уæхсчытыл æваст 
19 

Æмæ ма сфæйлыдтой хъуымбылæй... 
Бæтæг æм афтæмæй фæкаст 
Æмæ йæ базыдта, — уый чи уыд, — 
Кæмæн ныссагъди фат йæ риуы... 
— Зæли! — фæхъæр кодта Бæтæг 
Æмæ ма бауади хæстæг... 
Фæлæ Зæли сындæггай саргъæй 
Æртылди цъæх кæрдæгмæ мардæй. 
Бæтæгæн бирæ уыд йæ хъыг, 
Фæлæ дзы не ’рхаудта цæссььг, 
Йæ бæх та ног фæзылдта знæгтæм, 
Фæсидти тохгæнæг æмбæлттæм, 
Æмуæхскæй байдыдтой хæцын, 
Сырддон тыхгæнджыты цæгъдын, — 
Фæцагътой тынг бирæйы знæгтæй; 
Цæндтæ сын самадтой сæ мæрдтæй, 
Фæлæ уæддæр нæ фесты цагъд... 
Бæтæджы риуы фат нысоагъд, 
Æрлæсæн кодта туг йæ цæфæй, — 
Фæцудыдта, æрхаудта бæхæй, 
Уæззау ныуулæфыди лæг, 
Стæй цардæй ахицæн Бæтæг. 
Æрталынг, мæй æркастис арвæй 
Æвирхъау хæцæнмæ æнкъардæй... 
Æрсабыр карз хæцæны ха&ст, 
Сыбыртт дæр нал цыдис, æрмæст 
Кæцæйдæр сохъхъыр уыг ныууасы, 
Æмæ ма Терчы дон дзыназы 
Æвзонг кæуинæгтыл æнкъард, 
Ныр хæсты чи фæци æдзард... 
Алантæй чи баззади — хастой 
Сæ мæрдты хъæубæстæм; куы скъахтой 
Ингæитæ стыр уæлмæрды, уæд 

Зæли Бæтæгимæ ныгæд 
Æрцыд фæрсæй-фæрстæм. Сæ разы 
Ныссагъдæуыд дыууæ бæласы — 
Мæцкъуыггæ байдыдтой рæзын 
Æмæ кæрæдзийыл тыхсын. 
Сæ астæуæй та фемæхст суадон 
Æмæ сæр-сæргæнгæ цыди; 
Куы-иу дзьг банызта фæндаггон, 
Уæд-иу цæрæнбонтæм сыгъди 
Йæ зæрды уарзонады арт, — 
Нæ хордта никæддæр мæнг ард. 
* * 
Ыскодта сау, уæззау замантæ: 
Хæст не ’нцадис, æмæ алантæ 
Лыгъдысты хæхтырдæм гтььрхæй, — 
Фыдгул сæ бадомдта тыхæй... 
Тылдысты хъинцгæнаг уæрдæттæ, 
Дзьшæзтой сабитæ, зæрæдтæ... 
Æдзæрæг баззадис сæ хъæу, — 
Пырх хæдзæрттыл фæзынди иæуу. 
Фыдгул йæ фыдмитæ фæкодта, 
Дзылаты тутвæллой фæхордта, 
Бындзарæй сыгъд æрцыди хъæу, 
Быдыры нал зад хор, мæнæу... 
Алантæ ’рбынат кодтой хæхты, 
Æгомыг къæдзæхты, лæгæтты 
Æмæ мæгуыр æмæ æнкъард 
Уыдис сæдæ азты сæ цард. 
21 

* 
Заманты ивтой ног замантæ, 
Æмæ сæ байзæддаг алантæн 
Сæрибар райпуырæн бæсты 
Æфсымæр адæмтимæ сты 
Æмбар æмæ æмсæр ныртæккæ, 
Кæнынц фæрнæйдзаг рухс хъуыддæгтæ, 
Æмæ мангол æмæ тæтæр 
Иримæ сты æмвынг, æмсæр; 
Æфсымæртау сæ рухс фæндагыл 
Хæцынц коммунæйы.хъуыддагыл. 
^^ 

ЦÆРÆГ 

Æмæ та сабитæ ныр дæр 
Хæмæты раз æмбырдæй бадынц 
Æмæ Л1æгъстæгæнгæйæ хатынц: 
«Нæ зынаргъ буц хистæр Хæмæт, 
Дæ цæрæнбон фæндонæй уæд, 
Фæлæ ды бирæ федтай царды, — 
Дæ раныхас æмæ дæ зарды 
Æвдисыс ивгъуыд бонты конд, 
Уым арæм мах нæхицæн зонд; 
Кæддæр фæллойгæнæг куыд царди, 
Æдзух куыд кодта тох йæ бартыл, 
Æмæ кæд уыд мæгуыр йæ цард, 
Уæддæр куыд нæ кодта æнкъард. 
Дæумæ та хъусын мах æрфæндыд...» 
Хæмæт æрбайста уæд йæ фæндьгр 
Æмæ йыл къух куы ’руагъта, уæд 
Ныззарыд ног зарæг Хæмæт. 
Æнæсыбы<рттæй алчи хъуыста, 
Æмæ та зардæй ног ныв сыстад. 
25 

* * 
Нæ Иры хæхты уыд цæрæг 
Æнæхин цуанон лæг Цæрæг. 
Мæгуырæй къорд азты фæцарди, 
Йæ бонтæ йыл цыдысты ’нкъардæй, 
Æвзæрста бирæ тухи,' маст, 
Иæ цæстытæй тыхст уавæр каст. 
Зæхх ын нæ уыд, æрмæст — къæдзæхтæ, 
Кæрдæджы мур дæр сыл нæ зад, — 
Фæнды дæ — адаргъ кæн дæ къæхтæ 
Æмæ мæгуырæй, стонгæй бад. 
Фæлæ Цæрæг æнцад нæ бадти, 
Бæрзонд рæгътыл уый цуаны хатти, 
Куы-иу сычъи, куы та сæгуыт 
Бæрзонд æгомыг хохæй хаста 
Йæ бинонтæн. Цæрæгæн уыд 
Зæронд мад æмæ ’фсик: уьой уарзта 
Иæ тыхст уавæрты дæр цæрьгн, 
Мæгуырæй дæр фæллой кæнын... 
Уæд иу райсом Цæрæг йæ усмæ 
Фæдзырдта: «— Бирæ нал и орухсмæ, 
Рæхджы æрбацъæх уыдзæн бон, 
Æмæ мæ арæвдз кæн бæстон; 
Цæуын æз Хæрхы сæрмæ абон, 
Уым хъуамæ бавзарон мæ амонд...» 
Нæ уыд Цæрæджы ус уæнгуагъд, 
Хæдзары мимæ уыд æгъдауджын, 
Æмæ йын арæвдз кодта тагъд 
Хæссынæн рог, хæрьгнæн адджын 
Фæндаггаг. Араст и Цæрæг, — 
Сæгуытджын урс хæхтыл хæтæг... 

Æхсæв, сæгъы цæстау, сыгъдæг уыд, 
Мæй арвыл сабььргай фæцæйцыд 
Æмæ фæлурсгæнгæйæ тад, 
Цæхæртæ калгæ стъалы тахт, 
Бон хицæн кодта ’хсæвы тарæй, 
Иæ сæр бæрзонд хох фæлмæй сдардта, 
Хæл-хæлгæнгæ бынæй дон цыд. 
Йæ фæндаг лæгъз быдырмæ уыд... 
Æрыхъал ысты хъæды мæргътæ, 
Къуыззитт кæньшц. Бæрзонд æврæгътæй 
Фæзынди хох æмæ фæбур, — 
Стæй пиллон калгæ ссыгъди хур... 
Уый мигъ нæ ныннæры цъæх арвыл, 
Кæнæ нæ фехæлы къæдзæх, — 
Цæрæг куы ныхъхъавы дзæбæх, 
Уæд уый хъæргæнаг нæры дардыл. 
Сычъи куы рафæлдæхта, уæд 
Йæ быны райтыдта нымæт 
Æмæ уæлхох йæ фæллад уадзы, 
Йæ зæрдæ нал у ныр æнкъард; 
Лæууы цæрмыстыгъдæй йæ разы 
Иæ куыст — хæххон сычъийы мард! 
Ныр та æрцæрдзæнис æвьгдæй, 
Йæ бинонтæ — æфсæст сырдвыдæй. 
Ныр та йæ зæрдæ — хъæлдзæг, сахъ! 
Æркодта сыкъайы арахъхъ, 
Стæй артæй бур физонæг райста, 
27 

Хуъщаумæ скуывта æмæ ссардта 
Рæдау Æфсатийæн йæ ном... 
Ныр уал уый уадзæм æмæ цом, 
Ныккæсæм далæ коуы тармæ, 
Нæ фæрныг цуаноны хæдзармæ, — 
Цьгмæ мæгуыр хæххон хъæуы 
Цы ми, цы хабæрттæ цæуы? 
* * 
Тъæпæнсæр хохаг агъуыст. Кæрты 
Цæрæджьь уарзон мад Дыса 
Нæрвæй йæ чындзимæ æууæрды 
йæ иунæг хъæбулæн уæфстаг. 
Бæхты къæхты хъæр дардæй банхъуыст, 
Æмæ Дьгсайы зæрдæ барызт... 
Æдзынæг комырдæм кæсынц 
Æмæ дын барджытæ уынынц, — 
Æнахуьгр уазджытæ æхсæзæй 
Æрбазындысты уæртæ фæзæй. 
Цæрæджы кæртырдæм æмраст 
Фæкодтой се ’ппæтдæр сæ каст. 
«Дзæбæх бæлццæттæ не ’сты адон, — 
Зæгъы Дыса, — мæ дзæбæх чындз, 
Бæлвырд, тыхмæ та нæм цæуынц, 
Æмæ ныл сау бон кæндзæн абон, 
Фæлæ, м/æ дзæбæх чындз, Мæди, 
Æгадмæ ма раттæм нæхи. 
Цу ды, дæхи сæры кой бакæн, 
28 

Сæ митæ-иу сын сабыр хъахъхъæн, 
Æмæ ’цы ран уай ды æмбæхст, 
Гъеуьгрдыгæй сæм дар дæ цæст. 
Сты адон хъалонгур æлдæрттæ, 
Мæнæн сæ базыдта мæ зæрдæ, — 
Дзæгъæлы махмæ нæу сæ цыд, 
Æмæ фæлæууын хъæуы цырд. 
Кæд хъалон фидын кæной махæн, 
Уæд мурдæр ды фæстиат ма кæн, 
Уæд Хæрхысæрмæ уай цæрдæг, 
Цæмæй фæзына тагъд Цæрæг...» 
Мæди куы бамбæхсти сæ цары, 
Дысайы нал уыди уæд тас, 
Йæ хъус та бæлццæттырдæм дары 
Æмæ сæ фехъуъюта ныхас: 
«— Фæрныг хæдзаронтæ, цы фестут? 
Къæбæрыл тынг æлгъин кæд не ’стут, 
Уæд кæрты уазджытæ лæууы, 
Æмæ сæ буц кæнын хъæуы!..» 
Дыса сæм рауади цæрдæгæй 
Æмæ сæм радзырдта хъæлдзæгæй: 
«Хуыцауы уазджытæ фæут, 
Æмæ уæ фæхъхъау уæд мæ уд. 
Цæттæ стæм уазæгæн лæггадмæ, — 
Æрбахизут нæ мæгуыр уатмæ...» 
Æлдар сæрбæрзондæй кæсы 
Æмæ мæстыхуьгзæй зæгъы: 
«Æмæ кæм и Цæрæг йæхæдæг? 
йæ цард — мæ зæххытыл хæрз хъæлдзæг, 
Фæлæ нæ бафыста йæ хæс, 
29 

Æмæ ныр уымæ ссыдтæн æз»,— 
Уæд ын Дыса «— Мæсты нæм ма кæн, 
Ды абон буц уазæг дæ махæн... 
Рæхджы Цæрæг хъæмæ зындзæн 
Æмæ дын дзуапгæнæг уыдзæн...» 
Уæд рахызт æлдар дæр йæ бæхæй, 
Фæраст и хæдзармæ тызмæгæй; 
Иæ фæдыл йе ’мбæлттæ цæуынц 
Æмæ сæ хъаматыл хæцынц. 
Нæ уыд къæлæтджын уым æлдарæн,— 
Хуымæтæг даргъ бандон — йæ бадæн. 
Дыса зыдта йæ ми, йæ кад, — 
Иæ фьшгыл февзæрди бæркад, 
Арахъхъ, кæрдзын æмæ цæхджын цыхт, 
Гъе, афтæ райдыдта йæ хорз цыт, 
Цæмæй уал уазджытæ æгæр 
Тызмæгæй ма бадой уæддæр. 
Фæлæ æлдарæн — дур йæ зæрдæ, 
Нæ систа дзыхмæ уый къæбæр дæр. 
Дыса сын не ’вдыста йæ тыхст, 
Фæлæ уæддæр йæ зæрдæ рыст. 
Зæронд усмæ æлдар уæд дзуры-: 
«Мах ардæм кастыстæм, дæ цуры 
Дæуæн Цæрæджы ус лæууыд 
Æмæ ныр бамбæхсти бæлвырд. 
Фæнды йæ авд дæлзæххы бамбæхс, 
Уæддæр куы нæ бафидат мах хæс, — 
Ыссардзыстæм дæ чындзы тагъд 
Æмæ йæ акæндзыстæм мах!..» 
Дыса йæ зонгуытыл æрхаудта 
Æмæ йæ цæстысыг æркалдта, 
Фæлæ æлдары риуы уæд 
Зæрдæ нæ — сау дур уыд æвæрд, — 

Фæдзырдта чегъыретæм: «— Уайут, 
Æмæ Цæрæджы усы ссарут!..» 
Мæди сæм царæй хъуыста уæд 
Æмæ куы базыдта æппæт, 
Уæд фæсхæдзар æрхызти тагъд-тагъд 
Æмæ Цæрæгмæ маргъау атахт. 
Цæрæг уæдмæ уæлхох нæ уыд, — 
Иæ хæдзармæ æд сьгчъи цыд, 
Мæди йыл хъæугæроны фембæлд, 
Иæ хабар загъта, йемæ фездæхт... 
Уыдысты хæдзармæ хæстæг, 
Мæдимæ дзуры уæд Цæрæг: 
«Æз зонын уыцы сау æлдары, 
Вæййы æрвылаз мах хæдэары, 
Фæисы хъалон уьий мæнæй 
Æмæ йын аирвæзæн нæй! 
Хæдзармæ ды цæугæ æдасæй, 
Æмæ дæ мурдæр ма уæд мæт; 
Миййаг тыхми куы кæной, уæд 
Мæлæт ыссардзысты мæ разæй!..» 
Мæди сæм бахæццæ куыддæр, 
Раст афтæ æлдарæн йæ хъæр 
Фæцыди: «Бабæттут æй, марадз, 
Мæ бæхыл, — ласын æй хъæуы!..» 
Йæ разы зæронд ус кæуьг: 
«О, не ’лдар, ахæм ха"бар ма *руадз!..» 
Фæлæ æлдарæн нæй зæрдæ, 
Уый мады л1æгъстæтæм нæ хъусы... 
Ныкъкъуьирдта къахæй зæронд усы... 
Цæрæг æрбахæццæ уæдмæ, — 
Куы бакаст рудзынгæй йæ уатмæ, 
йæ бинойнаг æмæ йæ мадмæ, — 
Егъау цæджджинагау, æваст 

Иæ риуы афыхтис йæ маст 
Æмæ, кæд уазæджы æвæрын 
Фыдæлтæй базьгдта, уæддæр ын 
Ныббарын нал баци йæ бон, — 
Фырмæстæй риу тыдта бынтон... 
Æваст æм хъæргæнаг фæдары, 
Æмæ йæ тыхгæнæг æлдарыл 
Егъау тьшбыл нæмыг ысуад, 
Æмæ Дысайы размæ ’рхауд... 
йæ фæддзу чегъьгретыл бафтыд 
Тыхджын тас, лидзын сæ фæнды, 
Фæлæ куыд лидзынц иугай, афтæ 
Цæрæг сæ хъамайæ кæрды, 
Æддæмæ чи ракæсы уыдон, 
Æмæ сыл скодта бон дывыдон. 
Зыбытьг иунæг ма дзьг уыд 
Æмæ, кæугæ, йæ зыр-зыр цыд. 
Уæд æм Цæрæг тызмæгæй дзуры: 
«Дæ мæрдты рамбырд кæн дæ цуры, 
Сæ бæхтыл сæ æркæн уæргъбаст 
Æмæ цæугæ, дæ фæндаг раст!.. 
Æлдар ма нæм куы цæуа искæд, 
Уæд-иу ды се ’ппæтæн дæр зæгъ, 
Сæ зæрдьгл бадарæнт дзæбæх, 
Кæй кæндзьгстæм нæ маст мах исгæ, 
Кæй сын нæ уыдзæни хатыр! 
Цæугæ, дæ хъалон ласгæ ныр!..» 
Сæ фæсдзæуин йæ мæрдты сбаста 
Сæ бæхтыл æмæ араст тарстæй. 
Тæры саулохæгты цæрдæг, 
Æппындæр нал зоны фæллайын... 
Æлдары тарст цæстытьгл уайьг 
Æлвæст æхсаргардау Цæрæг.. 

ÆХСАР æмæ ДАУХАН 

æрат мын, ногдзаутæ, хæларæй, 
Хызт мын уат сои æмæ рынæй! 
Сымахыл цард цæуы фæрнæй, 
Нæу тас æфхæрд æмæ æгадæй, 
Фыдыбæстæ — уæ мад, уæ уд; 
Уæ тых, уæ хъару йын дæттут, 
Ныййарæг мадау уæ рæвдауы, 
Иæ хъæбысы уæм маст нæ хауы, 
Фæлæ фыдыбæстæ кæддæр 
Уыдис зындонаэй дæр фыддæр, — 
Мæгуыр дзы хъизæмарæй марди, 
Нæ дзы хæст кодта бархи цардыл, 
Æдзух уый бонджынтæн куыста, 
Сæ фос сын уьгй уæлхох хызта, 
Йæ уæззау уаргъы бын хъæрзыдта, 
Уæддæр уый царды рухс нæ зыдта. 
Уыдис йæ ном дæлбар, æххуырст, 
Уыдис фиййау цæуьгн йæ куьгст. 
Раст ахæм уыд Æхсар... Æхсарыл 
Сымахæи ацы кадæг зарын. 

Йæ фыд уыд цуанон лæг Цæрæг, 
Æлдæрттимæ уыдис хæцæг, 
Иæ маст сæ цалдæр хатты райста, — 
Иæ кардæй йе ’фхæрджыты карста, 
Фæлæ нæ раивта уый цард, — 
Иæхæдæг дæр æрцыди мард. 
Æхсар ыл афæдз сау фæдардта, 
Æгъдау ын адæмы ’хсæн радта, 
’Мæ дарддæр байдыдта цæрын 
Æмæ фыдæбæттæ кæнын. 
Куы ралæг, йе ’мгæрттæн сæ цуры 
Куы ’рлæууыд, алчи йæм уæд дзуры: 
«Æхсар, фод бадынæн æгъгьæд, — 
Каед кæндзынæ æфсиныл мæт? 
Æнæбьшдар æгад у махæн, 
Фæлтау хæдзары хъуыддаг бакæн. 
Дæлдæр нæу искæмæй дæ ном, 
Ды дæ хæдзардарæг, куыстхъом,— 
Нæ, нæ, æфсины хъуыддаг бакæн; 
Уыдзæни хорз чындзæхсæв махæи, 
Дæуæн та — амонд æмæ цин, — 
Дæ къæсы феидзынæ æфсин!..» 
Æмбæлтты курдиат æмбары, 
Бæргæ æнцон уаид Æхсарæн; 
Иæхæдæг дæр ыл кодта мæт, 
Фæлæ уыд йе ’фцæгыл къæлæт: 
Хæдзары ницы ис хæзнайæ, 
Уыдзæн къæмдзæстыг тынг йæ къайæ... 
Фæлæ уæддæр хъæуы кæнын 
Æмбæлтты фæнд — æфсин хæссын. 
Æрмæст ын чи уыдзæн æфсинаг, 
Йæ цин кæмæн уыдзæнис цинаг? 
Бæргæ, хъæздыг куы уаид, уæд 

Æхсар æыкъард цæстæй нæ кæсид, — 
Æндæртау бафидид ирæд 
Æмæ йæхицæн къа-й æрхæссид; 
Фæлæ Æхсары фыд Цæрæг, 
Уыдис мæгуыр хæххон цæрæг, 
Бьгнтæ нæ ныууагъта йæ фыртæн, — 
Нæдæр æм — зæхх, нæдæр æм фос. 
Куы мард йæ фыд, уæд æм фæдзырдта: 
«Цæрынæн куыст — йæ хуыздæр хос, 
Æмæ цæрыны хос кæн!» — загъта, — 
Йæ фырты афтæмæн ныууагъта... 
Ныр ралæг ис мæнæ Æхсар, 
Фæлæ куыд рахона бындар 
Иæхи? Кæй ныууадздзæн йæ быныл? 
йæ къуымы бинойнаг нæ уыны, 
Стæй уæд кæй равзара? Бæргæ 
Куы кæнид хъазтмæ уый цæугæ, — 
Зæгъид Дауханæн уым йæ фæндон 
Æмæ йын уаид уæд хæрзæнцон... 
Фæлæ Дауханы фыд — хъæздыг, 
Кæм ратдзæн мæгуырæн йæ чызг?!. 
Уæвгæ, цы нæ вæййы зæххыл та? 
Æмæ Æхсар йæ сæр иыттылдта: 
«Нæ цыдтæи хъазтмæ æз æппын, 
Фæлæ мæ ныр хъæуы цæуын...» 
Нæ калдзæн хъазты ’хсæн цæхæртæ 
Æмæ уыдзæни уым дæллаг, 
Фæлæ Дауханæн кæд йæ зæрдæ 
Æхсармæ бахъазид миййаг... 
Егъау фæрныг хæдзар — сæ хъæуы, 
Йæ кæрты стььр чындзæхсæв уыд, 
Сæ фынгтæй хъæлдзæг зарын цыд, 
Æмдзæгъд, фæндыры хъæр дзы хъуыст... 
37 

Æхсары зæрдæ ма кæм лæууы! — 
Уæвын æм уьщы ран æрцыд 
Æмæ сæм сабьиргай фæцæуы. 
Кæд у æххуырст, кæд у мæгуыр, 
Уæддæр йæ зæрдæ рухс у ныр. 
Йæ бирæ цин йæ риуы нал цыд, 
Æмæ иыфсхастæй хъазтмæ бацыд. 
Кæронæй алæууыд Æхсар, 
Фæйнæрдæм акасти дзæвгар; 
Æвзары кафджытæн сæ ахаст, 
Стæй чызджыаырдæм хъавгæ бакаст 
Æмæ Дауханимæ æваст 
Æхсар куыддæр фæцис æмдзаст... 
Æрттивьшц сау-сауид цæстытæ, 
Сынты базыртау ын — æрфгуытæ, 
Йæ мидбылты фæлмæн фæхудт, — 
Лæппуйæн аскъæфта йæ уд. 
Æхсар æм комкоммæ кæсы 
Æмæ йæхиньгмæр зæгъы: 
«Тæхуды, йемæ ракаф амæн 
Æмæ зæгъ «бирæ цæр» Дауханæн! 
Йæ цæстытæм ын кæс æргом, 
йæ цонгыл ьш æрхæц æнгом 
Æмæ дæ зæрдæйы фæндонæй 
Æрсим Дауханимæ уæндонæй!.. 
Фæлæ ныр ахæм бар мæнæн 
Кæм ис уæздан лæппуты ’хсæн?..» 
Лæгдзинад кафынæй куы уаид, 
йæхи уæд фьгццæгтыл нымаид; 
Куы уаид уый, бæргæ, куыстæй, 
Уæд ам Æхсарæй лæгдæр нæй; 
Тыхстæн æххуыс лæгдзинад рахон, — 
Æхсар бæргæ нымбулид адон! 

Фæлæ лæгдзинадыл нымад 
Цæуы æрмæст хъæздыгдзинад: 
Каемæ уа бирæ мулк, зæххытæ, 
Æрмæст, дам, уымæ ис лæджыхъæд! 
Æхсармæ нæй сæ иу дæр ныр, 
Æмæ, гъе, уьгмæн у мæгуыр... 
Фæлæ уæддæр йæ ныфс нæ састи, — 
Фæйнæрдæм цины цæстæй касти, 
Фæлыстæй лæппуты уьшы 
Æмæ йæ хъуыдытæ кæны... 
Тымбыл кафтмæ та рахызт симын, 
Æмæ та хъазты хистæр сиды 
Йæ рады алкæмæ, æрмæст 
Нæ кæны уый фæндон æххæст 
Сæ иу дæр афоныл — нæ комы, — 
Уæлдай хатын сæхимæ домынц 
Хъæздыг уæздан лæппутæ ныр. 
Æхсар та уыд бынтон мæгуыр 
Æмæ йæм хистæр кæд нæ хатыд, 
Уæддæр, куы ауыдта, кæй рацыд 
Даухан ныр кафынмæ, — æваст 
Иæ фæдыл сиргæ уьой фæраст 
Æмæ, хæххон цæргæсау, рогæй 
Æрзылди хъæлдзæгæй, уæндонæй. 
Уы’й федтой уæздæттæ — сæ хуыз 
Æхсармæ тынг фæци хъуынтъыз, 
Ныр алчи загъд кæнынмæ хъавы, 
Фæлæ Æхсар нæ кæсы, — кафы, 
«Æрц, æрц!», зæгъгæ, фæкæны рог, 
Æрзилы чызджы фæдыл ног. 
Фæхаста чызг дæр къухтæ дардыл, 
Æмæ цæст нал хæцы йæ кафтыл... 
Тызмæгæй уæздæттæ лæууынц, 

Æмæ мæстыхуызæй кæсынц... 
Ныццæгъды фæндыр æмæ, цъилау, 
Æхсар йæ къахфындзтыл æрзилы. 
Дауханæн дæр фæлмæн йæ каст, 
Æрзилы доныхъазау раст, 
Иæхи фæсайын уый нæ уадзы, — 
Æдзынæг лæппумæ кæсы. 
Æхсар йæ хъамайыл хæцы 
Æмæ йæ къахы фындзтæ садзы... 
Куы фесты кафт, Даухан уæд цырд 
йæ лæууæн ранмæ симгæ базылд; 
Æхсар йæ фæдыл сиргæ бацыд 
Æмæ йын загъта: «— Хорз чызгай, 
Цæр бирæ, хорз амонд дæ хай.» 
Иæхæдæг фелвæста йæ худ 
Æмæ йъш акуывта йæ сæрæй. 
Даухан æм мидбылты фæхудт 
Æмæ йæм бакастис хъæлдзæгæй... 
Тызмæгæй уæздæттæ кæсынц 
Æмæ тыхджын мæсты кæнынц, — 
Æртхъирæн байдыдтой Æхсармæ, 
Фæлæ сæ мурмæ дæр нæ дары: 
Уæлдай дзырд не ’скодта Æхсар, 
йæхи сæ айста, стæй фæтар. 
Иæ кой дæр хъазты астæу нал уыд, — 
Сæхимæ сабыр заргæ ацыд. 
Æнкъардæй баззадис Даухан, 
Æхсар йæ зæрдæйы ныххауд... 
Æхсар кæд сабыр заргæ араст, 
Уæддæр йæ уд æнцой нæ уьгд: 
Йæ зæрдæ йын æхсыдта сау маст, 
Иæ къæсмæ сагъæсгæнгæ цыд. 
Куы бахæццæ — фæйнæрдæм акаст, 

Уыны мæгуыр хæдзары ахаст: 
Йе мад, йе хо, йе ’фсымæр нæй... 
Кæмæн зæгъа йæ хъы-г, йæ маст та? 
Дæ мад амæла, сидзæр, уастæн, 
Кæд нæй .мæгуырдæр лæг дæуæй!.. 
Цъæх нымæт райста æмæ цары 
Уæлгоммæ лыстæньгл хуыссы. 
Йæ сæрмæ арвыл мæй ыссьгд 
Æмæ сызгъæрин ыссад луары; 
Стæй мæйæн й’ алыфарс фæрнæй 
Æрвон æнæкæрон цъæх малы 
Ыстъалытæн хынцæн дæр нæп 
Æмæ рæсугъд тæмæнтæ калынц; 
Кæдæм сæ бафæнда — тæхынц, 
Цы хуызы бауарзой — æрттивынц!.. 
Æхсар йæхинымæр зæгъы: 
«Лæгæн цæмæн нæй уый зæххыл? 
Æдзух æй уаргъ цæмæн æлхъивы?.. 
Вæййы лæджььхъæдæй æххæст, 
Вæййы йæ уæнгтæй дæр уый фидар, 
Фæлæ йын бартæй сты æлвæст, 
Æмæ нæу фезмæлын йæхи бар... 
Цымæ йæ зæрдæйы фæндон 
Цæмæн нæу бакæнын йæ бон? 
Æхсар йæ хицауы ныууадзид, 
Фæлидзид хъæды тармæ уæд, 
Сырдтимæ уым цæрын фæразид, 
Æмæ йын бархи уым — æгъгъæд. 
Фæлæ Даухан та уæд? Цы кæндзæн? 
Цы зæгъдзæн уый, æмæ куыд цæрдзæн?.. 
Куы лидзон райгуырæн хъæуæй, 
Уæд ам Дауханæн уадзæн нæй...» 
Уыдис æмбисæхсæв. Æрхуыссыд 
41 

Нæ урссæр хæхты фæстæ мæй. 
Æмдзæгъд ма дард кæцæйдæр хъуысы: 
Хъуыста Æхсар æнцад, ыстæй 
Сындæггай бацис тарф фынæй... 
Фæлæ Даухан та уæд цьг баци? 
Кæнæ цæуыл уыди йæ мæт, 
Куы нал уыдта Æхсары, уæд? 
Æрынкъард ис, йæ ныфс æртади, — 
Цыма йыл аныгуылди хур, 
Æмæ ныххауд йæ риуы дур... 
Лæппутæ й’ алыфарс дзæвгар уыд, — 
Нæ йын сæ кодта иу дæр ад; 
Йæ зæрдæмæ æрмæст Æхсар цыд, 
Æмæ ныр нал ис ам. Бынат 
Йæхицæн нал зыдта, нæ кафыд, 
Чысыл ма алæууыд æнцад 
Æмæ тыхстæй сæхимæ ацыд... 
Уыди сæ бæхбæттæныл баст 
Кæйдæр бæхтæ; сæ уазæгуаты, 
Цæлгæнгæ, цалдæр лæджы бадынц 
Иæ фыдимæ æмæ ныхас 
Кæнынц æнувыдæй цæуылдæр... 
Даухан сæ не ’ркодта хъуыды дæр, — 
Йæ уатмæ бараст и тыхстæй, 
Æрхуыссыд сьгнтæгыл рыстæй, 
’Мæ уайтагъддæр æрфынæй... Фыны 
Кæимæ дзуры, йе кæй уььны?— 
Цыма йæм рудзынгæй кæсы 
Фиййау Æхсар æмæ фæрсы 
Дауханы тарстæй: «—Уый уæ уаты 
Дæ фыдмæ цавæр адæм бады? 

Цæуылнæ акæныс хъуыды, — 
Дæ фыд дæ уыдонæн уæй кæны! 
Дæу чидæр дзаумайау куы ’лхæны! 
Дæ сæрмæ уъгй куыд хæссыс ныр?.. 
Нæ фадат мах-æн у цыбыр: 
Кæд мыл нæ ивыс ды дæ зæрдæ, 
Кæд мемæ лидзынмæ цæттæ дæ, 
Фæстиат мауал кæн ды уæд! — 
Уыдзæн нæ цæрæнбынат хъæд!..» 
Дауханы райхъал кодта чидæр, — 
Йæ уаты рабадтис æнцад, 
Кæйдæр ныхас йæ хъустыл уад: 
«Рæстмæ нын фод нæ ацы изæр, 
Мæ хъæбул, бафидыдтам мах 
Æмæ чындзы цæудзынæ тагъд!..» 
Даухан æнцад йæ уаты бады; 
Дзæбæх æй не ’мбæрста йæ мады, — 
Йæ цæстыты ма хуысоæг уыд 
Æмæ сæ, дисгæнгæ, æууæрста, 
Фæлæ куы бамбæрста, цы *рцыд, 
Уæд ниудта чьгзг æмæ дзынæзта... 
Бон ивта боны, рæстæг цыд... 
Дауханты кæрты стыр хъазт уыд, 
Æмæ дзы бирæ адæм бадти, 
Лæсæнтæй сау бæгæны уади, 
Цыхцырджытæй дзы арахъхъ калд, 
Уыдис дзы симд, уьгдис дзы кафт 
Æмæ бæрзæндты зарæг тахти... 
Æваст... Æваст фæцыди хъæр: 
«Фæдис! Нæ чындз фæцис цыдæр!.. 

Фæдис! Фæхудинаг нæ кодтой...» 
Фæйнæрдæм фæдисонтæ ’згъордтой, — 
Дауханы агуырдтой... Хъæр-ахст 
Цыдис æхоæвы тары< уььнгтæй, 
Зæрæдтæ сыстадысты фынгтæй, 
Æдзæм мардау ныссабыр хъазт... 
Чындзхонтæ баззадысты джихæй, 
Фæцыд бынтон оæ хуыз, сæ уд... 
Мæй ракаст арвьр астæу мигъæй, 
Кæл-кæлæй чындзхæсджытыл худт!.. 
Цымæ Даухан æмæ Æхсар та 
Цы фесты. уæд? Куы стынг и хъазт, 
Æхсар уæд хорз æмбæлттæ ссардта, — 
Дауханимæ йын уыд ныхас, 
Æмæ йьин баххуыс кодтой уыдон, — 
Нъгр лал у мурдæр тас сæ удтæн: 
Иæ сыфтæртæй сæ ’мбæхсы хъæд; 
Æхсæвы ничи ссардзæн фæд. 
Иæ цæст сæм арв-æй рухс мæй дары, 
Æмæ сын хохаг суадои зары. 
Æндæр цæуьгл æркæно^! мæт? 
Æмæ цæуыл тыхса сæ зæрдæ? 
Куы уой лæппу ’мæ чызг æмвæндтæ, — 
Æгъгъæд у уарзондзинад уæд! 
* * 
Цыдысты мæйтæ æмæ бонтæ, 
Уьгд риуты уарзондзинад фаг, 
Фæлæ нæ кодта цард æнцондæр, 
Нæ уыд мæгуыр лæгæн фæндаг, — 
Нæ хæхтæй хъизæмар нæ лыгъди, 
Нæ кодта рухс фæндон æххæст... 

Æмæ нæ рагон хæхты ссыгъди 
Сæрибары сæраппонд хæст... 
Нудæсæм аз... Топпы хъæртæй, 
Сæрибары хæсты цæхæртæй 
Æгас Уæрæсе уагъта арт; 
Фæллойгæнджытæ хордтой ард, — 
Фыдгæнæг тугцъирæн, æлдарæн 
Мæнгард митæ кæй нал ис барæн, 
Кæн æрцæудзæн сæ бындур пырх, 
Кæй æрлæудзæн сæ ныхмæ тых, 
Цæмæй кæной фæндон цард адæм, 
Цæмæй сын уа сæ фæллой кадæн... 
Æхсар дæр уыдонæй уыдис, — 
Йæ риуы тохы арт сыгьдис. 
Хæцыди партизанты къорды, 
Сæ командиры раз ард хордта, 
Кæй уыдзæн карз хæсты фыццаг, 
Зынтæй кæй нæ уыдзæн тæрсаг, 
Æмæ йæ зæрдиаг ныхæстæ 
Уьгй кодта карз тохы æххæст дæр, — 
Советон царды уагыл хæст 
Куы цыди, Ленины фæдзæхст 
Куы кодтой ’ххæст фæрнæй нæ Иры 
Орджоникидзе æмæ Киров, 
Куы хуыдтой адæмы хæстмæ, 
Куы зылди мах хъуыддаг рæстмæ; 
Цыдис уæд карз хæсты Æхсар дæр, 
Фыдгулты карста уый йæ кардæй, 
Иæ сæрмæ не ’рхаста æгад; 
Даухан дæр иу ран уæд нæ бадт, — 
Уыдис Æхсарæн уый йæ фарсмæ, 
Бырста-иу уый дæр тохы карзмæ... 

* * 
Куы сæххæст Ленины хъуыддаг; 
Фæллойгæнæг лæгæн фæндаг 
Сæрибармæ лæвæрд куы ’рцыди, 
Куы соардтой адæм амонд, зæхх, 
Сæ сæрмæ худгæ хур куы ссыгъди 
Æмæ парахатæй дзæбæх 
Уæрæх куы айтыдта йæ тынтæ, 
Æхсар æмæ Даухаи уæд дард 
Сæхицæй асырдтой сæ зынтæ, 
Æмæ ныр хъæлдзæг у сæ цард. 
^. 

МАДЫ ФÆДЗÆХСТ 

æст ыстынг, — йæ фæздæг арвмæ, 
Калмау, здыхсгæ цыд кæны. 
«Еляйы» гæрæхтау дардмæ 
Сармадзанты хъæр цæуы. 
Уый нæ райгуырæн Цæдисмæ 
Знаг, хъæддаг сы<рдау, бырсы; 
Хъавы уый нæ бон, нæ исмæ, — 
Адæмæн мæлæт хæссы. 
Тохы карз пиллонты судзьшц 
Хъæутæ, — сыстад сыл цъæх арт. 
Ниугæ, бомбæтæ рæмудзынц, 
Скъуынынщ сабитæн сæ цард... 
Не ’знаджы сырддон æфсадæн 
Фестад удхæссæг йæ ном... 
Уарзон партийæн та адæм 
Ие ’мварс слæууыдысты ’нгом. 
4 Хъаэбеггы Хъазбег 

Партийы фæдисон сидтмæ 
Дзыллæ банкъуысгис æваст, 
Æмæ сабухта, æхсидгæ, 
Фурды уылæнау, йæ маст. 
Мингæйттæй цæуъшц хæцынмæ, 
Сидт æрцæудзæнис æххæст! 
Залйаг калмы сæр сæттынмæ 
Сыстад мах фыдæлты зæхх! 
Урсдзыкку зæронд Мына дæр 
Рæвдз йæ хъæбулы кæны; — 
Тохы уа цæмæй хъæбатыр, 
Мад ын уый тыххæй зæгъъь: 
— Тъох, мæ иунæг фырт, мæ дарæг, 
Хæст уæззау æмæ зын у. 
Хæц нæ адæмæн сæ кадыл, 
Афтæмæй фæндараст у. 
Фæлæ, чи зоны, мæ дарæг, 
Лидзгæйæ куы фæуай мард, — 
Не ’скæндзынæн дыл æз хъарæг, 
Нал уыдзьшæн уæд дæ мад!.. 
— О, мæ ныййарæг, дæ уарзтæй, 
А зæххæй æз ард хæрын! — 
Загъта Тъох æмæ фæраст и, 
Уæхскыл баппæрста хызын. 

Мад та» цавддурау, сæ кæрты 
Баззад, иунæгæгё лæууыд; 
Дардмæ ма уыны йæ фырты, — 
Рустыл цæстысыг æрцыд... 
II 
Знаджы ныхмæ тохы бонты 
Тъохæн бахсыстис йæ тьнх, — 
Цагъта сау хъæддаг æрдогаты, 
Цавта сын æдзух сæ ных. 
Танкæй танчы уый фæлдахы, 
Уадзы не ’знæгтыл цъæх арт; 
Тъох æдзух йæ зæрдыл дары 
Мады бафæдзæхст, йæ ард... 
Доны был... Фæзилæн хæрды... 
Знаджы хотых-хъæр нæры... 
Тъохы танк бырсы, лæгæрды, 
Размæ схойы ’мæ цæвы... 
Зынг нæмыг йæ танкыл суади, 
Мотор алырдæм фæтахт. 
Тъохы зæнгæй туг æркалди, 
Тъохы цæстæнгас фæтар... 
* * 
Тъох æрчъицыдта, фæлгæсы — 
Рынчындон, йæ быны уат; 
51 

Хатгай риссынæй ысхъæрзы, 
Йе 'уæнгтæ — лæмæгъ, фæллад... 
Бонтæ бонты фæдыш згъорынц, 
Хъæн дзæбæхгæнгæ цæуы. 
Тъохы арф хъуыдытæ домынц: 
«Цом, хæсты дæ сæр хъæуы!..» 
Цæф æй риссьшæй куы суадзы, 
Бахæцы йыл уæд фынæй; 
Фынты та йæ цæстыл хъазы 
Сабыр бонты дуг фæрнæй: 
Цыма фестадис йæ хъæуы. 
Арвæй хур тæмæн цæгъды; 
Тъохы ма хуыздæр цы хъæуы, —* 
Хæхтæм, быдыртæм кæсы... 
Зад хуым денджызау фæлхъазы, 
Уылæн уылæнмæ тырны. 
Уæлдæф дзаг æфсиртæй хъазы, 
Хур та сын хъæбыс кæны... 
Кæс, æрбахæццæ фæсивæд — 
Чи сæ йе ’хсырфмæ кæсы, 
Чи та аразы ыссивæн, 
Чи та цæвджытæ ыссы. 
Гъестæй бавнæлдтой сæ куыстмæ, 
Ссивьгнц хос, мæнæу кæрдынц. 
'Вналынц хосдзаутæ сæ уысмы, 
Цæвджытæ æхситт кæнынц. 
Кæс, комбайн дæр æрзилы, 
Дзагæфсир мæнæу кæрды... 
52 

Цард цæджджинагау æхсиды, 
Цард гуылф-гуылфгæнгæ цæуы. 
Мæй йæ урс тьштæ бæрзондæй 
Калы цъæх нæумæ æмраст, 
Хæфсытæн та тæрфы донæй 
Хъуысы сабыргай сæ уаст. 
Станы ма фæндыр уынæры, 
Чидæр ын хъьврны мынæг... 
Уадъшдз дæр кæмдæр куы цæгъды 
Уарзондзинадыл сындæг: 
— Фæзын, æрцу, 
Мæ уарзон, цæй! 
Мæ цард дæу у, 
Рæз мьгн фæрнæй. 
Фæзын, æрцу, 
Мæ хуры хай, 
Мæнæн ныфс у 
Дæ зæрдырай! 
Æрцу, чызгай, 
Æз дын — нывгонд. 
Мæ уд — дæ хай, 
Дæуæн — нывонд!.. 
Мæй фæскъæдзæхтæм ныттылдис, 
Бафынæй и бæстæ ’нцад. 
53 

Арвы стыр цады ыстынг и 
Мингай стъалытæн сæ хъазт.... 
III 
Знаг æррайæ ’ррадæр кодта, 
Мæрдты сæрты размæ .хылд. 
Ард уæлахизадыл хордта, 
Хаста дзыллæтæн фырвыд. 
Фашистты æрдонг мæйдары 
Къутæрджын хъæумæ æваст 
Бабььрста, — æргæвды, мары... 
Хъуысы алкæцæй цъæхахст... 
Цъаммар гитлерон лæгмартæ 
Хъæуыл бафтыдтой цъæх арт. 
Судзынц колхозон хæдзæрттæ, — 
Пиллон афæйлауы дард... 
Адæмæн сæ мулк ыстигъынц, 
Домынц минас æмæ нозт; 
Немьщаг къæрныхтæ исынц 
Хъæуы цæрджытæн сæ фос. 
Сабиты*, зæрæдты марынц, 
Сылгоймæгтæн тых кæньгнц. 
Сидзæр сабиты. хъыг дарынц 
Æмæ ехсытæй нæмынц... 
Уæртæ ’рбакодтой Мынайы, 
Калмæвзагæй йæ фæрсынц: 
— Зæгъ, дæ фырт кæм и, кæй мары?! — 
Усмæ се ’рцытæ хæссьгац. 

’Нцад лæууы Мына. Иæ риуы 
Маст цæджджинагау фыцы; 
Фашистты хъæртæй нæ ризы, — 
Мад йæ лæппуйы мысы... 
Усы бабастой бæласмæ, 
Артæй рахастой цæнгæт. 
Усæн балæууыд йæ размæ 
Цъаммар удхæссæг ызнæт. 
Риуыл авæры цæнгæты, — 
Нордтæ ампылынц, фыцынц. 
Удхарæй Мына ныннæты, 
Цæстытæ дзæгъæл кæнынц... 
Усæн асастис йæ хъару, 
Зæрдæ бамынæг бынтон... 
Цæстытæн сæ рухс ныттар и — 
Мадæн баталынг йæ бон... 
Диссаг, — февзæрдис йæ разы 
Райдзастæй йæ дуг, йæ цард: 
Хур æрттивгæ тынтæй хъазы, 
Быдыр айвæзт, ацыд дард. 
Мæнæу денджызау фæйлауы... 
Трактор... Цæвджытæ... Зыланг... 
Хъустыл зарæг дæр æруайы, — 
Зарæг — цардыхосæй дзаг: 
Махæн Ленин 
У нæ цыт, 
Федтам уымæй 

Мах рæвдыд. 
Махæн Ленин 
У нæ хур, — 
Райдзаст цардæн 
У бындур!.. 
Мæпæ сывæллæттæ* фæзы 
Хъазынц, иумæ цин кæнынц. 
Се ’взонг буары цард æнхъæвзы, 
Уайьжц уисын бæхтыл цырд... 
Тъох дæр фестадис йæ разы; 
У йæ дарæс та хæстон. 
Нæу йæ фырт цæмæйдæр разы, 
Нæу ньпххудыи, нæ, йæ бон. 
Мад йæ хъæбулмæ æвналы 
Æмæ йын хъæбыс кæны; 
Цинæй цæстысыг ызгъалы, 
Фыртæн афтæмæй зæгъы: 
«— Дар мæ бафæдзæхст дæ зæрдыл, 
Ма разын, мæ хур, тæппуд! 
Ратт дæ тых, дæ цард нæ бæстыл, — 
Уæд дæ сæрвæлтау мæ уд!..» 
Зæрдæ нал тæлфьг йæ куыстæй, 
Зæрдæ бамыр и, нынцад. 
Нал ныхъхъæрзыдта йæ рыстæй, — 
Аскъуыдис Мынайы цард... 
56 

IV 
Не ’фсад — мастисæг хъæбатыр 
Тохы бавнæлдта сæрæн; 
Знаг фæлæмæгь и, фæкъаддæр, 
Цыд йæ сау гæнах дæрæн. 
Хæст нæрыд Берлины дуармæ, 
Зæхх æнкъуысы, арв нæры, 
Хæст цæуы ’йæ карзы-карзмæ. 
Знаг уынæргъы ’мæ хъæрзы. 
Тъох йæ танк ыскъæры размæ, 
Знагьм уадзы арты зæй; 
Тохæн бабырсы йæ карзмæ, — 
Мады дзырдæн сайæн нæй! 
Лидзынц фашисттæ сæргойæ, 
Дзыхтæ фыртæссæй — зылын, 
Хъахъхъæнынц сæхи фыдохæй, 
Ии-кæй сæ фæнды мæлын... 
Тъох нæ кæны знагæн хаты/р, 
Знагæн знаджы ми кæны. 
’Згъальп сьгл нæмыг æгъатыр, 
Суры сæ æмæ цæгъды... 
Уадз фыдгул йæ митæ фида, 
Уадз æмбара, циу мæлæт, — 
Ногæй уый куыд нал фæсида 
Фидæнмæ нæ ныхмæ хæст!.. 

Фыццаг Май. Рейхстаджы сæрмæ 
Сырх тырыса сагъд æрцыд. 
Хуры ирд зæрин цæхæрмæ 
Советон ыстъалы зынд! 
V 
Мигъ ньгппырх и, мигъ ныттади, 
Дуне фервæзтис рьшæй. 
Амонд зæхмæ ног æркасти, 
Цард та базмæлыд фæрнæй. 
Тъох фæсарæнтæй нæ бæстæм 
Сгуыхтæй кадимæ цæуы; 
Поездæй кæсы цъæх фæзтæм 
Æмæ хинымæр зæгъы: 
«— О, мæ мад, дæ фæдзæхст тохы 
Дардтон зæрдыл æз æдзух; 
Ма тæрс, не ’схуыдтсй дæ Тъохы 
Артын фæндæгтыл тæппуд...» 
Поезд схойы, поезд уайы, 
Цæлхытæ зыланг кæнынц. 
Разыедысты хæхтæ уалæ, 
Сабыргай хæстæг кæнынц. 
Мæнæ дын йæ хъæу... Хæдзæрттæ, 
Тъохы цинæн нæй кæрон, 
Риуы кусы рог йæ зæрдæ, 
Афтæмæй цæуы хæстон. 

Тагьд уый фембæлдзæн йæ мадыл, — 
Чи йæ бахызта рынæй; 
Уъий йæ сарæзта фæндагыл, 
Æмæ фервæзти зынтæй. 
Ахъæбыс кæндзæн Мынайæн, 
Цинæн нал уыдзæн кæрон... 
Къахдзæф къахдзæфы нымайы, 
Æмæ риуæн у æнцон... 
Уынг... Йæ кæртмæ Тъох ысхæццæ... 
Сагъдæй аззадис æваст; 
Нæй хæдзар, цы уа?.. Йæ зæрдæ 
Сдудыдта, фæтар йæ каст. 
Мад нæ рауадис йæ размæ, 
Хъустыл н’ ауадис йæ цин, 
Не ’рбалæууыд. мад йæ фарсмæ, 
Уы’й нæ райста дзы хызын. 
Мадæн н’ акодта хъæбыстæ, 
Мад æм худгæйæ нæ каст. 
Мадæн не ’рдзырдта йæ зынтæ, — 
Сфыхт йæ зæрдæйы йæ маст. 
Рустьгл цæстысыгтæ ’нцадгай 
Дудгæ райдыдтой лæсын; 
Ттах æртахы фæдыл радгай 
Зæхмæ райдыдтой тæдзын... 
Цавддурау, лæууы сæ дуармæ, 
Нæу зæгъын йæ бон ныхас; 
Нал æнхъæлмæ кæсы. мадмæ: 
Зæрдæ, ку, — зæгъы, — дзыназ! — 
59 

Тъох лæууы, æмæ йæ хъустыл 
Иу лæджы ныхас æрцыд: 
«— Цæстысыг ныссæрф дæ рустыл, 
Мауал кæн, мæ хур, ды хъыт. 
Уыд Мына нæ хойау махæн, 
Ацух не ’хсæнæй, фæхъуыд. 
Нал хъæуы рыст зæрдæ къахьш, 
Нал ы-н ис гæнæн, æрцыд... 
Ды дæ хъæумæ ссыдтæ абон, 
Мах дæ алыфарс лæууæм; 
Ма нæ бафхæр, ма нæ бадом, — 
Мах дын иу ньихас зæгъæм: 
Ды нæ сæрвæлтау фæцыдтæ, — 
Уа цæмæй тьихгæнæг саст. 
Ды нæ сæрвæлтау хæцыдтæ, 
Истай не ’знагæй нæ маст. 
Мах — дæ мад дæр, мах — дæ фыд дæр, 
Ды нæ хорз хъæбул куы дæ. 
Ферох кæн дæ маст, дæ фыдтæ 
Æмæ де ’зноны зынтæ...» 
Хъусы Тъох... Кæньшц йæ разы 
Хъæубæстæ фæлмæн ныхас. 
Æмæ цæстыты раз хъазы 
Уыдон буц хæлар æнгас. 
Тъохæн барухс и йæ цæсгом, 
Бацыдис йæ уæнгты нььфс. 
Тъох ысулæфыд йæ фæндон, 
Фенцад зæрдæйæн йæ рыст. 

— Буэныг дæн, мæ хъæу, сымахæй, 
Бузныг — уе ’пгтæтæй дæр æз. 
Оаардзынæн уæ тых, уæ уарзтæй 
Цардамондæн æз фæрæз! — 
Загъта адæмæн ныфсхастæй 
Тъох юæ арфæйы ныхас. 
Арвæй хурз<æрин æртахтис, — 
Цин та зæрдæмæ ныккаст. 
#5*^ 

СÆРГÆНДТÆ 
Развæд 3 
Бæтæг æмæ Зæли • 5 
Цæрæг 23 
Æхсар æмæ Даухан 33 
Мады фæдзæхст 47 

Коэбеков Назбен Тимофеевин 
Слава локолений 
Редактор А. И. Царукаев 
Художник В. В* Лермонтов 
Художественный редакотр У. К. Кануков 
Техническия редвктор Е. У. Датриева 
Корректоры С. X. Гутиево, 
Г. #. Кайтуков 
Сдаио в набор 25-VII-1960 г- Подписано к пе- 
чати 14-1X-1960 г. Формат бумаги 70х1081/м. 
Печат. листов 2,74. Учетно-иэд. листов 2,26. 
Зак. * 3069. Изд; М 124. Тнраж 1000. ЕИ 01334. 
Цеиа 1 р. 40 коп. С 1-1-1961 г. цена 14 коп. 
Северо-Осетинское книжное иэдлтельство, 
г. Орджоникидэе, пр. Сталина, 11. 
Республмкаиская -кмнжиая тилография, - 
г. Орджоникидэе, ул. Джанаева, 20. 

Ацы аз Цæгат Ирыстоны чингуыты 
рауагъдады мыхуырæй рацыдысты 
ахæм уацмыстæ: 
Мамсыраты Д. «Адæм адæм сты» — роман 
Шанаты У. Фыдæлтыккон таурæгътæ» 
Кочысаты Р. «Рухсмæ бæлгæйæ» — пьесæтæ 
Фæрниаты Дз. «Радзырдтæ» 
Хъайтыхъты Г. «Æмбал хорз у» — æмдз. сы- 
эæллæттæн 
Арнигон И. «Æрымыс-иу мæн» — æмдз. 
Нигер «Равзæрст уацмыстæ» 
Богазты У. «Уалдзæджы улæфт» — повесть 
Цæгæраты Г. «Афтæ райгуырд зарæг»—æмдз. 
Дзаболаты X. «Хæс» — æмдз. 
Джиоты X. «Бонтæ» — æмдз. 
Коцты Т. «Фæсномыг ныхæстæ» — баснятæ. 
Сидахъты С. «Æртæ кадæджы» — поэмæтæ 
Ацы чингуытæн балхæнæн ис 
республикæйы киоскты 


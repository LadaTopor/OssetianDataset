ДЗАСОХТЫ 
Музафер 
УЬУЫ БОНЫ ФАРН 

УЫЦЫ БОНЫ ФАРН 
Æмдзæвгæтæ 

ДЗАСОХТЫ 
Музафер 
УЫЦЫ БОНЫ ФАРН 
ÆМДЗÆВГÆТÆ 

Мæрдтæм хъæр кæм хъуысы, уым сæм хъуамæ хъуыса 
арфæ дæр. Арфæ кæиыи мæ уарзон æмгæрттæ — рухс 
дзæнæты бадинаг Хъулаты Æхсар æмæ Таболты Сергейæн 
(Солтанæн), — ацы чиныджы рацыдмæ йæ фæллойыхай чи 
бахаста. 
Арфæйы ныхас зæгъын мæхицæн хæсыл нымайын, бирæ 
амондджын цæрæнбонтæ мæ кæмæн фæнды, мæ уыцы 
хæлæрттæ Æлбегонты Хасаи, Вагин Владимир, Дзарасаты 
Зæирæ, Гаппуаты Æхсар, Къуымæллæггаты Хазби, Джиоты 
Юрий æмæ нæхи Батырбеджы фырт Черменæн. Уыдоны 
руаджы федта ацы чиныгдунейы рухс. 
АВТОР 
4702470000 
м М131@3) - 96 
ISBN 5-87862-072-07 
© Дзасохов М. С, 1996 г. 
© Цагараев В. А., оформлснис, 1996 г. 

УДЫБÆСТÆ 
Мæ размæ цас лæууы хæстæ 
Уырдгуыты дæр, хæрдты дæр... 
Мæ удæн агурын бæстæ 
Уæлæуыл дæр, мæрдты дæр. 
1995азы 8январь 
о 
5 

ДУНЕЙЫ ХИЦАУ 
I 
Фæзæгъын фидарæй мæхицæн 
(Кæнæнт мыл иуæй-иутæ дис): 
Кæд махæй алкæмæн ис хицау, 
Уæд хицау дунейæн дæр ис. 
II 
Алы гуыдыр дæр дæгьæлы 
Фæрцы бакæнынц кæддæр... 
Дуне нæу дзæгъæл, дзæгъæлы 
Ма сæтт уый тыххæй дæ сæр. 
1989 азы 2 август 
© 
6 

ФÆНДАРАСТ ÆМÆ РАСТ ФÆНДАГ 
Фæндарастæн-иурастфащцагкуыуавдфаг, æгыъæд, 
Нæ-иу фæдзæхсвд кæсгæрæн йæ зовдцжын 
хистæруæд: 
«Дæрдгыл æрзил æмæ дæ хæдзар ыссарай» 
1995 азы 16 январь 
© 
7 

МÆЙДАРЫ 
Цы уыдис, уый — тары, 
Цы уыдзæн, уый — тар. 
Æрлæууыд мæйдары 
Фæстæ ног мæйдар. 
Æрцыди дзырдты дуг, 
Дзыбандытæ — хæрх. 
Рæстдзинад ныххуыдуг, 
Лæгдзинад ныддæргь. 
Цæмæй кодтам сомы, 
Уый нал кæны сом. 
Фых рахуыдтам хомы, 
Фыхы хонæм хом. 
Джелбеттæн, четарæн 
Йæ фæндаг — æхгæд, 
Лæджы намыс барæн — 
Æхцайæ æлхæд. 
Нæ цæстытæ — зæххы, 
Нæ сæ уынæм арв. 
Цыфыддæр бæллæхы 
Ныххаудыстæм арф. 
Æлгъыстаг фыдгулты 
Дзæмбыты — сæрбос. 
Нæ удтæ сын — хъултæ, 
Хынджылæджы хос. 
8 

Цæмæ бæллынц царды, 
Цы сæ фæнды тынг? — 
Куы судзиккам арты, 
Куы фестиккам зынг, 
Ыстæй та — æртхутæг, 
Æвзалы, фæнык, 
Куыд ныл кæной тутæ, 
Куыд кæла нæ рыг. 
Æмæ сын æнтысы — 
Сæ цырв у æнтыд: 
Нæ фарны тырыса — 
Сæ къæхты бын тыд. 
Цæй къона, цæй къæсæр, 
Цæй хæдзар, цæй кæрт, 
Сæрдарæй æнæсæр 
Кæм цæуы æвæрд?! 
Бæргæ нæм ис алцы: 
Зæхх, дон æмæ хъæд... 
Лæг ку’ ацæуа балцы, 
Уæд раздæадзæн кæд?! 
Ис ахсæн, зæрдæ дæр, 
Æнæаипп — гуыр. 
Сæрæй та цæмæндæр 
Ыстæм мах мæгуыр. 
Нæ хъысмæт у ахæм, 
Цы бакæнæм, цæй?! 
Сæры хъæстæ махæн 
Нæ рарди æрдзæй. 
1993 азы ноябрь 
9 

АХÆМ УДЫХЪÆД 
Ахæм у мæ конд, мæ уаг, 
Ахæм у мæ удыхъæд: 
Адæмæн цы нæ у фаг, 
Уый мæнæн вæййы æгъгьæд. 
Ахæм у мæ удыхъæд, 
Ахæм у мæ конд, мæ уап 
Адæмæн цы у æгъгъæд, 
Уый мæнæн нæ вæййы фаг. 
1990 азы 4декабрь 
о 
10 

ÆГАСÆЙ МАРД 
Фæкалдтам нæхиуыл æхсæнтæ дон, цъыф, 
Нæ ивгьуыды нал баззад иу сыгъдæг сыф, 
Ныссыгъдæг и уый хыгьд, ныггаффутт нæ уд, 
Ыстæлфыди рыджы нæ намысы худ. 
Ысдардтам дымгæмæ нæ хæзнатæ, ис, 
Нæ кæнæм нæ митыл фæсмон æмæ дис, 
Нæ хъуысы уæларвмæ нæ богъ-богь, фæдис, — 
Æмбарынхъом нал ыстæм раздæрау рис. 
Нæ зæнгты магьз фестад цъымарайы дон, 
Нæхицæн ныфс æвæрын нал у нæ бон, 
Фæлæ нæм ис ахæмтæ: ракаст сыл хур, 
Нæй уыдоны цинæн мæ хъыгау кæрон... 
Хъæды халон фестад дзæнæты бæлон, 
Æхсæв дæр сын бон у, сæ бон нæу æхсæв, 
Æрцахста дзы алкæйы æнгуыр дæр кæф. 
Мæнæн та мæ фæндтыл ныффæлдæхти дур, 
Мæ развæд нæ зыны, нæ зыны мæ сом, 
Мæ царды нысанæй мæн æхсæн и ком, 
У ком та хуыдалынг, хæфсбадæн — йæ бын, 
Нæма ныккаст уырдæм зæрин хуры тын, 
Мæ риу дæр у талынг, ингæнау — æхгæд, 
Цыма дзы æрцыдтæн æгасæй ныгæд. 
1993 азы 1 ноябрь 
® 
11 

НУЛЬ ÆМÆ ИУ 
НУЛЬ: 
Нæ хæрын мæ хъиутæ 
Фырмæгуырæй æз: 
Æз — фараст, ды иу дæ, 
Стæм иумæ та дæс. 
ИУ: 
Дæу хуызæн дзырдарæхст 
Нæу зонды дзæкъул. 
Мæ фарсмæ дæ фараст, 
Æнæ мæн та — нуль. 
1990 азы 30 ноябрь 
о 
12 

ЦУАНОНЫ КАТАЙ 
Бон фæзилай кæнæ мæй — 
Рувас нæй, тæрхъус дæр нæй. 
Фесæфт булæмæргьы зарæг, 
Сабырдзинад систа хъарæг. 
Нал ыстæхы хуымæй уæрцц, 
Фестад ын фьздызнаг æрдз. 
Бабын кодта дуне лæг. 
Сбадти зæххы сæрмæ сæг. 
Сæмхæццæ сты ызды, къала, 
Алы ран фæздæгæй — ала... 
Кæд нæ сафæг у нæ зонд, 
Уæд хуыздæр уыди нæ сонт. 
1988 азы 17-18 сентябрь 
© 
13 

ДЫУУÆ КЪАХÆЙ ЧИУДЖЫТÆ 
Цытæ нын бакодтой, цы митæ, 
Уый бирæгътæ нæ кæнынц куыйтæн. 
Лæджы туг нæу зынаргъдæр донæй, 
Кæлы, кæлы æхсæвæй-бонæй. 
Сыхаг сыхагæн фестад рын, 
Æдасæй нал уæндьгац цæрын. 
Ныкъкъуыхтæ кодтой зæхх, ныддихтæ, 
Æрсагътой арæнтыл сьгадз михтæ. 
Дзæнæтæй сарæзтой зындон, 
Лæгдонæй рауади хуыдон. 
Зылыны нал æвзарæм растæй, 
Кæсæм мæнгарддзинадмæ бастæй. 
Нæ зонд фæцыдæр и, нæ тых, 
Æрмæстдæр ма ныл баззад дзых. 
Дæлдæр-уæлдæр дзырдтæ фæлчъиуæм, 
Нæ дыгай къæхтæй иумæ чиуæм. 
1993 азы 27-28 окгябрь 
© 
14 

* * * 
ФъЫ, фыдымад, мадыфыд, фыдыфыд 
Не ^æййæфтон, хонын уый фыдты фыд. 
Цалæрдæм дæн иунæг удæй сидзæр? 
Райсомæй фыдцæр уыдзæн мæ изæр? 
Æви нæй фыдсагъæстæн æфсон? 
Тар æхсæвæй райгуырдзæни бон? 
1991 азы 5июль 
© 
15 

ЦАРДВÆНДАГ 
Æз зæххыл нæ цæуын — ихыл, 
Сæрсæфæн былгæрон — тагъыл, 
Карды ком, æрдуйæ хидыл... 
Разылди куырой мæ хидыл. 
Сбадт къуымбил-фæздæг мæ сæрмæ, 
Фæлæ раздæхын йæ сæрмæ 
Чи хæссы! Цæуын, хъуызын, 
Ницæмæ дарын мæ зын. 
Зонын: цудцзынæн кæдцæр. 
Æз цæуын, цæуын уæддæр 
Рухсæй талынджы бæстæмæ, 
Нæй мæ раздахæг фæстæмæ. 
1989 азы 23 январь 
о 
16 

ЦЫ КÆНÆМ? 
Бахордтой Ирыстон, аныхъуырдтой Ир, 
Фаг дзыкка кæм уыди, нал баззад уым сир. 
Алы ран — фæлхæрттæ, хъæмп æмæ зыгуым: 
Мæтыхы хъæлæсы аирвæзти хуым. 
Кæвдæстæ сты афтид къæбицты хуызæн, 
Нæй, цы раттæм хъугæн, сæгь æмæ фысæн. 
Ставдбæрзæй, тыппыррус хицауæн йæ дзыпп 
Бонæй-бонмæ дары тынгæй-тынгдæр къуыпп. 
Нал ыстæм нæ сæрæн, астæуыстæг — саст, 
Дзурæн дзых — сæрибар, авналæнтæ — баст. 
Бонджынты æхсæвджынтæ ысхуыдтам мах, — 
Талынджы сæ хъултæ тынгдæр бадынц сах. 
Нал зонæм, цы кæнæм, чи хæца нæ фарс, 
Бирæгъ æви рувас, домбай æви арс? 
1993 азы 5декабрь 
® 
17 

ИРЫСТОН 
Фыдыбæстæ махæн — ныййарæгау адджын, 
Ныййарæгау махæн — Фыдыбæстæ-мад. 
Ирыстон, уыдзынæ æнæ мæн дæр кадцжын, 
Æнæ дæу, Ирыстон, нæ уыдзæн мæн кад. 
Мæ зæрдæйы арфы куыд тæлфыс æгасау, 
Куы тæлфин дæ зæрдæйы афтæ æз дæр, 
Уæд хъуысид мæ намыс фæрнæйдзаг ныхасау, 
Фæуид мæ хъысмæты лæвæртты хуыздæр. 
Дæ мæлдзыджы губакк дæр хохыл фæбарын, 
Кæсы мæм дæ дæлвæз къæдзæхау бæрзонд. 
Мæ райгуырдæй нырмæ дыл зарджытæ зарын, 
Фæлæ мын кæронмæ нæма фесты конд. 
Мæ къухмæ та райстон æз абон дæр уадьгадз, 
Мæ фæндыры тæнтыл та нал хæцы цæст. 
Мæ уарзон æмгæрттæ æмхъæлæсæй зарьгац, 
Сæ алкæцы мыр дæр — дæ кадыл ныхæст. 
Æнæ Фыдыбæстæ мæхи лæг нæ хонын, 
Æнæ Фыдыбæстæ цæрдудæй дæн мард. 
Æнæ мæн, Ирыстон, фæцæрдзынæ, зонын, 
Æнæ дæу, Ирыстон, нæ хъæуы мæн цард. 
1987 азы 5 апрель 
18 

МАДÆЛОН ÆВЗАГ 
Нæ æвзагыл цæуæм цъыфкъахæй — 
Нæ йыл мæт кæны иу дæр махæй. 
Вæййы нæ бар æвзаргæ хорæй, 
Уæдцæр æй баивæм фæлхорæй. 
Кæйдæр дзырдтыл кæнæм хæлæф, 
Æрцахсæм тьепа, суадзæм кæф. 
Æцæгæлон дзырдтæ нын систы 
Цæмæндæр хион цины, хисты. 
Ныхасæн нал зонæм йæ ад, 
Фыдыусы ысхуыдтам мад. 
Ысбадти уæртджын хæфсыл маргь — 
Фæндагыл зайдзæни нæ уаргъ. 
1995 азы 2 окгябрь 
о 
19 

САГЪÆС 
Йæ гуылы бын алчи æндзары, 
Нæ кæны иу иннæйы мæт. 
Нымудзынц æмгæрттæ æмгары, 
Кæрæдзиуыл калынц сæ сæт. 
Кæнынц та хынджылæггаг цардæй, 
Нæ абон нæ ивгьуыдау — цьыф. 
Æппæлынц нæртонау мæнгардæй, 
Ыскадджын и фаджысы куыф. 
Цы нæ бæззыд сисынмæ зæххæй, 
Уый балæууыд къæдзæхы сæр. 
Кæй базыдтой адæм æдзæххæй, 
Уый систа цъæхахст æмæ хъæр. 
Кæй нæ бафарст иу хатт дæр зондæй, 
Кæй хъæлæсы бар уыди ист, 
Уый ракасти хохы бæрзондæй, 
Дæлæуæз ма баззад йæ фист. 
Кæмæн хъуысти дардмæ йæ фыдгой, 
Йæ рихи кæмæн уыди даст, 
Цæрæнбонты «ницы» кæй хуыдтой, 
Уый алцы дæр аци æваст. 
20 

Пехуымпарты хонынц æвдиутæ, 
Æвдиуæн пехуымпар — йæ ном. 
Хæрæм мах кæд абон нæ хъиутæ, 
Кæрæдзи хæрдзыстæм уæд сом. 
Фьздбон ныл ныккодта, фьздрæстæг, 
Æрцыд ныл хæйрæджы æлгьыст... 
Мæ кæстæр цы уыдзæн мæ фæстæ, — 
Мæ зæрдæйæн ууыл йæ рыст. 
1991 азы 24 сентябрь 
о 

ÆНУСОН ЗИУ * 
Кæсгон куыд уарзы ироны, афтæ 
Ирон дæр уарзы кæсгоны тынг. 
Авайраг цагъдмæ хъуымыхъхъаг кафы, 
Асыйаджы арм — лекъагæн фынг. 
Кæд сисæм алы æвзæгтыл зарæг, 
Уæддæр йæ хъуыды, йæ мидис — иу. 
Æфсымæрдзинад — нæ ис, нæ дарæг, 
Æфсымæрдзинад — æнусон зиу. 
Нæ сæрмæ арвыл — бæлон-дзыгуыртæ, 
Тæмæнтæ калы хуры фæрдыг. 
Фыды ызнæгтæй ыстæм мæгуыртæ, 
Фыды æрдхæрдтæй ыстæм хъæздыг. 
Нæ алкæуыл дæр ыскодта худæн 
Замантæ æмæ цины рæстæг. 
Тугæй хæстæг нæ чи нæ у, уыдон 
Зæрдæ ’мæ зондæй ысты хæстæг. 
* Ацы æмдзæвгæ йæ рæстæджы мыхуыргонд куы ’рцыдаид, 
уæд диссаг никæмæ фæкастаид. Стæй дзы диссагæй дæр ницы 
ис. Диссаг у, куыд базæронд, уый. Хъыгагæн. Стыр хъыгагæн. 
Фæлæ йæ уæддæр æз адæмы рæгьмæ хæссын. Фæиды мæ, ме 
’мдзæвгæйы ацы фиппаинаджы сæр куынæуал хъæудзæн, ома 
адæмтæ кæрæдзийы куы бамбардзысты æмæ та раздæрау 
хæларæй цæрын куы райдайдзысты, уыцы рæстæгмæ 
фæцæрын. (Автор.) 
22 

Уæдæ ныннæрæд дæрдгыл нæ зарæг, 
Фырцинæй тонæд æдцæмæ риу! 
Æфсымæрдзинад — нæ ныфс, нæ дарæг, 
Æфсымæрдзинад — æнусон зиу. 
1978азы 1 август, 
1985 азы 19-21 декабрь. 
о 

ФÆЛТÆРТЫ ХЪИЗÆМАР 
Мшсыраты Мураты чиныг «Æцæгæлон 
бæстæ* бакæсыны фæстæ 
Арв дæр — æцæгæлон, зæхх дæр — кæйдæр, 
Нæй дзы цырты фаг ирон дур, къæй дæр. 
Сты ам нæ къодæхтæ, хъуыдытæ — уым, 
Ирыдзыхъхъ — зæрдæйæн адцжындæр къуым, 
Фæлæ йæ бамбæхста цæстытæй тар. 
Иунæджы былыл дæр нал баззад цъар... 
Мысы, цы нæ федта, уыдон дæр туг. 
Иухуызон низæй кæнæм мах хуыдуг. 
Уыцы низ — Райгуырæн бæстæмæ уарзт, 
Хистæрау кæстæрæн чи хæссы маст. 
Уастæн, ныххауой фыдæлтæ дæлдæр, 
Туркмæ кæй рахаста сæфты гæлдæр! 
1995 азы 25 мартъи 
о 
24 

ÆНАХУЫР МÆЛÆТ 
Ис мæ сæрмæ зæхх, 
Арвы цъæх — мæ быны, — 
Ахæм дзы бæллæх 
Никуыма ’рцыд фыны. 
Дун-дунейыл лæг 
Нал ис мæн æмбарæг. 
Хурхæлвасæг цæг 
Райста къухмæ марæг. 
Хъæр кæнын: «Фæдис!» 
Цæстæй «сидын» хурмæ, 
Фæлæ мын мæ рис 
Ничи дары мурмæ. 
Гуыпп фæцыд, гæрах — 
Чидæр фехста топпæй. 
Фестъæлфыдтæн: «Ахх!..» 
Акалд мæ хид къоппæй. 
Амардтæн, цæмæй 
Райгас уон фæстæмæ. 
Æз, мæлæт, дæуæй — 
Буц уæдæй фæстæмæ. 
1982-1984 азтæ 
о 
25 

ТУГМОНДАГ 
Куы нæ дæ фæуид иу зонæг 
Нæ æрдзæцæстон дугæй, 
Уæд мæ ыскæнис физонæг, 
Ныххуыпп кæнис мæ тугæй. 
Фæлæ дæ цъаммар фæндонæн 
Нæй бацæуæн йæ гуылфы. 
Æнæ уæлдæф, æнæ донæй 
Нымбидзæни дæ хуылфы. 
1984 азы 5 май 
о 
26 

БИРÆГЪЫ МАСТ 
Крылов Иваны фæшгæйæ 
Бирæгъ дæн, — мæ ном мæ уæлæ, — 
Алкæцæй æрцæуын сырд, 
Фæлæ-ма ыскæсут уæлæ, 
Кæдцæра нæ чи у сырд! 
Фысы ачъепп ластой гæстæ, 
Куыйтæ сæм кæсынц æнцад. 
Уый æз уыдтæн, зæгьгæ, — бæстæ 
Суыдаид фæдисхъæр, загъд. 
1984 азы 23 июнь 
© 
27 

ЗÆХХОН УÆЛАРВОН 
Уыд хуымæтæджы хæххон, 
Фæлæ диссæгтæ фыста... 
Кæд Къоста уыди зæххон, 
Уæд дæлзæххон дæн æз та. 
Мæтæй тад æхсæв уа, бон — 
Дуджы раз йæ хæс фыста... 
Кæд, мыййаг, æз дæн зæххон, 
Уæд уæларвон уыд Къоста. 
1986азы 25-26 август 
© 
28 

ÆНУСТЫ УАГ 
Лæгыл кæд нæ фæрæйынц куыйтæ, 
Нæма уыд ахæм заман, дуг. 
Дæуау чъизи кæй нæ дæн, уый дæ 
Æргæвды, нуазы дын дæ туг, 
Æмæ мыл уымæн кæныс даутæ, 
Мæ хорзæй аразыс æвзæр. 
Цæмæй мыл баныхæсой фаутæ, 
Фæхойыс уый тыххæй дæ сæр. 
Сыфцæй мæ цъымарамæ ласыс, 
Мæ фæдтыл байзæрстай дæ сæт. 
Куы мæ рауайын кæнис фаджыс, 
Зæххыл дæ ницуал хъæуид уæд. 
Фæлæ цыфæнды дæр куы мысай, 
Уæдцæр нæ рамбулдзынæ «хæст». 
Нæй, нæй фыстхалæны æххуысæй 
Ныххафæн хурзæрины цæст. 
Дæуау чъизи кæй нæ дæн, уый дæ 
Хæрдзæн, æвдæрздзæн дын дæ риу... 
Сыгьдæгудтыл нырмæ дæр куыйтæ 
Рæйдгой, нæ сæ аирвæзт иу. 
1987 азы 23-25 май 
® 
29 

ЦÆРЫН ÆМÆ МÆЛЫН 
Адзалы сау æндæхты тын 
Мæн дæр æрцахсдзæн искæд бон... 
Цæрын цы лæгæн вæййы зын, 
Мæлын нæу уымæн дæр æнцон. 
Æрцæудзæн ахæм рæстæг, бон, 
Мæн дæр кæд бахъæудзæн кæлын... 
Цæрын кæмæн вæййы æнцон, 
Зын уьздзæн уымæн дæр мæлын. 
1986 азы 6 октябрь 
© 
зо 

ВАЛЛЮВАРЫ МОТИВТÆ 
* * * 
О зæрдæ! Ды зоныс, дæ удхæртты аххосджын чи у, 
Цæмæн дæ уæд уый фарс, зæгъ-ма мын, 
куы тæлфыс мæ риуы?! 
* * * 
Лæгæй-лæгмæ чи ’фхæры комкоммæ дæу, 
Дæуæн уый фæсаууонмæ фаугæйæ нæу. 
* * * 
Мæгуьф лæг йæ комдзаг мæстджынæй ныхъуыры. 
Мæгуырæй мæгуырдæр кæй хонæм? Мæгуыры. 
© 
31 

РÆСТÆГ 
Кæдæмдæр мæ фæхоны рæстæг, 
Уысмы бæрц мæ æнцад нæ уадзы, 
Тæрсы, куы баззайон йæ фæстæ, 
Куы ныффæстиат уон мæ балцы. 
Æгъатыр, хивæнд бонтæм чидæр 
Кæны мæ фидæнæй æртхъирæн: 
«Цы йыл ныххæцыдыстут фидар? — 
Фæцыд сымахимæ дæр бирæ! 
Уæд æй нæвæндонæй цы хонут 
Зæронды карз дугмæ уæ фæдыл, 
Æви йæ зондхъуаг исты хонут?.. 
Æгъгъæд у, нал цæуы уæ фæндыл». 
Фæлæ нæ уисæн кæны рæстæг, 
Уысмы бæрц мæ лæууын нæ уадзы, 
Тæрсы, куы баззайон йæ фæстæ, 
Куы ныффæстиат уон мæ балцы. 
@ 
32 

КЪУЫРЦЦЗÆВÆНЫ 
(Флоры мотив) 
Кæд æхрахъуаг дæ — æвзæр у, 
Кæд æхцаджын дæ — уæдцæр. 
Коммæгæсæй дæр æвзæр у, 
Нæу нæсæттонæй хуыздæр. 
Мадзурайæ дæр æвзæр у, 
Бирæ дзурын нæу хуыздæр. 
Иунæгæй цæрын æвзæр у, 
Усимæ дæр у æвзæр. 
1983 аз 
о 
2 Уыцы боны фарн 
33 

* * * 
Цы бон æрхауон, нал хъуыса мæ дзырд, 
Цы уысм мæ зæрдæ банцайа йæ куыстæй, 
Уæдæй фæстæмæ слæудзæни мæ цырт 
Мæ ингæныл, бæрæг уыдзæн йæ фыстæй. 
Мæ удæй ницуал баззайдзæн уæлæ, 
Цæудзæни цард йæ фæндагыл мæ рæзты, 
Æз амæлдзынæн уыцы бон, фæлæ 
Дзыхъхъынног ингæн райгуырдзæн мæ бæсты. 
1977азы 31 июль 
о 
34 

ИНГÆНЫ БЫЛ 
Арындзы Милдзыхгы Надяйы 
рухс ном 
Æллæх, цы кæнон, мæ хорз æмгæрттæ, 
Куы ралæууыди мæ фæстаг сахат. 
Бæллиццаг фæндтæй дзаг уыд мæ зæрдæ, 
Фæлæ мыл уый дæр галиумæ рахатт. 
Мæ рæзгæ уд мын бахордтой низтæ, 
Дзæгьæлæй зайдзæн мæ чындздзон дарæс, 
Æрæмбырд ысты иумæ мæ ристæ 
Æмæ сæ рауад зæххæмуæз сагъæс. 
Мæ мадызæнæг кæстæр æфсымæр 
Æмæ мæ мадызæнæг кæстæр хо, 
Уæ лæмæгъ уæхсчытыл уын æртывæр 
Уæргътæ æвæрдзæн хъысмæты тæрхон. 
Бæргæ бæллыдтæн сымах хорзæхмæ 
Нæ фыды фæстæ, нæ мады фæстæ. 
Ныр уын цæудзьгаæн рæхджы бон зæхмæ, 
Нал мæ фендзæни иу дæр йæ цæстæй. 
Куы фæбадтысты бынтон æвзонгæй 
Мæ бирæ фæндтæ мæнæн мæ хъуыры. 
Мæ цард фæвæййы, мæ цард мын бонгай 
Æгъатыр мæлæт зыдæй ныхъуыры. 
35 

Æллæх, уыдзьгаæн рæхджы мæрдвынæй, 
Хъуысдзæн æрдиаг дардмæ нæ уынгæй. 
Ма мыл-иу марут уæхи кæуынæй, 
Ма мæ сбуц кæнут уæ хъарм цæссыгæй. 
Æнæуи дæр уæ уыдтæн æз разы, 
Цæуын уæ буцæй мæрдты бæстæмæ, 
Уый уын мæ зæрдйаг цалдæр ныхасы 
Ингæны былæй дзурын фæстæмæ. 
1987аз 
© 

УАРЗТ ÆМÆ 
ÆНÆУЫНОНДЗИНАД 
I 
Фæрæты хъæдæй ыстæм барст, 
Мæ цинау æнкъарыс мæ зын. 
Кæсы мæм дæ зылын дæр раст, 
Дæ раст мæм нæ кæсы зылын. 
II 
Дæ иуыл хьæнтæ дæр уьгаын, 
Кæнын дæ алцæмæй дæр хъаст. 
Дæ раст дæр мæм кæсы зылын, 
Дæ зылын мæм нæ кæсы раст. 
1990 азы 24 август 
37 

ÆРДÆГФЫСТЫТÆ 
* * * 
Хохæй тулдзæн дур, 
Зилдзæн фæзы цалх, 
Сау зæхх тавдзæн хур, 
Нал уыдзыстæм мах... 
1990 азы 15 февраль 
* # # 
Сæрыхъуынтæ нал и, дæндæгтæ дæр — нал, 
Нæ дзы уыди бонтæм ныры онг дæр уал. 
Æруагьта мыл рæстæг йæ уæз æмæ уаргъ, 
Мæ фæндаг кæд даргь уьщ, уæд нал у ныр даргь... 
1993 азы 30 сентябрь 
* * * 
Мæ сæр мын уадцымгæ ныффаста, 
Æрду дзы нал баззад фæсфаст. 
Мæ цæсгом бахуым кодтой азтæ, 
Æрцыди похцийæ дæр ласт... 
1993 азы 19 октябрь 
о 
38 

ХОХЫ КАРЦАЙЫ 
Мæнæн та Хохы Карцайы 
Мæ зæрдæйы рыст банцайы. 
Æрбастæуы мыл хотыхтæ — 
Мæ тыхтыл бафты ног тыхтæ. 
Фæцæй мæ хоньгац сычъитæ 
Бæрзонд къæдзæхты сиучъытæм. 
Мæнæн та Хохы Карцайы 
Мæ зæрдæйы рыст банцайы. 
Зæххон цæрджытæй нал вæййын, 
Сывæллонау ысхъал вæййын. 
Дæрдтыл мæ цæст куы ахæссын, 
Уæд дун-дунетыл аххæссын. 
Мæнæн та Хохы Карцайы 
Мæ зæрдæйы рыст банцайы. 
Фæцæй мæ хæссынц цæргæстæ 
Сæ базыртыл дзæнæтбæстæм... 
1977азы 13 май 
© 
40 

ХАЙЯММÆ 
Кæд дæ ныхмæ нæ дзурын, 
Кæд дæ фарс дæн, уæддæр 
Æз нæ уыдзынæн дурын, — 
Сау зæхх фестдзынæн, мæр. 
Уым æрзайдзæн бæлæстæ, 
Дидинджытæ, кæрдæг. 
Амондджындæр хъæлæстæ 
Хъусдзæн уырдыгæй лæг. 
Уым хæл-хæлгæнгæ суадон 
Згьордзæн денджызмæ цырд. 
Скæна, чи зоны, бандон 
Уым мæ фыртæн йæ фырт. 
Баддзæн-иу дзы изæрмæ 
Уарзон уарзоны цур. 
Тары дæр-иу сæ сæрмæ 
Скæсдзæн амонды хур. 
1986 азы 22 ноябрь, 
1988 азы 2 октябрь 
© 
41 

РАГУАЛДЗ^ВДЖЫ 
НЫВТÆЙ 
Æрдæглæмæрст хъæццулæй 
Æнкъард быдыр — æмбæрзт, 
Кæсы æнхъæлмæ, хурæй 
Кæд рантысид зынщæст. 
Фæстинон — æрдз, фæлладхуыз, 
Уæлауæдзы æфсир, 
Йæ цар — мылазæй ахуырст, 
Йæ фæндæгтæ — лæхъир... 
1975(?)аз 
О 
42 

ивылддон 
I 
Ивылд дон ызмæст у, куырм, 
Нал ныууадзы иу ран хъуым, 
Ахæссы йæ сæрыл бæстæ, 
Найгондау вæййы йæ фæстæ, 
Суанг йæхи фæндагыл дæр 
Комдзог рацæуы, сæлхæр. 
II 
Лæгæрдыс, абухыс, лæбурыс, 
Дæ уылæнтæ — куырæйттæ-дурысс. 
Кæньгац къуырма дæ хъæрмæ хъустæ, 
Цъæх бæлæстæ фæлдахыс, хустæ. 
Æгьдау дæр нал æмбарыс, бæрц, 
Цыма дæ не сфæлдыста æрдз. 
III 
Фæцыдæр сакъадахы фæд, 
Æрбайсæф1ысты фæрвытæ. 
Ызнон дæр ма кæм уыди хъæд, 
Уым февзæрди дзыхъхъ-æрфытæ. 
IV 
Кæмдæр дын бадардæуыд сæн, 
Нæ кæныс дзæгьæлы сæррæтт... 
Дæхи куы нал æмбарыс, уæд 
Куыд бамбардзынæ мæн? 
43 

У 
Дурыл нал ныууагьта дур, 
Сур кæм уыд, уым нал у сур. 
Йемæ алкæйы дæр хоны, 
Хусты нæ, æрмæстдæр доны. 
VI 
Чи кæны æмдзæгьд æррайæн, 
Нæу уый зондцжьга лæг, зæгъьга æй... 
Æз лæууьгаæй дæр фæллайын, 
Ды нæ фæллайыс тæхынæй. 
VII 
Æлыгæй дæ сахуырста чидæр кæмдæр, 
Дæ хъæлæс дын аивд, кæсы мæм æндæр. 
Дæ фæндагæй — иппæрд кæмдæрты æгæр, 
Цы ран уыд тæгæрджьга, уым нал и тæгæр. 
Кæмæ хъуыст дæ зарæг, уый нал кæны цин, 
Æмбалы бæсты йьга ды басгуыхтæ зин. 
Цымæ та дæ гаччы ысбаддзьгаæ кæд? — 
Кæньга ууыл сагьæс мæхинымæр, мæт. 
1991 азы 17-18, 
25-26, 29июнь, 2, 14 июль 
© 
44 

НÆРТОН 
Андиаты Сослаиæн 
Æз федтон æцæгæй 
Нæртонбæстаг лæг: 
Йæ фæрстæ — фæйнæгæй, 
Йæ зæрдæ — бæмбæг. 
Йæ февнæлд æнæрцæф 
Кæцыфæнды ран. 
Æндонæй — йæ хæцьæф, 
Йæ ныхас — уæздан. 
Дзыхæй курдиат уымæн 
Йæ фæрсты æрцыд, 
Мыййаг æм кæд уымæн 
Нæ уайсады цыт. 
Уый дзуры йæ бæсты, — 
Нæ дзы вæййы рох, — 
Тыхæвзарæн хæсты 
Куыд байдайы тох, 
Куыд раздæхы дардæй 
Уæйгуыты æрвад, 
Куыд бафты йæ кадæй 
Ирыстоныл кад. 
45 

Йæ намыс та ногæй — 
Ныр цалæймаг хатт! — 
Зæрватыккау рогæй 
Бæрзондмæ ыстахт. 
... Æз федтон æцæгæй 
Нæртонбæстаг лæг: 
Йæ фæрстæ — фæйнæгæй, 
Йæ зæрдæ — бæмбæг. 
1978 азы 14 сентябрь, 
1980азы 1 август 
о 

ÆВÆЛМАСТ 
(Æмбисонд) 
Абайты Азæйæи 
Раджы, дам, иу лæг нæ кодта мæсты. 
Никæцы уавæры бафтыд цæсты. 
Афтæмæй бирæ фæцарди зæххыл, 
Фæлæ нæ зыдта, циу загьд æмæ хыл. 
Иуæй-иу хатт, дам, ма тæбæгъты хъæр 
Тæрхæгæй райхъуысы, сисынц уынæр. 
Ацы хæдзары та алкæцы уд 
Бинонты хистæрæй арфæгонд уыд. 
Ничи дзы дардта йæ зæрдыл æфхæрд. 
Уагыл —йæ рацыд, йæ бакуыст, йæ хæрд. 
Хъæубæсты астæу дæр йе ’гъдау — бæрæг, 
Уарзондæр се ’хсæн нæ уыди цæрæг. 
Фондз фырты схаста æнæлазæй фыд, 
Алкæй уæнгты дзы лæгдзинад тæлфыд. 
Калди сæ къабæзты фыды туг кæд, 
Гъе уæдцæр уыдонæй ничи уыд зæд. 
Искæмæн-иу дзы куы рафыхт йæ маст, 
Зæронд æм-иу уæд хæларцæстæй каст. 
47 

Чи нал-иу базыдта рохтыл хæцын, 
Никуы-иу байдыдта уымæ хæцын. 
Алчидæр-иу дзы йæхиуыл æрхудт, 
Изгард-иу айсæфти, райхъуыст-иу худт. 
Кодтой йыл бинонтæ ажæддæр дис: 
«Хиуылхæст уæвæн æдзухæй куыд ис! 
Макуы рафыцæд уынгæг ран дæ туг, 
Афгæмæй арвит цæрæнбонты дуг!» 
Радтой кæрæдзийæн лæппутæ дзырд: 
«Хъуамæ ысмæсты уа иу хатт нæ фыд!» 
Фæлæ сæ фæндон куыд сæххæст уа, куыд, 
Ууыл сæ ахъуыды кæнын куы хъуыд. 
... Бацыд йæ тæмæны хурæфсæст сæрд. 
Хосгæрдæн ралæууыд — уый бæрц дæр кæрд! 
Фондз æфсымæры цæвджыты æхситг 
Никæцæй райхъуысти, никæмæ сидт. 
Цыма сыл бахæцыд иу низы хатт, 
Сатæджы уыйау æркодтой цæлхбадт 
Æмæ сæ цæвæджы хъæдтæй уым арт 
Сарæзтой, алчи дзы хъармæй æрцард. 
Уыцы рæстæг сын ысцæйхаста фыд 
Сихор. Йæ фæндагыл сабыргай цыд. 
48 

Иуафон схæццæ. Æрлæууыд сæ цуры 
Æмæ сæм уыцы æвæлмастæй дзуры: 
«Байрйат! Цы кусут æмхуызонæй ам?» 
Фырттæ фæгæппытæ ластой, салам 
Радтой сæ хистæрæн. Скодтой æмдзырд: 
«Дзæгьæлы не стæм мах иумæ æмбырд. 
Скодтам нæ цæвджыты хъæдтæй арт, хъарм 
Батавта н’ алкæй дæр, дары ныл й’ арм...» 
Бахудт йæ мйдбылты зæронд лæг: «Арт... 
Артæй кæддæридцæр фидыдта цард.» 
1984 азы 19 июнь, 
1996азымартьи 

ЗИВÆГГÆНГÆ ÆМÆ ÆНÆЗИВÆГÆЙ 
I 
«Къæсхуыры» бæсты чи дзуры «мæллæг», 
Йæ ныхас уымæн зæрдæмæ нæ цæуы... 
Кæдæм фæцæуы зивæггæнгæ лæг, 
Æнæзивæгæй уырдыгæй фæцæуы. 
II 
Ныхилын ма уадз макæйы дæ бартæм, 
Æмæ дæ хоной хорз адæм сæ лымæн... 
Кæй цыдыстæм æнæзивæгæй ардæм, 
Фæстæмæ здæхæм зивæггæнгæ уымæн. 
1991 азы 31 декабрь 
@ 
50 

ФÆДЗÆХСТ 
Мæ фырттæ, мæ хотæ, мæ хъæстæ, 
Куы баззайат искуы мæ фæстæ, 
Уæд курын — мæн бирæ нæ хъæуы — 
Мæ мард-иу мын бавæрут хъæуы, 
Кæм мыл ыскаст бонрухс, цы зæххыл, 
Кæм тахтæн сæууон ирд æртæхыл, 
Кæм федтон фыццаг хатт цъæх арвы, 
Кæм равзæрд мæ уидаг, цы арфы, 
Мæ ивгъуыд, мæ абон, мæ фидæн 
Цы хонын, уадз уым уæд мæ ингæн. 
1986 азы 2 февраль 
© 
51 

АРТУРЫ ФÆСТАГ НЫХАС 
Кæд искæуыл искуы фыдæлгьыст æрцыд, 
Уæд уый æз мæхæдæг, мæ мад æмæ фыд. 
Уæларвæй æрхауди æвиппайды дур, 
Ысуади нæ хæдзарыл, баталынг хур. 
Мæ бон нал уыд дзурын, ызмæлын, тæлфын, — 
Цы кæнон, æрцыди мыл хъалæй мæ фын. 
Мæ фыны та федтон: æлхæдтон хæдон, 
Фæлæ уый æлхæнын нæ разынд æнцон. 
Æз агуырдтон урс хæдон, чидæр мын сау 
Мæ къухы фæсагъта... Нæ мæ хъуыд фæлтау. 
Ныр мæнæ мæ чындзæхсæв ралæууыд, хъазт 
Йæ тæккæ цыреныл куы уыди, æваст 
Æвиппайды аскъуыд æмдзæгъд æмæ зард. 
Мæ хуыздæр æмгар мæм ысласта йæ кард 
Æмæ йæ нытътъыста мæ зæрдæйы арф. 
Мæ цæстыты ахуыссыд хур æмæ арв. 
Йæ хыз дæр нæма ’рцыд мæ чындзагæн ист. 
Æллæх, æллæх, рауад чындзæхсæвæй хист. 
Цы кæнон, мæ хъысмæты афтæ уыд фыст: 
Мæ цины бынатмæ фæраздæр и рыст. 
Бæрæзгаты хъал чызг, ныххатыр мын кæи, 
Мæхæдæг дæр, зоныс, хуыздæр ран нæ дæн... 
1993 азы 18 август 
@ 
52 

ИУ ФÆНДАГ 
Хъысмæт вæййы нæ ныхы фыст, 
Нæ хъуысы уымæ цинау рыст. 
Йæ цалх æнауæрдонæй тулы, 
Йæ сæмæн туджы зæйы тулы 
Æмæ цæуы, цæуы, цæуы, 
Йæ фæстæ чи хъæрæй кæуы, 
Чи худы, чи — йæхицæн зары. 
Чи хурварс бады, чи — мæйдары... 
Хъысмæт дæр царды хуызæн — дихтæ: 
Кæмæн цъæх арв, кæмæн та мигьтæ 
Ысты йæ хай, фæлæ уæдцæр 
Сæ фæндаг сиу вæййы кæдцæр. 
1989 азы 22 апрель 
© 
53 

КЪОСТАЙЫ МАД МАРИАЙÆН 
I 
Нæ ахызт дæ иувæрсты амæндтæ уарæг — 
Дæуау фæрнджын Иры нæма уыди мад. 
Ирыстоны намыс — Къостайы ныййарæг, 
Сыгъдæгудты фарсмæ дзæнæты фæбад. 
II 
Ирыстонæн нæма ныййардта мад 
Дæу хуызæн фырт йæ равзæрынæй ардæм. 
Цæрæнбонты нæ байсысдзæн дæ кад, 
Цæрæнбонты дæ мысдзысты нæ адæм. 
III 
Хъысмæты цалх дыл разылди кæд хинæй, 
Уæдцæр дæ амонд разынди къæдзæх: 
Нæ бафсæстæ хъæбулы амонд, цинæй,— 
Дæ фырты цинæй бафсæст Иры зæхх. 
IV 
Нæй хуыссæн дæ намысы зынг, артæн, 
Уымæн дзурæм: «Рухс дзæнæты бад!» 
Цалынмæ уа рухсаг зæгъæг мардæн, 
Уалынмæ у æгæстыл нымад. 
54 

V 
Кæд искæд бон зæдратгæгæн йæ бынат уыд дзæнæт, 
Д æуæн дæр дзы, Къосгайы мад, бынат уыдзæни уæд. 
VI 
Дæ фæстаг мæт дæ хъæбул уыд, дæ фырт, 
Йæ адæммæ — дæ фырты фæстаг дзырд. 
1995 азы 14-17 февраль 
о 

МАРДЫ УÆЛХЪУС НЫХАС 
Йæ царды нæ бавзæрста зын, 
Нæ дзы райхъуыст иу хатт хъæрзын. 
Кæйдæртау нæ бафæллад хæсты, 
Фыдбонтæ цыдысты йæ рæзты. 
Йæ зæнæг уыдысты кæд аст, 
Уæдцæр сæ нæ базыдта маст. 
Йæ зæрдæ уыд сагъæстæй хызт, 
Йæ худын ызнон дæр ма хъуыст. 
Хæрын ард: «Йæ мæрдтæ хæрæг, 
Кæд зонын, цæмæй амард лæг!» 
1991 азы 29декабрь 
© 
56 

ÆЗ НАЛ ТÆРСЫН МÆЛÆТÆЙ... 
Сæрибар дæн ныр сагъæс æмæ мæтæй, 
Ысты мæм уыдон арвгæронау дард. 
Сымах хуызæн æз нал тæрсын мæлæтæй, 
Сымах хуызæн мæ нал домдзæни цард. 
Мæ риуы мын куы ныссагъдæуид хъама, 
Уæдцæр мæнæй уый нал бамбарид рыст, 
Сымах мæнмæ хæлæг кæниккат хъуамæ, 
Кæй фæдæн æз мæ хъизæмæрттæ фыст. 
Кæд нал дæн æз цæуынхьом, уæддæр тармæ 
Цæуын уæ разæй ме ’нусон хæдзармæ... 
1995 азы 4 апрель, 27 июль 
© 
57 

* * * 
Мæ цард фæуыдзæн — дæн æз дæр зæххон лæг, 
Барастыр мæм æрбарвитдзæни хонæг. 
Æрхæсдзæн уый адзалы уац Мæлæтæй. 
Лæбурдзæн мæм хæдцзу уазæг фæрæтæй. 
Фæлæ йæ ныхмæ сыстдзынæн хъæддыхæй, 
Фæкæндзынæн æй хъиладзагъд нæ сыхæй. 
Мыййаг, мæ тых куы байсыса йæ цуры, 
Уæдцæр мæ сæнтты агурдзынæн хуры. 
Фæстаг фæндаггаг ракурдзынæн цардæй, 
Æмæ мæ ничи фендзæн уæд æнкъардæй: 
Ныххудцзынæн хъæлæсыдзаг Мæлæтыл, 
Цæмæй ма бафта ноджыдæр йæ мæтыл. 
Ныууадздзæн цин мæ цæсгомыл йæ фæд... 
Мæстæй мæлдзæни алы бон Мæлæт. 
1964-1967 азтæ 
о 
58 

ХАТЫР 
Мæ цинæй-иу райгуырди алкæд дæ зын, 
Мæ хорздзинад та-иу дæ кодта хъæрзын, 
Æрхастон дын афтæмæй бирæ фыд, маст, 
Мæхи ма дæ цуры куыд хонон уæд раст?! 
Мæ рæдьзд мын загъдæуыд, зонын æй ныр 
Æмæ дæ æрæджиау курын хатыр. 
1989 азы 13 май 
© 
59 

КЪУЫЛЫХÆН 
БАФИДИСГÆНÆГÆН 
Къуылых бæргæ куы уаис къахæй, 
Уæд дыл нæ худид иу дæр махæй. 
Цæстытæй куырм куы уаис, уæд 
Кæниккам бирæ къадцæр мæт, 
Ыстæй къуырма куы уаис хъусæй, 
Лæууиккам уæд дæ цуры хъусæй, 
Фæлæ йæ мардæрцыд ис уым, 
Къуылых, къуырма, æнусмæ куырм 
Кæй дæ дæ тутт сæрæй, хуырым! 
1987 азы 14 ноябрь 
о 
60 

БИРÆГЪ ÆМÆ ЗЫГЬАРÆГ 
(Æмбисонд) 
— Хæрьгакъа аныхъуырдтон æз, — 
Æппæлыд Бирæгъæн Зыгъарæг, — 
Фæлæ мын ницы уыд, кæсыс, 
Галаган дæр мæ нæй хьыгдарæг. 
— Кæныс, мæ лымæн-лæггаг, тагъд, 
Гадзрахатæйцæуаг у рагцин: 
Дæ хъæрзьга райхъуысдзæни тагъд, 
Уæлæрвтæм амайдзынæ асин. 
1984 азы 26 июнь 
© 
61 

АРС ТЫХАГУР 
(Худæг) 
— Куыд акæнис, дæ усмæ 
Куы балæбурид арс? 
— Нæ йын фæуин æххуысмæ, 
Нæ рахæцин йæ фарс. 
Сæ дыууæйы фæхицæн 
Кæнын нæ уаид хорз. 
Лæбуры, уæд йæхицæн 
Кæнæд йæхæдæг хос!.. 
1985 азы 8—9 август 
о 
62 

БÆРЗОНДЫЛ БАДÆГ 
Смирнов Сергеймæ гæсгæ 
Бæрзонд бьгааты уыд йæ бадæн, 
Йæхиуыл фервæссыд æгæр. 
Салам-иу ын лæвæрдтой адæм, — 
Кæм ма сæ уыдта: разылд сæр. 
Фæлæ куынæуал уыди хицау, 
Куы рахауд къæлæтджынæй, уæд 
(Йæ тæригъæд йæ уды уæд) 
Æрцыд мæ зонгæйыл йæхи цау. 
Йæ фæд æрбайсæфт ауæдз-хаххæн, 
Нæ астæу нал уыд амад рагъ: 
Салам та ног лæвæрдта махæн, — 
Салам ын нал лæвæрдтам мах. 
1975азы 13 май 
о 
63 

ДЫУУÆ КУЫ НÆ УАИККАТ, 
УÆД 
Йæ зарын райхъуысти хъæрæй, 
Кæмдæр та дзы дзæбæх ныххырхта. 
Ысцавта телыхъæд сæрæй, 
Ных акъуызыр, йæ рус ныххырхта. 
Фæстæмæ фездæхти Ахмæт, 
Хæцы: «Цæмæн кæнут хылкъахæн?.. 
Дыууæ куы нæ уаиккат, уæд 
Уæ фаг бæргæ фæуин сымахæн!» 
1974 азы 5декабрь 
© 
64 

ДЗÆРНА ÆМÆ МЫД 
—Рагæй дæр æргом уьвди мæ хъуыды, 
Никуы дын æй бакодтон хæлæг: 
Усæн дæ рæсугьд курын нæ хъуыди, 
Нæу рæсугьдмæ кадцжынтæй йæ лæг. 
Бафтаудзæн дæ иуахæмы цæсты, 
Басудздзæн дæ иу заман йæ фыд... 
— Иунæгæй дзæрна хæрыны бæсты 
Æз хæрдзынæн адæмимæ мыд. 
1974 азы 6 октябрь 
о 
3 Уыцы боны фарн 
65 

«МАСТИСÆГ» 
Хæстæй чи ралыгьди, уыдон 
Агуры нардуатæй. 
Уыд йæхи бынат та хуыдон, — 
Раивта йæ уатæй. 
Хæстмæ чи «алыгьди», уыдон — 
Абабау! — нæ зоны, 
Уымæн æмæ уыд дьгеыдон 
Саудалынджы роны. 
Баззад уæрмы цонгзæбулæй, 
Фисынмæ — йæ агъд та... 
Хæсты фæстæ бафсæст хурæй, — 
Арф ныггæнд ныууагьта. 
Æмæ агуры нардуатæй 
Ралидзджыты хæстæй. 
Скæрдæнтæ сæ кæнид фатæй, 
Амарид фырмæстæй. 
... Нæй йыл худæн, тохы бон æй 
Маст исынмæ не ’вдæлд. 
Уый хыгьд гъе ныр барвæндонæй 
Уымæн цырд у йе ’внæлд. 
Афтæмæй сæ фæдыл зилдзæн, 
Хъуамæ сæ ыссара. 
Зилдзæн, цалынмæ йæхицæн 
Не ссудза йæ сара. 
1973 азы 18 яиварь 
© 
66 

ДЫГАЙРÆНХЪОНТÆ 
ФЫРНЫМД 
Цы чызджы уарзын, уый мæ кæд уарзы, 
Уæдцæр æй никуы зæгьдзæн мæ разы. 
1980 аз 
ÆГАД БÆРЗОНДЫЛБАДÆГÆН 
Куы тарстаис истæмæй искуы дæ кадæн, 
Уæд афтæ бæрзонд дæр нæ уаид дæ бадæн. 
1987азы 7 декабрь 
ÆРТÆ БÆЛЛÆХЫ 
Кæнын та дын уайдзæф — нæ лæууы мæ дзых: 
Дæ дыууæ къахау у дæ иу сæр къуылых. 
1988 азы 25май 
ХУЫЦАУЫ НЫХМÆ ЧИ РАДЗЫРДТА, 
УЫЦЫ ПОЭТÆН 
Кæй нæ дын радта курдиат Хуыцау, 
Рæйыс ыл уымæн алы бон куыдзау. 
1988 азы 20 июль 
з* 67 

КÆРÆДЗИЙЫ ФÆНДИАГ 
Алкæмæн йе знаг куы ’рбамæлид, уæд 
Зæххыл æрбайсæфид адæмы фæд. 
1988 азы26июль 
МÆ ФЫДГУЛÆН 
Кæд у нæ Фыдыбæстæ иу, 
Уæддæр нæ уый нæ кæны иу. 
1988 азы 15 сентябрь 
ÆРДЗОН ФÆТК 
Кæддæр мын æрдз куыд радта цард, 
Кæддæр æм афтæ сисдзæн кард. 
1988 азы 17 сентябрь 
ÆНÆ МÆН 
Мæнимæ куыд фидыдта дун-дуне, зæхх, 
Æнæ мæн дæр фидаудзæн афтæ дзæбæх. 
1988 азы 17 сентябрь 
МÆХÆДÆГ ДÆР КУЫДЗ ДÆН, ЗÆГЬГÆ, 
ЧИ НЫФФЫСТА, УЫМÆН 
Дæхи куыдзæй кæй нæ хоныс хуыздæр, 
Уый раст у, демæ разы дæн æз дæр. 
1988 азы 13 октябрь 
68 

ÆВАРН ФÆТК 
Афтæ уыд алкæд — хъусын, уынын æй: 
ЗьЪтыны зылын тоны зыльгаæй. 
1988азы28ноябрь 
ÆНÆ ХУЫЦАУ 
Ходы Камалæн 
Фæнды йæм хæсс, фæнды йæм ма хæсс фау: 
Хуыцау кæмæн нæй, уымæн нæй Хуыцау. 
1989 азы 30-31 мартьи 
КУЫ БАФСÆСТ, УÆД ЙÆ ФЫССЫН 
ЧИ НЫУУАГЬТА, УЫМÆН 
Йæ уæцъæфы «зард» ын йæ зæрдæйы зард 
Нылвæста, йæ хурхыл ын сæвæрдта кард. 
1989азыЗмай 
чи зоны... 
Хæхтæ кæд нæ уыдысты, абон сты уæддæр, 
Нал уыдзысты, чи зоны, абонау кæддæр. 
1989азы9май 
ЗОНД ÆМÆ БÆРЗОНД 
Кæсыс кæд дæхимæ бæрзондыл бæрзонд, 
Нæ бафтдзæни никуы дæ зондыл уæд зонд. 
1989 азы 9 июль 
69 

КАД ÆМÆ ЦАРД 
Мæ кад нæ фæуа кæд мæ цардæй хистæр, 
Мæнæн кæнын нæ хъæудзæни уæд хист дæр. 
1989 азы 1 сентябрь 
БÆРКАД 
«Бæркад» цы ран фæзæгьынц тагъд, 
Нæ вæййы уыцы ран бæркад. 
1989 азы 14 октябрь 
ЗÆГЬÆДЖЫ ЗÆГЬÆГ 
Йæ зæгьæджы куы нæ фæзæгъы лæг, 
Вæййынц фылдæр хатт уæд йæ дзырдтæ мæнг. 
1989 азы 13 декабрь 
ÆНÆНХЪÆЛÆДЖЫ 
Бьгаатмæ кæд æнæнхъæлæджы бахауди кæддæр, 
Æнæнхъæлæджы уырдыгæй нæ рахауди уæдцæр. 
1990 азы 11 апрель 
МАРД ÆМÆ ÆГАС 
Нæ тæрсыс кæд æгасæй, уæд макуы фæтæрс мардæй. 
Фæтæрсыс кæд мæлæтæй, тæрс-иу уæд 
тынгдæрцардæй. 
1990 азы 13 апрель 
70 

ÆУУÆНК 
Зæгьдзынæн дын мæ хъуыды, зæгъдзынæн дын 
мæ фæнд: 
Кæй никуы дыл æууæндьш, ды ууыл тынг æууæнд. 
1990 азы 1 май 
САГЪÆС 
Мæ хьуьщцæггæн сæ иу хай дæр нæ фæуьщзæни коцц, 
Зындгонд кæй нæ дæн, уымæй дæр нæ уыдзынæн 
зындгонд. 
1990 азы 8 июнь 
САУÆЙ САУДÆР 
Куы нæ уа сис, уæд хорз у кау дæр... 
Дæ цæсгом—сау, дæ зæрдæ — саудæр. 
1990 азы 15июнь 
ÆФСТÆУТТÆ 
Æфстау цы лæг фиды æфстауæй, 
Йæ кад асламыл уымæн ауæй. 
1990 азы 11 сентябрь 
ТЫХДЖЫН ÆМÆ ГУЫМИРЫ 
Зæххы къорийы алы ранау Иры 
Тыхджын тыхджын у, зондхъуаг та — гуымиры. 
1990 азы 23 ноябрь 
71 

ДÆ БЫНГÆНÆГ 
Мæнæн уый сусæгдзинад нæу: 
Дæ бынтæ бабын кодтой дæу. 
1990 азы 3 декабрь 
ХИУАРЗОНÆН 
Æрмæстдæр чи уарзы йæхи уд, 
Нæ зæгьдзæн уымæй иу: «Нæхи уыд!» 
1990 азы 9 декабрь 
ЛÆГ ÆВИ НЫЛЛÆГ? 
Æппæлыс дæхицæй: «Ныллæг дæн, ныллæг!» 
Зæгъæм дьга: «Нæ цæсты æцæг дæ ныллæг!» 
1990 азы 9 декабрь 
ЗЫДЫКА 
Ды бирæгь дæ, бирæгь, ыстай дæ, ыстай: 
Нæ хæйттæ ньга хордтай, нæ дон нын нызтай! 
1991 азы бянварь 
ЙÆХÆДÆГ 
Цы нæ бавзара адæймаг цæргæбонты йæхæдæг, 
Нæ йьга хæссы уый циндзинад, нæ йæ кæны 
æрхæндæг. 
1991 азы 19 февраль 
11 

ХЪЫСМÆТЫ ТÆРХОН 
Ды уый тыххæй ма кæн хуымæтæджы мæт: 
Æнаккагæн аккаг фæуыдзæн хъысмæт! 
1991 азы 30 апрель 
ФЫССÆГ ÆМÆ АДÆМ 
Цы адæмы цæсты нæу кадджын йæ фыссæг, 
Кæндзæни уый райсом фæсмойнаг, æгъуыссæг. 
1991 азы 2 декабрь 
ÆЛГЬЫСТАРФÆТÆ 
Арфæтæ систой — уымæн у дуне æвдисæн — 
Иугонд Штаттæ Дихтæ Советон Цæдисæн. 
1991 азы 27 декабрь 
АМОНДЫ ÆМБÆЛЦЦОН 
Чи ратона алы карæй дæр йæ хай, 
Уый уыдзæн æнæмæнг амонды æмбай. 
1993 азы 26 февраль 
ЛÆГÆМÆ АУУОН 
Лæджы цы лæг нæ хоны лæг, 
Уый лæг йæхæдæг нæу æцæг. 
1993 азы 16 мартъи 
73 

МÆГУЫРÆЙ ÆВЗÆРДÆР 
— Мæгуырæй æвзæрдæр ма искæй ысхон. 
— Æвзæр у мæгуырæй æвзæрдæр, уый зон. 
1993 азы 25 мартьи 
ЗОНЫН ÆМÆ ДЗУРЫН 
Мæсты дæм куыннæ уон, зæгь-ма мын, куыннæ? — 
Цы зоныс, уый дзурыс, цы дзурыс, уый — нæ! 
1993 азы 30 август 
ХУДИНАГ 
Æз æрцыдтæн ахæм зондмæ, фидар ыл дæн хæст: 
Худинагæй худинагдæр — худинаг æрмæст. 
1993 азы 29 ноябрь 
тыхджын 
Ды дæ тывджын — тыхджыны бон у барын, 
Зын сахат дыл мæхи дæр уымæн барын. 
1994 азы 18 август 
ÆДЫЛЫ ÆМÆ ЗОНДДЖЫН 
Вильям Блейчы мотив 
Æдылы ды куы нæ уаис, сæрхъæн, 
Дæ бæсты афтæ хониккой уæд мæн. 
1994 азы 23 ноябрь 
74 

ЗЫН ДУГ ÆМÆ ЗЫНДОН 
Ацы зын дуджы кæмæн у æнцон, 
Уымæ фæкæсдзæн дзæнæтау зындон. 
1994 азы 16 декабрь 
ÆВАРН 
Дæ бирæ æхцатæ, дæ гыццыл æфсарм 
Дæ риумæ нæ уадзынц хæстæг цæуын фарн. 
1994 азы 4 январь 
УЫНАФФÆ 
Дæ фыстьтгæй кæй æрхæссыс æдзæстуарзонтæн зын, 
Хъæуы дæ ’рмæст гъе уый тыххæй дæр чингуытæ 
фыссын. 
1995 азы 5 январь 
ЦЫФЫДЦÆР ЗНАГ 
Мæхæдæг мæхицæн — цыфыдцæр ызнаг, 
Мæхиау мын ничи фæвæййы мæ фаг. 
1995 азы 10 февраль 
КЪОСТАЙЫ ЗÆРДÆХУДТЫ 
БАЦÆУДЖЫТÆН 
Къостайы иу хатт чи бауагъта маст, 
Мæ цуры ничи скæндзæни уый раст. 
1996 азы 2 мартьи 
75 

АФТИД 
(Лермоитов Юрийы мотив) 
Дæхи мæтæй кæд байдзаг дæ æцæг, 
Нæма уыд уæд дæуæй афтидцæр лæг. 
1996 азы 3 шртъи 
о 

ЦЫППАРРÆНХЪОНТÆ 
ЦАРД 
Æхсæвтæ мæнгард ысты, мæнгард — 
Уыдон алцы бамбæхсьгац сæ фæстæ... 
Боныгон та ног ныххуды цард, 
Ракæсы зæххон дуне йæ цæстæй. 
1964 аз 
ОМАР ХАЙЯМ 
Æнæхъæнæй фондзыссæдз азы 
Нæ фæцардтæ ацы зæххыл, 
Дæ кад та дæсæм æнус хъазы 
Æнæрцæф саулохаг бæхыл. 
1984 азы 9 апрель 
СХЪÆЛ 
Ды кауы михыл бакодтай дæ сæр 
Æмæ йæ систай æврæгьтæй уæлдæр, 
Фæлæ дæм уый нæ фæкаст фаг уæдцæр, 
Æндæр уæлæрвтæм нал хъуысид дæ хъæр. 
1984 азы 11 май 
11 

КЪУЫММÆ 
(Омар Хайямы мотив) 
Сæны ныхмæ лæууы хъæдцыхæй тынг Хъуыран, 
Фæлæ йæ нуазын æз кæцьщæридцæр ран. 
Кæд нын фæкæнынц маст, кæд нæ фæхæссынц 
къуыммæ, 
Уæдцæр фæтырнæм мах, цы нæ нын уадзынц, уымæ. 
1984 азы 14 ноябрь 
ЗÆД 
Рагæй дæр зыдтон: мæ цурмæ 
Искæд бон кæй тæхдзæн зæд. 
Тавын, тавын ныр йæ хурмæ 
Æз мæхи — æрцыд дзæнæт. 
1985 азы 17 январь 
РÆСУГЬД СЫЛГОЙМÆГТÆ 
Рæсугъд сылгоймагæй цыдæриддæр ис — 
Тæхуды, сæ алкæй дæр иунæг хатт фен, 
Уæд никæмæ уаид мæнау бирæ ис, 
Æдзухдæр мæ туджы хъазт уаид цырен. 
1985 азы 14 август 
УÆЛÆМÆ ÆМÆ ДÆЛÆМÆ 
Дæ кад æртылди хохы цъуппæй рыгмæ, 
Ныххауæн нал уыд уырдыгæй бындæр... 
Хæрдмæ хизынæй алкæдцæр уырдыгмæ 
Цæуын вæййы кæдцæридцæр зындæр. 
1986азы 18 октябрь 
78 

УАИХ ÆРБАУИНАГ 
Алкæ- 
дау 
Макæ 
Дау! 
1986 аз 
ФÆДЫСМУД 
Нæ кæнын æз никæй тæрсын дæр — 
Йæхи фæндйаг алчи цæрæд... 
Кæмдæридцæр бамбæхсай, уым дæ 
Ыссардзæн фæдысмуд мæлæт. 
1986 азы 20 октябрь 
КÆРДÆГÆМБÆРЗТ ЗÆХХ 
Кæрдæгæй æмбæрзт мын 
Нæ фаг кæны зæхх. 
Æнæкæрдæг зæххæй 
Мæ зæрдæ фæцъæх. 
1986 азы 31 октябрь 
ÆНКЪАРД КÆРОН 
Йæхи кæд дымгæ къæдзæхтыл цавта, 
Фидар лæууыди къæдзæх уæддæр... 
Æвзонг куыннæуал уыдзынæ, афтæ 
Рæсугьд дæр нал уыдзьгаæ кæддæр. 
1986 азы 11 ноябрь 
79 

УРССÆР САУДАРÆГ 
Хъуысы ма йæ сывæллоны хъæр 
Азæлдау æнæбон зæронд усæн... 
Иу бонмæ кæдцæр ысурс йæ сæр, 
Фæлæ нал ыссау уыдзæн æнусмæ. 
1987 азы 10 август 
ЛÆГ ÆМÆ ХÆДЗАР 
Куынæуал зонай хос дæ сæрæн, 
Дæ мастæн нал уыдзæн уæд барæн... 
Лæгæн æнæ хæдзар — зын цæрæн, 
Æнæ лæг нæу хуыздæр хæдзарæн. 
1987 азы 3 октябрь 
ДЕНДЖЫЗ 
Денджыз абухын нæ зоны, 
Денджыз улæфы æрмæст, 
Фæлæ йын йæ улæфт хоны 
Чи — фæлхъæзæн, чи та — хæст. 
1988 азы 10декабрь 
СÆРСÆФÆН БЫЛГÆРОН 
Радтой нын мæцъис æмæ фæлдахæм, 
Дуне схæццæ, хъуысы алкæм загъд... 
Ницы кæндзæн зæххы чъизи махæн, 
Мах чъизи зæхх бабын кæндзæн тагъд. 
1989 азы 4 июль 
80 

\ КАРЫ ÆФСÆРМ 
Цы нæ сагъæс æрцæуы сæрмæ, 
Мæтаг цы нæ вæййы лæгæн! — 
Къостайы раз кæнын æфсæрмы 
Мæ карæй: хистæр дзы фæдæн. 
1989 азы 16 июль 
ЧЪЫНДЫ ÆМÆ ТАУЧЕЛ 
Райсæн дунейы хорзæхтæ иу къухмæ ис, 
Фæлæ уымæй нæ фæфылдæр уыдзæн дæ ис. 
Зæххыл дунейы хорзæхтæ байтауæн ис, 
Фæлæ уымæй нæ фæкъадцæр уыдзæн дæ ис. 
1989 азы 26июль 
МÆНГЛÆГТÆ 
(Чаадаев Петры мотив) 
Ис ахæм мæнг лæгтæ,— 
Хæры мæ сæ маст: 
Куы дзурой æцæгтæ, 
Уæдцæр не сты раст. 
1990 азы 15 январь 
ХЪУЫДЫЙЫ ФЕРТТЫВД 
Сæхи мæм дарынц бонджын адæм тигъ, 
Кæнынц мæ хъаст... 
Мæ фæндагыл кæд арæх бады мигъ, 
Уæдцæр у раст. 
1990 азы 14 февраль 
81 

ЗÆДЫ НЫВЫЛ КАРСТ 
Мыдыбындз уардийы хъаймагъ куыд цъиры, 
Афтæ æз нуазын дæ цæстытæй уарзт, 
Никуыма федтон дæ хуызæн чызг Иры, 
Зæды нывыл нын æрцыдтæ ды карст. 
1990 азы7мартьи 
ФАУТÆВÆРÆГ 
Æнæгьдауæй дардмæ лæгау лæг фæлидзы, 
Йæ фарсмæ нæ бады куывды æмæ хисты... 
Кæй рахоныс алкæй дæр алы хатт «ницы», 
Дæхæдæг нæ уыдзынæ уый тыххæй «исты». 
1990азы9май 
ХЪЫСМÆТЫ ДЫМГÆ 
Абон дæ зæрдæ кæд ницæуыл риссы, 
Зон, уæддæр райсом кæндзæни уый мæт... 
Дымгæ куыд æртасын кæны хæрисы, 
Афтæ æртасын кæндзæн дæу хъысмæт. 
1990 азы 12 ноябрь 
КЪУДА ГÆДЫЙÆН 
Хъысмæтæй нæм дзы фаг æрхауд, 
Ысчынди нын кæлæнтæ: 
Мæнæн мæ тæнтæ ысты хауд, 
Дæ къæдзил хауд дæуæн та. 
1990 азы 22 ноябрь 
82 

ÆНÆНИЗÆЙ 
Бæркад нæ систа иу хатт дæр йæ исæй, 
Хуыдта йæ уымæн алчидæр мæгуыр... 
Цæрæнбонты йæхи фæхызта низæй, 
Æнæнизæй йæ баныгæдтой ныр. 
1991 азы 6май 
АДÆМОН СФÆЛДЫСТАД 
Нæ таурæгътæ, нæ кадцжытæ, нæ аргъæуттæ — 
нæцин, 
Æнæ уыдон гæвзыкк æмæ мæгуырæй æз цæрин. 
Æнустæ æмæ фæлтæртæ ныууагьтой уым сæ зовд, 
Сæ фæрцы лæг кæдцæрвдцæр хæссы йæ сæр бæрзовд. 
1991 азы 18 июль 
РÆСТÆДЖЫ УÆРДОНЫ 
Мах бадæм рæстæджы уæрдоны. 
Лæууæн ын нæй. Цы кæнæм хъаст?! 
Æнæрæдыдæй алкæй хоны 
Мæлæтмæ бæхтæрæг æмраст. 
1991 азы 2 август 
СÆРДЖЫНТÆ ÆМÆ ÆНÆСÆРТÆ 
Нæ сахадцзæни тулдзы цур хæрис, 
Æрттивы хур, кæсы фæлурсæй мæй... 
Сæрджынæн дæр æнæсæр хонæн ис, 
Æнæкъахæн та къахджын хонæн нæй. 
1991 азы 11 август 
83 

НЫСТУАН 
(Мидбылты худгæйæ) 
Сылгоймæгтæн раджы лæгтимæ 
Æмудæй цæрын уыд сæ бон... 
Лæг æвзарын базыдтай, Тимæ, 
Фæлæ-иу æй дарын дæр зон. 
1991 азы 15 сентябрь 
ЧИ? 
Дун-дуне — сæрсæфæн, тар рындз, 
Рауад хъизæмæрттæй рагъ... 
Бирæгьы йæ къæхтæ дарынц, 
Фæлæ чи дардзæни мах? 
1991 азы 29 ноябрь 
ФÆЛГЪАУГÆ КАД 
Кæд иунæг хатт дæр рацыдтæ мæнгардæй, 
Уæд дьга уæлæмæ иу дæр махæй не сты... 
Æппæты фылдæр чи фæдомы цардæй, 
Æппæты аккаг уыдон не сты. 
1992 азы 8 январь 
ФЫДРÆСТÆГ 
Мауал дзур æххуысæнхъæл кæмæдæр — 
Райдыдтой сæудæджер кæнын номæй. 
Ахæм рæстæг ралæууыд æмæ дæ 
Бахæрдзысты хомæй. 
1992 азы 10 феврал; 
84 

ТЪИЗÆГÆН 
Кæд райдыдтай дæ цардæй хъаст, 
Уæд дæм фæхъуызыд хæйрæг, зин... 
Дæ циныл дæр ныккæныс маст, 
Нæ ныккæныс дæ мастыл цин. 
1992 азы 13 февраль 
АГÆЙ ХÆРГÆ НИКУЫМА ФЕДТОН, 
ЗÆГЬГÆ, ЙÆ УС КÆМÆН БАУАЙДЗÆФ 
КОДТА, УЫЦЫ ЛÆДЖЫ 
ХЪУЫДЫТÆ 
Булчъы цур нæ райсдзæни къафеттæ, 
Равзардзæн сæрбæттæны цур худ... 
Агæй хæргæ чи никуыма федта, 
Уый хæры æрвылбон дæр мæ уд. 
1992азы26май 
ТЕРЧЫ БЫЛ 
Егъау дуртæй та — сты цыма æхсæртæ — 
Куы хъазы Терк, йæ быны ризы зæхх. 
Кæлмытау систой уылæнтæ сæ сæртæ 
Æмæ фæтæхьгац — иумæйаг сæ бæх. 
1992 азы 17 июль 
85 

МÆЛÆТЫ ТАСÆЙ РИЗÆГÆН 
Зыр-зыргæнгæйæ мауал кæс дæ къуымæй, 
Кæд ма цъæх арвы бын дæуæн зæхх и... 
Æнæрцæугæ цы хъуыдцагæн нæй, уымæй 
Цæмæн хъахъхъæныс алы бон дæхи? 
1993 азы 16 август 
ЗÆРОНДМÆ ФÆНДАГЫЛ 
Нæма кæнын нырма дыдæгьтæ, 
Мæ зæнгты магьз нæ хонын дон. 
Тæхын кæд нал зонынц мæ къæхтæ, 
Цæуын ма у уæддæр сæ бон. 
1994 азы 19 август 
ÆППЫННÆЙЫ БÆСТЫ 
Бæрцæй нуазын хос у, 
Нæ дзы риссы сæр... 
Æвзæр ус дæр хорз у, 
Нæу хорз ус æвзæр. 
1994 азы 29декабрь 
БÆРКАДЫ НАМЫС 
Кæд бæркад и дæ фысты, 
Нæу дæ хъуыды та хом, 
Уæд æнусон кæндзысты 
Дæу дæ намыс, дæ ном. 
1995 азы 2 январь 
86 

ЦАРД ÆМÆ МАРД 
Дидинджытæй уардимæ 
Ис фылдæр цæстдард... 
Райдыдтон æз «цард»-имæ 
Рифмæ кæнын «мард». 
1995 азы 20 январь 
ИУНÆГ БОНЫ ИУНÆГ УЫСМ 
«У счастья... есть настоящее — и то не 
день, а мгновенье.» 
Тургенев И. С. 
Фыдцæр хæрзтæ нæ бауарзта мæнæн хьысмæты цæст, 
Фæцауæрста йæ рæбыньш, нæу афтæмæй æлгьин... 
Уыдгæн дæуимæ амондджын æз иунæг бон æрмæст, 
Гъе уыцы бон та иунæг уысм мæнæн æрхаста цин. 
1995 азы 12 февраль 
ÆНÆСÆРÆН 
Æгуыдзæг у æмбал æвзæрæн, 
Цæрæнбонты фæкæны тухæн... 
Йæ сæрæн чи нæ у, йæ сæрæн, 
Нæ вæййы уый йæ къах, йæ къухæн. 
1996 азы 11 январь 
УСТЫТÆ КУРÆГ 
Дзуринаг йæ митæ адæмæн куыинæ сты, 
Кæд æмæ дзы нал у адæмæн сæ бон?! 
Фыццаг ус дыккаг хатт ракурыны бæсты, 
Дыккагæй фыццаг хатт ахицæн ызнон. 
1996 азы 2 февраль 
87 

ÆХЦАТÆ ÆМÆ ЛÆГ 
Дæ уæлæ скодтай диссаджы цацатæ, 
Кæны дæ цардмæ чидæртæ хæлæг... 
Æнæ дæу дæр сты де ’хцатæ æхцатæ, 
Ды та нæ дæ æнæ де ’хцатæ лæг. 
1996 азы 3 мартъи 
ДЫУУÆРДÆМ ГÆРАХ 
Æз дæр зæгьдзынæн уый тыххæй уæндонæй, 
Æдзух цæуыл фæхъынцъым кæны мад: 
Кæдцæр чызджы нæ фарстæуыд фæндонæй, 
Ныр та чызгмæ кæйдæр фæнд нæу нымад. 
1996 азы 4-6 мартьи 
о 
и 

ÆМСИÆХСТÆ 
Тезиаты Хъазыбегæи 
«Тæрсы дыууæ æмхæрæфыртæй арс, 
Дыууæ ’мсиахсæй та не здæхы фæстæмæ 
Хæрæг дæр хуымæй», — хъусын м’ алыфарс, 
Мæхи куы зонын æз, уæдæй фæстæмæ. 
Æрмæст куыд хонон уыцы дзырдтæ раст, 
Кæд мах ыстæм æмсиæхстæ æцæгæй, 
Фæлæ цæрæм æмхæрæфырттау раст, 
Фæмæльгац æм нæ зонгæтæ хæлæгæй!.. 
1996азы 9 сеитябрь 
о 
89 

ФЫСТЫТÆ ИНГÆНЫ КЪÆЙЫЛ 
I 
Æнæзæрдæхудтæй фæцардтæн уæ астæу, 
Нæ бафхæрдтон никуы æз иу хатт дæр расты. 
Цæрут ныр сымах дæр дзæбæхæй мæ фæстæ 
Хъаймæты æрцыдмæ, мæ уарзон хъæубæстæ. 
1980 азы 29 январь 
II 
Нæхицæй ардæм цыбыр у фæндаг, 
Ардыгæй уырдæм — æнустау даргъ. 
Уырдыгæй ардæм æртæхы халон, 
Ардыгæй уырдæм нæ тæхы маргъ. 
1980 азы 29 январь 
III 
(Шехтер Марчы мотив) 
Æрхиз-ма, бæлццон лæг, дæ бæхæй, 
Æгьдау мын мæрдты бæстæм ратт. 
Мæн дæр-иу æнæниз, дзæбæхæй 
Нæ уырныдта никуы мæ мард. 
1980 азы 11 сентябрь 
90 

IV 
Цыбыр у цард, фæвæййы бонгай, 
Æрдæгыл аскъуыйы нæ дзырд... 
Æрæмбырд ыстæм иумæ ногæй: 
Ныййарæг мад, фыд æмæ фырт. 
1988азы 25июль 
V 
Дæ уды хъарм буц хурау тавта, 
Æвдадзы хос адæмæн уыд... 
Дæ зæрдæ куыд фæлмæн уыд, афтæ 
Фæлмæн уæд дæ мæрдон сыджыт. 
1988 азы 30 август 
VI 
Мæ мады баивтон цъæх нæууыл, 
Мæ мады бамбæхста ингæн... 
Мæрдты уый иунæг у, уæлæуыл, 
Уæлæуыл та æз иунæг дæн. 
1991 азы 27 май 
VII 
Бон сихорафон арв кæй цавта, 
Д æ хъысмæт уыдонимæ уыд... 
Дæ мард куыд сæмбæлд зæххыл, афтæ 
Дзæнæтыл сæмбæлæд дæ уд. 
1992 азы 16июнь 
91 

VIII 
Куыд атахтæ ды комы арфмæ, 
Дæ уд фæтæхæд афтæ арвмæ. 
Дæ рæзты ирд суадон кæлæд, 
Дæ бадæн рухс дзæнæты уæд. 
1992 азы 18 август 
IX 
Ныччынд мæрдтæм фæндагыл мыд, 
Дæ разæй йыл цæуын, мæ фыд. 
Æз уадзын ме ’мгæртты мæ фæстæ — 
Мæ мадæн хæлдзысты йæ фæрстæ. 
1992 азы 18 август 
X 
Адзалæй нæма уыди иуæн дæр лидзæн,— 
Хатыр нæй мæлæтмæ... 
Дæ уæлæуон цардæй ыскодтай дæхицæн 
Фæндæгтæ дзæнæтмæ. 
1994 азы 14 июнь 
XI 
Дæ цард æрдæгыл аскъуыди, фæцис, 
Дæуæн цы у: ды нал æмбарыс рис, 
Фæлæ нæ зын, нæ рыстæн нæй кæрон, 
Кæлы нæ цæссыг алы мæгуыр бон. 
1994 азы 13 июль 
92 

XII 
Дæ цæрайæ мах цардыстæм, дæ цинæй, 
Уыдтæ нын фидар, амонды мæсыг, 
Фæлæ ныл иу бон рацыдтæ ды хинæй, 
Æмæ дыл калæм алы бон цæссыг. 
1994 азы 17 сентябрь 
XIII 
Цæрæнбонты дыл калдзыстæм цæссыг, 
Дæуыл кæндзыстæм сагьæс æмæ катай. 
Нæ цин нын демæ ахастай, дæ хъыг, 
Дæ хъыг уæлæуыл махæн ам ныууагътай. 
1994 азы 17 сентябрь 
XIV 
Мæлæт у æгъатыр, мæлæт у мæнгард, 
Дæуыл дæр та рацыд гадзрахат, мæнгардæй... 
Æнæхъæр, æнæцъистæй арвыстай цард, 
Æнæхъæр, æнæцьистæй ацыдтæ цардæй. 
1994 азы 26 декабрь 
XV 
Дæ хъæбулты æнæ фыдæй ныууагьтай, 
Дæ ныййарæг — æнæ хьæбул, æд катай. 
Хуыссыс æнусмæ ингæны æнцад, 
Хуыссы, дзьгаазы сынтæджы дæ мад. 
1995азы29май 
93 

ДЫУУÆ ФÆНДОНЫ 
Тыххæйты мæхиуыл хæцыдтæн, 
Уыдтæн-иу мæ къубалмæ мастæй, 
Уæдцæр дæм æз никуы хæцыдтæн, 
Æвдыстон дæ адæммæ растæй. 
Тъысти мын мæ риуы æрцытæ, 
Куы мæм-иу ысдзырдтай фæстæмæ... 
Дæхи фæндæй ардæм æрцыдтæ, 
Мæ фæндæй та ацу фæстæмæ. 
1974 азы 25 септябрь 
© 
94 

ХУРДЫХ 
Æнхъæлдтон æз, мæрдон фынæй 
Мæ риуы баци раджы уарзт, 
Фæлæ йыл рауагътай ды зæй 
Бæллицтæй — фехъал и æваст. 
Тæккæ цыргъдæр фаты бырынкъ 
Йæ хъустæм зæрдæсæр ныссагъд. 
Уд фестади æгасæй зынг, 
Уый нал æруазал уыдзæн тагьд. 
Йæ хурдых цæхæртæй, фæлæуу, 
Æфтаудзæни дæуыл дæр арт. 
Йæхæдæг басудздзæни, дæу... 
Дæу дæр нæ ауадздзæни дард. 
1985 азы 8 январь 
о 
95 

знон 
Цыдтæн уæ хъæуы рæзты знон, 
Ныллæг ын акуывтон мæ сæрæй. 
Цы нæууыл хъазыдтæ, цы дон 
Нызтай, кæм-иу байдзаг дæ хъæрæй, 
Æз уыцы хъæугæрон æд дур, 
Æд дидинæг, æд маргъ, æд дзала 
Мæ риуы рахастон, куыд хур, 
Цæмæй цæхæр мæ фæндаг кала. 
Зæххыл цы у дæуимæ баст — 
Мæнæн сызгъæринæй зынаргьдæр... 
Фæкæнæд мæ дæ сæрыл хаст 
Хуыцау, дæ цард куыд фæуа даргьдæр. 
1985 азы 3 февраль 
© 
96 

АМÆТТАГ 
Кæд искæцы сылгоймагæн 
Æрцыд нæлгоймаг саст, 
Уæд уьщы лæгты номхыгьдмæ 
Æз дæр æрцыдтæн хаст. 
Кæд уарзондзинад искæуыл 
Æвæлмонæй фæтых, 
Тыхджыныл нымад чи уыди, 
Уый разынди æдых, 
Фырадæргæй-иу нал бадти 
Рæстмæ йæ дзыхы дзырд, 
Кæнæ та-иу дзы нал хауди 
Уæлæмæ иу сыбыртт. 
Йæ гæрзтæ кæд æрæвæрдта, 
Йæ зонгуытыл æрхауд, 
Æппæты карздæр уайдзæф æм 
Кæд уый тыххæй æрхауд, 
Йæхи коммæ кæд нал касти, 
Кæйдæр коммæ та каст, 
Фæлæ уæдцæр йæ уавæрæй 
Нæ кодта никуы хъаст, 
Æхсæвæй, бонæй сагъæссаг 
Фæци йæ уд, йæ сæр, 
Уæд банымайут уыдоныл 
Æнæмæнгæй мæн дæр. 
1985 пзы 11-13 февраль 
4 Уыцы боны фарн 
97 

УЫЦЫ БОНЫ ФАРН 
Ардыгæй фæстæмæ иууылдæр мæхи дæ. 
Абонимæ фидар баст æрцыд мæ фидæн. 
Нал дæн æз ызнонау зоныгдзавд, нæуæндаг — 
Комкоммæ ыскодтон амондмæ мæ фæндаг. 
Уарзондзинад Хъарсы фидæрттæ куыд сæтты, 
Ног тыхтæ куыд дæтты, кæд æмæ цы рæтты, 
Базырджын ыскæны дунейы цæйбæрцы, 
Иууылдæр æз уыдон базыдтон дæ фæрцы... 
Кæд хуыдтон æз ныронг дæу мæ зæды къалиу, 
Уæд рæдыдтæн, уымæй иуцасдæр дæн галиу. 
Ды зæды бæлас дæ, нæ — æнæхъæн тархъæд! 
Кувдзынæн æз уыцы боны фарнæн алкæд, 
Мах куы базонгæ стæм — уæд, табу Йæхицæн! — 
Гъе æрмæст ныл макуы бакæнæд æвдисæн. 
1985 азы 20 январь 
@ 
4» 
99 

ДЫВÆНД 
Цæхæртæкалгæ райдзаст бон 
Нæ размæ фсвзæрд ивылд дон. 
Æрдæгыл аскъуыди нæ зард — 
Цæхгæр æй алыг кодта кард. 
Æрра уылæнты хъæр фæтых 
Фæлмæн ныхæстыл — бамыр дзых. 
Сыр-сыргæнгæ фыхт доны фынк, 
Нæ цин нæ цæсгæмттыл нындзыг... 
Тæккæ бæрзонддæр цъуппæй мах 
Куы ракæсын кодта къуыпрагъ, 
Нæ фæндаг айсæфт уæд æваст, 
Сæрсæфæны тар нæм ныккаст; 
Мылазæй дзы дæлджинæг зынд, 
Тыдта дзы булæмæргъы сынт. 
Зынд фаллаг былгæрон та хъæу, 
Йæ алыварс уыди цъæх нæуу. 
Уым кодтой бæлæттæ пæр-пæр, 
Зылди дзы уарзты равгæй сæр, 
Уым никуы ничи мард мæтæй... 
Лæууæм мах цавдцуртау уæдæй: 
Куыд бакæнын уыдзæн хуыздæр, 
Нæ зоныс уый ды дæр, æз дæр. 
1985 азы 17 мартъи 
о 
100 

ДÆХÆДÆГ МÆ ÆРТОН 
(Мидбылты худгæйæ) 
Ныр уал азы нæ дæттыс ком, 
Ысфыхтæн æз, ды та дæ хом. 
Фыррæгъæдæй кæнын лæпп-лæпп, 
Фæцæудзæн зæххыл тагьд мæ тьæпп. 
Æртæх, æнхъæлмæ дæм кæсын, 
Мæ сагъæс мьга фæсур, мæ зын. 
Хуыздæр нæ ралæудзæни бон, 
Фæзын, дæхæдæг мæ æртон... 
1986 азы 24 апрель 
© 
101 

ЦЫДÆР ТЫХ 
Ногæй та пысыра 
Кауы рæбын сæрра: 
Нал уадзы йæхимæ 
Бацæуын хæстæг. 
Ногæй та мæ зæрдæ 
Нал хъусы мæ сæрмæ, 
Ралæууыди хивæнд, 
Хъал миты рæстæг. 
Ис цыдæр тых æрдзы, 
Туг фыцы йæ фæрцы, 
Ахъары нæ уæнгты, 
Разилы нæ сæр. 
Алы хатт дæр уалдзæг 
Мах фæкæны уадзыг, 
Йемæ нын æрхæссы 
Уарзты зынг, цæхæр. 
Зæрдæйы дзæбæхæн 
Базырджын цъæх бæхæн 
Ацахсæм æнцонæй 
Доны был йæ барц. 
Атæхæм ыл маргъау, 
Дунс фесты аргьау, 
Рухс амондмæ хонæг 
Циндзинады балц. 
102 

Ис дзæнæт уæлæуыл: 
Ацы тарцъæх нæууыл, 
Алы билцъы, тауы, 
Ацы арвы бын. 
Уадз ныннæрæд зарæг — 
Пиллон арт æфтауæг, 
Алкæйы дæр тавæд 
Хурзæрины тын. 
1984 аз 
О 

ДÆУÆН 
I 
Дæу хуызæн чызг Ирыстоны кæй нæй, 
Зæгъдзынæн уый кæддæриддæр æргомæй. 
Егьау — дæ тых, цы у дæ цуры зæй! 
Тæхудиаг у уыцы гуырд, дæ номæй 
Æнусы бонмæ чи кæндзæни сомы. 
1989 азы декабрь 
II 
Иу хатты хуызæн та зæрдæ риссы, дуды, 
Зæрдæ риссы, дуды иу хатты хуызæн. 
Фенад ын и зарын, хъазын æмæ худын, 
Тагьд æххуысмæ дзурын бахъæудзæни мæн. 
Æз кæддæрау ногæй агурын дæ фæрцы 
Масты ныхмæ хотых, хонын дæ мæ цæст. 
Дзурын та кæдцæрау: ацы дуне, æрдзы 
Диссаг ис кæд исты, уарзт у уый æрмæст. 
Зон, дæ фæрцы стæхин арвмæ æз бæлонау 
Æмæ хъуысид зæхмæ уырдыгæй мæ зард: 
«Цин æрцыд, æхсæв дæр хур ныккасти бонау, 
Цин æрцыди, сагьæс алыгьд ногæй дард!» 
1990 азы мартъи 
104 

III 
Дæн зыбыты иунæг, нæй мæ рис æмбарæг, 
Зоныс æй, уæдцæр мæм не ’рцыдтæ хæстæг. 
Еу ызнаджы къона! — Æз дæуыл мæ зарæг 
Зардзынæн фыццагау хур, къавда рæстæг. 
Æз дæуæй уыдзынæн буц æмæ сæрыстыр, 
Хондзынæн мæ фидæн амондимæ дæу. 
Уарзт дæм худдзæн хуры рухс тынау мæ фыстæй, 
Гауызау æрттивдзæн д’ алыварс цъæх нæуу. 
1990 азы 11-20 июнь 
IV 
Иу хъæбыс дæ зонын, иунæг ба æрмæст... 
Сты мæ риуы арфы зарæгау æмбæхст... 
Авæрд мæм хæцæнгарз, фестад мæм æфсургъ, 
Талынджы мæм разынд хурзæрины цæст 
Æмæ систон амонд, рухс фидæнмæ дугъ. 
1991 азы 27 октябрь 
V 
Искæй хур кæд тавы, тавы уæд мæн дæр. 
Зон, дæуау хæстæг мæм никуы уыд æндæр. 
Судзы мæ æрвылбон сау цæстыты зынг, 
Талынджы æрттивы боныгонау тынг. 
Æз куы нæ фæуынын уыдон, уæд мæ цард 
Къахыр хонын, ад мын нал фæкæны, ад. 
Рахоны мæ хъарммæ уазалæй сæ уарзт, 
Раздæхы мæ уалдзæг, алидзы мæ маст. 
1994 азы мартъи 
105 

* * * 
Вæййын дæуимæ амондджын, æнæ дæу амовд нæй. 
Ирыстоны нæ бауарздзæн фылдæр дæу иу мæнæй. 
О, уыцы фьфнымд цæстьггæн куьщ рæвдауьг сæ каст! 
Лæджьг ыскæнынц базырджьгн, уæндон æмæ 
ныфсхаст. 
Егъаудæр цин кæд банкъарын? — 
куьг сæ ауьгнын æз. 
Тæхудьг, æмæ уьгдонмæ æхсæвæй-бонæй кæс! — 
Тæхудийаг мæхæдæг дæр æнæмæнг уаин уæд, 
Æнусмæ мæ фæлидзиккой æнæнцойдзинад, мæт. 
1994азы22-23 май 
О 
106 

ДÆ УАРЗТ 
Цы ма зæгъон? Дæ цуры 
Мæнæй куы рауад дур. 
Нæ фæтавы мæй хуры, 
Фæтавы мæйы хур. 
Кæд абонау æдыхæй 
Нæма фендæуыд мæн, 
Уæдцæр цæттæ дæу тыххæй 
Мæлæтмæ дæр куы дæн. 
Дæ къахдзæфтæй æрцыди 
Мæ рухсдæр фидæн барст. 
Мæныл кæд хорз æрцыди, 
Уыди уæд уый дæ уарзт. 
Дæ цины фæрцы цинæй 
Æз дæр вæййын æфсæст. 
Мæ иу амонд мæм минæй 
Æрттивдзæни йæ цæст. 
1989 азы 18 август 
о 
107 

РÆДЫД 
Кæд искæмæ искуы æрцыди фæсмон, 
Уæд уый æз мæхæдæг, мæ дуне, мæ бон. 
Мæн тыххæй дæ бацыд æнæхъуаджы маст. 
Æнæуынондзинадмæ рахызт дæ уарзт. 
Мæ рæдыд мæхицæн нæ барын. 
Ды мын æй куы ныббарис, уæд 
Æз фехъусин иогæй дæ зарын, 
Мæ зæххон, мæ уæларвон зæд. 
Уæлæмæ нæ дзурыс, дæхиуыл хæцыс, 
Æрмæстдæр æрфыгæй мæнимæ хæцыс. 
Æрхъула мыл вæййы дæ цæстыты зул, 
Фæлурс мæй куы фестад мæ раздæры хур. 
Мæхи ма дæ разы куыд ыскæнон раст? 
Куыдæй ма ыссудзон дæ рухс цæстæнгас? 
Кæд искæмæн исчи хатыргæнæг уыд, 
Уæд курын: ныббар мын мæ судзаг рæдыд. 
1984 азы 2 август 
о 
108 

* * * 
Мæ разы ды кæй нæ дæ раст, 
Зæгъдзæн рæстдзинад уый мæ бæсты. 
Æз та æмбæхсдзынæн мæ маст, 
Мæхи нæ бафтаудзынæн цæсты. 
Уæдцæр нæ зæгъдзынæн: «Фæзын!», 
Куы уа мæ уды хос дæ къухы. 
Мæ зын кæй нæуал у дæ зын, 
Хæцы мын фидар уый мæ хурхыл. 
Мæ уд мын амардтай, мæ уæнг 
Дæ уазал дзырд, дæ салд ныхæстæй. 
Цæуыл æууæндыдтæн, уый мæнг 
Кæй уыди — равдыстай æххæстæй. 
Фæлæ цы чындæуа? Цы уыд, 
Нæй уымæй никæцырдæм лидзæн. 
Кæдцæр цæуылты кодтон зыд, 
Цæрдзынæн уыдонæй мæхицæн. 
1990 азы 19 август 
о 
109 

ИУ ЗОНГÆЙÆН 
Дзæбæх мæм нал дзырдта дзыхæй, 
Хъуыста мæм раздæр та лæмбынæг. 
Лæвæрдта ма салам тыххæй, 
Йæ цæстыты цæхæр æрмынæг. 
Цæмæй зыдтон, кæй ацыд уæд 
Чьгадзы йæ «уарзæттæй» уый иумæ... 
Мæхинымæр ын загьтон: «Уæд 
Уæ цард зæронды бонтæм иумæ». 
Фæлæ та рацæй-рабон, мах 
Æмбæлын бахъуыд. Уый мæ цурæй 
Фыццагау нал хаста йæ къах, — 
Йæ бакаст уыд фæлмæндæр хурæй. 
Цæмæй зыдтон, мæ зонгæ уæд 
Кæй ахицæн йæ лæгæй, фидæн 
Кæй нал худт уымæ. Загътон: «Уæд 
Хуыцау тæрхонгæнæг дæ митæн...» 
1974 азы 11 сентябрь 
о 
110 

МÆКАР 
(Мидбылты худгæйæ) 
Мæныл цæуы ыссæдз азы, æртæ хатгы æрмæст, 
Ыссæдзаздзыдгыл уый тыххæй æрæвæрын мæ цæст. 
Мæныл цæуы æртын азы, дыууæ хатгы æрмæст, 
Æртыназдзыдгæм уый тыххæй æрныкъулын мæ цæст. 
Мæныл цæуы æхсай азы, æртиссæдзы æрмæст — 
Ныры æртиссæдзаздзытæм кæдцæр 
ныкъуьщптон цæст... 
Мæныл цæуы æхсай азы, æртиссæдзы æрмæст — 
Ныры æртиссæдзаздзыдгæм кæддæр 
ныкъуылдтон цæст. 
Мæныл цæуы æртын азы, дыууæ хатгы æрмæст, 
Æртъшаздзьщгæм уый тыххæй æрныкъульш мæ цæст. 
Мæныл цæуы ыссæдз азы, æртæ хатгы æрмæст, 
Ыссæдзаздзьщгыл уый тыххæй æрæвæрын мæ цæст... 
1996 азы 17 февраль 
© 
ш 

МÆ КÆСТÆРМÆ 
Мæ ныхæстыл нæ хъæуы дис, 
Фæлтау сæ риуы арф нывæр: 
Кæд дын æрдхæрдтæ бирæ ис, 
Дæ тых уыдзæни уæд дывæр. 
Æргом зæгъон мæ хъуыды, цæй, 
Кæннод зын хæссæн у йæ уаргъ: 
Кæд дын, мыййаг, æрдхæрдтæ нæй, 
Уæд ды — æнæ базырæй маргь. 
1991 азы 17-18 июль 
® 
112 

СÆРДЫГОН - КÆРЦЦАРÆГ, 
ЗЫМÆГОН - БÆГЬНÆГ 
Никуыма йыл федта лæг 
Иунæг дзаума дæр зымæг, 
Фæлæ базмæлыди æрдз, 
Скæны уæд йæ уæлæ кæрц. 
Нæу ын мисхал уым æнтæф, 
Уый хыгъд искæйы лæф-лæф 
Ссыди — бафæллалг уæд 
Уый бын абадын — пæ мæт. 
Алидзы йæ фæллад дард, 
Ног та йæм ныххуды цард. 
Уалдзæг, сæрд у пæлæз цъæх, 
Аууон дзы фæдары зæхх. 
Бафсæды фæззæгмæ хурæй, 
Аивы йæ хуыз дæр бурæй, 
Стæй бæлвырд рæстæджы—азгай— 
Згьæлын райдайы гæбазгай. 
Кæрцы хæс æрцæуы фыст, 
Ралæууы та уазал, хъызт. 
Баззайы йæ хицау гомæй, 
Дымгæ йыл фæдымы комæй, 
Тымыгъ байдайы къуыззитт, 
Ставд тъыфылтæй — уарын мит. 
Уымæн та нæ вæййы тас, 
Уымæн æмæ у... бæлас. 
1986азы 11, 13, 15 апрель 
о 
113 

НОГАЗ 
Мамиаты гыццыл Црæйæи 
Алы бон цæут æгас, 
Митын Дада, Зазбæлас! 
Ног аз нæм æрцыд уæ фæрцы 
Урс-урсид бæмбæджджын кæрцы. 
Алкæмæн нæ хуын æрхаста 
Аив хуыд дзæкъулы бастæй. 
Кафæм, зарæм, хъуысы дард 
Цины хъæр, фæндыры цагъд. 
1994 азы 14декабрь 
© 
114 

ХИСТÆР ÆМÆ КÆСТÆР 
Хистæрæн кæстæр куы дæтта æгъдау, 
К)вестæрмæ ничи æрхæсдзæн уæд фау. 
Хистæрæн кæстæр куы райса йæ уаргъ, 
Кæстæрæн алкæм уыдзæни уæд аргъ. 
Хистæрæн кæстæр куы ратта бынат, 
Кæстæр уыдзæни уæд хорзыл нымад. 
Кæстæр куы фæрса йæ хистæры зондæй, 
Кæстæр уæд никуы фæрæдидзæн сонтæй. 
1991 азы 8июль 
© 
115 

ÆМДЗÆВГÆТÆ-ОМОНИМТÆ 
ГÆДЫТÆ 
Кæцы хуыйны бæлæстæй гæды, 
Уый сæрмæ кæй сызгъордзæн гæды, 
Уымæй æз нæ зæгьдзынæн гæды, 
Зоныс æй дæхæдæг уæвгæ ды. 
1995 азы 19 май 
хизын 
Нал дæ хъæуы фаллаг фарсмæ хизын, 
Райдыдта дæ рæгьау ам дæр хизын. 
Ферох кæн чысыл рæстæг дæхи зын, — 
Бахъæудзæн дæ иуцасдæр мæн хизын. 
1995азы 23 май 
ФÆДЗÆХСТ ХУЫЗДÆРХЪУАГ 
БЫНДАРÆН 
Ма у галиу: 
Фос мæхи сты... 
Къамбец, гал-иу 
Аргæвд хисты. 
1995 азы 5 мартьи 
о 
116 

ЗАРДЖЫТÆ 
ÆРÆДЖИАУЫ УАРЗОНДЗИНАД 
Дæуæй мын нæй фæхицæн, 
Мæ уарзтæн та фæуæн. 
Тæрсын дæуæй мæхицæн, 
Мæхицæй та — дæуæн. 
Дæ дыууæ цæсты — хуртæ, 
Цæхæркалгæ тæмæн. 
Дæ дыууæ цæсты — фурдтæ, 
Фæдæлдон кодтой мæн. 
Сæ рухсæй ачынд риумæ 
Налхъуыт фæрдгуытæй фæд. 
Тæхуды, ууыл иумæ 
Дыууæрдæм тын нывæнд. 
Уæд дунс фестид аргъау, 
Æрттивид куыд зæрин, 
Ыстæхид арвмæ маргьау 
Рæубазыртыл мæ цин, 
Фæлæ тæрсын мæ карæй, 
Ыстæй дæ карæй тынг... 
Куыд хуыссын кæнон барæй 
Мæ бæллицты сырх зынг?! 
118 

Нæма мыл кæнынц азтæ 
Сæ бæрц, сæ уаргъæй уæз, 
Мæ буц сæнтгы зыд хъазтæн 
Йæ дугьгæнæн — цъæх фæз... 
Нæ дыууæйæн фæхицæн 
Уæлæуыл нæй уæвæн, 
Уæдцæр тæрсын мæхицæн, 
Уæддæр тæрсын дæуæн. 
1985азы 2январь 
© 

КУЫ МЫН БАХИЗАЙ 
КÆЙДÆР КЪÆСÆРÆЙ 
Куы мын бахизай кæйдæр къæсæрæй, 
Æппынæдзухдæр æз уымæй тарстæн. 
Мæ зонд фæлидздзæн мæнæн мæ сæрæй, 
Мæ зæрдæйæ та нæй лидзæн уарзтæн. 
Дæ фæндырдзагъдмæ, дæ рæсугъд зардмæ 
Мæ мидфыны дæр æнхъæлмæ кастæн. 
Фæлидздзæн ахсæв мæ хуыссæг дардмæ, 
Мæ зæрдæйæ та нæй лидзæн уарзтæн. 
Дæ буц ныхас мæ фæхоны цардмæ, 
Дæ тызмæг фæкаст æгъгъæд у мастæн. 
Æнцойдзинад мæ фæлидздзæн дардмæ, 
Мæ зæрдæйæ та нæй лидзæн уарзтæн. 
Кæй фæнды, уый мæ нымайæд сонтыл: 
Дæ цæстытæй мæм мæ фидæн разынд. 
Кæны уæлахиз мæ зæрдæ зондыл, 
Мæ зонд фыццаг хатт æдыхдæр разынд. 
1971 азы май 
о 
120 

ДЗÆГÆРÆГ 
Мæ уалдзыгон дзæгæрæг, 
Мæ буц дунейы рухс, 
Кæныс фæдис, дзæнгæрæг 
Мæ тугдадзинты, хъус. 
Мæ хуызæн чи фæуарзы. 
Нæ вæййы ууыл дзых. 
Тыхджын кæй дæ, дæ разы 
Æз уымæн дæн æдых. 
Дæ сау цæстыты кастыл 
Æнцон баууæндæн нæу. 
Мæхи нымайын састыл, 
Уæлахиздзауыл — дæу. 
Мæ зæрдæйы рæхуыстæй 
Куы фестъæлфын æваст, 
Йæ цин æмæ йæ рыстæй 
Куы дæн дæуимæ баст. 
Дыууæ уды мæ риуы 
Куы райдыдтой æмтæлфт, 
Куы амарой сæ иуы, 
Уæд иннæ дæр у сæфт. 
Мæ хъуыдыты уæлтæмæн 
Дæуæн калы тæмæн. 
Цæрæн дын нæй æнæ мæн, 
Æнæ дæу та — мæнæн. 
1985 азы 16 яиварь 
121 

ÆНДÆР ЗАРÆГ 
Мæ фыдызнаджы риуыл 
Кæны бæлон къуыр-къуыр. 
Цы хъул æмбылдта иууыл, 
Уый нал абадцзæн фыр. 
Тæргай фæлыгъди махæй, 
Ысси йæ хицау зин. 
Кæмæндæр ныр йæ сахæй 
Хæсдзæни амонд, цин. 
Дæ зæрдæйы гуыпп-арты 
Бæсты фæзынди их. 
Дыууæ хайыл у карды 
Цæфау нæ фæндаг дих. 
Фæцæуыс кæд мæ рæзты, 
Уæдцæр нæ уыныс мæн. 
Фæкадджындæр дæ цæсты 
Æндæрхуызон тæмæн. 
Кæдцæры хуры тынтæн 
Æрмынæг и сæ каст. 
Цы загьдæуа мæ фьгатæн — 
Нæ разындысты раст. 
122 

Цы загъдæуа хъысмæтæн, 
Кæд афæлывта мæн, 
Кæд сагъæссагдæр мæтæн 
Йæ уацары фæдæн! 
Кæд мын, цы амонд радтай, 
Нæ уыд уый ныхы фыст, 
Æмæ дзы рауад катай, 
Æнусмæйы фаг рыст. 
1989 азы 13 январь 
© 
123 

РАВГ 
Кæй хъæуынц мæ бынтæ, 
Мæ мулк æмæ ис, 
Мæ дзаджджын хъæбынтæ, 
Æнæиу къæрис, 
Кæд зæрдæ мæ риуы 
Фырмæстæй ныдцур, 
Дзьгаазы, ньганиуы, 
Нæ йæм зыны хур, 
Кæд мæрдтыл æрцыдтæн 
Æгасæй нымад, 
Фæхаста мæ цытæн 
Йæ хуыздæр хай уад, 
Кæд нал и мæ дзырды 
Хъæмпыхалау уæз, 
Ыссарди мæ хъырды 
Кæнынæн фæрæз, 
Фæлыгъд кæд мæ фидæн 
Мæ бæллицтæй дард, 
Цы ма дæн уæд? Чи дæн? 
Кæй хъæуы мæ цард? 
1989 азы 24 август 
124 

ФÆНДЫР 
Мыстулаты Ирæйæн 
Ацы фæндыры руаджы 
Тайы судзаггаг маст. 
Ацы фæндырмæ раджы 
Ссыгъд мæ зæрдæйы уарзт. 
Риуы сусæгдæр фæндтæ 
Дзуры алкæд хъæрæй. 
Суры сагъæс, дывæндтæ 
Дард зын сахат мæнæй. 
Ацы фæндыр æвзонгæй 
Минæвар уыд мæнæн. 
Уый кæлæнгæнæг ронгæй 
Хайджын абонмæ дæн. 
Уый кæлæнгæнæг зæлтæн 
Нæй фæлæууæг цæлхдур. 
Калы ирддæр тæмæнтæ 
Цагъдмæ хъусгæйæ хур. 
Ацы фæндыры тæнты 
Ис цыдæр тых æвæрд: 
Адæймагæн кæдфæнды 
Скæны зымæгæй сæрд. 
Зарæг фæндыры сисы 
Арвæй ноджы уæлдæр. 
Зæрдæ фырцинæй риссы, 
Раст куыд рысти кæддæр. 
1988 азы 19 апрель 
125 

КЪОСТАЙЫ МÆСЫГ 
Нары сæрмæ, дам, бæрзимæ наз зад, 
Хæрдмæ фæцыд бæрзонд. 
Æрдæгарæзтæй йæ хæдзар баззад, 
Фæци йæ мæсыг конд. 
Кæйдæр аххосæй кодта цæугæ-цард, 
Йæ хотых уыд йæ зонд. 
Æрдæгарæзтæй баззад йæ хæдзар, 
Фæци йæ мæсыг конд. 
Адæмы ристæй рынчынау цас сад, 
Нæ бамбардзæн уый сонт. 
Æрдæгарæзтæй йæ хæдзар баззад, 
Фæци йæ мæсыг конд. 
Фыдгулы фæдтыл кæрдæг фæхæца, 
Йæ цæрæн уæд æмбонд. 
Æрдæгарæзтæй баззад йæ хæдзар, 
Фæци йæ мæсыг конд. 
Æнæ хæхтæй йын цард кодта маст ад, 
Йæхимæ каст зæронд. 
Æрдæгарæзтæй йæ хæдзар баззад, 
Фæци йæ мæсыг конд. 
126 

Æрттивы дардмæ стъалыйау хохæй, 
Иры хъыгтæ — йæ уаргъ. 
Йæ кадыл зары Хетæджы къохæй 
Хъуытаз хъæлæсæй маргъ. 
Бады йæ хицау мæрдты дзæнæты, 
Нæ зæрдæты та — ам. 
Алы ирон ын æгъдау куы дæтты, 
Æрвиты йын салам. 
1989 азы 1 октябрь 
© 
127 

ИРЫСТОНЫ ТОХЫ 
ЗАРÆГ 
Хосгæрдæн афон 
Цъæх кæрдæгамæ 
Сындз дæр æркæрдæм... 
Æвзæр топпау, дам, 
Æвзæр сыхагæй 
Тæрсынц дыууæрдæм. 
Джермецыччы рагь 
Æрджынарæгмæ 
Кæсы бæрзондæй... 
Нæ сыхæгтимæ 
Уыдис нæ зæрды 
Архайын зондæй. 
Терчы уылæнтæ 
Къæвдайы фæстæ 
Лæбурынц коммæ... 
Нæ сыхæгтæй та 
Иу удгоймаг дæр 
Нæ бакаст коммæ. 
Гæдыйы мархо — 
Куы нæ æххæсса 
Йæ дзæмбы фиумæ... 
Нæ сыхæгтæ нæм 
Чъылдымырдыгæй 
Ныббырстой иумæ. 
Фæсвæд рæтты дæр 
Æдасæй цæуын 
Нæуæндыдавæг... 
Æвзидæгæй та 
Нæ фæраздæр и 
Кæддæрау хъавæг. 
128 

Галхæфс йæ зарæг 
Фæсхурныгуылды 
Фæкæны кулы... 
Сæ хъæлæсы та 
Ирои фæсивæд 
Айстой фыдгулы. 
Хуры æрттивгæ 
Сызгъæрин тынтæй 
Ныррухс и хъæд дæр... 
Цыбыр рæстæгмæ 
Тыххæйисджытæн 
Нал уыд сæ фæд дæр. 
Иунæг хъæр фесты 
Азæлды фæрцы 
Дæсгæйттæ хохы... 
Бирæ туг ныккалд 
Иры сæрвæлтау 
Ацы стыр тохы. 
Йæ тæппудцзинад 
Ничи бамбæрзта 
Нырмæ дæр худæй... 
Рухсаг æрбауат, 
Фылдæр чи уарзта 
Фыдызæхх удæй! 
Цыфæнды мæйдар 
Æхсæв дæр искуы 
Фæвæййы бонæй... 
Сызгъæрин фестат, 
Чи хæцыд хæсты 
Афтæ уæндонæй! 
1993 азы 3 февраль 
о 
5 Уыцы боны фарн 
129 

ДЗÆУДЖЫХЪÆУ 
Æз мæ райгуырæн бæстæмæ 
Ног æрцыдтæн, нæу уый фын: 
Хъæуы райгуырдтæн, фæстæмæ 
Хъæуы райдыдтон цæрын. 
Уыцы хъæу у Дзæуджыхъæу, 
Хурау — зæрдæмæ хæстæг. 
Ирæй алкæй хуызæн дæу 
Хоны йе ’мтуг æмæ стæг. 
.Мах йæ сæрвæлтау хæстыты 
Фыдгултимæ кодтам тох. 
Фсдта уый йæхи цæстытæй 
Цъитиджын Сæнайы хох. 
Ам кæдцæр æрцард мæ хъæстæ, 
Ауагъта йæ уидаг арф. 
Уадз æрттивæд ам нæ фæстæ 
Ноджы ирддæрæй цъæх арв. 
Уадз фыдæлты кадау дардмæ 
Хъуысæд фарны дзырд, нæртон. 
Хъусæнт дунетæ нæ зардмæ, 
Ма уæд амондæн кæрон. 
1992 (?)аз 
@ 
130 

КÆСЫС МÆМ ЗУЛМÆ 
Кæсыс мæм цасдæр æрфгуыты тарæй, 
Кæныс мын афтæ, æнхъæлдæн, барæй, 
Мæ сæрæн нал дæн фырсагъæс, мæтæй, 
Фервæзын мæ кæн тагъдцæр мæлæтæй. 
Дидинæг калы бал бæлас, 
Мыдыбындз систа дыв-дыв... 
Ахсы мæ хъус дæ буц ныхас, 
Уайы мæ цæстыл дæ ныв. 
Кæсыс мæм зулмæ, кæсын дæм зулмæ, 
Чъылдымыздæхтæй куы лæууæм хурмæ. 
Ды дæр зынвæдæн, æз дæр зынвæдæн — 
Нæ кæрæдзийæн кæнæм фыдæнæн. 
Дзæгъæл тæргæйттæ кæныны бæсты 
Дæ мидбылхудгæ æруай мæ рæзтьт, 
Цæмæй мæм бирæ усгур лæппутæ 
Сæхинымæры кæной тæхуды. 
Мауал, ма мæм кæс æрфгуыты тарæй, 
Мауал, ма мæ кæн æнамонд барæй. 
Æрфæсмон кæнæм нæ митыл иумæ — 
Кæла дæ риуæй цинад мæ риумæ. 
1980-1990 азтæ 
© 
131 

БЕРОЗТЫ ДУГИЙЫ ЗАРÆГ 
Къобы рыг фæндæгтæн сæ тæссагдæр хоны 
Сæрсæфæн нарæгмæ. 
Байхъусут, æмгæрттæ, Берозты Дугийы 
Æрхæндæг зарæгмæ. 
Фыййауы налат сæгъ къæйдуртæ ызгъалы 
Кæрдæгцъæх сæрвæтыл. 
Дуги нын бадзуры: «Мачи уæ баууæндæд 
Макæд бон мæлæтыл.» 
Дзылыйы ахстоны пакъуыты æхсæн дæр 
Ыссарæн ис хъистæ. 
Барастыры дуæрттæ æнафон ныттыгьтой 
Дугийæн йæ низтæ. 
Æхсæрдзæнмæ цæуын фæхъæуы фылдæр хатт 
Цъыхырыджын тагыл. 
Дугийы фæхæссынц кæугæ ’мæ ниугæйæ 
Йæ фæстаг фæндагыл. 
1988 азы 11 апрель 
© 
132 

хъоды 
(Зарæг радиоспсктакль 
«Цæрæи бынат»-æй) 
Иунæг хуыпп дæр нал систон 
Æз мæ дзыхмæ сæн, 
Уымæн æмæ арвистон 
Нал кæнын мæ сæр. 
Цал хæдзары, цал хъæуы 
Басыгъта йæ зынг! 
Нозтимæ мæ нал хъæуы 
Минас æмæ фынг. 
Нозтимæ æндахæй дæр 
Нал уыдзынæн баст. 
Курын уый сымахæй дæр, 
Разынут ныфсхаст. 
Цины бæсты мастимæ 
Нал хъæуы мæн цард. 
Ивгьуыд бонтæ, азтимæ 
Рын фæлидзæд дард. 
Банызта хъыцъыдæттæ 
Тынг бирæ мæ ус. 
Судзгæ фыдаууыдæттæ 
Мысдзынæн æнус. 
133 

Лалым æмæ дурынæй 
Бафæлладтæн, охх! 
Æз сæ ныхмæ дзурынæй 
Райдыдтон мæ тох. 
Тох кæнын хъуыдцагæй дæр, 
Нозт у, зонын, фыд. 
Афтæ кæнын рагæй дæр 
Мæн, æвæдза, хъуыд. 
Абон уал æз иунæгæй 
Зарын, фæлæ сом 
Мах уыдзыстæм мингæйттæй 
Афтæ зæгъынхъом: 
«Иунæг хуыпп дæр нал систон 
Æз мæ дзыхмæ сæн, 
Уымæн æмæ арвистон 
Нал кæнын мæ сæр!» 
1982-1989 азтæ 
О 

ТÆХУДЫ 
Никæмæ кодтон царды кæйдæртау хæлæг, 
Никуы мыл æртыхст уыцы æнкъарæны цæг, 
Фæлæ ныр систон тæхуды 
Уымæ, кæй тавдзæн дæ худын, 
Хурау кæй судздзæн дæ цæстыты арт. 
Афон бæрæг уарзтæн нæй, 
Фезмæлыд, уæд фесты зæй. 
Риуы райгуыры, цæмæй 
Зарæгау уый хъуыса хъæрæй. 
Уарзты заман, уарзты дуг 
Уæнгты тынгдæр фыцы туг. 
Зæрдæ фесты цины мал, 
Дунейы нал вæййы уымæн æмбал. 
Никæмæ кодтон царды кæйдæртау хæлæг, 
Никуы мыл æртыхст уыцы æнкъарæны цæг, 
Фæлæ куыд бæллын ныр иумæ 
Лæппутæй, кæцы дæ риумæ 
Ссардзæни искуы æнæмæнг фæндаг. 
Никæмæ кодтон царды кæйдæртау хæлæг, 
Никуы мыл æртыхст уыцы æнкъарæны цæг, 
Фæлæ мæ уыйау куыд фæнды 
Амондджын уæвын, дæ фæндыр 
Алкæд кæмæн мысдзæн буцæй йæ ном. 
135 

Никæмæ кодтон царды кæйдæртау хæлæг, 
Никуы мыл æртыхст уыцы æнкъарæны цæг, 
Фæлæ куыд фæнды мæн уымæй 
Уæвын, кæй хæдзары къуымæй 
Ракæсдзынæ ды, мæ дунейы рухс. 
1984 азы 13-14 июль 
о 
136 

СÆУМÆРАЙСОМ 
Æрыхъал кодта мæргъты зарæг бон, 
Æрыхъал кодта боны мæргьты зарæг. 
Бæрзондмæ систа хъæлдзæг уынæр дон, 
Йæ сыгъдæг мырты нæй нырма хъыгдарæг. 
Æрбадти æртæх кæрдæгыл уæззау, 
Сывæллонау æй дымгæ сабыр узы. 
Сындæггай лидзы хъæдрæбынты сау, 
Хъæуы йæ бынат тынг æхсызгон рухсы. 
Рæхджы ыскæсдзæн хурзæрины цæст, 
Уыдзæн йæ тынтæй Иры зæхх æфсæст, 
Æрхæсдзæн йемæ афæдзы фаг цин, 
Кæндзæн æнцонæй иу амондæй мин. 
Æрбайсæфт талынг, амбæхсти кæмдæр, 
Æнæуынæрæй атади, фæцыдæр. 
Сæууон удцзæфы базырты пæр-пæр 
Æхсызгон зæлтау хъустыл уайы тынгдæр. 
Сырх дидинджытæй — уыгæрдæнтæ дзаг, 
Æрвитынц уыдон буц чызджытæм хонæг. 
Ысуыдзысты æппæт уарзæтты фаг, 
Æрмæст дзы алкæй фод хуызæнæн тонæг. 
137 

Фæирд, фæцъæхдæр арвгæрон бæлвырд, 
Йæ сатæгдзинад уæнггы хъары ронгау. 
Сæумæрайсом — сыгьдæгдзинадæй гуырд — 
Фæзьгад дунемæ алкæдау æвзонгæй 
Æмæ фæцæуы, нал зоны æнцой, 
Фæхоны соммæ дзыллæты йæ фæдыл. 
Кæндзысты хорзæй иууылдæр йæ кой, 
Цæрæнбонты йæ дардзысты сæ зæрдыл. 
1984 азы июль 
© 

МÆ ГОРÆТ 
Райдайы мæ горæт хæхтæй, 
Теуасин бæрзонд къæдзæхтæй. 
Ныр дыууæфондзыссæдз азы 
Хурзæрин йæ сæрмæ хъазы. 
Ацы тæхгæ-нæргæ дуджы 
Амонд ахъардта йæ туджы. 
Ног чындзау — фæлыст йæ уынгтæ, 
Сты бæркадæй дзаг йæ фынгтæ. 
Сты æнæнымæц йæ цинтæ, 
Сты йæ буц хъæбултæ минтæ. 
Ам æмзонд æмæ æмбарæй 
Адæмтæ цæрынц хæларæй. 
Райдайы мæ горæт хæхтæй, 
Теуасин бæрзонд къæдзæхтæй, 
Стæй мæ горæтæй сæхæдæг 
Хæхтæ райдайынц æнæмæнг. 
Сты æмуд æмæ æмарæн, 
Нæй сын, нæй æнусмæ уарæн. 
Хъуысы горæты кад хæхтæм, 
Урсцъити бæрзонд къæдзæхтæм. 
Хæхты кадыл горæт зары 
Боныгон, æхсæвы тары. 
Иу дзы иннæйы цæрайæ 
Хъазы, худы æмæ райы. 
Райдайы мæ горæт хæхтæй, 
Теуасин бæрзонд къæдзæхтæй, 
Стæй мæ горæтæй сæхæдæг 
Хæхтæ райдайынц æнæмæнг. 
1983 аз 
139 

ÆНХЪÆЛДТОН... 
Рагуалдзæг уыд 
Сагьæсты сæр, 
Разынди мыд 
Уарзты цæхæр. 
Калдис мæм хурау дæ цæстытæй рухс, 
Уый фæрцы ирдæй мæ развæд уыдтон. 
Афтæ, æнхъæлдтон, æрттивдзæн æнус, 
Талынг, мæйдарæй мын араздзæн бон. 
Амондау Терк 
Ивылдæй тахт. 
Кодтам дзы ленк 
Фидæнмæ мах. 
Фæлæ мæ цин 
Разынди мæнг. 
Сусæгæй хин 
Абырста мæн. 
Ахаста дæу 
Сау лæппу дард. 
Уый тыххæй нæу 
Арæзт мæ цард. 
1982 азы 2 февраль 
© 
140 

НЫФСДЖЫНАДÆМ 
Стынг Хъантемыратæн дугъы 
Сагартæн бæхтыл сæ хъазт. 
Ехс кæлмытæ фестад къухы, 
Саргъмæ барæджы ныббаст. 
Сисут цæй нæ барджытыл 
Урссæр хæхтæм зарджытæ, 
Стæй ма ноджыдæр уæлдæр! 
Бафтыдтой дунеты дисы, 
Се змæлдыл нæ хæцы цæст. 
Сты лæгдзинадмæ фæдисы 
Хотых, намысæй æххæст. 
Бæхты хуыррытт уайы хъусыл, 
Нал ис фистæгæй цæуæг. 
Ацы базырджын æнусы 
Хъуамæ базырджын уа лæг. 
1982 азы октябрь. 
© 
141 

* * * 
(Вальтерæй) 
Фрероныл калм фæхæцыд хъæды, 
Зын ран куыннæ бахауд, фыдмæты! 
Æрмæст дзæгьæлы уыд æрхуым: 
Йæхæдæг калм æрбамард уым. 
о 
143 

* * * 
(Никола Франсуаде Нбшатойæ) 
Дыууиссæдзаздзыдæй Камиллæ 
Куы бакаст кæсæнмæ йæхимæ, 
Уæд загьта: «Диссæгтæ, тæмæстæ, 
Куыд тынг аивта айдæн рæстæг!» 
о 
144 

* * * 
(Теофшь де Виойæ) 
Маргойы лæппу амард сæрды, 
Æнамонд ма цы вæййы гуырд?! 
Æмбу йыл кодтой лæгтæ кæрты — 
Хуыдта йæ алчидæр йæ фырт. 
о 
145 

* * * 
(Æнæзонгæ авторæй) 
Симон æрбамарди, мæгуыр, 
Поэтæн батых кодтой низтæ... 
Уыдис уый рауагьдады гуырд, 
Ныгæд та ’рцыди букинисттæм. 
© 
146 

ЭПИГРАММÆ ÆМДЗÆВГÆТÆ 
ФЫССÆДЖЫ МАРДЫЛ 
(Пушкин Алыксандырæй) 
Дзæнæтæй хай нæ уыдзæн Клитæн: 
Мæнгард, тæригьæдджынæй цард. 
Хуыцауæй ферох уæнт йæ митæ, 
Куыд ферох адæмæй йæ зард. 
о 
147 

# # * 
Мæ фæндтæ баныгæдтон тары, 
Мæ сæнттæм байсысти мæ уарзт; 
Æрмæстдæр ма мын баззад царды 
Зæрдæрыст, хъизæмæрттæ, маст. 
Хъысмæты уадтымыгьы кардæй 
Æрхауд мæ дидинæг æваст, 
Зыбыты иунæгæй, æнкъардæй 
Цæрын, мæлæтмæ у мæ каст. 
Зымæгон дæр ма афтæ сисы 
Дымгæ къуыззитт кæнын, æхситт, 
Æмæ бæгьнæг къалиуыл ризы 
Æдзард сыфтæр æд чырс, æд мит. 
© 
148 

ФЫН 
(Некрасов Николайæ) 
Уыдтон æз фын: фæндыд мæ хохæй 
Мæхи ныппарын фурдмæ. Зæд 
Æваст мæ сæрты ратахт, къохæй 
Йæ зарæг райхъуысти: «Дæ мæт 
У дзæгъæлы, фæлтау дæ тыхтæ 
Æрбамбырд кæн, фест ногæй лæг, 
Йæхимæ дардзæни йæ ньтхтæ 
Мæлæт. Кæндзысты дæм хæлæг. 
Дæ зарæг хъуысдзæн уалдзæг дардмæ, 
Йæ мидбылты дæм худдзæн цард, 
Дæ хуымы диссаджы бæркадæй 
Хæрдзынæ алы бон дæр ард». 
© 
149 

АВДÆНЫ ЗАРÆГ 
(Майков Аполлонæй) 
Ахуысс-ма, мæ хъæбул, цæй, 
Мæтæй фервæзон цæмæй. 
Дымгæ, хур æмæ цæргæс 
Сты дæуæн æртæйæ гæс. 
Цæргæс й’ ахстонмæ фæтахт, 
Аныгуылди хур дæр тагъд. 
Дымгæ фестади æфсургъ, 
Райдыдта сæхимæ дугь. 
Уым æй мад фæрсы: «Мæ хур, 
Ды кæм уыдтæ, уый мын дзур. 
Кодтай стъалытимæ тох 
Æви афæлдæхтай хох?» 
Дзуапп ьга радта дымгæ уæд: 
«Хæхты, арвыл нæй мæ фæд. 
Авдæньпскон саби æз 
Хъахъхъæдтон, уыдтæн ын гæс!» 
© 
150 

(Лермонтов Михаилæй) 
Фæнды мæн хъизæмæрттæ царды 
Сымах фыдæнæн, амонд, уарзт, 
Мæ уд мын чи бакодта кардыл, 
Кæй фæрцы нал æмбарын маст. 
Æнцойдзинады фæлм фæтæрсын 
Кæнын мæн афонмæ дæр хъуыд. 
Цы у поэты цард æнæ зьга? 
Ыстæй цы у æнæ уад фурд? 
Тыхстытæ агуры йæ зæрдæ, 
Цæмæй йын цард ыскæна ад. 
Уæларвæй балхæны рæузæлтæ, 
Фæрсылæй йæ нæ хъæуы кад. 
о 
151 

СÆРДЫГОН КЪÆВДА 
(Тютчев Федорæй) 
Æз уарзын майы раззаг бонты 
Тæрккъæвда, арвы нæрд æваст 
Куы райхъуысы фыццаг хатт сонтæй, 
Уæларв куы стынг вæййы йæ хъазт. 
Ныррызти зæхх тызмæг гæрæхтæй, 
Сыг къæвда фемæхст, систа рыг, 
Зæринхуыз уарыны æндæхтæ 
Æрттивынц хурмæ, калынц зынг. 
Æрсаха кодта гуылфæн хохæй, 
Нæ бамынæг и мæргьты зард, 
Сæ цъыбар-цъыбур хъæды къохæй 
Фыццаджы хуызæн хъуысы дард. 
Дæумæ та, чи зоны, фæкасти, 
Цыма бæрзондыл бадæг зæд 
Сæны кæхц рафæлдæхта хъазты,— 
Йæ цыхцырæгæй рауад зæй. 
© 
152 

ÆНÆХУЫССÆГ ÆХСÆВЫ 
КАТАЙ 
(Къостайæ) 
Нал ис талынг æхсæвæн кæрон, 
Нал ис ралæууæн хуры ыскастæн, 
Фæлæ бонæй дæр баххуыс мæ бон 
Нæу мæ адæмы судзаггаг мастæн. 
© 
153 

СЫЛГОЙМАГ 
(Гетгуев Максимæй) 
Кæд махæй æдыадæр у бирæ, уæдцæр — 
Сылгоймаг — нæ сафæг, нæ æвдадзы хос: 
Æвзæр ус йæ хорз лæгæй скæндзæн æвзæр, 
Æвзæр лæгæй хорз ус ыскæндзæни хорз. 
© 
154 

БИРÆВЗАГОН 
(Кешоков Алимæй) 
Йæ дыууæ хъусæй иуы бæрц нæ хъусы, 
Йæ дыууæ цæстæй дур цæндыл нæ ары, 
Йæ дыууæ къухæй иуы бæрц нæ кусы, 
Йæ иу дзыхы та мин æвзаджы дары. 
АВД ÆМÆ ИУ 
— Æз авды мад дæн, авды, ды та æрмæстдæр иуы, — 
Æппæльщ дзæргь домбайæн йæ цæуæтæй æргом. 
Æрбафыхг сырдæн уайтагьд йæ судзгæ маст йæ риуы: 
— Мæ буц хъæбул кæд иу у, уæдцæр — домбай 
йæ ном! 
ФÆЙНÆ ФÆНДАГЫЛ 
Фæцæудзæн дæм зылын фæндæпыл маст, 
Уæлдай йын нæу: гуыргьахьхь, уырдыг, цьыфдзаст. 
Æвдæрхуызон у циндзинады уаг: 
Уый агуры сыгьдæг рæтгы фæвдаг. 
155 

чызджы зонд 
«Йæ дзыккутæй цыбырдæр у йæ зонд», — 
Мæнг ныхæстæ! Æвдисæн у дæ зæрдæ. 
Нæ бæллицты фæцæйтæхæм бæрзонд, 
Чызджы раз та æркъул кæнæм нæ сæртæ. 
КАЛМ 
— Зылын-мылын кæдæм фæбырыс тагьд? — 
Кæдцæр та калммæ систæуыди загьд. 
— Мæхæдæг, — загьта, — æз фæхилын раст, 
Хæссуг фæлтау мæ къæдзилмæ уæ хъаст. 
© 
156 

УАРЗТÆЙ ТЫХДЖЫНДÆР 
(Хюсеинов Ниязийæ) 
Куы мын зæгьис: «Фæу мæ цагьар», 
Уæд æз нæ бакæсин дæ коммæ — 
Мæ хуызæн дæ цагъар нæ уарзид 
Æмæ нæ бабæллид дæ номмæ. 
Куы мæ ракурис: «Раскъæф арвæй 
Цæхæртæ калгæ зæхмæ стъалы», 
Уæд æз нæ бакæсин дæ коммæ — 
Дæ цæсгом тынгдæр цæхæр калы. 
Куы мын зæгьис æнæнхъæлæджы: 
«Сæууон дидинæг хон дæ хуры», 
Уæд æз нæ бакæсин дæ коммæ — 
У цаудцæр дидинæг дæ цуры. 
Куы мын зæгъис: «Ныууадз дæ бæстæ 
Æмæ лæппуйау цу мæ фæстæ», 
Уæд æз нæ бакæсин дæ коммæ — 
Дæуæй фылдæр уарзын мæ бæстæ. 
о 
157 

КÆСАГАХСÆГЧЫЗГ 
(Грйгурко Иванæй) 
Кæм æрцахстон æз бæгæнымæ рад, 
Уым иу рæсугьд чызг кодта уæй кæсæгтæ. 
Нымдзаст æм ыстæм, алчидæр нæ рад — 
Лæппуйæ, зæгьай, бирæ фенæг лæгтæ. 
Нæ дойны дæр нæ айрох и, нæ каст 
Уыди æрмæстдæр чызджы зынг-цæстытæм. 
Мæстджын нæ чи уыд — айсæфти йæ маст, 
Кæй ма æндæвтой ахæм бон мæстытæ! 
Йæ цæстæнгас — кæсæгтæ ахсæн хыз, 
Йæ цæнггæ та - бæлæгьтæрæн фыййæггæ. 
Уæларвон зæдæй — аивдæр йæ хуыз, 
Зырнæйзылдау — æнæ аипп йæ зæнгтæ. 
Йæ кæсæгтау æркодта мах æмахст, 
Фæлæ нæ кодта иу дæр чызгæй хъаст. 
® 
158 

УАЛДЗЫГОН МИТ 
Тъыфылтæй уары. Уалдзæджы тæмæн 
Ныттарчынд. Зарæг аскъуыди æрдæгыл. 
Фæстæмæ разылд зымæджы сæмæн. 
Æрбадти урс тæлм цъæх-цъæхид кæрдæгыл. 
Нæ дыргъбæлæсты дидинджыты маст 
Нæхи маст æмæ сагьæсимæ баиу. 
Ныкъкъæрцц кодта рæхснæг тала, фæсаст, 
Æртасыд зæхмæ иннæ ран та къалиу. 
Кæнæм хæлофæй бæлæсты бын арт, 
Цæмæй фæсура хъызты хъару фæздæг. 
Мæлæты ныхмæ слæууыд хохау цард. 
Хуыснæгау хъуамæ алидза фыдрæстæг. 
Фæндагæн нæй æппынæдзух лæгъз уæвæн: 
Фæз рæтты фæстæ февзæры сæрсæфæн. 
о 
159 

ÆНАХУЫР УАРЗОНДЗИНАД 
(Æнæзонгæ авторæй) 
I 
Куы ма фæцæрин райсоммæ бæргæ, 
Уæд райхъал уаид хуры тынтæм бæстæ. 
Уæд хъæды зарæг айхъуысид нæргæ, 
Йæ сыфтæ тилид цъæх æвзар мæ фæстæ. 
Куы ма фæцæрин райсоммæ бæргæ, 
Æрзаид уæд рæубазыртæ мæ сæнттыл. 
Тæхид та ногæй рухс амонд нæргæ 
Тырысайау цæргæстимæ бæрзæндты. 
II 
Æнахуыр уарзт, зынæмбарæн, æгьуысгаг æмæ сонгæй 
Нымбæхстиарфран, арæхтауыйразыныбæрзоцдæй. 
О, амонд æм нæ фæхæццæ, кæсы йæм иууыл дардæй, 
Уæддæр ын никуы фендæуыд йæ 
урсбазыргæуагвдæй. 
Зынæмбарæн, æнахуыр уарзт, нæ ауæрды йæхиуыл, 
Уый равзæрди мæ зæрдæйы, уый райгуырди мæ риуы. 
Мæ тугдадзинты ахьардга, зынæй йын ис ыссарæн, 
Мæ уарзт цæры мæ удимæ, нæй уымæн никуы марæн. 
© 
160 

ЗÆРИНХУЫЗ МИТ 
(Æнæзонгæ авторæй) 
Ныууарыд урс мит фæтæн быдырты, 
Тæнæг ихæй ис доныл хид. 
Æз та æдзух уынын мæ фынты 
Зæринхуыз мит, зæринхуыз мит... 
Куы уай æнæмаст, уæд цард æнкъард у, 
Æмæ у зæрдæйы бæллиц саст. 
Дæ фидæнæй дæм кæлдзæни цадæг 
Æрмæстдæр маст, æрмæстдæр маст... 
Ныр дæр фыццагау æз бирæ уарзын, 
Цъæх арвы риуæй куы ’ркæсы мæй, 
Æмæ фæзæгьын: «Æппæт дæр хорз у, 
Амонд та нæй, амонд та нæй...» 
О зымæг, зымæг, ды уал мæм дардæй 
Хъуытаз хъæлæсæй уæлæрвтæм сид. 
Æз абон федтон фыццаг хатт царды 
Зæринхуыз мит, зæринхуыз мит... 
Æнæмæнг искуы уыдзæни афтæ: 
Æрлæудзæн рæстæджы цыд æд сидт. 
Мæ сæрмæ ногæй кæндзæни кафгæ 
у Зæринхуыз мит, зæринхуыз мит... 
6 Уыцы боны фарн |(Л 

СÆРГÆНДТÆ 
Удыбæстæ 5 
Дунейыхицау 6 
Фæндараст æмæ раст фæндаг . . 7 
Мæйдары 8 
Ахæмудыхъæд 10 
Æгасæймард // 
Нульæмæиу 12 
Цуаноныкатай 13 
Дыууæ къахæй чиуджытæ 14 
«Фыд, фыдымад, мадыфыд, фыдыфыд...» 15 
Цардвæндаг 16 
Цыкæнæм 17 
Ирыстон 18 
Мадæлонæвзаг 19 
Сагъæс .... 20 
Æнусонзиу 22 
Фæлтæртыхъизæмар 24 
Æнахуырмæлæт 25 
Тугмондаг 26 
Бирæгъымаст 27 
Зæххон уæларвон 28 
Æнустыуаг 29 
Цæрын æмæ мæлын 30 
162 

Валлювары мотивтæ 31 
Рæстæг 32 
Къуыридзæвæны 33 
«Цы боиæрхауои, нал хъуыса мæ дзырд...» . ... 34 
Ингæныбыл 35 
Уарзт æмæ æнæуынондзинад 37 
Æрдæгфыстытæ 38 
ХохыКарцайы 40 
Хайяммæ 41 
Рагуалдзæджы нывтæй 42 
Ивылддон 43 
Нæртон .45 
Æвæлмаст 47 
Зивæггæнгæ æмæ æнæзивæгæй 50 
Фæдзæхст 51 
Артуры фæстаг ныхас 52 
Иуфæндаг 53 
Къостайы мад Мариайæн 54 
Марды уæлхъус ныхас 56 
Æз нал тæрсын мæлæтæй 57 
«Мæ цард фæуыдзæн — дæн æз дæр зæххои лæг...» 58 
Хатыр 59 
Къуылыхæн бафидисгæнæгæн 60 
Бирæгъ æмæ зыгъарæг 61 
Арстыхагур 62 
Бæрзондыл бадæг 63 
Дыууæ куы нæ уаиккат, уæд.... 64 
Дзæрнаæмæмыд 65 
«Мастисæг» 66 
163 

Дыгайрæнхьонтæ . . . 67 
Цыппаррæнхъонтæ 77 
Æмсиæхстæ 89 
Фыстытæ ингæны къæйыл 90 
Дыууæ фæндоны 94 
Хурдых 95 
Знон 96 
Амæттаг 97 
Уыцыбоныфарн 99 
Дывæнд 100 
Дæхæдæг мæ æртон 101 
Цыдæр тых 102 
Дæуæн 104 
«Вæййын дæуимæ амондджын, æнæдæуамонд 
нæй...» Ю6 
Дæуарзт Ю7 
Рæдыд Ю8 
*Мæ разыды кæй нæ дæ раст...» Ю9 
Иузонгæйæн цо 
Мæкар ш 
Мæ кæстæрмæ Ц2 
Сæрдыгон — кæрцдарæг, зымæгон — бæгънæг . . цз 
Ногаз Ц4 
Хистæр æмæ кæстæр у/5 
Æмдзæвгæтæ-омонимтæ цб 
Зарджытæ 
Æрæджиауы уарзондзинад Ц8 
Куымынбахизай кæйдæр къæсæрæй 120 
Дзæгæрæг 121 
Æндæрзарæг 122 
Равг 124 
164 

Фæндыр 125 
Къостайы мæсыг 126 
Ирыстоны тохы зарæг 128 
Дзæуджыхъæу 130 
Кæсыс мæм зулмæ 131 
Берозты Дугийы зарæг 132 
Хъоды 133 
Тæхуды 135 
Сæумæрайсом 137 
Мæгорæт 139 
Æнхъæлдтон 140 
Ныфсджынадæм . . 141 
Вольтерæй 
«Фрероныл калм фæхæцыд хъæды...» 143 
Никола Франсуа де Нёшатойæ 
«ДыууиссæдзаздзыдæйКамиллæ...» 144 
Теофиль де Виойæ 
Шаргойы лæппу амард сæрды...» 145 
Æнæзонгæ авторæй 
«Симон æрбамарди, мæгуыр...» 146 
Пушкин Алыксандырæй 
Эпиграммæ æмдзæвгæтæ фыссæджы мардыл . . . 147 
Мæ фæндтæ баныгæдтонтары 148 
Некрасов Николайæ 
Фын 149 
Майков Аполлонæй 
Авдæнызæрæг 150 
Лермонтов Михаилæй 
*Фæнды мæн хъизæмæрттæ царды...» 151 
Тютчев Федорæй 
165 

Сæрдыгон къæвда 152 
Къостайæ 
Æнæхуыссæг æхсæвы катай . . 153 
Геттуев Максимæй 
Сылгоймаг 154 
Кешоков Алимæй 
Бирæвзагон 155 
Авдæмæиу — 
Фæйнæ фæндагыл — 
Чызджызонд 156 
Калм .. • — 
Хюсеинов Ниязийæ 
Уарзтæйтыхджындæр 157 
Григурко Иванæй 
Кæсагахсæг чызг 158 
Уалдзыгонмит 159 
Æнæзонгæ авторæй 
Æнахуыр уарзондзинад 160 
Æнæзонгæ авторæй 
Зæринхуызмит 161 
166 

Литсратурно-художественное издание 
Музафер Созыржоевич Дзасохов 
ТОТ СЧАСТЛИВЫЙ ДЕНЬ 
Редактор 3. У. Дзуцени 
Художник В. А Цагариси 
Художественный редактор В. С Григорян 
Технический редактор С. X. Гутиева 
Корректор А. Г. Царакти 
Компьютерный набор и верстка Н. В. Лисина 
Сдано в иабор 19.04.96. Подписано к псчати 10.12.96. Л Р № 03178. Формат бумаги 
70 х 90 1/32. Бум. тип. № I. Гарн. шрифта «Таймо. Печать офсстная. Усл. п. л. 6,14. 
Учетно изд. листов 3,98. Тираж 1500 экз. Заказ № 85. 
Издательство «Алаиия» Ассоциации книгоиздателсй Севсрной Осстии, 
362040, г. Владикавказ, проспект Мира, 25. 
Республиканское издательско-полифафическое предприятие им. В. А. Гассиева 
Мииистерства печати и информации РСО-Алания. 362011, г. Владикавказ, 
ул. Тельмана, 16. 
167 

д 43 Дзасохты М. 
Уыцы боны фарн: Æмдзæвгæтæ. — 
Дзæуджыхъæу Аланыстон, 1996—168 с. 
Дзасохов М. С. 
Тот счастливый день. 
В сборник вошли стихи, написанные за 
последние годы. Любовь к родной земле, женщи- 
не, философское осмысление пройденноо пути 
— вот основные мотивы новой книги поэта. 
84 Осет. 


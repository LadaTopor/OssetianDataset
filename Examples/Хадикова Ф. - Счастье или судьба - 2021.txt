АМОНД 09ВЫ 
ХЪЫСМ09Т 
*^^ Хадыхъаты Фатимæ 
Дзæуджыхъæу 
2021 

84(2Рос-Осе) 
Хадыхъаты Фатимæ 
Амонд æви хъысмæт. - Дзæуджыхъæу: ИПК «Литера», 
2021.-258 ф. 
Хадикова Ф. 
Счастье или судьба: Стихи на осет.яз. - Владикавказ: " ИПК 
"Литера", 2021.-258 с. 
84(2Рос-Осе) 
© Хадыхъаты Ф., 2021 

^3^^ 
Куыд æвгъау уыдыстæм зæрондæн, 
Адзалæн та ноджы фыддæр... 
Фæлæ нын ис амæндтæ уарæг 
Æмæ йын йæ фæндыл цæуæм. 
Фæсмон æз мæ цардыл нæ кæнын, 
Æдзæрдтæй æфсæрмы кæнгæ, 
Æрхæндæг мæ удмæ куы рцæуы, 
Уæд уыдон фæмысы зæрдæ. 
Æгайтма нæ чидæр фæцæры 
Йæ зымæджы кармæ, уæдæ... 
Хъаймæтау уæм уалдзæджы цагъды, 
Нæ мæ фæнды уый дæр бæргæ. 
Фæкодтон хуыцауæн лæгъстæтæ, 
Цæмæй уон фыдзымæгæй хызт, 
Фæлæ куы у уый дæр фыдхивæнд, 
Мæ сæрыл мæ иунæг куы ртыхст. 

Нæ æмгæрттæ куынæг кæнгæ цæуынц, 
Нæ кар у ахæм, æви рæстæг... 
Мах ихсийæм, æвдæлон нæ кæнынц, 
Нæ зæрдæтæ, нæ удтæй хай хæссынц... 
Æнхъæлмæ нæм хæстæг рагъыл кæсынц... 
Сæ фæдыл нæ æнæмæнгæй хъæуы, 
Нæ рæстæг дæр кæй зæгъынæй фæуы... 
Нæ зарæгмæ куы нæ уал ис хъырнæг. 
Нæ кæстæрты домбай амонд фæуæд. 

Амонд æви хъысмæт 
Мæ ныййарæг мад æмæ фыЬ> 
мессии æмæ сæфæптæрæн 
д/æви хъысмæт 
Люди отчаянно хотят быть счастливыми 
И не ценят того, что у них уже есть... 
Амондмсе бселлсем, хъысмæтæн быхссем. 
Чиныг. Алы чиныг дæр фыссæгæн йæ уды цæхæр, 
йæ зонды къæбиц у Фыссæг æнæвгъау хай кæны 
чиныгкæсæгæн йæ зонындзинæдтæ, йæ æнкъарæнтæй. 
Байуары йæ уд адæмыл, йæхæдæг цæимæ баззайы, 
куыд цæры дарддæр? Уый зын зæгъæн у, стаей уый 
чиныгкæсæджы нæдæр хъæуы. Фæлæ куыд тынг 
фæбæллы аргъæутты бæстæйы амондджынæй ацæрын. 
Æвæццæгæн, адæм иууылдæр уымæ бæллынц. Кæд 
мæ чиныг искæмæн иу цины мур, иу амонды цъыртт 
балæвар кæна, уæд йæ хæс сæххæст кæндзæн. Кæд 
искæйы сагъæстыл бафтауа, адæймагæн йæхи рыст 
æмæ сагъæстæ куыд айрох кæнын кæна, афтæ, уæд та 
ноджы хуыздæр. Чиныг йæ къухтæм чи райсы, уый 
истæмæ æнхъæлмæ кæсы. Фыдæнхъæл ма фæуы, мæ 
чиныгкæсæг. Афтæ æнхъæл дæр ма у, цымæ æз мæхи 
хабæрттæ кæнын. Фыссæг йæ алыварс цы уыны, цы 6а- 
5 

Хадыхъаты Фатимæ 
зоны, уыдонмæ йæхи цæстæнгас дары, уыдон уын дзу- 
ры, кæд дзы йæ удæй хай бавæры, уæддæр йæхиуыл нæ 
дзуры, фылдæр сымах тыххæй у йæ радзырд. Амонд- 
джын уæд нæ фембæлд. 
Иунæг. Цы амоны цымæ ацы дзырд? Адæймаг 
иунæгæй райгуыры. Иунæгæй амæлы. Фæлæ сывæллон 
хъуамæ уа рæвдаугæ къухты. Зæронд та уарзон бинонты 
æхсæн. Бæллæху, æнамонддзинад, афтæ куы нæ уа, уæд. 
Саби райгуырд æмæ йæ ныййарджыты нæ хъæуы, уæд 
бахауы сывæллæтты хæдзармæ æмæ свæййы æхсæнады 
хъæбул. Къорд сывæллæтты æхсæн хъомыл кæнгæйæ, 
уый свæййы иунæг. Удæй иунæг. Афтæмæй та иунæгæй 
кæм абада, йæхимидæг кæм ахъуыды кæна, уый дæр^ын 
нæ вæййы. Æдзухæр къордгай сты хъазгæйæ, хæргæйæ, 
ахуыр кæнгæйæ... Уый зын у. Дæ фарсмæ иу зынаргъ 
адæймаг куы нæ уа, рæвдаугæ дæ куы ничи кæна, дæ 
зæрдиаг ныхæстæ æрмæст дæ базæн куы дзурай, уый 
дæр сусæгæй дæ цæссыг калгæ. Афтæмæй адæймаг 
сахуыр вæййы æрмæст сагъæс кæнын. Æнкъардæй 
цардмæ дардæй кæсын. Уæвгæ адæм алыхуызæтта 
сты. Ацы уавæрты чи схъомыл ис, уыдон дæр рауай- 
ынц тынг алыхуызон. Сæ хъысмæттæ дæр афтæ алы 
хуызæттæ сты. Иутæ дзы æхсæнады ныхмæ свæййынц, 
сæ ныййарджытæ сæ кæй ныууагътой, къæбылатау 
æппæрст кæй æрцыдысты, уый тыххæй сæ мает исынц 
æппæт æхсæнадæй. Иннæтæ тынг бузныг вæййынц 
сæ хъомылгæнджытæй, афтæ саразынц сæ цард æмæ 
цæргæбон, цыма сæ ныййарджытæн сæ цæстмæ да- 
рынц; иунæгæй мæ ныууагътат, фæлæ æз иунæг нæ дæн, 
б 

Амонд æви хъысмæт 
федтат, æз æппаринаг нæ уыдтæн, æз суинаг уыдтæн. 
Уыдон æхсæнадæн æрхæссынц стыр пайда, стæй сæ ра- 
уайы диссаджы ныййарджытæ. Бирæтæ дзы ссарынц 
сæ ныййарджыты, лæггад дæр ма сын фæкæнынц. 
Цæмæн дзурын æз ацы ныхæстæ? Цардæн 
æппындæр ницы æнæивгæ æгъдау, уаг æмæ фæтк ис. 
Алы хицæн адæймагæн, бинонтæн ис йæхи амонд, йæхи 
хъысмæт. Гайлаг родæй бæрæг кодтой нæ фыдæлтæ. 
Æмæ уый æрмæст хъомыладæй нæу, мах нæхи ууыл 
дзæгъæлы марæм. Кæмæн йæ ныхыл цы ис фыст, уый 
уыдзæн йæ хай. 
Сабибонтæй фæстæмæ йæ цардамондыл чи тох 
кæны, йæ удæй чи бацæуы амондæн лæггад кæнынæй, 
уый дæр баззайы иунæг æмæ æфхæрдæй. Ничи зоны 
царды сусæгдзинад. Амонды сусæгдзинад. Æдзух алцы 
махæй аразгæ нæу Уый афоныл чи бамбары, уыдон ма 
гыццыл сæ рохтæ суæгъд кæнынц, чи та йæхи бабын 
кæны уыцы рæстдзинад æмæ амонды сæрыл тохы. 
Дæхимæ гæсгæ сарæзтай æппæт дæр, цæмæй дын 
уа бинонтæ, амондджын бинонтæ. Фæлæ дæ бинонтæй 
алчидæр йæ амонд уыны æндæр хуызы. Зæгъæм, дæуæй 
дард, кæнæ сæ райгуырæн бæстæйæ дард... Цы у дæ бон 
аивын? Ницы. Никæйы къухыл ныххæцдзынæ, никæйы 
амонд раивдзынæ. Афтæмæй аззадтæ иунæгæй. Зæронд, 
рынчын æмæ иунæг. Исчи фæбæллы ахæм фæззæгмæ, 
фыдзымæгмæ? Ничи. Фæлтау фæззæджы амæл, уыцы 
хæрæгау. Хæлæг фæкæны адæймаг, йæхи чи нæ сайдта 
цæргæбон фынтæй, чи фæцард йæхи удæн, уыдонмæ. 
Сæ кæрон иу у уæддæр. Иунæг уый дæр, æмæ цæргæбон 
7 

Хадыхъаты Фатимæ 
йæ бинонтæн йæ уд чи фæдардта цырагъæн, уый дæр. 
Сæ дыууæтæ дæр кæуинаг. 
Бонамонæн. Диссаг та куыд нæ у, фыццаг дзы 
фылдæр бæрæгбæттæ уыд, цины, кувды, зæрдæрухсы 
бонтæ. Кæй уарзæм, уыдонæй кæмæн йæ гуырæнбон, 
кæмæн йæ чындзæхсæвы бон... Цалынмæ адæймаг 
æрыгон вæййы, уæдмæ йæ цард хæрдмæ цæуы, стæй 
исты фыдбылыз æрцæуы, æви йæ нæхæдæг саразæм, 
æмæ цард уырдыгмæ фæзилы. Ныр бонамонæн 
иууылдæр сси мысæн бонтæ. Ацы бон иу зынаргъ 
адæймаг амард, иннæ бон та æндæр ахсджиаг ахицæн. 
Мад æмæ фыд æрдзмæ гæсгæ, фæткмæ гæсгæ хъуамæ 
ацæуой махæй раздæр, уыдон нæ хæдразмæйы фæлтæр 
сты. Фæлæ уыдоны ацыд дæр у зæрдæниз, сæ хистæр 
фæлтæр, нæ нанатæ æмæ дадаты ацыд дæр æнцон нæ 
вæййы нæдæр махæн, нæдæр нæ ныййарджытæн.  
Уыдон дæр нын зынаргъ æмæ ахсджиаг вæййынц цар- 
ды. Зын вæййы, сæ рæвдыдæй сидзæрæй аззайын, сæ 
ацыдыл сразы уæвын. Уæлдайдæр сæ исчи æгæр ра- 
джы куы ацæуа... Фæлæ уыцы фæтк куы æрбайхæлы, 
ныййарæгæн йæ хъæбул куы амæлы, хистæртæ сæ 
кæстæрты куы бавæрынц, уæд уый бынтон æбуалгъы 
бæллæх у. Уый та куыд бауромы адæймаг, ахæм цæф, 
куыд бафæразы, куыд ссары йæхицæн цæрыны ныфс, 
хъару? 
Царды рæстдзинад у тынг æгъатыр, мах иууылдæр 
райгуырæм цæрынæн, фæлæ нæ цард куыд рауайдзæн, 
8 

Амонд æви хъысмæт 
куыд дæргъвæтин уыдзæн, уый æдзух махæй аразгæ 
нæу. Сæйраг цы у царды мидæг, уый та махæй ничи 
зоны. Алчи æвзары йæхицæн, цы йын у сæйрагдæр, 
ахсджиагдæр. Æмæ уыцы фадат свæййы цардæн йæ 
бындур. Чи удварн равзары, чи мулк... Алкæмæн йæ 
бар йæхи. Фæлæ царды цыбыр, кæнæ даргъвæтин 
бонтæ чи дæтты? Кæмæй аразгæ у цæргæбон? Цæмæн 
нæхи хæрæм, чи ацæуы йæ æцæг дунемæ, уыдоныл, кæд 
æмæ уым ис нæ æцæг дуне? Кæд нын цард цæрынæн 
лæвæрд у, уæд цæмæн хардз кæнæм нæ царды бонтæ, 
нæхи удтæ иннæтыл, кæд сæ бирæ уарзæм, уæддæр? 
Чидæртæ афтæ зæгъынц, нæхи бирæ уарзæм, нæхицæн 
тæригьæд кæнæм, фæлæ кæд нæхи фылдæр уарзæм 
нæ ахсджиæгтæй, уæд нæхиуыл цæуылнæ ауæрдæм, 
цæмæн афтæ тынг мысæм уыдоны? Ныр мæ бонамонæн 
иууылдæр мысæн бонтæ цæмæн у? Цы фесты мæ цины, 
мæ амонды райдзаст бонтæ? 
Æцæг-æцæг, адæймаг куыд диссаг у, цас фæразы 
царды зынтæн, куыд хæссы царды уаргъ, куыд æй уыр- 
ны, цыфæндыйæ дæр амондджын кæй уыдзæн искуы, 
уый хуымæтæг зондæй бамбарын æнцон нæу Æз та 
бынтон хуымæтæг адæймаг дæн. Фæнды мæ радзурын 
цалдæр хъысмæты, цалдæр сыфы нæ историон тыгъ- 
дады, иу æнус иннæмæй ивгæйæ, æнæнхъæлæджы 
æви æнæмæнг кæимæ фембæлдтæн, уыдонæй. Уыдоны 
цард тынг бафхæрдта, фæлæ сын ахъаззаг лæвæрттæ 
дæр ракодта. Ацы царды чиныг ныффыссынмæ мæ 
сразæнгард кодта иу ингæн. Уæлмæрдтæй здæхгæйæ 
фембæлдтæн ахæм ингæныл: иу цыртыл дыууæ къа- 
9 

Хадыхъаты Фатимæ 
мы, æрыгон нæлгоймаг æфсæддон дарæсы æмæ зæронд 
сылгоймаг. Лæг хæсты фæмард цыппор æртыккæгæм 
азы, йæ бинойнаг та ацы æнусы æстдæсæм азы. Сæдæ 
фондз азы фæцард. Бирæ хъуыдытыл мæ бафтыдта. 
Уæдæ цы уды фидар разынд, йæхи бæсты дæр æмæ 
йæ хæстон бæлццоны бæсты дæр чи фæцард, цот чи 
фæхъомыл кодта, æнхъæлмæ чи фæкаст уал æмæ уал 
азы, уæдæ мæ бæлццон куы ссæуа, уæд ыл чи хъуамæ 
бацин кæна, зæгъгæ. Мæ зæрдæ мын афтæ фæцагайдта, 
æмæ та райдыдтон фыссын. 
Бады зæронд ус, йæ иунæджы сагъæстæ кæны. 
Цæмæй йæ йæ хъуыдытæ сæ быны ма ныккæной, 
бынтон сæ уæзы бын ма фæуа æмæ ма сæрра уа, уый 
тыххæй та бакæны телевизор æмæ искæйы хъысмæтыл 
йæхи ирхæфсы... Арæх афтæ вæййы, æмæ йæм йæхи 
зынтæ нал фæкæсынц раздæрау уæззау... Цард цымæ 
иууылдæр хъизæмарæн лæвæрд у адæймагæн, æви 
амондджын адæм дæр ис? Бирæ хатт æм афтæ фæкæсы, 
цыма амонд адæм æрымысыдысты, цæмæй цæмæ 
бæллой, уый сын уа. Бæллиц кæмæ ис, уый та цæмæдæр 
тырны. Мæнæ Хуыцауыл æууæндæгау: бакув, алæгъстæ 
кæн æмæ ракур. Уæд адæймагæн йæ уаргъ фæрогдæр 
вæййы, цыма искæйы бар бакодта йæ тыхст, йæ мæт. 
Йæхи цавæрдæр нысанмæ хоны, ныфс æм фæзыны, 
къахдзæфгай йæхи размæ кæны. Афтæмæй истæйы руа- 
джы цæры. Цæй ныфсæй ма цæры Азæ та, цæмæн ма 
у йæ цард? Кæй ма хъæуы йæ зæронд сæр? Йæ иунæг 
куы нал ис, куы нал æм æрбауайдзæн, мыййаг. Фæлæ 
10 

Амонд се ей хъысмсет 
уæддæр йæ хъæбулы хъæбултæ сæ гыццылтимæ куы 
æрбахизынц йæ къæсæрæй, уæд та йæм хуры цъыртт 
æрбакæсы. Кæд уый руаджы цæры, æви æрмæстдæр 
уый тыххæй цæры. Уыцы цинæн нæй радзурæн, уыцы 
цинæн нæй равдисæн. Мæ уд сын цард фестæд, мæ гыц- 
цыл хуртæн. 
Афтæ бон-изæрмæ куы йæ хъуыдыты ахæсты 
вæййы æмæ йæ дæргъвæтин цард иууылдæр йæ 
цæстытыл ауайы, куы та йæхи телевизорыл фæстиат 
кæны. Иунæгæн уый диссаджы ирхæфсæн у, зæгъæн ис, 
йæ ирвæзынгæнæг. Уæдæ дæ Хуыцау куы нæ мара, уæд 
цы фæуай, искуыдтæ цæрын хъæуы... 
Уый раджы уыд, бынтон гыццыл чызг ма куы уыд. 
Йæ цыппар азы нæма баххæст сты, афтæ райдыдта 
хæст. Цас йын æмбæрста саби-чызг, хæст цы у, уымæн, 
фæлæ стыр бæллæх кæй у, уый куыд нæ бамбæрстаид. 
Йæ фыд куы цыди хæдзарæй, уæд мады кæуынмæ 
хистæр æфсымæр дæр æмæ йæхæдæг дæр куыд куыд- 
той, уый арæх æрымысы. Уæддæр æм афтæ каст, цыма 
изæры, фæскуыст æрбацæудзæн, йæ дзыппы къафеттæ 
æрбахæсдзæн. Фæлæ нæ уыцы изæр, нæ дыккаг боны 
изæр, нæ уый фæстæ æрбацыд сæ фыд. Зын бонтæ акод- 
та æппæт адæмыл дæр æмæ алкæйы бинонтыл дæр. Сæ 
мад куы кусынмæ уади, куы акъоппытæ къахта, куы 
цæфтæм зылди, изæр-иу йæ сабитæм, йæ къæхтыл ма 
тыххæй лæууыд, афтæмæй фæзынд. Фæлæ-иу йемæ 
æрбахаста куы дзулы къæбæр, куы сæкæры къæртт. 
Йæ æрбацыдмæ-иу хистæр æфсымæр цалдæр картофы 
сфыхта, æмæ-иу кæрæдзиуыл узæлгæйæ сæ æхсæвæр 
// 

Хадыхъаты Фатимæ 
бахордтой иумæ. Стæй-иу сæ мады адджын хъæбысы 
бафынæй сты. Фыны-иу уыдта, йæ фыд куыд æрбацыд 
æмæ алы адджинæгтæ куыд æрбахаста. Йæ хъæбысы 
йæ куыд фелвасы æмæ йæ уæлæуæз куыд сисы. 
Хæст æрбацæйхæццæ кодта сæ горæтмæ, сар- 
мадзанты гæрæхтæ дардæй хъуыстысты, æмæ адæм 
горæтæй лидзын байдыдтой. Ацы сабиты дæр сæ 
мадимæ йæ куыстуатæй аластой скæсæнмæ, Астæуккаг 
Азимæ. Ам сын цавæрдæр къуым радтой, æмæ та бон- 
изæрмæ мад кусынмæ уыд, сабитæ сæхи бар, афтæмæй 
рæзыдысты. Хорз æмæ æфсымæр, кæд чызгæй дыууæ 
азы хистæр йеддæмæ нæ уыд, уæддæр уыд хæдзардзин, 
æцæг лæгау, йæ хо æмæ йæ мадыл аудыдта. Иу Хуыца- 
уы уарзон адæймаг уыд сæ сыхы, уый-иу искуы-иу хатт 
йæхи сывæллæттимæ бахуыдта ацы хо æмæ æфсымæры 
дæр, æмæ сын-иу райуæрста йæхи конд дзул æмæ те- 
уайы æхсыр. Уыдонмæ хъæуæй хæццæ кодта сæ мады 
цæгаты рæвдаугæ къух. Иу хатт сын семæ радтой цых- 
ты къæртт, уæ мадæн, дам, æй ахæссут, зæгъгæ. Цы 
цин кодта сæ мад уыцы æцæгæлон адæмы узæлдыл. 
Уыцы цыхт гыццыл хайгай картофтимæ фæхордтой 
къуыри. Афтæ цыдысты бонтæ, къуыритæ, мæйтæ, 
афæдзтæ... Куы æфсæст, куы æххормаг æрвыстой сæ 
мæгуыры бонтæ. Хорз хъуыды кæны, куыд-иу агайд- 
той уæрдоны фæдыл, уый ласта змых æмæ уæрдоны 
зыхъхъыртæй ранæй-рæтты згъæлд, ирвæзæн змых. 
Сабитæ йæ уыгътой æмæ йæ адджынæн хордтой. Сæ 
мады дæр ма дзы-иу фæхынцтой. Кæнæ-иу сæ мад 
искуыцæй нартхоры гагатæ армыдзаг æрбахаста, дур- 
12 

Амонд æви хъысмæт 
ты æхсæн сæ-иу фæхоста æмæ дзы-иу ссады хуызæн 
цыдæр рауад, уымæй-иу сфыхта мамалыгæ, уый-иу уыд 
бæзджын, кардæй йæ дих кодтой, дзулы хуызæн. Уымæй 
хæрзаддæр хæринаг уæд ницы уыд. Дзаума хъуаг дæр 
æййæфтой, фæлæ хъарм бæстæйы уыйбæрц дзаума 
дæр нæ хъуыд, иуæй, хъарм дзаумайыл нæ тыхстысты, 
иннæмæй, кæй ныхсынц, уый уайтагъд асур вæййы. 
Мад йæхи къабатæй бахуыдта йæ сабитæн дзаумæттæ. 
Чызгæн къаба, лæппуйæн хæдон æмæ йæ сау æви морæ 
дæллаггуырæй та хæлаф, стæй цыбыр хæлаф. Ныд- 
даргъ сты хæсты бонтæ, сабитæ рæз хастой кæйдæр 
зæххыл, кæйдæр, фæлæ хъæрмуд адæмы æхсæн. Ам цы 
бирæ сывæллæтты хсæн хъомыл кодтой, уыдонæн дæр 
сæ фыдтæ уыдысты хæсты. Сау гæххæтт-иу куы ссыд 
искæйы хæстоны бинонтæм, уæд-иу æнæхъæн сыхы 
сылгоймæгтæ æмæ зæронд лæгтæ æрæмбырд сты сæ 
кæртмæ. Иууылдæр-иу иумæ куыдтой. Иу уыд сæ хъыг. 
Иу бон сыхæгты дуармæ фæзынд иу хæстон лæг, дыууæ 
лæдзæджы æнцæйтты. Иу къахыл. Сабитæ йæм ныдз- 
дзагъыр сты... Уыцы хæдзары сывæллæттæ сæхирдæм 
азгъордтой. Цалынмæ сæм номгай сдзырдта, уæдмæ 
сæ фыды нæ базыдтой сывæллæттæ. Уый куыдта æмæ 
сыл цинтæ кодта, фæлæ йæм уыдон нæ уæндыдысты 
бацæуын. Стæй уыдон дæр кæугæйæ хъæбыстæ  
кодтой сæ фæллад, сæ рыст хæстонæн, сæ фыдæн. Æхсæвы 
Азæйыл хуыссæг нал хæцыд. Хъуыды кодта, мыййаг 
кæд йæхи фыд дæр афтæ фембис ис уыцы æнæхатыр 
хæсты, уæд цымæ цы хуыздæр у, афтæмæй ссæуа, æви 
бынтон фесæфа... Нæ, нæ, Хуыцау бахизæд, фæлтау 
/з 

Хадыхъаты Фатимæ 
æнæ къах, кæнæ æнæ къух дæр уæд, уæддæр æгас уæд, 
сæрæгасæй сыздæхæд! Бæллыдысты сæ фыды уындмæ, 
уый мысгæйæ æрвыстой сæ бонтæ. Хæст ма искуы куы 
фæуид, уæд кæд сæ фыд дæр фæзынид... Æмæ фæци, 
фæци хæст! 
Хæст фæци, уый бæргæ фехъуыстой. Адæм 
иууылдæр цин кодтой, цин кодтой ацы бинонтæ 
дæр. Сæ зæрдæ дардтой, сæ хæстон æгас кæй у, кæй 
сæ бацагурдзæн æмæ сæ райгуырæн хæдзарыл кæй 
сæмбæлдзысты. Фæлæ сæ фыд æвиппайды куыд 
æрбацыдаид... Цалдæр мæйы фæстæ ахæм амондджын 
бон дæр æрцыд! Йæ æнахъом сабиты зæрдæтæ куыд нæ 
рагæппытæ кодтой сæ мæллæг риутæй, нал æфсæст сæ 
уындæй фæллад хæстон лæг дæр. Цалдæр боны фæстæ, 
рабалц кодтой фæстæмæ, сæ райгуырæн горæтмæ. 
Даргъ уыд сæ фæндаг. Фæлæ уæддæр хæдзармæ фæндаг 
цы æхсызгон у, куыд адджын у райгуырæн къона. 
Йæ цæссыг æркалд зæронд усæн. Фæстаг азты уый 
йæ хуыздæр миниуæг у, циныл дæр кæугæ кæны, хъы- 
гыл дæр. Цæргæбон хиуылхæцгæ фæцард, бирæ азты 
кæй фæныхъуырдта, уыцы цæссыгтæ ныр згъæлынц, 
хъæуа, нæ хъæуа... Æмæ та телевизормæ кæсыныл 
фæци. Йæхи ма уымæй аирхæфсы... 
Мæнгæн нæ фæзæгъынц, æнус цæр æмæ ахуыр кæн. 
Зонын хорз у. 
Цымæ раздæр адæм æнæ телевизор куыд царды- 
сты? Куыд цардысты, куы нæ уыд чиныг? Ууыл ахъу- 
ыды кодта æмæ æрцыд ахæм хатдзæгмæ, цалынмæ 
адæм фыссын нæ райдыдтой, уæдмæ æнгомдæр уы- 
/4 

Амонд æви хъысмæт 
дысты. Иунæгæй иу адæймаг дæр нæ цард. Уæд рай- 
гуырд адæмон сфæлдыстады диссаджы уацмысты 
алы хуызтæ. Йæ цæстытыл ауадысты, талынджы арты 
къонайы алыварс куыд бадынц алы кары цалдæр 
фæлтæрæй бинонтæ, сæ иу чидæр, æвæццæгæн зæронд 
лæг, кадæг кæны, æмæ йæм иннæтæ зæрдиагæй хъу- 
сынц. Уæд иунæгæй цæрыны фадат нæ уыд, иунæгæй 
аирвæзæн нæ уыд. Уæд адæм цардысты стыр бинонтæй. 
Нæлгоймаг цуаны цыд, стæры цыд æмæ мидæмæ хаста 
æфтиаг, куы саг мардта, куы дзæбидыр. Физонæг  
кодтой, бас фыхтой, сæ къухы-иу цы бафтыд Фсатийы руа- 
джы, уыдоны фыдæй. Сæ цæрмттæй, сæхъуынæй та сын 
дзаума, дзабыр хуыдтой. Сылгоймæгтæй дæр алчи йæ 
куыстыл уыд хæст. Чи тын уæфта, чи дзабыртæ хуыд- 
та, чи дзаума... Сывæллæттæ хъомыл кодтой, къона 
хъахъхъæдтой, сыгъдæг æй дардтой, хæринаг кодтой. 
Уæд адæм аргъ кодтой кæрæдзийæн. Кастысты æрмæст 
кæрæдзи цæстытæм. Хъуыстой кæрæдзимæ. Аргъ уыд 
алы дзырдæн, алы фæкастæн. Æнгом цардысты, сæ 
æвадат уæззау царды кæрæдзи уарзгæйæ цардысты. 
Ныр цæрынæн алыхуызон диссаджы уавæртæ ис, иу 
иннæйы æххуысмæ нæ кæсы, иу иннæмæй ницы домы. 
Уæд ничиуал никæйы хъæуы? Ничи никæмæ ницæмæ 
æнхъæлмæ кæсы? Æмæ уды хъарм, кæрæдзиуыл узæлд 
дæр нал хъæуынц, аргъ сын нал ис? 
Ацы телевизорæй цынæ фендзæн адæймаг, ныр 
цалдæр ахæм цауы федта. Æрыгон бинонтæн, кæнæ 
хæрз æрыгон чызгæн раигуыры сывæллон, дохтыртæ 
йæ баууæндын кæнынц, цæринаг нæу дæ сывæллон, нæ 
/5 

Хадыхъаты Фатимæ 
дын аирвæздзæн, ныууадзын ын æй кæнынц. Стаей азтæ 
рацæуы, уыцы сабийæ рауайы зындгонд спортсмен, кæнæ 
стыр музыкант, кæнæ зарæггæнæг, дохтыр, ахуыргæнæг, 
кæнæ хуымæтæг кусæг, фæлæ æцæг адæймаг, хорз 
адæймаг. Афтæмæй ссары йæ ныййарæджы. Цинтæ, 
зæрдæхъæрмттæ, цæссыгтæ... Фæлæ афтæ дæр вæййы, 
æмæ уыцы сывæллон аирвæзт æмæ тухитæгæнгæ цæры 
æнæхицауæй, иу рынчындонæй иннæмæ. Иу сахъат 
æмæ æвæгæсæг адæмы хæдзарæй иннæмæ. Рæвдыд æмæ 
фæкæсын хъуагæй, бинонты рæвдыдæй æнæхайæ. Стæй 
æнæнхъæлæджы сбæрæг вæййынц йæ ныййарджытæ. 
Уыдон æнхъæл дæр нæ уыдысты æмæ сæ хъæбул æгас 
у, сæхицæн æй нæ хатыр кæнынц, кæй бакастысты дох- 
тырты коммæ... уал æмæ уал азы рæвдыд æмæ узæлд 
цы хъæбул нæ зыдта, уымæн бинонтæ фæзыны, йæ 
æфхæрд уд уæд æрæджиау амонд æмæ цин фены. Уыцы 
ныййарджытæ кæд алцæмæй дæр архайынц сæ рæдыд 
сраст кæнын, уæддæр æй сæхицæн нæ хатыр кæнынц, 
зæрдæниз ссарынц. Афтæ арæхкуыд æмæцæмæнуыд ацы 
хабар, кæй аххосæй? Кæд та нæ паддзахады исты ахуы- 
рады хъуыдысты уыцы ноггуырдтæ, исты æвзарæнтæ 
кæнынмæ? Уæд сын æй Хуыцау ма ныббарæд. Куыд 
ис ахæм тæригъæд райсæн, уый у æргом знаггад. 
Адæймаджы ныхмæ знаггад, фыдракæнд. 
Зæрондæн йæ цард, йæ гыццылæй фæстæмæ, 
иууылдæр схуызæн кодта чиныг, уый руаджы йæ 
йæхимæ хъусын æмæ йæхи хæрынмæ никуы равлæлд, 
нæ йын уыд йæ цард афтæ зын æмæ уæззау хæссинаг 
16 

Амонд æви хъысмæт 
уаргъ. Бирæ ахсджиаг зонындзинæдтæ, хорз, сыгъдæг 
æмæ рæсугъд хъуыдытæ, зæрдиаг æнкъарæнтæ йын 
балæвар кодта чиныг. Царды мидæгуымæй зынаргъдæр 
хæзна нæй. Арæх æрымысы, чиныг кæсгæйæ-иу 
сусæгæй куыд куыдта йæ хъайтарты хъысмæтыл, æмæ 
йæм-иу йæ мад куыд хыл кодта. Царды ноджы фыддæр 
хабæрттæ цæуы, æмæ дæ цæссыгтæ нырма разæй 
сты, дзæгъæлы сæ ма хардз кæн, зæгъгæ. Уæд æм дис- 
саг каст, цы хъуамæ уа, Оводы, Гуимплены, Гамлеты, 
Лиры, Джульеттæ æмæ Ромео, Дездемонæ æмæ Отел- 
лойы, Медейяйы, Азау æмæ Таймуразы, Чермен æмæ 
Хазбийы хъысмæттæй фыддæр? Уæдæ Секъайы, Цо- 
махъы, Арсены бирæ кæуинаг фæлгонцтæй ма цы уа 
зæрдæриссæндæр? 
Стæй, йæ мад афтæ раджы куы амард, уæд базыдта 
царды уæз, царды мæнг æмæ æгъатырдзинад. Царды ма 
рыст æмæ мастæй уæлдай кæй ис бирæ æгъатыр æмæ 
мæнгард хабæрттæ. 
Адæмы иузæрдиондзинадыл æмæ йæ сыгъдæг 
бæллицтыл чи раздæр нал феууæнды, чи та фæстæдæр, 
мæнæ Митын Дадайыл, кæнæ аргъæуттыл куыд нал 
феууæндынц, афтæ. Фæлæ кæд нæ фылдæр хай уыдо- 
ныл сисы йæ къух, уæд иуæй-иутæ афтæ дæр баззайынц 
сывæллоны хуызæн алцæуыл æууæндаг æмæ аргъæутты 
цæрæг. Йæ цард кæмæн куыд ацæуа, уымæ гæсгæ. Афтæ 
йæм кæсы, цыма царды цæмæй ма фæцуда, уымæн дæр 
ын уыцы чингуыты хъайтартæ æххуыс кодтой, амыд- 
той ын фæндаг, цæмæй ма фæкæла, ма асæтта. Уæвгæ 
Царды мидæг дæр цас фæзминаг адæмыл сæмбæлд. Цы 
/7 

Хадыхъаты Фатимæ 
стыр кад æмæ сын аргъ кодта. Уыдонмæ гæсгæ уый дæр 
фæндыд йæ цард саразын. Фæлæ йæ къухы нæ бафтыд 
йæ фæндон, йæ бæллицтæ фæмæнг сты. 
Ныр цæстæй афтæ рæвдз куы нал у, уæд та йæ 
ирвæзынгæнæг у - телевизор, уымæ æдзух кæсын нæ 
хъæуы, байхъусæн дæр æм ис. Фæстаг азты фæзынд 
Михалковы æргом ныхас: Хæйрæджытæ сурæг (Бесо- 
гон). Тынг зæрдиагæй йæм фæхъусы. Йæ алы раныха- 
сыл дæр вæййы разы. Цыдæриддæр дзуры, уый раст 
у. Паддзахад сæфтмæ цæуы, монон сыгъдæгдзинад 
нал ис, нæ ивгъуыдыл цъыф калæм. Мæнг хорзæхтæ, 
мæнг намысыл хардз кæнæм нæ цард. Кæд нал ис æцæг 
кады аккаг адæм? Уый хыгъд не ргом знæгтæй аразæм 
хъæбатыртæ, ацы ног зондамонджытæ нын байстой нæ 
кадджын фыдæлты, уыдон нын кæнынц уынаффæ, уы- 
дон нæ стигъынц æмæ нæ былмæ тæрынц. Кæуинаг у 
нæ кæстæрты хъомылад, кæуинаг у нæ хистæрты цард. 
Æгад сты, ныртæккæ ма æнæзæрдæхудт куыст чи кæны, 
уыцы адæм. Курдиатджын æмæ зæрдиаг сфæлдыстадон 
куыст чи кæны, уыдон æппындæр никæйы хъæуынц. 
Паддзахад чи ныддæрæн кодта, нæ иумæйаг исбон 
чи ныууæй кодта, нæ зæххы хъапп фæсарæнтæм чи 
ласы, уыдон нæм былысчъилæй кæсынц æмæ нын 
нæ къубæлттыл хæцынц. Сæфтмæ кæй цæуæм, уый 
зæгъы æргомæй, фæдис хъæр кæны, фæлæ ныртæккæ 
цыфæнды дзур, фæдис кæн, хъусæг дæм нæй. Уæддæр 
сæ куыст кæнынц. Афтæмæй цымæ нæ кæстæртæм 
18 

Амонд æви хъысмæт 
цы кæсы, куыд æмæ цы уыдзæн сæ фидæн? Махæн нæ 
цард, хорзæй-æвзæрæй, йæ кæронмæ æрхæццæ. Зæрдæ 
риссы фидæныл, нæ кæстæртыл. 
Адæмæн сæ фылдæр æгомыг сты, нал æмбарынц, 
хæрзгæнæг чи у, фыдгæнæг чи у. Уæвгæ кæцы æнусы 
æмбæрстой хорз æмæ æвзæр? Чырыстийы куы бай- 
тыгътой дзуарыл, уæд? Æви нæхи Шамилæн йæ сæр 
куы ракодтой, уæд? Цыфæнды хæрзгæнæгæн дæр 
вæййы знæгтæ, æмæ йæ ныхмæ сардауынц дзыллæйы. 
Цъыфкалæн хахуыртыл адæм баууæндынц тагъддæр, 
æцæгдзинад та аууоны аззайы. Мæнг æмæ ницæйæгтæ 
та паддзахиуæг кæнынц. Адæмы æхсæн нæй 
хæрзгæнджытæн бынат, уайтагъд сæ ахæрынц, кæнæ 
сæ къæхты бын ассæндынц. Мæнгдзинад та цæхæртæ 
калы, адæм ын кад кæнынц, бæрзонд æй сисынц. 
Бирæ ис цымыдисагæй царды. Уый йæ ныр ницы- 
уал æндавы, ныр æцæгæлоны цæстæй кæсы цардмæ. 
Йæ рæстæджы та тынг цин æмæ дис кодта театрыл. 
Цыдæр сусæгдзинад йын цыма æргом кодта, цыдæр 
æхсызгондзинад хаста йæ удæн æдзухдæр. Аивады алы 
хуызты дæр ардта стыр тых, стыр æнкъарæнтæ. Фæлæ 
афтæ дæр уыд, адæм-иу цъиувæдис цæуыл систой, уый- 
иу æппындæр нæ бамбæрста. Нæ-иу æй бамбæрста. 
Дисæй-иу мард, ау, цы ссардтой уыцы ницæййаг, 
адæмæй хынджылæг чи кæны, уыцы нывгæнæджы 
уацмысы? Куыд æмæ дзы цы мидис ссардтой? Цавæр 
стыр мидис хæссы ницæйаг, æргом чъизи спектакль? 
Æмæ йæ абон дæр уырны, чи сæ ныххылы-мылы код- 
19 

Хадыхъаты Фатимæ 
та, кæнæ æргом æлгъаг ми æвдисæг пьесæ чи сæвæрдта, 
уыдон сыл æргомæй кæй худтысты. Адæймагæн 
йæ зонд æмæ йæ курдиат куыд æгæрон сты, афтæ 
æгæрон сты йæ æдылыдзинад æмæ йæ æнæарæхст, йæ 
ницæййаг æууæлтæ дæр. Цал æмæ цал мидисы ссард- 
той аивадиртасджытæ Малевичы цыппартигьоны сау- 
сауиды... Стыр нывгæнджыты уацмыстæ зынаргъæй чи 
æлхæны, миллуантæ сын чи бафиды, цæмæй йæ хæдзары 
къултыл зындгонд æмæ зынаргъ нывтæ ауыгъд уа, уы- 
доны дæр никуы æмбæрста. Ис бирæ дзæбæх нывтæ, 
кæцытæ цæуынц зæрдæмæ, кæд сæ аргъ дæр ахæм  
зынаргъ нæу, сæ нывгæнæг та афтæ кадджын. Йæхи  
къултыл та ис ахæм нывтæ, кæцытæ йæ удæн æхцондзинад 
хæссынц. Уыдон сты зонгæ нывгæнджыты уацмыстæ, 
сæхæдæг ын кæй балæвар кодтой, ахæмтæ. Милуантæ 
кæмæн бафидынц, уыдонæй зынаргъдæр ын сты йæ 
удæн. 
Аивады фæндагыл кæй нæ ацыд, уый тыххæй йæхи 
амондджын хоны. Ницы курдиат æм раиртæстой йæ 
ныййарджытæ, стæй афтæ дæр цæргæбонты ницы 
ахæмæй раргом кодта йæхæдæг дæр. Хуыцауæй бузныг. 
Ис ын зæрдæ, цæмæй æнкъара, цæстытæ, цæмæй уына, 
хъустæ хъусынæн, ис ын къæхтæ уайынæн, къухтæ 
кусынæн æмæ дуне æрбахъæбыс кæнынæн. Цымæ ма 
кæд ахъæбыс кæндзæн, йæ уд ма кæуыл хæцы ацы мæнг 
дунейы, уыдонæй искæмæн? Йæ цæстытыл ауадысты 
йæ гыццыл хуртæ. Фыр цинæй йæ цæссыг æруад йæ ру- 
стыл. О, ис ын, кæмæ кæса, кæмæ бæлла, уый. Кæд æм 
йæ хъæбул нал æрбауайдзæн, уæддæр. 
20 

Амонд æви хъысмæт 
Цалынмæ адæймаг истæуыл цымыдис кæна, 
цалынмæ йæ бон бацин кæнын уа, исты зонын æй 
фæнда, уæдмæ цæрдзæн. Куыддæр æй ницыуал 
æндава, афтæ йæ зон, цæрын æм нал цæуы. Йæ АДЗАЛ 
æрхæццæ. 
Ноджы диссагдæр æм кæсы царды цыд. Фæлтæр 
фæлтæры куыд ивы, куыд аззайы адæймаг иунæгæй, йæ 
алыварс дуне къуындæгæй къуындæгдæр куыд кæны. 
Кæуылты уыдысты йæ авналæнтæ, цас адæмы зыдта, 
цас уыдысты йæ хæстæг æмæ йæ уарзон адæм, уыдон 
бонгай куыд фæцыдысты се цæг дунемæ, бонгай йæ 
алыварс дуне къуындæгæй къуындæгдæр куыд кодта. 
Йæхи фæлтæрæй абон ничи уал ис, уым диссагæй ницы 
ис, бирæ адæмæн нæ вæййы даргъ цæрæнбон. Фæлæ 
уыдоны кæстæртæй дæр бирæтæ нал ис. Уынгмæ ма 
куы цыд, уæддæр æй æмбæрста, абон кæй у ивгъуыдæй 
æрвыст, уынгты æндæргау цæуæг, адæмæн ыл сæ 
цæст куыд æрхæцы, уымæй тæрсын дæр ма райдыдта. 
Зылд хъуаг нæ уыд, æдзухдæр цæхæркалгæ, фæлæ йæ 
рацыдæй цымыдисы æфтыдта адæмы, ничиуал цыд 
уынгты ахæм кары адæмæй, искуы-иуæй фæстæмæ. 
Фæлæ йæ цалынмæ йæ къæхтæ хастой, уæдмæ цыд. 
Иæ зæрдæйæн æхцон уыд адæмы фенын, йæхи равди- 
сын, кæд раздæрау, уынгты салам дæтгæ, цинтæгæнгæ 
нал цыд, уæддæр-иу искуы-иу хатт зонгæ адæймагыл 
Дæр сæмбæлд. Уæд ма-иу уымæй амондджындæр 
кæм уыд! Ныр куы нал цæуы йæ къæсæрæй æддæмæ, 
уæд йæ цæстытæ ныуурс вæййынц, кæд та йæм чи 
21 

Хадыхъаты Фатимæ 
æрбауайдзæн, уымæ æнхъæлмæ кæсгæйæ. Арæхдæр 
æм вæййы йæ хо, уый йæ ницы хъуаг уадзы, йæ бахæрд, 
йæ сыгъдæгдзинадмæ дæр ын уый дары йæ цæст. 
Къуыри иу хатт ын йæ чындз æрбаласы дыргътæ, 
халсартæ, алы хуызон хæринæгтæ. Уымæй уæлдай йæ 
хъæбулы хъæбултæ дæр сæ гыццылтимæ искуы-иу 
хатт фæзынынц, кæд мæй, кæд та дыууæ мæйы иу хатт. 
Уыдонæй хъаст кæнæн куыд ис, цард уæззау у, алырдæм 
дæр сæхи ратон-батон кæнынц, сæхи æмæ сæ бинонты 
дарын цæмæй фæразой, ууыл архайынц. Иунæг кæй у, 
уый зæгъын дæр æм бынтон раст нæ кæсы, ис ахæмтæ, 
æмæ бæрæг дæр кæй ничи кæны, æххуысгæнæг дæр 
кæмæн нæй. Чи йæм æрбауайы, уый дæр æм кæд бирæ 
нæ фæстиат кæны, уæддæр. Уыдоны йемæ бадынмæ не 
вдæлы, сæ низтæ сын ахæра, цард сын феста. 
Бон ыл ныддаргъ вæййы, æхсæвæн та æппын кæрон 
нал вæййы. Кæд æм хуыссæг æрцæуа, уæд хорз, уæд 
Хуыцауæн бузныг. Фæлæ йæ цæстытæ цъынд кæнын 
дæр куы нал фæкомынц, уæд йæ ирвæзынгæнæг у йæ 
телевизор. Уымæ та йæ æргом ратта. Нырма йæ ныр 
фембæрста, цалынмæ йæ хъуыдыты уыд, уæдмæ йæ 
кино дæр кæй фæци æмæ дзы кæй ницы хъуыды кæны, 
кæй федта, уымæй. Ныр та йæм ног йæ æргом аздæхта, 
кæд истæмæй барæвдауид йæ æнкъард зæрдæ. 
Æвдыстой дард бæстæйы цъиуты цард. Дисы йæ баф- 
тыдта, халæтты бинонты цардыуаг, сыл халон æйчытæ 
æфтауын куы райдайы, уæд фылдæр йæ къуыртты 
бады. Къуыртты цыппар-фондз айчы вæййы. Æйчытæй 
цъиутæ радыгай рацæуынц, куыд сæ æрæфтыдта, афтæ. 
22 

Амонд æви хъысмсет 
Бонгай. Гугукгæнаг ссары уыцы къуыртт йæ фыц- 
цаг бонты æмæ дзы йæ айк æрæфтауы. Афтæ зæгъæн 
нæй, æмæ йæ нæ бамбары, кæйдæр дзæгъæлзад айк йæ 
къуыртты æйчытимæ кæй фæзынд, уый. Уымæн 
æвдисæн сты, йæхи куыд дары халон, стæй бинон- 
ты хистæр, уый. Цъиутæ радыгай бонгай фæзынынц 
рухсмæ. Æппæты фæстаг рацæуы гугукгæнаджы цъиу. 
Мад æмæ фыд радыгай тæхынц, скъæфынц хæринаг сæ 
цъиутæн. Диссаг у уыдонмæ кæсын, сæ дзых хæлиуæй 
дарынц, æнхъæлмæ кæсынц, кæд сын баппардзысты 
хæринаг. 
Сæ цъипп-цъиппæй бæстæ сæ сæрыл сисынц. Тасы 
æфтауы сæ хъæр æмæ сæ дзыхты фæхæлиу-хæлиу. 
Æрмæст куы афынæй вæййынц, уæд бæстæ ныссабыр 
вæййы. Тынг цымыдисаг у, сæхи цъиуты бафсадынц 
раздæр. Стæй уæд гакгуккы цъиумæ дæр æрхауы рад. 
Ноджы ма йæ дисы бафтыдта, сæхи цъиутæ фынæй 
куы уой, уæддæр сæ райхъал кæнынц, цæмæй раздæр 
уыдон бахæрой. Стæй удаист хъæр цы дзæгъæлзад 
кодта, уымæн дæр раттынц йæ хай. Цалдæр хатты  
гакгуккы цъиу рахауд ахстонæй, уый раздæр райдайы йæ 
тыхтæ æвзарын тæхынмæ. Халæттæй иу куы фæзына 
æмæ йæ куы бамбара, йæ бынаты нæй, уæд фæдис 
сисы, æххуысмæ фæдзуры йæ æмбалмæ. Куыддæр- 
иу фæзындысты йæ мæнг ныййарджытæ, афтæ-иу 
фæдисы ратæх-батæх систой. Агуырдтой йæ, цалынмæ 
йæ не ссардтой, уæдмæ. Афтæ цалдæр хатты. Стæй, 
сæхимæ хæстæг куыд уа, афтæ йын скæнынц ахстон 
æмæ йæ уырдæм фæхицæн кæнынц. Сæ цæст йæм  
дарынц, цалынмæ йæхи дарынхъом суа, уæдмæ. Уый 
23 

Хадыхъаты Фатимæ 
дын сæ ахастытæ, уыйбæрц æгъдау æмæ зонд æппæт 
адæммæ куы нæй. Хъыгагæн. Адæмæй се ппæт нæ 
зонынц, хæс цы у, уый. Искæмæй домдзысты, фæлæ 
сæхимæ цы хæстæ хауы, кæй тыххæй хъуамæ дзуапп 
дæттой, уый нæдæр зонынц. Уæдæмæ, сæхиуыл уæз 
никæй æмæ ницæйы тыххæй уадзынц. Сæхицæн, куыд 
сын æнцондæр у, афтæ цæрынц. 
Телефоны дзæнгæрæг ын аскъуыдта йæ хъуыдыты 
хал. Хъусын дæм. Æмæ райхъуыст йæ гыццыл хуры 
хъæлæс, уый дыбал-дыбул кодта, нанамæ йæ кæй фæнды, 
стæй та йæм тагъд кæй æрбацæудзæн... Арæвдыдтой 
та йын йæ кæстæртæ йæ зæронд æфхæрд уд. Куы йæ 
зониккой, цы зын ын у афтæ иунæгæй цæрын, уæд æм 
фæдисы фæцæуиккой. Ныббогъ кæнынмæ йæ бирæ нал 
хъуыд. Фæлæ йæхиуыл фæхæцыд æмæ сусæгæй, æмыр 
куыд фæкодта. Цы тæрсын кæна йæ сыхæгты, афтæ дæр 
адæм иууылдæр тарст æмæ рыст куы сты. 
Цы загъдæуа хъысмæтæн? Фæлæ уæддæр хъаст 
нæ кæны йæ цардæй. Амондджын цард фæкодта. Цы 
уарзта йæ царды мидæг, алцыдæр йæ къухы бафтыд. 
Цы йæ нæ фæндыд, ахæм куыст нæ кодта. Зæгъæм, 
хæринаг кæнын бирæ уарзта, уыйбæрц ног гæнæнтæ- 
иу æрымысыд хæринаг кæнгæйæ, афтæ зæрдиагæй-иу 
кодта бинонтæн, уазджытæн алы хæрзад, дзаджджын 
æмæ адджын, цæхджын æмæ судзаг, бирæ æмæ  
гыццыл... Йæ зæрдыл æрлæууыдысты йæ фыды ныхæстæ: 
нæ хæринаггæнæджы нал ивæм. Уый тынг уарзта йæ 
къухæй конд хойраг. Цалынмæ сын йæ ног ус не сæнад 
кодта сæ цард, уæдмæ. 
24 

Амонд севи хъысмæт 
Фæлæ ныр кæмæн равдиса йæ арæхстдзинад, уый 
дæр ын нæй. Йæхи иунæг уды та цас хъæуы... Иуæй- 
иутæ уæззау хæсыл нымайынц гыццыл бинонтæн дæр 
сихор сфыцын. Кæнæ сын стыр фыдæбон у сæ фæстæ 
къустæ, тæбæгътæ, агтæ ныхсын. Азæ уыцы куыстытæ 
æдзухдæр кодта уарзонæй. Хæдзары æфсин уæвыныл 
разы уыд, уый ууыл дзурæг нæу, æмæ йæ æндæр ницы 
æндæвта, кусгæ дæр кодта зæрдæргъæвдæй. Никуы 
йæм уыд ахæм æнкъарæн, нæ мæ фæнды кусынмæ, 
йе та цæмæн равзæрстон ацы куыст. Арæх æмбæлд 
ахæм адæмыл, кæцытæ сæ удхæссæг уыдтой, цы куыст 
кæнынц, уымæй. Уыдон æм тынг æнамонд адæм ка- 
стысты. Зæгъæм, бацыд дохтырмæ, æмæ йæм дохтыр 
ратта фарст. Цы дæ тыхсын кæны? Уый райдыдта  
дзурын, мæ рыстытæй мæ бон фынæй кæнын дæр нæу... 
Дзурын дæр æй нæ бауагъта дохтыр, афтæмæй йын 
йæхи низты кой кæнын райдыдта. Нымайы, нымайы, 
стæй афтæ: æмæ мæнæ бадын, кусын, сымах низтæм, 
уæ хъæрзынмæ хъусын æмæ уæ дзæбæх кæнын. Ома, 
ды дæр ацу æмæ кус! Кæд дæм рынчынтæм байхъусы- 
ны бæрц æмбарынад æмæ тæригъæд нæй, уæд дыл цы 
мæгуыры бон ис уым бадынæй? Дохтыр цæмæй уай, 
уый тыххæй адæмы хъуамæ уарзай, зонай сæм байхъу- 
сын, æмбарай сын сæ рыст. 
Ис ахæм ахуыргæнджытæ, кæцытæ сæ удхæссæг уы- 
нынц сывæллæттæй, гыццыл фыдуаг акодта исчи, уæд 
дзы æнаккаг, фыдгæнæг рауайы. Цы нæ йæ схондзысты. 
Рæвдаугæ хъæлæсæй чи дзуры, йæ уд ахуырдзаутæн 
чи дæтты, уыдон амондджын сты, уыдон скъоламæ 
25 

Хадыхъагпы Фатимæ 
рæдыдæй нæ æрбахаудтой, ахæм ахуыргæнджытæ 
фылдæр сты. Хуымæтæг хилдасæг, кæнæ ныхтæкæнæг 
дæр, дуканигæс кæнæ таксийы шофыр адæмæй йæ 
удхæссæг куы уына, уæд уымæн дæр адæмимæ кусæн 
нæй. Уæд ма ахуыргæнæгæн та куыд ис сывæллæттимæ 
кусæн, куы нæ сæ уарза, куы нæ уына алы скъоладзауæн 
дæр йæ уды цæхæр. 
Нæ домбай паддзахад куы ныппырх, уæд бирæ 
ахуыргæнджытæ сæ къухтæ æруагътой. Цæуыл ахуыр 
кæной сæ ахуырдзауты, уый нал зыдтой. Дис кодта Азæ, 
ау, дыууæмæ дыууæ куы бафтауай, уæд цыппар нæу? 
Фыдыбæстæйы Стыр хæст, кæнæ 1812 азы хæст хæст 
нал уыдзæн? Ныры онг нæ кæстæртæм цы уды фарн 
хастам, уый нал хъæуы? Пушкин æмæ Толстой, Къоста 
æмæ Секъа нал сты нæ литературæйы цæджындзтæ? 
Шекспир дæр нал хъæуы? Æви ныры онг кад цы 
уæлахизтæн кодтам, дис цы уацмыстыл кодтам, уыдон 
ницыуал сты? Азæйæн йæ куысты ахсджиаг нысантæ 
нæ аивтой, фæлæ куыд рабæрæг, афтæмæй йæ алыварс 
цы дызæрдыггæнæг адæм уыд, уыдоны аххосæй, æви 
сæ руаджы, не знæгтæ фехæлдтой ахуырады ахсджиаг 
бындур, царды æнæмæлгæ цæджындзтæ. Уый мах ах- 
хос у, мах раттам уыдонæн бар, мах бауагътам нæ уд- 
варн нæ къæхты бын ныккæнын. Алы адæймаг дæр 
хъуамæ уа хæсджын, цæсгомджын æмæ йæ равзæрст 
фæндагыл кæронмæ цæуа. Рагон æмбисонд афтæ у, 
йæ мады диттой ничи хоны. Мах та нæ райгуырæн 
зæххыл систам нæ къух, нæ паддзахадимæ тох кæнæм. 
Махæн нæ цардыуаг нæ цæуы нæ зæрдæмæ. Абон афтæ 
26 

Амонд æви хъысмæт 
у. Знон та? Нæ цард иууылдæр нæ паддзахады къухты 
куы уыд, нæ сомбоныл нæ зæрдæ куы дардтам, лæвар 
ахуыр куы кодтам, нæ рынчынты лæвар куы дзæбæх 
кодтам... Уæд фæндаггаг уыд аслам, хæринаг аслам... 
Уæд цы нал цыд нæ гуыбыны, цæй тыххæй нал цыд 
нæ цард нæ зæрдæмæ, цæуылнæ йæ бахъахъхъæдтам 
нæ цардыуаг? Цæмæн æрцыд хæлд уыцы домбай пад- 
дзахад? Уымæн æмæ дзаг æмæ фаг ницæмæй зонæм. 
Мах нæхицæй нæ домæм, мах нæхицæн домæм. Нæхи 
хæстæ нæ уынæм, нæ зонæм, нæ æххæст кæнæм, дзуапп 
ницæмæн никæмæн дæттæм. 
Ахуыр нæ цы паддзахад фæкодта, хъомыл нæ цы 
æхсæнад скодта, уыдон не знæгтæ цæмæн систы, цæмæн 
сыл цъыф калæм, не нæуынон цæмæн фестадысты? 
Бирæ æнæзæрдæмæдзæугæ хъуыддæгтæ уыд уæд 
дæр. Алцæмæн, алкæмæн æмдзæгъд кæнын раст нæу!!! 
Цæмæн раттам бар нæ хицауæй хъазæн чындз скæнын? 
Иууылдæр æй куы уыдтам, рынчын, зæронд æмæ 
кæсинаг у, уый. Цæуылнæ йын уыд аивæн, цалынмæ 
нæ амард, уæдмæ? Къорд азты ацы æдзæллагдзинад 
кæй ахаста, уымæй спайда кодтой не знæгтæ. Бирæ 
кæйдæрты зæрдæмæ нæ цыд уыцы уавæр, уыдонмæ 
ссардтой дæгъæл не знæгтæ, æмæ фæсарæйнаг сце- 
наристты амындмæ гæсгæ райдыдтой нæ  
паддзахады бындур халын. Сæ ныхмæ чи æрлæууыд, уыцы 
иугай æмбаргæ патриоттæ, уыдоны мардтой. Уыцы 
азты цас адæм ныццагътой, уыдоны нымæц абон 
ничи зæгъдзæн. Сæрмагондæй хъуыд саразын ног 
закъон, кæцы раттаид бар алкæмæн йæхи бынтæ 
27 

Хадыхъаты Фатимæ 
кæнын. Иумæйаг цы зæххытæ, заводтæ, куыстуæттæ 
уыдысты, уыдоныл иугай адæймæгтæ фæхæлоф код- 
той, царды рохтыл æрхæцыдысты, раззаг бынæттæ 
чи ахста, уыдон. Стыр Советон Цæдис ныппырх ис. 
Адæм æмсæр æмæ æфсымæр нал уыдысты. Цы фесты 
нæ æфсымæрондзинад, нæ хæлар цард? Нæ ивгъуыд 
алæмæты аргъау уыд, æви нæ фын? Æмæ ныр райхъал 
стæм. Ферох дам æй кæнут, уый уæ фынты уыд. 
Урсæй сау зæгъæм, сауæй - урс. Ахæм æдзæллаг æмæ 
ницæйагæй æвдисынц нæ ивгъуыд, æмæ адæймаг ахъуы- 
ды кæны, кæцæй сæ æрæмысынц? Кæд æмæ нæ паддза- 
хад къалостæ йеддæмæ ницы арæзта, уæд хæсты рæстæг 
куыд аирвæзтыстæм, куыд фæуæлахиз стæм, куыд 
сарæзтам ногæй нæ заводтæ, нæ горæттæ... Куыдæй 
атахтис космосмæ Гагарин? Кæд хæрæгуæрдонæй не 
схæццæ ис космосон тыгъдадмæ! Ахуыр дæр кодтам 
лæвар, дзæбæх дæр кодтам лæвар. Стæй нæ сомбоныл 
æууæндыдыстæм. Амонд нæ уырныдта, стæй амонд- 
джын дæр уыдыстæм. Уыцы ныфсæн аргъ нæй. Абон 
нæй æууæнк царды æппындæр ницæуыл, никæуыл. 
Уыимæ уды æдзухдæр ис тас, тæрсæм нæ кæстæртæн, 
нæ хиуонтæн, уæдæ цы уыдзысты ацы цъаммар æмæ 
æгъатыр æхсæнады. Тæрсæм нæ мызд, нæ пенсийæн. 
Цæмæй ма цæрдзыстæм? Тæрсæм сабырдзинадæн. 
Мыййаг та хæст куы ракъаха исчи... Æдзух тас, уый сси 
нæ уды рæбинаг. Æмæ нæ уырдыгæй бонгай хæры. 
Бирæ хъуыдытæ фæкодта зæронд ацы фæстаг азты 
йæ иунæджы бонты, йæхи цардыл, стæй йæ алыварс 
28 

Амонд æви хъысмсет 
адæмы цардыл. Тынг зæрдиагæй риссы йæ зæрдæ, йæ 
алыварс цытæ цæуы, уыдоныл, фæлæ цард незамантæй 
фæстæмæ кæй нæ ивы, уый зоны бæлвырд, стæй йын 
аивæн дæр кæй нæй, ууыл дæр йæ сæр лыгмæ дæтты. 
Æрмæст йæхæдæг йæхи хъысмæтимæ кæй нæ разы 
кæны, царды бирæ цæуылдæрты кæй нæ сразы ис, 
уый дæр æй дисы æфтауы. Цæуылнæ? Æппындæр 
аивæн кæмæн нæй гæнæн, сраст кæнæн цæмæн нæй, 
уыдоныл цæмæн хæры йæхи адæймаг, цæуылнæ сыл 
разы кæны? Айс царды æцæгдзинад, сразы йыл у, цы 
дæхи хæрыс, алкæйы мастыл, адзалыл, мæнгдзинадыл, 
мæнгарддзинадыл, алкæйы зындзинадыл, рыстыл... 
Фæлæ йæ бон æппындæр йæхи аивын нæу. Куы фæзæгъы, 
нал скæудзынæн, уæд йæ хъыг фæтыхджындæр вæййы, 
ноджы тынгдæр æмæ фылдæр фæкæуы. 
Фæлтау ма дæтт дзырд. Цы ис, уый хорз. Стæй ма ныр, 
зæрондæй цы ауæрда йæхиуыл. Стæй цæмæн? Уагæр 
ма йæхиуыл куы ауæрстаид, уæд та цас фæцардаид... 
Зæронд бахудт. Йæхицæн даргъ цæргæбон куы агуырд- 
таид, уæд раджы амардаид, æвæццæгæн. Уымæн æмæ 
алцы зыгъуыммæ фæлдæхтæй æрцæуы цæмæндæр. 
Ацы хъуыды йæм фыццаг хатт фæзынд, нырмæ йæ 
куыд никуы бамбæрста, ууыл дис кæны. Зæрдиагæй-иу 
куы куывта, цæмæй йæ рынчын адзæбæх уа, уæд та-иу 
амард. Кæм ис рæстдзинад, уыйбæрц фæтухитæ кæн 
æмæ ма мæлгæ дæр акæн, уый раст у? Тухи кæныс, уæд 
истæй сæраппонд, мæнæ сылгоймаг хъæбулы тыххæй 
цытæ бавзары, уыдон æй куыд æрбайрох вæййынц, 
йæ хъæбысмæ йæ хъæбулы куы райсы, уæд, афтæ. 
29 

Хадыхъаты Фатимæ 
Зындзинæдтæй фервæзæг хъуамæ æнæниз æмæ амонд- 
джын уа. Уæд адзал уыцы тухитæй æлхæнгæ, цæмæн, 
цæмæн ын ис ахæм уæззау аргъ? Адзалæн фидын цæмæн 
хъæуы? Уагæры цы хорздзинад ис мæрдты бæсты, 
кæд æрмæст фервæзын ацы зæххы зындзинæдтæ æмæ 
рыстытæй? 
Мæлынæй бæргæ нæ тæрсы йæхицæн, фæлæ 
кæсинаг куы фæуа, мыййаг, чи йæм кæсдзæн уæд, 
стæй йæ, искæйы къухтæм æрхауа, уый та бынтондæр 
нæ фæнды. Ме знаг дæр макуы æрхуыссæд, ма фæуæд 
кæсинаг. 
Цардмæ куыдфæндыйы цæстæй чи кæсы, уыдонæн 
капеччы аргъ дæр нæ кæны, фæлæ афтæ дæхи бахæр, 
уый дæр раст нæу. Фæлæ, цы ис, уый ис. Нæ кæрон 
уæддæр иу у. Ныр хи аивын афон нал у. Бирæ йæ нал 
хъæуы ацы уаргъ хæссын, мыййаг, хъуамæ иннæтæй 
уæлдай, ам ныййичъи уа, æппæтæй фылдæр уый 
фæцæра? Уымæй йæ Хуыцау бахизæд. Стæй ам нырма 
никуы ничи баззад, цæмæй тæрсы, уырдæм æй хъæуы, 
æнæмæнг. Æмæ иугæр куы сæдзæллаг уа, уæд йæхи дæр 
амардзæн, хъуамæ кæдмæ фæраза, фаг ын нæма у? 
Бирæ азтæ - бирæ сагъæстæ. Æмæ уыцы сагъæстæ 
фагæй фылдæр куы сты, уæд адзалы фаг нæма сты? 
Цæй фидар разынд йæ уд? Адæймаг йæхи дæр амарид, 
цалынмæ ма уый хъом у, уæдмæ, фæлæ уымæй дæр йæ 
кæстæртæн зæрдæниз куы скæна, уæд цас  
хорздзинад у. Нæ, ахæм зæрдæниз скæна йæ уарзон адæмæн, 
уый дæр æй нæ фæнды. Хуыцауæн кæны лæгъстæ, 
цæмæй йæ æнæ тухитæ, æнæ искæйы бахъыгдаргæйæ 
30 

Амонд æви хъысмæт 
йæ аецæг дунейыл сæмбæлын кæна. Бирæ федта сæйгæ 
рынчынтæ. Йæхæдæг дæр касти йæ сæйгæ мадмæ, йæ 
сæйгæ бинойнагмæ. Афтæ зæрдиагæй иста йæхимæ 
сæ тухитæ, æмæ сæ фæстæ йæ бон кæуын дæр нæ уыд. 
Стæй йæм афтæ касти, цыма сыл кæуын дæр нæ хъуыд, 
сæ тухитæй кæй фервæзтысы, кæй æрæнцадысты, уый 
тыххæй. Цыма кæуинаг йæхæдæг уыд, сидзæрæй куы 
баззад, уæд, стæй та сидзæргæсæй куы аззад, уæд дæр 
æмæ мæнæ ныр, йæ ныгæнæг, йæ хъæбул йæ разæй куы 
фæци,уæддæр... 
Куыдта-иу, кæм сусæгæй, кæм æргомæй, се 
намондыл, сæ бирæ тухитыл. Ныр та цардæй афтæ 
бафæллад, æмæ йæхиуыл дæр фæкæуы, бирæ æнамонд 
хабæрттæ кæй федта, царды бирæ рыст æмæ зындзинад 
кæй ис, афтæмæй ыл кæй ныддаргъ ис, ууыл. Афтæ йæм 
кæсы, цыма адæймаг райгуыры амондджын уæвынмæ, 
фæлæ цæмæндæр дуне зыгъуыммæ рафæлдахы алцы- 
дæр, цæмæй амондджын мачи уа. Афтæмæй иу дæр йæ 
амондмæ нæ баххæссы. Зын у, зынаргъ дын чи у, уый 
куы амæла, йæ хъуаг свæййы суанг уæлдæф дæр. Агу- 
рыс æй, куы хæдзары къуымты, куы адæмы æхсæн... 
Нæ дын фаг кæны улæфт, нал дæ хъæуы хур, нал арыс 
æнцой дæ удæн. Уд иууылдæр фесты рис. Ноджы ма 
иунæгæй куы аззайай, дæ æмбæлттæ, дæ хионтæ дыл сæ 
къух куы сисой. Иу дæм цæугæ нал кæны, иу - дзургæ... 
Уый цы у? Цыма мæ доны баппæрстой, æз та ленк 
кæнын нæ зонын, афтæмæй мæм мæ гæндзæхтæ ба- 
тилыны хъару дæр нæй. Ис иунæг фæнд мæ сæры, 
тагъддæр куы ахицæн уаид ацы уавæр. Доны бын æнцад 
31 

Хадыхъаты Фатимæ 
хуыссын, æнхъæлмæ кæсын мæлæтмæ. Адзал мæм 
йæ мидбылты худы, кæдæмдæр мæ йæ фæдыл кæны. 
Ничи мæм ратта йæ къух, сæхи дард айстой иууылдæр. 
Адæймаг куы нал фæхъæуы, уæд æнæ низ, æнæ 
æфсонæй дæр амæлы. Японы адæммæ хæлæг кæнын. 
Базæронд дæ, нал хæссыс æхсæнадæн, бинонтæн пай- 
да, сæрсафæн былмæ ацу æмæ дæ мæгуыр сæр фесаф. 
Махмæ дæр раздæр уыд куыдзæппарæн. Цымæ ныр 
нал ис? Уырдыгæй дæхи фехс, уым дыл халæттæ бацин 
кæндзысты, уыдонæн куывд саразын стыр амонд у. Иу- 
дыууæ бонмæ де стджытæ асыгъдæг уыдзысты. Хохаг 
дуртыл цæхæр скалдзысты. Ницавæр чырын, ницавæр 
æмбæрзæн, хъыгкæнæг мæрддзыгой адæм... Хуыздæр 
ницы ис æрхъуыды кæнæн. 
Цæмæн у афтæ мæнгард цард? Ныр зæрондæй, 
æдыхæй цæмæн аззад æнæ йæ зæрдæйы уидаг, æнæ 
хъæбул, æнæ баныгæнæг? Хъуамæ йæ хъæбул йæ разæй 
фæуыдаид?! Куыд æруагъта Хуыцау ацы тæригъæд 
мæгуыр ныййарæджы сæрыл? Хъæрæй ныккуыд- 
та æмæ йæ хъуыдытæй фæцух, æрцыд йæхимæ æмæ 
йæхи ирхæфсыныл архайы. Цымæ йæ ничи фехъуы- 
ста, сыхæгтæй худинаг у... Райста тæрхæгæй йæ 6и- 
нонты къамты альбом. Рагæй дæр афтæ кæны, сæрæй 
кæронмæ нæ, фæлæ кæм фегом уа, уым фегом уæд. 
Разынд дзы диссаджы къам. Йæ хъæбулы хъæбулы 
хъæбул æм худгæйæ дары дидинæг. Æвæдза, уæд ма 
цы хъæздыг уыд. Уыцы бон йæ стай азы сæххæст. Уæд 
йыл æрæмбырд сты йæ бинонтæ. Йæ уарзон адæм. 
Уыцы бон æм æрцыдысты йæ æфсымæр æмæ йæ чындз 
32 

Амонд æви хъысмæт 
дæр. Уыдоны амондыл æдзухдæр цин фæкæны. Уыдон 
кæрæдзи къухтыл хæцгæ цалдæр азы размæ сбæрæг 
кодтой сæ сызгъæрин чындзæхсæв. Кæд исчи у ацы 
зæххыл амондджын, уæд уыдон. Сæ фарсмæ сты сæ 
кæстæртæ. Никуы уыдысты æнæ бинонтæ, æнæрæвдыд. 
Æнгомæй, кæрæдзи æмбаргæ, кæрæдзи уарзгæ цæрынц 
хистæрæй кæстæрмæ. Сты кæрæдзийы ныфс æмæ цин. 
Кæд амонд ис зæххыл, уæд дзы ацы бинонтæ стыр хай 
райстой, Хуыцауы цæст сын бауарзæд, цæмæй дарддæр 
дæр сæ мыды къæм ма бахауа. Азæйæн дæр ма йæ удмæ 
рухс уыдон бауадзынц. 
Алкæйы дæр фæнды амондджын уæвын. Алчи 
алыхуызон ныв кæны йæхицæн йæ амонд. Йæхæдæг 
æрцыд ацы хатдзæгмæ. Цардмæ дардæй, фæрсырдыгæй 
кæсын куы райдыдта, уæд. Афтæ йæм кæсы, кæй йын 
ис бындур афтæ хъуыды кæнынæн. Базыдта аргъ 
кæнын, цы уыд йæ царды амондæй, уымæн. Афтæ дæр 
æм каст, цыма амондæн, æфсургъау, йæ барцыл хæцын 
хъæуы, фæлæ алцы адæймагæн йæхицæй аразгæ кæй 
нæу, уый дæр бамбæрста. Тынг æй фæндыд,  
амондджын куы уаид... Йæхимæ гæсгæ, алцыдæр кодта уый 
тыххæй. Цæмæндæр амонд уыдта æрмæст искæйы 
хорздзинадæн цæргæйæ, уымæн та ис гæнæн бинонтæ 
саразгæйæ. Йæхимæ гæсгæ алцыдæр кодта, цæмæй йын 
уа бинонтæ, амондджын бинонтæ. Фæлæ хъысмæтæн 
цы загъдæуа, уый мах коммæ æппындæр нæ кæсы. Иу 
бон уæддæр иунæгæй аззад. Йæ уд цы сывæллæтты 
бавæрдта, уыдон дæр алы рæтты цæрынц. 
33 

Хадыхъаты Фатимæ 
Йæ сабибонтæй бирæ цыдæртæ нæ хъуыды кæны, 
фæлæ тынг хорз лæууы йæ зæрдыл, скъоламæ куыд 
ацыд, уый. Æвæдза, цы мæгуыр рæстæг уыд, хæсты 
фæстæ азтæ, цыдæр хæцъилы гæбæзтæй йын бахуыд- 
той хызын, нæ йæм чиныг уыд, нæ тетрад. Кърандасы 
гæбæзтæй газетты сыгъдæг кæрæттыл дамгъæтæ фы- 
стой, нымæцтæ базыдтой къæцæлты руаджы, афтæмæй 
райдыдта йæ ахуырмæ фæндаг, суанг ма уæлдæр ахуы- 
рад дæр райста, ахуыргæнæджы куыст дæр ма фæкодта 
бирæ азты. Йæ мидбылты бахудт зæронд... Цымæ 
цæуыл худы, абон цы гæнæнтæ ис, уыдонимæ бары 
йæ мæгуыр сабибонты цард? Æви уыцы гæнæнтæ 
кæмæн ис æмæ ахæм диссаджы цард чи кæны, уыдон 
куыд нæ аргъ кæнынц сæ абоны цардæн, уый йæм 
кæсы худæг, æвирхъау? Абон сабитæ цы хæдзары ис, 
уырдæм бацæуæнтæ нæй, уыйбæрц хъазæнтæ дзы ис, 
уыйбæрц дзаума, хæринаджы дзæбæх æмæ адджинагæн 
ныккæнæнтæ нæй. Фæлæ цин ницæуыл кæнынц, 
телевизормæ кæсынц алы фæсарæйнаг кинотæ, 
мультиктæ, аргъæуттæм, нæхи дзæбæх зондамонæг æмæ 
уддæттæг мультиктæ æмæ кинотæ та сæ нæ хъæуынц. 
Чиныг дæр афтæ. Нæхи диссаджы нæртон хъайтартæй 
иу нæ зонынц, нæ фæзмынц, фæлæ фæсарæйнаг, алы 
ницæйаг хъайтартæ систы фæзминаг. Уæвгæ уыдон 
дæр сты цымыдисаг, фæлæ нæхи адæмон сфæлдыстад 
бирæ ахсджиагдæр, адджындæр, хъæздыгдæр æмæ 
цымыдисагдæр у. Цард диссаг у, æвæдза. Йæ хæдзары 
нанатæ æмæ дадатæ кæмæн ис, уыдон дæр нæ зонынц 
нæ се взаг, нæ сæ адæмон сфæлдыстад... Махæн нæ 
34 

Амонд æви хъысмæт 
ныййарджытæ цалынмæ куысты уыдысты, уæдмæ 
нын хъомылад лæвæрдтой нæ нанатæ, нæ дадатæ. Уы- 
дон нын кастысты кæнæ дзырдтои аргъæуттæ æмæ 
æмдзæвгæтæ. Уæд чиныг дæр уыйбæрц нæ уыд,  
телевизор та æппындæр нæма уыд... Диссаг, цас зыд- 
той нæ хистæртæ. Кадæгæй, аргъауæй, æмдзæвгæйæ. 
Фæлтæртæ ивгæ цæуынц, цард дæр ивы. Æмæ кæд цард 
нæ алыварс хъæздыгдæр æмæ цымыдисагдæр кæны, 
уæд фæлтæртæ та удæй мæгуырдæр кæнынц. Куыд 
фæстæмæ адæймаг йæ зонд, йæ хъаруйæ цы диссæгтæ 
сарæзта, уыдон йын йæхи бабын кæндзысты. 
Саби ма куы уыд, уæд уынгты уагътой хæдзæрттæм 
радио. Кæмæ-иу сдзырдта, уый-иу цы амондджын уыд, 
кæрæдзийæн дзырдтои, цы фехъуыстой радиойæ, уый. 
Уый хæсты фæстæ уыд. Хæсты рæстæг цалдæр раны 
телыхъæдтыл уыд радиотæ æвæрд. Уырдыгæй-иу хæсты 
хабæрттæ радзырдтой. Ныр алкæйы хæдзары дæр уыд 
радио, хабархæссæг, рæсугъд зарджытæ, цæгъдтытæ, 
æмдзæвгæтæм хъусын уыд тынг диссаг. Æппæты 
цымыдисагдæр уыд театр микрофоны раз. Æдзухдæр 
хъуыста радио-спектакльтæм. Нырма театр цы у, уый 
зонгæ дæр нæма кодта, афтæмæй цæуыл дзурæг  
уыдысты уыцы цаутæ, уыдон нывджынæй йæ цæстытыл уа- 
дысты. Ууыл дæс азæй гыццыл фылдæр рацыдаид, афтæ 
фæзындис телевизор. Гагарин космосмæ куыд атахт, 
уый дзырдтои æмæ æвдыстой телевизорæй, уый диссаг 
куыд нæ уыд! Радио æмæ телевизор æндæр ницыуал 
дзырдтои, цин кодтам æнæхъæн бæстæимæ мах дæр. 
Адæмты цыма иу кодтой, уыцы иумæйаг хабæрттæ. 
35 

Хадыхъаты Фатимæ 
Уалынмæ та ногдзинадæн фæзындис хæдзары телефон. 
Стæй та бирæ рæстæг нæма рацыд, афтæ компьютер, 
стæй та чырæг телефонтæ. Дæ дзыппы ахæм бастдзи- 
над хæсс æмæ бахъуыды рæстæг, кæдæм дæ фæнда, 
адзур, суанг зæххы къорийы иннæ фарсмæ. 
Æппæт æнустæй дыууынæмуыд æппæты цырендæр, 
æвæццæгæн, адæмы даргъ историйы уыйбæрц диссæгтæ 
не 'рцыд, ацы æнусы цас бацыд. Æнусы райдайæн фыц- 
цаг дунеон империалистон хæст, дыууæ революцийы, 
мидхæст, ома граждайнаг хæст. Стæй коллективиза- 
ци, колхозты арæзтад, репресситæ, адæмы хæрзты куы 
бын кодтой, сыхаг сыхагыл, æмбал æмбалыл, æфсымæр 
æфсымæрыл куы нал ауæрстой. Чи кæмæдæриддæр 
хæлæг кодта йæ курдиаты, йæ арæхстдзинады тыххæй, 
уыдоныл фыстой хахуыртæ æмæ-иу фервæзтысты, сæ 
фæндагыл сын цæлхдур чи уыд, уыдонæй. Искæйы ус 
кæй хъуыд, уыдон дæр нæ ауæрстой никæуыл. Бабын- 
иу кодтой сæ чъизи фæндтæ хъыгдарæгæн йæхи æмæ 
йæ бинонты. 
Алы закъонæн дæр ис алы хуызы равдисæн. Кæд 
Зачъеджын тарст ног арæст паддзахадæн фæтасынæй, 
уымæн дæр бирæ аххостæ уыд. Иуæй ардыгæй чи 
фæлыгъд, уыдоны фæндыд раздæры цардыуаг разда- 
хын, æмæ фæсарæнтæй алы хуызты æххæсыдысты... 
Иннæмæй та - æппæт дунейы империалисттæн нæ 
иумæйаг, домбай æмсæр паддзахад сси сæ цæсты 
сындз. Уый дæр йæ дæндæгтæ нæ рафтыдта ахæм 
куысты, фыццаг æмæ иунæг уыд, адæмæн æмсæрдзинад 
чи ратта, ахæм хицаудзинад. Йæ бахъахъхъæныны 
36 

Амонд севи хъысмæт 
охыл æрхъуыды кодта уыцы бардзырд. Адæмон знагыл 
нымад уыд, чидæриддæр хъыгдæрдта коммунизммæ 
цæуыны фæндагыл. Уымæн æмæ йыл афтæ тыхджын 
зæрдиагæй æууæндыдысты. Фæлæ алы ницæйæгтæ 
февнæлдтой æмæ та сæхирдыгон спайда кодтой йæ 
закъонæй. Аххос та абон дæр уый æккой ис. Æмæ йæ 
цы нæ рахуыдтой. Гитлерæй фыддæр цыма уыд, афтæ 
йæ æвдисынц. Дуне кæй руаджы аирвæзт, æппæт зæххы 
къорийы адæмы фашистты азарæй чи аирвæзын кодта, 
уый та сæ рох фæци. Диссаг у, нæ разамонджытæ æмæ сæ 
фæсдзæуинтæ æдзухдæр аздæхынц ивгъуыды цаутæм 
æмæ чи нал ис, уыдонмæ агурынц аххостæ. Абон сæхи 
сау митæ цæмæй афтæ æргом ма зыной, кæд уый тыххæй. 
Йæхæдæг куыд дзырдта Зачъеджын, афтæмæй: «Нæ хорз 
хъуыддæгтæ иууылдæр зыгъуыммæ ивд æрцæудзысты, 
фæсарæнты стæй нæхимæ дæр. Сионисттæ лæбурынц 
дунеон хицаудзинадмæ æмæ сæ мает иедзысты махæй. 
Никуы нын ныххатыр кæндзысты, нæ уæлахизта, не 
сгуыхтдзинæдтæ... Фæлæ нæ дард фæдонтæй нæ ферох 
уыдзысты нæ хъæбатырдзинæдтæ, ног фæлтæртæ сисд- 
зысты бæрзонд сæ фыдæлты кад æмæ намыс...». 
Куыд раст уыд йæ хъуыды. Абон дзы цынæ загъ- 
той, цы нæ йæ рахуыдтой! Уый аххосджын æмæ 
æргом зылын цы хабæртты кæнынц, уым цае адæм 
бабын, уыдонæй йæхæдæг цалы зыдта, стæй сæ уый 
фæаххоеджын кодта? Къаддæр нæ, фæлæ бирæ фылдæр 
сты, мæнæ нæуæдзæм азты, стæй уæдæй нырмæ цы 
адæмы фæцагътой, бабын кодтой, уыдоны нымæц. Кæд 
ма уæд мæнг тæрхоны судтæ арæзтой, уæд ныр та æнæ 
37 

Хадыхъаты Фатимæ 
тæрхон, æнæ суд, æнæ аххосæй мардтой кæрæдзи. Чи 
тыхджындæр уыд, уый йæ фæндаг сыгъдæг кодта.  
Истой кæрæдзи исбон, паддзахады исбон... 
Мæнмæ гæсгæ, Зачъеджын куыд æнæазым у, афтæ 
иу разамонæг дæр нæу. Алчидæр сæ нæ цармæй цæры, 
æфсис æппын нæ зонгæйæ. Уый тыххæй цы нæ  
идеологи æрхъуыды кæнынц. Уыцы иу æнæаипп ахает 
никуы уыдзæн никæмæ. Кусгæ æмæ архайгæ чи нæ 
кæны, уый не руадзы рæдыд. Мах абон къухæмдзæгъд 
кæмæн кæнæм, уыдон райсом куы нал уой, уæд та уы- 
дон уыдзысты фыд лæг æмæ адæмы знæгтæ. Куыд ис 
схонæн адæмы знаг Зачъеджыны, кæд æмæ уый йæхи 
пайдайæн æппындæр ницы ратыдта, афтæ дæр йæ 
дзыпп хуынкъæй ацыд. 
Абоны паддзæхтæ та æппындæр æфсис нал зо- 
нынц. Иу дæр йемæ ницы ахæедзæн ие цæг дунемæ. Ам 
баззайдзысты сæ бынтæ, сæ хъæздыгдзинæдтæ. Æмæ 
Зачъеджын кæд æмпъызт хæдон æмæ хæлафы ацыд 
мæрдтæм, уæд а дон уым сæ зынаргъ дзаумæтты уымæй 
кадджындæр нæ уыдзысты. Абуладземæ гæсгæ та йын 
йæ къуыдыр дæр зæхх нæ исы... Уæд адонæн та цавæр 
тæрхон уыдзæн Хуыцауæй æмæ нæ ныййарæг зæххæй? 
Æмæ уый фæстæ чи уыд, уыдон цае пайда 
æрхастой? Иунæг æрмæст. Сталины рæстæджы кæй 
æрцахстой, уыдонæй ма æгас чи уыд, уыдоны сраст 
кодтой æмæ суæгъд кодтой. Чи дзы нал фæцард,  
уыдоны дæр фæсадзал сраст кодтой. Æндæр, уый цы пад- 
дзахад ныууагъта, уый бонæй-бонмæ æдзæллагдæр, 
мæгуырдæр кодта. Иу идеологи дæр нæу алцæмæй раст, 
38 

Амонд æви хъысмæт 
иу парти дæр нæ бæззы царды мидæг. Куыддæр сæ къа- 
хыл слæууынц, афтæ та адæмы ныхмæ фæвæййынц, 
сæ къубæлттыл сын бахæцынц. Коммунисттæ дæр, 
кæд алцыдæр кодтой адæмæн: лæвар ахуыр, лæвар 
рынчындæттæ, дзæбæхгæнæндæттæ, кусæг адæмæн кад 
æмæ цæрыны фаг мызд, уæддæр сæ галиу митæй адæм 
тыхстысты. Не мбæлы, нæ фæтджытæ æгæр сбирæ сты. 
Иуæрдæм акъахдзæф кодтай, ахст. Дæ сæр иннæтæй 
уæлдæр скаст, дæ сæр лыг. Æдзух хъуыд алцæуыл разы 
кæнын, алкæмæн æмдзæгъд кæнын. Бирæ дзы уыд 
æнæхъуаджы, æнаккаг митæ... 
Фæлæ ма мын зæгъут, ныр та хуыздæр у? Ныр та 
дзурай, нæ дзурай - никæйы хъæуы дæ хъуыды, дæ 
цæстæнгас. Фæлæ та раздæрау ныр дæр ницæуыл кæнæм 
разы, цыдæриддæр цæуы царды мидæг - иууылдæр 
нæ ныхмæ сты, адæмы ныхмæ. Афтæмæй куыд нæ 
бон у, афтæ хыл кæнæм раздæры хицæуттимæ... Ома, 
къæдзилимæ хæцæм, æвзидæм, куыдзæн йæхимæ нæ 
уæндæм. Тæппуд æмæ мæнг уд сты адæм. Цыдæриддæр 
цæуы, уым аххосджын сты адæм сæхæдæг, дзыллæ. 
Загъдæуы: адæм цы хицауады аккаг сты, ахæм у сæ раз- 
амынд. Æндæр дзуапп нæй. Æвæццæгæн никуы уыдзæн 
зæрдæмæдзæугæ цард. Алцæмæй алчи разы уа, уымæн 
гæнæн нæй. Иу идеологи, иу дин дæр не хæст кæны, 
адæймаджы амондджын чи скæна, уыцы æнæаипп 
царды домæнтæн. 
Фæсарæнтæм нæ цæст æгæр дарæм, бирæ цыдæртæ 
исæм уырдыгон æгъдау, сæ царды æууæлтæ... Æмæ та 
рæдийæм. Алкæмæн йæхи цæсгом хъуамæ уа, йæхи 
39 

Хадыхъаты Фатимæ 
æгъдау, йæхи цардæмбарынад. Адæмы фарн тыхджын 
æмæ бирæ у. Адæмæй у паддзахад, адæмæй у цард. 
Политикæйы чи ис, уыдон сæхи дзæгъæлы ирхæфсынц, 
цыфæндыйæ дæр адæмы фарн уыдзæн уæлахиз. 
Политикæ хъуамæ фæхæрд уа. Раджы уа, æрæджы - 
адæм бамбардзысты, кæрæдзиуыл сæ чи ардауы, хæст 
чи ракъахы, сæ хардзæй чи цæры, æрмæст бынтæ чи 
кæны, хъæздыгдзинæдтæ сæ дин кæмæн систы. Сæ туг, 
сæ цард кæй тыххæй раттынц нæ хуыздæртæ. 
Мах паддзахад цал хатты равдыста, йæ 
сæрибардзинад уарзæгой нысантæ, æмæ та æдзух 
аххосджынæй баззайы. Цал хатты равдыста нæ  
паддзахад йæ хъару, йæ ныфс, йæ тых. Фæлæ не знæгтæн уый 
фæвæййы æфсон, хæлæджы хос, æрмæст амидингæнæг. 
Æрмæст мæнæ олимпиадæйы рæстæг нæхицæн цы 
ном æмæ кад скодтам, уый нын ныр нæ фарсæй цал 
азы кæнынц! Уæллæй, сабитæ змисы хъазгæйæ куыд 
хыл кæной, афтæ у политикæйы дæр, æрмæст йæ 
фæстиуджытæ уæззау сты, уый хъазт нал вæййы... 
Æгæр ахæцынц, сæ рохтæн уромæг нал вæййы. Æмæ 
сæм нымады дæр нæу, адæм кæй цæгъдынц, уый. 
Сæ нысанмæ цæуынц мæрдты цæндтыл. Цал æмæ 
цал хъысмæтыл бацæуынц къахæй?! Куыд бары уый 
Хуыцау? Æви нæ бары? Æппындæр мæ нæ фæнды 
политикæйыл нæдæр дзурын, нæдæр хъуыды кæнын. 
Уымæн æмæ историмæ фæстæмæ куы акæсай, уæд не 
замантæй нырмæ царды æмæ политикæйы ницы ивы. 
Иуты хъæуы æппæт дуне, зæххы къори иууылдæр, 
стæй хур æмæ мæй. Æппæт адæмы дæр сæ дæлбар куыд 
0-0 

Амонд æви хъысмæт 
бакæной, се ппæт уыдоны удыбæстæйæн куыд кусой, 
куыд цæрой. Иннæ адæмты та хъæуы æрмæст сæ сабыр 
цардыуаг, сæ бинонты амонд æмæ сæхи къухты фæллой, 
сæхи фыдæбонæй цæрын куыд фæразой. Фæлæ искæйы 
фæллоймæ йæ къух чи дары æмæ фаг æппындæр чи 
ницæмæй зоны, уыдон иннæ адæмы цæрын нæ уад- 
зынц. Сæ коммæ чи нæ кæсы, уыдонæн кæнынц тыхми, 
суанг марыны онг. Хæст дæр афтæмæйты райдайы, Ху- 
ыцау сын ма ныббарæд. Хæст у адæмы цæгъдæг, адæмы 
куынæг кæнæг. Хæст тауы мæлæт, рис, мæгуырдзинад. 
Хæст дæрæн кæны паддзахадтæ, горæттæ, хъæутæ... 
Цард халджытæн сæ кой афтæ дæр бирæ кæнынц, 
мæн нæ фæнды уыдæттыл хъуыды кæнын. Мæн 
хъаруйæ, мæн архайд, мæн æххуысæй дзы ницы 
аивдзæн. Се мбисонд сæхи. Фæлæ мæм афтæ кæсы, 
кæй фæуæлахиз вæййæм алы хæсты, алы хъуыддаджы, 
уый нын нæ хатыр кæнынц. Иуæй Гитлеры байзæддаг, 
иннæмæй та - цыма нæ фарс чи вæййы, уыдон дæр... 
Мæнæ ныр Америкæ нæ ныхмæ сыстад, æви та мах 
аххос у, бирæ фарстаты, бирæ хъуыддæгты нал арæм 
иумæйаг цæстæнгас, нал бады кæрæдзиуыл нæ ны- 
хас. Америкæ чи сты, цы сты? Акæсут ма ивгъуыдмæ. 
Ардыгæй, Европæйæ чи фæлыгъд, алы ницæйаг ах- 
хосты азымæй уым чи балæууыд, уыдон фæцагътой 
бынæттон цæрджыты. Байстой сын сæ зæххытæ, сæ 
исбон... Æрцæуæг хæддзутæ сарæзтой ног цардыуаг, 
ног дуне, сарæзтой паддзахад. Тугæй æхсад зæххыл. 
Сæхи йын хицау скодтой. Уыдон иууылдæр кæцæй цы 
ратонатæуыдысты, мах та æнхъæл стæм, уыдон хæссынц 
4/ 

Хадыхъаты Фатимæ 
дунейæн зонд æмæ фæтк. Æрмæст мæхмæ хæстæг, 
дыууынæм æнусы æртæ фæлтæрæй уæрæсейæгтæ 
фæлыгъдысты уырдæм. Ныр æнæ райгуырæн бæстæ, 
æнæ патриотизмæй цы паддзахад снæрсти, райрæзыд, 
уый махæн нæ цард зыгъуыммæ кæны. Махæн нæй 
къамтæ нæ дысты, цæй тыххæй мах исæм уыдоны фæтк 
æмæ æгъдау, цæуылнæ сын амонæм сæ æцæг бынат? 
Уыдон алы адæмы хатт, алы адæмы уæлдæйттæ, бацах- 
стой æмæ сæ быны ныккодтой Америкæйы индейагты 
адæмон культурæ, адæмы фæцагътой, фæхæлоф код- 
той сæ зæххытыл, сæ исбоныл. Ныр уыдон сæхицæй 
мах раз хъуамæ цы аразой? Кæд этникон æгъдауæй 
Уæрæсе дæр бынтон уырыссаг нæу, алы адæмы хатт 
дзы цæры, уæддæр у барджын уырыссаг паддзахад. 
Алы паддзахад дæр у тугкалд æмæ тыхмийы бындурыл 
арæзт, фæлæ мах кæрæдзи ныхмæ æрлæууыдыстæм 
идеологийы, политикæйы аххосæй. Нæхи зæххытыл, 
нæхи сæрибардзинадыл тох кæнгæйæ. Афтæмæй 
æрцыд арæзт мах паддзахад. Хъæздыг уыд нæ бæстæ, 
бирæнацион. Кæд абон Советон цæдис нал ис, уæддæр 
баззад бирæнацион паддзахад - Уæрæсе. Кæд Хуыцау 
баххуыс кæнид, æмæ сæ фæндтæ иууылдæр сæ къухы 
нæ бафтиккой! Уый тыххæй та базмæлын хъæуы, сæ 
ныхмæ исты æрхъуыды кæнын хъæуы! 
Æнæмæнг хъæуы æрымысын æппæтдунейон сабыр 
цард, кæрæдзи æмбаргæ, карæдзийæн аргъ кæнгæйæ, 
уарзондзинад æмæ фæллойы бындурыл арæзт цард 
адæмæн. Уый аргъау у? Адæм адæм сты. Адæм алыху- 
ызон сты. Йæхимидæг худы. Никуыма уыд алцæмæй 
42 

Амонд севи хъысмæт 
æххæст адæймаг, никуыма уыд æнæаипп разамонæг 
дæр. 
Раздæхт та йæ сабибонтæм, уæд ма йæ мады мад дæр 
æгас уыд, уый йæ дыууæ къухæй сывæллæттæн хуыд- 
та дзаума дæр, хъазæн чындзытæ дæр. Хæсты рæстæг 
эвакуацийы дæр йемæ уыд йæ нанайы хуыд чындз. 
Рæсугьд фæлмæн хъазæн йæ къухтæй нæ уæгъд кодта, 
фынæй дæр æнæ уый нæ кодта. Куы-иу счъизи, уæд- 
иу ын йæ мад йæ дзаумæттæ раласта, йæ буарыл хуыд 
уыдысты, райхæлдта сæ-иу, ныхсадта, стæй та-иу куы 
бахус сты, уæ йыл сæ ногæй скодта, бахуыдта. Хъазæн 
чындзæн сывæллæттæ хъæлæба кæнгæйæ атыдтой йæ 
сæр. Гыццыл чызг зæрдиаг куыд фæкодта йæ иузæрдион 
æмбалыл, цалынмæ йæ мад куыстæй æрбацыд, уæдмæ. 
Мад æй æрбахъæбыс кодта æмæ йын зæрдæ бавæрдта, 
афтæ æнцон сраст кæнæн куы уаиккой царды æппæт 
зындзинæдтæ дæр, зæгъгæ. Райсомы йæ хъазæн чындз 
цы уыд, уымæй дæс хатты хуыздæрæй ссардта йæ 
фарсмæ хуысгæйæ. Æхсæвы мад базылд йæ гыццыл 
чызджы хъазæнмæ, сног æй кодта, ног къаба дæр йын 
бахуыдта, Азæйæн чи нал бæззыд, уыцы дидинджытæ 
фыст къабайæ. Цы цин кодта, цы хъæбыстæ фæкодта 
йæ хъазæн чындзæн, стæй йæ уарзон мадæн! 
Амондджын та куыд нæ уыд. Адæймаг æрмæст 
йæхи удæн дзуапп куы дæтта, уæд уый дæр амонд куы 
у. Искæй удæн æдзух истæмæй тæрс, дæ уд искæуыл 
хæр, уый дæр æнцон нæу, мыййаг. Фæлæ, алы фæлтæры 
адæмæн куы балæггад кæнай, иунæг хъæбул куы 
43 

Хадыхъаты Фатимæ 
схæссай, кæнæ бирæ цот, хорз сыхаг, хорз æмбалæн куы 
бæззай, уæддæр амондджын уыддзынæ. Адæмы æхсæн 
бирæ бастдзинæдтæ ис, æрдзæй. Уыдон хъахъхъæнын, 
мад æмæ фыдæн аргъ кæнын, уый кæуылты у. Уæдæ 
хо, æфсымæр кæмæн ис, уыдонæй ма хъæздыгдæр чи 
æмæ цы уа? Мадызæнæгæй зынаргъдæр куы ницы ис 
зæххыл. Æрмæст хъæбул. О, æрмæст хъæбул вæййы, 
хо æмæ æфсымæрæй ахсджиагдæр. Куыд ис мæгуыр 
зæгъæн, æнамонд схонæн, бинонты æхсæн чи цæры, 
ахæм адæймагæй? 
Хуыцауы арфæйæ алцæмæй дæр уыд хайджын, 
уарзондзинад, бинонтæ, кæстæртæ, æмбæлттæ... Абон 
иунæг кæй у, уый зын у, кæй зæгъын æй хъæуы, фæлæ 
цас амондджын бонтæ арвыста. Æвæццæгæн фаг аргъ 
нæ кодта, Хуыцауы арфæйæ йын цы амонд уыд лæвæрд, 
уымæн. Æмæ абон иунæгæй баззад, цæмæй йын фадат 
уа йæ цардыл афæлгæсын, ахъуыды кæнынæн. Ничи у 
æнусон ацы зæххыл. Иууылдæр иу ранмæ цæуæм, зæххы 
хъæбысмæ. Зæлдаджы дæ куы батухой, уæддæр уым нæ 
хъысмæт иу у. Алкæмæн дæр уаллæттæн хæринаг йæ 
къуыдыр. Арæх йæхи æфхæры, кæй нæ рох кæны йæ 
кæуинæгты, йæ мысинæгты йæхи кæуыл хæры, уыдо- 
ны тыххæй. Æмбары йæ, аивæн цæмæн нæй, уыдоны 
ивгъуыды ныууадзын кæй хъæуы, фæлæ зæрдæ зонды 
коммæ нæ кæсы. 
Бахъынцъым кодта, йæ сæр банкъуыста, арф 
ныуулæфыд æмæ та йæхи аирхæфсынæн æрхъуыды 
кодта искæмæ телефонæй бадзурын. Райста хæтæл æмæ 
бадзырдта йæ æрвадмæ. Арæх дзурынц телефонæй. 
и 

Амонд севи хъысмæт 
Кæрæдзийы афæрсынц сæ бинонты хабæрттæй, се 
'нæниздзинадæй... Хæтæл систа æнæзонгæ сылгой- 
маг. Уый загъта, зæгъгæ, хæдзары хицау нал ис, знон 
æй бавæрдтой. Ахицæн æхсæвыгон йæ фыны. Хорз 
æмæ йæм райсомы судзин (укол) кæнынмæ æрбацыд 
йæ хæрæфырт. Уый йæ баййæфта, хъарм ма уыд йæ 
буар, афтæмæй. Хæтæл æрæвæрдта, кæуы æмæ цин 
дæр кæны, æгайтма, ахæм адзал уыд йæ хорз æмбал, йæ 
æрвадæн. Мæнæн дæр ахæм арфæ куы ракæнид Хуы- 
цау. Амондджын мард. Афтæ дæр вæййы. Æнкъард уыд 
æнæхъæн бон, рухс дæр йын загъта. Мысыд сæ рагон 
царды хабæрттæ. 
Куыд æрыгон уыдысты, цы амондджын. Куыд цин 
кодтой алцæуыл дæр. Бирæ сывæллæттæ уыд йæ мадæн. 
Иуæндæс. Фарæстæм уыд йæхæдæг. Афтæ рауад æмæ 
се ппæт дæр йæ разæй фесты, чи хæсты фæмард, чи 
хæсты рæстæг амард, чи фæцард æхсай, чи æвдай азы... 
Иууылдæр мæн уылты рацыдысты, зæгъгæ, дзырдта. 
Йæхи загъдау, фæкæуын дæр сыл нæ хъуыд? Фæрыст 
сæ алкæуыл дæр. Фæлæ йæ царды ныфс нæ фæтасыд. 
Хæст куы фæци, уæд фæсивæд чындзæхсæвтæ кодтой, 
нырма хæрз æрыгон чызг уыд, æз никуыдæм цæуын, 
загъта, мæнæн æртæ æфсымæры хæсты баззад. Уæд 
йын йæ мад афтæ бакодта: æмæ дæ куыд фæндыд, 
иууылдæр хъуамæ цагъды фæуыдаиккой? Æгайтма 
уыцы тугуарæнæй исчи сæрæгасæй сыздæхт. Ацу, мæ 
Хур, кафгæ дæр дзы-иу акæн. Бацин кæн сæ циныл, стæй 
нæхимæ куы ссæуай, уæд иу де дзард æфсымæртыл 
фæку. Уæдæй фæстæмæ базыдта, хистæрты ныхас, цин 
45 

ХаЬыхъаты Фатимæ 
æмæ хъыг æфсымæртæ сты, цы амоны, уый. Зыдта цин 
кæнын, хъыг кæнын, æгъдау дæттын. Йæ сывæллæтты 
дæр афтæ хъомыл кодта. Цинæн дæр ис афон, хъыгæн 
дæр. Царды бирæ зындзинæдтæ федта, фæлæ никуы 
фæтасыд. Æдзухдæр кодта хорздзинад. Йæ алыварс 
адæмы рæвдыдта йæ зæрдæйы хъармæй, йæ къух 
цæмæй амыдта, уымæй. Бирæ ма мысдзыстæм йæ конд 
хойраг, йæ дзулты тæф, йæ хæндыджы цыхт, йæ конд 
бæгæны, йæ дзаджджын уæливыхтæ, картофджынтæ... 
Тыхст, æрмæст бирæ кæй цæры, бирæ кæй  
федта, уымæй. Тæрсгæ кодта, истытæ ма куы баййафа йæ 
сæр, куы та фæрисса йæ зæрдæ. Афтæ йæм каст, цыма 
æгæр бирæ æфхæрд баййæфта йæ сæр. Æдзухдæр афтæ 
дзырдта: мæнæ ма чындз æгад куы уыд, æфсин та кад- 
джын, уæд чындзы æрцыдтæн. Ныр чындз кадджын куы 
у, æфсин та æгад, уæд та æфсин дæн. Афтæмæй рæвдыд 
нæ баййæфтон цæргæбон. Æмæ хъаст нæ кæнын, мæнæ 
нæ кæстæртæ амондджынæй цæрæнт, æндæр мах ницы 
хъæуы. Бон иу рæвдуан куы бахæрæм, уæд дæр фаг у, 
быдыры мыййаг куы нæ кусæм. 
Æмæ æцæгæйдæр, гуыбыныл æгæр уæздан уыд. Дис 
ыл-иу кодтой йæ алы варе, мæсты дæр-иу æм кодтой, 
дæ разы, дам, адæймаг фынгмæ нал фæуæнды бав- 
налын. Бирæ фæцард. Мæнæй дæс азы хистæр уыд. 
Æмæ æз куы нал бæззын. Зæронд бахъынцъым кодта, 
мæнæн дæр афон бæргæ у, зæгъгæ. Хуыцаумæ та йæ 
æргом аздæхта, мауал мæ тухæнæй мар, æз ныридæгæн 
фæллад дæн, зæгъгæ. 
Хъыгагæн, ныртæккæ ахæм кары ис, æмæ йæ алы- 
46 

Амонд севи хъысмæт 
варе йæхи æмгар, йæ кары адæмæй ничиуал баззад. Йæ 
цин, йæ хъыг иумæйаг кæимæ уыд, уыдонæй абон йæ 
фарсмæ ничиуал ис. Ноггуырдæн куы фæкувынц, уæд 
йын цæрæнбон фæкурынц Хуыцау æмæ зæдтæй. Уыцы 
куывд, уыцы арфæ бирæтыл не рцæуы. Зæронд разы нæу 
йæ хъысмæтæй. Цы кæны ахæм дæргъвæтин цардæй? 
Цас фылдæр цæры, уыйбæрц фылдæр зындзинæдтæ 
уыны, æвзары. Фылдæр кæнынц йæ низтæ, рыстытæ, 
йæ мает... 
Уæдæ æнгом кæимæ цард, уыдон фæфале сты, ам ма 
чи ис, уыдон сæ кæстæртæ сты, уыдонæн та сæ цард, 
цæ цардыуаг æндæр у, стæй йын иумæйагæй ницы ис 
уыдонимæ. Афтæ йæм кæсы, цыма ам æгæр афæстиат, 
ам ын ницыуал ис. Уалдзæг дæр уымæн не рцæуы, 
фæззæг дæр... Нал ын ис ам бынат. Нал хъæуы ам. 
Стæй йæхи дæр ам ницыуал хъæуы. Ницыуал æндавы 
йæ æфхæрд, фæллад уды. Йæ алы варе цы цард цæуы, 
уый йын æцæгæлон у. 
Чиныг ма куы каст, уæд Нерудæйы мысинæгты 6а- 
каст, зæгъгæ ацы горæты цæрæг адæмы хъысмæттæй 
алчидæр лагьзы æвæрд хæзнаты хуызæн сты. Алы 
лагъзмæ дæр бавнæлдтай, байгом æй кодтай, уæд дæм 
дыссаджы дуне разындзæн, раргом дын уыдзæн, цыма 
йæ каст æрмæст уымæ уыд, кæд æй исчи бакæнид... 
Тынг тагъд кæны цард, кæдæм цæуы, уый бæрæг 
та нæй. Иуæй размæ цæуы, иннæмæй фæстæмæ. Дыу- 
уын фыццæгæм æнусы, ахæм размæцыд цивилиза- 
цийы адæймаг аздæхт уырнынадмæ, алчи йæ дин хоны 
47 

Хадыхъаты Фатимæ 
æппæты растдæр, иунæг рæстдзинад æмæ йæ сæрыл 
бацæуы тохы, ноджы бынтон хъæддаг митæм. Æмæ та 
дины аххосæй, цыма уый бындурыл, кæрæдзи цæгъдын 
райдыдтой. Уæвгæ, уыдон иууылдæр æфсæнттæ сты. 
Аххосаг та сты зыд æмæ кæрæф. Дунеон хицаудзи- 
над, бынтæ, зæххы сой - систы сæ сæйраг дин нæ 
политиктæн. Уыдон адæмы здахынц цагъары цардмæ, 
талынгдзинадмæ. Сæ коммæ чи нæ кæсы, уыдоныл 
бафтауынц арт, хæст. Адæмы ардауынц кæрæдзиуыл 
алы æфсæнттæй. Кæрæдзи цæгъдынц уыдон сæ фыр 
æнæбон, æнæуавæр кæй сты, уый аххосæй. Нæй адæмæн 
цæрын, кусын, уарзыны бар. Æнæуынондзинад тауынц 
се хсæн цавæрдæр тыхтæ, политиктæ, зæххы хъапп, 
йæ хъæздыгдзинæдтæ кæй къухты сты, фаг æмæ бæрц 
чи нæ зоны, уыдон. Хуыцау сын ма ныббарæд сæ сау 
митæ. Уарзондзинад æмæ фæллой, фыдæбон сæ цард, 
сæ амонд кæмæн сты, уыдоны цæрын чи нæ уадзы,  
уыдоныл Хуыцау йæ фыдæх сæвæрæд. Æви кæд ис уымæн 
гæнæн, уæд сын хуыздæр зонд бацамонæд. 
Йæхи куы хъуыды кæны, уæдæй нырмæ хъæздыг 
цард никуы кодтой, афтæ йæм-иу куы каст, мæнæ 
ныр нæ къæхтыл слæудзыстæм, уæд та-иу ноджы 
дæлдæр арфдæр уæрмы ныххаудысты. Æмæ æдзухдæр, 
куы бонзонгæ цард кодтой, куы та бынтон мæгуыр. 
Фадыгæй ратон æмæ дзы сыдзæг ампъуз. Фæлæ уæддæр 
уыд рæдаукъух, кæрдзындæттон, уазæгуарзаг. Ныр ын 
Хуыцау йæ уазæджы хай куы байста, уæддæр æдзух 
цæттæ у уазæджы раз фынг авæрынмæ. Уый ахуырæй 
у æвæццæгæн, хуыздæр хæйттæ фæфæсвæд кæн, 
48 

Амонд севи хъысмсет 
фæцауæрд фæстæдæрмæ, мыййаг исчи куы фæзына. 
Уæд æмбалимæ хæрзаддæрæн бахæрдзæн, искæимæ 
йæ цæхх æмæ кæрдзын дих кæнын ын удыбæстæ у. 
Иунæгæй дзаджджын фынгыл никуы рабадт, цæугæ- 
лæугæйæ истытæ ахæры. Цæргæбон дæр уарзта 
хæринаг кæнын, уый йæ хуыздæр, йæ зæрдиагдæр ку- 
ыст уыд. Бинонтæ, уазджытæн фынг æрæвæрын. Ныр 
та ма кæмæн æрæвæра йæхи конд дзаджджынтæ æмæ 
адджынтæй фынг? Йæхæдæг дæр уарзы хæрзад хиконд 
хæринаг. Фæлæ йын иунæгæй ад дæр нæ кæны. Никуы 
æмбæрста, телевизорæй цы рестораны фынгæвæрд 
февдисынц, уый. Уыдон фылдæр аивадон уацмыстæ 
сты, цæсты ахадгæйæ дзы дæндаг цæуыл æрхæца, уый 
нæ вæййы. Хæдзарон фынгæвæрд хуыздæр ахады йæ 
цæсты. Джимми Оливер уый тыххæй йæ зæрдæмæ 
хæстæгдæр у. Фæлæ уыимæ та нæ разы кæны, æгæр 
бирæ алыхуызон кæрдæджытæ æмæ хъацæнтæй кæй 
пайда кæны, хæринаг йæхи ад цыма нал фæкæны, 
утæппæт ад æмæ тæф куы баиу вæййынц, уæд... 
Цард диссаг у, æрвылбон дæр исты хабар, исты цау 
бацагайы йæ зæрдæ, батыхсын кæны, мæнæ абон дæр 
телевизор радзырдта, иу зындгонд сылгоимаг ахицæн 
йæ цардæй. Йæ ном фехъусгæйæ, йæ цæстытыл ауад йæ 
хуыз. Рæсугъд, хæрзконд, бæрзонд. Йæ хъæлæс та зæды 
хъæлæс, суадонау зæлыд. Бирæ дæсгай азты дæргъы 
уый уыд сценæйы фидауц. Цалдæр азы размæ баиу сты 
санаторийы... Тынг ыл бацин кодта, уый дæр йын салам 
ратта æмæ йæ фæрсы, зоныс, дам, мæ. Ау, зæгъы, театры 
49 

Хадыхъаты Фатимæ 
ныкуы уыдтæн. Æмæ куыд вæййы, ахæм фембæлдты 
рæстæг, афтæ йын йæ ирддæр сурæттæй раппæлыд, йæ 
зæлдаг хъæлæсыл дистæ кæнгæ. Уый бацин кодта, ахæм 
æнувыд театрдзауыл кæй сæмбæлд, уый йын йæ зæрдæ 
балхæдта. 
Уайтагъд балымæн сты. Бирæ æргом ныхæстæ 
фæкодтой, цалынмæ уым уыдысты, уæдмæ. Архайдта, 
æгæр æй цæмæй ма тыхсын кæна, ууыл. Фæлæ та-иу 
æй куы федта, уæд-иу æй нал уæгъд кодта. Æдзухдæр 
æй фæндыд искæимæ ныхас кæнын, куыд артист, 
афтæ æдзухдæр агуырдта, йæхи кæмæн æвдиса, кæмæн 
истытæ дзура, уый. Иунæгæй нæ фæрæзта, стæй мæ 
фыдгул иунæгæй фæцæрæд. Цалдæр азы размæ йæ мой 
амард. Уый уыд зындгонд зарæггæнæг, стæй театры 
артист. Æмзай, æмзæронд баисты, куыд сын куывтой, 
афтæ. Фæлæ иунæгæй куы аззад, уæд йын тынг зын уыд. 
Кæстæртæ йæ нæ æмбарынц, нæ йын аргъ кæнынц. 
Уымæ сæ не вдæлы. Хæдзары иунæгæй куы аззайы, уæд 
нæ фæразы, æмæ йæ афтæ мæйгæйттæ иу санаторийæ 
иннæмæ ивгæ ралас-балас кæны йæ фырт. Хæрам кодта 
йæ кæстæртæм, уæлдайдæр та йæ чындзмæ, Азæ йын 
æмбарын кодта, уыдоны æцæг кæй не вдæлы, цард афтæ 
уæззау кæй у, сæхи æмæ сæ бинонты цæмæй фæдарой, 
уый тыххæй сæхи куысты бын кæй фæкодтой. Фæлæ 
йæм нæ хъартой йæ ныхæстæ. Тæргай дæр ма йæм  
кодта. Уый дæр æй йæхи бар ныууагъта, цы уæлдай у, чи цы 
хъуыды кæны, уый. Алчидæр йæхи цард хуыздæр зоны. 
Зæронд адæймаг сывæллонæй уæлдай нæу, цас диссаг у, 
50 

Амонд æви хъысмæт 
кæсын æм хъæуы, цæст дарын, рæвдауын, уый. Кæд йын 
фаг аххостæ уыд хæрам кæнынмæ. Йæхицæй йæ зоны, 
уый дæр нал фæнды йæ хæдзарæй, йæхи хуыссæнæй 
никуыдæм. Зæронд адæймаг хъуамæ, йæхи кæд цы 
фæнды, уый кæна. Санаториты æмæ рынчындæтты та 
ис боны фæтк, уый æххæст кæнын хъæуы. Цы афон дæ 
фæнды, уыцы афон нæ рабаддзынæ, нæ бахæрдзынæ. 
Уыдæттæ мах хуызæн ас адæмæн зын æххæст кæнæн 
сты. Кæм уколмæ байрæджы кæны, кæм массажмæ. 
Куы та-иу æххормагæй баззад. Ам дæр æмбал хъуамæ 
уа йемæ ахæм зæрондæн, фæкæсæг. Сæ иу йæ куыст 
куы ныууагътаид йæ кæстæртæй, цæмæй сæ зындгонд 
хистæр иунæг ма уа æмæ йæ хæдзары æнцойæ цæра, 
уæд кæд ныхасæмбал агурæг нæ рацу-бацу кæнид са- 
наторитыл... 
Ныр, мæгуыр, æрæнцад йæ тыхст уд, никæйыуал 
хъыгдары, никæйыуал батыхсын кæндзæн. Бирæ 
цæрын дæр хорз нæу. Цалынмæ адæймаг алцæмæй 
æххæст у, уæдмæ куы мæлид. Мæн абон мæлын фæнды, 
фæллад дæн цардæй, райсом та чи зоны мæ къæхтыл 
дæр нал цæуон, сынтæджы сæйон, сывæллонау кæсинаг 
уон, мæ сæры зонд та нал ахса, цы уавæры дæн, уый 
æмæ бирæтæ куыд фæдзурынц, афтæ æз дæр куы райда- 
йон дзурын, нæ, уæддæр мæ мæлын нæ фæнды, зæгъгæ. 
Иунæг Хуыцау мæ уымæй бахизæд. 
Хуыцаумæ арæх здæхын, арфæ йын кæнын. Фæлæ 
йæ цал хатты ралгъыстон, цал хатты йыл мæ къух 
систон, уыдон чи банымайдзæн ныр? Цард афтæ 
æгъатыр æмæ уæззау у, æмæ уым ницы ис диссагæй. 
51 

Хадыхъаты Фатимæ 
Фæлæ мæнæ аргъуантæн, сауджынтæн сæ æфснайд, сæ 
дарæс æгæр зынаргъ, сызгъæринæй конд куы вæййы, 
уый мае зæрдæмæ нæ цæуы. Динæй базар кæй ара- 
зынц, уый та бынтон æвирхъау хабар у. Адæмы ахуыр 
кæнынц хуымæтæг, бонзонгæ æмæ дæлбар цард кæнын. 
Сæхæдæг та æнæфсис æмæ зыд сты, куыд ис уыдоныл 
æууæндæн? Арсен сын хорз фæци, сæ æцæг цæсгом, сæ 
удты ницæйаг ирдæй равдыста йæ æнæмæлгæ радзырд- 
ты. Ис, кæй зæгъын æй хъæуы, аргъуаны дæр зæрдæйæ 
чи кусы, йæ уды рæбынæй чи кувы, ахæмтæ. Фæлæ кæй 
кой ракодтам, уыдонмæ кæсгæйæ чи хъуамæ баууæнда 
Хуыцауыл? 
Стæй ма не мбарын, адæм куы сыстынц æмæ 
куыд ныггуылф кæнынц, цавæрдæр зæдыл нымад 
адæймаджы стæгдар куы æрбаласынц, уæд, æмæ йыл 
æнæмæнг бандзæвын хъæуы, цæмæй дын баххуыс 
кæна, зæгъгæ, уæд уый дæр. Нæ фыдæлтæм кадджын 
уыд, чи амард, уый æнæхъæнæй баныгæнын. Иу уæнг 
цух дæр куыд нæ уа, афтæ, кæннод уый æгад уыд. Зын 
уыд йæ хиуонтæн. Æнцой нæ уыд, мæрдтæм чи бацыд, 
уымæн. Кæд адæймаг йæ цард йæ митæй сси дзуар, уæд 
йын цæуылнæ ис бар, цæмæй йе стæгдар æнцой ссара 
сау мæры? Мæнмæ гæсгæ, уыцы стæгдар ралас-балас 
кæнын у стыр тæригъæд. Ноджы ма сæм цымыдисæй 
æмæ зæрдиагæй чи цæуы бандзæвынмæ, уыдон та мæм 
бынтон æххæст адæм нæ кæсынц. Уый æз афтæ хъуы- 
ды кæнын. Нæ сæ æмбарын, ноджы ма дин адæймагæн 
йæ царды ахсджиагдæр хай куы свæййы, уæд уый дæр. 
Кæд ахæм уырнынад искæмæн ныфс дæтты, уæд уый 
52 

Амонд æви хъысмæт 
дæр хорз. Мæнмæ талынгад чи кæсы, уый кæмæндæр 
царды исты æххуыс кæд у, уæд табуафси. Алкæмæн дæр 
йæ бар йæхи. Йæхимидæг бахудти. 
Сыгъдæг зæрдæйæ, дæхи фæллойæ, дæхи къухтæй 
æртæ кæрдзыны скæн, арфæ ракæн Хуыцауæн, стæй 
дзы зæрдиагæй ракур, балæгъстæ йын кæн, кæд ыл 
æууæндыс, уæд. Æндæр динтыл дæр нæ худы, фæлæ 
йæм афтæ хуыздæр кæсы. Хуыцаумæ дæр сæркъулæй 
нæ, фæлæ сæрбæрзондæй, арвмæ кæсгæйæ кæй кувынц 
йæ адæм, уый йæм æппæтæй растдæр кæсы. Бузныг нæ 
фыдæлтæн, йæ цæрæн хæдзарæй кувæндон чи арæзта, 
йæ алы фæндагыл дæр зæдбадæн чи ардта, кувынæн 
бæлас æмæ обау дæр уаз бынæттæ кæмæн уыдысты. 
Уæдæ фæстаг азты цас аргъуантæ æмæ кувæндæттæ 
фæарæзтой, цас æхца схардз кодтой, афтæмæй сомгай 
дзыллæтæй æмбырд кæнын райдайæм, сывæллонæн 
æххуыс хъæуы, зæгъгæ, уый куыд хъуамæ цæуы  
Хуыцауы зæрдæмæ? Уыцы рæстæг цал æмæ цал сывæллоны 
уыд аирвæзын кæнæн, цал мæгуырæн баххуыс кæнæн? 
Хуыцауы зæрдæмæ цымæ ахæм æнæсæр хъуыддæгтæ 
куыд цæуынц? Адæймаг бæрц кæй нæ зоны йæ хæлоф 
царды, уый дæр, мæнмæ гæсгæ, Хуыцауы зæрдæмæ нæ 
цæуы. Кæд æцæг Хуыцау ис, уæд. Мæн тынг нæ уыр- 
ны Хуыцау, цас æнæраст хъуыддæгтæ ис зæххыл, цард 
куыд мæнгард æмæ æгъатыр у, уымæ гæсгæ. 
Цас фæллой ис аргъуаны, цас хъæздыгдзинад! 
Уыдон адæмы цардамондыл хардз куы кæниккой, 
адæмы æмсæрдзинадыл куы архаиккой, адæймагæй 
цагъар аразыны бæсты, аргъуаны кусджытæ, уæд Ху- 
53 

ХаЬыхъаты Фатимæ 
ыцауы зæрдæмæ фæндаг æнæмæнг ссариккой.  
Гыццыл æмæ дзæбæх у дæ фынджы бæркад, æви бирæ 
æмæ хъæздыг, уый Хуыцауæн æмæ йе сконд зæдтæн 
уæлдай нæу. Айсдзæн дæ куывд. Сæйрагдæр у дæ уды 
сыгъдæгдзинад, дæ зæрдиаг куывд. Ис алкæйы уды дæр 
Хуыцауæн бынат, уый у махæн нæ дин, нæ аргъуан. 
Уырнынадæй политикæ кæй сарæзтой, уый та у рæдыд 
фæндаг. Уый адæмы сæфтмæ кæны. Зондджын лæг 
афтæ загъта: кувынæй ницы сараздзыстæм, адæмы 
хъæуы чиныг, зонындзинад æмæ ахуырад. 
Иу амондджын бон æрымысыд йæ сабибонтæй. 
Уæд йæ мад рынчындонæй æрбацыд æмæ æрбахаста 
тыхтон. Хуыссæныл æй æрæвæрдта æмæ йæм дзуры: 
мæнæ дын гыццыл хо. Тынг бацин кодта, фæлæ йæ не 
мбæрста, ацы тыхтон куыд ис мæ хо рахонæн, куыд ис 
йемæ хъазæн, кæд ауайдзæн къахæй, кæд уыдзæн æцæг 
чызг. Уый куы кæугæ кодта, куы фынæй, куы хæргæ... 
Йæ мады та-иу афарста, кæдмæ уыдзæн афтæ гыццыл, 
кæд хъаздзæн, кæд згъордзæн йемæ... Уый æнхъæл 
уыд æмæ искуы уыцы гыццыл къуыбар уыдзæн йæ 
ахсджиаг, зынаргъ æмæ уарзондæр адæймаг. Цин дæр 
йыл кодта, йæ гыццыл хойыл, фæлæ тыхсти, ныр кæд 
рачызг уыдзæн, кæд ауайдзæн, кæд азгъордзæн, кæд 
хъаздзæн йемæ чындзытæй, кæд тезгъо кæндзæн уын- 
джы йемæ? Тынг æй фæндыд, тагъд куы айрæзид йæ 
гыццыл хо. Цымыдисæй каст, мад куыд зылди йæ  
гыццыл чызгмæ, куыд йын ивта йæ дзаума, куыд æй тых- 
та, уæлдайдæр та куыд æй надта æмæ йын дзидзи куыд 
54 

Амонд севи хъысмæт 
дардта. Йæхæдæг дæр-иу сывæллоны дзаумæттыл, 
хæцъилтыл иту авæрдта, кæд иту тыххæй фæрæзта, 
уæддæр. Стæй-иу сывæллоны ауызта. Æмæ æнхъæлмæ 
каст, кæд адынджыр уыдзæн, уымæ. Арæх-иу афар- 
ста йæ мады, æз дæр ахæм гыццыл уыдтæн, æмæ мæн 
дæр афтæ бирæ уарзтай? Уый-иу бахудт æмæ-иу æй 
йæ хъæбысы æрбакодта, æз дæ ныр дæр бирæ уарзын, 
фæлæ ныр дæхæдæг мæнæн æххуысхъом дæ, дæ  
гыццыл хо та нырма ницы хъом у, кæсинаг... Цалынмæ 
адынджыр уа, уæдмæ афтæ буц уыдзæн. Æз ма ныр дæу 
мæ къухтыл, мæ хъæбысы хæссын? Дæхæдæг ныр æцæг 
чызг дæ. Азæ уæд бамбæрста, куыд рæдыди, йæ мады 
уарзондзинадыл куы гуырысхо кодта, уæд. 
Фондз азы куы сæххæст йæ гыццыл хойыл, уæд сæ 
мад æвиппайды æрбарынчын æмæ рынчындонмæ ба- 
хауд. Цалдæр мæйы фæтох кодта карз низимæ, фæлæ 
йæ уæддæр абырста. Фыд æмæ чызг радыгай уыдысты 
æхсæв йæ цуры рынчындоны. Уыцы æхсæв хæдзары 
уыд Азæ. Гыццыл чызг æмæ æфсымæр нырма фынæй 
уыдысты, афтæ æрбацыд сæ фыд. Уæ мад нал ис, зæгъгæ, 
ныккуыдта æмыр куыд. Азæйы кæуынмæ рабадтысты 
иннæтæ дæр. Иууылдæр иумæ куыдтой, афтæмæй сæм 
фæдисы уадысты сæ сыхбæстæ. Тæригъæдтæ кодтой 
сабитæн. Афтæ райдыдтой сæ сидзæр бонтæ. Уæд цыма 
арв æрхауд, цыма дуне ихын бæстæ фестад, афтæ йæм 
фæкаст... 
Йæ цæссыг асæрфта зæронд æмæ та телевизор баиу 
кодта. Диссагу, телевизормæ кæсгæйæ дæр куы йæ цины 
цæссыгтæ æркæлынц, куы йæ судзгæ цæссыгтæ. Афтæ 
55 

Хадыхъаты Фатимæ 
тæнзæрдæ сси, æмæ йæхæдæг дæр дис кæны, куыд нал 
уыромы раздæрау йæ монцытæ. Зæронд, зæронд... 
Уæлдай тынгдæр фæмаст кæны, йæхи хъысмæты 
æмхалдих куы фены, фыдыусы къухы чи хъомыл кæны, 
ахæм сабиты тæригъæд æппындæр нæ уромы. Цы 
æфхæрд баййæфта йæ фыдыусæй, уый йæ æппындæр 
никуы ферох, суанг амондджын куы уыд, уыцы бонты 
дæр. Йæ фыд æндæр ус æрхаста. Уый кæстæр чызджы 
æрбахъæбыс кодта, хистæр чызг æмæ лæппуйы та йæ 
ныхтæ ныссагъта, æмæ сæ фыды рæвдыд, сæ фыды 
хæдзарæй æнæхай фесты. Ахуыры, куысты æфсон 
фæлыгъдысты, фæстæмæ нал раздæхтысты. Алчи дард 
æцæгæлон горæты йæ амонд ссардта. Йæ фыдыусы 
æфхæрд куы æрæмысы, уæд та йæ цæссыг æркæлы. 
Æмбары йæ, йæхæдæг дæр ыл райгондæй нæ сæмбæлд, 
нæ йæ бауарзта йæ фыццаг фæзындæй дæр. Хъыг 
йын уыд, йæ уарзон ныййарæджы бæсты æндæр сыл- 
гоймаг кæй ис сæ хæдзары. Цыбыр дзырдæй, ныр æй 
æмбары, йæхæдæг дæр раст кæй нæ уыд, уый. Фæлæ цы 
æрцыд, уый æрцыд. Дыууæ сылгоймаджы кæрæдзийæн 
фыдæнæнтæ кæй кодтой, уый æхсызгон кæм уыдаид 
хæдзары хицауæн. Тынг тыхсти, фæлæ куыд фæзæгъынц, 
баз иугæнæг у... Фыд дæр фæстагмæ усы фарс фæци. 
Хистæрæй аразгæ бирæ у, кæд кæстæр рæдийы, уæддæр 
æй хистæр хъуамæ раст кæна, фыдыус та иу хабары дæр 
йæхи нæ равдыста фæлмæн æмбаргæ сылгоймагæй, 
зондджын хистæрæй. Чызджы фыддæрагæнтæн 
дзуапп лæвæрдта хъама æлвæстæй. Фыд тæригъæд 
кодта йæ сидзæртæн, фæлæ æппынфæстаг фыдыусы 
56 

Амонд æви хъысмæт 
ардыдæй æмæ æрвылбоны хъаугъайæ афтæ бафæллад 
уый дæр æмæ йæхи хъæбулты ныхмæ сси. Æрыгон 
чызг йæ хæдзарæй ацыд, æрмæст ахаста, йæ мадæй йын 
цы баз æмæ хъæццул баззад, уыдон. Ацыд æфхæрд, 
цæссыгкалгæ. Нал æй фæндыд йæхи раст кæнын, йæ 
фыды йæхиуыл æууæндын кæнын. 
Рæстдзинад æдзух амонды хос нæ вæййы. Йæхи 
зæрдæ йæхицæн æвдисæн уыд, стæй йæ æмбæлттæ. 
Дзæбæх æмбæлтты къорд йын уыд. Авдæй сæ ахуыр 
дæр иу уыд, сæ бæллицтæ дæр, сæ тезгъо дæр, улæфты 
рæстæг æмæ экзаментæм цæттæ кæнгæйæ, никуы 
фæхицæн сты... Æртæ чызджытæ уыдысты, цыппарæй 
та лæппутæ. Горæтæгтæ дзы Азæйæ уæлдай уыд дыууæ. 
Æмæ уыдон сæ мадæлтимæ цардысты, къордæй-иу 
сæм куы бакалдысты, уæддæр сыл-иу тынг бацин код- 
той. Азæ никуы бауæндыд йæ æмбæлтты æрбакæнын 
сæхимæ. Зыдта йæ, йæхиуыл кæм нæ цин кæны йæ 
фыдыус, уым æй йæ æмбæлттæ кæм хъæудзысты. Кæд 
рæдийы, кæд уыдоны фенгæйæ, сæ ахастдзинæдтæм 
сын æркæсгæйæ, йæхи рæдау æмæ зæрдæхæларæй 
равдыстаид, кæд дзы хатыр ракуырдтаид, кæй йыл 
фæгуырысхо ис, кæй йæ бафхæрдта æнæ аххосæй. 
Фæлæ уымæ йæ ныфс никуы бахаста. Йæ фыдыус 
æй хъахпай куы схуыдта, кæмыты хæтыс, зæгъгæ, йæ 
сонтæй куы бафхæрдта, уæддæр ын ницы загъта. Кæд 
ын зын уыд йæ гыццыл хойæ фæхицæн уæвын, уæддæр 
ын йæ фыды хæдзар фестад æнæуынон. Æмæ ацыд 
мæгуыр сидзæр чызг цард агур, амонд агур. 
57 

Хадыхъаты Фатимæ 
Бирæ азты дæргъы нал ссыд йæ райгуырæн 
горæтмæ. Йæ æмбæлтты хъысмæтæн дæр бæлвырд 
ницы зыдта. Стæй фæстæмæ ам куы æрцард, уæд 
куыддæртæй фæстæмæ кæрæдзийы ссардтой. Ныр 
фылдæр Азæйы фатермæ æмбырд кодтой. Уыцы 
къордæй райгуырд дыууæ къайы бинонтæ. Æхсызгон 
уыд Азæйæн сæ амондмæ кæсын, сæ сывæллæттыл 
цин кæнын. Йæ хъæбулы йын рæвдыдтой уыдон дæр. 
Царды мидæг кæд исты хорздзинад ис, уæд уарзондзи- 
над æмæ æрдхорддзинад. Æмгæрттимæ, æмбæлттимæ, 
уарзон адæмимæ фембæлдтытæй у хъæздыг нæ цард. 
Кæрæдзимæ цалынмæ уайæм, дзурæм, уæдмæ нæ 
амондæн кæрон нæй. Куыддæр нæ кæрæдзимæ нал 
æххæссæм, афтæ æнамонд, зæронд æмæ мæгуыр стæм. 
Мысы зæронд, йæ дæргъвæтин царды йæ фарсмæ чи 
уыд, уыдоны. Куы иуы æрæмысы, куы иннаейы. Куы та 
се ппæты иумæ. Уыдонæй чи нал ис, чи та йæхи хуызæн 
æнæбон, æвадат. Зæронд, зæронд... 
Йæ мидхъуыдыты аныгъуылд зæронд. Фæнды йæ 
искæмæн йæ царды хабар ракæнын, фæлæ кæимæ дзу- 
ра, уый дæр ын нæй. Хъуыдытæ кæны, нырма рæстмæ 
нæма зоны, цы радзуринаг у, уый. Фæлæ йæ фæнды 
райхалын, уæлдæр цы хъуыды загъта, уый. 
Амонд, æрра дæн, цæй амондмæ дзурын... Куыд раст 
загъта Къоста. Амонд у тæргайгæнаг, цæстыгагуыйау 
хъахъхъæнинаг. Амонд дæр цардау цыбыр у. Фæлæ хат- 
гай уымæй дæр цыбырдæр. Искуы иу адæймаг фæцæры 
æмæ амæлы амондджынæй. Фæлæ уый дæр кæронмæ 
нæ бамбары йæ амонд, аргъ ын нæ фæкæны... Уæвгæ 
58 

Амонд æви хъысмæт 
6щ>æ ис чингуытæ æмæ кинонывтæ ацы мæнгард цар- 
дыл, адæмы уарзт, рыст æмæ хъыг æвдисæг. Ногæй 
ма чи цы зæгъдзæн? Фæлæ йæм афтæ дæр фæкæсы, 
цыма никуы фæуыдзысты адæмы дзуринæгтæ, адæмы 
зæгъинæгтæн никуы уыдзæн кæронмæ æргомæй 
радзурæн. Йæ хъысмæтæй хъаст нæ кæны, ис ын, цы 
æрымыса, уый. Ис ын, цæуыл кæуа, цæуыл цин кæна, 
цæуыл та фæсмон. Æрмæст нал ис йæ риуы бæллицтæ, 
уыдон афон та йын ныр нал у. Сомбон дæр æмæ абон 
дæр кæстæрты у. Цард сын куы фестин, бæргæ. 
Æз дæр, æнхъæл кæмæн нæ уыдтæн, ахæм амондæй 
фæхайджын дæн. 
Афтæ мæм каст, цыма дзы аныгъуылдтæн æнусмæ. 
Мæхи мæ фыд æмæ йæ ног усæй дард куы айстон, дард 
горæтмæ кусынмæ куы ацыдтæн, уæд сæмбæлдыстæм. 
Æрыгон афицер æрцыд йæ ног службæйы бынатмæ 
æмæ горæтимæ зонгæ кодта. Мæнау уый дæр тезгъо 
кодта горæты уынгты, парны. Дард Скæсæны махау 
рæсугъд æмæ цымыдисаг нæу, фæлæ дзы ис рæсугъд 
хъæд, махмæ цы бæлæстæ зайы, уыдон дæр ам бынтон 
æндæрхуызон сты. Фурды был та бынтон æндæрхуызон 
у æрдз. Уылæнтæм кæсынæй не'фсæсти. Рагæй дæр уарз- 
та донмæ кæсын. Æмæ нæхимæ цæугæдон куы цæссыгау 
сыгъдæг æмæ сонт у, æррайау размæ быргæ цæуы, куы 
та афтæ ивылд вæййы, æмæ цыма зивæг фæкæны, афтæ 
уæззау цыд фæкæны, йемæ лами хæсгæ. Ноджы ныттар 
вæййы. Ам Терк нæу, ам стыр фурды уылæнтæ куыд сы- 
стынц иу иннæйы фæдыл, суанг нæ хæхты бæрзæнд, уый 
йæм тынг диссаг кæсы. Хатт та афтæ ныссабыр вæййы 
59 

Хадыхъаты Фатимæ 
ацы стыр дон, цыма фынæй баци. Донмæ кæсын мæм 
уды хос кæсы. Мæ гыццылæй фæстæмæ тырныдтон 
доны былмæ, уарзтон донмæ кæсын. Цыма-иу уымæй 
мæ уды хъæдгом байгас, афтæ мæм каст. 
Ныр цал азы нал абадт доны был зæронд, чи йæ 
аласа, чи йæ бакæна доны былмæ? Афтæмæй йæм 
дард нæ цæры. Йæ хъуыдытæ куы дард ивгъуыды фе- 
гуырынц, куы та абоны сагъæстыл андзæвынц. Уыцы 
иу фæлгонцæ, хабæрттæ арæх фегуырынц йæ сæры. 
Йæ зæрдыл фылдæр лæууынц йæ рагон царды нывтæ, 
зæрдæмæ хæстæг чи уыд, уыцы адæм. 
Афтæ, йæ цæстытыл уайынц, Дард Скæсæны 
æнæзонгæ горæты уынгты тезгъо кæнгæйæ, 
сæмбæлдысты дыууæ иунæг æрыгон уды. Бынтон 
æнæнхъæлæджы базонгæ сты, æмæ цыма рагæй дæр 
сæ кæрæдзи зыдтой, рагæй уыд кæрæдзимæ сæ каст, 
афтæ æмбæрстой кæрæдзи. Лæппуйæн йæ фыд хæсты 
фæмард. Чызгæн та йæ мад амард хæсты фæстæ 
æгъатыр низæй. Кæрæдзийæн сæ мæгуыры хабæрттæ 
фæкодтой, сæ уарзондзинад ссыгъд, æмæ йын сæ дыууæ 
дæр радтой бар. Ахæм чындзæхсæв скодтой, æмæ абон 
дæр худгæ фæкæны, куы æрбалæууы йæ зæрдыл, уæд. 
Дыууæ æвдисæны æрбакодта йæ æмбæлттæй лæппу, 
иу æмбал-чызг та Азæимæ æрбацыд. Загсæй бацыды- 
сты кафемæ æмæ райстой цай æмæ фæйнæ адджын 
гуылы. Æфсæддон хайæ лæппутæ рацыдысты æрмæст 
дыууæ сахаты æмгъуыдмæ. Афицертæй иу иннæмæй 
дзæбæхдæр, фæлæ Азæйы уарзон се ппæты сæрты каст, 
60 

Амонд севи хъысмæт 
ахæм бæрзонд уыд. Азæ та бынтон гыццыл уыд, се 
'ппæты раз бынтон сывæллоны хуызæн уыд. Сæхæдæг 
худтысты сæхиуыл. Даргъ æмæ цыбырдам, баиу сты. 
Куыд уарзтой кæрæдзи, куыд аенувыд уыдысты сæ 
кæрæдзиуыл! Иу иннæйы уындæй не 'фсæст. Æфсæд- 
доны цард æнцон кæм вæййы, фæлæ ницæмæ дардтой 
сæ зын цæрдтытæ. Сæ рацу-бацу горæтæй горæтмæ, 
иу хæстон хайæ иннæмæ... Дыууæ уды кæрæдзи куы 
фæуарзынц, уæд сын ницавæр зындзинæдтæй у тас. 
Куы бамбæрста, йæ зæрдæйы бын ног цард тæлфы, 
уый, уæд ма уымæй амондджындæр кæм уыд! Цыма йын 
стыр лæвар рачындæуыд, цыма цыдæр сусæг хæссы йæ 
мидæг, цыма йæ хуылфы хъахъхъæнинаг уаз диссаг ис, 
афтæ йæм каст. Тарсти, æнарæхст къахдзæф куы акæна, 
куы фæкæла, куы ахауа æмæ йæ мидæг цы зæды хай ис, 
уый куы бахъыгдара. Нал уæндыд машинæйы бадын, 
нал уæндыд хæринаджы аг тæвдæй сисын, уæлдайдæр 
тыргъыл рахæссын... Зын уыд, тынг зын йæ уавæр, 
йæ зæрдæ-иу бахъарм. Рынчындæтты, дохтырты ру- 
аджы бавæрдта йæхи, 6ахъахъ[]æдта йæ гуырдз. Рай- 
гуырд сын хъæбул! Цы уæларвон æнкъарæнтæ уыд 
æрыгон мады риуы, фыццаг хатт йæ гыццыл къуыбары 
йæ русыл куы авæрдта, фыццаг хатт куы ныккаст йæ 
хъæбулы цæстытæм. Йæ хъæбысмæ-иу æй куы систа, 
уæд йæхимæ зæд каст, Мады Майрæм! Куыд амонд- 
джын уыдысты! Йæ цинæй КУЫД БАЗЫРДЖЫН  
УЫДЫСТЫ. Сæ алы бон дæр уыд цымыдисаг, хаста исты 
ногдзинад. Саби цæстæй ракасти, бахудти, сдыбал- 
дыбул кодта, къахæй ауад, мæнæ йæ фыдæн хæдзары 

Хадыхъаты Фатимæ 
дзабыртæ æрбадавта, скъоламæ бацыд... Зæрондæн йæ 
цæсгомыл хуртæ худынц, йæ цæстысыг æрлæдæрст йæ 
рустыл, цы, хорз у, кæй йын ис цы æрымыса, уый. 
Фæлæ мыды къус чындзы къухæй куыд аскъæфынц, 
афтæ йын йæ амонд чидæр адавта... Иу цъаммар йын 
йæ амондæй фæхъазыд. Уый уыд сæ æфсæддон хайы 
хицауы бинойнаг. Йæ инæлар лæг йæхи ницы уынæг 
скодта, Азæйæн та цыма исчи йæ уд байста, афтæ зын 
уыд йæ уавæр. Лæг йæ бинонты дæр нæ уæгъд кодта, йæ 
удæй йын чи хъазыд, уымæй дæр нæ хицæн кодта, æви 
йæбон нæуыд... 
Сусæг-æргомæй иумæ уыдысты. Куыд хъуамæ 
скодтаид йæхи ницы уынæг? Уæлдайдæр, куы дæм 
иу æрбауайдзæн, уым æмæ уым сæ иумæ фендæ уыд, 
куы иннæ. Баппæрста та-иу йæхи инæлармæ æххуыс 
æнхъæл. Инæлар Азæйы æмбæрста, тæригъæд дæр ын 
кодта, ма дам тыхс, бирæ йын нæ ахæссы, дæу лæг дам 
ын фыццаг нæу, мыййаг, тагъд дзы стыхсдзæн æмæ йæ 
фæуадздзæн. Бабыхс иугыццыл. Цыма йын æгæр йæхи 
тæригъæдгæнæг скодта, афтæ дæр æм фæкаст, уымæй 
фæстæмæ йæм хæстæг нал бацыд. Ома, мах дæр сæм 
дардæй кæсыны бæсты, нæ мает куы сисиккам, уæд 
куыд уаид? Дисæй мард Азæ уыцы ныхæстыл, инæлары 
бынаты æндæр исчи, уæд сæ дыууæйы дæр фехстаид... 
Æцæгдæр, афæлмæцыд инæлары ус йæ радон хæзгулæй. 
Ног уарзон скодта. Мæгуыр уыд, кæй фæуагъта, уый. 
Нæдæр хæдзарон уыд, нæдæр цардæй... Йæхи дæр 
хордта, бинонтæн дæр æрвылбон мает кодта. 
Бирæ цæссыг фæкалдта, бирæ хъизæмар бавзæрста 
62 

Амонд севи хъысмæт 
йæ уд. Медеяйы хъыг базыдта, банкъардта Азæ. Йæ 
бафæзмынмæ йæ бирæ нал хъуыд... Уæдæ йæхи дæр 
амардтаид, фæлæ йæ хæстæ йæ æфхæрд, йæ рыстытыл 
фæуæлахиз сты, йа мады хæс, йæ хъæбулмæ уарзон- 
дзинад фæтыхджындæр сты. Медеяйы æмбисондæй йæ 
Хуыцау бахызта. Ссардта æндæр фæндаг. Йæхимидæг 
йæ уарзоны йæхицæй суæгъд кодта. Ацæуыны бар дæр 
йын лæвæрдта, тæргæ дæр æй кодта, фæлæ цæугæ дæр нæ 
акодта, сæтгæ дæр нæ кодта йæ уавæрыл. Афтæ царды- 
сты, кæрæдзи тухæнæй маргæ. Азæйы ирвæзын  
кодта йæ сывæллон. Ууыл аудгæ, уый хъомыл кæнгæйæ 
ирвæзт йæ хъизæмарæй. 
- Мæгуыр дæр уый уыд. Иунæг чи уыд. Нæ махæй 
уыдтæ, нæ махимæ, - хъæрæй сирвæзт йæ мидхъуы- 
ды зæрондæн. Искуы иу хатт афтæ сирвæзынц, 
йæхимидæг кæй фæдзуры, уыдон, æмæ уæд фесхъиуы 
йæхи хъæлæсæй: «Афтæ мæм каст, цыма куы нал 
уаис, уæд мын æнцондæр уаид... Тæригъæд дын код- 
тон, æмбæрстон дын дæ рыст. Фæлæ мæ бон цы уыд? 
Ды нал хъуыстай мæ ныхæстæм. Нæ дæм хъардта мæ 
лæгъстæ. Мæ цæссыгтæ дын нал агайдтой дæ зæрдæ. 
Мах дæ удхæссæг фестадыстæм. Æз бæргæ уыдтон, кæй 
нæ хъæуыс, уыцы æлгъаг сылгоймаджы, æрмæст дæ 
пайда кæй кæны, фæндыд мæ дæуæн баххуыс кæнын, 
фервæзын, суæгъд дæ кæнын йæ кæлæнæй, фæлæ мæм 
нал хъуыстай.» 
Нæ разы кодта йæ уарзон цардæмбал, йæ фарсмæ 
цæргæйæ, йæ цинтæ, йæ уд, йæ сагъæстæ æндæрæн кæй 
ратта. Йæ хъуыдытæ иууылдæр æндæр ран кæй уыдысты. 
63 

Хадыхъаты Фатимæ 
Афтæ йæм каст, цыма йæ цардæмбал уæззау рын- 
чын у. Цыма йын чидæр кæлæнтæ скодта. Уырныд- 
та йæ, кæй æрчъицдзæн, кæй адзæбæх уыдзæн. Кæй 
æртайдзæн йæ зæрдæ, ихы къæртт цы зæрдæ фестад, 
уыцы зæрдæ... Сæ гыццыл бинонтæ раздæрау амонд- 
джын кæй уыдзысты. Æнхъæлмæ каст, алцæмæн дæр 
быхста. Афтæ йæм каст, цыма бæхы рохтыл хæцы, æмæ 
йæ куыд фæзила, афтæ уыдзæн. Фæлæ цас нæ архайдта, 
ницы дзы уад, нæ коммæ каст уыцы бæх. Сæ хъæбул 
сидзæрау хъомыл кодта, кæд æй йæ мад ницы хъуаг 
уагъта, уæддæр фаг рæвдыд нал уыд. Уый хъуыд йæ 
фыды рæвдыд, йæ фыды узæлд. Уый та адард. Мад æмæ 
фырт хъизæмар кодтой. 
Аивтой сæ хæстон хай, æндæр горæтмæ бæргæ 
рацыдысты. Уым дæр мысыдысты сæ раздæры цард. 
Даргъ изæрты иумæ куыд зарыдысты, цас уазджытæ 
цыд сæ хæдзармæ... Цы амондджын уыдысты кæддæр. 
Уырныдта йæ, кæй фæуæлахиз уыдзысты кæйдæр 
кæлæнтыл, кæй уыдзæн йæ уарзон раздæрау хъæлдзæг 
æмæ цинтæ уарæг. Фæлæ уый æнæ уд, æнæ зæрдæйæ 
бонæй-бонмæ йæхи сæрсæфæн былмæ тардта. Азæ 
бæргæ йæ зæрдæ дардта, мæнæ æртайдзæн йæ ихæвæрд 
зæрдæ æмæ уыдзæн раздæрау, цинтæ хæссæг, амæндтæ 
уарæг. 
Фæлæ иу бон фесты, аскъуыдысты сæ бæллицтæ. 
Нæ бафæрæзта кæлæнтæн, йæ дыууæрдæм цардæн, 
йæ æнæниздзинад, хъал цы хъаруйæ уыд, уый басаст. 
Низты бын фæци, Азæйæ ферох ис йæ цардæмбалы 
мæнгард, йæ æлгъаг митæ, алцыдæр йын ныххатыр 
64 

Амонд æви хъысмæт 
кодта. Алцыдæр кодта, цæмæй фервæзын кæна йæ 
уарзоны. Дохтыртæ, рынчындæттæ, операцитæ. Иумæ 
хъазуатонæй тох кодтой адзалы ныхмæ, низты ныхмæ. 
«Ды сывæллонау æнæхъару, æнарæхст, фæкæсинаг. 
Æз ныййарæг мадау, дæуæн лæггад кодтон, зылдтæн 
дæм хи хъæбулау. Æз дæуæн æхсынæй, дасынæй, 
дæ ныхтæ кæнынæй алцыдæр кодтон. Бæлвырд, 
зæрдиагæй, уарзонæй дæм æвнæлдтон æмæ зылдтæн. 
Ды æрæмбæрстай дæхи, чи дын цы у, уый дæм 6а- 
хъардта, фæсмон кодтай бирæ цæуылдæрты. Никуы 
хъæрзгæ скодтай, никуы фыдзонд митæ, æдзухдæр, 
цыма дæ рæдыд зыдтай, цыма дæхи сраст кæныныл ар- 
хайдтай, уыйау мæныл ауæрдын, узæлын райдыдтай. 
Фæлæ байрæджы. Мæ зæрдæ бæргæ дардтон, иумæ кæй 
фæуæлахиз уыдзыстæм дæ æппæт низтыл дæр æмæ 
раздæрау кæй цæрдзыстæм æнгом бинонтæй. Фæлæ ад- 
зал фæуæлахиз. Аззадыстæм сидзæр, мæгуырæй.» 
Цыма искæимæ дзуры, уыйау ныхас кæны зæронд: 
«Афтæ дæр ныл фæуæлахиз кæйдæр марг. Нал ис ныр 
аивæн ницы... Кæуынæй ницы ивы, фæлæ нæ комынц 
хус кæнын цæссыгтæ. Нæ коммæ кæсы зæрдæ. Демæ 
бает у. Æмæ ницæмæй хæлы уыцы бает. Куы бауарзтай 
æндæры, уæд ноджы тыхджындæр балхынцъ. Бирæтæ 
мын амыдтой, сие æй дæ риуæй, аппар æй куыйтæн... 
Нæ бакуымдтай нæ сисын, нæ аппарын. Ныр дæр афтæ. 
Мæ алыварс бирæтæ не мбарынц мæ хъыг, мæ рыст. Цас 
мает дын скодта, афтæмæй ын цас лæггад фæкодтай... 
Æгæр дæр ма йын у, уый уæйгæнæг, æууæнкхор... Уый 
аккаг нæу. Цал æмæ цал хатты мæхицæн фæзæгъын, 
65 

Хадыхъаты Фатимæ 
нал хъыг кæнын, нал кæуын... Фæлæ уымæй ницы 
уайы.Нæй ахæм тыхтæ, цæмæй дæ ферох кæнон. 
Цармæстыгъд дæ цы лæппу бакодта, дæ уд цы хъæбулы 
ис, уымæ кæсгæйæ куыд сисон мæ къух дæуыл, куыд дæ 
стонон мæ зæрдæйæ... 
Æз кæуын, цы амондæй фæдæн æнæхай, ууыл. Хуы- 
цау ын ма ныббарæд, мæ амонд чи æрбайхæлдта, 
мæ мыдыкъус мын чи адавта. Æз кæуын, цы цардæй 
фæдæн æнæхай, ууыл. Æз кæуын, цæрынæй чи нæ 
бафсæст, арв æмæ зæххы æхсæн хъеллау чи фæкодта, 
йæ цард хъизæмар цы мæгуырæгæн фестад, ууыл. Ку- 
вын Хуыцаумæ, цæмæй йын уым уа хатыр æмæ æнусон 
æнцой. Уым кæд ныр фæсмон кæны, кæд уырдыгæй 
уыны, цы зындзинад скодта йæ бинонтæн, уæд исты 
амал кæнæд, цæмæй хъахъхъæна йæ кæстæры, æххуыс 
кæна йæ хъæбулæн, цæмæй амондджынæй цæра. Мах 
кæсæм мигътæ æмæ стъалытæм. Агурæм дæ уыдоны 
æхсæн. Махæн дæ нæ зынаргъ æмæ ахсджиаг æмæ махæй 
никуы ферох уыдзынæ. Кæд æцæг, куыд фæзæгъынц, 
афтæ мæрдты иумæ уаиккам. Уæдæ кæйдæр чи уыд, 
бирæ нæлгоймаджы къухтæ чи бавзæрста, уый хъуамæ 
баиу уа демæ мæрдты, ам дæр æй куы нæ хъуыдтæ, дæ 
цардæй дын куы фæхъазыд... Уырны мæ, кæй мæм 
кæсыс æнхъæлмæ. Уым нæй кар, уым нæй низтæ, уым 
нæй мæнгард, фæлитой, акæн мæ дæхимæ...» 
Æмæ та, цыма йæ цуры бады æмæ уымæн ныхæстæ 
кæны, афтæ йæ хъуыдытæ уымæ аздæхта: 
«Цæмæй фервæзтаин мæ иугæндзон сагъæстæй, 
цæмæй къаддæр мысон дæу, уый тыххæй мæ фатер 6а- 
66 

Амонд æви хъысмæт 
ивтон мæ райгуырæн горæтмæ. Ам хъуамæ къаддæр 
хъуыды кæнон дæуыл, фылдæр та нæ хъæбулыл. 
Мæ узæлд, мæ зæрдæйы хъарм кæй хъæуынц, уыцы 
лæппуйыл. Бынтон саби нал у, йæ тæккæ æмбаргæ, йæ 
фыд æй æцæгдæр куы хъæуы, уæд аззад æнæ фыд. Мæ 
хъарутæ иууылдæр радтон, мæ иунæджы амондæн. 
Уый цæмæй дзæбæхæй бахъмыл уыдаид, уый тыххæй 
фæстæмæ æрыздæхтæн мæ райгуырæн бæстæмæ. Ам 
цардысты мæ фыд йæ ног усимæ æмæ мæ хо. Тынг мæ 
фæндыд, цæмæй мæ хо уа мæ фарсмæ, æви æз мæ хойы 
фарсмæ уон. Стæй цалынмæ мæ фыд ис, уæдмæ дзы мæ 
хъæбул дæр кæд йæ фыды мондæгтæ исид. 
Цавæр бастдзинад ис махæн? Нæ зонын. Фæлæ 
уыцы бон куы райхъал дæн, уæд цæмæндæр зыдтон, 
ацы бон зиан кæй уыдзæн, адзал кæй æрбацыд æввахс. 
Фыны дын федтон дæ бæгънæг фæсонтæ сау зæххæй 
дзагæй... Адзал та хæстæг æрбацыд, уый бамбæрстон. 
Уый размæ дæр дæ мæ фыны федтон бæгънæгæй, дæ 
фарс иууылдар цæф... Уæд мæ сыхагæн йе 'фсымæр 
амард. 
Ау, кæд мæм фыны æрбацæуыс, цæмæй мын фе- 
хъусын кæнай зианы хабар, уæд мын ныфсытæ куыд 
нæ авæрыс, иу хатт мын куыд ницы зæгъыс, цæмæй 
мæхи мауал хæрон, цæмæй дарддæр мæ цард кæнон, цы 
хуыздæр æрхъуыды кæнон нæ кæстæры амондæн? Иуæй 
дæ райгуырæн бæстæ мæнæн æнæ дæу æппындæр ницы 
у, иннæмæй та, дæ ингæн дзæгъæлæй куыд ныууадзон? 
Афæдзы дæргъы йыл рыг абадын, мит æрæвæрын куы 
нæ бауагътон, уæд мæм хæцыдысты дæ хионтæ, афтæ 
67 

Хадыхъаты Фатимæ 
арæх æм ма цу, ауадз æй, ма йыл хæц... Чи дыл хæцы, 
æгасæй дыл куы нæ хæцыдтæн... Æз дæ уагътон, дæ 
амонды фæдыл ацу, зæгьгæ, æмбæрстон дæ. Дæ тухæн, 
дæ хъизæмарæн æвдисæн мæнæй æндæр чи уыд... 
Фæлæ ды мах нæ ныууагътай, нæ ацыдтæ. Кæд уый дæр 
истæуыл дзурæг у. Ныр ды ингæны хъæбысы, нал дæ 
хъæуы мæ узæлд, мæ рæвдыд. 
Ам дæ мад, дæ хотæ. Уыдоны бар уадзын дæ ингæн. 
Æнæхъару куы уыдтæ, уæд дæ фарсмæ уыдтæн, 
дæ хоты бар дæр дæ куы никуы бакодтон. Мæн мæ 
иунæджы схæссын хъæуы, кæуын æмæ дзыназынæй 
ницы сараздзынæн. Ацы хъуыды æппæтæй растдæр 
у, æнæ дæу мæ цард бынтон æндæр хъуамæ уа, æз 
баныгæндзынæн мæ уарзт дæумæ. Мæ зæрдæйы ма 
уарзондзинадæй цы баззад, уый нæ хъæбулы куыд уа 
æппæтæй. 
Цалынмæ мæ хъуыдыты демæ дзырдтон, уæдмæ 
мæм телефонæй æрбадзырдтой. Мæ фыд рынчындо- 
ны. Йæ зæрдæ... Дугъы фæуадтæн. Нал æй баййæфтон. 
Нал! 
Цæфæй нæ мæлыс, уæд... Ныфс ма мæ дæуæй куы 
уыд, мæ дзæбæх фыд. Нал мын ис, кæуыл дарон мæ 
зæрдæ, ахæм. Аззадтæн бынтон саст, æдыхæй, астæудих 
фæдæн. О, фæлæ мæ хъæбул нырма йæ къæхтыл куы нæ 
слæууыд, уæд мын куыд ис мæхимæ хъусыны бар? Æмæ 
та мæхиуыл фæхæцыдтæн. Мæ комы комдзæгтæй, мæ 
былтыл даргæ фæхастон мæ иунæджы. Лæппу змæлаг 
вæййы, тæлфаг. Лæппуйæ рæдиаг нæ вæййы æвзæр... 
Хорз æмæ чиныгуарзаг уыд. Фылдæр уыд хæдзары. 
68 

Амонд севи хъысмæт 
Фæлæ мæнæ иу æхсæв нæ фæзынд, æппындæр. Куы 
балкъонмæ уадтæн, куы уынгмæ хызтæн.Уыцы æхсæв 
бирæ ныййарджытæ зилдух кодта, кæрæдзи фарстам, 
чидæр фехъуыста, зæгъгæ знон проспекты митинг уыд, 
адæм хæлиу нæ аисты, фæлæ фылдæрæй фылдæр  
кодтой. Æхсæвы сæм æфсæддонты рауагътой, милицæйы 
бон кæй ницы уыд, уый тыххæй, æмæ дæ балгъитæг 
афтæ... згъордтон проспектмæ. Ничердыгæй йæм 
ис бацæуæн. Алы тигъæй дæр мæ ратæрынц. Кæд 
афонмæ нæхимæ æрбацыд, зæгъгæ, дугъуадæй нæхимæ 
æрцыдтæн. Нæй. Мæ хъæбул, кæм дæ? Куы милицæмæ 
дзурын, куы тагъд æххуысы рынчындонмæ. Никæимæ 
мæ бон у аныхас кæнын, ницы ис бæрæг... Дыккаг бон 
изæрдалынгты фæзынд мæ хъæбул. Йæ къæхтыл ма 
тыххæй лæууыд. Дзурын йæ бон нæ уыд. Диваныл куыд 
æрхауд, афтæ афынæй. Æз æй бамбæрзтон, йæ цуры 
бадтæн æмæ куыдтон сусæгæй. 
Уый фæстæ алы ныхæстæ кодтой ацы цауты 
тыххæй. Митинг расидтысты фæсивæд. Ныр цал æмæ 
цал таксийыл кусæджы амардтой нæ сыхæгтæ. Ацы 
хатт зиан æвæрынмæ куыд æрæмбырд мæрддзыгой, 
афтæ домбай лæппутæ систой чырын æмæ йæ хъæуæй 
суанг горæты астæумæ, нæ хицауады хæдзары размæ 
æрбахастой. Цалынмæ хъæуæй горæтмæ, фæндæгтыл 
æмæ уынгты цыдысты, уæдмæ сыл адæм афтыд, æмæ 
дзыллæ фылдæрæй фылдæр кодтой. Мæнæ миты 
гыццыл къуыбар арф миты куы тулай, æмæ стырæй 
стырдæр куыд рæза, афтæ рæзыд ацы дзыллæ дæр. 
Стæй стыр цæугæдонау, адæмæй аивылд горæты стыр 
69 

Хадыхъаты Фатимæ 
уынджы Терк. Хицауады хæдзары размæ æрæвæрдтой, 
сæ къухтыл кæй фæхастой, уыцы зианы чырын. Уы- 
дон хицауæй домдтой дзуапп, кæд уыдзæн кæрон нæ 
сыхæгты цъаммар митæн, кæдмæ сын быхсдзыстæм 
сæ лæгхор, мæнгарддзинад? Фæлæ хицауад сæ удтæн 
фæтарстысты, иу адæммыггаг дзуапп сæ бон раттын 
нæ уыд, бамбæхстысты. Адæмыл та сардыдтой милицæ 
æмæ æфсæддонты. Дубинкæтæй адæмы хостой, дон 
сыл калдтой, ахстой сæ къухы чи æфтыд, уыдоны. Цал 
дзы фæмард, абон базæронд дæн æмæ йæ уæддæр нæ 
зонын... Сусæг уыд ацы хабар цæргæбонты. Цалдæр 
адæймагæн суд скодтой, фæлæ мæнг хъуыддæгтæм 
гæсгæ. Газетты фыстой, студенттæ сарæзтой митинг, 
домдтой сæхицæн бартæ. Æдылытæ кæй рахуыдтой, 
уыдонæн суд скодтой. Кæмæн дæс азы раттой, кæмæн 
фынддæс... Мæ лæппу ахст уыд йæхи хуызæттимæ, 
хистæр кары скъоладзаутæ сæ фыр цымыдисæй 6а- 
хаудысты уыцы стыр дзыллæты æхсæнмæ. Кæмдæр 
сæ стадионы фæдардтой, тынг сæ фæнадтой, цæмæй 
сæ бынат зоной. Ницы зыдтой сæ сæрæн, æмæ сæ сæ 
хæдзæрттæм рарвыстой. Бирæ ма фæрыстысты йæ 
уыргтæ, йæ къæхтæ, йе уæнгтæ мæ лæппуйæн.» 
Зæрондæн йæ цæссыг æркалд... «Уæддæр Хуыцауæй 
бузныг, афтæ мын кæй аирвæзт. Стæй ахуырмæ куы 
цыд, уæд æй кæй нæ бакъуылымпы кодтой, уый та бын- 
тон хорз.» 
Цы цин кодта ныййарæг, йæ хъæбул студент куы 
сси, уæд. Зæрдæргъæвд лæппу ахуыр дæр хорз код- 
70 

Амонд æви хъысмæт 
та, студентты æхсæн дæр нымад уыд. Æрыгон бонтæ 
бает сты уыцы ахуыры азтимæ. Æвæдза, ницы ис цар- 
ды мысинæгтæй ахеджиагдæр æмæ æхсызгондæр  
студенты цардæй. Йæхи ахуыры азтæ арæх æрымысы, йæ 
зæрдæ йын уыцы мысинæгтæ куыд рæвдауынц, афтæ 
ницы... Уымæ гæсгæ, йæ хъæбул куы бацыд, йæхæдæг 
кæм ахуыр кодта, уыцы университетмæ, уæд ма уымæй 
амондджындæр кæм уыд. 
Æмæ æрымысыд уыцы бонтæ. Зæрдæйæн æхсызгон 
у, йæ дидинæг калгæ уалдзæг, йæ уарзон æмгæртты 
æрымысын. Уæлдайдæр Азæ уæд æнæ мад, æнæ рæвдыд 
уыд, æмæ кæд исты цин федта, уæд йæ студентон 
æмбæлттæй. Бирæ уарзтой фæс ахуыр горæты уынг- 
ты, парны, Терчы былты тезгъо кæнын. Хæрис бæласы 
бын, цады раз, Къостайы парны куы сæ чингуытыл сæ 
пырх калдтой, цæттæ кодтой сæхи фæлварæнтæм. Куы 
та сæ фæллад уагътой. Куыд рæсугъд уыд уалдзæг, куыд 
нал-иу æй фæндыд сæхимæ, уым йæ фыдыусы хъуыр- 
хъуыр æмæ загъдмæ хъусын. Фæлтау ам де мбæлттимæ 
дæ зæрдæйы дзæбæхæн уæлдæфмæ ахуыр дæр кæн, 
хъазгæ æмæ худгæйæ дæ дзæбæх æмбæлттимæ дæ 
рæстæг дæр æрвит. 
Фæлæ йын-иу уый йæ фарсæй фæкодта йæ цин, йæ 
тезгъо. Йæ фыды-иу ыл сардыдта, ахуыр дам нæ кæны, 
фæлæ кæмдæр хæты, зæгъгæ... Судзгæ цæссыгтæй куыд- 
та йæ базыл æмæ йæ сусæг ныхæстæ уымæн кодта. Бон 
та-иу йæ ахуырмæ куы ацыд, уæд-иу йæ сагъæстыл 
дуар ахгæдта, хæдзары-иу баззадысты йæ хъыг, йæ 
æрхæндæг. Цæмæн хъæуы ацы уаргъ адæммæ хæссын? 
71 

Хадыхъаты Фатимæ 
Цас йæ бон уыд, уыйбæрц йæхи æвдыста амондджынæй. 
Йе мбæлттæ зыдтой æрмæст, фыдыусимæ кæй цæры, 
мадæй сидзæр кæй у. 
Алы хатт йæ хъуыдытæ суры, нæ уадзы йæхи 
мысинæгты азар. Телевизор бакæны, æмæ кæд йæ цæст 
истæуыл æрхæцы, уæд баззайы йæ ахæсты. Фæстаг 
азты бирæ æвдисынц, адæмæн уарзон чи сси йæ дис- 
саджы курдиатæй, ахæм артистты хъысмæтыл дзурæг 
кинонывтæ, бирæ алыхуызон хъысмæттимæ базонгæ 
вæййы. Йæхи зындзинæдтæ йæм ныцыуал фæкæсынц 
уыдоны раз. Цас æвзарæнтæ, цас зæрдæрыст ис 
зæххыл! Йæхи рыст дæр кæуылты у, фæлæ мæнгæн нæ 
фæзæгъынц, алцыдæр абаргæйæ у. 
Зæронд йæ рыст, йæ зынтæ никæимæ бары, 
алкæмæн дæр йæ æмбисонд йæхи. Йæхи дæр сыл нæ 
ирхæфсы, уæддæр йæхи зын, йæхи хъуыдытæй иу- 
гыццыл фервæзы, цыбыр рæстæгмæ. Фæлæ афтæ дæр 
вæййы, æмæ нæ телевизор, нæ чыныг нал фæсурынц 
йæ хъуыдытæ. Уæд та райдайы мысинæгтæй цæрын... 
Афтæ дæр фæзæгъы йæхицæн, уæд та сæ ныффыс- 
син, фæлæ йæ æмбары, никæйы хъæуы йæ фыдæбон, 
йæ фыстытæ, стæй цæй уацмыстæ уыдзысты уыдон, 
сыгъдæг судзæггаг мысинæгтæ... 
«Алцæмæн дæр амонд хъæуы, стыр курдиат. Стæй 
афоны хорзæх, - худы химидæг. - Цы афон ма мын у? 
Мæ иу къах ныр ингæны куы ис... 
Кæсын сæм æмæ тынг æнæраст дуне у ацы 
сфæлыстады дуне дæр. 
72 

Амонд æви хъысмæт 
Иутæ дыууæ рæнхъы куы ныффыссынц, уæддæр 
сæ стыр номы аккаг схонынц, алы ран сæ мыхуыр 
кæнынц, алырдыгæй сæ æппæлынц... Афтæмæй 
цъиуфæдис кæнынц нæ æвзаг сæфы, æвзагыл фыссæг 
нæй, фæлæ куыд рабæрæг, афтæмæй та æвзагыл кæсæг 
нæй. Дуканитæ æмæ рауагъдады скълад чиныгæй 
седзаг сты, æлхæнæг та нæй. Бирæ азты фæдис чи  
кодта, уыдоны аххосæй, æви цард афтæ ныззылди, æмæ 
нæдæр æвзаг, нæдæр æгъдау, нæ чиныг æмæ зонындзи- 
над хъæуы нæ кæстæрты. Иууылдæр сæ ных сарæзтой, 
кæм фылдæр бакусой, кæцæй цы ратоной, кæнæ кæдæм 
фæлидзой цардагур. Ахуыр сæ иуыл кæнæм, цард та сæ 
æндæр цыдæртæ домы. Сæфынц æвзагæй, æгъдауæй, 
æфсармæй, намысæй, кадæй... Баззад æрмæст хæлоф, 
зыд, кæрæф, мæнг хорзæхтæ, бынтæ, бынæттæ. Уыдон 
æхцамæ фæндагыл сты ахсджиаг. Æхца та адæмæн сси 
æппæты сæйрагдæр дин. Хуыцауæй дæр æй уæлдæр  
спетой. Афтæмæй рæстæгмæйы удæнцойæн, сæ расугъд 
цардæн цагъары бацыдысты. Мæнг дуне, мæнг кад, 
рæстæгмæйы ном, бынæттæ, хорзæхтæ. 
Афтæ æнхъæл ма ут, æмæ сæм хæлæг кæны. Уый 
тынг дардæй кæсы рагæй дæр æмæ ныр дæр ацы цар- 
ды цинтæ æмæ хорзæхтæм. Стæй йæ иунæгæн бирæ 
цыдæртæ бантыст, бирæ айв, рæсугъд уацмыстæ ныф- 
фыста, æмæ йын цы кад уыд, кæнæ абон кæй хъæуы 
йæ ном, йæ курдиат, чи ма йæ мысы, йæ бинонтæй 
дарддæр? Ахæм цин-иу кодта, исты дзæбæх уацмыс-иу 
ын куы бантыст ныффыесын. Уый-иу цыма æнхъæлмæ 
каст, исчи дзы разы уыдзæн, чидæр йæ уацмысыл 6а- 
73 

Хадыхъаты Фатимæ 
цин кæндзæн... Фæлæ-иу цыма ницы æрцыд, афтæ-иу 
ныхъхъус сты. Разыйы ныхас дæр-иу ын ничи загъта. 
Æмæ та-иу æрæнкъард. Йæхиуыл-иу нал æууæндыд, 
йæ ныфс та-иу асаст. Йæхи хардзæй рауагъта цалдæр 
чиныджы. Уыдон дæр та бирæтæ сæхи нæуынæг скод- 
той. Бирæ сфæлыста фæлгонцтæ театры, бирæ азты 
дæргъы хъазыд æвæллайгæ... Афтæ дæр ын аргъгонд 
не рцыд. Йæхæдæг ницы агуырдта, уыдон та сæхи нæ 
уынæг, ницы зонæг скодтой. Уыцы иутæн лæвæрдтой 
хорзæхтæ, кадджын нæмттæ... Уый та æдзух аууæны. 
Кæд дзургæ никуы ницы кодта, уæддæр ын æхсызгон 
кæмуыдаид...» 
«Кæддæр куыд бирæ уарзта цард! Куыд æй фæндыд 
æппæт адæмы фаг скæнын йæ тых, йæ хъару, йæ уарзт. 
Фæлæ йæ фарсмæ чи уыд, уыдоны фаг дæр не сси... 
Чи дзы ингæнмæ фæлыгъд, чи дард бæстæтæм. Азæ 
йæхицæн тæригъæд нæ кæны, æрмæст агуры, ацы 
уавæрмæ цæмæн æрцыд, уый аххос. 
Мæнæй æндæр раджы асастаид, хи амарыны онг... 
Мæнмæ ныр дæр нæ цæуы цæрын. Фæлæ æрмæст 
мæхиуыл куыд хъуыды кæнон, мæ кæстæр хо, мæнæн 
уырдыг куы лæууы, лæггад куы кæны, уæд ын ахæм 
зæрдæниз куыд скæнон? Уæд мыггагмæ йæхи хæрдзæн, 
фæрсдзæн, цы ма мын не скодта, цæмæй фæрæдыд, 
цæмæн систон мæ къух мæхимæ? Зын у ахæм уаргъимæ 
цæрын. Мæ цæст никæмæн уарзы ахæм уаргъ хæссын. 
Уæлдайдæр та мæ мадызæнæг хойæн. Уый, мæгуырæг, 
ныййарæг мады хъарм дæр куы нæ хъуыды кæны, куы 
74 

Амонд севи хъысмæт 
нэе зоны. Мае хъуыдыты цы мысинæгтæ ис, уыдон дæр 
йын куы никуы радзырдтон, йæ зæрдæ ма фæрисса, 
зæгъгæ. Иннæ ахæм мае кæстæртæ, мае хъæбулаен цы 
нае бантыст, уыдоны бараевдауын, уый мæн фаенды 
искуыдтае баххаест кэенын, æмае ма сын аез дæр уыцы 
зæрдæниз скæнон? Фæлтау фæраздзынæн, Хуыцау 
кæдмæ снысан кæна, уæдмæ. Хуыцау мын цы сныв 
кæна, уыдон кæронмæ хъуамæ фенон. 
Афтæмæй, раст цыма æртæ æнусы фæцардтæн, 
афтæ зын у мæ удæн. Æмæ куыд нæ, мæ хойæн дæр 
кæй никуы загътон æмæ зæгъдзынæн, уыдон цал æмæ 
цал хатты фæлхат кæнын мæхимидаег. Мæхицæн дæр 
сæ тыххаей схъæр кæнын, мæхæдæг дæр аххосджын цы 
хабæртты уыдтæн, уыдон куыд радзурон, куы нæ сыл 
сæттын мæхи цæсгомы, мæхи уды раз дæр. Мæхи дæр 
куы нæ уырны, афтæ бакодтон, æви нæ? 
Цыбыр дзырдæй, мæ иунæг бахъомыл, бауарзта. 
Æз нæма уыдтæн цæттæ иу чызджы дæр мæ биной- 
наг бакæнынмæ. Уыйбæрц аиппытæ йæм ссардтон, 
уыйбæрц æнæуынон мын уыд, æмæ тохы бацыдтæн йæ 
ныхмае мæ хъæбулимæ. Мæ иунæг, мæ ахсджиаг, мæ 
зæрдæ. Мæ цард нывонд кæмæн уыд, уыцы хъæбул сы- 
стад æмæ ацыд. Æмдзæрæнмæ йæ уарзонмæ. Уый йæ 
амонды фэедыл ацыд. Мæнæн та цыма уыцы бон дык- 
каг мард акодта йæ фыд. Афтæ æнамонд, æнæуд æмæ 
тæригъæддаг никуы-ма уыдтæн. Афтæ мæм каст, цыма 
мыггагмæ фæхицæн стæм. Цыма мын никуы ныххатыр 
кæндзæн, стæй йæ цыма æппындæр мæ сæр нал хъæуы. 
Æмæ чи зоны, афтæ уыдаид, фæлæ æз мæ къæхты бын 
75 

ХаЬыхъаты Фатимæ 
кæй ныккодтон, æрмæст аиппытæ кæмæ агуырдтон, уый 
мæнæй зондджындæр разынд, æви заердæхæлардæр, 
нæ зонын. Фæлæ уый мае ныхмæ никуы сардыдта 
мае хъæбулы. Æдзухдæр æй здæхта мæнырдæм. Сæ 
чындзæхсæвæй къуыри нæма рацыд, афтæ маем мае 
лæппу æрбауад бæрæггæнæг дидинджытимæ. Æз 
йыл нэе бацин кодтон, ницаемаей йае бафарстон. Уый 
дзырдта, куыд ацыд чындзæхсæв, куыд рауадысты 
хъуыддэегтæ, æз æм хъусгæ дæр нæ кодтон. Маехимидаег 
цин кодтон, кæй æрбацыд, кæй мыл нæ систа йае къух, 
кæй не сивта йæ зæрдæ мæныл. Кæй ма мæ нымайы, 
ууыл. Уый уыд тынг амондджын, хъæлдзæг, цыма 
æппындæр ницы æрцыд не хсæн. Æз та хъуыды  
кодтон, куыд æрбайхалон мæ лæппуйы цард, цы фыдæнæн 
сын акæнон. Мæн нæ хъуыд мæ чындз, уый хистæр уыд 
мæ лæппуйæ, зæронд. Се хсæн æхсæз азы... Мæ иунæг 
фæндон уыд алцы дæр бакæнын, цæмæй сæ фæхицæн 
кæнон. Куыд ис уый зæгъæн, искæмæн радзурæн, дæ хо 
куы уа, уаеддæр?» 
Зæронд йæ бынатæй сыстад, хостæ банызта æмæ йæ 
уаты рацу-бацу кæнын райдыдта. Бæрæг у, абон дæр нæу 
разы йæ митæй. Тыхсын æй кæнынц, цы рæдыдтытæ 
æруагъта, йæ хъæбулы йæхицæй куыд адард кодта, 
куыд йын фæриссын кодта йæ зæрдæ, уыцы æвидаугæ 
митæ. Æмæ нæй æнæ рæдигæ дæр. Цард цард у, бирæ 
фæзилæнтæ дзы ис. 
Ныр æмбисæхсæв у, фæлæ йæм хуыссæг æмгæрон не 
рцыд. Йæ зæрдæ йæ хъыгдары, хуыссæг нæй. Кæд ацы 
76 

Амонд æви хъысмæт 
æхсæв йæ фæстаг æхсæв у, мыййаг. Райста иу сыгъдæг 
сыф æмæ дзы фыссын райдыдта: 
«Мæ хъæбулы хъæбултæ, кæд райсом нал райхъал 
уон, уæд мæныл ма фæриссæнт уæ зæрдæтæ. Мæныл 
кæуын нæ хъæуы, уæ нана бирæ фæцард. Ныр, кæд 
зæрдæрыст дæн, мæ хъæбул æдзардæй мæ разæй кæй 
фæци, уый мæ кæд йæ фæдыл ингæнмæ кæны, уæддæр 
цæуын зæрдæрухсæй. Сымах стут мæ хуртæ, мæ 
удлæууæн, мæ зæронды бонтæ мын чи батавта. Мæ уд 
уын фестæд цард! 
«Сывæллон сын райгуырд, æмæ йæхи цингæнæг 
скодта, арæндонæй чындз æмæ сывæллоны йæхимæ 
æрласын кодта. Цы нæ æфсон-иу ссардта, цæмæй йæ 
чындзæн мает скæна, афтæмæй сывæллоныл та йæ 
уд лæууыд. Алы æфсæнттæй чындз æмæ лæппуйы 
алы рæттæм æрвыста, цæмæй сывæллонимæ баззайа 
йæхæдæг. Йæ мады хъæбысæй дæр-иу æй фелвæста, 
хæлæг кодта, йæ уд-иу фæцæйцыд, сывæллон уый 
къухы куы уыд, уæд. Нæ быхета, уымæ æгæр куы уа, 
уый. Цыма йæ йæхæдæг ныййардта, афтæ æнувыд уыд 
сывæллоныл, уый уыд йæ фыды халдих æмæ йын мы- 
сын кодта йæ кæддæры æнкъарæнтæ, йæ амондджын 
бонтæ. Мает маеты фæдыл, æмæ æрыгон мадæн йæ 
æхсыр фесæфт. Ныр риу нал дары, æмæ сывæллон 
мадыл бает нал у, зæгьгæ, цин кодта. Фæлæ йын уый 
дæр æгъгъæд нæ уыд. Куыстæй æрбацыд, æмæ хæдзар 
цæхæртæ калы, хæринаг конд, уæддæр-иу ссардта, 
цæмæ æрхæсса фау, цæмæй мает скæна йæ чындзæн. 
77 

ХаЬыхъаты Фатимæ 
Зæгъæм, сывæллоны уынгмæ нæ ахаста, цæуылнæ атез- 
гъо кодтой уæлдæфы? Æмæ цы ис уымæй сæйрагдæр? 
Цæй тыххæй сывæллон нæ уыд уынджы, сыгъдæг 
уæлдæфы? Кæнæ рудзгуытыл бакодта ног æмбæрзæнтæ. 
Чи дын ратта уыцы бар, цы схицау дæ мæ хæдзарæн? 
Йе та æрæджы æрбахаста адджинæгтæ, уыдон йæ фырт 
бахордта, цы фесты, цæуылнæ фæстауæрц кæнут, æз 
та цай цæимæ бацымон, уый хъуыды дæр нæ акодта, 
чындз адджинаг æппындæр кæй нæ хæры. Æмæ уымæн 
цы уæлдай у, уæд та сæ искæмæн йæ зæрдæ алхæдта, 
кæд æм исчи æрбауад... Мæ рæбыны дам, æппындæр 
ницы лæууы, æрымысыд, раджы æмæ æрæджы кæй 
балхæдта, уыдонæй йæ бынаты кæй ницыуал ары... 
Æмæ ма се ппæт чи æрхъуыды кæндзæн ныр. 
Адæймаг дын æнæуынон куы уа, уæд цы нæ 
æрымысдзынæ мастæн. Куы дæм æвзæр цæстæй ракаст, 
куы дын фæндаг нæ ратта, куы цы, куы цы... 
Иу æргом знаггад дæр æрхаста йæ сæрмæ. Йæ 
æмбæлттæй иуæн уыд чызг. Уый йæ лæппуйæ хистæр 
уыд, фæлæ уый ницы кæны, барвыстой йæ иу райсом 
хæдзармæ, цæмæй æрыгæттæ фæхыл уыдаиккой, кæд 
чындз алидзид тæргай, зæгъгæ. Хъуамæ йæхи афтæ 
равдыстаид, цыма рагæй дæр уым вæййы, лæппу та йæ 
хæзгул у. Фæлæ та чындз нæ ацыд йæ маеты фæдыл, 
æрмæст загъта лæппуйæн: ам æй куыд нæуал фенон, 
зæгъгæ. Æмæ та йæ фæндæй ницы рауад. 
Иу бон мастæн нал бафæрæзта чындз, йæ дзаумæттæ 
амбырд кодта æмæ æд сывæллон фæстæмæ æмдзæрæны 
балæууыд. Лæппу дæр йæ бинонты фæдыл ацыд, уæдæ 
78 

Амонд æви хъысмæт 
куыд. Уый та йæ, кæй зæгъын æй хъæуы, нæ фæндыд. Мад 
та иунæгæй аззад, кæугæ æмæ дзыназгæйæ. Цы æнхъæл 
уыди уæдæ, йæ ныхтæ дзы куы ныссагъта, уæд... Афтæ 
йæм каст, цыма лæппуйæн йæ сонт æнкъарæнтæ бирæ 
нæ ахæсдзысты, фæхыл уыдзысты, æмæ йæ мадимæ 
баззайдзæн. Фæлæ ницы рауад йæ фæндтæй. 
Нæ уæндыд ахæм маеты фæстæ, ахæм æлгъыст æмæ 
фидисты фæстæ йæ чындзы къæсæрыл æрлæууын. 
Куыд йын загьтон, цымæ, зæронд хъахпай. Кæнæ йын 
куыд загьтон, фосы мыггаг чи у, уый. Кæнæ - ничи 
æмæ ницы дæ, мæ фатермæ æнхъæлмæ дæр ма кæс, 
ницы дын дзы рауайдзæн. Адæймагæн йæ бон исты аи- 
вын куы нæ вæййы, уæд йæ æнæхъару уымæй равди- 
сы, хъæр, фидистæ, хылтæ. Фæлæ бон цæуы æмæ фарн 
йемæ хæссы. Лæппу та мæм цæуын райдыдта, уымæй 
йæхи фæндæй кæй нæ цæуы, уый æмбæрстон, чындз 
æй æрбарвиты алы æфсæнттæй. Уый нæ фæнды, мад 
æмæ фырты æхсæн исты ауæдз уа, уый. Сывæллонæй йæ 
афæрсы, æмæ дам æй кæд мысыс, уæд æй абæрæг кæн. 
Æвиппайды нæ, фæлæ иу бон ацыд сывæллоны 
уынæг. Дуар бахойын дæр нæ уæндыд. Иучысыл 
алæууыд. Байхъуыста. Мидæгæй сабыр. Æвæццæгæн 
сывæллон фынæй у. Сабыр дуар бахоста. Чындз æм 
ракаст, мидæмæ, зæгъгæ, дуар айтыгъта. Ингæнмæ 
цæуæгау бакъахдзæф кодта. Фæлæ уайтагъд йæ тас, йæ 
риз цыдæр фесты. Афтæ зæрдæхæлар «æгас цæуай» ын 
загъта йæ чындз. 
Сывæллон фынæй уыд, æмæ уал чындз фынг 
79 

Хадыхъаты Фатимæ 
авæрдта. Цай нæм ацым, зæгъгæ. Нæдæр уæд, нæдæр 
уый фæстæ никуы ракуырдта хатыр йæ чындзæй. 
Æрмæст йæхимидæг хъуыды кодта, афтæ зæрдæхæлар 
у, афтæ йын алцы ныххатыр кæны, æви дзы йæ мает ис- 
куы сиедзæн? Кæронмæ йын не уæндыд йæ митыл. Цас 
æй нæ фæхъыгдæрдта, цынæ йыл æрымысыд, цынæ 
йын бафидис кодта, нæ йæм сызнæт. Иунæг хатт йæм 
едзырдта фæстæмæ, бинонты хистæр, дам, бинонты иу 
фæкæны, ды та, дам, дæ бинонтæй тыхегæ кæные... 
Уæдæй фæстæмæ арæх цыд, стæй-иу сывæллоны 
ракодта йæхимæ. Бон, дыууæ боны дæр-иу фæци йемæ. 
Тезгъо кодтой, хъазыдысты, ахуыр æй кодта ныма- 
йын, кæсын. Йæ фыды хуызæн афтæ тынг рауад æмæ 
тынг уарзон æмæ зынаргъ уыд Азæйæн. Нал хаста йæ 
чындзмæ дæр мает, кæд æй афтæ дæр зæрдæ нæ аиста, 
уæддæр. Цас йæ бон уыд, уыйбæрц æххуыс кодта йæ 
кæстæртæн. 
Йæхицæй разы у ацы хатт зæронд, йæ мидбыл- 
ты худы, кæд сын бирæ мает скодта, уæддæр сын 
æххуыс дæр кодта, цас йæ бон уыд, уыйбæрц. Йæ 
хъæбулы хъæбул та йын сси æппæты уарзондæр æмæ 
ахеджиагдæр адæймаг зæххыл. Цас уд дзы бавæрдта, цас 
æй фæрæвдыдта. Абон дæр куыддæр райхъал вæййы, 
афтæ фыццаг уымæн æмæ уый хъæбултæн кувы, изæр 
дæр уыдоны бафæдзæхсы иунæг Хуыцауыл, уыдонæн, 
йæ кæстæртæн куры амонд. 
Йæхицæн цай акодта æмæ телевизоры амонæнтыл 
йæ æнгуылдзтæ авæрдта. Алы ран хæст, тыхми æмæ 
тугкалд æвдисынц. Адæймаг цæмæ бакæса, уый дзы 
80 

Амонд севи хъысмæт 
нал вæййы. Бахъуыр-хъуыр кодта æмæ йæ ахуыссын 
кодта. Фæлтау сабыр уаты баддзæн. Йæ цай хуыппытæ 
кæны. Афтæмæй та зæронды йæ мысинæгтæ сæ уацары 
райстой. 
Цард доны къусæй уæлдай нæу, дынджыр дом- 
бай паддзахад банкъуысыд, ракалди къæдзæхау, æмæ 
дзы дур дурыл нал баззад. Ныххæлиу сты, фæхицæн 
сты фынддæс æфсымæрон паддзахады. Уæрæсе аззад 
иунæгæй. Уый дæр куы ныддæрæн кодтаиккой, уый 
дæр сæ бæргæ фæндыд. Адæмы кæрæдзиуыл ардыдтой. 
Райдыдтой мидхъуырдухæнтæ, хæстытæ. Мах дæр нæ 
аирвæзтыстæм æнæ бæллæхтæй. 
Адæмæй сусæг куы не сты, мыййаг, Даллесы 
дардмæ æххæсæг фæндтæ. Уым цыдæриддæр нæ 
ныхмæ уыд саразæн, уыдон куыд фыст сты, афтæ 
æххæстгонд дæр цæуынц. Æргом хæсты сæ бон цы 
нæ баци, уый нын сусæгæй сарæзтой. Нал ис  
паддзахад, нал ис адæймагдзинад, нал ис æфсарм, уарзон- 
дзинад... Ис æрмæст æхца, бынтæ, зыд, хæлоф, хæлæг, 
мæнгарддзинад. 
Адæмы куы бауырны, мæнæ ныр цæрдзыстæм, сæ 
сомбоныл сæ зæрдæ дарын куыддæр райдайынц, куы 
баууæндынц сæ фидæныл, уæд та искуыцæй фæзыны 
хæст. Афтæ уыд уæд дæр. Горæты сæрмæ сæумæрайсом 
цыдæр уынæр цыд. Фæлæ йæ нæма æмбæрста, цы 
цæуы, уый. Уынгты æгæр бирæ машинæтæ кæй цыд, 
уый бамбæрста, уынджырдæм ын цы рудзынг ис, 
уымæй акает æмæ федта, милицæйы æмæ æфсæддон 
81 

Хадыхъаты Фатимæ 
машинæтæ кæй цæуы Чермены фæндаджы рдæм. 
Тас дзы бацыд, цымæ цы уа? Мацы бæллæх æрцæуа... 
Де знаг дæр ма фенæд, мах цытæ федтам... 
Чи сардыдта нæ сыхæгты, Хуыцау йæ зонæг, фæлæ 
систой сæ къух, цæргæбон сын лæггад чи кæны, сæ 
сывæллæтты сын чи ахуыр кодта, сæ рынчынты сын 
дзæбæх чи кодта, хуыздæр кусæн æмæ цæрæн бынæттæ 
сын кæй руаджы уыд, уыдонæн хъуамæ байстаиккой 
сæ зæххытæ, сæ горæт, аскъуыдтаиккой сæ цард... 
Бонырдæм фынæй ма цы хъæутæ кодтой, уыдонмæ 
ныббырстой, æхстой, æргæвстой, сыгътой, дæрæн  
кодтой. Нæ ауæрстой нæ сабитыл, нæ зæрæдтыл, нæ рын- 
чынтыл. Чи лыгъд, уыдоны фæсте æхстой автоматтæй. 
Хуымæллæджыдоны сæрты лидзæг адæмæй цалдæр 
фæмард, бирæтæ фæцæф сты. Кæуыл хæст кодтой, 
амынæты кодтой, уыдонæй дæр зæххы скъуыды чи 
ныххуд, ахæмтæ дæр уыд. Афтæ дæр нал рабæрæг сæ 
хъысмæт, сæ мард дæр нал разынд. 
Уыдонæй иуы æз дæр зыдтон. Толик уыд домбай, 
къабазджын лæппу. Махмæ афтæ дзурынц, æндæр уæд 
лæппу, кæй зæгъын æй хъæуы, нал уыд, фæлæ лæг, 
æрыгон лæг. Уый уыд æцæг адæмон артист. Адæмон  
театры хъазыд. Æз æй федтон Чермены ролы. Тынг айв, 
тынг зæрдыл æмбæлæг. Фехъуыстон æй заргæ дæр. Тынг 
дæсны уыд зарынмæ дæр. Рæсугъд хъæлæсы хицау. 
Лæгдзинадæй хайджын, домбай къабазджын лæппу, 
сæ коммæ кæм бакастаид, хъулгъайы фидиссæгтæн. 
Æмæ доны къусау фесæфт. Иæ мард дæр нæ разынд, йæ 
хъысмæт дæр нæ рабæрæг. 
82 

Амонд севи хъысмæт 
Æфсæнфæндаджы станцæйы хицау, бæрзонд 
рæсугъд лæг, хабар куы бамбæрста, уæд ма йæм хæстæг 
чи фæци, уыцы адæмы, йæ размæ цы поезд уыд, уый 
вагонтæм бакалдта æмæ йæ Бесланы станцæмæ арвы- 
ста. Базыдтой йæ хъулгъа æмæ йæ амардтой. 
Куыддæртæй ма йын йæ мард йæ уырыссаг сыхæгтæ 
радавтой, гауызы йæ батыхтой æмæ йæ баныгæдтой. 
Стæй гæнæн куы фæци, уæд æй ракъахтой æмæ йæ 
сластой йæ райгуырæн хæдзармæ, йæ бинонтæм. 
Йæ цардæмбал дæр куыддæртæй уæдмæ суæгъд 
амынæтæй. Фондз боны уыд хæст æдæппæтæй. Уый 
фæстæ иу иннæйы фæстæ сæ фыдмитæ рабæрæг сты. 
Æфсæддонтæ æмæ милицæ алы рæтты ардтой мæрдтæ, 
æвирхъау мæрдтæ. Телевизорæй хабæртты уыдтам, 
хæдзæрттыл зилгæйæ, цал фыдракæнды рабæрæг код- 
той хъæуы цæрджытæ æмæ æфсæддонтæ. Рæнхъгай-иу 
сын сæ мæрдтæ куыд равæрдтой. Иу изæр ахæм ныв 
равдыстой, цадлæр марды рæнхъмæ бахастой голлаг, 
сæ дæле йæ æрæвæрдтой. Йæ хуылфы цы ис, зæгъгæ, 
æрбахæссæг лæг ныккуыдта, уый Мырзау, нæхи Мырза- 
бег... Амардтой йæ, фыдмитæ йын фæкодтой, афтæмæй. 
Ноджы ма йын йæ мард судзгæ дæр бакодтой. Сыхæн 
æмæ хъæубæстæн уарзон зæронд лæг, кадджын æмæ 
зондджын хистæр, стыр хæсты хъæбатырдзинæдтæ 
чи равдыста, ахæм. Цæфæй нæ мæлыс, уæд та дын 
рæхуыст. Мах цы зиантыл куыдтам, цы фыдмитæй 
фæрыстыстæм, уыдон дунейæн æвдыстой, куыд сæхи 
зындзинад, ома сын мах фæкодтам уыцы фыдмитæ, 
уыцы æбуалгъ митæ... Уæд базыдтам, дунейы ма хæсты 
83 

Хадыхъаты Фатимæ 
иу ног хуыз кæй фæзынд, информацион, ома хабæрттæ 
зыгъуыммæ æвдисæг хæстон ми. 
Цымæ цы уыд сæ зæрды, ахæм стыр паддзахады цы 
хъуамæ рауадаид сæ фыдмийæ ацы лæгмартæн? Уæвгæ, 
кæд сæ ных къуырд æрцыд, уæддæр фаг æфхæрд нæ 
баййæфтой, стæй сæ æвирхъауы гадзрахат ныббырст 
æмæ тугкалæн хæстæн абон дæр аккаг аргъ нæма скод- 
той. Ноджы ма нын нæхи аххосджын фæкодтой. Бирæ 
рæстæг ма, мах нæ, фæлæ уыдон, мæгуырæг, истой 
фæсарæнтæй æххуыс. Æхцайæ, хæринагæй, дзаумайæ... 
Сæ митыл нæ фæсмон фæкодтой, нæ хатыр ра- 
куырдтой. Дунеон æхсæнад дæр сæ ницы дзуапп 
бадомдта. Куы загътон, мах ма нæхæдæг  
аххосджын фестæм. Паддзахады аххос у, уæдæ кæй, сæ 
фыдмийæн дзуапп кæй нæ радтой уый. Æмæ сæ кæй нæ 
бафхæрынц, кæй сæ нæ домынц дзуапп, уый тыххæй 
сæ цæсгом бынтондæр суагътой. Афтæ æнхъæлынц, 
цыма æдзухдæр уыдзысты сæхи бар, æмæ сæ мæнгард, 
сæ фыдмитæн нæ уыдзæн макæ зæгъæг, ныхкъуырæг. 
Зæххытæ сæ хъæуы, горæт сæ хъæуы. Нæ ивгъуыд, 
нæ фыдæлтæ, нæ истори дæр сæхи хъуамæ бакæной. 
Наукæ дæр ницыуал у. Дунейы ахуыргæндтæ дæр ницы 
æмбарынц, адон паддзæхтæ сты ахуырады дæр. Алан- 
ты дуæрттæ æрæвæрдтой, алайнаг горæты ном сæ ног 
арæзт горæтæн раттой. Мах та сыл дардæй худæм. Уый 
худæг нæу. Уый та ног тугкалдмæ фæндаг у.» 
Зæронд батыхст æмæ та йæ бынатæй фестад. «Цы 
гæнæн ис сæ ныхмæ, цæмæй та мацы фыдбылыз са- 
34 

Амонд севи хъысмæт 
разой? Æхсæны лæгтæ нæм бæргæ ис, фæлæ сæ иу 
размæ нæ кæсы, иууылдæр сæ дзыпп, сæ гуыбыны 
мæт кæнынц. Æхцайыл сæ мад æмæ фыды дæр ауæй 
кæндзысты. Уыдон уæй кæнынц стыр аргъæй нæ 
зæххытæ, хæдзæрттæ, уыдонæн уæлдай нæу, не знæгтæ 
сæ æлхæнынц, æви нæхи æфсымæртæ. Фылдæр чи 
фиды, уыдонæн уæй кæнынц, афтæ амоны сæ ног дин, 
афтæ амонынц ныры базарады уавæртæ. Æдзухдæр 
мæ дисы æфтауынц æнæфсис адæм. Уыдонæн мулк 
æмæ хъæздыгдзинад сты сæ дин. Иу хъæздыг лæг дæр 
афтæ нæ хъуыды кæны, цард дыууæ боны йеддæмæ куы 
нæу, немæ ницы бахæсдзыстæм мæрдты бæстæм. Ни- 
куы æмбæрстон, бæрц чи нæ зоны, уыдоны. Иутæн сæ 
хæдзæрттæм куы бафтай, уæд дæм афтæ фæкæсдзæн, 
цыма музеймæ бацыдтæ, кæм дзы æрбадай, уый дæр 
нал фæзоныс... Амæй-ай зынаргъдæр хæдзары дзау- 
ма, хъæздыг, рæсугъд, зынаргъ алцыдæр. Хуыздæрæй 
хуыздæрмæ бæллын æвзæр нæу, фæлæ де ппæт цард 
дæр ууыл хардз кæн, цæмæй паддзахы галуанты 
цæрай, уый сæм цас раст кæсы? Мæнæ сылгоймаджы 
аивгæнæн зынаргъ дзаумæттæ дæр никуы уыдысты йæ 
бæллиц, къухдарæнтæй, хъуырылдарæнтæй, цонгыл 
дарæн рæхысæй... 
Мæнæн дæр куыд нæ кодтаиккой ахæм лæвæрттæ. 
Бирæ мæм никуы фесты, кæнæ мын-иу сæфгæ фæкодтой, 
кæнæ та-иу сæ искæмæн балæвар кодтон. Уæдæ дзы-иу 
уæй дæр акодтон, тыхст заман мы-иу куы акодта, уæд. 
Уæдæ дзаума дæр афтæ. Дыууæ-æртæ къабайæ фылдæр 
ис мæ рæбыны, уæд сæ тыхсгæ кæнын, искæмæн дзы 
55 

Хадыхъаты Фатимæ 
хъуамæ радтон. Уарзын бæрц. Алцæмæн дæр. Адæймаг 
дыууæ боны йеддæмæ нæ цæры, уый куыд ферох 
вæййы бирæтæй. Галуантæ фæараз, бынтæ фæкæн æмæ 
райсом дæ адзал æрцыд, уæд дæ кæстæртæ, дæ хионтæ 
кæрæдзи уыдоныл тондзысты. Уардзысты дæ ис, дæ 
бон, дæ дуне. 
Нæ фыдæлтæ куыд зонды къуыбар уыдысты. 
Хорзæн, дам, бын ма скæн, æвзæрæн та бын ма ныу- 
уадз. Цал æмæ цал хабары райхъуысы, иу иннæмæй 
æбуалгъдæр. Иу йæ фыды бынтæ хæрд куы фæвæййы, 
уæд цы цардæй сахуыр цæрын, уымæн ын гæнæн нал 
вæййы, фыдæбон кæнын та нæ зоны, нæ сахуыр, нæ йæ 
фæнды, афтæмæй ссары йæ адзал, кæнæ йæхи амары, 
кæнæ та йæ исчи амары. Цæмæй дæ кæстæртæ бæззой, 
уый тыххæй хъуамæ зоной фæллой кæнын. Аргъ кæной 
алцæмæн, алкæмæн. Хорз фæдон йæхæдæг фæллой 
кæндзæн æмæ йæ цард рæсугъд араздзæн. Æвзæр та 
йæ фыды фæллæйттæ кæнæ фæхæрд вæййы, кæнæ 
сæ цæлгæнгæйæ бахæры йæхи хуызæттимæ, кæнæ сæ 
наркотиктæ æмæ нозтыл схардз кæны, ноджы ма хæсты 
дæр бацæуы, йæ ахуыр фехалын йæ бон нал вæййы, бау- 
ромы йæ æрмæст адзал. Рæсугъд цард, хъæздыг цардæн 
дæр хъуамæ бæрц уа. Дæ фарсмæ фæкæсинагæн йæ 
къух куы нæ рог кæнай, зын сахат де хуыс кæй хъæуы, 
уымæ куы нæ фæкæсай, уæд дæм цасфæнды дæр уæд. 
Æз бонзонгæ цард кæй фæкодтон, уымæй стыр 
бузныг дæн Хуыцауæй. Никуыма ацыдтæн, ме хуыс 
кæй хъæуы, уыдоны рæзты... Æдзухдæр мæ хъару, 
мæ зонындзинад, мæ зæрдæйы, мæ дзыппы бæркад 
86 

Амонд æви хъысмæт 
байуарын. Раттæджы къух, дам, райсаг у. Ницæмæй 
æмæ никæмæй нæ хъаст кæнын, мæнаен дæр уыд 
ахæм хæрзгæнæг адæм мае фарсмæ. Афтæ æнхъæл-иу 
куы уыдтæн, нал ис фервæзыны мадзал, уæд-иу мае 
фарсмæ æрбалæууыдысты, æппындæр æнхъæл кæмæн 
нæ уыдтæн, ахæм адæм. Хуыцауæй курын, цæмæй 
æдзухдæр арфæгонд уой.» 
Бирæ кæй фæцард зæронд, уый руаджы бирæ 
адæмимæ фембæлд йæ царды. Кæмдæриддæр нæ 
æрцард, æдзухдæр йын уыди, кæй зæгъын æй хъæуы, 
сыхæгтæ. Сыхæгтæй та алкæмæн дæр йæхи цард, йæхи 
хъысмæт ис. Арæхдæр кæй æрымысы, уыдонæй уæлдай 
зæрдæрухс, кæнæ бынтон зæрдæрыст у. Уый тыххæй 
йын нæ уадзынц сæхи ферох кæнын. Æдзух зæрдæрухс 
цард кæмæн ис, цыфæнды уа, æппæты разæй нæ 
фарсмæ нæ сыхæгтæ æрбалæууынц цины дæр, хъы- 
джы дæр. Бирæ уарзон адæм уыд йæ фарсмæ, абон кæй 
мысы зæрдиагæй, ахæмтæ. 
Иу сыхаг ын ахæм уыд. Зæронд лæг, иунæгæй цард. 
Уыд йын дыууæ чызджы. Сæ иу фæсарæнты цард æд 
бинонтæ, иннæ ам, горæты. Ам чи цард, хистæр чызг, 
уымæн дыууæ лæппуйы, фæсарæнты чи цард, уымæн та 
дыууæ чызджы. Алчи йæ царды кой кодта, ам чи цард, уы- 
дон æй арæх бæрæг кодтой, стæй йæхæдæг дæр зивæг нæ 
кодта, уади сæм уый дæр. Фæлæ йæ чызг æрбарынчын, 
кæсинаг сси, зæронд лæг æдзух уыд йæ цуры. Дис-иу 
кодта, куыд ницæмæ арæхсынц йæ сиахс æмæ йæ дыууæ 
фырты. Цæргæбон йæ чызгæн базарæй йæ хæссинæгтæ 
дæр ничи æрбахаста, æртæ нæлгоймагæн йæхи бахæрын 
87 

Хадыхъаты Фатимæ 
кодта. Тæригъæд кодта зæронд лæг йæ хъæбулæн, фæлæ 
уый æнæхъинц уæрдонау фæхаста йæ уаргь. Ныр куы 
æрсади, уæд æм йæ зæронд фыд йеддæмæ чи кастаид, 
уый нæ уыд. Иуæй сæ æвдæлгæ нæ кодта, иннæмæй та 
ницы кæнын зыдтой, ницæмæ арæхстысты. Сæйгæ рын- 
чыны иууылдæр зæронд лæджы бар ныууагътой. Иу 
райсом раджы дуар æрбахоста. Мæ чызг нал ис, абон 
бонырдæм ахицæн... амард мæ хъæбул... 
Æмæ ацы кары ахæм стыр цæф кæуыл ауад, стæй 
зæрондæй ахæм уæззау рынчынмæ чи каст, уыцы лæг 
фæцудыдта. Дыууæ къуырийы нæма рацыд, зиан куы 
бавæрдтой, ууыл, афтæмæй зæронд лæгæн йæ ахсæн 
фæхуынкъ. Тугуæмын райдыдта, бахауд рынчындонмæ, 
операци йын скодтой, уый хуызæн зæронд, æфхæрд 
лæг аирвæздзæн, ууыл ничи æууæндыд. Хорз æмæ йæ 
кæстæр чызг нырма ам уыд, уый йæ хойы зианмæ ссыд 
æмæ дзæбæх фæкаст йæ фыдмæ. Фæлæ йæ чызджы 
здæхын хъуыд йæ бинонтæм, зæронд лæг баззад бын- 
тон иунæгæй. Искуы иу хатт æм-иу æрбауадысты йæ 
æдзард чызджы лæппутæ, фæлæ сæхæдæг æххуысхъуаг 
уыдысты, йæхæдæг ма сын уырдыг лæууыд. Кæм сын 
фынг æвæрдта, куы та-иу сын æхца авæрдта. Иу хатт 
Азæ фембæлд зæронд лæгæн йæ сиахсыл, уый хъаст 
кæнынмæ фæци йæ каисæй, æппындæр нын ницы 
æххуыс кæны, зæгъгæ, ау, афтæ йын æмбæлы... Азæ 
йын хорз фæци уæд, чи зæгъы, хъуамæ кæмæн æххуыс 
кæна? Уый зæронд, рынчын, иунæг, æфхæрд лæг. Йæ 
бинойнаг амард, ныр та йæ хъæбул амард, æмæ уын 
уый хъуамæ уырдыг лæууа, æви сымах уымæн? 
88 

Амонд æви хъысмæт 
Цас хъару йæм разынд, уæд æмæ уый фæстæ дæр, 
цæмæй цæра æмæ низтимæ тохы бацæуа... Уæвгæ Азæ 
куы нæ уыдаид, уæд йæхимæ хъусыныл фæци. Куы 
йæм-иу бауад бæрæггæнæг, уæд та кæс æмæ лæууы, йе 
та рацу -бацу кæны, афтæ цалдæр хатты йæ зæрдæ фех- 
сайдта, стæй йæ æргом бафарста, цыдæр кæныс, дæ бон 
бандоныл бадын нæу... Афтæмæй загъта, цыдæр æй 
хъыгдары, бадын æй нæ уадзы. Азæ дохтыр æрбахуыдта, 
æрыгон лæппу ахæм тынг зæрдиаг ныхæстæ акодта 
йемæ, зæронд лæг йыл тынг баууæндыд, сразæнгард. 
Аластой йæ рентгенмæ, стæй ультразвукмæ. Афтæмæй 
та йæ рынчындоны балæууын кодтой, ног операци 
та йын скодтой. Ацы хатт йын йæ мисындзæгæй  
сметой егъау дур, æмæ та аирвæзт! Уый æнхъæлмæ каст 
адзалмæ, фæлæ та йæ фæсайдта. Зæрондмæ бирæ низтæ 
вæййы, Азæ йын зæрдиагæй лæггад кодта, хæринаг, хос 
хъуаг æй нæ уагъта, уколтæ дæр йын йæхæдæг кодта, 
йæхи фыды хуызæн кæй уарзта, уыцы лæг мæ къухы 
ма амæлæд, зæгъгæ, Хуыцауæн дæр лæгъстæ кодта. 
Æмæ йæ куывд фехъуыст Хуыцаумæ. Йæ кæстæр чызг 
æрбалыгъд фæсарæнтæй, хæстæгдæр ран æрцард æмæ 
йæ фыды йæхимæ акодта цæрынмæ. Ацы фатер та уæй 
акодтой. Уæд Азæ тынг фæцин кодта, йæ сыхаджы цард 
афтæ кæй аивта, æмæ кæй баиу йæ кæстæр чызджы 
бинонтимæ. Мæ фыдгул иунæгæй цæрæд, уæлдайдæр 
кæсинаг чи у, уый. Иу аз ма куы аззадаид иунæгæй, уæд 
амардаид... 
Зæронд лæгыл уым базыртæ базад йæ бинон- 
ты цинæй. Йæ чызг, йæ сиахс, сæ дыууæ чызджы 
89 

Хадыхъаты Фатимæ 
- иууылдæр æй рæвдыдтой. Хурау ын батавтой йæ 
зæронды бонтæ. Ныв кæнын дæр райдыдта æмæ ма 
фæцард иу дæс азы, æнхъæлдæн. Бирæ рæсугъд æрдзы 
нывтæ ныууагъта йæ кæстæртæн. Ахæм уыд, хæсты 
ветеран, бинонты хистæр, хæдæфсарм æмæ хъæбатыр 
зæронд лæг, Азæйы сыхаг. Куыд рæвдаугæ хъæлæсæй 
дзырдта, афтæмæй куыд фидар лæг уыд, тынг арæх æй 
æрымысы. Æхсызгон ын у абон дæр, кæй уыд йæ фарсмæ 
ахæм фæзминаг æмæ кадджын хистæр. Æхсызгон ын у 
йæ ном æрымысын, уæлдай æхсызгондæр та йын у, йæ 
зæронды бонтæ афтæ рæвдыдæй кæй арвыста, зæронд, 
æфхæрд æмæ рыст лæг. Æгайтма. 
Амондджын мидбылхудт йæ цæсгомыл фæзынд. 
Æнæмæлгæ дуне нæй, фæлæ дæ зæронды бонтæ 
иунæгæй æрвит, иунæгæй æнхъæлмæ кæс адзалмæ, 
уый тынг æнамонддзинад у Ме знагæн дæр мæ цæст нæ 
уарзы, ахæм бирæ цæрæнбон. Фæлтау æрыгонæй ссар 
дæ адзал... 
Адæм адæм хъуамæ уой кæддæриддæр. Адæм 
кæрæдзи руаджы сты. Ахæм зонд уыд нæ хистæртæм. 
Фæлæ ныр уыцы æмбисæндтæ ахадгæ нал сты. Цард 
иннæрдæм фæфæлдæхт. Ныр чи кæмæй цы атона, чи 
кæмæй бонджындæр, хъæздыгдæр у, уый барынц. Кæд 
æмæ раздæр уæздандæр æмæ лæгдæр чи у, уый уыд 
сæйрагдæр. Ахæм хъæздыг æмæ бонджын бинонтæ 
зоны, æмæ адæммæ хæстæг нæ цæуынц. Сæхимæ пад- 
дзах кæсынц, фæлæ сæм куыд кæсы, афтæмæй сæ мает 
бирæ. Сæ кæстæртæ нæ бæззынц, нæ фæрæстмæ сты. 
90 

Амонд севи хъысмæт 
Æмæ цымæ куыд æнхъæл уыдысты, кæстæр бонæй- 
бонмæ йæ хистæрты æрмæст бынтæ кæнгæ куы уына, 
мидæмæ æфтиаг хæсгæ, æрмæст фылдæр-фылдæр куы 
хъуса, куы уына, уæд куыдæй хъуамæ кæна искæйы 
мæт, куыд тыхса искæйы хорзыл. Æмæ ахæмтæй бирæ 
кæмæндæрты нæ фæрæстмæ сты сæ цот. Уыдон царв 
æмæ мыды тылдæй схъомыл вæййынц, æмæ фаг нал 
фæзонынц, фыдæбон кæнын æппындæр нæ зонынц. 
Æмæ ахæм магуса æмæ цæлуарзаг адæмæн цы ратдзæн, 
цы пайдау æхсæнадæн? Ницы. Никæмæн æмæ ницæмæн 
аргъ кæнын зоны, никæйы нымайы, денджыз дæр йын 
уæрагмæ у. Æмæ куыд фæрæстмæ уа йæ фæндаг? Иу 
хатт фæрæдийы, иннæ хатт фæрæдийы, стæй бынтон 
йæхи бабын кæны. Кæй дзы маргæ акæнынц, чи та йæ 
цард ахæстоны арвиты. 
Уæвгæ, алцыдæр амондæй у. Ахæмтæ дæр вæййы, 
бонзонгæ фæхъомыл кодтой, кæнæ бынтон мæгуыр 
цард фæкодтой, стæй сæ бафæндыд дуне сæхи бакæнын, 
искæй фæллой байсын, искæйы мулкæй схъæздыг 
уæвын. Алцы хъомыладæй нæу. Афтæ вæййы: æмæ  
бынтон æвзæр ныййарджытæн, чи магуса æмæ расыггæнаг, 
чи давæг æмæ фыдгæнæг, фæлæ сæ цот рауадысты 
иттæг хорз адæм, куыстуарзаг, сыгъдæгзæрдæ, рæдау... 
Афтæ дæр вæййы, ныййарджытæ сæ удтæ бавæрдтой 
сæ хъæбулы, уый та ницæйаг, æлгъаг, æнаккаг рауад. 
Адæм алы хуызон сты. Адæм диссаг сты. Сæ гæнæнтæ 
æнæкæрон, сæ зонд æххæсы алырдæм, тыхджын æмæ 
хъæбатыр сты. Фæлæ дзы чи цы равдисдзæн, цы ма кæд 
ацараздзæн, уый рагацау бæрæг нæу. Алцыдæр амондæй 
91 

Хадыхъаты Фатимæ 
у. Амонд, мачи дæ уа, амонд у аразæг хъысмæтæн. Тых- 
сы та цæмæйдæр Зæронд, уый куы разы у йæ амондæй, 
куы йæм бынтон тæргай вæййы. 
Хорз у сыхагæй амонд. Фæлæ дæ уыцы амонд куы нæ 
фæуа, уæд та? Ацы сыхæгтæ не ппæт адæмы тæригъæды 
бацыдысты. Уымæй ныр цал æмæ цал хатты. Сæ иутæ 
нæ хуссары, иннæтæ ам цæгаты хурыскæсæнырдæм. 
Куыд ис сыхагмæ ахæм марджы зæрдæ дарæн? Цал 
æмæ цал хатты систой сæ къух, хъуамæ нæ бындзагъд 
ныккодтаиккой, фæлæ мæ уд сæ фæхъау, нæ дом- 
бай фæсивæд. Мах ахæм ныфсджын æмæ хъазуатон 
фæсивæдæй æнæ хай никуы уыдыстæм. Сыстынц æмæ 
сын сæ ных ныкъкъуырынц. Уæрæсейы æфсад куы нæ 
уыдаиккой, уæд нæ хъæбатыр лæппутæ уыдонæй ницы- 
уал ныууагътаиккой. Ныццагътаиккой сæ. Фæлæ сæ 
æфсад бауромынц, нæхи бар нын сæ уадзут, зæгъгæ. 
Уыдон та афтæ æнхъæл сты, цыма сæ Уæрæсейы æфсад 
бахъыгдæрдтой, æндæр байстаиккой нæ зæххытæ, нæ 
горæттæ, ныццагътаиккой мах... Цы ныфсытæ сæм 
ис. Кæй не мбарынц, кæй ныхмæ сыстынц, сæ бæллæх 
дæр уый мидæг ис. Тыхæвзарæнты уыдон цалæй рав- 
дыстой сæ лæгдзинад? Ам фронтæй дард ран, сайдæй 
чъылдыммæ советон салдæттæ марын стыр лæгдзинад 
уыд, куыннæ. Уыдон фæстæмæ нæ хъæбысы чи бакод- 
та, уымæн цы загъдæ уа? Мæрдты дæлдзæх фод. Иу хатт 
фаг æфхæрд куы баййæфтаиккой, уæд кæд æрсабыр 
уыдаиккой. Ис ахæм адæм, кæцытæм абоны цивили- 
заци нæ хъары, сæхи цардæй цæрынц, куыд цардысты 
незаманты, афтæ. Баззадысты рæстæджы авдæны. 
92 

Амонд æви хъысмæт 
Æмæ уымæн нæй кæрон сæ æнæуынондзинадæн, 
нæ хицæн кæнынц сæ мæнгарддзинадæй. Æдзух сусæг- 
æргомæй кæнынц æртхъирæн. Сæ марг калынц алы 
хуызты. Цал æмæ цал рæмыгъды скодтой æнаххос 
адæмы, куы базары, куы адæмы лæууæны, куы кæм. 
Цал хуымæтæг лæджы амардтой, хæстæгдæр сæм цы 
хъæутæ ис, уыцы хъæуккæгты, кæнæ хъахъхъæнæг 
милицæйы кусджыты. Фæлæ се ппæтæн æмбæрзæн сси 
Беслæны скъолайы сау бæллæх. Зæрондæн йæ кæуын 
йæ хъуыры абадт æмæ йæхи аирхæфсыныл архайы... 
«Хуыцау сын ма ныббарæд уыцы зæдты тæригъæд!» - 
райхъуыст йæ уынæргъын. Ацы бæллæх куы æрымысы, 
уæд цалдæр боны рынчын вæййы. 
Æмæ куыд нæ? Искуы ма ахæм æвирхъау хабар уыд? 
Цы уарзон, цы райдзаст уыд цæргæбон ацы бæрæгбон. 
Фыццæгæм сентябрь. Зонындзинæдты бæрæгбон. 
Алчидæр, сабийæ зæронды онг, кæддæр æнæмæнг 
скъоладзау уыд, алкæйы хæдзары дæр ис иу, кæнæ 
цалдæр скъоладзауы. Алы ахуыргонд дæр, алы кусæг 
æмæ къолхозон дæр рацыд скъолайæ. Дохтыр, аразæг, 
артист, нывгæнæг, дуканигæс, фыссæг - иууылдæр ра- 
цыдысты ахуыргæнджыты къухтæй. Æппæт бинонтæ 
дæр ацы бонмæ фæцæттæ кæнынц сæ сывæллæтты 
дзаумайæ, тетрадæй, чиныгæй, хызынæй... 
Цыдæр арæнтæ амоны, цыдæр ног нымад райдайы, 
цыдæр ногдзинад дæтты алы фыццæгæм сентябрь дæр. 
Мæнæ ног азы куыд æнхъæлмæ кæсæм цыдæр ног æмæ 
диссаг цæмæдæр, афтæ. Уымæ гæсгæ, ахæмтæ дæр ис, 
бæрæгбоны фынгтæ чи æрæвæры йæ бинонтæн æмæ 
93 

Хадыхъаты Фатимæ 
кæрæдзийæн, сæ ахуырдзау кæстæртæн, арфæтæ чи 
фæкæны. Уый рагæй-æрæгмæ дæр афтæ уыд. Ацы бон 
дæр. Агуылф кодтой адæм скъолатæм. Фыццаг хатт 
чи цыд, уыдоны бахæццæ кодтой сæ ныййарджытæ, 
сæ дадатæ æмæ нанатæ, сæ хистæртæ. Чи хаста 
дидинджытæ, чи хъулон шартæ... Уæдæ куыд вæййы! 
Афтæ уыд Беслæны фыццæгæм скъолайы дæр. Кæрт 
адæмæй байдзаг, бæрæгбон райдайдзæн, зæгъгæ. 
Цинтæ, хъæбыстæ, фæндырдзагъд... 
Æваст фæзындысты сау адæм. Хæцæнгарзæй 
æртхъирæнгæнгæ адæмы тарын райдыдтой мидæмæ, 
скъоламæ. Бæстæ хъæр, цъæхахст, гуыпп, гæрах сси... 
сæ коммæ чи нæ каст, уыдоны мардтой, иннæтæ 
тарстæй сæ фæнд æххæст кодтой, афтæмæй сæмбырд 
сты спортзалы... 
Æртæ боны уыцы уынгæджы, æнæ хæринаг, æнæ 
дон, кæрæдзийæн ныфсытæ æвæргæйæ, æнхъæлмæ ка- 
стысты æххуысмæ. Ахуыргæнджытæ, ныййарджытæ, 
скъоладзаутæ уыйбæрц хъару, уыйбæрц лæгдзинад 
равдыстой уыцы ничи, уыцы лæгмарты раз... Мæн 
нæ фæнды, сæ койы аккаг чи нæ у, уыдоны мысын, 
тæрхонгæнæг сын уæд иунæг Хуыцау. Уæвгæ ма уыцы 
диссæгты фæстæ куыд ис æууæндæн Хуыцауыл? Нæ ра- 
зынд, хъыгагæн, нæ фыдæлтæм цы зондджын хистæртæ 
уыд, æмæ-иу цы раст æмæ рæсугъд уынаффæтæ ра- 
хастой, ахæм уынаффæгæнæг иу дæр. Ацы уавæры 
иу разамонæг дæр нæ равдыста йæ лæгдзинад, йæ 
зонд. Æрцыд фыдбæллæх, цæмæй тарстыстæм, ахæм 
нæ, ноджы фыддæр. Мидæгæй рæмудзын райдыдтой 
94 

Амонд севи хъысмсет 
иу иннæйы фæдыл, цары бынмæ кæй æрцауыгътой, 
уыцы рæмудзæн æрмæг... Спортзал сси хæстон бы- 
дыр. Бæстæ гæрах, гуыпп, рæмыгъд сси... Судзгæ арты 
ахæсты уыдысты æгасæй, мардæй. Адæм бабырстой 
æмæ зындоны артæй скъæфтой, кæуыл хæст кодтой, 
уыдоны... Рæмыгъды уылæн рудзгуытæй цалдæр ра- 
тыдта, уыдон фестадысты ирвæзынгæнæг, цыма арвы 
дуар фегом, афтæ. Чи арæхст, уыдон ууылты хизын, ли- 
дзын райдыдтой. Кæрæдзийæн æххуыс кодтой, хистæр 
лæппутæ, кæстæрты хизын кодтой, чи та-иу раирвæзт, 
уый иу скъолайы кæрты, æддейы цы адæм уыд,  
уыдон сæ хъæбысты фелвæстой æмæ сæ скъæфтой тагъд 
æххуысы машинæтæм... Бæгънæг, тугæйдзаг, цæфтæ, 
тарст æмæ фæллад, стонг æмæ æнæ дон, æрдæгмард 
удтæ зындонæй ирвæзтысты. Стæй-иу æрхаудысты 
зæрдæхъæрмттæй... 
Уым аирвæзæн нæ уыд, фæлæ аирвæзтысты уæддæр. 
Бирæ дзы фæмард, æртæ сæдæйæ уæлæмæ. Сабитæ, 
ахуыргæнджытæ, ныййарджытæ... Кæмæй æппæт 
бинонтæй ничиуал баззад, сæ кæрты дуар сын чи бакод- 
таид, уый дæр кæмæн нал уыд, кæмæй фондз хъæбулы, 
кæмæй цыппар, кæмæн йæ иунæг фесæфт... Фæндзæм 
сентябры райдыдтой ныгæнын мæрдты. Уыцы бонты чи 
федта, чырынтæ æмæ адæмæй стыр цæугæдон уынгты 
куыд цыд,уый мыггагмæу зæрдæниз... Сæуæлмæрдыл 
цæст не хæсы, уыцы зæдты горæт ахæм стыр у. Уæдæй 
фæстæмæ нал ис æууæнк иу хицау, иу паддзахадыл дæр. 
Мæ цæсты ницыуал у политикæ. Адæм куыд мæгуыр 
сты, нæй сын фарсхæцæг. Адæмæн хорз чи уыд, кæнæ 
95 

Хадыхъаты Фатимæ 
у, уыдоны алы æфсæнттæ, алы хахуырты руаджы 
æфтауынц адæмы цæсты, æфхæрд, мард æрцæуынц. 
Нæй зæххыл рæстдзинад. Афтæ уыд незамантæй 
абонмæ æмæ ивынмæ нæ хъавы. Рæстдзинад чи агуры, 
уый дзæгъæлы хардз кæны йæ цард. Чырыстийæ ма чи 
уыди хуыздæр? Æмæ цы ссардта? Чермен уыд и мæгуыр 
лæджы фарс, æмæ цы ссардта? Фæлæ цы у нæ цард æнæ 
уыдон, æнæ цæхæрцæст хъæбатыртæ? Ницы. 
Уыцы бæллæхæн æвдисæнтæ иууылдæр зæрдæниз 
ссардтой, цал æмæ цал дзы амард, ацы æвирхъауæн 
чи нæ бафæрæзта, уыдонæй. Террористты къухæй чи 
фæмард, уыдонæй дæс хатты фылдæр адæм та ма амард 
уый фæстæ бонты, цалдæр азмæ. Уыдон дæр уыцы 
нæмгуытæй мард сты, уыцы пиллон арты басыгъды- 
сты. Се ппæты хъысмæттæ чи зоны, чи ма сæ сбæрæг 
кæндзæн. Фæлæ дзы кæйдæрты Азæ дæр зыдта... Иуты 
дзы æппæт адæм дæр зыдтой. Арæх йæ мысинæгты 
аздæхы уыцы бонтæм, стæй уый фæстæйы цаутæм. 
Диссаг у, йæ хъæбулы фæстæ дæр уыцы бонтæ нæ фæтар 
сты йæ зæрдæйæ, афтæ йæм кæсы, цыма дзы фæрсæй- 
фæрстæм æрцардысты. Тынг сыл риссы йæ зæрдæ абон 
дæр. 
Фæлæ æппæтæн æмбæрзæн сси Стыр Поэты 
хъысмæт. Уый йæ диссаджы поэмæты, æмдзæвгæты 
фыста йæ зæрдæйы рис, йæ хъарæг Ирыстоныл, куыдта 
йын йæ хъæбултыл, хъарæггæнаг усау, йæ зæрдæйыл нæ 
ауæрдгæйæ. Ирыстойнæгтæм сидти, цæмæй райхъал уой, 
цæмæй бамбарой сæ æфхæрд, сæ æгад, сæ уавæр. Хъарæг 
кодта Иры зынгхуыст сабитыл, сæ ныййарджытыл, 
96 

Амонд севи хъысмæт 
ахуыргæнджытыл... Йæ сæр хоста нæ æхсæны лæгты 
æдзæллагыл, сæ ницæйаг митыл. Уый хорз æмбæрста, 
ацы хатт нæй хатыр кæнæн. Уæд никуы уыдзæн 
кæрон сæ мæнгард, сæ гадзрахат митæн, сæ лæгмар 
цъаммардзинадæн. Уый сидти, фæлæ йæмхъусæг нæуыд. 
Адæмы ницæйаг хабæрттæй сайдтой. Сабыр сæ кодтой. 
Куы нæ мæрдтæ ныгæдтам, куы сау дардтам, куы адæмы 
æхцатæ, цацатæй сайдтам... Бандзыг æмæ ныхъхъус сты, 
фæллад, рыст адæм. Аныхъуырдтам нæ мает. Батыхтам 
æй нæ уды рæбын арф. Уый уæддæр нæма уырныдта, ис 
ахæм æфхæрдæн ныххатыр кæнæн, ферох кæнæн, уый. 
Сидт æмæ фæдис хъæр кодта адæммæ. Уæлдайдæр куы 
райхъуыст, нæ сыхæгтæн сæ хаджмæ цæуæг адæм нын 
нæ Зæдты ингæнтыл фæмызтой, фæхынджылæг кодтой 
нæ Зæдты уæлмæрдтæй... Куыд хъуамæ аныхъуырдтаид 
уыцы æфхæрд Поэт, уый дзыллæйы, адæмы цæсгом куы 
у! Æмæ та ног ныффыста, ралгъыста нæ бафхæрджыты, 
нæ мæрдтæй, нæ ингæнтæй хынджылæг чи кæны, уыдо- 
ны ралгъыста. Нæ сын хъуыд? Ау, адæмæй иу уæддæр 
хъуамæ ма æмбара, цы æгады бынаты нæ æвæрынц, уый? 
Амардтой йæ! Хæстон лæгау фæмард. Уый йæ цард 
ратта йæ адæмæн, уымæн ракодтой йæ сæр, адæмæн 
та сметой йæ риуæй йæ зæрдæ. Уыцы æлгъыст бирæтæ 
сæхимæ бамбæрстой, уыцы æлгъыст, нæдæр дины 
ныхмæ уыд, нæдæр адæмы ныхмæ. Уыцы æлгъыст 
хаудта фыдгæнджытæм. Лæгмар æмæ фыдгæнæг 
хъуамæ динæй сæхи раст кæной? Уыдон мур дæр ницы 
бар дарынц Хуыцаумæ, Аллахмæ... Кæд æй чидæр 
аиста, куыд бæлвырд уый æфхæрд, кæнæ йын комкоммæ 
97 

Хадыхъаты Фатимæ 
йæ дин кæй æфхæры, уæд уый уыцы фыдгæнджытæй у, 
æнæмæнг. Уæд куыд ис ахæм адæмæн не хсæн бынат? 
Уыдон нæ туджджынтæ куы сты. 
Фæлæ мах ницыуал стæм, ничиуал стæм. Мах нæ 
фехъуыстам йæ сидт, нæ бамбæрстам йæ дзырд... Цы 
ма нын акодтаид, куыд ма нын загътаид, гукк, адæм, 
сæфты фæндагыл лæуут æмæ уæхи бахъахъхъæнут! 
Нарт нын куы бафæдзæхстой, æгады цардæй мæлæт 
хуыздæр у, зæгъгæ. 
Фæлæ та цыма ницы æрцыди. Ницы расайдта стыр 
лæджы сæфт, стыр поэты мæлæт. Адæм къуырмайæ 
лæууынц, цæрынц. Алчи йæ бинонты, йæхи мæт кæны, 
æфсæст куыд уой, цæрын куыд фæразой. Ныхъхъус 
та сты, кæд бон цæуы æмæ фарн йемæ æрбахæссид, 
зæгъгæ. Фæлæ та райсом цы уыдзæн, ахæм сыхагæй 
цæмæ æнхъæлмæ кæсæм, уый бæрæг нæу. 
Цæмæн нæм бырсынц, цæмæ ма нæ цæгъдынц, 
марын ма нæ цæмæн хъæуы, нæ йæ зонын, афтæ дæр, 
æз æй куыд æмбарын, афтæмæй цалдæр дæсгай азты 
фæстæ махæй ам ницыуал баззайдзæн. Мах нæ цот 
кæнæм, нæ нæ фидæныл тыхсæм. Чи нæм ис кæстæрæй, 
уыдон дæр алы æфсæнттæй фæсарæнтæм лидзынц 
цардагур. Афтæ ма куы ахæсса иу дыууын-æртын азы, 
уæд мах нал уыдзыстæм. Уыдон та цоты куыст кæнынц, 
сæ фидæныл тыхсынц. Цæгъдын дæр нæ нал хъæуы, 
нæхæдæг куынæг кæнæм нæ хъæстæ, фидæны нæ 
зæххытæ, нæ горæттæ, нæ ивгъуыд сæхи бакæндзысты. 
Æрмæст сæ худты бын дæр фæкæндзысты мах. Мах нæ 
адзалмæ фæндагыл цæуæм. Радио æмæ телеуынынадæй 
98 

Амонд севи хъысмæт 
та æрмæст цины, бæрæгбоны зарджытæ, цины арфæтæ. 
Ха-ха, хи-хи кæнæм. Бафæрсын аипп ма уæд, цæуыл 
цин кæнæм, гормон, цы хорз ныл æрцыди? 
Зын у ацы зæрдæйы ахастимæ цæрын, стæй цардмæ 
кæсын. Исты куы аивид, бæргæ, нæ кæстæртæ куы 
фениккой рæстдзинадыл хæст хицæутты. Куы уаид 
кад, уарзын æмæ кусын кæй фæнды, йæ кæстæрты 
амондæн чи цæры, уыдонæн. Амондджын куы уаиккой, 
райгонд сæ фыдæбон æмæ сæ цардæй. Искуы цымæ 
уыдзæн афтæ? «Нæй кад мæгуыр лæгæн йæ куыстæн» 
- цæргæбон афтæ уыдзæн? 
«Цард цы даргъ у, мæ цард. Искуыдтæ ма мæ сæр 
сыджыты бын куы фæуид. Æмæ кæм ис ахæм амонд... 
- Уæззау ныуулæфыд. - Цы ма кæнын мæ цардæй, 
мæ иунæг куы нал ис, уæд? Цæмæн мыл ныххал сты, 
уæззау уаргъау, мæ азтæ? Исты бæллæх ма мæ сæрыл 
куы æрцæуа, уæд фæйнæрдæм атондзынæн. Чи ма мын 
ис, уыдонæн кувын æхсæвæй-бонæй. Бахъахъхъæн 
мын мæ кæстæрты, Хуыцау, æндæр ницы курын 
дæуæй. Цард мурдæр ницы у, æз нæ хæцын мæ удыл, 
нал мæ фæнды цæрын. Фæлæ мæхи дæр куыд ама- 
рон, уæдæ куыд бафæрæзтой Беслæйнæгтæ, куыд ма 
ссардтой цæрыны ныфс, цы хъару ис уыцы адæммæ? 
Мæ хъæбулыл искæйы раз кæуын дæр нæ уæндын, 
стæй адæмы раз кæуын нæу мæ бон. Æрмæст сусæгæй. 
Исчи афтæ ма зæгъа, уæдæ ды се ппæтæй лæмæгъдæр, 
æнæхъарудæр дæ. Дæуæй æндæр ма исчи йæ хъæбулы 
бавæрдта... 
99 

Хадыхъаты Фатимæ 
Куыд ничи мæ æмбары, æз æрмæст мæ цардыл, 
æрмæст мæ хъæбулыл нæ дзыназын, нæ кæуын. Æз 
цардмæ кæсын, æмæ дзы мæ уд ницæуыл хæцы, мæ алы- 
варс æрмæст мæнгарддзинад. Цъаммартæ, фæлитойтæ, 
лæгмартæ æмæ стигъджытæ байстой царды рохтæ. Куы- 
ройы хорæй ссад куыд ссынц, афтæ зæрдæхæлар, куыст- 
уарзаг, курдиатджын адæмы æссынц, æфхæрынц, 
нæ сын ис кусыны бар, цæрыны фадат. Нал уынын 
фидæн, нал мæ уырнынц царды хæрзтæ. Мæ тыхст у 
кæстæртыл, æмæ цалынмæ дунейы сæфт нæ федтон, 
уæдмæ сыджытыл куы сæмбæлин. Куы нал фенин 
æбуалгъæй ницы...» 
Абон æм уыд мæ чындз, йæ кæстæр чызгимæ. Уыдон 
æм базылдысты. Цынадтой йæ, йæ сæр ын ныллæгъз 
кодтой, йæ къæхтæ æмæ йæ къухты ныхтæ ракодтой, 
хæдзар бафснайдтой... Барухс йæ зæрдæ. Æвæдза, 
сыгъдæгдзинад куыд æхцон у Йæхæдæг афтæ дзæбæх 
нал арæхсы йæхимæ. Æмæ йыл ахæм бон хур ракæсы. 
Изæры таХуыцауæн лæгъстæ кæнын байдайы: О, иунæг 
æмæ кадджын Хуыцау, ацы ног æхсадæй, мæ сыгъдæг 
хæдзары амондджын фынæй куыд бакæнон, æмæ рай- 
сом куыд нал райхъал уон, уыцы арфæ мын ракæн! 
Хæстмæ йæхъæбултæ, кæнæ кæйуарзон цардæмбал, 
йæ мадызæнæг æфсымæр кæмæн фæцыдысты, уыдон 
куыд æнхъæлмæ кастысты, алы уынæрмæ-иу куыд 
ракастысты, сæ бæлццон æнхъæлæй, уый дæр базыд- 
та, йæхиуыл æй банкъардта. Сæ уавæр, сæ зондахаст 
æмбары ныр, хъыгагæн. 
100 

Амонд æви хъысмæт 
Азæ иунæг куы у, уæдæй нырмæ алы хæдтулгæйы, 
алы уынæрмæ дæр рудзынгæй акæсы, кæд мæ исчи 
æрхъуыды кодта, кæд мæ бинонтæй исчи фæзынд, 
зæгъгæ. Бирæ хатт æрымысы, йæ алыварс цас 
сылгоймæгтæ баззад уыцы стыр хæсты фæстæ идæдзæй, 
кæнæ бынтон æнæцыд чызджытæ. Уыдон цæргæбон 
æнхъæлмæ фæкастысты сæ хæстонтæм, сæ æнусон 
бæлццæттæм. Абон дæр ма сын тæригъæд кæны, кæд 
уыдонау рудзынгæй кæсгæйæ цæры йæхæдæг ныр, 
уæддæр. Æви сæ ныр ноджы хуыздæр кæй æмбары, уый 
тыххæй сын тынгдæр тæригъæд кæны. 
Адæймаг иунæг у кæддæриддæр, иунæгæй райгуы- 
ры, иунæгæй бацæуы йæ æнусон бæстæмæ. Фæлæ йыл 
цалынмæ аудæг ис, цалынмæ йæхæдæг искæуыл ауды, 
уæдмæ йæ хорз не мбары, æви йæ не 'вдæлы уымæ, 
цæмæй йæ иунæгдзинад бамбара... Бинонты æхсæн 
цæргæйæ дæр цал иунæг уды фæтухи кæны, уыдоны 
вæййы асхойæг, бафхæрæг, фæлæ рæвдауæг нæ. Ахæм 
иунæг та ноджы тæригъæддагдæр у. 
Ноджы мæгуырдæр. Дæ фарсмæ чи ис, уыдон дæ 
куы нæ хъусой, куы нæ уыной, раст цыма исты тæрхæг 
дæ... 
Ахæм бонтæ дæр йыл куыд нæ акодта, фыдыусы 
къухы хъомыл кæнгæйæ. Стæй цал ахæм адæймаджы 
зоны, йæ бинонтæ аргъ кæмæн нæ кæнынц, тыхсгæ 
кæмæй кæнынц, æмæ цы йæ бон у, цæмæй йæ бон у 
уыдонæн баххуыс кæнын? Арæх-иу абæрæг кодта иу 
сылгоймаджы, иумæ куыстой раздæр. Сæ хъæбулы 
хъæбултæ æмгæрттæ сты. Сæ дыууæйæн дæр иу ном. 
101 

Хадыхъаты Фатимæ 
Уыцы рæстæг цæмæндæр арæх æвæрдтой ацы ном. 
Куы райгуырд йæ чызджы сывæллон, уæд тынг цин 
кодта æмæ Азæйы фæхуыдта. Ноггуырды цинæй фынг 
æрæвæрдта, фæйнæ сæны дæр банызтой, зæххыл нал 
хæцыд, мæгуыр. Йæ фенынмæ тынг бæллыд. Стæй йæ 
чызгæн йæ цард бинонтимæ нæ ацыд, æмæ æд мой, 
æд сывæллон æрбалыгъдысты. Мадмæ. Фыццаг тынг 
цин кодта, бинонтимæ цæрын æй фæндыд, мæгуыр. 
Стæй бонæй-бонмæ йæ зæрдæ мæгуырæй-мæгуырдæр 
кодта. Азæрондхуыз, æрбарынчын. Стæй амард. Абон 
дæр ма цæрид, йæ иунæг хъæбул æй куы нымадта- 
ид, куы уарзтаид... Цæвиттон, афтæ йæ хъыгдæрдта 
йæ ныййарæг мад, æмæ дзы йæ ныхтæ ныссагъта. Иу 
хатт йыл уынджы амбæлд Азæ, тынг цæхæртæ калд- 
та, афтæмæй йын йæ мады фыдкой фæкодта. Бирæ 
аиппытæ дзы радзырдта, иу къахдзæф дæр рæстмæ нæ 
уыд йæ бон акæнын... Азæ дис кодта, ау, куыд ис афтæ 
æнæуынон цæстæй кæсæн ныййарæг мадмæ? Фæлæ 
йæ бынтон амардтой йæ ныхæстæ: хъуамæ йæ систаин 
æмæ йæ зæххыл ныццавтаин! Йæ мойæ та афтæ загъта: 
куыд нæ йын афаста йæ дзых, ууыл дис кæнын! Уый 
сиахс хъуамæ йæ зæронд каисы дзых аскъуыдтаид! 
Цæвиттон йæ цард фестад зындон. Ныхасы бар æм нал 
хауд, æрбадыны бынат ын нал уыд. Ныры онг йæ цард, 
цæргæбон цытæ бавзæрста, уыдон нæ нымайгæйæ, 
зæрондæй йæхи зæрдæйы дзæбæхæн чи æрвыста, 
уымæн йæ хæдзары бынат нал уыд, дзырды бар æм нæ 
хаудта, цы нæ зæгъа, æррайы каст æм ракæны йæ чызг. 
Цы нæ акæна - фæрæдийы, ницыуал зыдта кæнын, 
102 

Амонд æви хъысмæт 
суанг хæринаг кæнын дæр. Кæмдæриддæр не сбада, уым 
хъыгдаргæ кæны... Цæвиттон никæйыуал хъуыд. Йæ 
комы комдзæгтæй кæй фæхаста, уыцы иунæг чызг ын 
йæ цард фенад кодта. Æмæ йе цæг дунемæ йæхи аиста. 
Куы амард, уæд цыдæр тарæрфыг, тæргайхуыз уыд, 
Азæ сусæгæй куыдта йæ æнамондыл. Дисы йæ бафтыд- 
та, уынгмæ куы рахастой зиан, уæд мидбылхудт 
ахъазыд йæ цæсгомыл. Гыццыл ма бахъæуа Азæйы æмæ 
ма ныхъхъæр кæна: «Мæнæ куыд бацин кодта, кæй уæ 
фервæзт, ууыл!» 
Афтæ, гъе. Амæндтæ дæр, адæм дæр тынг алыхуы- 
зон сты. 
«Уæддæр цы риссаг у хъæбул. Уый зæрдæмæ цавæр 
уидæгтæй бает у? Цы риссаг у хъæбулы рыст, хъæбулы 
мает, йæ адзал! Мады Майрæм! Ды дæ хъæбулы 
хъæдгæмттæ дæ цæссыгтæй æрæхсадтай, дæуæй 
хуыздæр мæ чи бамбардзæн, курын дæ, лæгъстæ дын 
кæнын, мæ кæстæртæ де уазæг! Кæд мын, Беслæны 
бæллæхыл æгæр кæй фæрысттæн, æмæ йæ иу бон дæр 
кæй нæ рох кодтон, уый тыххæй мæ хъæбулыл нæ 
бацауæрстай? Кæд мæ уый тыххæй бафхæрдтай, уый 
тыххæй мæ бабын кодтай? Нымд дæр куы кодтон, мæхи 
дæр куы ныддур кодтон, уæд кæм фæрæдыдтæн? Ау, нæ 
сыл хъуыди фæриссын? Ау, нæ уыд зæрдæниз? Уæдæ 
куыд вæййы, куыд растдæр у? Алцæуыл дæр разы 
кæнын хъæуы? Чиныджы фарс афæлдахæгау, куыд ис 
афæлдахæн зноны бон, æмæ ногæй цæр? Æмæ цард чи- 
ныг куы нæ у. Цард иууылдæр æвзарæн куы у. Иунæг 
703 

Хадыхъаты Фатимæ 
æмæ кадджын Хуыцау! Мауал мын бавзарын кæн мæ 
кæстæрты зындзинад, мæнæн та сабыр, æнæрыст, 
æнæтухи адзал ратт. Фаг фæуæд мæ удæн рыстæй, 
мастæй, зынæй. Цард тынг мæнгард у, тынг æнæхатыр. 
Фæлæ уæддæр, кæд истæмæй фæрæдыдтæн мæ 
дæргъвæтин царды, уæд мын æй ныххатыр кæн.  
Хуыцау, мæ уд дæ фæхъхъау! 
Уыдис ма ахæм поэт Беслæны, уый Стыр Поэтау 
нæ сидти тохмæ, нæ сидти мает исынмæ, поэттæ дæр 
алыхуызæттæ сты. Уый алы рыст бинонты фарсмæ дæр 
балæууыд, уый алы сæфт удыл дæр фæрыст хицæнæй, 
се ппæтыл дæр фæкуыдта, фæфыста æмдзæвгæтæ- 
хъарджытæ, сæ нæмттæ цæмæй рох ма уой, фæхъарæг 
кодта алкæуыл дæр хицæнæй. Уый йæ уд бахордта йæ 
æмзæххонтæ, йæ хъæуккæгтæн номарæнтæ фысгæйæ. 
Арфæ йын уыйбæрц адæм нæ ракодта, æфхæргæ йæ 
цалæй бакодтой, уый нал фæрæзта а зæххы мæнгард 
æмæ гадзрахатæй, йæ рыст, йæ мæстытæй æмæ ноз- 
ты бын йæхи фæкодта. Зæрдæниз ссардта æмæ амард 
æрыгонæй, баихсыд йæ уд, йæ зæрдæ аскъуыд. 
Кæнæ ма уымæй хистæр чи уыд, ахæм уацхæссæг, 
районы газеты куыста, уый рæстдзинады охыл бæлвырд 
фæфыста уыцы бонты цаутæ, цæмæй мацы айрох уа 
адæмæй, уый фæфыста алкæйы тыххæй дæр, чи йæхи 
куыд равдыста, чи куыд фесгуыхт, чи куыд фæмард, чи 
аирвæзт уыцы сау бонты. Диссаджы чингуытæ рауагъ- 
той сæ дыууæ дæр. Уыдоны уыйбæрц рыст æмæ мает ис, 
æмæ стыр хæсты хабæрттыл ахæм æргом чиныг нæй. 
Ацыдысты сæ дыууæ дæр уыцы зæдтæн сæ фæдыл, æмæ 
100- 

Амонд æви хъысмæт 
дзæнæты бадæнт. Уырны мæ, кæд мæрдты исты ис, уæд 
иумæ сты æмæ рæвдауынц уыцы зæдты. 
Ноджы ма мæ дисы бафтыдта иу нывгæнæджы 
куыст. Уый куыста театры сæйраг нывгæнæгæй. 
Сидзæрæй схъомыл ис. Зæронд лæг æмæ ус, йæ мады 
ныййарджытæ йæ схастой. Тынг фæрыст йæ зæрдæ 
уыцы сабиты тæригъæдæй, уымæн æвдисæн у йæ дис- 
саджы ныв. Раст цыма йæхи рыст равдыста, нывы 
Хъуыбадыйау бады зæронд лæг, хъисын фæндырæй 
цæгъды, хъарæг кæны Беслæны зынгхуыстытыл. Йæ 
алыварс къæдзæхтæ, дуртæ. Зæронд лæджы цæссыгтæ 
згъæлынц æмæ дуртыл кæм æмбæлынц, уым дуры 
гуыбынай сзынд, æрзад æмæ рафтыдта сырх дидинæг, 
тугæй равзæргæ дидинæг. Уыцы нывгæнæг Беслæны 
бæллæхы фæстæ афæдз йæддæмæ нæ фæцард. Уыцы 
нывы йæхи хъарæг уыд, йæхи зæрдæйы рыст. Уый 
базæронд уыцы фыдракæнды æртæ бонмæ, цалынмæ 
нæ мæрдтæ ныгæдтам, уыцы дыууæ мæймæ. Ницыуал 
æй уырныдта, ницыуал æй æндæвта ацы царды. 
Се ппæты зонгæ дæр нæ кæнын, фæлæ бирæ 
ахæм хабæрттæ фехъуыстон. Мæхицæй дæр мæ бон у 
зæгъын, уыцы зæрдæрыст мæхи хъæбулы фæстæ дæр 
нæ фесæфт. Иу рыст иннæмæй æмбæрзæм, фæлæ уый 
цæугæ нæ акæны, нæ фесæфы, уый фæбынæй вæййы 
арфдæр нæ уды рæбын, нæ хуылфы æрцæры, батухы, 
бануæрды йæхи. Алы рыст, алы мает дæр адæймаг бых- 
сы, чи ма йын ис, уыдонæн нымд кæнгæйæ, уыдонæн 
тæрегæ, уыдонæн кувгæйæ. 
Дисы ма мæ æфтыдта, ацы бæллæх кæй барстой ра- 
105 

Хадыхъаты Фатимæ 
гон Иудейæйы сывæллæтты сæфтимæ. Мæнмæ гæсгæ 
та, фыццаг хъуамæ нæхи сабиты сæфт æрхъуыды код- 
таиккам. Гуырдзиаг Ерыстау æлдар, хъалон нæ бафы- 
стат, зæгъгæ, Хъуды комы фæзмæ куы æрæмбырд кодта 
нæ гыццыл хурты æмæ сæ бæхты къæхты бын куы 6а- 
най кодта. Уыцы æбуалгъы ми! Уый хъуыди æрымысын, 
уыдоны рухс ном ссарын... Кæд рох кæй кæнæм, сæ 
ном сын кæй нæ мысæм, уый аххосæй цæуынц ацы 
æбуалгъы бæллæхтæ? Адæм хъуамæ адæм уой, адæймаг 
та, ивгъуыд кæй зоны, фидæнмæ кæй кæсы, уымæй 
адæймаг у. Нæхи ивгъуыдмæ акæсын нæ бæргæ хъу- 
ыд, афтæ бæргæ æмбæлыд. Æви скъолайы чингуыты 
нал ис æмæ скъоладзаутæ нал цæуынц ацы æнæмæлгæ 
уацмыс, æви дзæгъæлы фæцард æмæ фæфыдæбон 
кодта Секъа дæр... Уæд ма мах цы стæм, мæн хуызæн 
хуымæтæг адæм уæд æппындæр ницы сты, ницæмæн 
хъæуæм. 
Иу диссаг ма мын нæ дæтты æнцой. Ам нæхи 
адæмы зæрдæрыст цы уацмысты уыд, уыдон адæммæ 
нæ хæццæ кодтой, фæлæ алы бæстæтæй кæй æрвыстой, 
æрмæст уыцы зарджытæ, уыцы æмдзæвгæтæ хъуыстам 
телеуынынад, радиойæ... цыма нæм ничи æмæ ницы 
бахъардта, æрмæст искуы иу коммерцион мыхуыра- 
ды уыд бакæсæн не мзæххонты хъæр æмæ хъарджытæ. 
Мæнмæ гæсгæ, уый дæр нæ разамонджыты политикæ 
уыд. Тæрсгæ кодтой, куы сыстой адæм, куы аскъуына 
сæ маеты дзæкъул, æмæ уый тыххæй нæ уагътой ахæм 
уацмыстæ мыхуыр кæнын, адæммæ хæццæ кæнын. 
Беслæны цард ме 'рвад, уый стыр ахуыргонд сси, 
/Об 

Амонд æви хъысмæт 
стыр институты куыста, кафедрæйы сæргълæууæг 
уыд. Куысты, йæ кабинеты, йæ æмбæлтты хсæн «ой» 
дæр нæ загъта, афтæмæй фæци. Дохтыртæ нын загъ- 
той, йæ зæрдæ иууылдæр ностæ уыд, цал æмæ цал хат- 
ты аскъуыд æмæ байгас, уый ничиуал банымайдзæн. 
Ацы хатт бынтон ныппырх. Стыр инфаркт. Кæцæй 
йæм æрцыдысты уыцы зæрдæнизтæ? Уый фæрсын 
дæр уæлдай у. Йæ алыварс цы сывæллæттæ хъомыл 
кодта, æрвылбон кæй уыдта, зыдта, къæбæр цы са- 
биты ныййарджытимæ хордта, уыдонæй цал æмæ 
цал бабын!? Уый фаг зæрдæниз нæ уыд? Зонын ма иу, 
мæнæн хион зæронд лæг, цæргæбон ахуыргæнæгæй чи 
фæкуыста, хæсты æмæ фæллойы ветеран, уыцы бон- 
ты зындзинæдтæн чи нæ бафæрæзта, фыццаг мæрдты 
ныгæнгæйæ ма зианы зæрдæрыстæй радзырдта, стæй 
æрсади, фæтухи кодта æмæ амард. Хæсты хъæбатыртæ 
дæр нæ бафæрæзтой уыцы уæззау æмæ æбуалгъ хабар. 
Ахæм зæронд лæг дæр зыдтон, йæ фырт æмæ йæ 
чындз уым кæмæн фæмард сты, æмæ хæстон зæронд 
лæг, зæды хуызæн адæймаг, йæ хъарутæ æрбамбырд 
кодта, йæ тыхтæ иууылдæр ратта йæ хъæбулты дыууæ 
кæстæры схæссынæн. Йæ комы комдзæгтæй сæ фæхаста, 
йæ уд сæ бавæрдта. Бахъомыл сты. Йæ хæс кæронмæ 
ахицæн кодта, афтæмæй, мæгуыр, ныр ахицæн. Хæсты 
лæгдзинад, хъæбатырдзинад чи равдыста, уый цар- 
ды дæр стыр сгуыхт лæг разынд. Цымæ йын фаг нæ 
фæци хæст, цыма йын цард æгæр рогæн ацыд, уыйау 
йын зæронды бон ахæм уаргъ авæрдта йæ æккой. Иуæй 
зæрдæниз, хъæбулты мæрдæй, иннæмæй та фыдæбон, 
/07 

Хадыхъаты Фатимæ 
хъæбулы хъæбулты хæссын, рæвдауын. Кæд уыдон дæр 
истæмæй барухс кодтой зæронды зæрдæ, барæвдыдтой 
йæ, уæд хорз. Кæд нæ, уæд доны къусау фесæфт лæджы 
дæргъвæтин цард. Алкæмæн дæр хъуамæ уа йæ цар- 
ды мидис, нысан. Адæймаг истæмæн цæры. Мæн 
дæр тынг фæнды, мæ хъæбулæн цы нæ бантыст, йæ 
кæстæрты барæвдауын, уый сын æз куы фæуин. Куы 
сын бæззин хорз хистæрæн. Куы сын уаин ныфс. Уыдон 
та мæ сæ хуртæй куы тавиккой. Куы цин кæнин сæ алы 
къахдзæфыл дæр, куы цæуиккой рæсугъд, амондджын 
фæндæгтыл. О, Лæгты дзуар, о, Мады Майрæм, о, Стыр 
иунæг æмæ кадджын Хуыцау! Раттут уыцы амонд мæ 
гыццыл бинонтæн.» 
Бирæ ма фæкуывта, фæкуыдта уыцы æхсæв зæронд, 
стæй куыддæртæй бафынæй. Алы изæр дæр бакувы 
æмæ ракуры, цæмæй йæ фынæйæ мауал райхъал уа. 
Ныстуантæ ныффыссы йæ кæстæртæм, мыййаг куы 
нал райхъал уа, уæд йæ хъæбулау æнæ хæрзбон зæгъгæ 
куыд нæ ацæуа, афтæ. Уыцы бæллæх куы æрцыд, уæд 
цас фæагуырдта йæ хъæбулы дзаумæтты, йæ лæгъзты, 
йæ фыссæн чингуыты исты фыстæг... Афтæ дæр æй 
нæ уырныдта, кæй ацыд æнæ ныстуан, æнæ хæрзбон 
зæгъгæ. 
Фæлæ йыл райсом куы æрцæуы, уæд арфæ ракæны 
Хуыцауæн, стæй йæ хъæбулимæ ныхас кæнын райдайы, 
раст цыма йæ разы ис, афтæ. Стæй телефонæй адзуры 
йæ кæстæртæм. Чи дзы кæм ис, цы ми кæны, уый куы 
базоны, уæд та йын фенцон вæййы. Изæры цы ныстуан 
ныффыссы, уый аскъуыны. Æмæ уæд бацымы йæ къофи. 
/08 

Амонд æви хъысмæт 
Искуы иу хатт æм æрбауайы сыхаг, кæй хъæуы 
зæронд, сыхы дæр йæ карæн ними ис, аивылдысты 
се цæг дунемæ. Тынг скъуындæг ис йæ алыварс дуне, 
нал ын æмгар ис, нал хиуон уый карæн. Фæнды йæ, 
кæстæртимæ фылдæр куы уыниккой кæрæдзи, фæлæ 
уыдоны не вдæлы. Зæронд æй æмбары, сæ куыст, 
сæ царды тыхстæй æцæгдæр ничердæм æххæссынц, 
фæлæ сæ мысы, тыхсын та сæ уæлдай хатт куыд æмæ 
цæмæн кæна, кæд æмæ йæхи бон нырма хæдзары 
исты змæлынхъом у. Афтæ дæр йын хорз сты. Уайынц 
æм, хæринаг, дзаума хъуаг æй нæ уадзынц. Йæхицæн 
йæ авналæнтæ тынг ныццыбыр сты, йæ къæсæрæй 
дарддæр нал цæуы. Диссаг у, æвæдза, дæ къæхтæ, де 
уæнгтæ афтæ æнæхъару суæнт... Куыд уайаг уыды- 
сты йæ къæхтæ, куыд кусаг уыдысты йæ къухтæ... Йæ 
цæссыг та æркалд. Ныр царды цыдмæ ницыуал бар 
дары, ныр доныбыл куыд бадай æмæ уылæнты дугъмæ 
куыд кæсай, афтæ кæсы цардмæ. Нал сты ныр мæн, нæ 
афæдзы афонтæ, нæ бæрæгбоны цинтæ... Ног аз дæр, 
куадзæн дæр, цы, фæнды бæрæгбон дæр, кæд йæм исчи 
фæзынид, æндæр уымæн цæй бæрæгбонтæ сты? Цы 
уынгæг у йæ цæрæн хæдзар, цы уынгæг сси йæ дуне. 
Хорз æмæ ма телевизормæ бакæсы, æндæр æрмæст 
мысинæгтæй цæрид... 
Йæ мысинæгтæ æрмæст тыхст æмæ уынгæг не 
сты. Уыд йæ царды амондджын бонтæ дæр. Бахуд- 
ти йæхимидæг. Йæ зæрдыл æрбалæууыд, куыд аны- 
гъуылд цины, амонды, фыццаг хатт йæ хъæбулæн 
дзидзи куы дардта, уæд йæхимæ зæдты æмсæр кæй 
109 

Хадыхъаты Фатимæ 
каст, Мады Майрæм йæ цæстытыл куыд уад æмæ 
йæм мидбылты куыд худти. Цард, хъысмæт, æви стыр 
Хуыцау йын балæвар кодта уыцы бар, ног адæймагæн 
цард раттын, фæлæ цингæнгæ райста йæхимæ ахæм 
рæсугъд хæс, уыцы гыццыл адæймаджы схъомыл 
кæнын. Уæд базыдта, фыццаг фæкастæй мыггагмæ 
бауарзын кæй вæййы. Уыцы гыццыл къуыбар сси ду- 
нейы æппæты ахсджиагдæр, уый алыварс зылди хур 
дæр, зæхх дæр. Батæ йын кодта йæ гыццыл гуккытæ, 
йæ гыццыл гæккытæн. Цымæ уæд цавæр фидæн ныв 
кодта йæ хъæбулæн? Цæмæ æнхъæлмæ каст йæхæдæг 
йæ фидæны? Куыд рæсугъ æмæ амондджын æм каст йæ 
гыццыл бинонты цард. Цымæ исчи фæхъуыды кæны, 
ацы амондджын бонтæ тынг цыбыр кæй сты, æмæ 
тынг хъахъхъæнинаг? Ис цымæ бахъахъхъæнæн уыцы 
амондæн? Æвæдза, куыд æгъатыр, куыд саузæрдæ у 
цард, æви йæ хъысмæт... 
Иу хуымæтæг кусæг лæг нæ сыхы цард, уый сабыр 
цард кодта, йæ бинонтæ хаста. Цыдæриддæр кодта, уый 
зæрдиагæй. Нымад уыд сыхы мидæг, фæлæ мæнæ иуæй- 
иутæ куыд кадджын вæййынц, куыд нымад, афтæ нæ. 
Тынг хуымæтæг уыд, кусарт кæнын, фæкæсын, æгъдау 
кæнынмæ уый йæ разæй никæй ауагътаид. Фынджы 
æгъдау дæр уымæн арæх кодтой йæ хæс, хистæрæн дæр 
æй агуырдтой. Йæ æмгæрттæ дзы тынг сæрыстыр уы- 
дысты, кодтой иу йæ хъару, йæ домбайдзинады кой. 
Цалдæрæй-иу ыл нæ тых кодтам, зæгъгæ. Фæлæ-иу 
хæсты кой рацыд, уæд-иу ныссабыр. Ныхъхъус. 
по 

Амонд æви хъысмæт 
Ницы дзырдта. Кæнæ-иу йæхи истæйы æфсон  
аиста. Никуы уыд хæстонтимæ æмдзæхдон, уыдон-иу 
цыдысты уæлахизы бæрæгбоны алы мадзæлттæм, кад 
сын кодтой, сæхæдæг та кодтой хæстон хабæрттæ. Ацы 
сабыр лæг уыдæтты никуы архайдта. Хæдæфсарм, 
уæздан лæг уыд. Амард уалдзæджы, куадзæны бонты. 
Йæ ныгæнæн бон та уыд стыр Уæлахизы бæрæгбоны 
юбилейы. Сабыр, куыд æмбæлы, афтæ йæ бавæрдтой. 
Цалдæр азы рацыд, дæс азы бæрц, æнхъæлдæн. 
Цард йæ цыды кой кæны. Уалынмæ хæсты хабæрттæ 
интернеты фæзындысты. Бынтон æнæнхъæлæджы 
рабæрæг, кæй уыд хъæбатыр хæстон лæг. Никуы 
ничи зыдта, хæсты кæй уыд, хæцгæ кæй кодта. Никуы 
уыд æнхъæл æмæ искуы рабæрæг уыдзысты хæстон 
бæлвырддзинæдтæ. Никуы ницы дзырдта, исчи мæ 
дзæгъæлдзу куы рахона, зæгъгæ. Хиппæлой дæр нæ уыд, 
стæй хæсты фæстæ ахст æрцыд æмæ йæм афтæ каст, 
цыма доны къусы сæфт фæкодтой йæ хæрзтæ. Йæхи 
хъæбатырдзинад та йæм ницы каст, хæсты афтæ дæр 
вæййы, зæгъгæ. Сыхы мидæг зæронд хæстонтæ куыд 
нæ уыд, уыдонимæ бирæ чидæртæ сæхи балымæн  
кодтой, хæстæн йæ арт уынгæ дæр чи нæ фæкодта, ахæмтæ. 
Уыдонмæ-иу мæсты кодта, адон та сæхи цы номыл хо- 
нынц хæстон, чи дзы хъæмпыты æмбæхст, чи цары, чи 
ныккæнды, зæгъгæ. 
Ныр дæс азы размæ цы лæг амард, уымæн рабæрæг 
йæ лæгдзинад, йæ хъæбатырдзинад. Интернеты сты, 
къухæй фыст гæххæттытæ, йæ хæстон хицауад æй куыд 
балæвæрттой, цæмæй йæ схорзæхджын кæной, æмæ 
/// 

Хадыхъаты Фатимæ 
йын дзы дыууæ стыр хорзæхы куы рабæрæгуаид. Дыууæ 
ордены. Сырх стъалыйы æмæ Фыдыбæстæйы хæсты 
дыккаг къæпхæны ордентæ. Бинонтæ фæуыргъуыйау 
сты. Куыд уыд гæнæн, зæрондмæ фæцæр æмæ макуы 
макæмæн радзур дæ хæстон хабæрттæ... Иу адæймаг 
дæр ма зонæд, ды цы лæгдзинад равдыстай, уый, 
æппæты диссагдæр та уый у, æмæ хæсты кæй уыд, 
уый куыд уыд басусæг кæнæн. Уæдæмæ мæнгæн нæ 
фæзæгъынц, цы сывæллон нæ кæуы, уымæн дзидзи нæ 
дæттынц. Æфсæддон комиссариат та йæ куыд никуы 
бацагуырдтой, куыд нæ йæ раргом кодтой?! 
Чи зоны, йæхæдæг æй зонгæ дæр нæ кодта, кæй-иу 
æй бавдыстой йæ лæгдзинады тыххæй, уый. Чи зоны, 
зонгæ йæ кодта, фæлæ йæ хорзæхтæ нæ райста. Уымæн 
хæсты уавæрты алы æфсæнттæ уыд. Иу æмæ дыууæ 
ахæм хабары уыд, кæм-иу сæ постхæссæг, кæм сæ хи- 
цауад фæмардысты, æмæ-иу фесæфтысты адæм дæр, 
гæххæттытæ дæр. Уый æнхъæл нæ уыд, æмæ йын ахæм 
аргъгонд уыд, кæд-иу ын арфæ ракодтой, уæд æм-иу 
афтæ каст, цыма йын уый æгæр дæр у, ахæм рæстæг 
уыд, афтæ алы салдатæн дæр йæ хæс уыд. 
Дзæнæты бадæд, мæгуырæг. Сызгъæрин талатæ 
суадзæд хъæбатыр, хæдæфсарм æмæ хуымæтæг лæг. 
Йæ ном рох макуы уæд. Ис ын кæстæртæ, уыдонæн 
дæр цот. Æмæ сыл хæрзаудæн кæнæд. Йæ лæгдзинад та 
уыдонæй рох макуы уæд. Уымæн ис ныр æвдисæндар. 
Интернеты фыст ис йæ ном, уым бæлвырд æвдыст 
сты нæ фыдæлты кад æмæ намыс, нæ хæстонты 
хъæбатырдзинад æвдисæг сайты. 
112 

Амонд севи хъысмæт 
Зæронд ацы хъуыдытæй бацардхуыз ис, мидбылты 
бахудти. Сыхаг хорз у, иутæн сæ ном æрымысын дæр 
æхсызгон вæййы. Иннæмæй та сæ ном ссарын арфæ 
у, удыбæстæ. Ссыгъта мыдадзын цырагъ, стæй тæвд 
цай ахæлар кодта уыцы хæстон лæгæн, йæ дзæбæх 
уæздан сыхагæн. Афтæ йæм кæсы, цыма дзæгъæлы 
нæ фæзынынц йæ мысинæгты куы иуы сурæт, куы 
иннæйы сурæт. Дзæгъæлы нæ аздæхы йæ мысинæгты 
сæ хъысмæтмæ. Уыдон кæд сæхæдæг æрбауайынц 
махмæ бæрæггæнæг. Цæмæй сæ рох ма кæнæм. Цæмæй 
ныл аузæлой сæ фарн, сæ рухсæй. 
Ног æмæ ног та раздæхы йæхи цардмæ дæр, мысы, 
хорзæй дзы цы уыд, мысы, йæ зæрдæ йын цы фæриссын 
кодта, уыцы цаутæ, кæй уарзта, зынаргъ йын чи уыд, 
уыдон. Æвæдза, куыд тагъд аивгъуыдта йæ цард! Ныр 
цардæй иппæрд куы у, уæд та йыл куыд ныддаргъ сты 
йæ бонтæ. 
Куыд амондджын уыдысты, æвæдза, æрыгон 
бинонтæ. Афтæ сæм каст, цыма дуне иууылдæр сæ 
циныл цин кæны. Кæрæдзиуыл æрхъæцмæ дæр нæ 
хъæцыдысты... цалынмæ-иу куысты уыдысты, уæдмæ 
дæр мысыдысты кæрæдзи. Изæрмæ-иу сæ цæстытæ 
кæрæдзи уындмæ бæлгæйæ ныуурс сты. Куыд ад- 
джын уыд сæ кæрæдзийы буар сæ дыууæйæн дæр... 
Сæ алы бандзæвд, сæ алы фезмæлд...Сæ цæстæнгас, 
сæ хъæлæсы зæлд куыд хызтысты кæрæдзийы, куыд 
æмбæрстой иу иннæйы... Куыд æхсызгон, адджын 
113 

Хадыхъаты Фатимæ 
æмæ зынаргъ уыдысты кæрæдзийæн! Æхсæв куыд цы- 
быр уыд, бон та куыд даргъ. 
Афтæ зæгъæн ис алы ног уарзæгой къайæ дæр, 
æнгом бинонтæй. Диссаг у, куыд иухуызон, куыд 
æмхалдих сты, амонды уылæнты чи ленк кæны, уыцы 
æрыгон бинонтæ, уарзондзинад кæй баиу кæны, уыдон. 
Афтæ амондджын уыд йæ бирæ тухиты фæстæ Азæ 
дæр. Афтæ йæм каст, цыма йын Хуыцау стыр лæвар ра- 
кодта, бирæ фыдæбæттæн кæй бафæрæзта, уый тыххæй. 
Цин кодта йæ амондыл. Фæлæ йын тæрсгæ дæр кодта. 
Мачи йын фæхъуыза йæ цин, йæ амондмæ. Хуыцауæн 
бæргæ лæгъстæ кодта, куыд йын бахъахъхъæна йæ 
амонды ахстон. Сусæгæй бакувы, æмæ та йæ тыхст 
фæрог кæны, цыма йæ уæззау уаргъ искæйы ра- 
гъыл авæры, афтæ. Афтæ дæр йæм каст, цыма бæстæ 
иууылдæр амонд æмæ цин у. 
Куы базыдта хъæбулы цин, уæд нал хæцыд зæххыл. 
Цы ма уа уымæй адджындæр, тыхджындæр? Хъæбулы 
уарзт! Кæуылты у, цы базырджын йæ уарзт. Цы амонд 
у хъæбулы къухтæм райсын, дæ риумæ йæ нылхъивын. 
Цыдæр сæрыстырдзинад дæр фæзынд йе уæнгты, йæ 
цæстæнгасы. О, сæрыстырдзинад, уый ног æнкъарæн 
уыд æрыгон сылгоймагæн, нырмæ æрмæст йæ æгæрон 
уарзондзинад æнкъардта, ныр йæхицæй уыд разы, 
сæрыстыр, хъал. Ныр йæхæдæг мад у! Хъуамæ йæхæдæг 
цы рæвдыд æмæ уарзондзинадæй уыд æнæ хай, уый 
ратта йæ хъæбулæн. 
Куыд тынг æй фæндыд, искуыцæй йæм йæ ныййарæг 
куы æрбакæсид. 
т 

Амонд æви хъысмæт 
Куы бацин кæнид йæ циныл. Цы раджы, куыд 
æрыгонæй аззади æнæ мады рæвдыд. Цас фæкуыдта, 
æнæхуыссæг æхсæвты йæ мады мысгæйæ. Иу 
барæвдауæг, иу батæригъæдгæнæг дæ ма уæд... 
Цæргæбонты йæ мады мысгæ фæцард. Цас æфхæрд 
æмæ схуыст бавзæрста йæ фыдыусæй. Уый слæууыд 
фыдæй чызджы æхсæн, æмæ ма йын цы гæнæн уыд, йæ 
хæдзарæй дард фæцæуынæй æндæр. Зын йын уыд, йæ 
ныййарæг рох кæй у, йæ кой сæ хæдзары кæй нал уыд. 
Цыма никуы уыд зæххыл... 
Уымæн дæр уыд алы æфсæнттæ. Фыдыус кæстæр 
чызджы æрбахъæбыс кодта, йæхи хъæбулау æй 
фæхаста, фæлæ тарсти, сывæллон куы базона, йæхи 
ныййарæг кæй нæу, стæй йæ мады хъарм, йæ мады 
узæлд чи хъуыды кæны, уыцы хистæр сывæллæттæ нæ 
разы кодтой, сæ мады бынаты æндæр кæй ис, ууыл... 
Фыдыус фыдыус у, йæ уарзт се ппæтыл нæ аххæссыд. 
Йæ мады чи мысыд, уыдоны асхой-асхой фæкодта, сæ 
фыды хæдзарæй сæ фæсырдта. Раздæр лæппу фæлыгъд, 
ахуырмæ ацыд Мæскуымæ. Афтæ дæр уым баззад 
йæ цæргæбонтæм. Азæ дæр ахуыр куыддæр фæци, 
афтæ йæхи дард аиста. Фервæзт фыдыус, йæ размæ 
йын цæлхдуртæ чи æвæрдта, уыцы хистæр чызг æмæ 
лæппуйæ. Гыццыл чызджы та хи хъæбулау бауарзта. 
Абон Азæ йæ амонд цæсты гагуыйау хъахъхъæны, 
йæ хъæбулы рæвдауы, афтæмæй уæддæр мысы йæхи 
ныййарæджы. Тæхуды æмæ уый йæ циныл куы бацин 
кæнид. 
Цас цинтæ, цас амæндтæ ис ныййарæджы риуы, йæ 
115 

Хадыхъаты Фатимæ 
хъæбул фыццаг хатт йæ зæрдæйы бын куы базмæлы, 
фыццаг хатт æй йæ къухтæм куы райсы, фыццаг 
къахдзæф куы акæны, фыццаг къласмæ йæ куы фæцæй 
кæны... 
Дыууæ æрыгон ныййарæджы сæ хъæбулыл цин 
кодтой, кæрæдзи уарзтой æмæ сæ амондджын цардæн 
йæ рæсугъд фидæнмæ цыдысты... 
Фæлæ Хуыцау ныддæлæ-уæлæ кодта, æмæ иу 
бон сæ цинтæ цæссыгтæй раивтой. Йæ тых, йæ хъа- 
руйы цы æрыгон нæлгоймаг уыд, уый бонгай тади. 
Цас æнæхуыссæг æхсæвтæ арвыстой... Ницыуал йын 
æххуыс кодта, ницæмæйуал цыд йæ низ, йæ рыст, цы 
фесты йæ тых, йæ хъару? Нæдæр рабадын уыд йæ бон, 
нæдæр йæ бон уидыг сисын уыд. Сабийау кæсинаг 
сси. Æмæ йæм хи хъæбулмæ куыд фæкæсынц, афтæ 
зылдис. Диссаг æм каст, куыд нæ æлгъ кодта, куыд ад- 
джын йын уыд раздæрау йæ буар, куыд уарзон... Йæ 
чъизитæ йын-иу куы ныхсадта, уæд-иу ын йæ мæллæг 
фæсонтæн, кæнæ йæ лыстæг цæнгтæн куыд аба кодта. 
Уый дæр æм-иу сабийау аххосджыны каст æрбакодта 
æмæ-иу бахудти... 
Æрыгон, бæрзонд, хæрзконд, рæсугъд нæлгоймаджы 
æвирхъау низ йæ уацары райста æмæ йæ бонгай хордта. 
Зын уыд кæсын йæ хъизæмармæ, зын уыд сæттын, дæ 
цæстыты раз бонгай чи тайы, уымæн баххуыс кæнын 
дæ бон кæй ницæмæй у. Дохтыртæн дæр сæ бон цы уыд, 
алцыдæр кодтой. Фæлæ нæй адзалæн мадзал. 
Йæ бон цы уыд, уымæй йæ рæвдыдта, зылдис æм. 
116 

Амонд æви хъысмæт 
Иу æхсæв йæ тыхсынмæ рабадт, дон йын авæрдта, 
афарста йæ, цæмæй тыхсыс, зæгъгæ, уый йын афтæ, ацу 
афынæй, дам, кæн, мæн дæр хуыссæг ахсы... Асайдта 
йæ. Иу сахатæй гыццыл фылдæр афынæй ис, стæй та 
йæм бауад æмæ дæ ралгъитæг дæр ма фенæд ахæм... 
нал уыд, нал уыд ам... ахицæн æмæ уыцы æмраст æмæ 
сабыр хуыссыд, нырма хъарм уыд йæ буар. 
Кæуылты уыд йæ рыст, йæ хъыг Азæйæн! Хуымæтæг 
ныхæстæй йын радзурæн нæй. Афтæ йæм каст, цыма 
æппæт дуне дæр йæ ныхмæ сыстад, цыма зыбыты 
иунæг у ацы зæххыл. Йæ риуы цыма нал уыд зæрдæ, 
цыма афтид уæрм фестад æмæ йæ уазал бацахста... 
Тынг æруагъта йæ къухтæ. Хуыцауы ном дæр æй фе- 
рох. Нал æй уырныдта. Нал æй хъуыди. Уыцы рæстæг 
йæ иунæг хъæбул куы нæ уыдаид йæ разы, уæд цардмæ 
дæр нал раздæхтаид, æвæццæгæн. Хорз æмæ йæ фыд, 
йæ æфсымæр, йæ хо ацы хатт æрбалæууыдысты йæ 
фарсмæ... Иунæг кæй нæу, стæй йæ хъæбулы мад кæй 
хъæуы, уыдæттæ йæм куыдфæстæмæ бахъардтой, 
æмæ та райдыдта дарддæр цæрын. Цæры йæ иунæджы 
амондæн, йæ иунæджы фидæнæн. Стыр ныфсытæ, 
стыр бæллицтæ та райгуырд йæ риуы. 
Цы уды хай ма уыд йæ риуы, уый сабыргай рæзыд, 
бампылд йæ рыст, йæ æфхæрд, йæ хъыг йæ уарзоныл. 
Батыхта сæ арф. Йæ уд рæз хаста æмæ йæ иууылдæр 
йæ иунæгыл æнæвгъау хардз кодта, стыр ныфсытæ дзы 
æвæрдта йæхицæн. Уый куы слæг уа, уæд йын цыма 
стыр хæрзты бацæудзæн, цыма уымæй амондджындæр, 
уæлахиздæр нæ уыдзæн. Уыдта йæ йæ фыды хуызæн 
//7 

Хадыхъаты Фатимæ 
бæрзонд, хæрзконд æмæ хæларзæрдæ нæлгоймагæй. 
Фæлæ алцы, мах куыд фæнды, афтæ нæ рауайы. Алы 
мадмæ дæр афтæ кæсы, цыма йæ сывæллоны къухыл 
æдзух хæцдзæн. Фæлæ иу бон уыцы къух феуæгъд 
вæййы. Кæд æй раздæр йæ къухыл хæцгæ фæндаджы 
сæрты акæнæн уыд, уæд ныр йæхи кæдæм фæндыд, 
уырдæм цыд. Йæхи фæнд атардта, ахуырмæ куы цыд, 
уæд дæр. Мады фæндыд, цымай йæ къæхтыл фидар 
слæууа, уый та равзæрста мæнг дæсныйад,  
литературой сфæлдыстад. Йæ гыццылæй фæстæмæ уый бирæ 
уарзта литературæ æмæ театр. Афтæ дæр уыцы фæндаг 
равзæрста. Литературой куысты сси дæсны поэт,  
театры та курдиатджын артист. Уымæй цы пайда хъуамæ 
æрбахастаид йæ бинонтæн. Зынвадат, æнæ æхца уы- 
дис йæ цард, йæхи развæрст фæндаг. Цæргæбон дæр 
æххуысхъуаг. Мад дæр, йæ бон цас уыд, уыйбæрц 
æххуыс кодта йæ иунæгæн. 
Цард цы тыхджын у. Азгъордтой азтæ, Терчы 
уылæнтау, кæрæдзийы сæрты гæппытæ кæнгæ. Иу 
бон йæ иунæг æрбакодта йæхицæн цардæмбал. Афтæ 
фæкаст Азæмæ, цыма ныр йæ цард мур дæр ницыуал у, 
цыма æппындæр никæйы хъæуы... Зын уыд, йæ комы 
комдзæгтæй цы иунæджы фæхаста, уый кæйдæр 6а- 
уарзта, æндæр кæмæдæр хæссы йæ цинтæ, йæ хъыгтæ, 
йæ уарзт. Ног та йыл цыма мард æрцыд. Нæ разы кодта 
ахæм уавæрыл, нæ бауарзта йæ чындзы, нæ йæ хъуыд... 
Ацыд йæ иунæг. Йæ уарзт, йæ амонды фæдыл. Баззад 
зыбыты иунæгæй мад. Бирæ æнкъард бонтæ арвыста, 
сахуыр иунæгæй цæрын. Сахуыр дардмæ йæ иунæджы 
118 

Амонд æви хъысмæт 
хурмæ йæхи тавын. Хорз æмæ ма йæ тых, йæ хъаруйы 
уыд. Куысты йæхи ирхæфста, уым-иу дзы айрох сты 
йæ мæстытæ. Уыд ын хорз, иузæрдион æмæ æнувыд 
æмбæлттæ. Уыдон йын ныфсытæ дæр æвæрдтой, бон 
цæуы æмæ фарн йемæ хæссы, зæгъгæ. Фæлæ йæ фыд- 
зондыл дæр ардыдтой, цæмæй фервæзын кæна йæ 
иунæджы уыцы хъахпай сылы уарзты дзæмбытæй. Уы- 
доны аххосæй дæр сын бирæ цыдæр фыддæрагæнтæ 
фæкодта. Уыдон æй куы нæ ардыдтаиккой, уæд чи зоны 
æмæ тагъддæр бамбæрстаиккой сæ кæрæдзийы йæ 
чындзимæ. 
Уалынмæ йæ иунæгæн райгуырд сывæллæттæ.  
Уыдон та раздæхтой цард æмæ амондмæ Азæйы. Уыдоны 
цинæй никуы уыд æнæ хай, уыдон тавтой ныййарæджы 
рыст зæрдæ. Цас цин, цас амонд лæвæрдтой куы 
хæстæгмæ, куы дардмæ. 
Æрбангом ис йæ бинонтимæ, цыма бауарзта йæ 
чындзы дæр. Аныгъуылди амонды. Йæ зæронды бон- 
ты хъæбулы хъæбулы хъæбулты дæр ма рæвдауы. Йæ 
иунæг бирæ баци! Сывæллæтты куы æрымысы, уæд йæ 
цæсгомыл цин анхъæвзы. Цардхуыз свæййы. 
Диссагæй ницы ис, уыцы-иу хабæрттæм ног æмæ 
ногæй кæй раздæхы, уыдон йæ царды ахсджиагдæр, 
зынаргъдæр адæмимæ бает сты. Уыдон та æнæ мысгæ 
нæй, æрвылбон дæр, æппынæдзухдæр йемæ сты, кæд 
нал сты, уæддæр. 
Уæддæр цард тыхджындæр у мæлæтæй. Чи райгуы- 
ры, уый мæлын дæр хъæуы, авдæн кæм ауызы, уым чы- 
рын дæр вæййы. Фæлæ æнæмæлгæ у, фæд чи ныууад- 
119 

Хадыхъаты Фатимæ 
зы зæххыл. Йæ зæрдæ йын тавы уыцы цин, хъæбулы 
хъæбултæ æмæ уыдоны хъæбултæ йæ туг дарддæр кæй 
хæссынц. Сæ амонд тыхджын уа, йæ уд сын цард феста! 
Бынтон дзæгъæл нæ уыд йæ фыдæбон, йæ цард. Уыдон 
æм худынц йæ иунæджы цæстытæй, уыдон æм дзу- 
рынц йæ иунæджы бæсты. Алкæйы дæр дзы уыны уый 
æууæлтæ, уый сурæт. Уыдон ын сты, йæ иунæджы цард 
ын æнæмæлгæ чи кæны, йæхи æмæ йын йæ хъæбулы 
цард дарддæр чи хæццæ кæны, æнустæм кæй фæрцы 
хизы йæ иунæгимæ... Адæймаг æдзухдæр тæрсы йæ 
кæстæртæн, уыдоны номыл цæуы йæ къæхтыл. Бæстæ 
сабыр уæд æмæ сæ цард æнæмаст, зæрдæрухс уæд, сæ 
амонд та тыхджын. 
Йæхи куы зоны, уæдæй фæстæмæ стыр аргъ кодта 
чиныгæн. Чиныг уыд йæ хъомылгæнæг, йæ зондамонæг. 
Чингуыты хъайтартæ систы йæ бинонтæ, йæ уарзон 
адæм. Раст цыма æгас уыдысты, афтæ сæ уыдта, алы 
уæнгæй дæр сæ æнкъардта. Стыр аргъ кодта фысджытæ 
æмæ поэттæн. Кæй дзы бауарзта йæ уды йас æмæ 
цæргæбон йемæ фæхаста йæ сурæт, уыдон æдзухдæр 
уыдысты йæ царды тарваз, уыдоны л барста йæ митæ, 
йæ алы къахдзæф. 
Хæрз æрыгонæй хæстæй чи нал сыздæхт, уыцы 
лæппутæн фæкодта кад, фæкуывта сæм хуыцауау 
Уыдоны-иу йæ хъуыдыты баиу кодта Оводы, Черме- 
ны, Хазбийы фæлгонцтимæ, кæд исчи йæ цард баста 
фæскомцæдисонтæ æмæ партионтыл, уæд уый та ацы 
хъайтартыл. Уæлдай аргъ кодта æдзард хæстонтæн. 
120 

Амонд æви хъысмæт 
Йæ алы ми, йæ алы къахдзæф дæр уыдысты, уыдоны 
зæрдæмæ куыд цыдаиккой, афтæ арæзт. Мæнæ зæрондæй 
дæр, исты дзы куы сриссы, уæд йæхи ныффидар кæны, 
цыма Оводы рыстытимæ, кæнæ цæф хæстонтимæ бары 
йæ рыст, афтæ йæм ницыуал фæкæсынц йæ зынтæ, йæ 
рыстытæ. Алцæмæн дæр фæрæзта æмæ абон дæр бых- 
сы уый руаджы. Иузæрдиондзинадыл дæр уыдонæй са- 
хуыр. Уарзондзинадыл дæр. Хъуамæ йæ уарзт уа 
сыгъдæг æмæ æнæмæлгæ. Кæд чингуыты цы цард ис, уый 
иууылдæр мæнг у, æви цард иууылдæр æмæ алцæмæй 
дæр мæнг у... Чиныг ирхæфсæн дæр у, удæнцой дæр. 
Стæй адæймаг истæуыл хъуамæ йæ зæрдæ дара, исты 
йын ныфс дæтта. Кæддæр Уллисы кæсгæйæ тыхст, алы 
къахдзæфыл дæр мæлæтыл кæй æмбæлд: зианмæ цыд, 
марды кой кодта... Ныр йыл уый бон акодта æмæ йæ 
мысинæгтæ иууылдæр бает сты, чи нал ис, уыдонимæ. 
Ныр æм хæстæгдæр сты Джойсы хъайтартæ. Кæд æм 
тынг гуымиры кæсынц, уæддæр. Хуыздæр æй æмбары 
ныр. Бирæ чи цæры, уый фылдæр истытæ æвзары. Стæй 
йæ кæддæр дисы æфтыдта, Мартин Иден куыд систа йæ 
къух æхсæнадыл, цардыл. Куыд æнæуынон ын сси, афтæ 
зæрдиагæй цы æхсæнадмæ тырныдта, уый. Симпли- 
циссимус цы уæрмæй рахызти цардмæ, уый цы дисса- 
джы фæндæгтыл ацыд, æмæ фæстагмæ адæмæй лидзæг 
куыд фæци, куыд раздæхт, йæ цард кæм райдыдта, 
уыцы уæрммæ, цæмæй адæмæй дард йæ царды фæстаг 
хай арвита, уыдонæй дард ран иунæгæй амæла. Ныр сыл 
хъуыды кæны, цыма йын сæйраг зонд уыдон амонынц, 
афтæ. Шекспиры Тимон йæхæдæг стыр скъола куы у. 
121 

Хадыхъаты Фатимæ 
Уæдæ Ли Бо цы æгъатыр æмæ æлгъаг дуджы 
цард, афтæмæй уыцы рæстæг Хурыскæсæны цас зонд 
æмæ диссаджы философи уыд! Куыд баиу сты уы- 
дон иумæ? Иуæй æмбал кæмæн нæй, уыцы цардыуаг, 
ахуырад, иннæмæй адæймаджы ницæуыл нымайæг 
æгъатырдзинад. Хæст æмæ тыхми иуты æнæфенд зонд. 
Стыр дунеон æмбарынад, сабырдзинад æмæ æмсæр 
цардмæ тырнæг иннæты цардвæндаг. Æмæ ма се ппæт 
чи æрхъуыды кæндзæн ныр... Бæллæх у, æнустæ ивгæ 
цæуынц, фæ/ггæртæ кæрæдзи ивынц, фæлæ царды ми- 
дис нæ ивы... Ли Бо, Омар Хайям, Француа Виньон 
алы æнусты цардысты, алы бæстæты. Алы адæмты 
хъæбултæ уыдысты, фæлæ куыд баиу сты адоныл фыст 
уацмыстæ иу чиныджы. Уыдонæн афтæ алыхуызон сты 
сæ цардыуаг, сæ уацмыстæ, сæ хъысмæттæ, æмæ дисы 
æфтауы, куыд айв æмæ уарзонæй радзырдта Варжепе- 
тян ацы æртæ стыр поэты царды хабæрттæ. Чиныг куы 
фæвæййы каст, уæд бонтæ рацæуы, æмæ сæ сурæттæ  
зонды афтæ баиу вæййынц, æмæ цалынмæ ног дæ къухтæм 
нæ райсай чиныг, уæдмæ дæм афтæ кæсы, цыма уый иу 
поэты хъысмæт у. Кæд уый тыххæй æмæ, æвæццæгæн, 
иу ПОЭТ дæр æхсæнадимæ нæ разы кæны, нæ вæййы 
хицæутты фарс... Стæй дзæгъæлы нæ загъта гений: нæ 
цард театр, мах та стæм актертæ, хъазæм уыцы иу  
спектакль, æрмæст ивынц йæ декорацитæ... 
Бонæй бонмæ мыл мæ зонд дæр йæ къух исы, 
гадзрахатæй мыл цæуы, æмæ йын хатыр кæнын уымæн 
дæр, уæгъд у мæнæй. Иунæг хабарыл ма тыхсын, мæ 
цæстытæй мæ бон чиныг кæсын кæй нæу. Æмæ уый 
122 

Амонд æви хъысмсет 
дæр телевизоры руаджы, тынг зын хабар нæу, ис йын 
быхсæн.Телевизормæ байхъусæн дæр ис, æппынæдзух 
æм кæсын нæ хъæуы... 
Бакодта та телевизор. Уый йын баивта æппæт дуне, 
иунæг удæн цы ис хуыздæр æрымысæн? Царды ма цы 
нæ федта, нæ базыдта æмæ нæ бамбæрста, уыдон дзы 
фены æмæ банкъары, базоны. Фæзæгъынц, дæ цард 
дам макæуыл бар, уыдоны царды цытæ цæуы, уый дæ 
фæсонæрхæджы дæр нæй. Фæлæ бар-æнæбары, ки- 
нонывты цы фены, уый йæ цардимæ абары. Хаттæн 
æм йæхи цард мурдæр ницыуал фæкæсы, уый бæрц 
фыдæвзарæнтæ æрхауы иуæй-иу хъайтартæм... 
Хуыцауæй бузныг, уæддæр ма йыл бацауæрста. Кæд йæ 
иунæг нал ис, уæддæр дзы сæрыстыр у, адæмы хсæн ын 
кад уыд, курдиатæй хайджын уыд. Æмæ кæд иу поэт 
дæр амондджын нæ вæййы, уæддæр уымæй зæгъæн 
ис æмæ амодджын уыд. Кæд æмæ æнцой не ссард- 
та, уæддæр. Нæ вæййы æнцой поэты удæн. Кæд йæхи 
бон не сси барæвдауын нæ йæ мады, нæ йæ бинонты, 
нæ йæхи уды, уæддæр уыдонæй æнæрæвдыд нæ уыд. 
Хорз фæд ныууагъта йæ фæстæ: хъæбултæ, чингуытæ, 
зарджытæ... 
Мæлæт æппæты æвзæрдæр æмæ æвирхъаудæр нæу. 
Цард у уымæй зындæр, æбуалгъдæр. Райгуырын æмæ 
амæлын диссаг нæу. Махæн нæ цард у иу уысм. Вазыг- 
джын у фæцæрын, адæймагæй фæцæрын, æмæ даргъ уа 
æви цыбыр дæ цард, уымæй ницы хъауджыдæр ис. 
Мæгуыр уыцы мад, йæ расыг хъæбул кæй нæмы, 
/23 

Хадыхъаты Фатимæ 
сæ пенсийы капеччытæ кæмæн байсынц йæ хъæбултæ, 
æвзæр, æнаккаг дзыхæй кæмæ дзурынц, æххуырст чи 
у йæ хъæбулæн, æппынæдзух æфхæрд æмæ æгад чи у. 
Мæгуырæй мæгуырдæртæ бирæ ис. Сæ койæ дæр зæрдæ 
кæмæн риссы, уыдоныл дзурын нæ хъæуы. Алкæмæн 
йæ æмбисонд йæхи... 
Кæддæр ын йæ фыды 'фсымæр радзырдта ахæм 
æмбисонд. Цардысты мæгуыр бинонтæ. Ус æмæ лæгæн 
уыд цыппар сывæллоны. Æнхъæлмæ кастысты сæ 
фæндзæмы райгуырдмæ. Сæ æвадат цардæй тыхсты- 
сты, æмæ иу бон бинонты хистæр бацыд сæ æлдармæ, 
истæмæй нæм фæкæс, мæуд дæ фæхъхъау, ныр фæндзæм 
хъæбул куы райгуыра, уæд цы уыдзыстæм, зæгъгæ. Уый 
бирæ фæхъуыды кодта, цæмæй ма бафхæра ацы мæгуыр 
лæджы, афтæмæй йын æнæхæрдзты бацæугæйæ æххуыс 
дæр куыд бакæна. Стæй йын афтæ: фосæй дæм исты 
ис? Уый ранымадта: иу хъуг, иу сæгъ, иу дзæргъ, дыууæ 
бабызы, цалдæр карчы... Уæд æлдар йæ мидбылты 6а- 
худт æмæ йын афтæ: уæдæмæ æрбакæн хæдзармæ дæ 
фос, уæлдайдæр зымæг райдыдта, цæмæй дæ фос дæр 
ма басийой æмæ дæ бинонтæн дæр хъармдæр уа, афтæ 
сын уалдзæгмæ хæдзары бынат скæн. Уыдон хъармы 
аирвæздзысты, уалдзæг дын балæвар кæндзысты род, 
сæныкк, хъыбылтæ. Бабызæй, каркæй та айк æфтауын 
райдайдзысты, хъармы куы æрцæрой, уæд. 
Æцæгдæр афтæ бакодта. Иу гыццыл хæдзары  
цардысты зымæджы дæргъы бинонтæ æмæ фос. Зын уыд, 
тынг æвадат сæ цæрæн, фæлæ иууылдæр аирвæзтысты. 
/24 

Амонд севи хъысмæт 
Кæрчытæ æмæ бабыз айк æфтаугæ, зымæджы дæргъы 
бинонты аирвæзын кодтой. Уалдзæджы къæсæрыл 
усæн райгуырд лæппу, хъуг ныззади род, сæгъ- 
сæныкк, дзæргьæн та фараст хъыбылы. Хæдзары 
къах æрæвæрæн дæр нал уыд. Мæгуыр лæг та бацыд 
йæ æлдармæ. Раппæлыд йæ æфтиагæй, цин кæнгæ. 
Фæлæ йæ сæр хойынмæ фæци сæ æвадат, къуындæг 
цардæй. Æлдар йын афтæ зæгъы, мæнæ, дам, ма иу- 
дыууæ къуырийы бафæраз. Стæй дæ хъуджы кæртмæ 
ракæн. Стæй та иу-дыууæ къуырийы фæстæ йæ роды, 
стæй сæгъ æмæ дзæргъы æд лæппынтæ, стæй бабызтæ 
æмæ кæрчыты. Рацыд та иу мæй. Фос федде сты, бабыз 
æмæ æртæ карчы къуырттыл æрбадын кодта мæгуыр 
лæджы ус. Сæ цæрæн хæдзар фæуæрæхдæр, æмæ мад 
йæ хистæр сывæллæттимæ сæ хæдзар бафснайдтой. 
Мæгуыр хæдзар сфидыдта, сæ кæрт иннæ ахæм, фосы 
змæлдæй сфидыдта кæрт, бинонтæ сулæфыдысты, æмæ 
та мæгуыр лæг иу хъыбыл йæ роны акодта æмæ йæ 
æлдармæ арфæтæ кæнынмæ бацыд. Уый бахудти, цы 
хорз зонд дын бацамыдтон, зæгъгæ. Цалдæр хъыбылы 
ауæй кодтой фæззæджы. Уыцы æхцайæ сарæзтой хъарм 
скъæт. Сæ фос дзы бакодтой, сæ хæдзармæ дæр базыл- 
дысты. Иу азмæ сæ къæхтыл слæууыдысты. Иннæ аз ма 
сæм райгуырд дыууæ фаззоны. 
Ацы таурæгъ у, цы у, йæ зæрдыл арæх æрлæууы хица- 
уады æнæсæрфат митæм кæсгæйæ. Бахудт йæхимидæг. 
Нæ пенсийы капеччытыл нын иу сом куы бафтауынц, 
уæд нæ дыууæ-æртæ сомы та алы æфсæнттæй байсынц. 
Мах æй æмбаргæ дæр нæ бакæнæм, иууылдæр сæ рæдау 
/25 

Хадыхъаты Фатимæ 
лæвæрттæ нæхи хардзæй кæй сты... Нæ цард нæхи 
къухты фæллойæ аразгæ у, хицæуттæм куы кæсæм, уæд 
нæ ницы рауайдзæн. Стæй аххосджын чи агуры, уый 
йæ æдзухдæр ссары, фæлæ агурын хъæуы фæрæзтæ 
æмæ амæлттæ, уый та нæ рох фæвæййы. 
Ахæм æмбал ын уыд, уæвгæ ныр дæр ис, æрмæст 
кæрæдзимæ нал æххæссынц. Зæронды бон ма цастæ 
вæййы. Кæд ма телефонæй адзурынц искуы-иу хатт. 
Хъусгæ дæр дзæбæх нал кæны, уынгæ дæр. Азæйæ 
цалдæр азы хистæр у. Фæцардысты тынг хæларæй. Дис 
ыл кодта æдзухдæр. Йæхицæн цот нæ уыд. Æдзухдæр 
æххуыс кодта йæ хистæр хойæн. Уымæн уыд дыууæ 
лæппуйы, æмæуыдоны иумæхъомыл кодтой. Афтæмæй 
йæ хойæн лæг уыд. Æххæст бинонтæ, сæ цард сæхæдæг 
аразæнт. Фæлæ йæ хо уымæн йæ мады бæсты дæр уыд, 
раджы баззад сидзæрæй. Никуы йæхи фæхицæн  
кодта, йæ хойы нæ фæндыд, æмæ йæ зæрдæхудты нæ 6а- 
цыд, суанг ын йæ куыстæй фатер куы раттой, уæддæр. 
Йæхæдæг ахуыргонд уыд, заводы инженерæй куы- 
ста, фæлæ йæ дохтыр хойæн цумайы чызгæй фæцард. 
Уалынмæ чындзытæ дæр фæзынд, уыдонæн та 
сывæллæттæ гуырд, æмæ та уыдоны дæр хъомыл  
кодта. Афтæмæй аивгъуыдта йæ цард. Уæдмæ йæ хойы лæг 
амард, стæй сæрыстыр кæмæй уыдысты, уыцы лæппу 
Хъолайы цъитийы азарæй бабын, фæмард. Йæ мад 
бакуырм, Хъæрмæдоны комы нарæгмæ йæ хъæбулы 
агурæг, хъæр кæнын æмæ кæуынæй, йæхи мæрдтæм 
батардта. Йæ кæстæр лæппу уæззау рынчынæй баззад 
126 

Амонд æви хъысмæт 
йæ мады хойымæ. Уый йæм зылди суанг кæронмæ. Ныр 
баззад иунæгæй. Чызджытæ алы паддзахадтæм ацы- 
дысты цардагур, амондагур. Цы уыдзæн куыд уыдзæн, 
Азæйæн уый йæ мæт, йæ кой сси. Райста хæтæл æмæ 
бадзырдта йæ æмбалмæ. Тынг ыл бацин кодта. Хъаст 
никуы фæкæны, уый диссаджы адæймаг у. Ницы хъу- 
аг дæн, чындз мæм æрбауайы, зæгъгæ, загъта. Чыз- 
джыты кой ракодта, цингæнгæ. Уыдон амондджынæй 
цæрынц. Æгайтма, искуы ма уый æхсызгон нæу, 
искæйы кæстæртæ амондджын кæй сты, уый. Фæлæ та 
батыхсти, йæ æмбал иунæг кæй у, ууыл. Цыма йæхæдæг 
бинонтимæ цæры, уыйау. Бахудти йæ хъуыдытыл. 
Æдзухдæр искæйы мæт кæны. 
Куы цæры, уæдæй нырмæ æдзухдæр стыр аргъ  
кодта æмгар, æмбалæн. Афтæ ахуыр кодта йæ иунæджы 
дæр. Æмæ йæ лæппуйæн бирæ æмгæрттæ кæй уыд, 
уый йын æхсызгон уыд. Æгæр йæхи уæрста, хардз 
кодта уыдоныл, фæлæ нæдæр мад, нæдæр йæ биной- 
наг никуы уыдысты йæ ныхмæ. Мидæмæ хоны, уæд 
рæдауæй фынг цæттæ. Чындз тынг уазæгуарзаг æмæ 
кæрдзындæттон разынд. Стæй тарæрфыгæй никуы ра- 
каст йæ уазджытæм. Цымæ йæ иунæг цæмæй фæрæдыд 
сæ разы, цавæр азымджын уыд, куы фæрынчын, уæдæй 
фæстæмæ сæ къæсæрæй куыд ничиуал бакаст... Цæмæн 
ыл систой сæ къух, цæмæн æй ахахх кодтой сæ цардæй? 
Кæд исты аххосджын у йæ хъæбул, уæд цæуылнæ ис 
уымæн базонæн? Æви йæ иунæг ницы азымджын у? 
Кæд цард афтæ æгъатыр æмæ мæнгард разынд йæ 
127 

Хадыхъаты Фатимæ 
хъæбулмæ.. .Æввахсдæр æм чи уыд, уыдон разындысты 
бынтон æцæгæлон. Уæйгæнджытæ! Æууæнкхортæ! 
Мады зæрдæ ныккæрзы йæ хъæбулы тæригъæдæй. 
Уыдон æй батардтой мæрдтæм. Уыдоны рæвдыд, уы- 
доны узæлд æй хъуыд! Фæлæ никæйы равдæлд, ничи 
ссардта уый фаг зæрдæйы хъарм. Омæ кæд ничи уыд 
уый æнхъæл æмæ афтæ æрбамæлдзæн... Фæлæ куы 
амард, уæд та куыд нæ уадысты дугъы. Куыд нæ кодтой 
тæфæрфæс йæ мæгуыр бинонтæн? Уыдон æнхъæлмæ 
куы кастысты. Чындз æнæхъæн равдыст бацæттæ код- 
та йæ къамтæ, йæ хорзæхтæ, йæ чингуытæй... Мæнæ 
гастрольтæй ссæудзысты æмæ нæм радыгай, кæнæ 
къордтæй цæудзысты, фæлæ ничи фæзынд. Бампылды- 
сты бинонтæ сæ тыхст, рыст æмæ хъыджы. Уыдонæн сæ 
зиан цас рыст æрхаста, уымæй дыууæ хатты стырдæр та 
уыд ацы мает. 
Ныр ницыуал ис аивæн. Ницыуал ис раздахæн. 
Зæрдиагæй йæ уды рæбынæй цы сагъæс цæуы, уый йын 
æнцой нæ дæтты. Цымæ ацы хатт дæр куы аирвæзтаид, 
уæд дæр та нæ аивтаид йæ цард, йæ ахает йæ бинонтæм? 
Уыдоны хъуагæй дæр йæ æмбæлттимæ æрвыстаид йæ 
рæстæг? Уыдонæн лæвæрдтаид йæ уды тафс? 
Бакодта та йæ телевизор. Бакаст киномæ. Æндæр 
йын цы хуыздæр куыст ис. Мелодрамæ. Æдзухдæр 
æвдисынц, зæрдæ кæмæй базмæлы, ахæм кинотæ. 
Хуыздæр цы ис телеуынынады, уæдæ стигъджытæ æмæ 
марджытæм кæса? Æви хæсты цаутæм? Уарзондзи- 
над у æрдзон сусæгдзинад. У æнæмæлгæ, æнæкæрон, 
/28 

Амонд æви хъысмæт 
æнæбамбаргæ. Никуы уыдзæн уарзондзинадыл конд, 
фыст уацмыстæн кæрон, никуы раргом уыдзæн йæ 
сусæг. Уарзæтты астæу, хъæрмуд бинонты астæу йæхи 
чи фæтъыссы, йæ уазал æмæ æнæуд нысантимæ, сæ 
цард сын чи æрбайхалы, уыдонæн, мæнмæ гæсгæ, 
æппæтдæр хатыргæнæг Хуыцау дæр нæ бары. Кинотæ 
дæр иууылдæр уыдоны чъизи митыл, мæнгарддзинадыл 
дзурæг сты. Йæ уарзондзинадыл кæронмæ чи тох кодта, 
уыдоны хъысмæтыл дзурæг. Бирæ аххостæ фæагурæм 
нæхимæ, нæ цардæмбал æндæры куы бауарзы, уæд. 
Æнæ афтæ дæр куыд ис гæнæн, фæлæ ацы ран 
аххосджынтæ нæ вæййы. Зæгъæм, сабитæ уын 
нæй, дæхи иууылдæр снывонд кодтай дæ уарзон 
цардæмбалæн. Ныр дæхи хæрыс, куы йын ныййард- 
таин, уæд æндæры фæдыл нæ акастаид, зæгъгæ. Æмæ 
цалдæр сывæллоны фыд куы ныууадзы йæ бинонты, 
уæд та кæй аххос вæййы? Уæд та нæхи хæрæм, æгæр 
аныгъуылдтæн сывæллæтты, хæдзары куыстыты, фаг 
цæстæнгас йæм нæ уыд... 
Фылдæр хатт сылгоймаг саразы йæ мойæ цыдæр 
дзуар, уый сахуыр кæна, зæгъгæ алцыдæр кæны, суанг 
ма йæ бæсты æхсæвыгæтты курсон куыстытæ фыс- 
сы, уый цæттæ ахуырадон куыст фескъæфы, фондз 
райста æмæ дын бузныг дæр нæ загъта. Уый цæмæй 
зæрдиагæй куса, уымæн дæр та аразы фадæттæ, 
уавæртæ. Æппындæр йæхи кой нæ бакæны. Стæй кæс 
æмæ лæгæй рауад стыр ахуыргонд, кæнæ фыссæг, кæнæ 
стыр хицау. Чифæнды дæр суæд! Уымæн ды йæ аууæн 
/29 

Хадыхъаты Фатимæ 
дæ, æмæ дæумæ кæсгæ дæр нал кæны, æндæры фæдыл 
ацыд, уый у йæ музæ, йæ разæнгардгæнæг, йæ амонд. 
Ды та? Ничи æмæ ницы. 
Ис ахæм сылгоймæгтæ æмæ се ппæтыл дæр 
æххæссынц, сæ хæдзары алцыдæр нывыл, сывæллæттæ 
хъомыл кæны, куысты дæр кад, йæ къайæн дæр фаг 
цæстæргом дæтты, æгæр дæр ма дзы стыхсы. Æз, 
дам, куысты бафæлладтæн, цæмæй сымах мацы хъу- 
аг уат, æз уый тыххæй хæрæджы куыст кæнын... 
Йæхæдæг куысты æфсон йæхи асайы, йæхи ирхæфсы 
æндæр сылгоймæгтимæ. Ахæмтæ бирæ сты,  
уыдоны афтæ фæнды цæрын, хæдзары йын хорз æфсин, 
сывæллæтты мад, йæ зæрдæ æппындæр не хсайы йæ 
бинонты цардмæ, фæлæ йæ уды дзæбæхæн йæхи дæр 
ирхæфсы. Царды æмæ уарзондзинадыл гадзрахатæй чи 
цæуы, чи сыл æууæнды, æмæ сын йæ уд æнæвгъау чи 
дæтты, уыдоны цардæй чи фæхъазы, уыдонæн Хуыцау 
ма ныббарæд. Мæнмæ диссаг кæсы рагæй дæр чыры- 
стон дины ахуыр, Хуыцауы раз дæ рæдыдыл басæтт, 
æмæ дын хатыр уыдзæн. Ау, кæд æмæ лæг амардтай, 
кæд искæмæн фыдми, тыхми бакодтай, уæд дын куыд 
ис хатыр? Цъаммардзинад Хуыцау хъуамæ куыд ныхха- 
тыр кæна, истæмæй ма йын сраст кæнæн ис? Иу фыссæг 
кæддæр радиойæ ахæм ныхас загъта: æз ахæм Хуыцау 
нæ зонын, æмæ уыцы хъуыддагыл чи сразы уа. Уæд 
тынг фæхудтæн, цымæ цал Хуыцауимæ у зонгæ, зæгъгæ. 
Ныр æй дзæгъæлы нæ æрымысыдтæн, æз дæр мæхицæй 
цыдæр аразæгау, зæгъын: мæнмæ гæсгæ, уыдæттæн 
Хуыцаумæ хатыр нæй. Фæлæ суды куыд вæййы, афтæ, 
/30 

Амонд æви хъысмæт 
кæд хатыр ракурай, кæд дæ рæдыдыл сæттыс, уæд дæ 
æфхæрд лæмæгъдæр уыдзæн, уæд дын къаддæр фиди- 
наг уыдзæн. 
Уæдæ искæмæн йæ цард куы аскъуынай, уæд ма 
райгас уыдзæн? Цы амоны уæд хатырдзинад? Бирæ 
цæмæндæрты бафæразы адæймаг, бирæ хатыр кæны. 
Иннæмæй та куыд æнæхатыр æмæ куыд хъæддых у. 
Алы уавæрты æндæр миниуджытæ раргом вæййы 
алкæцы адæймагæн дæр. Тынг лæмæгъ у адæймаг 
удрæвдауæн алы ирхæфсæнты ныхмæ. Цалынмæ 
тыххæй фæцæры, уæдмæ йæ нæ равдæлы уæлдай 
митæм. Стæй йæ къæхтыл куы слæууы, уæлдай капекк 
йæм куы фæзыны, уæд райдайы галиу митæ, уæд йæ 
цæсгом суадзы. Бирæтæн хицауы бынат æппындæр нæ 
бæззы. Уайтагъд паддзахы миниуджытæ æвдисын  
райдайы. Æмсæр адæм нал фæуыны, йемæ чи кусы, уыдо- 
ны æхсæн. Йæхи афтæ фæдары, цыма йæ кусджытæ йæ 
цагъар сты. Уыцы миниуджытæ чи æргом февдисы, чи 
та сусæгæй йæхи кой кæны. Бинонты хсæн дæр афтæ, 
мæнгард æмæ æгъатыр свæййы. Æмæ йæ бинонтæ та 
вæййынц æнамонд. 
Иу бинонтæ дæр ахæм нæй, сæ иумæйаг царды алцы 
иттæг хорз кæмæн у. Стæй йæ ничи зоны, куыд хуыздæр 
æмæ растдæр у, уый. Иутæ сæ уд æппæтæй дæттынц сæ 
бинонтæн, иннæтæ сæхи афтæ æвдисынц, цыма сын 
сæ бинонтæй сæйрагдæр ницы ис. Фæлæ сæхи алцæйы 
æмæ алкæйы фаг дæр кæнынц. Ома хæдзары дæр, 
куысты дæр уымæй хуыздæр нæй, афтæмæй дары 
/з/ 

Хадыхъаты Фатимæ 
хæзгултæ. Иу нæ, цалдæр. Цæмæндæр афтæу, зæрдиагæй 
чи уарзы, уыдон фылдæр зæрдæсаст зæрдæрыст, 
фæвæййынц. Бирæ сайæг æмæ мæнгард адæм ис,  
уыдон, уарзгæ сæ чи кæны, уыдоныл дæр нæ ауæрдынц. 
Уыдон нæ зонынц уарзын, нæ æмбарынц æцæг уарзт, 
уыдонæн нæй зæрдæтæ, уыдон нæ зонынц æфсарм, нæ 
исынц сæхимæ хæс, никæйы æмæ ницæйы тыххæй. 
Уыдон цæрынц сæхицæн, сæ ницæйаг монцтæн, сæ 
ницæйаг нысантæм цæуынц. Хуыцау уæ бахизæд 
ахæмтимæ фембæлдæй. 
Бирæ федта ацы фæстаг азты, йæ иунæджы бонтæ 
телевизоримæ æрвитгæйæ, Азæ. Амæй-ай рæсугъд- 
дæр цы артисттæ уыд, уыдонæй æрмæст искуы- 
иу уыд амондджын. Сæ фылдæрæн сæ æнæаипп 
рæсугъддзинад, уыд æнамонды хос. Уæззау уаргъ. 
Искуы иутæн фæрæстмæ вæййы сæ амонд. Æмзай, 
æмзæронд бавæййынц, хистæрты куывд сыл æрцæуы. 
«Бирæ цæрын, бирæ федтон. Æз иунæг ахæм 
бинонтæ дæр нæ зонын, æнцонæй, æнæ мает, æнæ 
рыст кæй цард ацыд. Фæлæ иутæн сæ уарзондзинад 
фæуæлахиз вæййы алы зындзинæдтæ æмæ цæлхдуртыл. 
Мæнæ телевизормæ кæсгæйæ, нæхицæн дзуæрттæ 
кæмæй скæнæм, сæ рæсугъддзинадыл, сæ аивдзинадыл 
дис кæмæн кæнæм, уыдонæй бирæтæн сæ хъысмæттæ 
царды куыд æгъатыр æмæ уæззау уыдысты. Ныр бирæ 
зонæм сæ царды æцæг цаутæй, мах-иу хæлæг кæмæ 
кодтам, сæ рæсугъд, сæ æнæаипп бакастмæ, уыдонæй 
бирæтæн сæхи цард та куыд кæуинаг, куыд æнамонд 
/32 

Амонд æви хъысмæт 
уыд. Иунæг æмæ æвæгæсæг та уыд сæ зæронд, сæ адзал. 
Нæй æппындæр амондæн йæ сусæг базонæн, дæгъæл 
æм ссарæн. Бирæтæ хъысмæтимæ тохы бацæуынц, сæ 
амондыл дæндагæй ныххæцынц, уый уæддæр феуæгъд 
вæййы, æмæ аззайынц зыбыты ссæст, дæрæн æмæ 
æнамондæй. 
Ис ахæм адæм, кæцытыл æнцой кæны ацы цард, 
уыдон аразынц царды æрмæст хæрзтæ, уыдоны руа- 
джы цард у æнæкæрон. Иннæтæ та, зæххыл хорзæй, 
рæсугъæй цыдæриддæр ис, уыдон халынц. Адæмы 
амонд, рæсугъддзинад æмæ цины ныхмæ сты. Дæрæн 
кæнынц адæмы хъысмæттæ, горæттæ, паддзахадтæ. 
Марынц, судзынц, халынц. Æрмæст сæхи гуылы бын 
æндзарынц. Афтæ сæм кæсы, мæнæн хорз уа, иннæтæ 
дæлдзæх фæуæнт. Цæмæн? Уый ничи зоны. Иуы 
амондæй амонд нæй, уый та ничи зоны. Стæй искæмæн 
йæ амонд чи халы, уый хъуамæ йæхицæн амонд куыд 
ссара? Хуыцау каем ис, уым йæ ныхмæ дæлимон. 
Дæлимоны ныхмæ та æрмæст Хуыцау. Алкæйы дæр 
Хуыцауы арфæ уæд. 
Дыккаг дунеон хæст рамбылта нæ паддзахад. 
Æппæт адæм æфсымæртау сыстадысты сæ цард, сæ 
фидæн бахъахъхъæнынмæ. Æмæ адæймаджы марæг 
сау хæст ныххуыдуг кодтой. Уыцы уæлахиз æппæт ду- 
нейы цард аирвæзын кодта. Ныр æвдай фæндзæм хатт 
æрцæуы уалдзæг, амондхæссæг фæуа! Фæлæ мах афтæ 
æгад цæмæн стæм? Цæмæ æрцыдыстæм ацы уавæрмæ, 
уæлахизы æвдай фондз азы юбилеймæ? 
133 

Хадыхъаты Фатимæ 
Адæм, кусæгæй, ахуыргæнæгæй, дохтырæй, аивады 
кусæгæй, нæ пенсиисæг хистæртæй цæмæн сты ахæм 
мæгуыр æмæ æгад бынаты? Нæ хъæздыг æмæ домбай 
паддзахад цæмæн бахæцыд мæгуыр адæмы хурхыл? 
Цæмæн тæрынц ингæнмæ дзыллæты? Куыд ныууæй 
кодтой нæ разамонджытæ сæхи пайдайæн, нæ хъæздыг 
зæххæн йæ хъапп. Куыд ницæмæй нал зонынц æфсис. 
Куыд нал æххæссынц сæхи бынтæ, сæхи мулк ныма- 
йыныл. Фæлæ ма цымæ мæгуыр адæмы капеччытæй 
уæддæр атон-атон цæмæн кæнынц? Иу бафæрсæг сæ 
нæй, цы кусут, цæмæн нæ бын кæнут? Мæнæ та ног 
хицауад равзæрстой, адæм ныхъхъус сты, æнхъæлмæ 
кæсынц, кæд хуыздæрмæ исты аивид, фæлæ та 
фыдæнхъæл фесты. Нæ мамæлайы капеччытæй та нын 
атыдтой. Æгæр куы бахæрæм, уымæй тынг тæрсынц. 
Уыдонмæ гæсгæ, куы пенсимæ æгæр раджы рацæуæм, 
куы та нын æгæр бирæ фидынц. Æгæр бирæ цæрæм, 
æгæр бирæ хæрæм. 
Цардыстæм хъæздыг æмæ домбай паддзахады, уый 
ныддæрæн кодтой, адæмы кæрæдзийыл сардыдтой, 
байстой нын нæ быдыртæ, нæ хъæдтæ, денджызтæ, 
цæугæдæттæ, хæхтæ. Иумæйаг ницыуал ис. Хъæздгуыты 
къухы сты, цыдæриддæр зæхх дæтты, уыдон иууылдæр. 
Паддзахы рæстæг куыд уыд, афтæ адæмæн ницыуал 
ныууагътой, никуы ис доны был абадæн, никуы ден- 
джызы был. Алцæмæн дæр фидын хъæуы. Тæссаг у, 
тагъд цы уæлдæфæй улæфæм, уымæн дæр нæ хъалон 
куы фидын кæной, стæй ныл уæларвæй цы хур кæсы 
æмæ цы къæвда рауары, уыдонæн дæр фидын куы 
хъæуа. 
130- 

Амонд æви хъысмæт 
Цыдæриддæр ног закъон фæзыны, уый та адæмы 
ныхмæ. Афтæмæй сæм байхъус, æмæ цыма мах мæтæй 
фынæй дæр нæ кæнынц. Хуыссæг та сæ нæ ахсы сæ бирæ 
æхцайы мæтæй. Адæмы уавæр та фыддæрæй фыддæр 
кæны. Бæстæ уæйгонд, æлхæд æрцыд. Хуымæтæг 
адæймагæн нал ис æрдзы хъæбысмæ ацæуæн. Бафид 
æмæ доны был бад. Бафид æмæ денджызы цынай. 
Зокъотæ æмæ дзедыр цæмæй æртонай, уый тыххæй 
дæр бафидын хъæуы. Хъæд адæмы нал у, чидæр æй 
балхæдта... Цыбыр дзырдæй, æххуырст адæм стæм, 
æнæбар æмæ кæуинаг фестæм.» 
Раджы бауарзта телеравдыст «Æрцæгъд-ма, 
фæндыр», зæгъгæ. Тынг зæрдиагæй æм-иу æнхъæлмæ 
каст. Цин кодта алы сабаты дæр сæ ног равдыстыл. За- 
волокин куы фæмард, уæд тынг фæхъыг кодта. Раздæр 
дæр куыд нæ цин кодта, ахæм чызг æмæ йын лæппу кæй 
ис, ууыл. Фæлæ сæ фыды бынаты куы æрлæууыдысты, 
йæ рæсутъд равдыст ын дарддæр куы ахæццæ кодтой, 
йæ ансамблы куыст дæр йын фæцудын куы нæ бауагъ- 
той, уæд тынг фæдис кодта, зæрдиагæй бацин кодта. 
Афтæ курдиатджын æмæ йæхи халдих сывæллæттæ 
схæсгæ никуыма федта. Цы амондджын у, куыд хъал у 
мæрдты дæр ахæм ныййарæг. 
«Куыд нæ ис амондджын бинонтæ, амондджын 
адæм. Ис бæгуыдæр. Æз дæр ахæм бинонтæ иу æмæ 
дыууæ нæ зонын. Амондджын æмæ фæзминаг. Æмвæнд, 
æмгуыст кæнынц, кæрæдзи уарзынц, æмбарынц. Куы- 
сты дæр, хæдзары дæр алцыдæр иумæйагæй. Иуæн цы 
/35 

Хадыхъаты Фатимæ 
нæ æнтысы, уымæй йæ иннæйы æххæст кæны. Уæдæ 
сæ хъæбул дæр сæ фæдыл ацыд, иууылдæр аивады сты. 
Кæрæдзийæ дард нæ ацыдысты. Иууылдæр цалдæргай 
цæгъдæнгарзтыл цæгьдгæ дæр кæнынц, ноджы ма 
сæ иу зарæггæнæг, иу дæрижер æмæ композитор... 
Музыкæйы дæснытæ. Алы хабары дæр сты æмвæнд  
ансамбль. Куыд оркестры, афтæ царды дæр. Сæ диссаджы 
зараг чызг, кæд æндæр горæты цæры, уæддæр йæ алы- 
варс адæм зонынц нæ зарджытæ, нæ æртæ кæрдзыны, 
нæ арахъ, нæ бæгæны. Сæ хъæбулы хъæбултæ дæр 
ныридæгæн ахуыр кæнынц музыкалон скъолайы, 
æвдисынц арæхстдзинад, музыкæмæ уарзондзинад. 
Ахæм иудзинадмæ, кæрæдзийы æмбарынадмæ бахæлæг 
кæнын, фæлæ хъыгагæн, уый хуызæн амонды аккаг нæ 
разындтæн. Æз кæд аивады кусæг нæ дæн, уæддæр мæ 
фарсмæ куы уаиккой мæ кæстæртæ, æмвæнд куы уа- 
иккам, уæд цас амондджындæр уаин. Кæй зæгъын æй 
хъæуы, бынтон лæгъз цард уыдонæн дæр нæ уыд, царды 
зындзинæдты дæр иумæ кæй вæййынц, кæрæдзийæн 
æххуыс кæй кæнынц, уый руаджы йæ сæрты дæр ахи- 
зынц уæлахизæй. Дисы аккаг у, сæ хистæрмæ куыд ка- 
стысты, куыд зылдысты. Уый бонгай йæ зонд сæфта, 
мæгуырæй мæгуырдæр кодта йæ уавæр. Зын у, тынг зын, 
дæ ныййарæг дæ куы нæуал зона, куы дæ йæ æфсымæр 
хоны, куы дæ æппындæр нæ зоны... Фæстагмæ  
бынтон æруатон. Дзурын дæр нал зыдта. Æрмæст йæхимæ 
æвналын нæ уагъта, «уауу-дæдæй» хъæр иу кодта. 
Хуыссæны дæр æм сабийау зылдысты. Сыгъдæг æмæ 
рæвдыдæй цæхæртæ калдта. Æрмæст бахус. Цалдæр 
/36 

Амонд севи хъысмæт 
азы ма фæсад... Бинонтæ зын сахат иумæ куы уой, уæд 
уыдонæн цас æнцондæр у сæ царды уаргъ хæссын... Нæ 
уын загътон, тæхудиаг сты ацы бинонтæ. Алкæйы дæр 
уæ ахæм амонд уæд.» 
Йæ хъуыдытæ балхынцъ кодта арфæтæй. 
Æрæджы йæ фарсмæ æрцард иу астæуккаг кары 
сылгоймаг. Уый искуы иу хатт æрбацæуы Азæмæ. Азæ 
йæ никуы фæкæны хынцфарст, куы йæ фæнда, уæд 
йæхæдæг радзурдзæн, зæгъгæ. Уый йемæ æрбахæссы, 
цай цæимæ ацымой, ахæм адджинæгтæ. Йæхæдæг 
акæны куы адджын гуылтæ, куы уæливыхтæ. Æрæджы 
æрбацыд тортимæ. Абон дам мæ гуырæнбон у, зæгъгæ. 
Иунæгæй нæ фидауы ахæм бон бæрæг кæнын. Фæйнæ 
нуазæны дæр анызтой, сырх сæн, йæ цæрæнбоны 
тыххæй. Уыцы изæр уæлдай дæргъвæтиндæр æмæ 
æргомдæр уыд сæ ныхас. Уæд ракодта йæ царды 
хабæрттæ Азæйæн. 
Æрыгон æмæ рæсугъд, ахуыргонд æмæ амондджын 
уыд. Адæмы хсæн нымад, кадджын. Куысты дæр афтæ. 
Хорз бынæтты куыста. Йæ уарзон цардæмбалимæ сæ 
иунæгæн цардысты. Амондджын бинонтæ сæ иунæгæн 
стыр чындзæхсæв скодтой. Ницы хъуаг уыд хæдзар. 
Сæ ног бинойнагыл тынг баузæлдысты. Фæлæ се 'ппæт 
чызджытæ амонд æмæ фарн не'рбахæссынц семæ. Нæ йæ 
фæндыд хицау æмæ æфсинимæ цæрын. Никуы сыстад 
чындзау райсомæй, никуы æрæвæрдта йæ бинонтæн 
аходæн, æфсин-иу нæлгоймæгты ахизын кодта, стæй 
та йæхæдæг ацыд куыстмæ. Никуы фембæлдысты 
/37 

Хадыхъаты Фатимæ 
райсомæй. Уый афтæ фæуæд, фæлæ изæры æмбырд 
кæнынц хæдзармæ, чи йемæ дзул хæссы, чи дыргътæ, 
чи дзидза, халсартæ... Æфсин хæринаг кæны, æхсæвæр 
афон ивгъуыйы, чындзмæ æнхъæлмæ кæсынц, уый 
нæ зыны. Лæппу йæм бадзуры, уый исты 'фсон скæны, 
ма мæм æнхъæлмæ кæсут, зæгъгæ. Афтæ æдзухдæр. 
Бинонтимæ никуы баиу. 
Хистæрты зæрдæмæ нæ цыд ахæм хабар. Сæ 
лæппуйæн загътой иу хатт, иннæ хатт... Нод- 
жы, цыма йын бинонтæ нæй, афтæ фылдæр хатт 
фæсæмбисæхсæвтæм нæ фæзыны. Цавæр бинойнаг у 
ай махæн, зæгъгæ, æмæ лæппу загъта, нæ йæ фæнды, 
сымахимæ иумæ цæрæм, уый. Зын куыд нæ уыдаид 
мад æмæ фыдæн сæ иунæгæй фæхицæн, фæлæ сын 
балхæдтой фатер. Адих кодтой сæ исбон, æмæ æрыгон 
бинонтæ хицæнæй æрцардысты. Æнкъард кодтой, сæ 
иунæджы мысыдысты, кæд сæм къуыри иу хатт цыд, 
уæддæр. Арæхдæр цыдаид, фæлæ куысты бын йæхи 
фæкодта. Чындз кусынмæ нæ бацыд, дыууæ сывæллоны 
ныййардта, уыдонмæ дæр фылдæр йæ мад каст, кæнæ 
хъомылгæнæг. Уарзта сæрибар цард, уымæн та æхца 
хъæуы, лæппу цас фылдæр куыста, фылдæр хаста 
хæдзармæ, уыйбæрц чындз фылдæр домтта. 
Мад æмæ фыд дæр сын æххуыс кодтой, сæ хъæбулы 
хъæбулты ницы хъуаг уагътой. Бирæ сæ уарзтой æмæ 
сын ницы æвгъау кодтой. Сæ зæрдæ дардтой, кæд бам- 
барид, кæд æрхæдзарон уаид. Сæ иунæджы амондæн 
цардысты. Уæвгæ афтæ æнæмбаргæ нæ уыд сæ лæппу, 
æмæ ма бамбара, цас фенамонд ис, уый, фæлæ йын 
/38 

Амонд æви хъысмæт 
цалынмæ уарзондзинад йæ цæстытæ сайдта, уæдмæ 
сывæллæтты фыд сси. Биноты хицау уыд, æмæ ма йын 
цы гæнæн уыд. Сывæллæттæ цы аххосджын сты... 
Фæлæ сæ хъысмæт æнæвгъау уæззау дурæй æрцавта. 
Æгъатыр цъаммартæ сын æнæхатырæй сæ иунæджы 
амардтой. Æнамонд, æнамонд ныййарæг. Макæмæн 
мæлæд йæ хъæбул, ницавæр хос ис ахæм рыстæн... 
Уыцы бонтæ баззайдзысты æнусон историйы куыд 
сау бонтæ. Лæгхор бирæгътæ æрхъула кодтой Беслæны 
скъолайыл. Фыццæгæм сентябрь, зонындзинæдты 
бон. Алкæмæн дæр бæрæгбон, цины бон. Рухсмæ, 
зонындзинæдтæм тырнгæ цы фæсивæд цыд, уыдо- 
ныл сау бон акодта. Куы райхъуыст уыцы бæллæх 
радио, телевизорæй, уæд бирæ домбай лæппутæ 
фæдисы цыдысты Беслæнмæ. Кæд истæмæй баххуыс 
кæнин, зæгъгæ. Кæд дзы мае сæр искæй бахъæуид... 
Æртыккаг бон бæстæ гæрах, рæмыгъд сси... Арты су- 
дзын куы раидыдта уыцы спотрзал, уæд сæрæндæртæ 
мидæмæ лæбурдтой æмæ арты цæхæрæй скъæфтой, 
сæ бон кæуыл уыд фæхæцын æмæ раскъæфын, уы- 
дон. Иу иннæйы фæдыл рахаста цыппар сывæллоны, 
фæндзæмы куыд рацæйскъæфта, афтæ йæ нæмгуытæ 
æрбаййæфтой. Иу йæ тæккæ сæрыл ауад, дыууæ йæ ри- 
уыл ахызт... сывæллоны ма йын йæ къухтæй куыд ай- 
стой, уый ма ауыдта. Разыйы худт бакодта æмæ ахауд. 
Бæргæ ма йæ аскъæфтой тагъд æххуысы машинæмæ, 
фæлæ дохтыр загъта: нал ис. Ахицæн. 
Куыд бафæрæзта уыцы æбуалгъы хабар, йæ 
иунæджы сæфт ныййарæг? Йæхæдæг дæр дис кæны, 
/39 

Хадыхъаты Фатимæ 
цæй авд удон разынд. Сæ иунæджы сæфт сын фаг нæ 
уыд, ноджы ма, цæмæй уыцы террористты къухæй чи 
фæмард, уыдоны бинонтæн цы æхца фыстой, цæмæй 
уыдон райса, уый тыххæй чындз бынтондæр йæ цæсгом 
суагъта æмæ маеты бын фæкодта зæрдæрыст хистæрты. 
Сæ лæппу уыдонæн цыма ницы бавæййы, ахæм 
гæххæттытæ фæарæзта, сывæллæтты сæм æмгæрон 
дæр нал æрбауагъта... Уæддæр сылгоймаг тыхджындæр 
у. Фыд цалдæр мæймæ зæрдæнизæй æрбамард. Кæд ма 
кæрæдзийы ныфсæй цардысты, кæрæдзийæн æнцой 
уыдысты, уæд ныр иунæгæй аззад. Чындз йæ хицауы 
зианмæ цæугæ дæр нербакодта. Сывæллæтты æмгæрон 
дæр нæ уадзы. Афтæ уыдоны мысгæйæ цæры. 
Ницыуал æм кæсы йæ цард, ницыуал æй хъæуы 
зæххыл. Хуыцауæй куры æрмæст адзал. Йæхи дæр ама- 
рид, фæлæ уыцы ингæнтæм æрмæст йæхæдæг зилы. 
Уым ма суадзы йæ тыппыртæ. Зæххыл цæры æмæ цæуы 
æрмæст уыдоны номыл. Чындз хæдзарæй, машинæйæ, 
куыстуатæй ныууæй кодта æмæ дард фæсарæнтæм 
фæлыгъд, йемæ аласта сывæллæтты, цы фыддæр ма 
скодтаид йæ зæрдæрыст æфеинæн. 
Афтид хæдзары, йæ бинонты мысгæйæ, нæ 
бафæрæзта цæрын, ауæй кодта йæ хæдзар æмæ гыццыл 
фатер балхæдта, цæмæй йæ бон уа йæ сабыр къуымы 
йæ фæззæджы фæстаг бонтæ æрвитын, йæ бинонты 
ингæнтæм цæуын. 
Радзырдта йæ царды уæззау хабæрттæ йæ ног сыхаг, 
æмæ йын цыма гыццыл фенцондæр ис, афтæ фæкаст 
Азæмæ дæр. Æгайтма. Æхсызгон у Азæйæн, искæмæн 
/40 

Амонд севи хъысмæт 
ма æнцойæн кæй бæззы, кæй ма бахъæуы искæйы йæ 
заронд сæр. 
Куы ацыд йæ уазæг, уæд йæ сæр банкъуыста. 
Мæнæй ма æнамонддæртæ дæр ис, зæгъгæ. Барæнтæй 
нæй барæн адæмы хъыг æмæ рыст. Адæймаджы цард 
иуæй мурдæр ницы у, иннæмæй та цас рыст æмæ хъыг, 
цас цин æмæ амонд æвзары, куыд æххæссы алкæуыл, 
алцæуыл, уый диссаг у. Куыд фæразон, куыд хъаруджын 
у адæймаг, афтæмæй куыд мæнг æмæ куыд тæссонд 
у, æрдуйыл хæцгæ йæ уд, йæ цард. Цард цы у, уымæй 
иууылдæр æвзарæн у. 
Ис Азæйæн дæр дзуринæгтæ, йæ риуы арфы кæй 
дары, ахæм дзуринæгтæ. Бонтæ мыстытæ нæ бахорд- 
той. Æндæр ын цы ахсджиаг куыст ис, æмбæлдзысты, 
дзурдзысты сæ кæрæдзийæн сæ мысинæгтæ. Уый ныр- 
ма уайынтæм цæрдæг у, Азæйæ бирæ кæстæр у, кæд 
искуы йемæ уæлмæрдмæ дæр ацæуид. Цалдæр азы 
уый уыд йæ сæйрагдæр куыст, алы къуыри дæр цыд 
уæлмæрдмæ. Цæмæндæр-иу йæ уæнгтæ дæр фæрогдæр 
сты, йæ зæрдæ дæр-иу фæрухсдæр. Ныр искæмæн 
лæгъстиаг у, цæмæй йæ фæхæццæ кæной, йæхæдæг 
иунæгæй йæ ныфс нал хæссы йæ къæсæрæй ахизын, 
хауынæй тæрсы, æвиппайды йæ сæр зилын райдайы... 
Зæронд, зæронд... 
Цастæ æнтысы адæймаджы зондæн, кæуылты 
æххæссынц йæ гæнæнтæ! Денджызы сæрты дæр хидтæ 
аразы, космосы дæр сгары, кæм-фæнды дæр у зæххы 
къорийыл, чырæг телефоны бастдзинад дæ уым дæр 
ш 

Хадыхъаты Фатимæ 
ссардзæн, адæймаг æрхъуыдыджын кæй у, уый руа- 
джы дæхæдæг дæр кæдæмфæнды дæр баххæсдзынæ, 
дæ зæрдæ кæмæ æхсайа, уымæ. Афтæмæй йæ цард та 
æрдуйыл хæцы. Мæнг у адæймагæн йæ дуне, тæссонд... 
Ничи йæ зоны, цæсты фæныкъуылдмæ дæр кæуыл цы 
æрцæудзæн, уый. 
Кæд сæ хъысмæт цæмæйдæрты иухуызон у, йæ ног 
сыхагимæ, уæддæр Азæ афтæ иунæг æмæ æнамонд 
нæу. Ис æм фæкæсæг, ис ын кæстæртæ. Кæд йемæ нæ 
цæрынц, уæддæр ын уырдыг лæууынц. Æрмæст йæ 
дæргъвæтин цардæй тыхсы. Иунæг бон дæр æнæ рыст 
куы нæ цæрай, уæд уый цæй цард у? Стæй дæхи фаг 
дæр куы нæ кæна дæ хъару, уæд уый дæр цæй цард у? 
Хуыцау кæмæн цас цæрæнбон ратты, уымæй дарддæр 
йæ бон ницы у. Уыцы цыбыр, кæнæ даргъ царды мидæг 
амонд фен, бавзар цин, царды ад, уый у ахсджиаг. Бирæ 
цæрынæй ницы хорздзинад ис, дæ уарзондæр адæм дæ 
разæй куы ацæуой, уæд цас амондджын хъуамæ уай? 
Фæлтау сæ разæй бафснай дæ сæр. 
О, баззад сидзæрæй, баныгæдта йæ æмкъайы, йæ 
хъæбулы. Фæлæ йæм худынц йæ иунæджы кæстæртæ, 
буц ныхæстæ йын кæнынц, рæвдауынц æй. Æмæ та 
базмæлы йæ риуы йæ уарзæгой зæрдæ, бахуды сæм, 
бадзуры... Æдзух куы уаиккой йæ разы, уый дæр æй 
фæнды. Йæ иунæг нал ис... Йæ иунæг бабирæ ис. Уыдон 
кæд æдзух йемæ не сты, уæддæр хурау у сæ алы фæзынд, 
сæ алы дзырд, се рбацыд. Ныртæккæ цы гæнæнтæ 
ис, уыдон æнкъард кæнын нæ уадзынц адæймаджы, 
/42 

Амонд севи хъысмæт 
куы дæ фæнда сæ фенын, уæд скайп ис, воцап ис... 
Уый тыххæй уæлдай бузныг у йæ чындзæй. Йæхæдæг 
дæр æй бæрæг кæны, йæ кæстæртæ дæр æнувыд кæй 
сты сæ зæронд нанайыл, уый æрмæст уый руаджы, 
уый сæ афтæ схъомыл кодта. Æндæр иу æмæ дыууæ 
зæронды барæвдауы йæ цоты цот, фæлæ уыдонæй фе- 
рох вæййынц сæ нанатæ æмæ дадатæ. Азæ кæд рæвдыд 
хъуаг нæу, кæд æй йæ кæстæрты хуртæ тавынц, уæддæр 
зæрдæрыст у, иæ цард къахыр, йæ уд афтид. Нал зоны 
раздæрау цин кæнын, нал зоны раздæрау цымыдис 
кæнын. Нал æм хъары царды ад. Кæд зæрдиагæй бацин 
кæны йæ кæстæртыл, уæддæр нал у йæ уд цинтæ æмæ 
амæндтæн гом. Арф нал хизы йæ риуы циндзинад, уым 
уазал æмæ рис цæрынц. Тæрын нæ комынц. 
Зын у, уæззау у цард. Нарæгæй-нарæгдæр, 
къуындæгæй-къуындæгдæр кæны йæ алыварс дуне. 
Нал ис йæ фарсмæ йæ кары адæмæй ничи. Йæ бинонтæй 
æндæр йæм хъуамæ чи æрбацæуа, кæй хъæуы зæронд? 
Хорз сыхаг, дам, дард æрвадæй хæстæгдæр у. Ныр кæм 
сты йæ æрвад, йæ тугхæстæг адæм, уырдыг кæмæн 
фæлæууыд, лæггад кæмæн фæкодта, уыдон? Кæм 
цæры, уый дæр сæ куы ничиуал зоны. Куы амæла, уæд 
хъæргæнæг кæмæ уа, уыдон фæрсдзысты, æмæ ма æгас 
уыд, кæм царди, кæцæй йæ ныгæнынц, чи йæ ныгæны? 
Афтæмæй йæ уды хайыл нæ ауæрста, бынтæ мыййаг 
нæ фæкодта, фæлæ йæ ис, йæ бон йæ хæстæджытыл, йæ 
сыхæгтыл, йæ æмбæлттыл фæуæрста, афтæ адæмыл йæ 
хæрзтæ уаргæ фæцард. Кæмæ ноггуырды цинæй уади, 
/43 

Хадыхъаты Фатимæ 
арфæ сын ракæна, сæ циныл бацин кæна, кæмæ рын- 
чын фæрсæг, кæд мыййаг фæкæсинаг сты. Уæдæ ног 
бынаты чи æрцард, уыдонæн сæ ног хæдзарыл куыд 
нæ бацин кодтаид! Уæдæмæ ма махмæ адæм æрмæст 
зиантæм цæуынц, уым уынынц кæрæдзи, уым цинтæ 
æмæ хъæбыстæ байдайынц. Мæнæ ма кæй федтон, 
зæгъгæ. Цыма дын æгас æнхъæл дæр нал уыдысты, 
афтæ. Омæ гормон адæм, кæд ма уын искæйы уынд 
æхсызгон у, уæд æй цæуылнæ бацагурут, цæуылнæ йæм 
цæут? Телефонæй йæм уæддæр бадзурут. Чи уæ нæ уад- 
зы? Уымæн цас æфсæнттæ вæййы. Кæмæ æхца фаг нæй, 
не хæссы, кæмæн рæстæг нæй, кусгæ кæны, кæмæн та 
йæхи хæдзары рынчын... Фæлæ иугæр амардтæ, уæд се 
ппæты дæр равдæлы, уæд сæм разыны æхца дæр, амал 
дæр ссарынц... 
«Мæхицæн мæ уайæнтæ мæхи бар цалынмæ  
уыдысты, уæдмæ бирæ кæдæмдæрты æххæссыдтæн. Ныр 
ма мæнæй цы пайда ис, кæй ма у мæ бон барæвдауын? 
Афтæ мæм хæдзармæ чи æрбацæуы, æндæр, мæ хъару 
дæр уыйбæрц нал у, искæйы тухитæм кæсын та æппын 
мæ бон нæу. Цал рынчыны мын баззад мæхицæн æнæ 
бæрæгæй. Фæндгæ мæ-иу бæргæ кодта сæ барæвдауын, 
фæлæ-иу куы мæ дзыпп нæ амыдта, куы мæхи бон дæр 
нæ уыд, куы-иу ахъуыды кодтон, цы тыхст уавæры сты, 
уæд-иу мæ ныфс дæр асаст. Мæхи рынчынтæй йæ зо- 
нын, куыд зын вæййы рынчынæн, исчи æнафоны йæ 
уæлхъус куы алæууы, уæд. Рынчынмæ зилын хъæуы, 
куы йæ хабæрттæ кæны, куы йæ æхсын хъæуы... Уæдæ 
куыд? Æмæ йæм чи кæсы, уый ма бæргæ фæлæгъзытæ 
?м 

Амонд æви хъысмæт 
кæны уавæр. Аирхæфсы æрбацæуæджы, фæлæ йæхæдæг 
дæр стыхсы. Йæ рынчынмæ цалынмæ базилы, уæдмæ 
йæм æрбацæуæджы мидæмæ нæ фæуадзы. Уый дæр 
йæхимидæг стыхсы, куыд æнафон фæзындтæн, зæгъгæ. 
Æмæ уый хуыссæны чи ис, уыцы уæззау рынчынтæ. Уы- 
дон сæхицæй дæр тыхсгæ кæнынц. Фæлæ йæ къæхтыл 
чи цæуы, нырма йæхимæ базилынхъом чи у, уыдон та 
искæйы уындмæ бæлгæ фæкæнынц, мæн тынг фæнды, 
мæ дуар ма мын исчи куы æрбахоид, мæ къæсæрæй ма 
исчи куы æрбакæсид, кæй зыдтон, кæй циныл цин код- 
тон, кæй хъыгыл хъыг кодтон, уыдонæй. Фæлæ уæлдай 
тынгдæр фæмысын мæ туг, ме стæг хиуонты.» 
Йæ ног сыхаг, кæд йæхи хуызæн зæрдæрыст 
у, уæддæр зæрдæхæлар æмæ æмбаргæ адæймаг у. 
Зындзинæдты сæрты чи ацыд, уыдон се ппæт афтæ 
адæмуарзон нал вæййынц. Иутæ сæ зындзинады 
аххосæгтæ сæ алыварс адæммæ агурынц. Ничиуал сæ 
фæхъæуы, сфыдæх вæййынц æппæт дунемæ. Никæйы 
фыдæлгъыст кæны, никæйы ныхмæ исты зæгъы йæ  
сыхаг, цыма сразы ис йæ хъысмæтыл, афтæ зыны. Уæдæ 
куыд сыхаг, афтæ удæнцой у. Азæйы уынгæг дуне гыц- 
цыл фæуæрæхдæр вæййы йæ æрбацыдимæ. Æхсызгон 
ын вæййы йемæ дзурын, искуы йын Азæ дæр æнæмæнг 
радзурдзæн, йæхи хойæн дæр кæй никуы радзырдта, 
уыцы сусæг ныхæстæ. 
Хорз æмæ ахæм дзæбæх сылгоймаг сси йæ  
сыхаг. Уыцы фатер рагæй дæр зæрдæмæ хæстæг у, хорз 
фæцарди йæ раздæры хицауимæ. Йæ сыхаг зæронд 
Г 45 

ХаЬыхъаты Фатимæ 
ус Хади бирæ хистæр уыд Азæйæ. Фæлæ тынг æнгом 
фæцардысты. Уый æртæ азы размæ амард. Уыцы æхсæв 
æппындæр нæ бафынæй. Фæтæргай йæм йæ хуыссæджы 
хай æмæ фæлыгъд. Цы нæ кодта, афтæ дæр æм хуыссæг 
æмгæрон не рцыд. Куы та-иу ногæй æрхуыссыд, куы та- 
иу рабадт. Куы кинотæм каст, куы рацу-бацу кодта. Бон 
куы бангæстæ ис, уæд гыццыл мæ фæллад уæддæр суа- 
дзон, зæгъгæ та æрхуыссыд, афтæ цас ахуыссыдаид, 
фæлæ куыддæртæй афынæй райсомæй. Уалынмæ йæм 
дуар æрбахостой. Фехъал æмæ уыцы тарстхуызæй ра- 
каст. Хади ахицæн, зæгьгæ, йæм æрбадзырдтой сыхæгтæ. 
Арæх æй мысы, кæрæдзийæн ма уыйымæ кодтой сæ 
зæрдиаг æргом ныхас. Мæнæ та йæ æрымысыд æмæ та 
арф ныуулæфыд. Цы йын радзырдта йæ цардæй, уы- 
дон мысы. Хорз æм фæкаст, йæ зианы бон Хадийæн 
йæ бинонтæ хист дыууæйæн кæй скодтой. Хади æмæ 
Мухарбегæн. Кæд йæ цард иунæгæй фæцард, йæ уар- 
зон хæсты бабын, уæддæр иу бон дæр æнæ уый нæ уыд, 
æдзух йæ хъуыдыты уыд йемæ. Цыппор æртыккæгæм 
азы чи фесæфт, уыцы хæстоны идæдз, зæрдæрыст 
саударæг фæцард æнусмæ хæстæг... Æвдай азæй 
фылдæр æнхъæлмæ фæкаст йæ хæстонмæ. Стæй, 
мæгуыр, йæ зонд нал æххæссыд, нал æмбæрста, кæм ис, 
цы ми гæнæг у. Зæронд æмæ рынчын цы мæгуыр сты... 
Зæронд, æнæбон æмæ рынчын у Хади. Гыццылæй 
фæстæмæ йæ афтæ хонынц. Йæхæдæг дæр æй нал зоны, 
йæ куадзæны ном цы хуынди, уый. Уæвгæ Хадизæт ху- 
ынди, æндæр цы... Ныр йыл сæдæ азмæ хæстæг цæуы. 
Азтæ йыл сæ уæз афтæ æруагътой, æмæ сæ быны ныг- 
746 

Амонд севи хъысмæт 
гуыбыр. Кæд æмæ кæд фæци хæст, уæдæй нырмæ ра- 
цыд æнæхъæн цард. Фæлтæртæ кæрæдзи ивгæ цыды- 
сты. Хæсты бабын йæ уарзон, йæ цардæмбал, йæ иунæг 
хъæбулы фыд... Бирæ æнæхуыссæг æхсæвтæ арвыста 
йæ уды хайы мысгæйæ. Афтæ йæм каст, цыма йæ иу бон 
нæ, иунæг сахат дæр куы нæ æрымыса, уæд фæстæмæ 
нал раздæхдзæн... Мысыд æй, æнхъæлмæ касти, йæ 
иунæджы рæвдыдта, хъомыл кодта, афтæмæй йыл азтæ 
ныххал сты. 
Дымгæ æрбахойа рудзынг, йе та къæвда ныххойа 
къæсæр, агæпп-иу кодта, кæд мыййаг мæ хæстон 
фæзынд, зæгъгæ. Дардæй уæрдоны уынæр рай- 
хъуыст, йе та машинæ фæзынд, йæ размæ уад... 
Зымæгон-иу рудзынгмæ йæ цæстытæ ныуурс сты. 
Куыд зын у, куыд зын у æнхъæлмæ кæсын. Фæлæ 
йæхимæ амондджын каст, сау гæххæтт кæй нæ райста 
иннæтау, йæ бон йыл кæй нæ ныккалди, йæ ныфс кæй 
нæ асаст æмæ кæй цæры æнхъæлмæ кæсгæ. Фæлæ азтæ 
фылдæрæй фылдæр кодтой, йæ бæлццон зынæг та нæ 
уыд, æмæ фæстагмæ ахæм хъуыдымæ арцыд, фæлтау 
æй куы зыдтаид, кæд æмæ кæм æрхауд йæ хæстон, кæцы 
зæххыл ис йæ ингæн, уæд æм искуыдты фæцыдаид, йæ 
ингæныл ын фæкуыдтаид... Æппын фæстаг, цалынмæ 
йæ хъаруйы уыд, уæдмæ йын хист уæддæр скодтаид... 
Азтæ цыдысты, йæ хъæбул байрæзт. Цы рæсугъд 
бон уыд, уалдзæджы кæрон, сæ лæппу хъæуы скъола 
куы фæци, уæд. Хадийæн йæ цин йæ риуы нал цыд, 
куыд тынг æй фæндыд, ацы цинæй куы уаид хай уымæн 
дæр... Бæрæгбон нæма фæци, афтæ фæтагъд кодта 
/47 

ХаЬыхъаты Фатимæ 
хæдзармæ, цæмæй сусæгæй аныхас кæна йæ къайы 
хуызистимæ. 
Уым зæрдиагæй дзырдта, куыд рæсугъд у, тынг у сæ 
хъæбул йæ фыды хуызæн. Уæлдайдæр ыл бæрæгбонмæ 
куы скодта, уал азы цы фæлыст фембæхста йæ хæстоны 
ссыдмæ, уæд раст йæ фыды халдихуыд. Цалынмæ иунæг 
уыд, уæдмæ фæкуыдта, фæкуывта, цæмæй фæзына йæ 
бæлццон... 
Вæййы афтæ дæр. Цалдæр азы размæ фаллаг сыхы 
сыздæхт иу хæстон, иу къахимæ дыууæ лæдзæджы 
æнцæйтты. Афтæмæй сæм хæсты рæстæг сау гæххæтт 
ссыд. Фæмард, дам, хъæбатырæй Польшæйы зæххыл... 
Цыдæр Хуыцау ын баххуыс кодта, аирвæзт. Бирæ 
фæци ацы хæстон рынчындæтты. Раздæхт йæм йæ 
зонд, йæ хъару, фæлæ уæнгцух кæй уыд, уымæ гæсгæ 
сæхимæ нæ тагъд кодта. Цыдæр дæсныйадыл сахуыр 
кодта, цæмæй йæ бинонтæ дарын фæраза, афтæмæй 
фæзынд. Бинонтæ йын хистытæ фæкодтой, уæлмæрдты 
йын цырт ныссагътой. Куы фæзынди сæ къæсæрыл, 
уæд, дам, мадæй, бинойнагæй зæрдæхъæрмттæ фесты. 
Æнæхъæн хъæуæй йын куывд скодтой. Уæлмæрдты та 
йын йæ цырт басыгътой... 
Нæ сæтты йæ ныфс Хадийæн. Æнхъæлмæ кæсы. 
Йæ цæстытыл уайынц йæ хъæбулы фыццаг 
къахдзæфтæ, цас цинтæ балæвар кодта йæ ныййарæгæн. 
Уыдонæй хайджын кæй нæ уыд йæ фыд, уый йын æнцой 
нæ лæвæрдта, æмæ та-иу кæуыныл фæци. Саби та-иу 
ын йæ цæссыгтæ асæрфта, ныфсытæ йын-иу авæрдта, 
æмæ та иу Хадийыл хур ракаст. 
/48 

Амонд æви хъысмæт 
Уыцы бон дæр афтæ. Скъолайæ йæ гæххæттæ 
цингæнгæйæ куы æрхаста, уæд ауыдта йæ мады 
куыдвæллад цæстытæ, йæ хъæбысы йæ ныккодта æмæ 
йын балæгъстæ кодта, цæмæй мауал хæра йæхи, мауал 
кæуа, райгуырæн бæстæ чи бахъахъхъæдта, мадæлтæн, 
сæ хъæбулты цæмæй хъомыл кæной, уый фадат чи 
балæвар кодта, уыцы хъæбатыр хæстоныл. 
Дзырд йын ратта, кæй никуы фæриссын кæндзæн 
йæ мады зæрдæ. Æмæ никуы фæсайдта йæ дзырд. 
Æмбаргæ лæппу уыд йæ гыццылæй фæстæмæ. Ныр 
скъола иттæг хорз каст куы фæци, уæд хъуамæ ацæуа 
горæтмæ уæлдæр ахуыр райсынмæ. Куы бамбæрста йæ 
мады катай, уæд та йæ рæвдаугæ хъæлæсæй æрсабыр 
кодта. Æз, зæгъы, нæхимæ къолхозмæ цæуын кусынмæ, 
ахуыр та фæсаууонмæ кæндзынæн. Ам дæ иунæгæй чи 
уадзы... 
Ацы рæвдыд, ацы æмбаргæ бонзонгæ царды руа- 
джы фæцарди Хади уыйбæрц. Цас æй бафхæрдта цард, 
уыйбæрц æй рæвдаугæ дæр фæкодта. 
Йæ иунæг куы ссардта йæ амонд, уæд ма Хадийы 
цинæн кæрон кæм уыд. Хуры хуызæн бинойнаг сыл 
бафтыд! Уæдмæ лæппу каст фæци институт. Ныр 
цалдæр азы скъолайы кусы ахуыргæнæгæй. Ардæм 
кусынмæ æрцыд горæтæй ацы зæдысконд чызг.  
Скъолайы куыддæр фæзынд, афтæ мад базыдта, йæ лæппу 
аивта, базыртæ йыл базади. 
Афтæ æнгом æмæ амондджын уыдысты йæ 
бинонтæ, æмæ алы изæр дæр йæ уаты сусæг-æргомæй 
арфæ кодта йæ сæфт хуры хайæн. Афтæ йæм каст, 
149 

Хадыхъаты Фатимæ 
цыма Хуыцауимæ йæ бинонтыл ауды уый дæр. Уый 
цыма сæ зæды хай у, йæ базыртæ сыл айтыгъта æмæ сæ 
хъахъхъæны. Æдзухдæр цыма йæ фарсмæ ис, афтæ дзу- 
ры йемæ. Куы ничи йæ фæхъусы, уæд. 
Йæ хъæбулы хъæбултæ - чызг æмæ лæппу. Хадийы 
дыууæ базыры, йæ зæрдæйы уидæгтæ. Цас цинтæ, 
цас амæндтæ уыны уыдонæй. Фæлæ нæ рох кæны, йæ 
цинтæ, йæ амонд кæй руаджы сты, кæимæ дих кæнгæ 
сты. Искæмæн дзы йæ дæндаг срыст, уæддæр æй уымæн 
дзуры, уымæ хæссы йæ цин, йæ хъыг. Æмæ та уыдон 
дæр Хади йæ уарзонæн радзуры. 
Зондæй йæ бæргæ æмбары, цалдæр дæсгай азтæ 
кæй рацыд, адæймаджы цард куы нæ вæййы фылдæр 
хатт уыйбæрц, кæй нал ис гæнæн æмæ искуыцæй ра- 
зына, фæлæ уæддæр æнхъæлмæ кæсы йæ бæлццонмæ, 
йæ хæстонмæ. Ныр алы уынæрмæ нал згъоры, кæд 
мæ бæлццон фæзынд, зæгъгæ... Уымæн æмæ хъустæй 
æвзæр хъусы, цæстытæй æвзæр уыны. Хуыссæг æй 
куы йæ быны скæны, куы та йæм æмгæрон нæ цæуы. 
Æмæ æнæ хуыссæг æхсæвты мысинæгтæй фервæзæн 
нал вæййы. Йæ фынты та йын фæхицæн нал вæййы йæ 
уарзон цардæмбалæй. Адджын вæййынц йæ фынтæ. 
Уым æрыгон вæййы, æнæниз æмæ, цæргæбон кæмæ 
фенхъæлмæ каст, уый йемæ вæййы. Куы кæрæдзи къух- 
тыл хæцгæ фæцæйзгъорынц, куы та кæрæдзимæ уай- 
ынц. Фæлæ уый æвиппайды æрбайсæфы. Уастæн, цы 
загъдæ уа, хæст чи æрымысыд æмæ адæмы кæрæдзиуыл 
чи сардауы... Адæмы сæ уарзон бинонтимæ, сæ 
райгуырæн зæххыл цæрын чи нæ уадзы... Цы ма ис 
/50 

Амонд æви хъысмæт 
хуыздæр, бинонтæ кæрæдзи уарзгæ сæ царды кой 
куы кæной, сæхицæн фæллой кæнгæйæ куы дарой сæ 
хæдзар, сæ кæстæрты. 
Йæ царды уалдзæг куыд амондджын уыд, уый-иу 
арæх æрымысыд, ныр дæр цыма Азæйы хъустыл уайы 
йæ хъæлæс, киномæ кæсæгау, уыны уыцы нывтæ. 
Уалдзыгон бонтæ мæнæ-мæнæ райдыдтой йæ 
зымæгон фынæйæхъал кæнын. Хур-иу куыддæр ракаст, 
афтæ-иу бæстæ цыхцырæг фестад, æмæ йæ зæлланг 
цагъдмæ æрыгон чызджы зæрдæйы цыдæр зарæг 
гуырыд. Уæд ма скъоладзау уыд. Райсомæй скъоламæ 
цæугæйæ йæ цæсгомыл хур хъазыд, йæ цæстытæ 
йын фелхынцъ-фелхынцъ кодта, афтæмæй мидбыл- 
ты худгæ цыди. Йæхимидæг цы зарæг кодта, уый кæм 
фехъуыста, уый нал хъуыды кодта. Ныр цалдæр боны 
йæ ахæсты фæци, йæ уæнгтæ йын рог кæны, йæ цыд 
цæрдæг. Уалынмæ йæ чидæр фæсте æрбаййæфта: 
- Хади! Нæ мæ хъусыс, дæумæ куы дзурын? Изæры 
клубмæ æмбырд кæнæм, нæ мадæлтæн бæрæгбонмæ 
исты зæрдæлхæнæн концерт бацæттæ кæнæм. 
Хади сагъдауæй аззад. 
- Куыд мæ ферох, чызджытæ скъолайы баныхас 
кодтой. Уыдзыстæм æмбырдæй. Махæн нæ кафт æмæ 
нæ зарæг цæттæ сты. Кæд уæ зæрдæмæ фæцæуой, уæд. 
- Иттæг хорз. Уый дын чызджы дзуапп, - загъта 
Мухарбег æмæ йæ бæхыл абадт. Бæх фæцагайдт, æмæ 
йæ къæхты фæд митыл аззад. 
Чызг исдуг лæугæйæ аззад. Йæ зæрдæ цыдæр æн- 
ахуыр цавдæй цавта, зæгъæн ис, хоста риу... Уалынмæ 
/5/ 

Хадыхъаты Фатимæ 
фæзындысты йæ æмкъласонтæ æмæ хъæлдзæгæй сæ 
къласмæ бахæццæ сты. 
Изæры куы æрæмбырд сты, уæд та Мухарбеджы 
фæзындимæ йæ зæрдæ риуы кафын райдыдта. Куы 
ратона риуы къултæ, уымæй тæссаг уыд. Исчи куы 
фехъуса, йæ мидæг цытæ цæуы, уымæй старст. 
Хæдзармæ цæугæйæ Мухарбегимæ куыдæй фем- 
бал, уый нæ бамбæрста. Тигъыл куы фæзылдысты, уæд 
йын йæ къухыл андзæвыд... 
-Хади, скъола ацы аз фæуд кæныс, ма сфæнд кæн 
искуыдæм ахуырмæ ацæуын. Æз дæм минæвæрттæ 
барвитинаг дæн, куыддæр рувæнтæ ахицæн уой, афтæ. 
Куыд ма бахæццæ сæхимæ, уый нал хъуыды код- 
та. Æцæгдæр, куыддæр рувæнтæ ахицæн сты, афтæ сæ 
къæсæрыл фæзынд уазджытæ. Бирæ лæгъстæ кæнын 
нæ бахъуыд Хадийы ныййарджытæн, Мухарбег сæ 
зæрдæмæ хæстæг уыд. Æгæр раджы аззад сидзæрæй. 
Ныр цалдæр азы иунæгæй цæры. Йæ уавæр ын 
æмбæрстой, ницы дзы бадомдтой. Сæ амондмæ 
бæллыдысты сыхагæй, хионæй иууылдæр. Сæ 
чындзæхсæв дард нæ аиргъæвтой, цалынмæ сæрды 
кувæнбонтæ сты, уæдмæ чындз йæ хæдзарыл хъуамæ 
сæмбæла. Цины бон уыд, бæрæгбон, чындзæхсæв. 
Хъазт йæ тæккæ цыреныл, афтæ райхъуыст: ХÆСТ! 
Афтæ сæ чындзæхсæв фескъуыд. Иу къуыри ацарды- 
сты æрмæст дыууæ уарзоны. Хæстмæ куы цыд, уæд 
æй хæдзары къæсæрæй нæ рауагъта, цæмæй адæм ма 
феной, сæ кæрæдзийæ куыд хицæн кæндзысты, уый. 
Нæ йæ фæндыд, исчи йæ лæмæгъæй фена, уый. Стæй 
/52 

Амонд æви хъысмæт 
Хадийы уавæр дæр адæмы дзыхы ма бафта, фæлтау ам 
,хæдзары, мачи сæ фена, афтæмæй загътой хæрзбон. 
Уыцы бон цы зын уыд иунæгæй аззайын афтид 
хæдзары... Раст цыма йæ исчи æмбис фæкодта, афтæ 
йæм каст. Хæдзар та уыд хасты хуызæн. Афтид, афтид 
хæдзар. Бонтæ цыдысты, уæдæ цы уыдаид. Иу бон быды- 
ры фæззыгон куыстыты бавзæр. Хистæр сылгоймæгтæ 
йын арфæ кодтой, æгайтма, æгайтма! Фæлæ Хади не 
мбæрста, цалынмæ йын æй загътой, мад уыдзынæ, 
уæдмæ, цы амонд æм æрхауд æнæнхъæлæджы, уый. 
Ныр иунæг нал у, уый æмбаргæйæ æнцондæр уыд 
æнхъæлмæ кæсын Мухарбеджы ссыдмæ. Хæст хъуамæ 
бирæ ма ахæсса! 
Тæргæйтты мæйы фæстаг бон йæ цæст нæма байгом 
кодта, афтæ рухсмæ фæзынд йæ хъæбул. Фæззæджы 
Мухарбегмæ фыста, зæгъгæ, æнхъæлмæ кæсæм де 
ссыдмæ, ныр дыууæйæ. Фæлæ чызг уыдзæн æви 
лæппу, уый нæма у бæлвырд. Ныр цины фыстæг арвы- 
ста, лæппу у, зæгъгæ. Дыккаг бон, цыма ноггуырдмæ 
уыд йæ каст, афтæ фыстæг куы ссæуид. Бирæ рæстæг 
фæндæгтыл фæцыд ацы фыстæг, уым ног азы арфæтæ 
кодта йæ бинонтæн, ома сæ дыууæйæн. Стæй фыста, 
кæд лæппу райгуыра, уæд дам ыл сæвæр - Хазби, кæд 
чызг уа, уæд та йыл сæвæр, дæхи цавæр фæнды, ахæм 
ном. Æнхъæлмæ кæсын хорз хабæрттæм. 
Æмæ йæм цингæнгæ ныффыста: «Æнæниз, 
хурæнгæс сывæллон нын ратта иунæг Хуыцау. Лæппу 
у, дæу куыд фæндыд, афтæ йæ Хазби схуыдтон, дæу 
æнгæстæ у, æнхъæлмæ дæм кæсæм дыууæйæ.» 
/53 

ХаЬыхъаты Фатимæ 
Хазби йæ мады фæндиаг хъомыл кодта, фæлæ йæ 
фыдæй хабар нал уыд. 
Афтæ дæр æй нæ зоны, райста йын йæ цины фыстæг, 
æви нæ. Йæхицæй дæр уыцы фыстæг уыд фæстаг. Хади 
йæ роны хаста уыцы фыстæг. Азæ йæ цалдæр хатты 6а- 
каст. Уый йын æй фæстагмæ равдыста цалдæр хатты. 
Йæ зонд хæццæтæ кæнын куы райдыдта, уæд. Ферох- 
иу æй ис, кæй йæм æй ратта, уый. Стæй цыма зноны 
хабæрттæ дзырдта, афтæ йæм каст. Цыппор фыццæгæм 
азы хæстмæ чи ацыд, уымæ æнхъæлмæ каст ныр, дыууæ 
мин æхсæрдæсæм азы... Мæгуырæг, æнхъæлмæ каст йæ 
уарзонимæ фембæлдмæ. Кæд мæрдты исты ис, уæд ныр 
иумæ сты. Хазби сын иумæйаг ингæн скодта, цыртыл сæ 
къамтæ дæр иумæ. Кæд исчи бафыста мады фыдæбон, 
уæд Хазби. Алкæмæн дæр уæд ахæм кæстæртæ. Кæд 
исчи зæрондмæ фæцард æмæ йæ кæстæрæй рæвдыдæй 
ацыд, уæд уый у Хади. Рухсаг у, рухсаг. Дзæнæты бад, 
дæ иунæг æмæ йæ кæстæртыл хæрзаудæн фæкæн. 
Зæронд бацыд æмæ мыдадзын цырагъ ссыгъ- 
та, дзæгъæлы йæ мыййаг не рымысыд. Абон йæ 
гуырæнбон у. Бинонтæй дæр рох нæ уыдзæн, фæлæ... 
Цырагъы артмæ йæ къухтæ бадардта, цымæ йыл Хади 
бандзæвыд, йæ къухыл ын цыма хæцы, афтæ йæм 
фæкаст. Иу тæвд цай дæр йын ахæлар кæнон, зæгъгæ, 
цайдан артыл авæрдта... 
«Афтæ вæййы, æнус æнусы ивы, дуг дуджы, 
фæлтæр фæлтæры ивы. Æмæ уымæн ис бафæразæн, 
кæд ныййарæджы рыст æнцон нæ вæййы, уæддæр 
кæстæртыл аудгæйæ, уыдоны хъомыл кæнгæйæ, 
/54 

Амонд севи хъысмæт 
адæймаджы йæхимæ хъусынмæ кæд равдæлы... Фæлæ 
зæронд æмæ æдыхæй дæ ныгæнæг дæ разæй фæуæд, 
уый Хуыцауы æлгъыст у. Цы кодтон уагæры Хуыцауæн? 
Мæ алы къахдзæф дæр баргæ куы кодтон, куы никæйы 
зæрдæхудты бацыдтæн. Уæдæ фæзæгъынц, нæ 
уæлахизтæн дæр фидгæ кæнæм, æмæ мæ царды ахæмæй 
дæр куы ницы уыд, цæмæй зæгъон - фесгуыхтæн... 
Уæдæмæ алцы дæр амондæй у. Мæ хъысмæт цы уыд, 
уый уыд, иунæг амонд ма курын хуыцауæй, мæ фынæйæ 
мæ мауал райхъал кæнæд. Чи ма мын ис, уыдоны 
дзæбæхæй, амондджынæй куыд ныууадзон, афтæмæй. 
Куы нæ сæ бахъыгдарин, стыхсын кæнин, бæргæ, фæлæ 
мæ амондимæ тæрсын, уыцы хорздзинад мын куы нæ 
ракæна Хуыцау. 
Афтæ æнхъæл ма ут, æмæ хæрам кæнын мæ 
цардмæ. Уый бынтон афтæ нæу. Нæ, уый æппындæр 
афтæ нæу. Æз уарзтон, мæн уарзтой, мæнæн мæ зæрдæ 
базыдта уарзтæн йæ цин, йæ хъыг, йæ мает. Алцы дæр 
бавзæрстон. Хъæбулы ад базыдтон, йæ цинтæй дæр 
уыдтæн хайджын, йæ мастæй дæр, йæ рыстæй дæр. 
Мæнæн мæ хъæбул уыд амондджын. Уый хъомыл 
кодта мад æмæ фыдимæ, зыдта ныййарджыты рæвдыд, 
кæдйæфыдраджыамард,уæддæрæйнæферох,нæбацах- 
ста æндæр нæлгоймаг йæ фыды бынат, ничи йæ асхуы- 
ста, ничи йæ бафхæрдта. Уый уыд амондджын, уымæн 
æмæ мадимæ ехъомыл, йæ мад та йæ цард иууылдæр 
уымæн снывонд кодта. Уыд хæрзконд, бæрзонд æмæ 
рæсугъд, курдиатджын, зæрдæхæлар... Алы мадæн дæр 
йæ хъæбул у æппæты рæсугъддæр, æви алчидæр, алы 
155 

ХаЬыхъаты Фатимæ 
мад дæр йæ хъæбулмæ ахæм цæстæй кæсы, æмæ уымæй 
хуыздæр нæ вæййы ацы зæххыл...» 
Бахудти та йæхимидæг зæронд. Йæ цæстытыл уад 
йæ хъæбул, куыд æм-иу æрбацæйцыд, афтæмæй. Нику- 
ыуал æрбауайдзæн, никуыуал æрбадзурдзæн. Куыд ис 
ууыл сразы уæвæн? 
Кæуыныл та фæци, диссаг у, афтæ йæм фæкæсы, 
цыма бахус сты йæ цæстытæ, цыма дзы æртах дæр нал 
ис цæссыг, фæлæ та æвиппайды æркæлы йæ цæстыты 
сыг суадонау. 
Куыд нæ кæуа, куыд нæ дзыназа ныййарæг, 
хъæбулæй зынаргъдæр йын цы ис ныййарæг мадæн? 
Мыййаг ын кæйдæртау мает куы нæ фæкодта, ноз- 
ты фæдыл куы нæ бафтыд, иннæ ахæм наркотикты 
ахасты куы нæ бахауд. Йæ амонды фæдыл ацыд, кæд 
мады нæ фæндыд, кæд йæ ныхмæ æрлæууыд, уæддæр 
уый дæр бауырнын кодта, кæй уарзы, раст кæй у, ууыл. 
Цас цинтæ, цае амæндтæ базыдта Азæ йæ кæстæртæй, 
сæ уарзт æмæ сæ рæсугъд царды руаджы. Цас рæвдыд 
федта йæ хæбулы хъæбултæй, цас æхсызгондзинад йын 
æрхастой! Цас цинтæ йын лæвар кодта йæхи узæлд 
уыцы сывæллæттыл, куыд амондджын уыд, уыдоны 
рæвдаугæйæ. Стæй йæхи зæронды бонтæ дæр уыдоны 
руаджы рæвдыд сты. Кæд иунæг у, кæд цæры сæ хурмæ 
йæхи дардмæ тавгæйæ, уæддæр ын ис кæстæртæ,  
уыдоны гыццыл хуртæ. Æмæ йын амонд у уыдоны уындмæ 
бæллын, æнхъæлмæ кæсын, йæхиуыдоныл ирхæфсгæйæ 
йæ царды фæстаг хай æрвитын. Зæронд райста сæ 
къамты альбом æмæ йæ рафæлдæхта, куы иуыл 6а- 
/56 

Амонд æви хъысмæт 
цин кæны, куы иннæуыл. Цинтæй йæ цæсгом ралæгъз, 
радзæбæх ис. Цины цæссыгтæ хъыджы цæссыгтимæ 
баиу сты. Иу къамы йæ хъæбул йæ бинонтимæ, йæ би- 
нойнаг, йæ хъæбултæ, уыдоны хъæбултæ... Иннæйы 
йæ æмкусджытимæ. Аннæйы гитарæимæ. Хъысмæтæн 
цы загъдæ уа? 
Лæппу уыйбæрц курдиатджын у, уый æнхъæл дæр 
нæ уыд йæ мад. Гитарæйыл цагъта, зарджытæ фы- 
ста, йæхæдæг сæ зарыд, æмдзæвгæтæ фыста, пьесæтæ 
æмдзæвгæтæй... Бирæ сценаритæ ныффыста алы 
бæрæгбæттæм, алы юбилейтæм, йæхæдæг сæрæй 
кæронмæ дæр бирæ бæрæгбæттæ сарæзта. Цас ын 
æнтыст! Афтæмæй театры дæр бирæ куыста, бирæ 
рольтæ сарæзта, сфæлыста. Фылдæр хъазыд аргъæутты, 
фæлæ æдзухдæр аууæны, дыккаг-æртыккаг рæнхъыл 
чи ис, уыцы рольтæ. Йæ зонындзинæдтæ, йæ курди- 
ат æмæ йæхи бæллицмæ гæсгæ хъуамæ цы рольтæ 
ахъазыдаид, уыдонæй йæм иу дæр никуы æрхауд. Нæ 
йын скодтой аккаг аргъ, нæ йæ раргом кодтой афтæ 
дæр. Æдзухдæр удæй мæгуыр чи у, фырнымд, ахæмты 
хъазыд. Уыцы уавæрæй æгæр тыхст, æмæ йæ æрдзон 
курдиат æддæмæ лæбурдта, фылдæрæй фылдæр рай- 
дыдта фыссын. Уый руаджы сси, культурæйы зынгæ 
бынат чи бацахста, ахæм сценарист æмæ æвæрæг  
режиссер. Зæрдæргъæвд лæппу алцæмæ дæр йæ ныфс 
хаста: юбилейтæ, бæрæгбæттæ афтæ арæхстджынæй 
аæрзта æмæ йæ нал æвдæлд йæхи сфæлдыстад æмæ йæ 
бинонтæм. 
/57 

Хадыхъаты Фатимæ 
Уыйбæрц бастдзинæдтæ йын уыд аивады кус- 
джытимæ, æмæ иу-йæ сæр кæм æмæ кæй нæ бахъуыд! 
Никæйы зæрдæхудты бацыд, иууылдæр дзы разы уы- 
дысты. Уæдæ цалдæр чиныджы дæр рауагъта, стæй 
йын бирæ зарджытæ æрцыд фыст. Ныридæгæн уыд 
дыууæ хъæбулы фыд, дыууæ хъæбулы хъæбулæн баба. 
Се ппæты къухы уыйбæрц не нтысы, æмæ йæм бирæ 
чидæртæ хæлæг дæр кодтой. Ау, иу рæнхъ дæр чи никуы 
ныффыста, уый зæрдæмæ куыд цыдаид, алцæуыл куыд 
æххæссы, бирæ йын кæй æнтысы. Цас фыдæбон, цас тухи 
æмæ курдиат хъæуы, цæмæй дæ къухы утæппæт æфта, 
уый та чи зоны... Æрмæст ын йæ æнтыстытæ чи уыдта, 
хæлæг æм чи кодта, ахæм адæймаг йæ фыдæбон хъуамæ 
куыд бамбæрстаид... Уыдон æхсæв сæхъармхуыссæнты 
фынæй кодтой, уый та-иу цæттæ фыстытæ æрбахаста 
йемæ. Йæ æмбæлттæ дæр ма уый руаджы архайдтой 
алы концертты, номарæн изæрты, юбилейты... Уый 
руаджы сын уыд фадат капекк бакусынæн. Чи амонæг 
уыд, чи заргæ кодта, чи кафгæ... Уæд уыд æмгарджын, 
амондджын. Уæдæ театры мидæг уый цас балæггад 
кодта, цас фæфыста кады арфæтæ, спектакльтæм 
зарджытæ... Хæдзар ын ис, уый-иу дзы цыма айрох. 
Æдзух йæ æмбæлттимæ, æдзух куысты, æдзух 
æнæвдæлон. Æмæ адæймаг æфсæйнаг у? 
Никуы батыхст, цы хъуаг сты йæ бинонтæ, йæ 
зæрдæ дардта, сывæллæттæ сæ мады руаджы кæй 
ницы хъуаг уыдзысты. Азæ уыдта ацы уавæр æмæ йæ 
чындзæн æххуыс кодта, цы йæ бон уыд, алцæмæй дæр. 
Сæ фыдæн цы æмбæлд, уый йæ мæгуыр мад баххæст 
/58 

Амонд се ей хъысмæт 
кæныныл архайдта. Афтæмæй йæм фæзынд уæлдай 
æхца, йæхи фæллой, йæхи фыдæбонæй кæй бакуы- 
ста, фæлæ бинонтæм æнæмæнг хæссын кæй нæ хъуыд, 
ахæммызд... 
Уыцы рæстæг, мад æй зонгæ дæр нæ кодта, афтæмæй 
уый бауарзта æндæр сылгоймаджы. Уый уавæрæй тынг 
спайда кодта, курдиатджын лæппуйæ цыдæриддæр йæ 
бон уыд ратонын, уый дзы фæпайда кодта. Йæ куысты 
йын тынг æххуыс кодта, зæгъæн ис, æмæ йæ бæсты 
куыста. Лæппу æппындæр йæхиуыл нæ ауæрста, цæмæй 
йын йæ зæрдæ æлхæна, цæмæй йæм йæ æргом раздаха. 
Фæлæ та-иу уый загъта, æз искæйы цард нæ халын... 
Уымæн йæ куыст уыд ахæм, институты студент- 
ты хъомылад æмæ ирхæфсæн, уæлæмхасæн архайд. 
Лæппу йын æххуырст куы фестад, уæд цинæй мар- 
ди. Фысгæ дæр ын-иу ныккодта, æвæрынмæ дæр æм- 
иу фæкаст, æмæ йæ алы мадзал дæр уый руаджы уыд 
иттæг хорз. Йæ лæгæй куы ахицæн, уæд лæппу цин 
кодта, ныр мæн уыдзæн, зæгъгæ. Йæхиуыл нал ауæрста 
æхцайæ, лæварæй... Афтæмæй уый та йæхæдæг нæ 
хъуыд, æрмæст йæ лæггад, йæ хæрдзтæ, йæ аудындзи- 
над. Фæлæ уалынмæ фæсарæнтæм фæлыгъд, æндæры 
уарзын, зæгъгæ. Цæуыны хабары дæр йын феххуыс 
кодта, хъуыддагæй, æхцайæ, алцæмæй. Бинонтæм ка- 
пекк дæр нæ хаста, афтæмæй фатеры цыма цæры, афтæ 
цыд æхсæвиуат кæнынмæ. Цæуыл æфтыд, алцыдæр 
хордта, ницы хæссы хæдзармæ, уый нæ нымайгæйæ. 
Сывæллæтты фыд у, уый дæр-иу æй ферох, нал дзы 
зыдтой рæвдыд, нал тыхст æппындæр сæ хæрд, сæ дзау- 
/59 

Хадыхъаты Фатимæ 
маыл, сæ ахуыр, сæ хъомыладыл. Бирæ загъд, хъæлæба, 
бирæ цæссыг, рыст, мает... Фæсарæнтæм куы ацыд, уæд 
та рынчынтæ кæнын райдыдта лæппу. Уæд райдыдта 
фæцуд-фæцуд кæнын. 
Куыддæртæй фæцардысты, сывæллæтты сæр хъуы- 
ды кæнгæйæ, уыдоны амондыл тыхегæйæ, сæ мад йæхи 
ныффидар кодта æмæ бинонты фæцудын нæ бауагьта. 
Ныр æй æмбары зæронд, цы уавæры уыд йæ чындз, 
уый. Фæлæ йæ иунæг цы уавæры уыд, уый дæр æмбары. 
Уарзтмæ ничи бадары йæ къух, уый Хуыцауы лæвар у. 
Йæ бинойнаг дæр уыцы уарзондзинады руаджы быхета 
алцæмæн, не сивта йæ зæрдæ, алы бон ын йæ зæрдæ чи 
къахта, ууыл. 
Кæд мад йæ лæппуйы фыццаг уарзонимæ хъазуа- 
тон тохы бацыд, раджы дын у ус курынмæ, ахуыр уал 
фæуы, зæгъгæ. Уæд ын ныр та зонгæ дæр ницы бакод- 
та. Ныр йемæ куы сразы æмæ йæ бинонты амондыл йæ 
тых йæ бонæй куы ницæуыл ауæрста, ныр йæ лæппу 
сывæллæтты фыд куы у, бинонты хицау, тох кæнын 
æцæг куы хъуыд, уæд та æппындæр ницы базыдта, 
цалынмæ йæ иунæг нæ бабын, уæдмæ. Цымæ йæ бон 
уыд исты аивын, цымæ ацы уавæры исты æрхъуыды 
кодтаид, цæмæй йæ иунæг сæрсæфæн былæй ма аехъи- 
уа? 
Цыматæй ныр ницыуал пайда ис... Фæлæ йын 
уæд дæр хъыг у, кæй дзы басусæг кодта йæ чындз 
рæстдзинад, кæй нæ дзырдта зæрондæн æцæгдзинад ... 
Кæд ын исты баххуыс кодтаин, уæд та?.. 
Цас мызд исынц театры, иу цыд базармæ акæн 
760 

Амонд æви хъысмæт 
æмæ фæци... Йæ фæндтæ та æгæр уæрæх уыдысты, 
йæ авналæнтæй бирæ уæрæхдæр. Æмæ мæхи хъару, 
мæхи курдиатæй капекк бакусон, зæгъгæ, йæхиуыл нæ 
ауæрста. 
Алырдæм йæхи ратон-батон фæкодта, куысты 
бын фæкодта йæхи. Æхсæв дæр-иу ыл æрбабон 
кусгæйæ. Компьютер чи æрхъуыды кодта, уый йын йæ 
фыдæбон дзæвгар фæкъаддæр кодта, æндæр уыйбæрц 
фыссинæгтыл кæд æмæ куыд æххæссыдаид, къухæй 
фысгæйæ. Уæлдайдæр цалдæр азы йæ къухтæ фыссæн 
сисмæ дæр нал арæхстысты. 
Цæвиттон, йæ уд, йæ монц кæимæ сбаста, уый 
фæсарæнтæм куы цыд, уæд банкæй райста хæс, стыр 
хæс. Фидинаг ын уыд бирæ азты дæргъы. Æмæ йæ гыц- 
цыл мыздæй фыста уыцы хæс, фæлæ ма йæ цæрыны 
фаг дæр бакусын хъуыд... Дыууæ дихы цы зæрдæ акод- 
та, уый дæр хъуамæ кæдмæйы фаг уыдаид... Афтæ 
йæ æнæкæрон, æвæллайгæ дугъ æмæ дыууæрдæм цы 
зæрдæ ратон-батон кодта, уый кæдмæ хъуамæ сфаг 
уыдаид? Цалынмæ йæ зæрдæ нæ аскъуыд, уæдмæ не 
рлæууыд, не ркаст йæхимæ, йæ цардмæ. Инфаркт. Иу, 
стæй дыккаг. Æрмæст Хуыцауы æххуысæй, йæ биной- 
наджы куывд æмæ лæгъстæ, йæ рæвдыды руаджы, 
æмæ йæ цардæмбалы аирвæзын кæнын зæрдиагæй 
кæй фæндыд, стæй дохтырты зæрдиаг архайды фæрцы 
аирвæзт. Æхсæз хатты аирвæзт. Слæууыд та-иу йæ 
къæхтыл. Азæйæн æрмæст загътой, йæ зæрдæ йæ хъыг- 
дары, рынчындоны ис. Уый йæ иунæгыл куыд нæ 6а- 
тыхстаид, фæлæ йын рæстдзинад нæ хъæр кодтой, æмæ 
/6/ 

Хадыхъаты Фатимæ 
та-иу тынг нæ фæтарст... Йæ фæсон æрхæджы дæр нæ 
уыд, афтæ зын æмæ тæссаг уавæры ис йæ иунæг, уый. 
Телефонæй-иу йæ мадимæ хъæлдзæг ныхæстæ акодта. 
Зæронды сусæгæй цал сты, уалæй ын банчы 6а- 
фыстой йæ хæс. Адзæбæх ис, фервæссыд та йæхиуыл. 
Куыстмæ дæр ма рацыд, æмæ та йæ цыма ферох, 
цы æндахы халыл хæцыд йæ уд, афтæ та ногæй 
раздæрау симды бацыд. Бæлвырддæр та - дугъы. Нæ 
бахъахъхъæдта йæхи, нæ бацауæрста йæхиуыл, раст 
цыма фыддæрагæн кодта, афтæ та хæлофæй куыста. 
Æмбары йæ, йæ чындзма хуыздæр кæй касти 
зæронды æнæпайда зæрдæхсайæн хъуыдытæй ба- 
хизын. Фæлæ кæд исты аивын суыдаид йæ бон 
ныййарæгæн? Кæд, мыййаг, бакастаид йæ мады коммæ 
æмæ аирвæзтаид йæ хъæбул? Æви дзы йæхи сайы 
уымæй? Æви ницы у нæ бон хъысмæты ныхмæ? Куы-иу 
ын амыдта зонд, уæд цал хатты бакаст йæ коммæ? 
Сывæллон нал дæн, зæгъгæ-иу æй кæронмæ йæ 
хъуыды зæгъын дæр никуы бауагъта. Куы ницы 
амонай, куы ницы дзурай дæ кæстæртæм, уæд дæм 
арæхдæр цæудзысты. Куыддæр зонд бацамонай, афтæ 
сæ нал хъæуыс. Æмæ алчидæр йæхи рæдыдтыл ахуыр 
кæны. Никæйы хъæуы хистæрты фæлтæрддзинад, сæ 
бирæ зонындзинæдтæ. Æмæ ног æмæ ногæй алчидæр 
аразы йæхи куыройы цалх. Пырх кæны йæ уæрджытæ. 
Алкæмæн дæр йæхи фæндаг. Йæхи цард. 
Фæлæ-иу æхца хъуаг куы æййæфтой, хостæ æмæ 
дохтырты фаг куы нал кодтой, уæд та? Чындз алкæдæм 
дзырдта, æххуыс агуырдта лæппуйы æмбæлттæй, 
162 

Амонд æви хъысмæт 
æфстау ын кæд дæс мины исчи раттид, фæлæ ничи 
ссардтауыцы фæрæзтæ. Иу сом дæр æм ничи æрбахаста. 
Ныр æй æмбарынц, чи зоны, сæ фæйнæ мины куы 
радтаиккой, йæ зианы кæй раттой, уыдон, уæд ма кæд 
ацардаид... Уæд æм уæддæр куы æрбадзырдтаид йæ 
чындз! Уый та-иу, мæгуырæг, хæсты бацыд. Стæй сæ 
зианы æхцатæй бафыста. 
Уарзондзинады ахасты алчи куырмæджы баха- 
уы. Никæмæуал хъусгæ фæкæнæм, никæйы уынгæ 
фæкæнæм... Мæн рагæй дæр дисы æфтауынц уыцы 
сылгоймæгтæ, кæцытæ зонгæ-зонын ныххæцынц 
искæйы амондæн йæ къубалыл. Ноджы ма сæхи ницы 
зонæг скæнынц, омæ йæхи къахæй, йæхи фæндæй цыд. 
Æнæ мæн йæ бон цæрын нæ уыд. Æмæ ды, мойгонд сыл- 
гоймаг, мад уæвгæйæ, кæйдæр лæджы дæхиуыл цæмæн 
амидин кæныс?! Алцæмæн дæр афоныл ис кæрон 
скæнæн. Афоныл! Фæлæ йæм хорз каст, хъæугæ дæр æй 
чи нæ кодта, уый йын афтæмæй цырагъдарау уырдыг 
кæй лæууыд, уый... Ахæм фæсдзæуин æй хъуыд... Ау, 
куыд нал æй фембарынц, чидæр дзы къæхтæсæрфæн 
кæй скæны? Æмæ сын уырдыг чи лæууы, уыдоны та 
тухæнæй кæй марынц, уый та куыд нæ фæуынынц? 
Сæ иу дæр. Аххосджын дыууæйæ дæр сты. Сылгоймаг 
уæвгæйæ, иунæг хатт дæр ма ахъуыды кæн, цы уавæры 
сты йæ бинонтæ, йæ рæстæг демæ чи æрвиты, йæ ка- 
пекк дæуыл чи хардз кæны, уымæн... 
Уæвгæ чиныг зонды хос у, мæнгæн нæ фæзæгъынц. 
Цал æмæ цал сфæлдыстадон кусæджы асаст, бабын 
763 

Хадыхъаты Фатимæ 
кодта йæхи æмæ йæ бинонты. Æрмæст Золяйы  
Клоды райсæм. Крестинæ йæхи, йæ уд иууылдæр фæстаг 
æртахы онг ратта йæ уарзон нывгæнæгæн. Фæлæ уый 
ницыуал хъуыд. Ницыуал æй раздæхта йæ æнамонд 
фæндагæй. Уый йæхи æрхъуыдыгонд уаз сылгойма- 
джы фæлгонц арæзта, фæлæ йæм не хæссыд, йæ къу- 
хы не 'фтыд... Цы тухитæ бавзæрста йæхи уд, цалынмæ 
йæхи нæ амардта, уæдмæ?! Æмæ цал æмæ цал сты ахæм 
æнамонд адæм. Уæлдайдæр сфæлдыстадон куыст чи 
кæны, æмæ кодта, уыдон? Æмæ уыцы сфæлдыстадон 
тухийы цас тых ис, сæхи æддейæ ма сæ фарсмæ чи ис, 
уыдоны дæр куы бабын кæныц. 
Æдзухдæр дис кæны зæронд йæ чындз æмæ йæ 
хъæбулыл. Ног æмæ ногæй та раздæхы сæ хъысмæтмæ, 
сæ амондмæ. Цавæр хъару æмæ зонд разынд йæ 
бинойнагмæ, цæмæй уыйбæрц æфхæрд æмæ рыстæн 
бафæраза. Цас уарзондзинад æмæ иузæрдиондзинад 
равдыста, раздæр æмæ йæ цардæмбал куы фæрынчын, 
уæд дæр. Куы нал ын æмбал уыд, куы нал уарзон. 
Æрмæст йæ бинонтæ. Куыд æрæгмæ базыдта, цас азым- 
джын у, æмæ куыд байрæджы исты сраст кæнынæн. 
Фæлæ йæ бинонты узæлд æмæ рæвдыдæй æнæхай нæ 
фæци. Уыйбæрц рæвдыд уыд, æмæ йæ йæ мад зонгæ дæр 
нæ кодта, цы тæссаг уавæры ис йæ иунæг, йæ хъæбул... 
Фæстагмæ иу куыстуатæн арæзта юбилей, уый 
дæр ахæм мæнг æрдхорды руаджы, бæргæ йын чындз 
лæгъстæ кодта, нæй йын ахæм куыстытæ кæнæн, 
зæгъгæ. Æмæ, дам, хæдзары куы бада, уæд йæхимæ 
хъусдзæн, уый та ноджы æвзæрдæр у... Йæхи дæр 
164- 

Амонд æви хъысмæт 
ын нæ уагъта, ауæрста йыл, тарсти йын! Фæлæ йæхи 
фæнд атардта. Нæ йын бакасти коммæ. Уыдон ын йæ 
хуылфыдзаумæттæ ракалдтой, уыйбæрц фыдæбон 
фæкодта, алы бон дæр сæм исты ивддзинæдтæ, ног- 
дзинад уыд. Уыдоныл бакус, ногæй та рафысс дæ  
сценарий, уымæ гæсгæ раив, рацараз дæ уынгæ æмæ 
зæлгæ рæнхъæвæрд... Тухæнæй йæ амардтой. Ахицæн 
йæ цалдæр мæйы фыдæбон, дзæбæх ацыд йæ стыр 
фыдæбонæй арæзт юбилей. Тынг разы уыд. Азæмæ 
дæр бадзырдта телефонæй, йæхицæй никуы æппæлыд, 
афтæмæй уæд тынг раппæлыд, тынг хъæлдзæг уыд. 
Уыцы изæр ма театры дæр ахъазыд спектакль, стæй 
та йæм дыккаг бон дæр спектакль, æртыккаг бон та - 
дыууæ: райсомæй сывæллæттæн, изæрæй хистæртæн. 
Æмæ лæг фæци, нал сбæззыд. Инфаркттыл бафтыды- 
сты инсульттæ, æмæ ма кæд уыдонæй дæр аирвæзти, 
кæд ма хуыссæнæй рабадти æмæ суанг уынгмæ дæр 
цыдысты тезгъо кæнынмæ, уæддæр йæ зæрдæ бонæй- 
бонмæ заууатмæ цыд... Сæ быны йæ скодтой низтæ. 
Йæ низты нымæц дæсæй фæфылдæр. Æмæ иу низæй 
цы хостæ хъуыд, цы гæнæнтæ æмæ мадзæлттæ уыд, 
цæмæй адзæбæх уа, уыдон иннæ низтимæ æппындæр 
нæ фидыдтой, нæ сын уыд нуазæн, нæ уыд кæнæн... 
Æмæ цы фесты йæ бирæ æмгæрттæ, йæ хуыздæр 
æмбæлттæ? Иу дæр сæ нæ фæзынд, иуы дæр нал 
хъуыд... Йæхи дзыхæй æххуыс кæмæй агуырдта, уыдо- 
ны дæр нæ равдæлд. Афтæмæй аззад иунæгæй, нæдæр 
æмбал, нæдæр æрдхорд... Æрмæст йæ бинойнаг уыд 
йæ разы, уый йын фæлæггад кодта, хи хъæбулау. Æцæг 
/65 

Хадыхъаты Фатимæ 
иузæрдион уарзон цардæмбал. Цая æмæ цал хатты йæ 
фервæзын кодта, Хуыцау æмæ дохтырты руаджы... 
Фæлæ алцæмæн дæр кæрон æрцæуы. Иу бон æрбамард. 
Уый æрцыд æвиппайды. Ацы хатт æй ницыуал бахъуыд. 
Нæхос, нæ дон... 
Иуæн дæр хæрзбон нал загъта. Бирæ нæ кæй уар- 
зы, уый дæр нын нал загъта. Нал мæм æрбауайдзæн, 
нал æрбадзурдзæн. Йæ хъæбулты кæстæртимæ нал 
ахъаздзæн, нал сын чиныг бакæсдзæн... 
Йæ алы дзаумайы, алы лагъзы, йæ гæххæттытимæ 
агуырдтон æмæ агурын исты ныстуан... Фæлæ ницы 
ссардтон. Нæ уыд уый æнхъæл, æмæ афтæ æвиппайды 
фæраст уыдзæн... 
Фæлæ йын йæ амонд чи ныкъкъахыртæ кодта, 
уый йæхицæн æнæмæтæй кæмдæр цæры. Абон мах 
цы зындоны стæм, уый йæ фæсонæрхæджы дæр нæй. 
Уый махæн цы зæрдæниз скодта, уый йын Хуыцау ма 
ныббарæд. Уымæн дæр ис цот, абон æз цы уавæры дæн, 
уый куыд баййафа, куыд бавзара, уый йын стæрхон 
кæнæд Хуыцау. Мæ уды тæригъæд бафидæд. 
Стæй кæм сты, йæ уд кæмæн лæвæрдта, уыцы 
æмгæрттæ, æмбæлттæ? Цалæй æрбацыдысты мæ 
размæ, цалæй мын бавæрдтой зæрдæтæ? Цалæй мын 
загътой ныфсы ныхæстæ? Æххуыс сæ нæ агурын...» 
Иуæй амондджын хоны йæхи, иннæмæй та тынг 
æнамонд. Афтæ дæр вæййы? Æмæ цы нæ вæййы, цы 
нæ ис ацы мæнгард дунейы, царды дæргъы фенæн... 
Иу иннæмæй ницы дары мурдæр. Æмæ дæхи куы ама- 
166 

Амонд севи хъысмæт 
рай искæйы хорздзинадæн, уæддæр дæ бузныг нæ 
уыдзæн. Йæ зæронды бон æрцыд ахаем хатдзæгмæ, йæ 
фæлтæрддзинад æмæ йæ иунæджы бонтæ йын раттой 
уыцы зонд. Кæд æмæ-иу æй æппæт дунейыл аххæссын 
фæндыд, йæ фæстаг тыхтæ æмæ йæ фæстаг капеккæй 
дæр фæкодта æгъдау, зæрдæлхæнæнтæ. Йæхи рагъæй 
дæр-иу раласта æмæ æнæвгъау æндæрæн ратта. Ныр æм 
афтæ кæсы, æмæ уыдæттæ бынтон дзæгъæлы уыдысты, 
чи зоны, исчи уыцы рæдаудзинад йæхимæ æфхæрдæй 
аиста, чи та дæ бынтон æдылы хоны... Афтæ йæм 
кæсы, æмæ йæ къæхтыл слæууынмæ кæмæ фæкасти, 
уыдон дæр сæхи йæ разы паддзахау дарынц, сæхи 
зондджындæр хонынц, сæхи уымæй уæлдæр æвæрынц. 
Уæлейæ бынмæ йæм чи ракæсы, уый йын йæ тъæнгтæ 
ацæгъды. Цæргæбон дæр æмсæр уыд кæимæфæнды 
дæр... Хицауæй, хуымæтæг кусæгæй, уынджы цæрæгæй. 
Сывæллонмæ дæр уæлейæ бынмæ никуы каст. Хъал 
адæм цыма æрмæст сæ æнæфенддзинад февдисынц, 
афтæ йæм кæсы. 
Искуы-иу хатт йæхиуыл дæр йæ зæрдæ фæхуды, 
йæхимæ мæсты дæр фæкæны. Кæддæр æй рынчындоны 
мæлæты дзæмбытæй иу дохтыр байста. Тынг æй фæндыд 
йæ ирвæзынгæнæджы бабæрæг кæнын. Фæлæ йын не 
нтыст. Алы æфсæнттæ, алы аххосæгтæ йæ хъыгдæрдтой. 
Стæй йæ куы бацагуырдта, уæд та байрæджы. Уæдмæ 
зæронд дохтыр амард. Цард афтæ у, алкæд алкæдæм 
баййафæн нæй. Цалынмæ горæты куыста, уæдмæ-иу 
æм бауад йæ куыстмæ, фæлæ хъæумæ куы аивта, уæд æм 
нал баххæссыд. Дзæнæты цъæх нæууыл бадæд... 
/67 

Хадыхъаты Фатимæ 
Уыд ма йын, кæй йæ фæндыд барæвдауын, фæлæ 
æдзух йæ къух нæ амыдта. Ныр йæхимидæг уыдоны 
арæх мысы, стæй та йæхицæн йæ ных бакъуыры, кæмæн 
фæкодтай, дæхицæй атонгæйæ, дæ бинонтæй атонгæйæ, 
уыдон дын цы фесты? Дæ удæй хай кæмæн уыд, уы- 
дон кæм сты? Чи ис дæ фарсмæ, чи дын бамбæрста дæ 
лæггад, дæ хæрзтæ. Сыхагæй, хæстæгæй, æмбалæй чи 
ис ныр дæ уæлхъус? Рынчындоны-иу куы уыд, уæд йæ 
сыхæгтæм адæм дугъы уадысты, рынчынтæ-иу тыхсгæ 
дæр ма скодтой, уыйбæрц цæуæджытæй. Иуæй-иу загъ- 
той - мæ сыхаг у, иннæмæй - мæ чындз у, аннæ - йæ 
хо, йæ æмбал... Æрмæст Азæйæн йæ бинонтæй æндæр 
ничиуыд... 
Сыхæгтæ. Йæ зæрдыл æрбалæууыдысты йæ уарзон 
сыхæгтæ... Ныр ам нал цæрынц. Тынг хæларæй цар- 
дысты. Æрыгон ныййарджытæ сæ æртæ лæппуимæ. 
Абон дæр йæхи хъæбултау уарзы уыцы лæппуты. Арæх 
æрымысы уыцы зæрдæхалæн бонтæ. 
Уый уыди æстæм азы августы мæйы. Гуырдзыйы 
хицауад алы æртхъирæнтæ кодтой Хуссар Ирмæ. 
Зæрондæн йæ сыхæгтæ уыдысты Цхинвалы. Ныййар- 
джыты отпуск æмæ кæстæрты фæлладуадзæн бонтæ 
æдзухдæр уым æрвыстой, хуыздæр ма кæм аулæфой, 
сабиты сæ нана æмæ баба куыд рæвдауынц, афтæ чи? 
Сæ мад æмæ фыд дæр мидбыл худгæ кастысты, сæ 
хистæртæй сæ низтæ куыд айрох вæййынц сæ хъæбулы 
хъæбултыл узæлгæйæ. Сæ сабиты сын буц кæй дарынц, 
уый дæр сын циндзинад хаста, æмæ æнцад сæ фæллад 
уагътой. Хæдзары, кæрты, цæхæрадоны цы змæлдтытæ 
168 

Амонд севи хъысмæт 
кодтой, уый дæр сын удыбæстæ уыд. Æрмæст ацы хатт 
уæлдæфы уыд цыдæр æнæзонгæ тас. 
Æдзух сæ æртхъирæнтæ æмæ сæ фыдмитыл ам 
ахуыр сты. Ныр кæдæй нырмæ хæсты уавæрты цæры 
хуссар, фæлæ та сæ сыкъа саст куы æрцæуы, уæд ныхъ- 
хъус вæййынц. Кæд та сæ ацы хатт дæр стыр бæллæхæй 
бахизид Хуыцау... 
Фæлæ Цæгатæй æппынæдзух æрдзур-æрдзур 
кæнынц. Æмæ Райæйы зæрдæйыл тас æфтауынц, уыцы 
æрбадзырдты фæстæ адæймаг нал феууæнды, ам сабыр 
у, алцыдæр хорз уыдзæн, зæгъгæ, бæргæ фæзæгъы, чи 
йæм дзуры, уыдонæн... Фæлæ йæхæдæг дæр батыхсы... 
Йæ хъæбулты йæ мад æмæ фыдмæ æрласта, фæлæ цы 
уыдзæн райсом? Цхинвалæй сæ фæллад уадзынмæ, 
зæгъгæ, аластой скъоладзау фæсивæды, фæлæ ацы хатт 
цыдæр бирæ... Йæхимидæг тыхсы, фæлæ та бакæсы 
йæ зæрæдтæм, уыдон куыд цин кæнынц, куыд райгонд 
сты, æмæ та ныхъхъус вæййы. Афтæ цалдæр боны... 
Уалынмæ та йæм телефонæй удаистæй æрбадзыртой: 
- Уым ма стут? 
- О, махæн ницы тас у! 
- Хъусыс, уыцы сывæллæтты æвæстиатæй ра- 
лас, стæй дæ кæд тынг фæнды, уæд-иу нæмгуытæ дæ 
къухтæй ахс! Фехъуыстай?! - дзырдта йæ сыхаг. Райæ 
батыхст йæхимидæг. Цæуын хъæуы, загъта. Мад æмæ 
фыд сæ хæдзарæй нæ комынц, нæ сæ фæнды цæгатмæ 
цæуын. Лæууиккой семæ, фæлæ ацы сывæллæттæ... 
Уадидæгæн амбырд кодтой сæ дзаумæттæ æмæ 
цæуыныл фесты, разы сты ацы фæндыл сæ хистæртæ, 
/69 

Хадыхъаты Фатимæ 
кæд сæхæдæг нæ комынц, уæддæр тæссаг горæтæй сæ 
кæстæртæ дард куы уой, уæд уыдонæн дæр æнцондæр 
уыдзæн. 
Фæндагыл дæр бæрæг уыд, сæ рацыд хуызæр кæй 
у. Фæндæгтыл цæгатырдæм бирæ цæуæг машинæтæ 
лигъдæттимæ, фылдæр æд сывæллæттæ. Фæсрагъæй 
афтæ æнцон æруайгæ нæу, ноджы ма бирæ цæлх- 
дуртимæ фæцыдысты. Цæгатæрдыгæй арæнтæм хæстæг 
фезмæлынæввонг лæууыдысты æфсæдтæ. Бæрæг уыд, 
ацы хатт иунæг кæй не сты хуссайрæгтæ, уæрæсейаг 
æфсæддонтæ кæй бахъахъхъæндзысты ацы хуссайраг 
бæстæ. Æрхæццæ сты, изæр куы æрталынг, уæд. Кæд 
тынг зæрдиагæй нæ цин кодтой, сæ нана æмæ бабайæ 
кæй рацыдысты, ууыл, уæддæр сæ хæдзары аудындзи- 
над æмæ рæвдыдæй айрох ис сæ фæллад, сæ дард балц. 
Сывæллæттæ адджын фынæй аисты. Фæсæмбисæхсæв 
адæм иууылдæр зыдтой, уæлдайдæр та райсомæй, адæм 
æндæр ницы кой кодтой: Цхинвалы хæст! 
Зæронд æрымысыд, куыд лæгъстæ кодта, цæмæй 
сæ сывæллæтты раласой! Райсомæй куы базыдта, хæст 
райдыдта, уый, уæд фыццаг бадзырдта Райæмæ. Ам 
сты, уый куы фехъуыста, уæд ныккуыдта. Хуыцау уæ 
хъахъæнæд! Зæгъгæ ма йын раарфæ кодта. 
Цæвиттон, æмбисæхсæвмæ хæстæг уыд штурм, 
ныббырстой гуырдзиаг цъаммартæ. Æппæт дуне уыцы 
бонты олимпиадæйы кой кодтой, æппæт адæм дæр æй 
зонынц, уыцы æппæтдунеон ерысты рæстæг бæстæ 6а- 
сабыр вæййы. Фæлæ ахæм æнаккаг адæмæн уый цы у? 
Хæдтæхджытæ калдтой бомбæтæ. Градæй æхстой, 
/70 

Амонд æви хъысмæт 
танктæ æрбабырстой горæты уынгтæм... Адæмæй чи 
кæм арæхст, уым æмбæхст. Сæ фылдæр уæрмтты ныб- 
бырыдысты, лидзыны бон сæ нал фæци... Комкоммæ 
æхстой адæмы, рынчындæттæм, уæрмы чи бадт, уыдо- 
ны... Никæуыл ауæрстой. Уынджы æнхъæлцау æрыгон 
сылгоймаг фæлидзы, кæнæ тарст сывæллон фæлидзы, 
уæд кæуыл æгъатырæй батардтой танк, кæуыл 
аскъæрдтой автомат. Цæвиттон, цыппор фæндзæм азы 
фашистон хæст... 
Телевизорæй æппæт дунейы адæмы ардыдтой 
Уæрæсейы ныхмæ, уыдон кæй ныббырстой Гуырдзыйы 
зæххытæм! Ам та адæм цин кодтой, кæй сæ нæ ныу- 
уагътой иунæг Хуыцау æмæ цæгатаг стыр æфсымæр, 
кæй нæ фесты гуырдзиæгты амæттаг, кæй ис сæ фарс 
рахæцæг. Фæлæ мает уыд ахæм æнæраст, зыгъуыммæ 
æвдыст хабæрттæм хъусын. 
Фондз боны уыд ацы хæст. Фæхуыдуг сты сæ 
æвирхъау фæндтæ, гуырдзиаг æмæ дунейы алы рæттæй 
цы лæгмартæ æрбамбырд, уыдонæн. Кæмæн та йæ мард 
фæци ласинаг. Ничи сæм арвыста хонæг нæ куывды 
æртæ кæрдзынмæ... 
Уæрæсейы æфсæддонтæ мыггагмæ æрбынат кодтой 
Цхинвалы. Уырны нæ, кæй уыдзæн ам сабырдзинад 
æнусмæ, нæ кæстæртæ кæй дæтдзысты сæ фыдæлты 
зæхх дидинæг калгæйæ сæ кæстæртæм. Æмæ йæ уыдон 
дæр афтæ сæ кæстæртæм кæй адæтдзысты дарддæр. 
Бирæ цæры Зæронд, фæлæ бирæ цыдæртæ царды 
171 

Хадыхъаты Фатимæ 
афтæ дæр не мбары. Æнус дам цæр, æнус ахуыр кæн - 
æмæ æдылыйæ амæлдзынæ, æви æррайæ. Æмæ йæхи 
æрра чи хоны, фæлæ йæ хъæбул куы амард, уæд чындз 
хъаст кодта, лæппуйæн йæ дыууæ дзыппыдаргæ  
телефоны, чындзы дыууæ телефоны, стæй ма ноджы сæ гыц- 
цыл хæрæфырты дзыхъхъынног телефон - иууылдæр 
ахуыссыдысты дыууиссæдзæм бонмæ. Уырнгæ дæр æй 
нæ кодта, ау куыд? Се ппæт иумæ, куыдæй? Чындз та-иу 
загъта: уый дæ лæппу уыд, нæ йæ фæнды, алырдæм дзу- 
рон, фæдис кæнон, уый. Цы акуыста, нæ зонын, фæлæ 
ма дзы ам баззад цыдæр æнæуынгæ тых, нæ зонын, 
кæд адзалан ис ахæм хъару... Кæмæндæрты йæ хорз 
æмбæлттæй радзырдта ацы æнæ мбаргæ хабар. Уыдон 
ма йын йæ цымыдисыл ноджы бафтыдтой. Цæвиттон, 
йæ фыд кæмæн амард, уыдонæн дыууиссæдз бонмæ 
сæ электрон пец, цайдан, иту æмæ телевизор асасты- 
сты, нал куыстой. Йæ мой кæмæн амард, уый дæр ра- 
нымадта: сæ компьютер, сæ телевизор, сæ цайдан, сæ 
телефон... Уый цы у? Цавæр тыхтæ æрбацæуынц, нæ 
бинойнаджы нын акæнынц, стæй ма нын ноджыдæр 
знаггад кæнынц! Кæд уый адзалы хъомыс у? Уæд мах 
цыдæр сусæгдзинад нæ зонæм. Æви бирæ цыдæртæ 
нæма зоны адæймаг? 
Ам ма мæ, кæд авторæн æмбæлы, уæд баххæст 
кæнын фæнды. Ацы рæнхъытæ куы ныффыстон, 
уæд мын уæливыхтæ фыцинаг уыд, æмæ уал стъæлф 
сæвæрдтон. Фæстаг хатт тебæ куыд æвæрдтон пецы, 
афтæ духовкæйы дуары авгыл иу æртах æрхауд, æмæ 
ныппырх, ныццæхх. Иуæндæс азы мæм цы пец ис, уый 
/72 

Амонд æви хъысмæт 
хъуамæ æнæмæнг абон цæмæн асаст? Кæд æз цæуылдæр 
кæй дызæрдыг кæнын, уый кæйдæр зæрдæмæ нæ 
фæцыд?! Ныр хъуыды кæнын, цыдæр тыхтæ æнæмæнг 
ис. Фехъуыстой мын мае хъуыдытæ. Куы мае фæнды 
истæуыл æууæндын, куы та мæ ницыуал фæуырны. 
Адæймаг цалынмæ цæры, уæдмæ дызæрдыг кæны. 
Æрмæст æдылытæ сты алцæуыл разы, æрмæст æрратæ 
сты иу æцæгдзинадыл хæст. 
Ис ахæм адæм, кæцытæ æппынæдзухдæр цæуынц 
ныры, абоны ныхмæ. Уæлдай нæу, къæвда уары, уæд 
уый сæ зæрдæмæ нæ цæуы, хыл кæнынц къæвдаимæ. 
Хур кæсы, уæд та сæ хур бахъыгдары, хыл кæнынц, кæй 
ныззынг ис, уыимæ. Кæд æмæ нæ къæвда у, нæдæр хур, 
сатæг хус бон, уæд та сæм байхъус, цæимæ не сты разы... 
Сæ цард иууылдæр вæййы æнæхъуаджы, ницæйаг. Сæ 
мæгуырдзинад, сæ æнамонд, сæ æнарæхст, сæ фыдуынд 
бакаст - иууылдæр вæййынц Хуыцауы аххос. Тынг æм 
фæхыл кæнынц, суанг æлгъитыны онг. 
Дардæй цардмæ кæсын тынг пайда у. Афтæмæй 
адæймаг фылдæр уыны, фылдæр бамбары. Мæнæ 
æрмæст нæ хицæуттимæ цас адæм хуыл кæны, тынг 
хыл кæнынц адæм хицæуттимæ, уыдонæн æрæмбырд 
кæн сæ хъуыр-хъуыр, сæ загъд, сæ хыл... Цыма дзы цы 
рауаид? Паддзахадæн разамынд дæттын куыд хъæуы, 
ахæм амындтыты ахуыргæнæн чиныг?! Цыдæриддæр 
царды хорзæй ис, ууыл бацин кæнын, уымæн аргъ 
скæнын се ппæты бон нæу Стыр амонд у, афоныл 
куы бамбарай æмæ дæ бон аивын цы нæ у, уымæ дæ 
773 

Хадыхъаты Фатимæ 
цæстæнгас куы аивай. Хъуыды ма кæнут: агуывзæ 
æмбисмæ афтид у, хъуыды кæны пессимист, нæ, 
агуывзæ æмбисмæ дзаг у, хъуыды кæны оптимист. 
Цалынмæ уынæм æппæрццаг, уый ахса нæ царды ахс- 
джиаг бынат, ууыл хардз кæнæм нæхи, уæдмæ хорзмæ 
ма æнхъæлмæ кæсут. Фæлæ кæд æмæ уыныс дзаг æмæ 
фагы уæлахиз, уый дын дæтты циндзинад, уæд дæ цард 
фæрæстмæ. 
Дæхицæн гыццыл райе æмæ йæ стырæй бафид, 
уый дæр алкæйы бон нæу Æз мæхицæн ницы хæрзтæм 
æнхъæлмæ кæсын, фæлæ мæ кæстæрты цард амонд- 
джын æмæ рæсугъд уа, уый та мæ тынг фæнды. Кæсын 
æмæ мæ зæрдæ риссы, нæ хъæздгуытæ хъæздыгæй- 
хъæздыгдæр кæй кæнынц, нæ мæгуыртæ мæгуырæй- 
мæгуырдæр, ууыл. Сæ дыууæты бæрц та фылдæрæй- 
фылдæр кæны. Се хсæн та стыр ауæдз. Сæрсæфæн. Цы 
уыдзæн афтæмæй сомбон? Хæлоф чи кæны, уыдонæн 
макæ зæгъæг афтæ дæр куы нæ уа, уæд? Стъалытæм чи 
æххæссы, денджызты сæрты хидтæ цы паддзахад ара- 
зы, йæ зæххытæ скæсæнæй ныгуылæнмæ кæмæн сты, 
æппæт дунейæн йæ зæххы хъапп цы паддзахад уæй 
кæны, уым хъуамæ хъæздгуытæ куыд нæ уа! Фæлæ дзы 
хъуамæ ма уа мæгуыртæ!!! Куыдæй æмæ кæмæй кæнгæ 
у, уый алчидæр зоны, æмæ фезмæлæнт, цалынмæ нæ 
байрæджы, уæдмæ. Цалынмæ цард кæуыл лæууы, уы- 
дон ахуыргæнæгæй, дохтырæй, ахуыргонд адæмæй, нæ 
удварн хъахъхъæнæг аивады куеджытæ - капеччытæ 
исой, уый хыгъд, нæ спортсментæ-футболиеттæ та 
милуантæ, уæдмæ ницы рауайдзæн нæ цардæй. Куыд 
/74 

Амонд æви хъысмæт 
кæсæм, афтæмæй тыхджынтæ бырсынц размæ, исынц 
царды рохтæ сæ къухтæм, къахæй ссæндгæ цæуынц 
курдиатджынтæ æмæ удæй хъæздыг адæмыл... Иу фыд- 
былыз иннæмæй ивгæ, иу фыд иннæмæй æмбæрзгæ, 
цард фыддæрæй-фыддæр кæны. Æфсæн хъазæн 
автоматтæ раивтой спорты ставкæтæй. Фыццæгтæй 
ма чи аирвæзт, уыцы æнамонд адæмы та ныр бын 
кæнынц, стигъынц. Æппындæр аирвæзæн нал ис? Омæ, 
гормонтæ, фезмæлут! Кæннод не знæгты фæндиаг 
кæнæм. Нæ фыдæлтæ стыр хæсты хъазуатон тохы сæ 
тугæй цы зæхх бахъахъхъæдтой, цы цард нын балæвар 
кодтой, уый ма бабын кæнут, нæ кæстæрты сомбоныл 6а- 
тыхсут. Никуы уыд зæххыл рæстдзинад, æмсæрдзинад, 
сабырдзинад. Никуы уыд зæрдæмæдзæугæ цардыуаг. 
Фæлæ уæддæр курын Хуыцауæй нæ кæстæртæн амонд, 
зæрдæрухс цард. 
Æвæццæгæн дунейы сæфт у. Уæдæ ныры онг ацы 
зæххы къорийы паддзахæдтæ иумæйаг æвзаг куы  
никуы ссардтой, уæд ныр куыд иузæрдионæй банкъуы- 
сыд низы ныхмæ? Æнæнхъæлæджы фæзынд адæмы 
цæгъдæг низ. Æппæт зæххы къорийы адæм дæр 
тæссаг уавæры сты. Иу паддзахад дæр нæ аирвæзт 
йæ азарæй. Адæм цагъды кæнынц. Бирæтæ сæйынц. 
Рынчындæттæм ласынц æмæ ласынц. Бирæты дзæбæх 
кæнынц хæдзæртты. Фæлæ та мах адæм алы цæстæнгас 
æвдисынц ахæм уавæрты дæр. Чи загъта, æрымысгæ у. 
Адæмы сайынц, цыдæр та æрхъуыды кодтой, зæгъгæ. 
Раджы дæр афтæ уыд, хæцгæ низ-иу куы фæзынд, 
уæд, цæмæй адæмы сæфт ма æрцæуа, уый тыххæй- 
175 

ХаЬыхъаты Фатимæ 
иу февнæлдтой йæ ныхмæ иумæйагæй хъазуатон тох 
кæнынмæ. Стæй æнæмæнг, уадидæгæн йæ ныхмæ хос 
ссарыны мадзæлттæм, æмæ-иу куыддæр ссардтой уыцы 
фæрæз, уæд-иу райдыдтой адæмæн уколтæ (судзинтæ) 
кæнын. Æмæ-иу алы ныхæстæ кæнджытæ ардыдтой 
адæмы, зæгъгæ, низ уыйбæрц зиан нæ æрхæсдзæн, 
ацы ног хос нын цас фыдбылыз скæндзæн. Фæлæ-иу 
дохтыртæ уæддæр фæуæлахиз сты, æмæ-иу уыцы укол- 
ты руаджы уыцы низ фесæфт. Ныр дæр алы ныхæстæ, 
алы цæстæнгас ис адæммæ, фæлæ та дохтыртæ сæ куыст 
кæнынц. Хос нæма ис, фæлæ мæлгæ чи кæны, уыдонæй, 
чи аирвæзт, уыдон цалдæр хатты фылдæр сты. Хъуамæ 
та ацы хатт дæр фæуæлахиз уой дохтыртæ. 
Телевизорæй, радиойæ, газетæй лæгъстæ кæнынц 
адæмæн, цæмæй сæ хæдзæртты бадой, цæмæй сæхи 
æмæ сæ бинонты, сæ алыварс адæмы хъахъхъæной ацы 
фыднизæй. Фæлæ се ппæт адæм уавæр бæлвырд нæма 
бамбæрстой. Нæма йыл баууæндыдысты. Афтæмæй низ 
хæлиу кæнынмæ фæци. Апарахат, куыд махмæ, афтæ 
æппæт дунейы дæр. Ничи никæмæуал цæуы. Нал ис 
хъæргæнæг æрвитæн. Нал ис адæмæн æмбырд кæнæн, 
нæ цинмæ, нæ хъыгмæ. Нал аразæм чындзæхсæвтæ, 
куывдтæ. Æхсæнад бандзыг. Иумæйаг нал сты нæ 
бæрæгбæттæ. Алчи йæ хæдзары, йæ бинонтимæ бæрæг 
кæны куадзæнæй, уæлахизы бонæй... 
Зианмæ æрбацæуы цалдæр адæймаджы, бынтон 
æввахс хæстæджытæ æмæ сыхæгтæ. Уыдонæн дæр се 
мбисæй фылдæр рухс дæр нæ фæзæгъы. Хъахъхъæнынц 
сæхи. Æмæ никæуыл ис худæн дæр. Цард зынаргъ у. 
176 

Амонд севи хъысмæт 
Диссаг уый у, æмæ æрдз йæхæдæг куыд рауадзы 
адæмы ныхмæ фыднизтæ, куыд ныццæгъды адæмы 
зæххæнкъуыстыты, донивылдтыты, зилгæ дымгæты. 
Куыд скуынæг кæны, зæххыл цы адæм цæры, уыдоны 
нымæц. Ам адæймаг цæуыл ахъуыды кæна, уый ис. 
Æрдз мастисæг у Бирæ фæбыхсы нæ æнаккаг, æнæраст 
митæн, йæ мает фембырд кæны æмæ та иу бон йæхи нал 
бауромы... Иу Гейцмæ æмæ иу Гитлермæ дæр хъуамæ 
ма хауа уыцы сагъæс, цæмæй адæм зæххыл æгæр сбирæ 
уой. Зæхх йæхæдæг зоны, куыд æмæ кæд цы хъæуы, 
уый. Мах та ма кæрæдзи цæгъдæм, кæрæдзи хæрæм.... 
Цæмæн аразæм адæймаджы ныхмæ хæстон хотыхтæ? 
Кæд æмæ æрдз йæхæдæг иу гыццыл микробæй расиды 
хæст? 
Цал хатты ма хъуамæ фæзына зæххы гуыбынæй 
ахæм низ, цæмæй адæм кæрæдзи бауарзой, бамбарой, 
бафидауой сæхимидæг æмæ æрдзимæ? 
Зæронд кæуы, уынгæг у йæ уд. Цард та мæнгард у. 
Фæлæ та, куыд алы æхсæв, афтæ ныр дæр кувы, лæгъстæ 
кæны Хуыцауæн, мæ иунæгæн цы нæ бантыст, уый 
йæ хъæбултæн цæрынæй амондæй бантысæд. Амонд- 
джын æмæ уæлахиз уæнт! Дуне сабыр, æнæфыдбылыз 
уæд! Ацы уæззау бонтæ цины бонтæй куыд раивой 
адæм, уый Дæ цæст бауарзæд, Хуыцау! Мæнæн та кæд 
исты хорздзинад дæ цæст уарзы, Хуыцау, уæд мæ мæ 
фынæйæ мауал райхъал кæн. Куыд хорз уаид, райсом 
цы фыдбылызтæ, зиантæ æмæ бæллæхтæ æрцæудзæн, 
уыдонæн кæд æнæ æрцæугæ нæй, уæд сæ æз куы нал 
фенин, куы нал фехъусин.... 
177 

ХаЬыхъаты Фатимæ 
Банызта та йæ хостæ, фæлæ зæрдæ йæхиуæн кæны. 
Нал æй фæнды йæ куыст кæнын. Кæд ахсæв йæ фæстаг 
æхсæв у? Хуыссæг æм æмгæрон нæ цæуы, æмæ йæ зæрды 
æрæфтыд йæ кæстæртæм ныстуан ныффыссын. Райста 
гæххæтт æмæ фыссæн. Йæ сыгъдæг сыфмæ кæсы æмæ 
йæ хъуыдытæй иу дæр фыссыны аккаг кæй нæу, уый 
æмбары. Хъуыдыты та ацыд, йæ мысинæгтæ та йæ сæ 
фæдыл акодтой. 
Мæнæ фæцæуы йæ лæппуйы къухыл хæцгæ, 
фæкæны йæ скъоламæ, уый гæппытæгæнгæ мады къух 
ивазы æмæ йæ размæ тырындз кæны, хур хъазы йæ 
цæстыты, худы æмæ та йæ мады къухыл ахæцы... 
Г 78 

Амонд æви хъысмæт 
Абон иу хатдзæгмæ æрцыдтæн. Бынтон дзæгъæлы 
мæхицæн раттын дзырд, кæй нал фысдзынæн. Зонын, 
дзæгъæлы фыссын. Никæйы хъæуынц мæ фыстытæ, 
ницæмæн хъæуынц... Фæлæ афтæмæй мæхи тухæнæй 
амарын. Æндæр истæуыл мæхи ирхæфсыныл куы ар- 
хайын, уæд ма ницы кæны, фæлæ ахæм бонтæ вæййы, 
æмæ мæ къухтæ иу куыстмæ дæр нал феххæссынц. Бон- 
гай тухи кæнгæ, кæм хæрдыл мæхи ныццæвын, кæм 
кæуын æмæ хи хæрын райдайын. Афтæмæй та, раджы 
уа æви æрæджы, æрбадын æмæ райдайын фыссын, ку- 
сын. 
Ацы хатт уæлдай зындæр уыд мæ уавæр. Бæстæ ба- 
мыр, бандзыг дуне. Хæдзарæй ахизæн нæй. Адæм 6а- 
дынц сæ хæдзæртты, адæмæн нæй куыстмæ цæуæн. 
Бар нæй чындзæхсæвтæ, куывдтæ кæнынæн. Кæрæдзи 
бæрæг кæнæн, зиантæм цæуын... никæмæн ис бар... 
Фыдбылыз æрцыд æппæт зæххы къорийы адæмыл. 
Мах æдзух хæстмæ цæттæ стæм æмæ ифтонг кæнæм 
179 

Хадыхъаты Фатимæ 
нæхи æппынæдзух хæцæнгæрзтæй, бирæ знæгтæ ис нæ 
паддзахадæн. «Кæд дæ сабыр цард кæнын фæнды, уæд 
дæхи хæстмæ цæттæ кæн» - мæнгæн нæ фæзæгъынц. 
Æппæт дунейы паддзахадтæ дæр æдзух æртхъирæн 
кæнынц кæрæдзимæ. Ифтонг кæнынц сæхи алыхуызон 
хæцæнгарзæй. Афтæмæй, бынтон æнæнхъæлæджы, 
фæзынд фыдниз. Уый адæмы æнæвгъау цæгъды æппæт 
зæххы къорийыл. Адæм афоныл нæ бамбæрстой йæ 
фыдбылыз, куыдфæндыйы цæстæй йæм кастысты, 
æмæ уый аххосæй йæ авналæнтæ æгæр уæрæх апырх, 
апарахат сты, æмæ уый хуымæтæг ныхас у... Æппæт 
зæххы къорийыл. Æппæт паддзахадтыл. Фыццаг хатт 
æппæт зæххонтæ дæр иу знаджы амæттаг кæнынц, уый 
ныхмæ æмвæнд, æмуæхск æрлæууыдысты. 
Æнхъæл дæр ничи уыд, афтæмæй нæ алкæмæй 
дæр бирæ хиуонтæ, зонгæтæ, сыхæгтæ амард. 
Рынчындæттæ байдзаг сты рынчынтæй, бирæтæ дзы 
тынг тыхст уавæры. Бирæ рынчынтæ дзæбæх кæнынц 
сæ хæдзæртты. Низ парахат кæны, адæм тыхсынц, 
тæрсынц. Рын цæгъды адæмы, уæлдайдæр низтæй 
æфхæрд чи у, ахæм æмæ карджын адæмы. 
Цыфæнды куы фæкæнæм, уæддæр йæ хай айсдзæн. 
Тæрсгæ кæнæм, нæхи дзы хъахъхъæнæм, æви йæ 
мурдæр ницæмæ дарæм, уæддæр низ йæ куыст кæны. 
Адæм мæлынц. Иугæйттæй нæ, къордгæйттæй. Раздæрау 
мардмæ дæр нал цæуæм. Фехæлд, æнустæ кæй фæхастам, 
уыцы зианмæ цæуыны æгъдау. Цалдæр адæймагæй баф- 
снайынц зиан. Цы уыдзæн, куыд уыдзæн дарддæр, ничи 
зоны. Ацы фыдбылыз кæд фæуыдзæн, уый бæрæг нæу. 
Фæлæ хъуамæ искæд бон фæуа, æмæ цымæ цал 
/80 

Амонд æви хъысмæт 
зонгæ, ахсджиаг адæймаджы нал разындзæн не хсæн? 
Цавæр уыдзæн нæ цард, нæ æхсæнад, нæ паддзахад 
уый фæстæ? Алы ныхæстæ кæнынц, наукой бындуртæ 
æрхæссынц... 
Иутæ дзурынц, бынтондæр чи нæма æрцыд, ахæм 
цагъайраджы дуг нæм кæсы. Иннæтæ зæгъынц, 
ацы бæллæх бирæ кæйдæрты бафтаудзæн ахъуыды 
кæнын сæ цардыуагыл, сæ царды нысантæ аивын. Уды 
сыгъдæгдзинад, уды хъæздыгдзинад суыдзысты нæ 
царды сæйрагдæр мидис. Аргъ кæндзыстæм нæ цардæн, 
нæ фыдæбонæн. Нæ сомбон уыдзæн абонæй хуыздæр. 
Иннæтæ фæдис кæнынц, зæххы къорийыл æгæр 
бирæ адæм цæры æмæ, нал æххæссы зæхх сæ фæдарын, 
сæ хæссын. Хъуамæ скуынæг кæной адæмы. Кæд 9  
миллиарды цæрæг адæм ис зæххыл, уæд хъуамæ иу йеддæмæ 
мауал уæм. Ноджыдæр хуыздæр, уый æмбис куы уæм, 
уæд. Цымæ кæй зонд æрцахста ахæм æбуалгъ, адæмы 
цæгъдæг низ æмæ хос æрхъуыды кæнын? Ма, дам, 
кæнут сæ судзинтæ. Ма кæсут сæ коммæ. Иууылдæр нæ 
ныхмæ сты. Адæймаджы ныхмæ. 
Мæнмæ гæсгæ, адæм хъуамæ сыстой, цивилиза- 
ци адæмы ныхмæ цыдæриддæр аразы, уый, æмæ дзы 
чи пайда кæны йæ адæмы ныхмæ, уыцы хицаудзина- 
ды ныхмæ. Фæлтау аздæхæм нæ хæхтæм, нæ кæмттæм. 
Раздæрау мæгуыр, фæлæ удварнæй æххæст цардмæ, 
зæххы æмæ фосы куыст кæнгæ ис фæцæрæн, нæ 
фыдæлтæ куыд цардысты, афтæ. 
Цыфæнды ма æрцæуа, адæмы æхсæн æнæмæнг 
фæзыны ныхмæлæуд, уымæн æмæ ис алыхуызон 
цæстæнгас, алыхуызон ахастдзинад. Мæнæ ныр дæр, 
181 

Хадыхъаты Фатимæ 
адæм сæхи иухуызон нæ дарынц, æмвæнд не сты. Чи 
йæ хъодыйæн быхсы. Агуры алы мадзæлттæ, цæмæй 
дзæгъæлы ма æрвита йæ уæгъд рæстæг. Чингуытæ 
кæсынц, хæдзары куыстытæ кæнынц, кинотæ æмæ 
интернетæй сæхи ирхæфсынц. Сæхицæн ссарынц 
цæрыны ныфс, царды хос. Иннæтæ сæ цыппар къулæй 
тыхсынц, сæ бæттæнтæ тонынц, фæнды сæ бирæ 
ирхæфсæн рæттæм, фæлæ уыдон сты æхгæд, уыдон 
нæ зонынц, цы фæкæной сæхи, тухæнæй марынц сæхи 
æмæ сæ бинонты дæр. Уыдон тæрсынц сæ сомбонæй. 
Нал æууæндынц царды хæрзтыл. 
Цы гæнæн ис ахæм уавæры? Бахъахъхъæнын 
нæхи æмæ нæ уарзон адæмы фыдбылызæй. Иумæ, 
кæрæдзийæн æнцой уæвгæйæ, ныфсытæ æвæргæ, 
цæрын æмæ сомбон уæ кæмæ цы кæсы, уый фенын. 
Цæрæм дарддæр. Цы уа, уый уæд. Загъта-бахтайæ ницы 
ивы. Чи цæра, уый фендзæн, цæмæ æрцæудзысты зæххы 
къорийы адæм. Цæрын хъæуы, кæмæн ис гæнæн, чи нæ 
бахауд ацы рыны дзæмбытæм. 
Æз дæр цæрын. Мæнæн мæ хъоды бирæ раздæр рай- 
дыдта. Иунæгæй куы аззадтæн, уæд. Мæгуырæй адæм 
дардмæ лидзынц, амонд та йæм хæстæг нæ цæуы. Адæм 
мыл систой сæ къух. Уыдон мæ хъыг, мæ рыстæй ай- 
стой сæхи дард. Мæныл хъоды бакодтой, уым ницы ис 
диссаг, алчи агуры йæ удæн æнцой, æз та мæхи хæргæ, 
хъыг кæнгæ, хъуамæ кæмæн æрхастаин уыцы æнцой? 
Иу нысан, иу фæндон мæм куы нал уыд, сомбоныл мæ 
къух куы систон. Мæнæ ныр дæр нæ мæлæтæй тæрсын, 
нæ мæ иунæгæй. Æз сахуыр дæн иунæгæй. Мæн нæ 
хъæуы ирхæфсын. Мæ хъуыдытæ сты æрмæст иу: 
/82 

Амонд æви хъысмæт 
æнæ сæйгæ, æнæ фыдæбон кæнгæ, æнæ рис, æнæ мæхи 
амаргæ, куыд айсон мæхи ацы дунейæ... 
Цæмæн мæ фæнды фесæфын? Уымæн æмæ тæрсын. 
Тæрсын, бирæ кæй уарзын, уыдонæн. Нал мæ фæнды 
уарзын. Кæй уарзæм, уыдон мæлгæ кæнынц. Æнувыд 
уон искæуыл, уымæй мæхи хизын. Хъулон уарзт кæнæн 
нæй, фылдæр кæй уарзæм, уыдон раздæр мæлынц. 
Мачи, мачи мæлæд. Дарддæр цæрын мæ нал фæнды, 
уымæн æмæ тæрсын мæ хъæбултæн, мæ хъæбулы 
хъæбултæн, мæ зынаргъ æмæ уарзон адæмæн, мады 
зæнæгæй, хионæй, сыхагæй, æмгарæй... Нал у мæ бон, 
ацы æгъатыр царды уыдоныл мæт кæнын, уыдонæн 
тæрсын. Хуыздæр уыдзæн, æз куы нал уон, æз куы нал 
фæриссон. Цас хъуамæ фæраза адæймаг? Цал хатты 
сразы уа хъысмæтыл, зынаргъ ын цы адæм уыд, уыдо- 
ны ацыдыл, æмæ та ног райдайа цæрын? Мæнæн фаг 
фод! Мæ хъарутæ фесты. Мæ уд баихсыд. 
Æгæр бирæ æнкъарæнтæ, æгæр бирæ мæт ис 
адæймагæн. Мæ æмбал мын загъта, никæйы хъæуынц 
дæ фыстытæ, æмæ уым диссагæй ницы ис, ахæм иунæг 
ды нæ дæ. Уый бирæ ахæмты хъысмæт у. Искуы-иу 
свæййы зындгонд, се ппæты сфæлдыстад адæммæ нæ 
хæццæ кæны, хъæугæ дæр сæ нæ кæны. Æмæ абон мæ 
зарджытæ радио æмæ телевизорæй хъуысынц, райсом 
нал хъуысдзысты? Никæйы хъæудзæн мæ ном? Ничи 
исдзæн йæ къухмæ мæ чингуытæ? 
Уæвгæ ма мын цы уæлдай у, фæлæ зæрдæйæн хъыг у. 
Алчидæр-иу йæ фæд куы ныууадзид зæххыл, уымæ тыр- 
ны, фæлæ рæстæджы аууæн цас дзыллæтæ фæтар! Уыдо- 
ны рæнхъы уыдзæн мæ ном дæр. Æнæном салдатау. 
/83 

Хадыхъаты Фатимæ 
Афтæ у, кæмæн йæ сгуыхт, йæ хъæбатырдзинад, йæ 
кады ном айхъуысы æмæ цæры æнустæм, кæмæй та 
рыг дæр нал баззайы, ном дæр. 
Иннæрдыгæй, сеппæт не свæййынц кадджын, номд- 
зыд. Фæлæ æз разы нæ дæн ме мбалимæ. Мæнмæ гæсгæ, 
алкæмæн дæр ис бар, йæхи цы фæнды, йæ уд цæуыл 
хæцы, уыцы куыст кæнын. Стæй æппынфæстаг, хъуамæ 
нæхи, нæ уацмыстæ кæимæ, кæуыл барæм, ахæмтæ дæр 
уа. Цас адæм кусынц дохтыртæй, ахуыргæнджытæй? 
Фæлæ зындгонд æмæ кадджын цал свæййы? Стæй, 
зæгъæм, куыд ис саразæн, ацæгъдæн стыр концерт,  
оркестры цæгъдджытæ иууылдæр фыццæгтæ, амонджытæ 
куы уой, уæд. Фæлæ алчи æххæст кæны, йæхимæ цы 
хауы, уыцы хæс. Дирижеры амынд æххæст кæнынц се 
ппæт дæр æмæ афтæмæй райгуыры диссаджы цагъд. 
Оркестры уæнгтæй алчи йæхи равдисыныл куы архайа, 
кæрæдзимæ куы нæ хъусой, дирижеры амындмæ куы 
нæ хъусой, уæд дзы, Крыловы басняйы хуызæн, ницы 
рауайдзæн. 
Рагæй дæр мæм диссаг каст, иу гыццыл роль чи 
ахъазы, уый дæр артист у. Иу-дыууæ нывы чи скæны, 
уый - нывгæнæг у. Алы къабазты чи кусы, уыдон 
сæхи хонынц дохтыр, аразæг, ахуыргæнæг æмæ афтæ 
дарддæр. Æрмæст фысгæ чи кæны уыдонæн нæй 
зæгъæн: æз дæн фыссæг, кæнæ, æз дæн поэт. Цæуылнæ, 
цы ис уым худинаг кæнæ æфсæрмиаг? Æз, дам, цæй 
поэт дæн, афтæ цыдæртæ фыссын... Хæдæфсармæй 
фæзæгъынц. Мæнмæ раст нæ кæсы. О, се ппæт 
Шекспиртæ, Пушкинтæ æмæ Къостатæ нæ вæййынц. 
Æмæ се 'ппæт аразджытæ нæ вæййынц Растреллитæ 
180- 

Амонд æви хъысмсет 
æмæ Буанороттитæ, уæд аразæг нал сты? Кæнæ се ппæт 
нывгæнджытæ не свæййынц Микеланджело, Пикассо, 
Моне уæд нывгæнджытæ не сты? 
Æз поэт дæн, кæд чидæртæ мемæ не сразы  
уыдзысты, уæддæр. Кæмæн ис бар, цæмæй мæ ма нымайа? 
Кæд йæхимæ исчи ахæм бартæ исы, уæддæр мæн уый 
не ндавы. Алчи хъуамæ йæхи куыст кæна, мæнæн та мæ 
куыст у - фыссын. Куы æмдзæвгæтæй, куы прозæйæ. 
Куы иронау, куы уырыссагау. Ис алкæмæн дæр йæхи 
кæсæг. Кæмæндæр йæ иу рæнхъы тыххæй кад скæнынц, 
кæмæндæр та йæ цæргæбоны фыдæбон, йæ уды хæрд 
ничи бамбары. Фæлæ уæндонæй фæзæгъын: поэт дæн. 
Цæмæй æфсæрмы кæнын, кæмæй? Кæд худинаг мийыл 
нæ фæхæст дæн. 
Йæ рæстæджы аргъ кæмæн не скодтой, ахæмтæ цал 
æмæ цал сты! Æмæ уæвгæ куыд ис се ппæтæн уыцы 
иухуызон, æмдых курдиаты хицау уæвæн? Никуыд. 
Алкæмæн дæр йæ удыхъæд, йæ авналæнтæ, йæ курди- 
ат, йæ цæстæнгас, йæ æууæлтæ æндæр сты. Хъысмæттæ 
дæр афтæ. Иууылдæр алыхуызон. Окуджавæйы загъ- 
дау: чи куыд улæфы, афтæ фыссы. 
Чингуытæ чи фыссы, уыдон дæр иухуызон куыд 
уыдзысты? Алкæмæн дæр ис йæхи чиныгкæсæг. Кæмæн 
хицæуттæ фæкæнынц кад, кæмæн та хуымæтæг адæм. 
Алы сфæлдыстадон кусæгæн дæр ис йæхи хъысмæт. 
Иутæн сæ ингæн дæр бæрæг нæ вæййы, иннæтæн та 
арæзт æрцæуынц стыр цыртытæ, суанг хæдзæртты 
æмвæз. Мæн ныртæккæ мæхи æмæ мæ чингуыты 
мæт æппындæр нал ис. Никæйы хъæуынц. Ницæмæн 
хъæуынц. Адæм цæрæнт. Абырсæнт, фæуæлахиз уæнт 
/85 

Хадыхъаты Фатимæ 
сæ низтæ, рын, бæялæхтæ æмæ цæрæнт сабыр æмсæр 
дунейы, амондджынæй кæрæдзи уарзгæ. Уый мæ 
бæллиц, мæ куывд, мæ курдиат Хуыцаумæ. 
Бонгай адæм цагъды кæнынц, цыма хæст цæуы, 
афтæ. Адæмæн сæ фылдæр сты тарст. Кæйдæрты ма нæ 
уырны уавæр. Хуыцау сæ бахизæд. Фæлæ чи аирвæзт, 
уыдонæй цалдæримæ ныхас кодтон, афтæ сæм кæсы, 
цыма Барастыры хъæбысæй тыххæй ратыдтой сæхи. 
Уыдон цы хъизæмæрттæ бавзæрстой, уыдонæй уæ  
Хуыцау бахизæд. Нал æмбæрстой хæринаджы ад, йæ тæф. 
Смаг дæр сæм нæ хъардта. Сæры рыст афтæ тыхджын 
уыд, æмæ цыма ныртæккæ аскъуындзæн. Иу хос дæр æй 
нал иста. Тæвд афтæ кодтой, æмæ йын нæ фæрæзтой, сæ 
тых цыдæр фæци, атади. Хæрын сæм нæ цыд, тыххæй, 
ма амæлайы хæрдтытæ-иу бакодтой, цæмæй хостæ 6а- 
нуазой... Нал сæ уырныдта, кæй аирвæздзысты, уый. 
Чидæртæ дзы куывта, цæмæй бафынæй уой æмæ ма- 
уал райхъал уой, чи та - цæмæй бафынæй уой æмæ куы 
райхъал уой, уæд цæмæй дзæбæх уой. 
Рынчындæтты сæ барæй фынæйæ дарынц. Уый 
раст у. Уыцы фыдæбæттæ æвзарыны бæсты фынæйæ 
амæлын хуыздæр у. Дохтыртæ хæстон уавæрты кусынц. 
Уыдонмæ дæр адæм алыхуызон цæстæй кæсынц. Иутæ 
кувынц сæ кадæн, зæдтæ сæ хонынц. Иннæтæ семæ хыл 
кæнынц. Æлгъитынц сæ. Ам дæр та иузæрдион не стæм. 
Никуы уыдзæн афтæ, цæмæй адæм æмхуызон хъуы- 
ды кæной, никуы уыдзысты æмсæр, æмвæнд. Фæлæ 
ныртæккæ цы фæрæзтæ ис, цæмæй адæм кæрæдзи ма 
æмбарой, ахæм мадзæлттæ æмæ гæнæнтæ никуы уыд. 
Уый дын компьютертæ, интернет, чырæг, дзыппыдаргæ 
186 

Амонд æви хъысмæт 
телефонтæ, иннæмæй нымæц кæмæн нæй, уыйбæрц 
теле- æмæ радио-алыхуызон каналтæ. Æрмæст зивæг чи 
кæны, кæнæ нæ арæхсы йæ хъуыды адæммæ фæхæццæ 
кæнынмæ, уыдонæй фæстæмæ, алчи йæхицæн хæсыл 
нымайы исты зæгъын, уæлдай нæу, зондджын у æви 
æдылы, йе та знаггад кæны, æви адæмыл тыхсы. Чи 
цъыфкалæн кæны, чи адæмæн ныфсытæ æвæры, 
афтæмæй никæмæн макæ зæгъæг ис, никæмæн - арфæ 
ракæнæг. Рохтæ уæгъд æрцыдысты. Уый та у заууаты 
уавæр. 
Дзырдæй ис амарæн, дзырдæй ис адæймагыл 
базыртæ бафтауæн. Дзырд у тыхджын хæцæнгарз. Чи 
дзы куыд арæхсы, афтæ дзы пайда кæны. Дунеон депрес- 
си райдыдта, мыхуырады аххосæй, ацы низимæ. Адæм 
уыргъуыйау фесты. Бамыр дуне, æнхъæлмæ кæсæм, 
цы уыдзæн, куыд уыдзæн... Чи фыртæссæй бандзыг, 
чи та Хуыцауы арфæмæ кæсы æнхъæлмæ. Адæм ахуыр 
цы цардыуагыл уыдысты, уый нал ис, асаст боны цыд. 
Рæстæджы цыд. Уый абон æппæт дунемæ дæр хауы. 
Фæлæ алкæйы царды дæр вæййы йæхи æнæфæразгæ 
уæззау бонтæ, цæрын æм куы нал фæцæуы. 
Хаттæн адæймаг йæхиуыл дис фæкæны, куыд 
бафæрæзта æфхæрд, хахуыр, цъыфкалæн... Фæлæ 
Хуыцау æххуыс кæны, æндæр куыд ис мает аныхъуырæн, 
исчи дæ куы рахона хъахпай, кæнæ давæг... 
Царды мидæг цы нæ бавзæрстон, цы нæ ныхха- 
тыр кодтон, ахæм нæй. Хуыцауы бар-иу бакодтон мæ 
бафхæрджыты. Уыди мын алыхуызон æмбæлттæ. 
Мæ дæргъ, мæ уæрх мын чи зыдта, фæлæ-иу уæддæр 
187 

Хадыхъаты Фатимæ 
сæхицæн бар радтой мæ ном фæчъизи кæнынæн. Иу 
мады зæнæгау кæимæ фæцардтæн, мæ удæй хай кæмæн 
уыд, ахæмтæ цал бафхæрдта мæ мæгуыр, мæ рыст уды. 
Ам бæлвырд сæ кой ракæнон, уый аккаг не сты сæ ха- 
хуыр, ницæйаг ныхæстæ. Мæ цардæн æвдисæн чи уыд, 
уый уыцы хахуыртæн ныхкъуырд нæ ратта, сæ ныхмæ 
ницы загъта. Уый æмбал у, æви знаг? Алкæмæн дæр 
хатыр кæнын, Хуыцау дæр ныббарæд ахæмтæн. Фæлæ 
ссардтон æндæр фæрæзтæ ахæм æмгæрттæй мæхи 
фæхицæн кæнынæн. Æмгæрон дæр сæм нал æрцыдтæн. 
Æдылытимæ тох кæнынæй ницæйагдæр хъуыддаг нæй. 
Кæд мыййаг зонгæ-зонын бавзаг кодтой мæ ныхмæ, уæд 
Хуыцауы бар уæнт. Æдзухдæр мæ дисы æфтауы, куыд ис 
мæн хуызæн æфхæрд адæймагмæ хæлæг кæнæн, цæмæ? 
Кæд нæ асастæн, кæд мын исты æнтысы, кæд мæ амонд 
ссардтон, уæд хъуамæ цин бакæна æцæг адæймаг чи 
у, уый. Уыдон та мæ алы къахдзæфмæ цæлхдуртæ агу- 
рынц, цъыфы мæ æвдулынц. Цæмæн? Æз цæрын афтæ, 
цæмæй мæ цардæй исты пайда æрхæссон, мæ фарсмæ 
цы адæм ис, уыдонæн, стæй æхсæнадæн, мæ адæмæн. 
Æз цæрын! Æххæст адæймагæй! Уыдоны чи нæ уадзы? 
Æз кæй хъыгдарын? Кæд мæ уынд искæмæн зындзинад 
хæссы, уæд сæ ничи уромы мæ фарсмæ, мæнæй уæгъд 
сты. Хатыр сæ курын, кæй фæзындтæн сæ царды. Нал 
сæ бахъыгдардзынæн. 
Царды цыдæриддæр ногдзинад фæзыны, уымæн 
ис æмæ вæййы йæ фарсхæцджытæ æмæ йæ ныхмæ 
дзурæг, йæ æнæмæнг пайда царды мидæг та равдисы 
æрмæст рæстæг. Рæстæг рæстдзинад рабæрæг кæны, 
хъæдгæмттæ дзæбæх кæны, рæстæг у нæ фидауæг æмæ 
/88 

Амонд æви хъысмæт 
нæ æцæг дуне æмæ нæ æцæгдзинадæн йæ барæн, йæ 
аргъгæнæг. 
Мæнæ та ныр дæр, чипизацийы кой кæнгæйæ, 
иутæ зæгъынц, æнæфенгæ цагъардзинад æрхæсдзæн. 
Иннæтæ зæгъынц, бирæ æнцондæр уыдзæн нæ цард, 
чипизацийы руаджы алы адæймаг дæр суыдзæн æппæт 
дунейы гражданин, дунейы цæрæг. Уый руаджы уыдзæн 
æппæт бæстæтыл зилæн, æппæт дуне фенæн. 
Тæрсгæ кæнæм, нæ кæнæм - афтæ æцæгæлоны 
цæстæй куы кæсæм, уæд сæ нысантæм цæудзысты, 
адæм скуынæг кæнын та у ныртæккæ сæ ахсджиагдæр 
нысантæй иу. Зæххы къорийы адæм æгæр сбирæ 
сты. Уæлдæф нæ фаг кæны. Зæхх нал фаг кæны, дон 
иннæ ахæм, зæххæй, денджызæй, адæймаг æгæр 
бирæ исы хъæздыгдзинад, уыдон дæр æгæрон не сты, 
бырæттæ афтæ бирæ кæнынц, æмæ адæймаджы тагъд 
баныгæндзысты. Раздæр алцыдæр арæзтой хæрзхъæд, 
бирæ азты фаг техникæ: уазалгæнæнтæ, телевизортæ, 
телефонтæ, компьрютертæ. Ныр та сæ афтæ аразынц, 
цæмæй арæхдæр ивд цæуой, фылдæр уагъд цæуой, 
уæй кæной, уый аххосæй бырон фылдæрæй-фылдæр 
кæны. Зæхх йæхæдæг дæр сыгъдæг кæны йæхи: кæм 
донласт фæвæййы æнæхъæн горæттæ, кæм зæйы бын 
фæвæййынц, кæм судзгæ скæны æмæ цæгъды адæмы 
æрдз йæхæдæг. Уый нын фаг нæу, ноджы ма кæрæдзи 
дæр хъуамæ цæгъдæм... 
Æппæт зæххы къорийы адæмы ма сафы цивилиза- 
Ци. Цынæхуызон хæцæнгарз æрхъуыды кодта адæймаг. 
Кæрæдзи цæгъдынæн. Стæй кæйуæнгты не хæссы 
йæ зонд ацы интернетæн та, арæнтæ æппындæр нæй. 
189 

Хадыхъаты Фатимæ 
Размæ куыд цæуæм, фæстæмæ дæр афтæ. Адæймаджы 
удыхъæд сæфы, нал ис аргъ уды сыгъдæгдзинадæн, 
нал ис æгъдау æмæ æфсармæн кад. Æлгъаг, æнаккаг 
адæм дуне сæхи бакодтой. Зыд, хæлоф систы нæ æргом 
зæдтæй ахсджиагдæр. Уыдон систы сæ дин, сæ царды 
нысан. Хæтаг сылтæ, æлгъаг лæгтæ, фыдгæнджытæ 
кæддæриддæр уыдысты, фæлæ-иу адæймаджы зонд 
æмæ æфсармы руаджы фæуæлахиз ис цард, уарзондзи- 
над. 
Иу бæллæх ма сафы адæмы, чырыстон диныл хæст 
адæм сæхи æгæр куынæг кæнынц. Нал кæнынц цот, 
бинонтæ дæр се ппæт не скæнынц, фæлæ бинонтæ 
кæмæн ис, уыдон дæр иу кæнæ дыууæ, искуы-иу 
бинонтæн ис æртæ сывæллоны. Пысылмон дунейы 
та бирæ цот кæнынц. Абон зæххыл цæрæг адæмæй 
70%- æй уæлæмæ сты пысылмæттæ. Нал хъæуы хæст 
къахын дæр, сæ худты бын фæкæндзысты зæххы къори 
20-30 азмæ, дуне бакæндзысты сæхи. 
Кæд ницы аивæм хуыздæрмæ, адæймагдзинадмæ, 
кæд æмæ нæ кæнæм фылдæр нæ цот, кæд нæ ныхмæ 
лæуджытæн ницы æрхъуыды кæнæм, уæд не сæфт 
æрцæудзæн рæхджы. Чи зоны, нæ кæрон у, чи зоны, 
ацы ныхæстæй ницыуал рамбулдзыстæм... 
Ацы æвирхъау низ ма кæй нæ ахæсса, уыдон дæр 
истæмæйты цæгъддзысты. Уый æфсон цы судзинтæ 
сарæзтой, уыдонæй нæ уæддæр мардзысты. Цалынмæ 
скуынæг кæной «уæлдай» адæмы, уæдмæ. Уый у адæмы 
сæфт. 
/90 

мдзэргæтæ 
13 

ХаЬыхъаты Фатимæ 
Мæ удæн цы кæнон, нæ ары æнцой. 
Мæ цард нæ уыд адæн, кæнын ыл фæсмон. 
Адзалы хъæлæсæй-иу ратыдтой мæн, 
Цæмæн хъуыдтæн уагæр, æфхæрдæн, рыстæн? 
Æз та-иу æнхъæлдтон, кæд фервæзтæн, уæд 
Æнæмæнгæй амонд мæ хай уыдзæн... 
Фæлæ та-иу асайдта амонд хъысмæт. 
Кæмæндæр цæргæбон уыд хъалæй йæ цард, 
Мæнæн та фыдæбон, æфхæрд уыд мæ уаргъ. 
Фæллад дæн æппæтæй, ды калыс дæ марг... 
Мæ цæст дын нæ уарзы мæ рыстытæй хал, 
Ды та мæ цæргæбон æфхæрыс. Уæд, ау, 
Мæ адзал дын ратдзæн фылдæр хуры хъарм? 
Æз никæйы хаймæ бæллыдтæн, гормон, 
Мæ аууæны никæйы кодтон ныронг. 
Хур не ппæты фаг дæр уыдзæни æдзух, 
Куы цæрæм хæларæй, нæ уыдзыстæм цух 
Йæ рæвдыд, йæ рухсæй, йæ хъармæй... 
Рæдау у хæларзæрдæ адæммæ уый. 
^зр^ 
/92 

Амонд севи хъысмæт 
(вМæ фы$æн 
Мæ хæдæфсарм, мае хъæбатыр Баба, 
Кæдæм фæцыдтæ, агурын дæ фæд. 
Бæрæгбон у, Уæлахизы бæрæгбон! 
Ды та кæдæй нал райсыс кувинаджы авг, 
Цæмæй фæкувай, ракурай хæрзтæ, 
Æмæ та скæнæм уаз хæстонтæн кад! 
Мæхи Баба, нæ буц кодтам дæу фаг, 
Æнхъæл нæ уыдтæ, базондзыстæм мах, 
Дæ хæстон ивгъуыд, де стыр лæгдзинад! 
Нæ раппæлыдтæ иу хатт дæр дæхицæй, 
Цы тугуарæн, цы тохы арт æруад 
Дæ фæлтæрыл, уым дæ ном нæ уыд æгад, 
Фæлæ хæстонтимæ дæуæн куы нæ уыд кад. 
Ды иу хатт дæр дæ лæгдзинад нæ загътай, 
Хъæбатырдзинад тохы ды æвдыстай, 
Хæдтæхджытæй адзал хæссæг фашисттæй, 
Ды цалдæры æрæппæрстай, цæмæй 
Нæ зæххон тыхтæн размæ уа бырсæн. 
Дыууæ хорзæхы, ордентæ дæуæн, 
Ныр раргом ис! Куыд нæ заътай? Цæмæн? 
Дзæнæты бад, мæ хæстон фыд, гормон, 
Дæу бавæрдтам Уæлахизы бæрæгбон. 
Хæдæфсармæй ды арвыстай дæ цард, 
Фæлæ мыггагмæ бабастай дæ ном, 
Лæгдзинад æмæ намысы бæрæгбон 
Æдзух дæу мысæм, рухсаг у, хæстон. 
Дæ мысæн бон у кады бæрæгбон. 

Хадыхъаты Фатимæ 
аВзæп 
Чырысти райгас! Бацин кодта бæстæ! 
Аргъуантæ дзæнгæрджытæ цæгъдынц! 
Сабитæ хæдзар-хæдзар ызгъорынц, 
Алкæмæн сæ цин хъæрæй зæгъынц. 
Райы дуне, цъиуты зарæг хъуысы. 
Адæм уарзынц, арфæтæ кæнынц. 
Уый зæххон у. Ам райгуырди махау! 
Махæн ратта уый йæ цард, йæ уд. 
Уый зæххон у. Адæмæн сæ Хуыцау! 
Снывонд кодта махæн уый йæ фыд! 
Бацин кæнут, цардæй æфхæрд адæм, 
Махæн дæр сæрыл хæцæг фæзынд! 
* * * 
Æз иутæй дæр нал дæн, 
Мæ адзал хуыздæр. 
Цæмæ кæсын цымæ, 
Цы взаринаг дæн? 
Æз ингæнмæ цæуын. 
Цы ма ис гæнæн? 
Чи царди хуыздæр, 
Нæ фæцарди уый дæр 
Фылдæр... 
ФСи 
190- 

Амонд æви хъысмæт 
* $ * 
Хъулон, æгъатыр у цард, 
Æмæ у дуне мæнгард. 
Кæмæн у йæ хистæр æгад, 
Кæмæн та йæ кæстæр фыдуаг. 
Кодтон мæ хистæртæн аргъ, 
Уыдонæн кодтон лæггад. 
Раттон мæ кæстæртæн цард, 
Уд сын нæ кодтон æвгъау 
Уыд мын сæ къахдзæф зынаргъ, 
Фæлæ фæлыгъдысты дард. 
Баззадтæн иунæг æнкъард, 
Фенад мын абон мæ цард. 
* * * 
Зæрдæ æнкъард, æрхæндæг. 
Цастæ фæразыс, цас? 
Иу мур йеддæмæ куы нæ дæ, 
Уæд дын цæйбæрц и цард? 
Ног æмæ ног фæкæуын, 
Азтæ нæ кæнынц рог 
Ацы рыстæн йæ хъæрзын. 
Ницы кæны уый рох, 
Зæххы бын дзы цы хай ис, 
Уыдоны зын хæссы. 
Уыдон æдзух мысы. 
195 

Хадыхъаты Фатимæ 
ы 
Мæ хъæбултæ, мæ уд æмæ мæ цард, 
Кæм стут, уым уæ амонд уæд тыхджын. 
Уæ алы къахдзæф уæд æдас, ныфсджын. 
Æххуысгæнæг уын иунæг Хуыцау уæд! 
Сымахæн кувын алы бон дæр æз. 
Хуыцауы цæст уын бауарзæд фыццаг, 
Куыд уой уæ фæндтæ арфæйаг, рæстаг. 
### 
Цардылхæст кæстæр 
куы нæ уа дæ фæстæ, 
Никæйы хъæуы дæ мард. 
Æмæ мæ нал хъæуы, 
хъусут, мæ хъæстæ, 
Абон сымахæй мæн кад. 
Нæдæр уæ агурын 
рæвдыд, лæггад. 
Ничи баззайы уæлæуыл, ам. 
Разындзæн кадыл мард, 
Æмæ фæкæндзæн 
мæ мæгуыр стджытæ 
Сыджыты бын... 
Цард уын куы фестин, 
Хуыздæрмæ нæ кувын, 
Абон цæуын... 
/96 

Амонд æви хъысмæт 
% * * 
Ирон лæгæн йæ хъарæг æмæ богътæ 
Кæд чи фехъуыста? Алцæмæн быхсы. 
Нæ адæмæн лæвæрд кæд нал ис бонтæ, 
Æндæр нæ цард куыд карз, æгъатыр сси? 
Æгæр быхсæм, æгæр кæсæм мах коммæ, 
Æндæр куыд уыд ныббаринаг Беслæн? 
Куыд аныхъуырдтам цæссыгтæ дæ фæстæ, 
Фæстаг ныфс ма ды куы уыдтæ, Шамил? 
Уæнды нæм алчи, хъазинаг куы фестæм... 
Кæд нал æмбарæм кад æмæ фыдми? 
Нæ быныскъуыд, кæй зæгъынæй, хуыздæр. 
Нæртон адæмæй нал стæм, æндæр. 
* * * 
Ой уæдæ, дам, 
хъæргæнæг дæр мачи æрвитæд. 
Адæмæн ничердæмуал ис цæуæн. 
Ацы æнæхаир низ ныл фæтых и, 
Æмæ нæ ничиуал уæнды цæрын. 
Кувут! Æхсæвæй уа, бонæй, кувут, 
Æмæ уæ бахиза ацы фыдрын. 
Хъахъхъæнут, адæм, уæхи, стæй кæрæдзи, 
Æмæ уæ бахизæд, хъахъхъæнæд куывд. 
Ацы фыдбонтæ нæ уыдзысты бирæ, 
Æмæ-иу амондджын цардæй цæрут. 
197 

Хадыхъаты Фатимæ 
æфсъшæртæн 
Номарæн ХаЬжеты Таймураз 
семсе У азиаты Ояегæн 
Игæр нозтæй нæ хæлы, игæр хæлы мæстæй. 
Уымæй афтæ нæ зæгъын, æмæ нуазут фылдæр... 
Ахæм цал лæджы зонын, чи уыд тухигæнæг, 
Сфæлдыстады катайæ уый нæ ирвæзт æндæр. 
Æрмæст ардта арахъы уый йæ удæн æнцой, 
Сфæлдыстадон удхæрæн у æппæтæй зындæр. 
Чи фæнуазы æдзухæй, фæлæ курдиатæй дард, 
Уыдон расыг æрвылбон, фæлæ даргъдæр сæ цард. 
Чи фæзæгъы, уый нозтæй бабын кодта йæхи, 
Уыдон курдиаты тухи никуы базыдтой мур... 
Кæд сæ æвæлмон цардæй уыдон сайынц сæхи. 
Æмæ афтæ нæ зæгъын, бануаз хорз æмæ фысс! 
Фæлæ, чи зоны, уыдон царды н ардтой фæрæз. 
Алы уацмыс дæр алкæд иутæн маргау куы уа, 
Уæд ссардзынæ амонд ды арахъы фæлтау... 
Хорз уыдайыд йæ афоныл, зонын адæмы хуыз, 
Æмæ бацагур ног æмгар, ног æмбæлттæ ыссар. 
Чи дæ уарза зæрдиагæй, чи нæ зона хæлæг, 
Чи нæ аргъ кæны нозтæй, стæй нæ уарзы арахъ. 
198 

Амонд æви хъысмæт 
Щæстæнгас 
Тæрсын нæ хъæуы цард æмæ мæлæтæй. 
Лæгау лæг хъуамæ алцæмæн бæзза. 
Кæд цард-æвзарæн уый тыххæй лæвæрд у, 
Цæмæй лæгдзинад равдиса. Кæс ма: 
Нæ фæтасыд уый тохы æмæ маеты, 
Уый равдыста йæ хъару æмæ 'фсарм, 
Уæд ма хуыздæр цæмæ бæлла... 
Йæ уарзтæн уый аргъ куы кæна, 
Кувæг ын куы уа, 
Цæргæбонты куы хъахъхъæна йæ къона, 
Уæд ма хуыздæр цы амондмæ тырна? 
Фæзæгъынц: 
Макуы кæс дæ хорздзинадæн дзуапмæ... 
Уæдæ куы уарай адæмыл дæ уд, 
Уæд хъуамæ мает æмæ рыст райсай? 
Æви мæрдырох? Уæд нæ цард цы у? 
Æз никæмæй дæн ницæмæй æнхъæлцау, 
Фæлæ мæ уд дæр байуæрстон, фæци. 
Ныр нал дæн цардæй, 
Нæ агурын уæ куывды фынгæй нуазæн, 
Мæн нæ хъæуы кад. 
Æрмæст уæ курын: ма кæнут æгад 
Мæн дæр æмæ уæхи дæр... 
Кæд мæ судзгæ уарзты æз зындон ссардтон, 
Кæд мæ хорздзинад никуы никæй хъуыд... 
Фæлтау... Ныууадзут мæ æнцад, 
199 

Хадыхъаты Фатимæ 
Цæмæй ам иунæгæй фæуон мæ цард. 
Мæнгард у цард, æвирхъау та адзал, 
Фæлæ нын нæй æнæ уыдон уæвæн, 
Кæмæн Хуыцау цавæр дæтты мадзал, 
Æмæ цæрæм, кæмæн куыд ис гæнæн. 
Мæнгард æмæ æгъатыр у нæ цард, 
Фæлæ æгадæй у хуыздæр адзал. 
* % * 
Нал мын бæрæгбон, нал цины бон, 
Мысæн бонтæ æрмæст. 
Агурын ивгъуыды иу æфсон, 
Абон цæрыны фæрæз. 
Омæ зæгъ-ма мын, цы бакæнон? 
Хи марын дæр мын куы нæй. 
Афтæмæй царды куы нæ уынын 
Иунæг бынат дæр уæгъдæй... 
Дуне фæлитой, мæнгарды у, 
Æмæ фæцæрæнт фæрнæй. 
Ингæн мæ ирвæзæн, амонд у. 
Ам ницыуал ис мæнæй. 
* * * 
Ацы райсом раст мæнау, 
Цавæрдæр æгъуыз æмæ æнæуд. 
200 

Амонд се ей хъысмсет 
Мæрдтимæ нæма дæн, 
Æгæстæй дæр нал.... 
Хъеллау кæнын уе хсæн, 
Уынгæджы фæдæн. 
(^Лллæйæн 
Кæд æдзухдæр рох вæййын дæуæй, 
Кæд дæ царды нæй бынат мæнæн. 
Æз уарзын дæу уæддæр, 
Дæуæй мын нæй хуыздæр. 
Дæ зарæгæн йæ зæл 
Æппæтæй адджындæр. 
Мæ зæрдæйы æвæрд 
Дæ зарджытæ æппæт. 
Ничи ис нæ Иры зæххыл, 
Чи уа ахæм зараг чызг. 
Ноджыдæр фæзар ма махæн 
Иу сæдæ азы æххæст. 
^С^)^ 
201 

Хадыхъаты Фатимæ 
* * * 
Никæмæ бæллын хæстæгмæ, 
Ничиуал хъæуы мæн дæр. 
Никуы фæкастæн фæстæмæ, 
Уæрстон мæ уды цæхæр. 
Сонтæй рæдау уыдтæн уарзтмæ, 
Чи мын æмбал уыд, æмгар... 
Бирæ æфсымæртæ, хотæ... 
Кодтон æз алкæйы фаг. 
Фæлæ ныр ихсыд зæрдæйæ, 
Никæйы хъæуы мæ рыст, 
Иунæг, æнкъардæй цæргæйæ, 
Мæ сæрыл фыдзымæг æрцыд. 
Амонд у махмæ тæргай. 
Агуры зæрдæ йæ хай. 
Уарзт æмæ цинтæй нæй фаг. 
Риуы æрхæндæг æрцард. 
Махæй у алчидæр мад, 
Уый у сæйрагдæр, фыццаг. 
Кæстæртæн фестæд нæ цард 
Амондмæ райдзаст фæндаг. 
202 

Амонд æви хъысмæт 
* * * 
Исчи зæгъдзæни: 
ныййичъи дæн цардыл... 
Ам ныр фæстиат кæнын. 
Фæлæ мæхи дæр куыд амарон... Мадыл 
Фæриссын хъæбулæн зын у. 
Уыдоны мает ма мæрдты дæр нæ фыстон... 
Уыцы тæригъæд нæ исын мæхимæ. 
Афтæ дæр цардæй мæлæты хсæн чиуын, 
Æмæ мын иу ран куы нæ ис æнцой... 
(э?6ог азы æхсæб 
Иунæг мачи уæд а зæххыл, 
Ацы Ног азы уаз æхсæв. 
Мачи баззайæд рохуаты. 
Ахсæв не ппæтыл аххæссæд 
Иунæг кадджын стыр Хуыцау 
Æмæ арфæтæ ракæнæд. 
с=^с^г^ 
203 

Хадыхъаты Фатимæ 
^)оныскъæфæн 
Дон скъæфтой сæумæйæ 
Æмæ кувæггаг кодтой. 
Райсом раджы Хуыцауæн 
Уыдон арфæтæ кодтой. 
Махæн баззад фыдæлтæй 
Удсыгьдæггæнæн бонæй. 
Доныскъæфæны Есо 
Сси нæ Хуыцау æргомæй. 
Уый нын ратта цæрыны 
Ныфс, кæй не стæм мах иунæг. 
Уымæ алкæддæр кувæм, 
Уый нæ ныууадздзæн никæй. 
(^Съæбилмæ 
Мает мын ма скæн, мæ зæрдиаг, 
Ма фæриссын кæн мæн. 
Уа æнамонд дæ ныййарæг, 
Уый нæ фæнддзæни дæу. 
Зоныс уый та ды рагæй дæр, 
Æз тæнзæрдæ кæй дæн. 
Æз дæ цинæй дæн базырджын, 
Æз дæ мастæй мæлын. 
200- 

Амонд æви хъысмæт 
Исаковский 
1 
Иу ныгуылæнмæ фæцæуы, 
Иннæ скæсæнмæ. 
Фæскомцæдисонты рвыстой 
Тугкалæн хæстмæ. 
Уæд хæрзбон уал у, 
Куы загътой райгуырæн бæстæн. 
Ракæн мын фæндагыл арфæ, 
О, мæ уды хай. 
Æмæ уарзон чызг куы загъта: 
- У мæ фæндиаг. 
Кæд адзал дæ фæдыл бафта, 
Уæд æвиппайды, 
Кæд фæцæф уай, уæд хæрз гыццыл. 
Фæлæ ноджы хуыздæр арфæ: 
У уæлахиз мын, 
афтæмæй фæстæмæ 
Тагъд хъæмæ фæзын. 
Иу хатт ма сæ къухтæ раттой 
уæд кæрæдзимæ. 
- Ноджы ма дæ курын иу хатт, 
Рарвит-иу фыстæг... 
- Æмæ дæм кæдæм фысгæ у, 
Уый куыд базонон... 
- Искуыдæм ныффыс, 
Мæ зынаргъ, ницы ис уæлдай. 
205 

Хадыхъаты Фатимæ 
2 
Бонырдæм бæстæ ныссабыр. 
Дуар нæ гом кæнынц, не ндзарынц арт. 
Фæлæ дардæй æрбайхъуысы фæндыр. 
Уый куы кæны йæ иунæджы зард. 
Куы æбрайхъуысы быдырæй дард, 
Куы мæ кулдуары цур у йæ цагъд. 
Цыма агуры искæйы тары, 
Фæлæ нал ары удæн зынаргъ. 
Дымгæ рог уддзæф хуымтæй скъæфы. 
Згъæлы фæткъуыты дидинæг ныр. 
Басæтт, абон кæй агуры зæрдæ, 
Зæгъ, æрыгон фæндырæй цæгъдæг. 
Кæд æввахс цæры, ам ис хæстæг, 
Фæлæ уымæн æргом нæу дæ уарзт, 
Уæд цы зилыс æхсæвæй уа, бонæй, 
Сурыс чызджыты адджын хуыссæг. 
*** 
Мæ кæстæртæ, куы уын фестин æз цард, 
Куы ацæуон фæстаг балцы, фæсрагъ. 
Куы уаид уымæн ракурæн, гæнæн... 
Бæргæ кувын, кæд ис мæ куывдæн аргъ... 
Нæ кæнын уын мæ сыгъдæг уд æвгъау, 
Уæхи мадау рæвдауæд уæ Хуыцау. 
Куы нал уон æз, сымах кæнын йæ бар. 
Йæ хæрзтæй уæ-иу барæвдауæд фаг. 
206 

Амонд æви хъысмæт 
Зæххыл æвæццæгæн бынтон сыгъдæг уд нæй, 
Æз дæр кæм уыдаин æнæ аипп, уæлдæр. 
Хатыр мын бакæнут, æнæ рæдийгæ нæй, 
Æз дæр цæмæн уыдаин иннæтæй хуыздæр... 
Æз бузныг дæн, Хуыцауæй бузныг, разы, 
Кæй нæ фæлвæрдта ноджы фылдæр мæн... 
Кæй нæ уыдтæн æвзарæнты фæстагдæр. 
Мæ намыс уыд бынтæ, харзтæй уæлдæр. 
* * * 
Адæймаг сразы вæййы алцæуыл. 
Нал дæ ды, цы ма ис ныр гæнæн? 
Фæнды мæн дæр æцæг дунемæ ацæуын, 
Фæндонæй уырдæм кæд вæййы цæуæн. 
Дзурынц мын, кæй ма хъæуын мæ кæстæрты, 
Сæ алчидæр мæ рæвдыдмæ кæсы... 
Æз куы нæ уон, ныцы уыдзæн иуæн дæр. 
Фæлæ мæн сæ хорздзинад фæнды. 
Бирæ ма сын саразин зæрдиагæй, 
Фæлæ æз ныр ницæмæн бæззын. 
Æз фæллад, зæронд æмæ æфхæрдæй дæр, 
Ногæй та цырагъдарæй лæууын? 
Зонын æй, æз цас хæрзтæ нæ фæкæнон, 
Никуы ничи бамбардзæн мæ зын... 
207 

ХаЬыхъаты Фатимæ 
* * * 
Уд фæкъахыр, зæрдæйы хъæдгом. 
Баззадтæн дзыназгæ, о, мæ бон. 
Агурын дæ, хъæр кæнын дæ ном, 
Фæлæ нæй, нæ дæм æрцыд фæсмон. 
Нал дын ис ныр раздахæн, мæ бон. 
Ницы у кæуын æндæр мæ бон. 
* * * 
Бонтæ нымадтон, къуыритæ 
Абон нымайын мæйтæ. 
Сомбон ныххал уой мæ азтæ, 
Уый мæ нæ фæнды... кæм дæ? 
Исты кæд ис уым, мæрдты бæсты, 
Акæн дæхимæ мæн дæр, 
Ам мын куы нал ис хæстæ... 
* * * 
Дæуæй цы ныфсджын уыдтæн æз, 
фæлæ куыд фыдæнхъæл фæдæн... 
Æзмисæй фæарæзтон мæсыг, 
æрцыд æвиппайды дæрæн. 
208 

Амонд æви хъысмсет 
Æз истæуыл куы бацин кæнын тынг, 
Уæд уый фæстæ фæкалын сау цæссыг. 
Æнæ уарзт ничи базондзæни мает, 
Мæнæн дæр афтæ у мæ хъысмæт раст. 
Мæ алы къахдзæф уыд кæмæндæр барст, 
Æмæ мын амондæй нæ уыди никуы тас. 
Ныр ницæмæуал у мæнæн мæ каст. 
Æрмæст дзы курын: аскъуынæд мæ цард... 
Мæ кæстæртæн сæ амонд уæд хуыздæр, 
Мæрдты æнцой куыд ыесарон æз дæр. 
Секъайы загъдау, нал ныл кæсы хур, 
нæ рæстæг уыцы иу мылазон тар... 
Мæн налдæр хъæуы хур, нæдæр йæ хъарм, 
Ныр боны рухсмæ, цардмæ дæн хæрам. 
* * * 
Мæнæй куы амбæхстай дæ цæстытæ, 
Уæд æй куы базыдтон, мæн кæй нал дæ... 
Мæ комдзаг мын мæ комæй фелвæстой, 
Æмæ уæд базы дон: æз бабын дæн... 
209 

Хадыхъаты Фатимæ 
Нæ цухъатæ, нæ хъаматыл куыд сметам, куыд 
нæ къух? 
Нæ разгæмттæ, нæ æфсармæй куыд аззадыстæм цух? 
Мах нал хъæуынц нæ фыдæлтæ, мах нал хъæуы 
сæ фарн. 
Кæсæм æндæр кæмæдæрты æмæ кæнæм сæ зард. 
Нæхи уæрдон ныппырх кодтам, нæхимæ нал ис цард. 
Фæцæйлидзæм æндæр рæттæм нæхи хæхбæстæй дард. 
Цы уыдзыстæм мах фидæны, кæдæм нæ кæны знаг? 
Къоста æмæ Шамилы зонд куы нæ райсæм, уæд тагъд, 
Кæндзыстæм уæд кæйдæр цытæн, кæйдæр цардæн 
лæггад. 
Нæ хæхбæстæн æцæгæлон ысуыдзæнис æлдар. 
% * * 
Бонтæ бонтыл æфтынц, 
къуыритæ къуыритыл, мæйтæ мæйтыл... 
Ды дардæй дарддæр кæные. 
Нал ис хал дæр мæ удæй мæ хуылфы. 
Æз нæ агурын ныфс, мæн нæ хъæуы æнцой. 
Æз мæхимидæг бампылин, атаин. 
Фæлæ кæстæртæн æз дæн сæ царды æххуыс, 
Æмæ уыдоны ныфс æз куыд асайон? 
270 

Амонд севи хъысмæт 
Тыххæй дæр тухын адæмыл мæхи, 
Мæ къабæзтæ сæм дардмæ дæр ивазын. 
Æдылы дæн, æцæг, куы сæ хъæуин, 
Уæд мæм фæндаг сæ алчи дæр ссарид... 
* * * 
Мæхи нæ буц кæнын сымахæн, 
Фæлæ мæ удæй иу хай атахт, 
Æмæ мын нал æнтысы растын... 
Ныххаудтæн ацы хатт дæлдзæхмæ 
Æмæ мæ нал фæнды ыздæхын... 
Æз ногæй цал хатты æстахтæн. 
Нæ саст мæ ныфс æмæ мæ тыхтæ. 
Æз ног куы баууæндын, уæд та 
Æрцæуы ног мæ сæрыл исты... 
Æз нал дæн, баихсыдтæн, мард дæн. 
Куы фесафин мæ мæгуыр сæр, уæд та... 
* * * 
Чи нæ абадт бæхыл, чи та рахауди саргъæй... 
Æз та дардæй кæсын, æз уæ иутæй дæр нал дæн... 
211 

ХаЬыхъаты Фатимæ 
^)се цæстытæ 
Дæ цæстытæ куы фестадысты ехсытæ. 
Æнæвгъау уыдон райдыдтой нæмын. 
Цы ма фæуон, куы нал зыдтон, дæ азарæй. 
Æнæ дæу мæ куы нæ фæндыд цæрын. 
Æз басыгътæн, æз рафтыдтæн уæд зындоны. 
Мæ уарзт дæуæн куы фестади уæнгæл. 
Æндæр сылгоймаг саста дын дæ сур дойны, 
Мæнæн та нал уыд а зæххыл цæуæн. 
*г» Зг» *г» 
Æз дын ныххатыр кодтон алцы. 
Цы цин, цы амондтæ мæ байстай. 
Æндæрæн сæ æнæвгъау раттай, 
Мæнæн та баззади дæ катай. 
Нæ хъуыди иннæйы дæ сагъæс, 
Йæ зæрдæ ихы къæрттæй раст, 
Уый сайдта дæу йæ фæдыл махæй, 
Цæмæй фæхъаза дын дæ удæй. 
Дыууæйы астæу ды цы ссардтай, 
Дæ марæг уый уыди бæлвырдæй. 
212 

Амонд æви хъысмæт 
^)гæгъæлзад^ 
Дæуæн нæ бæззын æз чызгæн, 
Мæ райгуырæн бæстæ. 
Куыд ницы рауади мæнæй, 
Фыдæнхъæл мæ фæдæ. 
Æви дæ каст нæ уыд мæнмæ, 
Æмæ дзæгъæлзад дæн? 
Фæлæ дæттын мæ уд уæддæр 
Дæ хорз, дæ фидæнæн. 
Мæнæй кæд ницы хъæуы дæу, 
Кæд дæн дæ удхæссæг, 
Уæддæр мæ уд дæуæн нывонд, 
Мæ цард дæттын дæуæн. 
### 
Цæргæбон мыл уæ хъал фæкалдтат. 
Мæ удæй порти арæзтат. 
Фæлæ нæ рауади уæ фыдвæнд... 
Нæ фæдæн æз сымах фæндиаг. 
Æз никуы бæллыдтæн хъæздыгмæ, 
Нæ мæ хъуыд иннæтæй фылдæр. 
Сымах та ерыс кæнут уе ппæт, 
Кæмæ хуыздæр æмæ фылдæр... 
Хъæздыгдзинад æмæ уæ бынтæ 
Æрмæст рæстæгмæ сты сымах... 
Кæмæн ныууадздзыстут уæ минтæ, 
Куы нæ уой уыдоны аккаг... 
2/3 

ХаЬыхъаты Фатимæ 
Æз цæрын æмæ дуне мæ тæртты хæссын. 
Уарзын афæдзы афонты ивдмæ кæсын. 
Фæззæг артау æссудзы. Йæ арты æвзæгтæ 
Фæстаг хъарм дæттынц, 
Зымæг ирд миты фидауцæй суры хъызтæн йæ зын. 
Ратты мит дæр мæ удæн æхцон. 
Уалдзæг райгуыры ног цард. 
Уый ратты уарзт ног. 
Йæ дарæс рæсугъд у. 
Уымæн сайын æнцон... 
Сæрд куыд рог у, куыд æнтæф у, 
Афтæ алкæйы цард 
Уæд æнцон æмæ амондджын, 
Æмæ цинтæй уæд дзаг. 
Мæнæн нал ис ныр бауарзæн, 
Нæдæр райгуырæн ног. 
Цал æмæ цал хатты райдыдтон 
Ног æмæ ногæй мæ цард... 
Абон ихсыд, мæгуыр у мæ уд 
Æмæ нал хъæуын ам. 
Æз ныр цардæн йæ уылæнтæй дард. 
2/4 

Амонд æви хъысмæт 
* * * 
Сымахæй мæн нæ хъæуы кад. 
Мæн уе хсæн нал хъæуы бынат. 
Сымахмæ адæймаг æгад, 
Мæнг дуне фестад мын æнад. 
Мæ цард нæ уыдзæни æвæд. 
Нæ дæн сымахау æз кæрæф, 
Мæсыг нæ сарæзтон бæрзонд, 
Фæлæ нæу худинаг мæ ном. 
Нæ цæуын никæйы хъыджы, 
Фæлтау мæхи мæгуыр уды 
Æфхæрын æмæ йæ хæрын. 
Æмæ цыдæр ныфсæй цæрын. 
Æз тауын а зæххыл хæрзтæ, 
Кæд никæйы хъæуынц, уæддæр. 
### 
Ничи фæрисдзæни сомбон мæныл, 
Никæмæн уыдтæн зынаргъ. 
Абон æвирхъауы хатдзæг кæнын: 
Мурдæр кæй ницы у цард. 
Афтæ йæ фæззæгмæ чи у хæрам, 
Зонын, кæй нæ дæн фыццаг. 
Фæлæ мæ ахает нæ ивын уæддæр, 
Никæйы хъæудзæн мæ мард. 
2/5 

Хадыхъаты Фатимæ 
* % * 
Æнхъæл нæ уыдтæн, амонд мæм фæхуддзæн, 
Фæлæ куы дæн дыууæ хъæбулы мад. 
Рæсугъддзинадæй хайджын æз нæ фæдæн, 
Фæлæ мæм Мады Майрæм разынди рæдау. 
Дæ уарзт мæнæн зæххон хæрзтæй куы нæ у, 
Дæ уарзт мæнæн æврæгътæй у уæлдæр. 
Æндæр мæ никуы ничи дæр нæ хъæуы, 
Ды мын раттай сылгоймаджы цæхæр. 
Мæ уарзт дæумæ хуымæтæг æмæ уаз у, 
Дæ уарзтæй разад базыртæ мæныл. 
Дæумæ цæуын мæ цины æмæ маеты, 
Дæуимæ иу мæ уæлахиз, мæ хъыг. 
Фæхицæн махæн нал ис ныр гæнæн. 
Фæцыдтæ фæсрагъ, абырстай мæ разæй. 
Æз баззадтæн кæугæ æмæ хъæрзгæ, 
Уæддæр дæн демæ, бонæй у,а æхсæвæй. 
Мæ къахдзæфты, мæ алы ми мæ фарсмæ. 
Æнæ дæу æз куы нæ вæййын æппын, 
Дæ цæстæнгас, дæ хъæлæс æмæ зардмæ 
Цæрын æмæ мæ кæстæртæм кæсын. 
216 

Амонд севи хъысмæт 
^Вгуапп же ^мсис сефсъшæ-рæн 
Дыууæ базыры - Цард семсе Мæлæт, 
Фæлæ цы хуыйны Маргъ йæхæдæг уæд?.. 
Къадзаты Станислав 
У Маргъæн та йæ ном Хъысмæт, 
Æмæ дæ фаг йæ хæрзтæй уæд. 
Æрвылбон сомбоныл дæ мæт, 
Æмæ дыл райдзастæй цæуæд. 
Хъыгагæн афтæ у, уыдзæн, 
Æмæ нæ уыдзæни хуыздæр: 
Цы цин, цы амæндтæ уынæм, 
Сæ ныхмæ бафидæм дывæр. 
Кæд зоныс уарзын, уæд хуыздæр, 
Дæ мает, дæ рыст кæд сты фылдæр, 
Уæддæр дæ зæрдæйы цæхæр 
Æххæссы стъалытæй уæлдæр... 
Уый уарзтæй арт цæгъды уæддæр! 
2/7 

Хадыхъаты Фатимæ 
ЧЫамилæн 
Намыс æмæ кадæн уыд нывонд дæ цард. 
Диссаг сты адæм, цас сæ хъæуы, цас? 
Ды дæ уд куы раттай адæмы тыххæй, 
Уыдон та дæ ном дæр нал дзурынц дзыхæй... 
Ницуал у æбуалгъ, нал зонæм хъæрзын, 
Агурæм рæсугъд цард, йе ссарын нæ зын. 
Нал зонæм фыдæлтæ, сомбон дæр дæлдзæх, 
Махæн дзаг нæ фынгтæ, абон уæм дзæбæх. 
Ракæс ма нæм, ракæс, ам цæры мæнгард... 
Ды кæмæн бæллыдтæ аивын йæ цард? 
Ницы ивы мурдæр, не замантæй дард 
Ничи ацыд къахдзæф. Адæймаг - хъæддаг. 
Байтыгътай дæ тæрттæ, аххæссыдтæ фаг, 
Фæлæ цард æлгъаг у, æмæ у мæнгард. 
Ам цъаммартæ кадджын, 
У рæстуд æгад. 
2/8 

Амонд севи хъысмæт 
^)ыг^гожы 
Мигъты хъæбысы арвы къæсæрыл 
Цъититыл цæуын сæрды æнтæфы. 
Ам дзæнæт мæнæн, амонды гуырæн, 
Суадоны зарæг цард дæтты мæнæн. 
Хурæй амбæхсын хъæды сатæджы, 
Ам мæ рыст фæлыгъд, цардмæ раздæхын... 
Агурæм дæрдты, дард кæйдæр бæсты 
Амонд æмæ цард, афтæмæй нæхи 
Иры хæхбæсты уыдæттæ куы сты... 
Ницы ис хуыздæр райгуырæн зæххæй. 
Уый хæрзтæй фæут хайджын уе ппæтдæр. 
^)зиццаты <^СаВзы-<^жа/рæн 
Нал дын æмбал уыди, налдæр æмгар. 
Зæрдæ ныммæгуыр и. Иунæгæй цард 
Дæу нæдæр хъуыди. Цард у мæнгард. 
Хур дæр куы нæ тавы иухуызон мах. 
Уæд цæмæн хъæуы ацы мæнг цард? 
Нал дын хæдзар уыди, нал дын уыд кад. 
Агуырдтай сæфт амонд, амонд уыд дард. 
Алцыдæр ивгъуыды, атади цард. 
Хур дæ куы нал тава, нал зонай цин, 
Уæд дæ æцæгæлон ацы бæсты. 
219 

Хадыхъаты Фатимæ 
* % * 
Арвы къæсæрмæ фæцыдтæн, 
Аирхæфсон уæддæр, 
Уæд йын æнхъæл цы уыдтæн, 
Уымæй дæр у хуыздæр. 
Фæлæ мæнæн мæ удæн 
Ирвæзæн нал ис, нал... 
Цæугæдоны уылæнтæ 
Се нæсæрфат, сæ уындæй 
Сайынц сæ фæдыл мæн... 
Фехсин мæхи сæ хуылфмæ, 
Æмæ фæуид мæ цард... 
Бар мын куы нæ ис уымæн, 
Никуыдæр уыд мæ бар... 
Ацы хивæнд хъуыды мын 
Бахатыр кæн, Хуыцау! 
* * * 
Мæгуыр у, чи нæ зоны уарзт, 
Уый никуы базондзæни мает... 
Поэтæн никуы уыди тас, 
Цæмæй йæ уды ма уа арт... 
220 

Амонд æви хъысмæт 
ф *$* ч* 
Искæд бон аззайынц афтидæй хæдзæрттæ, 
Æрбайсæфы кадджын бинонтæн сæ фæд. 
Бирæ æнустæ куы фæлæууынц галуантæ, 
Фæлæ сæ иу бон æрбайхалы хæст. 
Иу уысм сæ цæвынæй банцайынц зæрдæтæ, 
Никæмæн вæййы æнæмæлгæ цард. 
Царды у алцыдæр мæнг æмæ ницæйаг, 
Афтæмæй адæймаг нал зоны дзаг. 
Ферох нæ барæнтæ мулк æмæ цацатæн, 
Нозт æмæ хæрдæй дæр нал зонæм фаг. 
Абырсæм размæ, кæй сæрты, уый нал хатæм, 
Махæн уæд бирæ æмæ нын уæд кад. 
Иу хатт нæ ницуал фæхъæуы, уый нал уынæм, 
Æмæ нæ сафынц зыд æмæ хæлæг. 
Хур æмæ зæхх нын кæй уыдысты иумæйаг, 
Ничи нымайы æппындæр, хъæлæкк... 
221 

Хадыхъаты Фатимæ 
Фи» 
семæ ном 
Чи йæхицæн ном фæкодта, чи та арæзта мæсыг. 
Абон та фæрсæй-фæрсмæ уыдон уæлмæрдты хуыссынц. 
Цард куыд ницы у, куыд мæнг, уый куыд нæ уынæм, 
куыд нæ? 
Иу хуымæтæг цард кæны, иннæ аххæссы дæрдтыл. 
Иуæн алцы фаг кæны, иннæ нал зоны æфсис. 
Иу йæ абонæй цæры, иннæ сомбонмæ кæсы, 
Иу йæ сабийы хæссы, иннæ та бынтæ кæны. 
Фæлæ у нæ кæрон иу, сонт, тæссаг æмæ мæнг у. 
Цард æнустæм лæвæрд нæу, уайтагъд аскъуыны нæ уд. 
С""1=^^БГС::=:' 
222 

Амонд севи хъысмæт 
1 
Мæ цъæх уалдзæг мæ алы къахдзæф барстон 
Сымахимæ, уыдыстут мын дæнцæг. 
Сымахау мæ фæндыд Ирыстон уарзын 
Æмæ йын раттын иууылдæр мæ цард... 
Мæ рæнхъыты, мæ дзуринæгты алкæд 
Цыма сымахæн æз фыстон уæ дзырд... 
Мухарбег æмæ Розæ, кæд уæ бæсты цардтæн... 
Цы уын нæ бантыст, уый зæгъын мæ хъуыд... 
Фæлæ æзгъордтой дугъон бæхау азтæ. 
Æмæ сымахæй хистæр кар сдæн... 
2 
Фæстæдæр мын сси цыма цырагъдар Хаджейы-фырт, 
Мæн, уый хуызæн куы уыдаин, фæндыд. 
Йæ дзырдтæй ын цы нывæфтыд æнтыст! 
Нывгæнæг уыд! Дзырды куырд, уый зæрингуырд! 
Цы раджы цардæй, не хсæнæй фæхъуыд... 
Мæ алы фыст дæр цыма уымæ хастон, 
Куыстон сыл афтæ, уайдзæф мæ нæ хъуыд... 
Дæ зæрдæмæ куыд фæцыдаид, афтæ, 
Мæ зæрдæйæ, мæ удæй цыди фыст. 
Куы нал уыдтæ, уæддæр дæуимæ барстон... 
Мæ дзæбæх хистæр, ахуыргæнæг ды, 
Мæнæй нæ уыдтæ иунæг бон дæр рох. 
У цард мæнгард, мах хорздзинад фæнды, 
Фæлæ нæ дæтты амонд иууыл тох. 
223 

Хадыхъаты Фатимæ 
Æз хуыздæр, кæнæ бонджындæр ыл басты, 
Кæй хъæуы уыцы ерысты бырсын, 
Мах уыдонимæ иу фæндагыл не стæм. 
Ныр дæн дæуæй дæр хистæр карæй æз! 
Куыд мыл ныххал ис царды бонты уæз, 
Ныр аивгъуыдта афонæй мæ хист дæр, 
Куывд-иу скæнут, куы аивгъуыйон, уæд. 
3 
Зæронд хуыдтам Секъайы, уыд нæ зæд... 
Дзыхæй дзырдтой йæ фыстыты нæ хæхтæ, 
Æгомыг къæдзæх фестади æцæг, 
Æхсæрдзæнтæ мæ суадæттæн хъырнæг. 
Æфсарм æмæ уæздандзинад кæм хъæуы, 
Уым бафæзмæм дæ æгъдау æмæ цард, 
Дæуæй дæр та фылдæр азтæ фæцæрон, 
Нæ мæ фæндыд, ныххатыр кæн, Секъа. 
Цæмæн вæййы дæргъвæтин цард æвзæрæн, 
Æви мæнæн хуыздæр хистæр куывта? 
Фæхонут мæ, уæхирдыгæй фæкæнут, 
Кæд уым сымахæн бакæнин лæггад.. _у 
Дæнцæгтæ мын фæзмынынæн куыд нæ уыд, 
Нæ фæуыдзынæн номгай сæ нымад, 
Сæ æппæтæн сæрæвæрæн Къоста. 
Уый бирæты куы æрбамбырд кодта. 
Йæ фæдонтæ сты арфæйаг. Нырма, 
Ирон дзырд æмæ фарнæн чи цæра, 
Ис ахæм гуырдтæ. О, стыр Хуыцау! 
Сæ фарн æнустæм кадджындæр кæна. 
224 

Амонд æви хъысмæт 
Кæд лæгдзинадæн нал ис кад, 
Уæд нæ хъæуы мæн ахæм цард. 
Кæд нæ зоны нæ ивгъуыд нæ кæстæр, 
Уæд цæмæн цæуын æз зæххыл? 
Уыд мæ фыдæн йæ уалдзæг тохы, 
Уый хъæбатыр хæстон уыди. 
Ныр нæ уæлахиз дæр дзырддаг у, 
Ныр нæ кадджын хæстон æгад... 
Знаг кæддæриддæр у знаг. 
Мах та алкæуыл æууæндаг, 
Ног та систа йæ сæр, куыд калм. 
Æмæ ахæлиу ис йæ марг. 
Нал ис ивгъуыды рæстдзинад. 
Сты нæ хæстон цыртытæ калд. 
Ис Европæйæн ног æлдар... 
Уыдон ферох кодтой, сæ цард 
Уæд кæй руаджы нæ фæци цагъд. 
Чи уыд иумæйаг гиауыр æзнаг, 
Æмæ чи басаста Рейхстаг! 
Нал ис ацы зæххыл æгъдау, 
Нал у раздæрау кадджын мад, 
Буц куы нал у ныййарæг, нал... 
Кæстæр нал зоны мады æвзаг. 
Нал у райгуырæн зæхх зынаргъ. 
Уæд цы ма у, цымæ, мæ цард, 
Уæд хуыздæр у бæргæ адзал... 
225 

Хадыхъаты Фатимæ 
Абон æнкъард у, æрхæндæг мае зæрдæ, 
Фæлæ æнæхай уый цинтæй нæ уыд. 
Уарзты уылæнты чи ардта цинтæ, 
Уый хъыг æцæг у, уæззау у йæ мает. 
О, Цыргъобау, нæ æргом дзуары бадæн 
Дæумæ кувæм, дæуæн кæнæм лæгъстæ. 
Сæ кувинаг, сæ дзырд хæссынц дæм адæм, 
Æмæ нын арфæ ма бахæлæг кæн. 
Куыд зæрдиаг, куыд сыгъдæг удæй кувæм, 
Афтæ дæ хорзæхтæй рæдау хæйттæ ыскæн. 
О, Стыр Хуыцау, ды нæм æрвитыс Дзуары, 
Дæуæй цæуынц æппæт хæрзтæ зæххыл. 
Дæ фыдæхæй, дæ азарæй нæ бахиз, 
Дæ бары сты нæ цард æмæ нæ хъысмæттæ, 
Хуыцау! 
Дæ фæнд æдзухдæр кувæджы фарс уæд! 
Æрцæуæд та нæм не ргом Дзуар æргомæй, 
Нæ уаз куывдтæ йæ номыл кæнæм мах. 
О, Цыргъобау, рæсугъд арфæтæ ракæн, 
Дæумæ кувæм, дæуæн кæнæм лæгъстæ: 
Нæ фæндæгтæ, нæ цард æмæ нæ фæндтæ 
Дæу аккаг уæнт, рæсугъд арфæ нын кæн. 
226 

Амонд æви хъысмæт 
Никæмæ бæллын хæстæгмæ. 
Ничиуал хъæуы мæн дæр. 
Никуы фæкастæн фæстæмæ, 
Уæрстон мае уды цæхæр. 
Сонтæй рæдау уыдтæн уарзтмæ. 
Чи мын æмбал уыд, æмгар... 
Бирæ æфсымæртæ, хотæ.... 
Кодтон æз алкæйы фаг. 
Фæлæ ныр ихсыд зæрдæйæ, 
Никæйы хъæуы мæ рыст. 
Иунæг, æнкъардæй цæргæйæ, 
Мæ сæрыл фыдзымæг æрцыд. 
Ма кæут, чи амард, ууыл. 
Уымæн йæ фæндаг фæци. 
Абон уый феуæгъд. Уæ ниуын 
У дзæгъæлы. Ма кæнут мает. 
Алчи кæуинаг уæлæуыл, 
Иу дæр тæхудиаг нæу. 
Сагъæс кæнут ныр уæхиуыл, 
У ма хæссинаг уæ уаргъ. 
227 

Хадыхъаты Фатимæ 
икмæ 
Цы сыхы хъомыл кодтам мах, 
Уыдыстæм бинонтау æнгом. 
Нæ хъыг, нæ цин уыди æмбис. 
Фæлæ ныр не ххæсæм бынтон, 
Кæрæдзи нал уынæм. Фæсмон 
Нæ иу дæр нал кæны æргом, 
Чи мысы, сусæгæй æрмæст, 
Зæгъынмæ нал хæссы йæ ныфс. 
Цы ма ис уарзынæй хуыздæр, 
Дæ сабидуг, дæ уарзон сых? 
Фæцæр æцæгæлон зæххыл, 
Фæлæ дæ зæрдæ уыцы уаз сыхы... 
Дæ фыццаг къахдзæф, судзгæ цæстысыг, 
Ныййарæг мады удаист хъæрзын. 
Рæвдыдхъуагæй нæ баззадтæ, уæддæр 
Кæм уыд дæ фаг нæ мадæлтæм дзырдтæ... 
Кæд сæ æвдæлд сæхи цотæй дæумæ. 
Дæхи загъдау, хуымæтæг цæрæг дæ, 
Фæлæ дæ рыст, дæ зындзинад, уæвгæ, 
Кæцы зæххонæн раттаид тыхтæ? 
Цы дын бантыст, уый арфæйы аккаг, 
Дæ кæстæртæ дын срухс кæнæнт дæ цард. 
Сæ цинтæ æмæ хуртæй у æфсæст, 
Дæ фæззæг уæд хъæздыг æмæ рæвдыд. 
1 авг., 2020 аз 
(вМу-р 
228 

Амонд севи хъысмæт 
* % * 
Фæззæгæн бæргæ кодтон лæгъстæ, 
Фæлæ мын нæ басыгъта мæ сæр. 
Агурын æз арф миты фæдтæ, 
Нæй фæндаг мæнæн дæумæ... 
* * * 
Æвиппайды куы фæцæуон фæсрагъ, 
Гъе афтæ дæр куы нал фенон сымах, 
Уæд зонут: уыд тыхджын мæ уарзт, 
Сымах мысгæйæ арвыстон мæ цард. 
Н* Ч* Н* 
Никæмæн лæгъстиаг дæн æппындæр. 
Никæмæй уæ хæсджынæй цæуын. 
Агурын æрмæст æнцой мæ удæн, 
Уадзут-иу мæ сыгъдæг ном зæххыл. 
229 

Хадыхъаты Фатимæ 
Дзæнæтæй зындоны хсæн рафтæм, 
Ивазæм хъæбыстæм нæ цæнгтæ, 
Æрхауынц фæстæмæ нæ фæрстæм. 
Нæ цæстытæ дарæм уæлæрвтæм, 
Нæ ахджиæгты уым дæр нæ арæм... 
Æмæ та дзыназæм, дзыназæм. 
Нæ зæххæн сбирæ йæ адæм, 
Фаг нал кæны зæххæн йæ хъапп дæр, 
Нæй се ппæтæн зæххыл бынат дæр. 
Цæгъдынц нæ, куынæг кæнынц алкæм, 
Æфсон дæр сæ нал хъæуы мардæн... 
Мах армы дзаг, афтæ дæр не стæм, 
Фæлæ ныл куы н ауæрдынц зæдтæ, 
Кæд нал зонынц кувын дæр адæм... 
Хуыцау æмæ зæдтæм скувæм, 
Лæгъстæ æмæ курæг фæцæуæм! 
Фæлæ та дзыназæм, дзыназæм... 
:="3^= 
230 

Амонд æви хъысмæт 
Н* Н* Зг» 
Ис бауарзæн кæйдæр бæстæ, æндæр адæм. 
Ис раскъæфæн стъалытæй уæларвæй. 
Хъæуы сæхиуыл, а зæххонты баууæндын. 
Сæ уарзондзинад кувæндонау бавæрын. 
Нæй а зæххыл хуыздæр æмæ рæсугъддæр 
Сыгъдæг уарзтæй. Тæппудтæ 
Нæ базонынц йæ ронджы тых, йæ ад дæр. 
Вæййы сæ цард дæр ницæйаг, æгад дæр. 
Тыхджын æмæ сыгъдæг удтæ, сæ уарзтæн 
Æвгъау нæ кæнынц монцытæ, сæ цард дæр. 
Куы вæййы риуы уарзты цæхæр, уастæн, 
Уæд уарзæм мах фыдыбæстæ, нæ адæм. 
Æцæг адæймаг зоны æрмæст уарзын, 
Фыдæлты зæхх, йæ хъæбулты, йæ мады, 
Йæ уарзоны уый хъахъхъæны æзнагæй. 
Йæхи чи уарзы а зæххыл æрмæстдæр, 
Нæ вæййы уымæн райгуырæн. Йæ бæстæ 
Вæййы æрмæст кæм бафсæды. Йæ хæстæ 
Уый раджы аппæрста. Йæ хъæстæ 
Уый ферох кæны. Нал фæзоны искæй. 
Æмæ йæ мард дæр нал фæхъæуы никæй... 
23/ 

Хадыхъаты Фатимæ 
^)за^ай?пы-^?{ъесаонты 
(^р/1аишйсен 
Дæ сыгъдæг уд фыдæбонæй, 
зындзинадæй кæй федта, 
Нæй уыдонæн фæнымайæн. 
Цæргæбон сæ фæфыстай... 
Дæ уд раттай дæ зæнæгæн, 
Дæхимæ дæ кæд æвдæлд. 
Æдзух кодтай дæ хоты кой, 
æфсымæрæн лæггæдтæ... 
цæрынмæ гуыры алчидæр, 
фæлæ нæ цард куыд мæгуыр, 
Цы æвзарæнтыл рацæуы, 
куыд ихсыйынц нæ удтæ... 
Зындзинæдтæй сæ иуæй дæр 
ды цух, мæ бон, нæ уыдтæ. 
Уæд сыдзæр бонты хъизæмар, 
Уæд уарзонæй фæцух дæ. 
Дæ мады зæнæг амарди, 
Дæ иунæг ныфс, æфсымæр... 
Кæд дам нæ мæлыс ды цæфæй, 
Уæд дын рæхуыст... Дæ хъæбул. 
Куыд ма слæууыдтæ, о гормон, 
Уæд уый фæстæ дæ къæхтыл, 
Куыд нæ ныддур дæ уаз зæрдæ, 
Куыд нæ аскъуыд дæ уд дæр? 
232 

Амонд севи хъысмæт 
Дзæнæты бад, мæ зæды хай, 
Дæ фæллад уым фæлидздзæн. 
Ныууадздзысты дæ низтæ дæр, 
Дæ тыхст, дæ мает, дæ рис дæр. 
Дæ размæ уым дæ хæстонтæ 
Уæд цингæнгæ цæудзысты. 
Цы кад ныууагътай а зæххыл, 
Цæры æмæ фæцæрдзæн. 
Август 14, 2020 
^^^ 
233 

Хадыхъаты Фатимæ 
Ды амондæй куы саразай мæсыг, 
Уæд хус æзмисæй уый æркæлдзæн 
Дæ къæхты бынмæ. Ма-иу кал цæссыг, 
Фæлтау дæ ныфс, дæ хъару ратт æндæрæн. 
У амонд хизинаг, мæнгуд. 
Нæу уый цæргæбонтæм лæвæрд. 
Ды та дзы буц кодтай дæхи, 
Фæлæ дæ уый нæ базыдта рæвдыд. 
Хъуыди йыл узæлын, хæцын 
Æфсургъы идон, кæнæ барцау. 
Уæд дæ нæ асхойдзæн бæхау, 
Уæд дæ фæхæсдзæни зæдау. 
Дæ мæсыг уарзондзинад уæд, 
Дæ уарзоны цæстыты атай. 
Куы дзы уынай дæхи æрмæст, 
Фæуыдзынæ дзы уæд æнæхай. 
* * * 
Дæ хъæлæс ма зæлы нæ хъустыл, 
Дæ узæлд æнкъарæм нæ рустыл., 
Фæлæ ды куы нал дæ, куы нал... 
Нæ зæрдæты цæрыс ныр та. 
Мах курæм дæ удæн дзæнæт, 
Дæ рухс ном æнустæ цæрæд. 
234 

Амонд севи хъысмæт 
Зарæг. 
Зарæгæн риуы куыд къуындæг у... 
Маргъау хъуамæ тæха. 
Зарæгæн раттæн ис базыртæ 
Æмæ уæлæрвты зæла. 
Зарæг. 
Ма æмбæхс мидуды, 
Хъуамæ сæрибар цæра. 
Алкæд нæ рантысы зæрдæйæ, 
Риуы ныввæййы къуырма... 
Зарæг. 
Уый уарзтæй куы райгуыры, 
Æмæ йæ фидиуæг у. 
Уарзтæн йæ сусæгтæ уый зоны, 
Æмæ сæ хъахъæнæг у. 
Зарæг. 
Мæ уды, мæ зæрдæйы. 
Риуæй та гæрды фæндаг. 
Уый та дæу мысы æнæмæнгæй, 
Фæлæ у хъарæг мæ зард. 
235 

Хадыхъаты Фатимæ 
Зарæг 
Куыд хивæнд, куыд фыдзонд у 
Уый мах нæ фæрсы фæндтæй, 
Махæй йæ цард уымæн даргъдæр у 
Уарзт æмæ зардæн куы нæ ис мæлæн. 
Мæ хъæбулы хъæбултæ, 
Мæ зæрдæйы уидæгтæ. 
Сымах ма фæстаг уарзт, 
Æндæр цы у мæ цард. 
Сымах цæстытæй æз 
Мæ сомбонмæ кæсын, 
Уæ уайаг къæхтæй дард 
Æз фидæнмæ цæуын. 
Хъæбулы хъæбултæ 
Нæ фидæны фæлтæр, 
Сымах стут нæ ныфс, 
Сымах стут æндæр. 
Нæ кæстæртæ куыд уой, 
Сæ хистæртæй хуыздæр, 
Æз уымæ ныр бæллын, 
Мæ уд дæр сын дæттын. 
236 

Амонд æви хъысмæт 
Æдзухдæр мадæн йæ зæрдæ 
Æхсайы йæ хъæбулмæ. 
Уæлдай нæу, цалдæр æви иунæг у мадæн. 
Хæстæгмæ ацыд, æви йæ къонайæ дард, 
Кæд демæ цæры æппынæдзухæй, 
Уæддæр уыдзæни дæумæ йæ каст. 
Ныййарæгæн ничи у афтæ зынаргъ. 
Æнусмæ баззад зæрдæйы тæгтæй 
Мад хъæбулимæ бает. 
Хæстæг уай, дардмæ, дæ рыст базоны 
Ныййарæг мад. 
^Щ9^ 
237 

Хадыхъаты Фатимæ 
* * * 
Робин Гудтæ, Зорротæ, Котовскитæ, 
Кæнæ Хохаг, нæхи Абырæг, 
Абон та уæ хъæуы фæзынын, 
Ардæм æнæмæнг. 
Нал ис адæмæн цард æппындæр. 
Уæлдæф æмæ суадоны дон, 
Стæй нæ зæххæн йæ хъапп... 
Абон иууылдæр систы уæййаг. 
Нал ис доны былмæ фæцæуæн, 
Нал ис хъæдты атезгъо кæнæн. 
Алчи йæ хæдзары бадæд æнцад, 
Алкæмæн дæр йæ къона уæд фаг. 
Уæд сæ авналæнтæ кæуылты 
Сты бонджынтæн, 
Уыдон уайынц бæстæтыл алырдæм, 
Зæхх дæр куы нæу сæ фаг... 
Иуæн æгъгъæд йæ цæхх, йæ кæрдзын, 
Ис ын царды бæркад. 
Иннæ бастигъы й алыварс адæмы, 
Фæлæ нал кæны уæцъæф дзаг . 
238 

Амонд æви хъысмæт 
Щоцко 
Ацы цард мын æнæуынон, 
Адæм систы æлгъаг. 
Чи уæйгæнæг, чи марæг у, 
Нæй дзы растæн бынат. 
Чи фæцæры сыгъдæг удаей, 
У фæллойæ йæ цард, 
Уыдон тонæм æгуыдзæгæй, 
Нæй сæ фæллойæн кад. 
Чи сыгъдæгдæр, уæларвондæр, 
Уыдон махмæ æгад. 
Цæй, лæбурут кæрæдзимæ, 
Кæд фæуиккат бындзагъд. 
Сомбон, чи зоны раст адæм 
Ам æрцæрид, мыййаг. 
Фæлæ марæм нæ хуыздæрты, 
Кæд æлгъыст стæм мах... 
Цæмæй баззайой не взæртæ, 
Фæлтау сыскъуынæм тагъд. 
239 

Хадыхъаты Фатимæ 
* * % 
Фæззæг халас æрæвæрдта сæрыл, 
Бирæ нал хъæуы мит æмæ уазалмæ. 
Фæлæ зæрдæ лæууы цæуылдæр, 
Кæд здæхид нæ зæнæг нæ уæзæгмæ. 
Сыфтæр зæххыл æмбæрзы гауызтæ, 
Тезгъо кæнын æнæвгьау сæ фæлмæнтыл. 
Афтæ адæм дæр ивынц фæлтæртæ. 
Æз дæр сыфтæрау разы мæ мæлæтыл... 
Ис нын иу хъысмæт мах æмæ сыфтæртæн, 
Мах дæр уыдонау уалдзæджы хъæбултæ, 
Æмæ фæззæгмæ не ппæт нæ фæцæрæм, 
Зымæгмæ та фæцæрынц нæ иугæйттæ... 
240 

Амонд æви хъысмæт 
$ % $ 
Нæ вæййы алчи алкæмæн зынаргъ, 
Дæуæн мæхи нæ буц кæнын, мыййаг. 
Цы дæн, уый дæн, нæ хорз, нæдæр æвзæр. 
Сыгъдæг удæй æз арвыстон мæ цард. 
Нæ агуырдтон уæлдай хæрзтæ, нæ кад. 
Хуымæтæг цард уыди мæнæн æгъгъæд. 
Дæуæн та кæд мæ уды раст нæу фаг, 
Кæд бонджын æмæ тыхджынтæн лæггад 
Дæ уды дзæцц, дæ равзаргæ фæндаг, 
Уæд нал хонын мæхицæн дæу æмбал. 
Æнæ дæу дæр нæ уыдзæн къахыр цард, 
Кæд мысын дæу, уæддæр мын æй ныббар. 
Уый ивгъуыдæн куы фестын васт цагъар, 
Мысинæгтæй ма бацагайы арт 
Мæ удрæбын, æндæр мæн нал у цард... 
У абонæй мæ уд æгæрон дард. 
24/ 

Хадыхъаты Фатимæ 
7-3 сентябрь 2004 аз 
гсург 
Куы ферох кæнæм уыцы бонты рис, 
Куы нал мысæм нæ æдзæрдтæн сæ нæмттæ, 
Уад адæм не стæм, у хуыздæр нæ сæфт, 
Хуыцауæй та кæд рантысид хуыздæртæ. 
Кæд уаид ног хуыздæр фæлыст зæххон, 
Удæй та уаид сахъ нæртон нæ фæдон. 
Уæд буц уыдзæн нæ фыдæлтæн сæ ном, 
Нæ фидæн та - æвидигæ, æгæрон. 
с1^^г^ 
242 

Амонд æви хъысмæт 
Никæмæ кæсын æнхъæлмæ, 
Ничи у хæсджын мæнæй. 
Кодтон а дуне мае тæртты, 
Кодтон сомы адæмæй. 
Алчи уыд мæнæн зынаргъдæр, 
Суанг мæхи цардæй, удæй. 
Ницы уыд æвгъау кæмæндæр, 
Никуы цардтæн мæхицæн. 
Афтæ цардаин æдзухдæр, 
Абон дæр цæрин фæрнæй, 
Фæлæ абон дæн фæсмойнаг, 
Ницы рауади мæнæй. 
Мæн фæндыд, куы уаин кадджын, 
Æз куы уаин уарзон мад,.. 
У хъæбул йæ мадæн адджын, 
У ныййарæгæн зынаргъ. 
Фæлæ байрæзти мæ зæнæг, 
Æмæ ацыдысты дард. 
Мады уарзынц æмæ мысынц, 
Фæлæ йæм нæ кæнынц тагъд. 
Адæмæн фæндыд мæ бирæ, 
Кодтон сын нывонд мæ цард. 
Æз хæрзтæм нæ кодтон зивæг, 
Фæлæ дæн уæддæр æгад. 
Архайдтон æдзух мæ куысты, 
243 

Хадыхъаты Фатимæ 
Цæмæй басгуыхон хуыздæр. 
Фæлæ цыма дæн æгуыдзæг, 
Афтæ алкæддæр æфхæрд. 
Цас фылдæр кусай, фыддæр, 
Райсом бадомдзысты ног, 
Чи та уæз нæ уадзы удыл, 
Уый цæры мæнæй хуыздæр. 
* * * 
Цард къæссафæлдæхт фæци, 
Нал у иумæййаг нæ цин 
Нал у иу нæ хъыг, фæдис! 
Иры фарн кæм ис. Фæци? 
Хæхтæй нал ныуазæм дон, 
Кæмтты нал цæуæм æргом. 
Нал ис доны был бынат, 
Уыдон бонджынтæн æлхæд 
Ды, мæгуыр, дæ къæсы бад. 
Арвмæ дын кæсыны бар 
Æмæ стъалытæ нымай. 
Цардæн балхæдтой йæ хъапп, 
Нæй дзы мæгуыртæн бынат. 
2М 

Амонд æви хъысмсет 
Бирæтæн сæ цард мæнæй зындæр, 
Барæнтыл нæ бардзынæн æндæр 
Искæй рис, йæ царды фæндæгтæ 
Алкæмæн йæхи уæргътæ хæсгæ. 
Зондæй йæ æмбарын, дæн тыхджын. 
Фæлæ удæй абон дæн мæгуыр. 
Алцы дæр мын бантысти, бæгуы. 
Ноджы ма кæмæйдæрты фылдæр. 
Фæлæ уымæй нал райы мæ уд, 
Баихсыд мæ зæрдæ, скъуындæг уд. 
Æз уæлдай дæн а зæххыл, дзæгъæл... 
У Хуыцау æнæвдæлон, æндæр, 
Уый рæвдауид, чи зоны, мæн дæр. 
«Æмсе дыл мсе сыгъдæг каст фсезынд, - 
Адсем Ьын дæрæсугьд иссен кастой»... 
Хуыгаты Сергей 
О, тæхуды, ракæс ма маем ра, 
Кæд æз дæр ысфидауин дæ кастæй. 
Уыцы кæчæн бавгъау кодтай, ба 
Æмæ сæфын ницыйæ мæ мастæй. 
Амонд мæ куыд ницæмæй фæци, 
Иууыл дæр мæм аиппытæ хастой. 
О, ды мæм куы ракæсис, уæд та, 
Исты мæ кæд рауаид дæ кастæй. 
245 

Хадыхъаты Фатимæ 
(Рухс дзæнæты бадæд, радиойæ фехъуыстон 
йæ ныхас, рагон фыстæй) 
Ныййарæг мад сæрыстырæй куы дзура 
Йæ хъæбулы лæгдзинады тыххæй, 
Кæй бахъахъæдта райгуырæн, йæ бæстæ, 
Фыдызнагæй кæй бахыста, фыдæй. 
Æмæ йæ зынгхуыст хъæбул цыма йемæ, 
Кæны уый цин уæлахизыл, уæддæр. 
Æгайтма уалдзæг кæстæртыл æрцæуы, 
Йæ хъæбулæн йæ ингæн дард кæмдæр. 
Уый Харьковæй фыдызнаджы куы сырдта, 
Куы цагъта знаджы райгуырæн зæххæй, 
Уæд ракалди ныййарæгæн йæ мæсыг, 
Фæлæ йæ ныфс нæ асасти уæдæй... 
Сæрыстыр у, кæй бантысти уæлахиз 
Йæ хъæбултæ мæ се мбæлтты фæрцы. 
Кæй кæсы хур, кæй цæуы цард зæххыл, 
Йæ хъæбулты та уарзонæй мысы. 
Кæй зæгъынæй, фæкалы уый цæссыг дæр, 
Фæлæ йæ базыл, сусæгæй æхсæв. 
Ныййарæг мад кæй хъомыл кæны, уымæн 
Хуыцауæй куры амонд уый æрмæст. 
Зæххы къорийы алы мадмæ дзуры, 
Цæмæй сæ фырттæ нал æруадзой хæст. 
246 

Амонд севи хъысмæт 
фСуыВ 
1 
Лæгтыдзуары кувæн æмæ уаз бонты 
Бакувон, хатыр мын уæд, æз дæр. 
Кувæг та куы ракæна йæ арфæтæ, 
Уæд æнæмæнг, ракуры цыдæр. 
Арфæ дын, нæ адæмы æргом дзуар! 
Рухс æмæ сызгъæрин у дæ фæд, 
Кувын дæм сыгъдæгзæрдæ, æргом удæй, 
Кувæглæджы амонд мæ фæуæд. 
О стыр Хуыцау, о Лæгтыдзуар, рæдау 
Æмæ рæсугъд арфæ нын ракæнут! 
Курын уæ сабырдзинад æппæт зæххыл, 
Уæд сабыр цард мæ адæм дæр кæндзæн. 
Йæ уарзт æмæ йæ сыгъдæг куыстæй чи цæры, 
Уый амонджын, зæрдæрухсæй цæрæд. 
Сабитæн йæ уарзт, йæ уд цы мад дæтты, 
Уый куыд уа сæ хуртæй дæр æфсæст. 
Байрагæй бæх, родæй та гал чи кæны, 
Уый нæ гуырдтæй сахъ лæгтæ кæнæд. 
Иры æмæ дард бæстæты чи цæры, 
Уыдонæн сæ куывд рæстмæ фæуад, 
Амонд æмæ цинтæй æфсæст алчи дæр, 
Алкæмæн йæ фæндаг раст куыд уа. 
Барст куыд уа нæ алкæмæн йæ кувинаг, 
Фæззæг та бæркадимæ куыд уа. 
247 

Хадыхъаты Фатимæ 
О Стыр Хуыцау, о Лæгты дзуар, мæ кувинаг, 
Сыгъдæгзæрдæ, сыгъдæг къухæй кæнын. 
Уырны мæн тынг, кæй уыдзыстут мæ уды фарс, 
Уæ арфæмæ æнхъæлмæ æз кæсын. 
2 
Джеоргуыба, 
Дæ лæвæрттæй фæхай кæн 
Дæ кувæгмæ-иу у рæдау 
Зæрдиагæй сыгъдæгзæрдæйæ кувæм 
Æмæ нын хæрзтæй ма бакæн æвгъау. 
О Лæгтыдзуар, 
Лæгъстæгæнгæйæ курæм, 
Зæххыл паддзахиуæг кæнæд 
Сабырдзинад, æмбардзинад, 
Сыгъдæг уарзт. 
Куыд никуы уа фыдæх æмæ хæрам, 
Куыд никуал фена ацы дуне хæст. 
Хуымæтæг цард нæ алкæмæн дæр фаг, 
Нæ бинонты нæ фæллойæ куыд дарæм 
Æмæ куыд уа на алы куыстæн кад. 
О Стыр Хуыцау, 
Кæд бакувын нæ зонæм, 
Уæд нын нæ рæдыд дæр ныббар. 
О Лæгтыдзуар, нæ адæмы æргом дзуар, 
248 

Амонд æви хъысмæт 
Дæ арфæ æмæ узæлд 
куыд уа æппæт адæмы фаг! 
Уырны мæ, ды нæ дих кæныс, нæ, мах 
Мæгуыртæ æмæ хъæздгуытыл, 
Нæ барыс нæ фынджы дзаг æмæ бæркад. 
Фæзæгъынц, ды сыгъдæгзæрдæйа скув, 
Дæ фынгыл та æртæ кæрдзыны рмæст, 
Æви æвидигæ бæркад, уый нæу уæлдай. 
Хуыцау, дæ хъæбултæн у мад. 
Фыдыусау нæ ма æфхæр, Хуыцау! 
Йæ фæндтæ æмæ фæндæгтæ рæсугъд, 
Кæмæн сты, сæ куывд сын айсæд 
Сыгъдæг Лæгтыдзуар. 
<=^5?= 
249 

Хадыхъаты Фатимæ 
2020 
(Бигъаты Володя æмæ Æхсар, Хуыбаты Чермен æмæ Риммæ, 
Даураты Зоя, Теттырмасты Виталик, Мæргъиты Дали, 
ДыгъуыстыТенгиз... Сеппæты ни фæнымайдзæн... цалы 
ахордта ацы фыдниз...) 
1 
Хъæргæнджытæ æрвитын æз Хуыцаумæ, 
Æрцæуæд наем, æркæсæд нæм хæстæгмæ. 
Цы уавæры стæм, цавæр цард кæнæм. 
Æмгары зианмæ нал æзгъорæм мах, 
Нал хион ис, нæдæр нын ис сыхаг... 
Куыдфæндыдæр дæ удæн уæд зынаргъ. 
Цы уавæры, цы зындоны стæм мах... 
Кæуын дæр нал уæндæм, мыййаг, 
Цы кæсы райсом та нæхимæ, 
Кæнæ кæй уарзæм, чи нын у зынаргъ... 
О стыр Хуыцау! Цæй уынгæджы стæм мах, 
Кæдмæ уыдзæн нæ цард, мæлдзыджы губаккау 
тæссаг!? 
2 
Мæ хуылфы нал цæуы мæ хъыг. 
Куы фестын дур, куы та цæссыг. 
3 
Бадæм алчи йæ къона, йæ хæдзары, 
Уазæг амондæй фестæм æнæхай. 
Ацы хъодыгонд дуне цæй уынгæг у, 
Цас тæссаг у, цæй тыхст у нæ катай... 
250 

Амонд севи хъысмæт 
Ис амонд æмæ цин, 
Фæлæ ис хъыг æмæ рис. 
Ис хур æмæ мæй, 
Фæлæ ис мигъ æмæ хъыст. 
Уарзтæн æмбал куы нæй, 
Уарзтæй мын ут рæвдыд, 
Уартæй уæнт зæрдæтæ дзаг, 
Уарзтæй уæд дзаг уæ цард 
мма 
Рæсугъд, дам, амонды хос нæу, 
Æндæр куыд нæ уыдтæ рæсугъд! 
Дæ уынд, дæ кондмæ нæй æрхæссæн фау, 
Хуыздæрмæ дæ бæллын нæ хъуыд, 
Уæд амондæй куыд нæ фæци дæу хай, 
Цæмæн хъысмæт дæ амондыл фæхудт, 
Хъæбулы ад, хъæбулы цин цæуыннæ базыдтай. 
Дæ мадæн та йæ зæрдæ саст, йæ зæронд у мæгуыр. 
Дæдæй фæуа ныййарæг мад, 
Йæ рыст æмæ йæ хъыг кæуылты сты, 
Кæуы, мæгуыр, кæуы... 
25/ 

Хадыхъаты Фатимæ 
Никæмæн уал ис хион, сыхаг, 
Нал дæр æмгар ис, нал дæр æмбал. 
Алчи йæ удыл, йæ бинонтыл у, 
Уыдонæн тæрсы, нæ уæнды цæуын. 
Нал цæуæм зианмæ, 
Нал кæнæм куывд. 
Артау фæсыгъд мæ риу, 
Басыгъд мæ хуылфы цард. 
Ныр цыма фестад их, 
Афтæ у уазал, салд, 
Нал цæуын æз зынггур, 
Зæрдæ у æви дур, 
Ихы къæрттау ныммур... 
Баталынг ис мыл хур. 
декабр 2020 
252 

Амонд æви хъысмæт 
тмсе 
Мæ зæды хай, ды ма уыдтæ нæ хистæртæй, 
Дæумæ ма-иу лæг батавта йæхи... 
Цы бакæнæм, æнæцæугæ нæй фæлтæртæн. 
Дæ зæххон балц, кæй зæгъынæй, фæци. 
Дæ арфæтæ куы æрцæуой дæ кæстæртыл, 
Уæд амондджын фæуыдзæни нæ туг. 
Дæ тыхстæй дæр фæлмæн æмæ рæвдаугæйæ: 
Дзæбæх æмæ мын уарзонæй цæрут, 
Мæ зынæргътæ, 
Цæрынæй мын-иу бафсæдут... 
Мæ хъустыл уайынц абон дæр... 
Дзæнæт, 
Кæй зæгъынæй, дæу аккаг у 
Æмæ кæй бадыс цъæх нæуыл, уынын, 
Сыгъдæг суадонæй дойныйæн куыд ныуазыс. 
Æмæ дæ арфæ кæстæртыл цæуæд. 
декабрь 2020 
^^^ 
253 

Хадыхъаты Фатимæ 
АМОНД ÆВИ ХЪЫСМÆТ 5 
ХЪОДЫГОНД 179 
ÆМДЗÆВГÆТÆ 
Кæмæндæр 192 
Мæ фыдæн 193 
Куадзæн 194 
Æз иутæй дæр нал дæн 194 
Хъулон, æгъатыр у цард 195 
Зæрдæ æнкъард, æрхæндæг. 195 
Куывд 196 
Цардылхæст кæстæр 196 
Ирон лæгæн йæ хъарæг æмæ богътæ 197 
Ой уæдæ, дам, 197 
Мæ æдзард æрдхорд æфсымæртæн 198 
Цæстæнгас 199 
Нал мын бæрæгбон, нал цины бон 200 
Ацы райсом раст мæнау 200 
Мæрдтимæ нæма дæн 201 
Аллæйæн 201 
Никæмæ бæллын хæстæгмæ 202 
Амонд у махмæ тæргай 202 
Исчи зæгъдзæни 203 
Ног азы æхсæв 203 
Доныскъæфæн 204 
Хъæбулмæ 204 
Дыууæ æмдзæвгæйы тæлмац 205 
254 

Амонд æви хъысмæт 
Мæ кæстæртæ, куы уын фестин æз цард 206 
Зæххыл æвæццæгæн бынтон сыгъдæг уд нæй 207 
Адæймаг сразы вæййы алцæуыл 207 
Уд фæкъахыр, зæрдæйы хъæдгом 208 
Бонтæ нымадтон, къуыритæ 208 
Дæуæй цы ныфсджын уыдтæн æз 208 
Æз истæуыл куы бацин кæнын тынг 209 
Секъайы загьдау, нал ныл кæсы хур 209 
Мæнæй куы амбæхстай дæ цæстытæ 209 
Нæ цухъатæ, нæ хъаматыл куыд систам, куыд нæ къух? 210 
Бонтæ бонтыл æфтынц 210 
Тыххæй дæр тухын адæмыл мæхи 211 
Мæхи нæ буц кæнын сымахæн 211 
Чи нæ абадт бæхыл, чи тарахауди саргъæй 211 
Дæ цæстытæ 212 
Æз дын ныххатыр кодтон алцы 212 
Дзæгъæлзад 213 
Цæргæбон мыл уæ хъал фæкалдтат 213 
Æз цæрын æмæ дуне мæ тæртты хæссын 214 
Сымахæй мæн нæ хъæуы кад 215 
Ничи фæрисдзæни сомбон мæныл 215 
Æнхъæл нæ уыдтæн, амонд мæм фæхуддзæн 216 
Дзуапп ме мсис æфсымæрæн 217 
Шамилæн 218 
Дыгургомы 219 
Дзуццаты Хадзы-Умарæн 219 
Арвы къæсæрмæ фæцыдтæн 220 
Мæгуыр у, чи нæ зоны уарзт 220 
Искæд бон аззайынц афтидæй хæдзæрттæ 221 
255 

Хадыхъаты Фатимæ 
Кад æмæ ном 222 
Барæнтæ 223 
Кæд лæгдзинадæн нал ис кад 225 
Абон æнкъард у, æрхæндæг мæ зæрдæ 226 
Цыргъобау 226 
Никæмæ бæллын хæстæгмæ 227 
Ма кæут, чи амард, ууыл 227 
Мурикмæ 228 
Фæззæгæн бæргæ кодтон лæгъстæ 229 
Æвиппайды куы фæцæуон фæсрагъ 229 
Никæмæн лæгъстиаг дæн æппындæр 229 
Дзæнæтæй зындоны 'хсæн рафтæм 230 
Ис бауарзæн кæйдæр бæстæ, æндæр адæм 231 
Дзабайты-Къесаонты Таисæйæн 232 
Амонд 234 
Дæ хъæлæс ма зæлы нæ хъустыл 234 
Зарæг 235 
Мæ хъæбулы хъæбултæ 236 
Хъæбул æмæ мад 237 
Робин Гудтæ, Зорротæ, Котовскитæ 238 
Цоцко 239 
Фæззæг халас æрæвæрдта сæрыл 240 
Нæ вæййы алчи алкæмæн зынаргъ 241 
1-3 сентябрь 2004 аз 242 
Никæмæ кæсын æнхъæлмæ 243 
Цард къæссафæлдæхт фæци 244 
Бирæтæн сæ цард мæнæй зындæр 245 
О, тæхуды, ракæс ма маем ра 245 
Æхсараты Энверы мад 246 
Куывд 247 
256 

Амонд æви хъысмæт 
2020 250 
Ис амонд æмæ цин 251 
Эмма 251 
Никæмæн уал ис хион, сыхаг 252 
Дзирæ 253 
257 

Литературно-художественное издание 
Хадикова Фатима 
Спасть© или судьба 
(&лгонд æви хъыСеЛгæт) 
Корректор И. Г. Дзуцева 
Технический редактор Е.Н. Маслов 
Дизайн обложки Д.А. Джиоева 
Компьютерная верстка Д.А. Джиоева 
Подписано в печать 12.02.2021 г. 
Формат 60x84 1/16. Бумага офсетная. 
Гарнитура шрифта Мтюп Рго. 
Печать цифровая. 
Тираж 100. Заказ №18. 
Отпечатано ИП Цопановой А.Ю. 
362002, г. Владикавказ, пер. Павловский, 3 


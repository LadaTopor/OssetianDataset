V А ЦМЫСТÆ 
ÆРТÆ ТОМÆЙ. 
>д!а 
ЦÆГАТИРЫСТОНЫ ЧИНГУЫТЫ РАУАГЪДАД 
ОРДЖОНИКИДЗЕ* 1961 

ТАТАРИ КПХИЕВ 
ПРОИЗВЕДЕНИЯ 
В ТРЕХ ТОМАХ 
ТОМ I 
Стихотворения и поэмы 
па осетннском языке 
Северо-Осетинское 
киижиое иэдательство 
Орджоннкидзе * 1961 

ЕПХИТЫ ТÆТÆРИ 
Мæ размæ — дуне къухфыстытæ, рæстæгæй чысыл 
чн фæбур, ахæм къамтæ. Худæнбылæй, сывæллоны 
сыгъдæг цæстытæй къамæй кæсы æнахъом саби. Иæ 
фарсмæ — æндæр къам. Фæлурс, къæсхуыртæ цæсгом. 
Фæллад цæстæнгас. Иæ чъылдымыл фыст: «Кавцинчы 
ФЗУ-ны ахуыргæнинаг». Ноджы æндæр ныв — йе 
’мбæлттимæ сæрак палтойы лæууы, фыццаг къамæй 
цы гыццыл саби худти, уый. Æнæдаст. Фыдхуыз. Æн- 
къард цæстытæ. йе ’мбæлттæ дæр афтæ æнкъардхуыз. 
Сæ къæхтыл — уæззау цырыхъхъытæ. Уым дæр фыст: 
«1942 аз». 
Фæлдахын къамтæ. Мæнæ та ногæй лæууы йе 
’мбæлттимæ. Хæрзхуыз. Аив дарæсты. йæ цæстæнга- 
сыл зыны цавæрдæр сæрыстырдзинад, хъæлдзæгхуыз. 
Йæ фарсмæ — Максим Горькийы стыр цырт. Къамыл 
фыст: «Мæскуы, Советон Цæдисы фысджыты дыккаг 
съезд»... 
Зад фæткъуы бæлас. Бæласы бын — нæлгоймæгты 
къорд. Сæ быны æрмæстдæр æртæ дзырды: «Камби- 
леевкæ. Епхиты Тæтæри»... йæ хæдоны æфцæггот 
уæгъд, йæ сæрыхъуынтæ иуварсырдæм æппæрст, аф- 
тæмæй лæууы йе ’мгæртты æхсæн Тæтæри æмæ цæуыл- 
дæр зæрдиаг ныхас кæны... 
Æз кæсын къаммæ æмæ мæ цæстытыл ногæй уайы 
уыцы зад фæткъуы бæлас, уыцы сæрдыгон бон, нæ фе- 
мбæлд. Бирæ уыдысты уыцы фембæлдтытæ, йæ хъæл- 
дзæг ныхæстæ, йæ фæлмæн мидбылты худтытæ. Фæлæ 
Тæтæрийы тыххæй мæ цыбыр ныхас райдайдзынæн 
уыцы фембæлдæй. Уымæн æмæ уый фæстаг азты куыс- 
3 

та Камбилеевкæйы, йæ уацмыстæн бирæты ныффыста 
уым. 
Камбилеевкæ... Сæрдыгон æнуд бон кæронмæ фæ- 
цæйхæццæ кодта. Адæм сæ быдыры куыстытæй нæма 
здæхтысты. Уынгты искуы-иу змæлæг йедтæмæ нæ уыд. 
Цыбырты Иласы хæдзары дуармæ бæласы бын бад- 
тысты цалдæрæй. Уазæгуаты уыдыстæм Епхиты Тæ- 
тæримæ. Уый чысыл раздæр æрбацыд быдырæй æмæ 
мæстыйæ дзырдта, хъæдрæбын колхозы разамонджы- 
тæй иуыл нозтджынæй куыд сæмбæлд, уыцы ха- 
бæрттæ. 
— Йæ арахъхъы тæф афтæ калд, æмæ йæ цуры 
æнæ закъускæ фæлæууæн нæ уыд, — куыд фæстæмæ 
йæхæдæг дæр бахъæлдзæг, афтæмæй ныхас кодта 
Тæтæри æмæ-иу цæмæндæр йæ рыгæйдзаг цырыхъхъы- 
тæм æркаст. — Уыцы хурмæ йæ сæр тæгæлтæ куыннæ 
ахауд, нæ зонын... Иæ амонд уыд, æмæ йæ лæппутæ иу 
ран малы æд бæх батардтой æмæ уым доны иучысыл 
йемуд æрцыд... Замманай дзæбæх лæппутæ... Æвæццæ- 
гæн æй, сæ бригадир искуы бæхæй куы асхъиуа, зæгъ- 
гæ, бафснайдтой. Кусæгæй та ахъаззаджы кусæг у. 
Адæм ын тынг аргъ кæнынц. йæ ныхасмæ дæр ын хорз 
хъусынц. Фæлæ йæ дысон кæдæмдæр баластой æмæ, 
уæхæдæг нæ зонут, иу нуазæн, иннæ гаджидау, — лæ- 
джы суанг бонмæ нал рауагътой... 
йæ пыхцыл сæрыхъуынтæ йæ рахиз къухы æн- 
гуылдзтæй адзæбæхтæ кодта Тæтæри, исдугмæ йæ ны- 
хас баурæдта, уынджы уæлæрдæм акаст æмæ йæ мид- 
былты бахудт: 
— Ныртæккæ уæ æз Мыхъмыхъхъимæ базонгæ 
кæндзынæн... 
Мах дæр, Тæтæри кæдæм бацамыдта, уыцырдæм 
акастыстæм. Уынгты лæбурæджы цыд æрцæйкодта цы- 
быргомау бæзæрхыг лæг. Йæ донхуыз нымæтхуд йæ 
рахиз къухы йæ уæззау гуыры æмхуызон размæ-фæс- 
тæмæ тылдта. Иæ сæр уыд гæмæх даст, æвæццæгæн ын 
хурæй тарст æмæ каурæбынты аууæттæм йæхи ласта. 
Мах нæ кæрæдзимæ бакастыстæм. Уыцы ацæргæ 
лæгыл цæмæдæр гæсгæ мæлæты дзæбæх фидыдта 
Мыхъмыхъхъ ном. Тæтæри нæ бамбæрста æмæ, йæ 
цæсгом фецæгхуыз кодта» афтæмæй загъта: 
4 

— Афтæ ма банхъæлут, æмæ йыл уыцы ном æэ сæ- 
вæрдтон. Нæ, хъæуы йæ иууылдæр афтæ хонынц... Иæ 
номæвæрæг чи у, уый йæхæдæг дæр нæ зоны... 
Уæдмæ нæ цурмæ æрхæццæ, Тæтæри Мыхъмыхъхъ 
кæй схуыдта, уыцы лæг. Уæзданхуызæй нын салам 
радта. Цыма немæ иу нæ, фæлæ цалдæр цæххы путы 
бахордта, уый хуызæн ныл ацинтæ кодта, стæй Тæтæ- 
рийы цонгыл иуварсырдæм ахæцыд: 
— Бахатыр кæнут, иучысыл сусæг ныхас нæм ис 
æмæ... 
— Дæ хорзæхæй...— цыма нæ фæнд иу уыди, уыйау 
æмхъæлæсæй загътам мах. 
Мыхъмыхъхъ, кæд цыфæндыйæ дæр сусæг ныхас 
кæнынмæ хъавыд, уæддæр нæм йæ ныхæсты фылдæр 
дзæбæх хъуысти. Иннæ ныхæстæй уæлдай тыхстхуыз- 
дæрæй, уæлдай хъæрдæрæй дзырдта: «Хуыцауыстæн, 
нырмæ дæр дæ, зæгъын, абæрæг кæнын бæргæ хъуы- 
ди... Иласимæ мах æфсымæрты цардæй... Уазæгæн дзæ- 
бæх зæгъын махæн нæ фыдæлтæй баззад. Стæй мæнæ 
дæ уазджытæ... Хуыцауыстæн, хорз уынинаг бæргæ 
сты... Фæлæ цæмæй? Уыцы æнаккаг адæм мын мæ ар- 
тыл дон ауагътой. Гъемæ, дæ фыд цы мæрдты ис, уы- 
цы мæрдты хатыр бакæн æмæ мын гæххæтты гæбаз 
афыссынмæ ма фæзивæг кæн... Куы дын зæгъын, дæ 
хорз дын никуы ферох кæндзынæн... 
Тæтæри æнæ исты дзургæйæ лæууыд æмæ йæ рахиз 
къухы нарст æнгуылдзтæй йæ сæрыхъуынтæ хæрдмæ 
сæппар-сæппар кодта, исдугмæ-иу махырдæм æрба- 
каст, бæрæг уыд, йе ’мбалы ныхæстæй кæй тыхсти, 
уый. Мыхъмыхъхъ ма йын сусæгæй йæ хъусы цыдæр- 
тæ адзырдта, стæй махырдæм фæзылд: 
— Ныххатыр кæнут... Мæ хъаймæты боныстæн, 
хорз уынинаг уазджытæ бæргæ стут, фæлæ уыцы афте- 
чы... — цыма йын исчи йæ хурхы уадындзтæ ацахста, 
уыи хуызæн йæ ныхас йæ хъуыры фæбадт. — Цæй, сы- 
вæллæттæй дæм исчи æруайдзæн æмæ-иу æй уымæ 
ратт. Курын дæ: хъæбæрæй ма бацауæрд... 
Иу хатт ма нæ хатыр ракуырдта, стæй йæ даст сæ- 
рыл йæ нымæтхуд сиукъсагъд акодта æмæ, цыма йæ 
къæхты бынтæ тæппæлттæ уыдысты, уый хуызæн хæрд- 
мæ фæхау-фæхаугæнгæ тагъд-тагъд ацыд. Уынджы 
5 

тигъмæ нæма схæццæ, афтæ йæм чидæр хъæрæй фæ- 
дзырдта: 
— Мæхæмæт!.. 
Тæтæри йæ худын нал баурæдта, нæ цурмæ æрба- 
цыд æмæ загъта: 
— «Хъæбæрæй ма бацауæрд»... Фехъуыстат? Ирон 
æмбисондау: «Саг йæхи къахæй фæрæтмæ æрцыд»... 
Æз ын — иуырдæм, уый та иннæрдæм ныффæрск, 
ныцъцъæх æмæ тæрхондоныл хъаст фыссын кæны... 
Иæ кæрчыты тыххæй... Мыхъмыхъхъы кæрчыты 
тыххæй... 
Уыцы изæрæй цалдæр боны рацыд, афтæ мыхуыры 
фæзынд Епхиты Тæтæрийы радзырд «Мыхъмыхъхъы 
кæрчытæ». 
— «Мæнæ та дзы дыууæ ныххæдмæл!.. — æнкъард 
æмæ тарстхуызæй загъта Мыхъмыхъхъ, йæ рахиз къу- 
хæй дыууæ урс карчы æрзæбул, афтæмæй. 
— Уæ, судзгæ бон мыл акæна! Ай хæрзбын куы кæ- 
нын!.. Цагъды куы фесты иууылдæр!.. Ныр дын уый 
авд... Æмæ кæрчытæ сты, кæрчытæ, схæцæнтæ сыл 
нæй. Сыгъдæг хорæй хаст сты æмæ цæуылнæ уой 
фиу! — бакатай кодта Мыхъмыхъхъы æфсин Госæда, 
йæ мæллæг даргъ æнгуылдз йæ роцъомæ саразгæйæ. 
— Афтæ дын хъæуы, уæддæр мæрддзæст дæ... Дæ 
цæст-иу дзы нæ уарзта аргæвдын, — тæргайхуызæй 
загъта Мыхъмыхъхъ. 
— Кæд ма дзы æз дæн мæрддзæст! Сыгъдæг карчы 
фыдæй хаст куы дæ... Алы къуыри дæр дын дзы иу не 
’ргæвдын?..» — кастыстæм мах радзырды фыццаг ны- 
хæстæ æмæ Тæтæрийæн йæхи мидбылты худтимæ зæр- 
диагæй худтыстæм, селекцион станцæйы мыггаджы 
нартхор чи давта æмæ уымæй йæ кæрчытæ цагъды 
кæмæн кодтой, уыцы хин æмæ кæлæн Мыхъмыхъхъы 
митыл. Нæ цæстытыл уад, Мыхъмыхъхъ каурæбынты, 
йæ гæмæх сæр хурæй æмбæхсгæйæ, афтечы кусджытыл 
тæрхондонмæ йæ хъаст куыд фæцæйх.аста, уый. 
Æмæ, кæй зæгъын æй хъæуы, Камбилеевкæйы 
хъæуккаг Мыхъмыхъхъы, радзырд чи бакаст, уыдон 
се ’ппæт сæхи цæстæй нæ федтой. Æрмæст уый хуы- 
зæттыл æмбæлдысты æндæр рæтты, стæй сæ фыссæг 
баууæндын кодта, Мыхъмыхъхъ æцæгæйдæр кæй цæры 
6 

æмæ ма ныр дæр кæмдæрты йæ кæнон кæй кæны, 
ууыл. Мыхъмыхъхъ нунæг нæу. Уымæн ма ис æмбæлт- 
тæ, кæд бынтон йæхи халдих не ’сты, уæддæр сæ зон- 
дахаст, сæ зæрдæйы конды бирæ æмхуызон миниуджы- 
тæ ис. Æмæ йыл уымæн æрæвæрдта йæ цæст Тæтæри, 
уымæн æй рахаста хурмæ, адæммæ. 
Ацы цыбыр, дæсны фыст радзырдыл нæ ныхас хуы- 
мæтæджы афтæ дардыл нæ хæссæм. Стæй «Мыхъ- 
мыхъхъы кæрчытæ» Епхиты Тæтæрийæн йæ уацмысты 
сæр сты, зæгъгæ, афтæ дæр нæ зæгъæм. Каед радзырд 
рæсугъд æвзагæй фыст у, дæсны арæзт у, уæддæр уы- 
мæй бирæ ахсджиагдæр, ноджы дæсныдæр фыстытæ 
ис Тæтæрийы вазыгджын æмæ хъæздыг сфæлдыстады. 
Ацы æвдисæн æрхастам æрмæстдæр уымæн, цæмæй 
бæлвырддæр равзарæм, Тæтæри Мыхъмыхъхъы хуы- 
зæтты, стæй «замманай лæппутæ» кæй хуыдта, уы- 
доны æнкъарæнтæ куыд арф æмбæрста æмæ сæ йæ 
уацмысты куыд дæсныйæ æвдыста, уый. 
Цард бирæ уарзта Тæтæри. Адæмы зæрдæйы конд, 
сæ хъуыдытæ, сæ бæллицтæ ныв кæнынмæ сын 
арæхстджын уыд. Æмæ уый уыдис, Тæтæрийы курдиат 
æрттивгæ кæмæй кодта, иу уацмысæй йæ иннæ уац- 
мысмæ цыргъдæр, арфдæр, рæсугъддæр* чи кодта. 
ахæм миниуæг. 
Суанг йæ фЫццаг æмдзæвгæйæ йæ фæстаг радзырд- 
тæм, пьесæтæм, повесттæм æмæ йæ романмæ Тæтæри 
уыд, царды улæфтмæ, царды стыр санчъехтæм йæ хъус 
лæмбынæг чи дардта, цард ноджы рæсугъддæр цæмæй 
уа, ууыл уæхскуæзæй чи архайдта, ахæм фыссæг. Фыц- 
цаг фондзазонтæ, коллективизацийы дуг, хæсты раз- 
мæйы хурæфсæст бонтæ, фашистон лæгхорты ныхмæ 
мæлæтдзаг тохымылазон мигътæй æмæхгæд райсом- 
тæ, уæлахиздзау советон хæстон лæджы æгæрон цин, 
знаджы бомбæты цæфтæй йæ хъæдгæмттæ æххæст кæ- 
мæн нæма байгас сты, уыцы уалдзыгон быдырты фыц- 
цаг ауæдз, нæ хæлд хæдзарад фæстæмæ йæ къа- 
хыл слæууын кæныны хъæбатыр рæстæг, — уыдонæи 
алчидæр аккаг бынат ссардта Епхнты Тæтæрийы 
сфæлдыстады.— Се ’взонг зæрдæтæ царды гуылфæнты 
кæмæн баиу сты, се ’цæг амондмæ уæззау фæндæгтыл 
чи æрцыд, уыцы Махарбег æмæ Фаризæт; йе ’хсæна- 
7 

дон стыр хæс фыды уарзондзинадыл кæмаен фæтых, 
æхсæнады иумæйаг хъуыддаг тымыгъты сыгъдæгæй чи 
рахаста, уыцы Ислам; йæ адæмы сæрыл Хасаны цады 
был хъæбатыр тохы йе ’взонг хур кæуыл аныгуылд, 
уыцы уырыссаг æвзыгъд лæппу Иван Пожарский; йæ 
сидзæры фыццагбонтæй йæ лæджы кармæ æххуырсты- 
ты, бæгънæг æмæ стонгæй чи фæцыд æмæ советон хуры 
тынтæ парахатæй кæй батавтой, уыцы Герасим; дард- 
мæ дæр сырх гæлæбутау чи зынд, сæрдыгон хурау. 
цæстæнгас чи рæвдыдта æмæ фашистон хæдтæхæг сæ 
рæзгæ цард кæмæн аскъуыдта, уыцы дыууæ фаззоны; 
фыссæджы дардуынаг цæстытæ уæрдонвæндагыл цы 
сырх мæнæуы нæмыг федтой, уый; адæм сæ лæугæхох, 
сæ цæугæ мæсыг, сæ хæххон стъалы кæй хуыдтой, уы- 
цы нæртон Къоста... 
Æмæ ахæм цардæгас, ирон литературæйы фидар 
бынат чи æрцахста, ахæм сурæттæ бирæ сныв кодта 
Епхиты Тæтæри. Уыдон æм Мыхъмыхъхъау сæхи къа- 
хæй не ’рбацыдысты, фæлæ сæ фыссæг йæхи цæстæй 
федта царды, лыстæгсын каст сæудыхъæдмæ, сæзонд- 
ахастмæ, сæ алы фæзылдмæ, фыссæджы аив мадзæлт- 
тæй сæ сфæлындыдта æмæ семæ ныфсджынæй, фидар 
къахдзæфтæй æрбацыд ирон литературæмæ. Тæтæри 
йæ цыргъ ныхæстæй, йæ судзгæ цæстæнгасæй, сæ 
хъустыл сын фидар æрхæцыд, афтæмæй талынг æм- 
бæхсæнтæй хурмæ рахæр-хæр кодта Бабойы, Чермет 
Тимофеевичы, Симоны, Рамудзовы, Фæхтыхъойы, 
Бæрбæры фырты, сыгъдæг хæнкъæлæй хаст чызджыты 
хуызæтты. Фæхудт сыл йæхæдæг, ноджы тынгдæр та 
сыл фæхудын кодта, сæ цард æнад кæмæн кодтой, сæ 
ном чъизи кæмæн кодтой, уыцы адæмы. Уæлдай цыргъ- 
дæр, уæлдай нысанылæмбæлгæдæр уыди Тæтæрийы 
ныхас Фæхтыхъойы хурмæ ласгæйæ. Æмæ уымæн баз- 
задысты адæмы æхсæн, Тæтæри сыл йæ уацмысты цы 
нæмттæ сæвæрдта, уыдонæй бирæтæ. 
Æнцон фæндæгтыл не ’рбацыд иррн литературæмæ 
Епхиты Тæтæри. Йе ’взонджы бонтæй фæстæмæ уый 
æнувыдæй куыста йæхиуыл, ахуыр кодта ирон литера- 
турæйы, уырыссаг æмæ дунейы литературæйы кур- 
диатджындæр фысджыты дæсныйадыл. Уый уыд, би 
рæ чи зыдта, бирæ чи бакаст, ахæм ахуыргонд фыс- 
8 

сæг. Ирон советон фысджыты астæуыккаг фæлтæрæй 
Хетæгкаты Къостайы æмæ Коцойты Арсены традицитæ 
дарддæр чи ахаста, уыдоны раззагдæр рæнхъыты уы- 
дис Епхиты Тæтæри дæр. Уый йе ’сфæлдыстадон фæн- 
даджы тыххæй иу ран йæ мысинæгты афтæ зæгъы: 
«Хорз ма хъуыды кæнын 1925 азы январы мæй. 
Æрыдоны скъолайы адæмæй къухбакæнæн нæ уыд. 
Скъоламæ æрцыдысты хъæуы хистæртæ, сылгоймæгтæ, 
фæсивæд, сывæллæттæ. Æз бадтæн рудзынджы фарс- 
мæ æмæ лæмбынæг хъуыстон докладгæнæгмæ. Ныр 
дæр ма мæм афтæ кæсы, цыма уыцы изæр мæнæй 
зæрдиагдæрæй ничи хъуыста ныхасгæнæгмæ. 1905 азы 
революцийы 9-æм январы тыххæй доклад кодта Гæ- 
диаты Цомахъ. Бæрзонд, саулагъз, хæрзконд Цомахъы 
н^хæстæ мæ зæрдæйы иннæрдæм хызтысты. Уый афтæ 
дæсны дзырдта, æмæ йæм хъусынæй не ’фсæстæн. Мæ 
зæрдæйы мын райгуырын кодта диссаджы æнкъарæн- 
тæ. Æмæ дыууæ боны фæстæ «Рæстдзинад»-мæ арвыс- 
тон мæ фыццаг æмдзæвгæ «Тугкалæн хуыцаубон». Ме 
’мдзæвгæ мын ныммыхуыр кодтой газеты»... 
Афтæ райдыдта Епхиты Тæтæрийы сфæлдыстадон 
фæндаг. Иу æмдзæвгæйæ иннæмæ, иу прозаикон уац- 
мысæй иннæ уацмысмæ, иу чиныгæй иннæ чиныгмæ 
тыхджындæр кодта Тæтæрийы курдиат, ныфсджын- 
дæрæй хъуыст йæ хъæлæс, æртынæм азты ирон советон 
литературæмæ цы курдиатджын фæлтæр æрбацыд. уы- 
доны æхсæн. Уый фыста Садоны æрзæткъахджытыл, 
Донбассы кусджытыл, æмæ ирон литературæмæ хаста 
ног темæтæ, ног æнкъарæнтæ, кусæджы уæззау дзæбу- 
джы зыланг, хидæй райгуыргæ зарджыты хъæлæс, 
уый зарыд советон адæмы амондджын цардыл, Ком- 
мунистон партийы намысджын хъуыддæгтыл, нæ 
адæмты фæтæг цытджын Лениныл. 
Ирон литературæйы Ленины тыххæй цы бирæ хорз 
уацмыстæ фыст æрцыд, уыдонæн сæ ахъаззагдæр у 
Епхиты Тæтæрийы поэмæ «Ленин». Тæтæри рæсугъд 
ахорæнтæй, хъæздыг æнкъарæнтæй сныв кодта æппæт 
дунейы фæллойгæнджыты хурты хур Ленины сурæт. 
Нæ бæстæйы æппæт адæмтимæ иумæ ирон адæм дæр 
гге ’цæг амонд куы ссардтой, уый тыххæй Тæтæри йæ 
поэмæйы загъта бирæ зæрдæмæ арфхъарагныхæстæ... 
9 

Цы дæ, поэт? — Цы у дæ кадæг, 
Куынæ хъусой дæ зардмæ адæм? 
Æргъæвст цъиуау куы уа дæ зарæг, 
Æрду йæ бындур уæд ’— дæ цардæн! — 
Афтæ æмбæрста Тæтæри поэты æхсæнадон нысани- 
уæг. Уый царди йæ адæмы цардæй æмæ кæддæриддæр 
цæттæ уыд йæ адæмы сæрвæлтау йæхи цард раттыныл. 
Æмæ уымæн афтæ тыхджынæй хъуысти йæ зарæг, фæс- 
тæдæр нæ Райгуырæн бæстæм фашистон æрдонгтæ куы 
æрбалæбурдтой, цард æмæ мæлæты æхсæн ахъаззаг 
хæст куы стынг и, уæд. 
Хъæддых лæуу, æфсымæр! 
Хъæддых лæуу, æмбæстон! — 
Нæ райгуырæн зæххæй 
Нæй мисхал дæттæн! — 
Сидти советон адæммæ поэты æхсидгæ хъæлæс. 
О, мæ уарзон Ир, 
Уацар ма баком! 
Карз, ыстыр хæсты 
Цудын ма баком! 
1942 азы ноябры уæззау бонты сидти Тæтæри йæ 
Ирмæ нæ иумæйаг мад — советон зæххы номæй. 
Бирæ хорз уацмыстæ ныффыста хæсты азты Епхи- 
ты Тæтæри. «Мады зарæг», «Бадæн æхсæвы хъарджы- 
тæ Гитлерыл», «Фыдлæг æмæ фыдбон бирæ нæ хæс- 
сынц», «Цы мын дзырдта тулдз бæлас», «Дыууæ 
фаззоны» ирон хæстон поэзийы æрцахстой сæхи сæр- 
магонд бынат. Уым уæлдай хуыздæр æвдыст æрцыди 
ирон мады сурæт. Тæтæри йе ’мдзæвгæ «Мады зарæ- 
джы» афтæ фыссы: 
Апир, апмр, мæ пирæн, 
Мæ цыргъдæндаг рæвдз пирæн. 
Урс къуымбилæй урс тæбын 
Къуыбылæйттæ ыстухон, 
Ме ’нæзонгæ сахъ фырттæ 
Немыцпмæ куы хæцынц, 
Уарзон зæххы ызнæгты 
Кардæй, топпæй куы цæгъдынц. 
Хъарм цъындатæ тæбынæй 
Æз уыдонæн куы кæнын. 
10 

Епхиты Тæтæри фыста стыр прозаикон уацмыстæ 
дæр. Уыдонæн сæ ахъаззагдæр у йæ роман «Размæ». 
Вазыгджын уацмыс у уый. Цорæты бинонты райсгæйæ, 
Тæтæри уым парахатæй равдыста колхозон хъæуы 
хæсты фæстæйы азты цард. 
Чи сты йæ сæйрагдæр геройтæ романæн? Цавæр 
сты сæ зондахаст, сæ зæрдæйы æнкъарæнтæ? 
Романы сæйраг бынат ахсынц колхозы раздæры 
сæрдар Мæхæмæт æмæ йæ фырт Исламы обрæзтæ. 
Æнæниз, хъаруджын адæймаг уыди Мæхæмæт. Фæлæ 
иуæй-иутау уымæ дæр хæццæ кодта иу æвзæр мини- 
уæг—хивæнддзинад. Уый та йын куыдфæстæмæ асайд- 
та уымæ, æмæ йæ æрлæууын кодта рæдыд фæндагыл: 
колхозонты уагæвæрд халын райдыдта. Иумæйаг зæх- 
хæй стыр хæйттæ лæвæрдта цæхæрадæттæн, кол- 
хозы куыстмæ йæ хъус дзæбæх нал дардта. Никæмæ- 
уал хъуыста, йæхиуыл фервæссыд. Иумæйаг хæдзарад 
æрцыд заууатмæ. Фæлæ мæнæ йæ фырт Ислам фрон- 
тæй ссыд. Кæд тынг цæфтæ уыдис, хуыссæнуатæй 
нæма стад, уæддæр йæ хъус дардта колхозы хъуыддæг- 
тæм. Нæ фæцыдысты фырты зæрдæмæ дæр фыды 
куыстытæ. Колхозон хъæуты цы ивддзинæдтæ цыди, 
уыдонмæ уый разынд дард лæуд. Ног правлени æмæ 
сæрдар æвзарæн бон куы æрхæццæ, уæд Ислам æрго- 
мæй радзырдта, колхоз æдзæллаг уавæрмæ йæ фыды 
аххосæй кæй æрцыд, уый. 
Фыццаг бакæсгæйæ, æцæг æнæбауырнгæ хъуыддаг 
уыди уый: фырт дзуры йæ фыды ныхмæ. Фæлæ автор 
сарæхст дæсны аивадон мадзæлттæ ссарынмæ æм& 
уыцы æнахуыр фæзилæн дæсны сфæлындынмæ. Æмæ 
колхозонтæ сæхицæн сæрдарæй Мæхæмæты фырт Ис- 
ламы кæй равзæрстой, уыцы хъуыддаг дæр бæлвырд 
æвдисæн у, уæлдæр цы ногдзинæдты, цы ивддзинæдты 
кой кодтам, уыдонæн. 
Хорз арæзт у фыд æмæ фырты быцæудзинад пси- 
хологон æгъдауæй. Кæсыс роман æмæ бæлвырд уыныс, 
фæстæзаддзинадыл ногдзинад куыд уæлахиз кæны, 
уый. Æмæ кæд ныййарæджы зæрдæхудты бацæуын Ис- 
лам йæхицæн тæккæ зындæр æмæ хъыгагдæр хабарыл 
нымадта, Мæхæмæт та йæ зæрдæйы мидæг йæ иунæг 
фыртыл йæ къух систа, уæддæр та сæ баиу кодта иу- 
11 

мæйаг фæллой, адæмы фарн. Мæхæмæт нæхи цæстæй 
федта, колхоз йæ къахыл куыд слæууыд, уый æмæ уæд 
бамбæрста йæ рæдыд. 
Ацы хъуыддæгтæ чиныджы ахсынц ахсджиаг бынат 
æмæ тынг ахъаз сты æппæт цауты дарддæры рæзтæн. 
Уыцы дыууæ адæймагæй уæлдай ма Цорæты бинон- 
тæй бæстон æвдыст цæуынц Исламы æфсин Нади, стæй 
йæ мад Дали. 
Ислам фронты куы уыдис, уæд йе ’рдхорд Хъам- 
болат тынг дзæбæх цæстæй кастис Надимæ. Æххуыс 
ын кодта йæ тыхсты рæстæджы, зæрдæ йын æвæрдта 
фæлмæн дзыхы ныхасæй. Фæлæ хъæуы дам-думгæн- 
джытæй чидæртæ алы чъизи ныхæстæ фæмысыдысты 
дыууæ сыгъдæг адæймагыл æмæ Мæхæмæтмæ бахæц- 
цæ сты. Уый хъуыддаг нæ бамбæрста, афтæмæй йæ 
чындзы йæ хæдзарæй ратардта. Нади куыста ахуыр- 
гæнæгæй. Скъолайы йын радтой агъуыст æмæ уым 
æрцард. 
Ацы хъуыддаджы дæр Мæхæмæт -равдыста йæ 
гуымирыдзинад. Автор æххæстæй сныв кодта уымæн 
йæ удыхъæд. Мæхæмæт канд колхозы куыст не ’ртард- 
та раууатмæ, фæлæ ма йæ бинонты цард дæр сæмхæц- 
цæ кодта. Дали йæ лæджы хуызæн дурзæрдæ адæймаг 
нæ разынд. Уый хорз зыдта йæ чындзы æмæ йын ныр 
тынгдæр тæригъæд кодта. Йæ фæстаг комдзаг дæр-иу 
фæцæйхаста йæ чындз æмæ йæ хъæбулы хъæбулæн. 
Далийы тыххæй гыццыл ныхас нæ цæуы романы 
æмæ уый хуымæтæджы нæу. Автор Далийы сурæт сныв 
кæнынæй равдыста ирон сыгъдæг æмæ фæлмæнзæрдæ 
сылгоймаджы, ныййарæджы удыхъæд. Æмæ уый йæ 
къухы æфтгæ дæр бакодта. 
Ахæм рæсугъд ахорæнтæй æвдисы Тæтæри Исламы 
бинойнаг Надийы дæр. Уый у хæрзæгъдау сылгоймаг, 
фæллойуарзаг адæймаг. Кæд йæ мой Ислам кæйдæр- 
ты ныхæстæм байхъуыста, æмæ йæм цасдæр рæстæг 
тигъмæ каст, уæддæр ыл Нади йæ зæрдæ не ’сивта, 
йæхи афтæ дардта, æмæ Исламы йæхиуыл æрхудын 
кодта æнæ ныхасæй. Гъе афтæмæй ма зондджын сыл- 
гоймаг йæ мойы раз ссыгъдæг кодта æнæзæрдæхудт 
Хъамболаты цæсгом дæр. 
Романы бирæ цыргъ фæзилæнтæ ис. Автор дзы хур- 
12 

мæ хæссы, цард-иуварсмæ кæй аппæрста, фæлæ ма 
уæддæр иуæй-иу хатт чи фæзыны, уыцы ницæйаг 
хъуыддæгтæ, чызгыскъæфт æмæ æндæртæ. Уыимæ цæс- 
ты æфтауы, исты хъуыддагыл хæст чи нæу, ахæм къуы- 
дипп, æввонгхор адæймæгты. 
Епхиты Тæтæрийы роман «Размæ»-йы ахадындзи- 
над гыццыл нæу ирон советон литературæйы. Хæсты 
фæстæйы нæм колхозон цардыл цы стыр уацмыстæ 
фæзынд, уыдон æхсæн ахсы зынгæ бынат. 
...Цæстæй уынаг уыд, хъусæй хъусаг уыд, æвзагæй 
цыргъ уыд Тæтæри. Адæймаджы зæрдæйы уаг чысыл 
фæзилæнæй, чысыл фезмæлдæй дæр дæсны уыд æххæс- 
тæй равдисынмæ. Йæ уацмысты архайджыты сурæттæ, 
сæ дзыхы ныхас, цæмæй сæ иу иннæйы хуызæн ма уа, 
ууыл зæрдиагæй куыста Тæтæри. Фыссæг хорз æм- 
бæрста, аивадон литературæйæн йæ ахсджиагдæр хай 
æвзаг кæй у, уый. Æмæ уымæн афтæ рæсугъд æмæ 
хъæздыг уыд йе ’взаг. 
Иæ тæккæ лæджы хъаруйы уыд, йæ курдиат тæмæн- 
тæ калдта, йæ фыстытæ йын бирæ чи уарзта, уыдон 
æнхъæлмæ кастысты йæ ног уацмыстæм, афтæмæй 
æнæхатыр низ цæрынхъуагæй ахаста Епхиты Тæтæри- 
йы. Фæлæ кæд йæхæдæг не ’хсæн нал ис, уæддæр йæ 
хъæлдзæг ныхас, йæ растзæрдæйæ худт рæсугъдæй, 
сыгъдæгæй баззадысты йæ хъæздыг уацмысты. 
Цæгæраты М. 

ПОЭТ ЙÆ ХЪÆЛÆС ДÆТТЫ 
ДÆУÆН 
Æнус, йæ дидинæг æфтаугæ, 
Рæвдауы поэты йæ мадау; 
Поэт куыннæ кæна ныр заргæ, — 
Куыд лæууа иуварс уый уæд сагъдау! 
Мæхинымæр куы сдзурын: «адæм», 
Æрцагуры уæд зæрдæ зарын. 
Сæрибар фæллойы бæркадæн 
Иæ фаг ныхæстæ æз нæ арын. 
Цы дæ, поэт? — Цы у дæ кадæг, 
Куы нæ хъусой дæ зардмæ адæм? 
Æргъæвст цъиуау куы уа дæ зарæг, 
Æрду йæ бындур уæд — дæ цардæн! 
Дæу дæн, фæллой, дæу дæн, нæ дзыллæ! — 
Дæуæн мæ зард, мæ уд — дæ фæхъхъау! 
Цæттæ дæн æз æдзух дæ дзырдмæ, — 
Мæ ныфс дæуимæ — стыр, æнæвгъау. 
Хъæлæсæй дæр æмæ æнгасæй 
Мæнæн мæ лирæ нæу æрхæндæг... 
Фæтæг, дæуæн мæ зард — æгасæй, 
Ды дæ нæ дзыллæтæн сæ зæрдæ! 
1938 аз. 
2 Епхиты Т. 1-аг том 

ХÆХХОН ИЗÆР 
Дымгæ цъæх мигъы 
Комы ’рбатардта, 
Уым æй къутæрыл 
Уайтагъд байзæрста. 
Рагъыл нал зынди 
Дурын фæлтæртæ, 
Мигъ сæм баць!ди, 
Фесты уый фæстæ. 
Доны хæл-хæлмæ 
Зæрдæ бахъазы, 
Ноджы хъæлдзæгдæр 
Дон дæр базары, 
Уæлдæф ноджыдæр 
Комы рабырсы, 
Æмæ адджын тæф 
Йемæ рахæссы; 
Кæм уый баузы 
Назы къутæрты, 
Кæм та рахæссы 
Цъити дондæфы. 
Риуыл узæлы 
Адджын рог уæлдæф, 
Хъæлæс ранхъæвзы, — 
Фаг ныр баулæф! 
Мигъ кæд нал сыстдзæн 
Ахсæв-бонмæ дæр, — 
Хур æй рассивдзæн 
Райсом тынг раджы. 
18 
1928 аз. 

УÆЛЛАДЖЫРЫ КОМ 
Чи цыд раджы 
Ацы комы, 
Уый йæ зоны, нæу дзы рох: 
Бирæ бæх дзы 
Сæфти доны, 
Æмæ мыл дзы калди хох... 
Бирæты дзы 
Дон фæласта, 
Бирæ кодта ам «дæдæй»... 
Къасара ма 
Цæстыл уайы: 
Уым-иу ирвæзт лæг зынæй. 
Бафæлдах-иу 
Уæрдон къуыммæ, 
Науæд иумæ цæуæн нæй. 
Абон та у 
Уый æндæр ком, — 
У ныр фæндаг лæгъз, куыд къæй. 
Ныр та абон 
У уæрæхдæр, 
Цу æдæрсгæ, тас дзы нæй! 
Ныр хæдтулгæ 
Комы уайы, 
Уым дыууæрдæм дугъ кæны. 
Ацы нывмæ 
Зæрдæ райы, 
Риу фырцинæй гуыпп кæны. 
Ныр хæдтулгæ 
Нал у диссаг; 
19 

Бæх йæ уындæй 
Нал у лидзаг, 
Размæ тынгдæр рæвдз бырсы. 
Ам ма ноджы, 
Ацы комы 
Рæвдз, æхсидгæ, фыцы куыст. 
Домбай кусæг 
Гæрды хохы, 
Донмæ калы белтæй хуыр. 
Мах уæ бузныг, 
Цæй, куыннæ уæм! 
Цин кæн зæрдæ, зæрдæ рай! 
Комы фæндаг 
Ныр куы суæрæх, 
Ныр æдæрсгæ комы уай. 
1930 аз. 
20 

КОЛХОЗОНТЫ ЗАРÆГ 
Арув, арув, цæй, мæ къæпи, 
Зæхх ысфæйлау, куыд богал! 
Зæрдæ цинæй уæнгты ’нхъæвзы, 
Цин дæр риуы тынг ысмал. 
Махæн колхоз у нæ дарæг, 
Махæн колхоз у нав цин. 
Айс ын, кæстæр, цæй, йæ зарæг, — 
Махæн колхоз у æфсин. 
Дымгæ рабырсы сыф-сыфæй, 
Хортæн бауигъы сæ сыф: 
Уæд фæвæййын æз æдыхстдæр, 
Зæрдæ ратты уæнгтæм ныфс. 
Фарон дæр ма уадтæн хуыммæ 
Фадыг тылдæй, уæнгтæ — ’лхъывд. 
Ныр та абон цæуын куыстмæ 
Хъазгæ, заргæ, дæн æдыхст. 
Нурыдзæхдон уыд мæ сихор, 
Авджы хъуырæй нозтон дон. 
Ныр та абон нуазын ирд дон, 
Нард фыд, дзулæй уадзын «ком». 
Æз-иу фарон к’ уыдтæн хуымты, 
Тынг-иу кодтон уæд æнкъард. 
Ныр та абон рогæй хъуысы 
Махæн уæлдæфы нæ зард. 
21 

А лæппу йæ тынг куы уарзы, 
Куыст куы вæййы иумæ, уæд. 
Ныр æгуыстæй уый нæ хъазы, — 
Иумæ куысты у цæрдæг. 
Ахæм дуджы, ахæм царды, 
Цæй, куыд нæ уон æз уæд хъал! 
Кусæг лæгæн й’ алы зарды, 
Цæй, куыд нæ уон æз æмбал! 
Арув, арув, цæй, мæ къæпи, 
Зæхх ысфæйлау, куыд богал! 
Уадз, тыхджын уа уидаг цæнгты, 
Гæрзæхсæнты у æхсар. 
Махæн колхоз у нæ дарæг, 
Махæн колхоз у нæ цин! 
Айс ын, кæстæр, цæй, йæ зарæг, — 
Махæн колхоз у æфсин. 
1930 аз. 
52 

ЗИЛ, МÆ БЫРАУ! 
Ды, мæ рæвдз бырау, 
Дурæй ма фæтæрс! 
Сау æвзалыйы 
Арфдæр балæгæрд! 
Дурты зилгæйæ, 
Ма кæн хъарджытæ, 
Сау æвзалыйæ 
Ракал фахсытæ! 
Заргæ, тъизгæйæ, 
Зил, мæ рæвдз бырау 
Сау æвзалыйы, 
Топпы нæмыгау, 
Ракъах, ракъах, цæй! 
Тагъддæр акусæм: 
Фабрик, заводæн 
Хойраг рампъухæм!.. 
1930 аз. Донбасс. 
23 

ЗЫРН 
Азил, азил, 
Ды, мæ рæвдз зырн, — 
Тулдзæн астигъ 
Рæвдз йæ цъар! 
Æз нæ уадзын 
Дæу фæлмæцын: 
Зети — арæх, 
Сæрст дæ цалх. 
Цæй, фæуадз уал 
Ды дæ хъарæг, — 
Нæу мæ зæрдæйæн æнцон! 
Цæй, фæлтау нын 
Ракæ зарæг, 
Ног та демæ 
Æз хъырнон! 
Къулы хуынкъæй 
Хур æрбакаст, — 
Хур дæр уарзы 
Бирæ мах. 
Фæлмæн тынтæ 
Цехы хъазынц, 
Хурæй хъулон 
Зилы цалх. 
Азил, азил! — 
Не ’хсæн ерыс: 
Науæд зайæм 
Мах фæстаг. 
Зарды уылæн 
Фестæд денджыз, 
Царды не ’стæм 
Уæд хъæстаг! 
»24 
7 ноябрь 1931 аз. 

БОГÆЛТТÆ 
Æрцæуынц та уæлæ цыппарæй, 
Æрхæссынц сæ риуты æхсар. 
Сæхицæн нæ тæрсынц зын куыстæй: 
Бæрзæйджын, ыставд уæнг, богал. 
Сæ цырæгътæ рæттыл æрбастой, 
Сæ къахæнтæ уæхскыл хæссынц, 
Æрмкъухтæ сæ фæсонты ’рсагътой, 
Æвæгæсгæ, размæ цæуынц. 
Цард ногæй æхсиды дæлзæхы, 
Фæйнæрдыгæй айхъуысти хъæр; 
Каем цæлхытыл вагон фæтæхы, 
Кæм динамит халы фæзгъæр... 
Фæздæгкалгæ, иу бæх æрцæуы: 
Богал, дам, дæн царды æз дæр; 
Нæ заводæн ласын æвзалы, 
Хæссын ын нывондæн мæ сæр! 
Уырыйы хуынчъытау фæйнæрдæм 
Фæцыдысты штректæ даргъ, 
Æрзæбул ис бремсберг фæрсырдæм, 
Цæхгæрмæ æрбацыдис орт. 
Дыууæрдæм нæ бремсберджы зилы 
Лыстæгбыд æфсæйнаг бæндæн. 
Æхситгæнгæ, вагæтты ласы, 
Уый ивы йæ хъару лæгæн. 
Фыруынгæг ныккæнды зын вæййы, 
Мæгуыры ингæнæй — фыддæр. 
Уæлдайдæр йæ уæлдæф æнуд у, 
Фæзилы дзы адæргæй сæр. 
25 

Иæ синтæ гуыбырæй æвгæны, 
Фæрдгуытау ызгьоры йæ хид, 
Иæ богæлттæй фыццаг—бæзæрхыг, — 
Фæрсырдæм ныккæсы, ныджджих. 
Нæ богæлттæй дыккаг — цыбыр лæг, 
Иæ уæхскыл æрæвæрдта худ, 
Йæ фæстæ та дзоныгъ фæласы. 
Сæ куыст у зæрдиаг, æмуд. 
Уым æртыккаг къахæнæй къахы, 
Риуыгъы æнæвгъау уый тынг. 
Æркалы фæзгъæргай æвзалы, 
Фæйнæрдæм фæкæлы йæ рыг. 
Нæ цыппæрæм бырау ныззилы, 
Æндон дур фæфæд вæййы арф, 
Фæстæмæ йæ уый дæр риуыгъы, 
Æнæвгъау ын хойы йæ риу. 
Уый йе ’мбæлттæм иуварсæй хаты: 
— Зæгъут-ма, цæуыл у нæ куыст?!— 
Уæд дыккаг йæ мидбылты худы, 
Æрбаппары уый дæр йæ дзырд: 
— Ныртæккæ кæд кусæм зын раны, 
Кæд донау æнхъæвзы нæ хид, 
Уæддæр æй нæ зæрдæ æмбары, 
Цæуыл у нæ ерыс, нæ сидт. 
Нæхæдæг — хъаруджын. Нæ тыхæй, 
Цæй, раттæм нæ Цæдисæн ныфс. 
Мах кусæм æмзæрдæ, æмгуыппæй, 
Цæмæй уа нæ бæстæ æдыхст. 
Хæлæфæй æвзалыдур къахæм, 
Хъуыды дæр нæ кæнæм нæ рыст; 
Нæ фабрик, нæ заводтæ ’фсадæм, 
Цæмæй уа æнæцух сæ куыст. 
Ысгуыхæд, æрттивæд нæ бæстæ! 
Æнхъæлцау богæлттæ йын — мах... 
Фыдгултæ уал хойæнт сæ сæртæ, — 
Нæй, нал нæм æххæссы сæ къух. 
Ч 

КАДÆГ ÆВЗОНДЖЫ ДУГЫЛ 
Цæй, бирæ цы кæнæм 
хъуыдытæ! — 
Æрхæссæм та рæдзæгъдыл 
цæст, 
Кæм гуырынц цæхæрцæст 
уæйгуытæ, 
Кæм цардыл ыстынг ис хæст. 
Нæ урсбæрзæй Кавказ, 
куыд цæрыс?! 
Дæ хорзæхæй, 
буц дæ фæрсын... 
Хæрдгæ хуыдау дардмæ 
цы ’рттивыс, 
Цæуыл худыс — 
Цæй-ма, зæгъ мын?! 
Куы ныхгæдтай 
сау систæй 
арвы, 
Куыд сау цæргæс 
стахтмæ бæлла. 
Зæгъ-ма мын, дæ зæрдæ 
цы зæгъы, 
Зæгъ-ма мын, зæгъ-ма мын, 
Зæгъ-ма! 
Нæ хæзнаты чырын, 
Нæ Кавказ, 
Ныр бирæ у, ма тæрс, 
дæ фарн. 
Дæгуыдыр дын басæтдзæн мах 

* * * 
Ныр тавы дæ бæрзæй 
æндæр хур, 
Ныр дзыллæмæ — 
дæ дæгъæл дæуæн. 
Уый халы ныр ломæй 
дæ цъæх дур — 
Нæ цардæн 
цæджындзтæ 
кæнæм. 
Цæхæрцæст фæсивæд 
лæбурынц, 
Куыд пецы æхсидав — 
куысты. 
Зындзинад, фæлладæй 
нæ цудынц, 
Сæ къабæзты рог туг 
бырсы. 
Нæртон зарæг абон 
кæнын уын, 
Æрбадарут абон 
уæ хъус. 
Æргомæй, 
уæндонæй зæгъын уын, 
Кæй æрвитæм фурдау æнус! 
Æрбакæс-ма, ме ’мбал, 
сæ нывтæм, 
Кæй ысхуыдтон царды 
уæйыг. 
Нæ Садоны комфæс 
йæ куыстæн 
Куыд лæууыд 
йæ уæлхъус уырдыг, 
Куыд бахаста царды 
йæ ныхты, 
Куыд æнхъæвзта 
рæзгæ туг — хуылф, 
Куыд лæгæрста куыстæн 
йæ зынты — 

йæ базмæлд уыд 
денджызы гуылф. 
Соцарæзт 
æвзонгæн йæ цин 
уыд, 
Йæ къабæзтæ ерысæй — дзаг. 
Æдзух-иу йæ риуы 
фæдис уыд, 
Нæ хуыссыд-иу 
буцау йæ фаг. 
Нæ уæрмдзаутæ, цырддæр! — 
Кæм стут? 
Нæ парти уæм дзуры ныр, цæй! 
Цæй, рæвдздæр 
Зды, цинк ыскалут. 
Æндæр хъуыддаг абон 
нын нæй... 
Ызгъорынц, лæбурынц 
фæйнæрдæм, 
Нæ ауæрдынц удыл 
æппын. 
Зын вæййы — 
кæм вæййы 
ысхæцæн, 
Уым фестъæлфы цæстытæй 
фын. 
Фæразон, цæхæрцæст 
фæсивæд! — 
Фыцгæ кæны уæнгты 
дæ туг. 
Ды — царды быцæутты 
хæдивæг, 
Куыд дæ уарзы 
бирæ нæ дуг. 
Кæм та дæ? 
•Кæм та дæ, æрцу-ма, 
Ам рæдзæгъдтæ зайынц 
фæстаг. 
Æхсæв уа, изæр уа 
æмæ бон уа — 
29 

Æдзухдæр уыдзæни 
дæ рад. 
Æнувыдæй уасы нæ гудок, 
Йæ комытæф калы 
нæ шахт. 
Нæ ауыгъд фæндаг дæр та 
барог, — 
— Цæй тагъддæр, згъæр, дам, 
мын ратт! 
Фæдисау, 
фæдисау, 
фæдисау! 
0, фехъус мын, комфæс, 
мæ дзырд, 
Фæтасут уæ куысты 
быд уисау, 
Куыд вæййы хæлоф 
æмæ зыд. 
* * * 
— Мах аразæм 
зиутæ фæндонæй, — 
Ысдзырдта нæ комфæс 
хъæбæр. 
— Мах лодырты ласæм сæ 
рохтæй, 
Нæхуыдтæг æвналæм 
хуыздæр. 
Гуыппырсартæ артау 
ызмæлынц — 
Нæ фондз азыл — тох 
æмæ тох! 
Фæдисонтау шахтмæ 
фæцæуынц, 
Æнувыдæй халынц та 
хох. 
Хъæбатыр лæгдзинад 
Кæмæ ис, 
Æркæс-ма сæм мæнæ 
ды дæр, 

Сæ бакастмæ зæрдæ 
тæлфдзæнис, 
Ызмæлдзæнис хъуыдытæй 
сæр. 
йæ уадул фæмил ис 
фырдастæй — 
Кæм лæууы йæхимæ 
лæппу! 
Бæрæг у, йæ фæзылд, 
йæ кастæй, 
Хъазуатон, сахъ гуырд 
кæй у. 
Йæ фæсон ысхъулон ис хидæй, 
Иæ цæнгтæ сæ рæбынтæм — тылд . 

КУЫ АТÆХИН, УÆД... 
Уæлдæфы хъæбысы, 
Дымгæ ысхъаугæ, 
Цæргæсау куы атæхин хæрдты. 
Денджызы сæрты, 
Базыртæ тилгæ, 
Мæн азилын абон фæнды. 
Диссаг стъалытæ, 
Мидбылты худгæ, 
Цинтæ æмæ бустæ кæниккой мæныл. 
Уадултыл узæлгæ, 
Бафæрсид Бонвæрнон: 
— Цы диссаг ис, радзур, зæххыл! 
Айнæг цъæх арвыл 
Айвазин ме ’уæнгтæ, 
Ракæнин дзуаппæй ныхас: 
Диссæгтæ, багъæц, 
Зæххæн йæ риуыл, — 
Хъусын мæм дарддæр фæраз: 
Зæххæн йæ иу уадул 
Рафтыдта дидинæг, — 
Æндавы йæ уылæн лæджы... 
Ленины зæрдæ 
Бауарзтой кусджытæ, 
Сæ риуты æхсидгæ тæлфы. 
Уалдзыгон быдыртæн 
Бирæ — сæ буц бахудт, 
Хъарм тынтæм тавæм нæхи. 
Чи уыди масты бын, 
Уайсадгæ, цавддурау, 
82 

Базыдта абон йæхи. 
Бонвæрнон, ма мæ фæрс, — 
Хур дæм æрбакæсдзæн. 
Бирæ диссаг ис зæххыл. 
Райсом сæумæцъæхæй, 
Кадæгмæ хъусгæйæ, 
Зардзынæн ноджы дæуыл! 
1934 аз. 
3 Епхиты Т. 1-аг том 
33 

БАЙХЪУС, МÆ ЗÆРДÆ!.. 
Дзурын дæуимæ, мæ зæрдæ, 
Буц ныхас демæ кæнын. 
Афтæ нæ зæгъын, æвзæр дæ, — 
йе мæ æрфæндыд мæлын. 
Сагъæс фæкæныс сæумæйæ, 
Риумæ æрбалвасыс баз. 
Чи у, тæхуды, зæрдæйæ! — 
Хъарм риуы хъарм фæндтæй хъаз! 
Хуры хай мидбылты демæ 
Алкæд куы худид, бæргæ. 
Нал лæууыс иу минут фендмæ 
Цавæр дæ, цавæр, зæрдæ! 
О зæрдæ, афтæ рог ма у, 
Иучысыл хиуыл фæхæц. 
Зæрдæ æвзонгæй æрра у, — 
Цинæй нæ фæзоны бæрц. 
Пакъуы базхъарм риумæ ма ’лвас,— 
Сайыс дзы уымæй дæхи. 
Хуры ’фсон мæйы сæр ма фас, — 
Фендзынæ хурæн йæхи... 
1935 аз. 
1 34 

ЛЕНИНЫ ХÆХТЫЛ 
Кусджыты Мæскуы 
Абон улæфы, 
Дзыллæ рагуылф и 
«Ленины хæхтыл». 
Райдзаст цъæхнæуу фæз 
Цинæй байдзаг и! 
Хъуымбылдзыкку бæрз 
Фасы дадали... 
Рæзгæ сабитæ 
Хуры хъарм тынтæм 
Зарынц зарджытæ, 
Садзынц къахдзæфтæ, 
Цардхуыз уадултæ 
Хъазынц хуримæ, 
Буц — сæ мадæлтæ 
Адджын цинимæ. 
Доны уылæнтæ 
Хъазынц цæстытыл, 
Хъал рæсугъд чызджы 
Риуы ’гънæджытау. 
Мæнæ ас лæппу 
Бады бæрзы бын 
Уарзон чызджимæ 
Тæккæ доны был. 
Узгæ, рог дымгæ 
Хъæдæй рабырсы, 
Сыфтæн, пъагæнгæ, 
Æрдзыл узæлы. 
1935 аз. 
35 

СЫРХ МÆСКУЫ 
Хуры цæстытæ мæ бандæвтой, 
Зæрдæ мæм сдзырдта æваст: 
«Бакæ мыл базыртæ, атæхон, 
Сырх фæзыл саразон хъазт!» 
Чи зоны, Урссæр хох батыхса: 
«Нал бæззыс махæн фыртæн, 
Арв дæ йæ гæрахæй басыгъта!» — 
Уайдзæф мын уазал зæгъдзæн. 
Ма мæм кæ дзагъултæ, урсбæрзæй, 
А лæппу зоны дæ цыт. 
Баууылдта бирæты удхор зæй — 
Хур дæм æдæрсгæ нæ цыд. 
Кодтой мыл сау кæмттæ хъарджытæ, 
Калдта йæ цæстысыг мигъ. 
Цардыл нæ фидыдтой зарджытæ, 
Зæрдæ уыд уирагдур, их! 
Ма мын кæ уайдзæфтæ, Райгуырæн, 
Бакæ мыл уый бæсты цин! 
Урссæр зæронд хохы сахъ фыртæн — 
Нал у æрдынау йæ син. 
Чи зыдта, абон дæ сабитæн 
Сырх Мæскуы разындзæн мад; 
Рæвдз сæ æвзардзысты Советтæм; 
Хурау, рæвдаудзæн сæ цард? 
Рох æй нæ кæндзынæ ’Фсатийы, 
Дугæн зæгъдзынæ салам. 
Сырх Мæскуы сбуц кодта сабийы — 
Хурау йæ хъæбыс у хъарм. 
Денджызау банкъуысыд сырх Мæскуы, 

Бахудт йæ мидбылты Кремль. 
Раивылд райгæ ныфс къабæзты, 
Мæнæ, дæхæдæг æй фен! 
Дунейы кусджыты сахъ зæрдæ — 
Сырх Мæскуы, бирæ нын цæр! 
Мадау дæ уарзы нæ арт бæстæ, 
Ратдзæн дæ сæрыл йæ сæр. 
Тугæй æхсад у дæ рухс цæсгом, 
Бирæ дыл акалди рондз. 
Бавзæрстой сырх уынгтæ судзгæ бон, 
Арв уыд дæ бакастæй сонт. 
* * * 
Сырх сатин бамбæрзта тарвæзты, 
Дамгъæтæ калынц цæхæр. 
Советтæм абон æвзардзысты 
Адæмы хъæлæс — дæ сæр. 
Хъазгæ ’мæ худгæ дæ рухс уынгты 
Дзыллæтæ фурдау бырсынц. 
Цин æмæ зардæн сæ уылæнты 
Дымгæ фæйнæрдæм хæссы. 
1937 аз. Мæскуы. 
37 

УАРЫН 
Дымгæ сау мигътæ лæхуры, 
Хурæн нал зыны йæ цæст; 
Зилгæдымгæ рыг ыздухы, 
Бæстæ батар, у ызнæт. 
Дымгæ ноджы тынгдæр ниуы... 
Уигъы, уигъы, згъоры дон, 
Халсар зæххыл хъæлдзæг худы, 
Сойау цъиры уидаг дон. 
Адæм къордтæй тыргъты бадынц, 
Хуымтæ, быдыртæ — сæ кой. 
Хъазтæ доны хъæлдзæг хъазынц, 
Хъазтæн къæвда у æнцой. 
Арв йæ нæрынæй фæхъус и, 
Къæвда банцад, раирд бон. 
Талынг дуне ныр фæрухс и; 
Уынгты, хъазгæ, уайы дон. 
Алчи рацыд ныр фæскъæвда, 
Алчи ныр йæ куыст кæны: 
Чи йæ кæртæй дæттæ уадзы, 
Чи та згъоры фæзмæ цырд... 
1937 аз. 

ГРЕНАДÆ 
(Светловæй) 
Цыдыстæм куы сабыр, 
Куы тагъд-тагъд хæстмæ; 
Нæ «Яблочко» зарæг 
Нæ дзыхы хæсгæ. 
Ахх, уыцы зарæджы 
Ныры онг дæр ма 
Иæ хъæбысы дары 
Цъæх дуры хъуына. 
Æндæр зарæг ноджы 
Æндæр дард зæххыл 
Мæ хæлар куы хаста 
йæ саргъы бæхыл. 
Уый зарыд, йæ гуырæн 
Быдыртæм кæсгæ: 
— Гренадæ, Гренадæ, 
Гренадæ, мæн дæ! 
Нæ касти уый чиныг, 
Нæрыди йæ зард; 
Кæцæй йæм фæзындис 
Испайнаг æнкъард?.. 
Зæгъ-ма, Александровск, 
Стæй, Харьков, ды дæр: 
39 

Кæдæй нырмæ зарут 
Испайнагау дæр? 
Зæгъ-ма мын, Украйнæ, 
Фæрсын дæ æмуд: 
Нæй ацы хлепаты 
Шевченкойы уд? 
Кæцæй у дæ зарæг, 
Мæ хæлар, зæгъ-ма: 
— Гренадæ, Гренадæ, 
Гренадæ, мæн дæ!.. 
Нæ тагьд кæны дзуаппыл 
Уæзбынзонд лæппу: 
— Гренадæйы ссардтон 
Æз чиныджы, зон. 
Æвирхъау рæсупй ном, 
Бæрзонд у йæ цыт: 
Испаны-бæстæйы 
Гренадæйы зылд. 
— Ныууагътон мæ хæдзар; 
Хæцынмæ цæуын, 
Гренады цæмæй уа 
Мæгуыр лæгæн хуым. 
— Хæрзбон уал, бинонтæ, 
Мæхион, хæрзбон, 
Гренадæ, Гренадæ, 
Гренадæ — мæ бон. 
Хъуыдыгæнгæ згьордтам, 
Цæмæй фенæм тагъд: 
Батарейтæн се ’взаг, 
Тæвд нæмгуыты цагъд. ’ 
Бæрзонд-иу ыссыди, • 
Æрхауд-иу æваст. 
Быдырты тæхынæй 
Нæ бæх уыд фæллад. 

Эскадроны зарæг 
Йæ кæронмæ хъуыст: 
йæ дуджы фæндырыл 
Уый цагъта йæ рыст. 
Кæм и, кæ, дæ зарæг, 
Мæ хæлар, зæгъ-ма: 
— Гренадæ, Гренадæ, 
Гренадæ, мæн дæ! 
Нæмыг ахызт гуыры, 
Æрхауд зæхмæ мард... 
Мæ хæлар фыццаг хатт 
Ныууагъта йæ саргъ. 
Æз федтон: йæ мардыл 
Мæй къулæй куыдта, 
Иæ мæрдон былтæ ма 
Ысдзырдтой: — Грена... 
Æндæр дард бæстæмæ, 
Бæрзонд урс мигъмæ 
Фæцыди мæ хæлар 
йæ зарæгимæ. 
Ныр нал хъусынц уымæ 
Иæ гуырæн фæзтæ: 
«Гренадæ, Гренадæ, 
Гренадæ, мæн дæ!» 
Нæ базыдта æфсад 
Хæстоны фæхъуыд, 
Фæлæ ма йæ зарæг 
Кæронмæ нæрыд. 
Æрмæст ма уæларвæй 
Сындæггай лæсыд 
Сæуæхсиды рустыл 
Къæвдайы цæссыг. 
Æндæр ног зарджытæ 
Æрымысыд цард. 
41 

Нæ хъæуы, лæппутæ, 
Нæ хъæуы æнкъард! 
Нæ хъæуы, нæ хъæуы, 
Мæ хорз хæлæрттæ!.. 
Гренадæ, Гренадæ, 
Гренадæ, мæн дæ! 
1936 азы ноябрь, 
Мæскуы. 

САДОИНАГЦЙКЛ 
I 
АУЫГЪД ФÆНДАГ 
Æрцыдтæн къуылдымæй, 
Æрурæдтон бæх. 
Фæкастæн уырдыгæй 
Нæ хæхтæм дзæбæх. 
Ыскастæн мæ сæрмæ: 
Уæлдæфыл — фæндаг. 
Йæ сыр-сыр, йæ хъæрмæ 
Мæ бæх уыд тæрсаг. 
Æхситгæнгæ ласы 
Мызурмæ ызгъæр. 
Цалх бæндæныл кафы, 
Хъус ахсы йæ хъæр. 
Уым фабрик гæппæввонг 
Æнхъæлмæ кæсы.* 
Иæ «гуыбын» тынг сыстонг, 
Фырзыдæй кæрзы. 
Ысхæццæ ис вагон, 
Æваст та фæзылд... 
Æрвиты та Садон: 
Дыккаг дæр фæзынд. 
43 

II 
МÆНÆ ТА РАГЪЫЛ.... 
Мæнæ та рагъыл фæхилын, 
йæ уырдыг ын барын цæрдæг. 
Мæ цæстытæй арвыл æрзилын. 
Ысгарын мæ размæ фæндаг. 
Мæ кæсæнæй акæсын дардмæ, 
Æрцæуы мæм къæдзæх хæстæг. 
Фæзыны мæм фæйнæгыл дамгьæ, 
Фæллайы тыхкастæй мæ цæст. 
Мæ фæдджи мын райвазы дымгæ, — 
Тæригъæд нæ кæны мæнæн, 
Ысхойы мæ иууыл уырдыгмæ, 
Иæ ныуæрттæй хъазы лæгæн. 
Æвæццæгæн, хъалы нæ фæнды, 
Цæмæй нын уа Ходмæ фæндаг. 
Нæ зонын, цы нын ис йæ зæрды. — 
Ныууадз мæ мæхи бар, æнцад. 
Кæсгæ-кæсын комы тыхст хуызæй 
Фæцæуы æнувыд мæ хъæр: 
«Тасолтан, цы кæсыс дæ дзыхæй, 
Ысдар-ма дæ рекæ уæлдæр!» 
III 
СÆРÆН 
Æрбатылдта цæнгтæ, 
Ысуæгъд кодта рон. 
Ыснæрсти та зæрдæ: 
Ныккала #æ бон!.. 
Æрраевдз кодта къахæн, 
Цæрдæг ыл хæцы. 
Уый хох та фæлдахдзæн, 
Къæдзæхтæ сæтдзæн. 
Уый ерысы рацыд, 
Куыд тохмæ, лæгау. 

Зын фадæттæй н’ алыгъд, 
йæ фæзылд — зырнау. 
Йæ цæстытыл уайы, 
Кæй уыдзæн йæ кой. 
йæхи тынгдæр хъары, 
Нæ кæны æнцой. 
IV . 
ХОХ ХАЛÆГ 
Æрбацæуы хъуызгæ, 
Ныйирд кодта цæст. 
йæ цыд сабыр, узгæ; 
Уый араздзæн хæст. 
«Цæй, ифтындзон, — загъта, — 
Мæ быраутæ ныр». 
Динамиттæ скалдта, 
Нæ забой ныммыр. 
Хæлæфæй æндзары, 
Тагъд улæфы риу; 
Зынг фитилыл хъазы, 
Куыд цæхæрыл фиу. 
V 
РАИСОМÆЙ 
Ныууасыд та гудок, 
Фенкъуысыд та æрдз, 
Куырды цех та барог, 
Ысцырын та цалх. 
Хъæр ацахстой хъустæ, 
Сæ гуыв-гуыв цæуы... 
Кæнынц цыма бустæ: 
Куыд бирæ хуыссы! 
Иæхинымæр дзуры: 
«Фæнды мæ хуыссын». 
45 

Сæууон хур æм худы. 
Кæны йæ ыстын. 
VI 
ТÆХОИ 
Былтæ ’руагъта, 
•Калы #сæт. 
Къух æрбаста, 
Каст ызнæт... 
Был нысчъил и, 
Хъус ысзынг. 
Зæрдæ сцъил и... 
«Нард мын — фынг». 
Цæст ныррæсыд, 
Рихи фист. 
Нал и сыхы 
Уымæн хист. 
Ам æй кондад • 
Домы тых, 
Уый та гомæй 
Дары дзых. 
Куыд гæркъæраг, 
У фæскуыст; 
У фыддзураг, 
Цехы — хъуыст. 
VII 
КЪÆБÆДА 
Къухтæ тилы, 
Цæнгтæ уигъы, 
Дзых нæ кæны ’ппын æнцой, 
Цъиуау уасы, 
Дзырдтæ згъалы, 
Куыд лæхура зад куырой. 
Къорд кæм фены, 
Уырдæм уайы. 
Тагъд æппары уырдæм дзырд. 

Кæм дзырд къахы, 
Кæм хыл къахы. — 
Раст къæбæда у йæ ном. 
Тигъыл бады, 
Хурмæ тавы... 
Уый нæ царды нæу бæрнон. 
47 

СУАДОН 
Мæсты кæнын, суадон, дæумæ, 
Мæ зæрдæ мын халы дæ каст. 
Ныхасмæ нæ лæууыс лæгмæ, 
Нæ хъусыс, нæ хатыс мæ хъаст. 
Æнцон у дæ цардæй цæрын: 
Нæ маст зон, нæ — сагъæс, нæ— цин. 
Куы зонис æнкъарын, уæд дын 
Мæ зæрдæйы сæнттæ зæгъин! 
Æнусмæ сывæллонау — нрг, 
Цæппузыр-фынк калгæ цæуыс. 
Фæхæссыс дæ уылæнты рог, 
Дæ дуртæн хъæбыстæ кæныс. 
Æз та уæд уыдзынæн зæронд, — 
Дæ уылæнты нал ахсдзæн цæст, 
Æмæ дын зæгъдзынæн: хæрзбон!.. 
Уыдзæни мæ зæрдæ фæлмæст... 
Куы сæмбæлæм искуы, миййаг, 
Куы скъуырай мæ мардыл дæхи, — 
Фæхъаз-иу уæд ме ’стджытыл фаг, 
Уæларвмæ дæр хъуысæд дæ цин! 
48 
1940 аз. 

ÆДЗÆСГОМ, МÆНГАРДÆИ 
Æдзæсгом, мæнгардæй, 
Фæлывд æмæ знæтæй 
Æрра куыдз нæ бæстæм 
Куы тоны йæ баст! — 
Зæгь-ма уæд, æфсымæр, 
Зæгъ-ма уæд, мæ хæлар, 
Цы денджыз, 
Цы фурд нын фæласдзæн 
Уæд махæн нæ маст? 
Зæгъ-ма мын, мæ хæлар, 
Зæгъ-ма мын, æмбæстон, 
Ныййарæгæн сау калм 
Куы лæса йæ риумæ, — 
Цы ма вæййы царды 
Уæд уымæй зындæр?! 
Зæгъ-ма мын, æфсымæр, 
Зæгъ-ма мын, æмбæстон: 
йæ мады урс æхсыр 
Хъæбулæн 
Иæ дзыхæй куы исой, — 
Цы вæййы 
Уæд уымæй зындæр?! 
Зæгъ-ма мын, æфсымæр, 
Зæгъ-ма мын, æмбæстон: 
Рæсугъд хуры сау мигъ 
Куы хъава бырсынмæ, 
Цы ма вæййы царды 
Уæд уымæй зындæр?! 
Зæгъ-ма мын æфсымæр, 
4 Епхиты Т. 1-аг том 
49 

Зæгъ-ма мын, æмбæстон: 
Куы хъава тыхгæнæг 
Сæрибар бæстæйыл 
Æвæрын æфсондз, 
Куыннæ тона 
Зæрдæ 
Уæд риуæй фæркгай! 
* * * 
Хъæддых лæуу, æфсымæр! 
Хъæддых лæуу, æмбæстон! — 
Нæ райгуырæн зæххæй 
Нæй мисхал дæттæн! 
Кæд фена фыдызнаг 
Йæ къæбут йæ цæстæй, — 
Уæд фендзæн 
Нæ зæххæй гæппæл! 
Цæй, фезмæл, æфсымæр, 
Цæй, фезмæл, æмбæстон, 
Партийы дзырдмæ 
Дæ гæрзтæ æрбæтт! 
Фыдыбæстæ — адджын, 
- Знаг дзы ыссардзæн йæ сæфт! 
Цæй, фезмæл, æфсымæр, 
Цæй, фезмæл, æмбæстон, 
Фашистты зæрдæтæ 
Скæнæм фæркгай!.. 
1941 азы июль. 
50 

ФЫДЛÆГ ÆМÆ ФЫДБОН 
БИРÆ НÆ ХÆССЫНЦ 
Зæндджын ныхæстæ ис нæ Ирмæ, 
Нæ сæ-иу ракæндзынæ хъаст. 
«Фыдлæг, фыдбон нæ хæссынц бирæ», — 
Дзырдтой фыдæлтæ ’мæ у раст. 
Ызнæтæй уасгæ сысты дымгæ, 
Æрдзы бакаст — æгæрон тарф. 
Фындз радарæн нæ вæййы уынгмæ, — 
Хъуынджын æрфыг æвдисы арв. 
Ыстыхсы лæг, ыстыхсы зæрдæ, 
Йæ риуы нал фæцæуы маст... 
... Фæлæ та хур, йæ тынтæ зæрдгæ, 
Фæсуры тар мигъты æваст. 
Фыдлæгæн дæр йæ хъысмæт — афтæ... 
Ысласы адæммæ йæ кард. 
Фæлæ куы ’рсæдзы мастæн й’ арфы, 
Уæд нал вæййы йæ кæрон дард. 
Фыдгулыл дын ысфарс уой адæм — 
Мæрдтæм нæ бацæудзæн йæ мард! 
Нæй сайæн дзыллæтæн сæ ардæн, — 
Фыдлæгæн асæттынц йæ кард! 
1941 азы ноябрь. 
51 

БÆХДЖЫН ХÆСТОНЫ ЗАРÆГ 
Арын дзы Плиты Иссæйы ном 
Халас бæхыл саргъ бавæрдтон, — 
Рараст дæн хæстмæ, 
Алцæмæй дæр ифтонг хæстон, 
Ахадын цæстьъ 
Мæ халас бæх — болатдзæфхад, 
Алмаси — мæ кард; 
Мæ сау нымæт — уарибазыр, 
Уадимæ — йæ тахт. 
Хæстмондагæй хæдæхсгæ топп 
Уадзы раст цъæх арт. 
Æвзист арæзт — мæ саргъы гопп,— 
Хордзентæ йыл баст. 
Куы сцæйцыдтæн ыстыр уынгты — 
Æхсарджын, ныфсджын, — 
Сыхæгтæ мæм ракалдысты: 
— Стæм дын мах фысым! 
-~ Хатыр курын, ме ’фсымæртæ, 
Ма уромут мæн; 
Æз рараст дæн ыстыр хæстмæ — 
Нæй мын, нæй, лæууæн. 
Зæронд лæгтæ мæ фæндагæн 
Арфæйæн зæгъынц: 
— Ирыстон дыл фæхъоды уæд, 
Куы фегад уай ды! 
Уыцы фæдзæхст зæрдылдаргæ, 
Уариау тæхын,— 
Сырх тырыса бæрзонд даргæ, 
Не ’знæгты цæгъдын. 

Лæгхор куитæ мæ карды ком 
Базыдтой, хъæлæкк: 
Сæ хурхытыл болат æндон 
Байдыдта тæнæг. 
Мæ мадыстæн, мæ фыдыстæн: 
Маргæ ’мæ цæгъдгæ! 
Партийы цытджын дзырдмæ, — 
Уариау — цæттæ! 
1941 азы октябрь. 
53 

БАДÆНÆХСÆВЫ 
ХЪАРДЖЫТÆ 
ГИТЛЕРЫЛ 
«Хъуамæ райсон 
Æз Мæскуы, — 
Загъта Гитлер.— 
Уыд мæсты.— 
Адæмыл мæм 
Ауæрст нæй; 
Хъуамæ скæнон 
Тугæй зæй. 
Уадз, уон бирæгъ, 
Уадз, уон сырд, 
Фæлæ хъуамæ 
Уа мæ дзырд! 
Гёббельс, Геббельс, 
Марадз, цæй: 
Рахиз æнгуылдз 
Тагъд-тагъд дæй! 
Сайд иыхас дын 
Абон нæу, 
Чи дæ фæрсы 
Уымæй дæу!» 
Уалынмæ дын 
Уæд сæтой 
Бинокылæй 
Каст æнцой. 
Къулыл картмæ 
Уый кæсы, 
Картыл горæт 

Стыр зыны... 
Родау Гитлер 
Барог уæд: 
«Царды федтон 
Æз мæ фæнд! 
Ралас саулох, 
Рахæсс кард, — 
Æз æрцаразон 
Па-ра-д!» 
Уалынмæ сын 
Сырх Æфсад, 
Байдыдта уæд 
Сугъты цагъд.* 
Сырхæфсæддон 
Сæрæн — къупп: 
Æфсæр фелвæст, 
Сæр фæтутт. 
Иутæ та дзы 
Фесты сонт, 
Адæргæй 
Фæлыгъд сæ зонд: 
«Лидзæм, лидзæм, 
Уæд кæдæм?» — 
Партизан дын 
Уым зæгъдзæн: 
«Рауай, рауай, 
Разгъор тагъд, — 
Ам дæ ингæн 
Арф у къахт. 
Ам дæ сæр 
Æрцæудзæн мур, 
Уый-иу ды 
Адольфæн дзур!» 
1942 азы январь. 
* Рагон таурæгъты — бынтон цаггд. 

МАДЫ ЗАРÆГ 
Апир, апир, мæ пирæн, 
Мæ цыргъдæндаг рæвдз пирæн, 
Апир, апир фыры хъуын, 
Урс фыры хъуын хæмпусæй. 
Алвис, алвис, мæ æлхуи, 
Тымбыл уæдæртт, лæгъз æлхуи, 
Алвис, алвис фыры хъуын, 
Урс фыры хъуын хæмпусæй. 
Урс къуымбилæй урс тæбын 
Къуыбылæйттæ ыстухон, 
Ме ’нæзонгæ сахъ фырттæн 
Хъарм цъындатæ скæнон. 
Ме ’нæзонгæ сахъ фырттæ 
Фашисттимæ куы хæцынц, 
Уарзон зæххы ызнæгты 
Кардæй, топпæй куы цæгъдынц. 
Хъарм цъындатæ тæбынæй 
Æз уыдонæн куы кæнын, — 
Бахæрон сын сæ рынтæ, 
Ма сын фенон сæ зынтæ! 
Апир, апир, мæ пирæн, 
Мæ цыргъдæндаг рæвдз пирæн, 
Апир, апир фыры хъуын, 
Урс фыры хъуын хæмпусæй. 
Алвис, алвис, .мæ æлхуи, 
Тымбыл уæдæртт, лæгъз æлхуи, 
Алвис, алвис фыры хъуын, 
Урс фыры хъуын — тæбинаг! 
]942 азы мартъи. 

О, МÆ ИРЫСТОН!.. 
0, мæ Ирыстон, 
0, мæ уарзон зæхх, 
Æз дæ тар хуызæй 
Нал дæн уа-дзæбæх! 
Сау лæг бирæгъау 
Арм æрбадардта, 
Цардуарз сабиты 
Хъæдмæ батардта. 
Къаннæг сабиты 
Хъарм цæстысыгæй 
Тайынц цъититæ 
Коммæ ставд сыгæй. 
Къона иунæгæй 
Баззад уазалæй, 
Царыл сау рæхыс 
Баззад ауыгъдæй; 
Сæгдзыд сау рæхыс 
Царæй халдзысты, 
Уазал сау фæнык 
Уадмæ дардзысты! 
Карз у ацы знаг, 
Карз, æнæхатыр. 
Каен дæ хъæбултæм 
Раст фæдисы хъæр! 
57 

Кæн фæдисы хъæр, 
О, мæ Ирыстон, 
Иу дæр м’а зæгъа: 
«Æз нæ фехъуыстон!» 
Фестæд сау марг ын, 
Ир, дæ урс æхсыр, 
Мады сонт хъæрмæ 
Чи уа хъусæмыр! 
О, мæ нæртон Ир, 
Уацар ма баком! 
Карз, ыстыр хæсты 
Цудын ма баком! 
1942 азы ноябрь. 
58 

ÆХСÆЗ ÆМÆ ССÆДЗÆМ 
Сырх тырысатæн 
Сæ хæрдгæ хъуымбылтæ 
Фæззыгон дымгæ 
Хъæлдзæгæй 
Дауы. 
Мæнæ та цытджын Октябрь 
йæ бæрæгбоны 
Советон адæмы 
Æнувыд рæвдауы! 
Бæрæгбон. 
Тугæй ’хсад бæрæгбон, 
Цины бæрæгбон, 
Сæрибары тынтæ, — 
Мæ хур акæной, 
Æгас нæм цæуой! 
Хæсты быдырæй 
Æрхастай махæн, 
Цытджын Октябрь, 
Æхсызгон уацтæ. 
Хæсты цæхæртæ, 
Къæр ццытæгæн гæ, 
Згъæлынц 
Зæххы къорийыл... 
Нæ фыдызнаджы 
Æдæрсгæ суры 

Нæ адджын зæххæй! 
Фæрнæй нæм цæуай! 
Æнусты цæрай, 
Нæ царды бындур 
Нæ сырх Октябрь! 
60 

САЛАМ 
Салам дæуæн, нæ сахъ æфсад, 
Ысгуыхыс сæрæн! 
Фæсыкк кодтай ызнаджы хъавд, — 
Кæныс æй дæрæн! 
Хъæбатыр дæ; ныфсхаст нын дæ, 
Дæ фесгуыхт — нæ цин. 
Сталинградмæ лæбурæгæн 
Ныссастай йæ син! 
Ирыстоны сæйраг горæт 
Мæсыгау лæууы... 
Дæ фæрцы ныр ызнаг — урæд... 
Цæф сырдау хъæрзы. 
Нæ тугисæг, нæ сахъ æфсад, 
Бырс æмæ лæгæрд! 
Сæрибары сырх тырыса 
Уæлахиздæр кæнæд! 
1942 аз. 
61 

ИРЫСТОНЫ ПАРТИЗАНТЫ ЗАРÆГ 
Кавказы урс хæхтæ уæд арты куы судзынц, 
Нæ рæсугьд быдыртæ сау фæздæг куы калынц. 
Нæ чындздзон чызджытæ махмæ куы дзурынц, 
Махмæ куы дзурынц, сæ сау цæссыг калгæ: 
«Куынæуал фæразæм сау фæздæг ныхъуырын, 
Нæ рæсугьд хæдзæрттæ æвзалы куы сысты... 
Æфсарм сæм куы нæ ис уæд ацы фашисттæм, 
Нанайы буц чызгæй хынджылæг куы кæнынц... 
Не ’фсæрмдзинадæй-иу уæд сомы куы кодтат, 
Уæд сомы куы кодтат, уæ, нæ сахъ фæсивæд! 
Хур нæм куы нæ уæндыд йæ фаг æрбакæсын, 
Терк нæ куы нæ уæндыд уæлдай тынг сабухын. 
Уæд ныр нæ фыдæлты буц фарн цы ’рбадæлдзæх; 
Уæ чысыл сабитæ, уæ уарзон мадæлтæ 
Куынæуал фæразынц фашистаг сау хуытæй. 
Уæд уæ туг исынмæ цæуылнæ фæзынут? 
Уыцы ныстуанмæ масты куы рафыцынц, 
Масты куы рафыцынц сæ къахæй сæ къухмæ: 
Чи куыдз, чи хæрæг, чи та нæ хъыгдары? 
Чи нын чъизи кæны нæ фыдæлты хорз фарн? 
Æмæ, зæгъы, уæдæ, уæд куы рараст вæййынц, 
Куы, зæгъы, рараст вæййынц сæ маст исынмæ: 
Куы нæ ныууадздзыстæм нæ туг мах искæмæн, 
Лæг фенын кæндзыстæм мах нæ тыхгæнæгæн... 
Мах, зæгъы, куы стæм Батрадзы байзæттаг, 
Нæхимæ худинаг куы нæ æруадздзыстæм! 
Куы, зæгъы, ралæууынц хæдæхсгæ гæрзæй, 
Куы, зæгъы, айсынц фашистты сæ разæй. 
Сау хъæды æрдузты хæст куы сцырын вæййы, 
’ 62 

Хæст куы сцырын вæййы сау туджы зæйтимæ... 
Сæ туг, зæгъы, куы райсынц сахъ партизантæ. 
Бирæ нын фæцæрой Иры партизантæ! 
Сæ туг, зæгъы, куы райсынц фашисттæй, сæ туг, 
О, бирæ фæцæра фарнимæ нæ дуг! 
1942 азы 14 декабрь. 
63 

ЦЫ МЫН ДЗЫРДТА 
ТУЛДЗ БÆЛАС 
Иу сæумæрайсом, 
Мæхи ирхæфсгæ, 
Æз бахæццæ дæн 
Иу доны былмæ. 
Куы дуры бынмæ 
Кæсын æдзынæг, 
Куы бур уылæнтыл 
Цæстæй ызгъорын. 
Доны уылæнтæй 
Зæрдæ фæхъæлдзæг, 
Æмæ мæ санчъех 
Фæтагъддæр кодтон. 
Кæсын, æмæ дын 
Хæрз чысыл дæлдæр 
Лæууы иу бæлас 
Тæккæ донгæрон. 
Ныууадтæн уайтагъд 
Уыцы бæласмæ, 
Ыскастæн дын æм, — 
Цæстæй йæ барын... 
Æрбакъул кодта 
йæ цонг мæ размæ, — 
Фæкаст мæм бирæ, 
Ыстæй мæ ’рфарста: 
«Дæ фæндаг раст уа, 
Уæ, уæртæ лæппу! 
Цы ’рцыдтæ ардæм? 
Цы джихтæ кæныс? 

... Фыццагау, мæ хур, 
Фæллад фæндаггон. 
Иæ рыст не ’руадздзæн 
Мæ сыфты аууон!» 
«Æмæ цы кодтай? — 
Цæмæн дæ афтæ? 
Цæмæн хуыскъ кæнынц 
Дæ рæзгæ цæнгтæ? 
Дæ астæуыхъæд 
Цæмæй ныффазтæ? 
Бæрæг куы дарынц 
Дæ сау хъæдгæмттæ...» 
«Хъуыддаг уыд афтæ, 
Мæ хорз æмбæстон, 
(Æз куынæ уарзын 
Ныхас æмбæхсын): 
Хæсты тымыгъы 
Бауазæг кодтон 
Сырхæфсæддоны 
Мæ къалиуты бын. 
Хъæбатыр хæстон, 
Саби уæвгæйæ, 
Лæппын домбайау, 
Æнæрынцайгæ, 
Фæцагъта бирæ 
Æнаккаг гуырдтæй, 
Æнаккаг гуырдтæн 
Сæ риутæм хъавыд, 
Иæ хæдæхсгæ гарз 
Уыд коммæгæсгæ, 
Йæ раст бахъавд та 
Уыд номæн хæсгæ. 
Сыгъдысты артау 
Лæппуйы уæнгтæ, 
Мæ их буары мын 
Зынгау æндæвтой... 
Фæстаг гилдзы онг 
йæ æхст нæ уагъта, 
Фыдгул фашисттæй 
Фынддæс ныммардта... 
Хуссары калмау 
5 Епхиты Т. 1-аг том 
65 

Фыдуаг нæмгуытæ 
Æхситт, æрдиаг 
йæ фæрстæм кодтой... 
Зыдтон лæппуйы 
Чысылæй нырмæ,< — 
Мæхи хъæбул уыд, 
Мæхи саби уыд, — 
Ысхъомыл, мæгуыр, 
Мæхи дзидзийæ, 
Родгæс уæвгæйæ, 
Мæ сыфтæрты бын 
Фæхатти бирæ . 
Бæгънæггуыбынæй. 
Сау туг ныууара 
Нæ фыдызнагыл, 
Нæ бацауæрста 
Нæ фенамондыл: 
Иæ маргхæс нæмыг 
Ысуад мæ зæнгыл 
Æмæ лæппуйы 
Нырраууат кодта... 
Мæнæ ма бакæс 
Иæ туджы ’ртахмæ, 
Æз æй бавæрдтон 
Мæ бызычъийы. 
Æрæппар, мæ хур, 
Дæ хъарм цæстысыг 
йæ туджы ’ртахыл 
Нæ сахъ хæстонæн, 
Æмæ разайа 
Мæ бызычъийæ 
Лæппын ног тала 
Цъæх сыфтæртимæ». 
1943 аз. Хъæдгæрон. 

ХЙЛДЖЫТЫ АРФÆИЫ ПИСМО 
ФЮРЕРМÆ 
«О, нæ фюрер, фæцæрай нын бирæ, 
Хуыцаумæ кувæгау дын мах кувæм, 
Рæсугъд хъæлæсæй зары нæ лирæ, 
Æнцон — нæ цард, дзæнæт — нæ удæн. 
Уæларвон хур, зæгъ, циу ныр дæ цуры! 
Ды нын хурты хурæй хуыздæр дæ, 
Ды басастай, ды, цъæх арвыл хуры, 
Ды балхæдтай нæ уд, нæ зæрдæ! 
Мыггаг ыскъуыд-иу уыдыстæм раджы — 
Нæ нын царди цот, нæхæдæг дæр — афтæ... 
Ныр та хæрæм, цæрæм дæ руаджы, 
Æмæ дын кæнæм зæрдæбынæй арфæ! 
Дæу хуызæн нæй, нæй, æппындæр хицау: 
Нæдæр зæххыл ис, нæдæр уæларвыл, 
Ды дæ, фюрер, ды хилджытæн сæ хуыцау. 
Æцæг куы ’рцыд дæ арфæ махыл! 
йæ сойджын зæххæн, йæ бæзджын хъæдæн 
’Ды радтай махæн, о, нæ паддзах, 
Æхсæвæй-бонæй дæ кой фæкæнæм — 
Дæу фæрцы тугæй нæ гуыбын байдзаг! 
Фрицы сæр нын цæрынæн хорз у, 
Хæрынæн — адджын, фæлмæн — н’æ бадæн, 
67 

Дæ дзырдмæ гæсгæ æппæт нæ бон у: 
Хъуырыл ысхилæм, къæбут дæр къахæм. 
Хæдоны чъиуы дзæбæх ныббырæм 
Æмæ нæхицæн чъыллиппæй хъазæм, 
Фрицы сау туг зыдæй ныхъуырæм 
Æмæ нæ зарæг дæ номыл зарæм... 
Кæд дæ фæнды нæ хъару зонын, 
Уæд фæныхилдзыстæм дæумæ дæр. 
Дæхæдæг уыныс, мах хилын зонæм, 
Нæ ферох кæндзыстæм дæ бæрзæй. 
Æрмæст дæ, фюрер, иу хъуыддаг курæм,— 
Тынг арæх хауæм мах хъаймæты, 
Æмæ дын æргом нæ хъæстаг дзурæм, — 
Вæййæм æдзухдæр фыртæссæй мæты: 
Нæ зæххы къори æваст нырризы 
Æмæ æрхауы кæдæмдæр дардæй; 
Фыртæссæй махæн нæ туг фæлидзы... 
Фрицы фенæм нæ быны мардæй. 
Ныввæййæм ихау, ныссæлы хойраг, 
Стонг, æргъæвстæй æрцæуæм сæфтмæ, 
Нæ цæуы хъуырмæ æппындæр сойаг... 
Ысдзæгъæл вæййы бынтон нæ зæрдæ. 
О, нæ хорз фюрер, зæрдæйæ курæм, — 
Фрицы сæр нын дзæбæхдæр хъахъхъæн, 
Мæлæт куы нæ уа фрицы удæн, — 
Æнцон уыдзæни цæрын уæд махæн». 
Рæды »Геббельс æм бахаста фыстæг 
Æмæ йæ радта фюрермæ, худгæ. 
Фюрер, дын, сонтæй бандонæй фестад,— 
Писмойы цинæй сыгъдысты хъустæ. 
Кæрæй-кæронмæ сæ фыстæг бакаст, 
Скафыд зæрдæ, уæрыккау, риуы... 
Уæд æм къонвертæй мадæл сыст ракаст 
Æмæ фюрермæ йæ къæхтæ тилы... 

Æрбадти фюрер уæд дзуапп фыссыныл, 
Фыссы зæмбгæйæ. Геббельс ын дзуры... 
Дыууæ дæр худынц уæд мадæл сыстыл, 
Сæ дыууæйыл та мадæл сыст худы!.. 
Фюреры дзуапп хилджытæн 
«Стыр бузныг, мæ хæлæрттæ, 
Уæ арфæ зæрдæмæ исын! 
Цæрут, хæрут, мæ хæдзæрттæ, 
Уæхи мын ма кæнут риссын! 
Æрмæст, кæй ауазал вæййы сæр, 
Уый нæу, мæ хуртæ, нæу мæ хъуыддаг, 
Уый советон нæмыг у... æвзæр! 
Æмæ йын зæгьут уæхуыдтæг!» 
1943 аз. 

АДÆМЫ ТУГИСÆГ 
Судзы дуне... 
Зынджытæ, 
Къæрццытæгæнгæ, 
Ысхъиуынц фæйнæрдæм. 
Æхсидæвтæ, пиллон калгæ, 
Хауынц фæйнæрдæм... 
Туджы сæлфынæг 
Уымæл кæны 
Зæхх... 
Æвзонг, 
Цæрынхъуаг зæрдæтæ 
Æрынцайынц æнусмæ; 
Æвзонг, 
Цардуарзах’ цæстытæ 
Фæуадзынц сæ кæсын; 
Æвзонг, 
Худæнбыл цæсгом 
Аззайы фæлурсæй. 
Æмæ цæмæн? 
Цы кодтой адæм? 
Куы уарзынц цард, 
Куы уарзынц кæрæдзи, 
Уæд сæ хъарм тугæй 
Кæй бахъуыд суадон? 
Сырдты! 
Ыссырджын сырдты, — 
Сæвзæрдысты сæхи хуызæн сырдтæй,— 
Сæхи хуызæн 
Ыссырджын, 

Дзæмбыджын, 
Сæ мукъутæ 
Туджы æвдылд 
Æдзухдæр. 
Тугдзых сырдтæн 
Сæ богал 
Дзæмбытæ ныссагъта 
Адæмы риуы 
Æмæ хъарм туг нуазы. 
Адæймагæн 
йæ туджы ’ртахыл 
Бал-бирæгътау 
Ныттонынц сæ кæрæдзи 
Сæ тугамæст 
Дзæмбытæй. 
Удæгасæй 
Аныхъуырынц 
Сæ æдыхдæры... 
Æмæ уыцы бал 
Ысфæнд кодта 
Фесафын адæмы. 
Ыстынг ис хæст — 
Æмрызт кæнынц 
Зæхх æмæ дон... 
Адæм куы бамæсты 
Вæййынц, 
Адæм куы базмæлынц, 
Куы сыстынц, 
Куы райсынц 
Сæ гæрзтæ 
Æмæ куы зæгъынц: 
«Сырдтæ, 
Кæнæ — мах! 
Мæлæт, 
Кæнæ — 
Цæргæ!» 
Адæмы сахъ æфсад, 
Нæ номдзыд Сырх Æфсад 
Лæбурæг тугдзыхтæм 
Куы сисы 
Хотыхтæ, 
71 

Сæрибары сæраппонд, 
Райгуырæны сæраппонд, 
Адæмы сæраппонд 
Куы рацæуы 
Хæстæн йæ тынгмæ. 
Гитлеры бирæгътæ 
Хорзау нал фæвæййынц... 
Базыдтой уайтагъддæр — 
Адæмы ’фсады цæф 
У риссагдæр 
Æппæт цæфтæй. 
Нæ уарзон бæстæйæ 
Куы лидзынц 
Гитлеры бирæгътæ — 
Дзæмбымур, 
Синсастæй, 
Ниуынц, 
Дзыназынц, 
Сæ кæрон æмбудынц 
Цъаммар лæгхортæ. 
Адæмы тæригъæдæн, 
Адæмы тухитæн 
Фидыны рад 
Æрцыди ныртæккæ! 
Сырх Æфсад, 
Сырх Æфсад — 
Адæмы тугисæг, 
Гитлеры уд исæг! 
Бузныг дæ 
Уыдзысты 
Адæмтæ æнусты! 
Салам дын — адæмæй! 
Арфæ дын — адæмæй! 
1944 аз. 

КОЛХОЗОН ФÆЗЗÆГ 
Æрныуæрста 
Цъæх мигъ 
йæ бур гуыбын 
«эæххæн, 
йæ сау систæй 
Æрæлвæста 
Халсар, 
Йæ тар æрфыг 
Бонæн, 
Зыд хурæн 
Йæ уадул 
Ныккодта 
Цъæхснаг 
Къæрцц! 
Фæджих и... 
Фæсонт и... 
Фæуадзыг!.. 
Йæ рæсугъд 
Фæлмæн тынтæ 
Фыдæлты 
Цыргь фатау 
Нынныхстысты 
Тар мигъы 
Хъуынджын 
Фарсы. 
Иæ ирд цæсгом, 
Худгæйæ, асау! 
Сабыр! 
Сабыр! 
73 

Фист пыхцыл 
Сæрыхъуын, 
Тызмæг 
Æвзыст 
Ма кæн 
Нæ зынг 
Хурмæ 
Ды! 
Хуры рæсугъд 
Тынтæ 
Колхозон быдырты 
Уарзынц 
Уæлдай фылдæр. 
Уадз, æмæ бур 
Хуымтæн, 
Адджын 
Бæркад 
Хорæн 
Пъатæ кæна. 
Пир, дымгæ, 
Арвы дадалитæ, 
Фист 
Сæр! 
Йæ хъоппæг 
Цæстытæ йын 
Акъах дæ 
Зыд ныхтæй! 
Æрлæууыд 
Къæсæрыл 
Фæззæг... 
О, мæ хур, 
Фæззæг! 
Йæ ехсы хъæдæй 
Кулдуар хойы, 
Фæтæн сиукджын 
Нымæт 
Дардыл фæхаста 
йæ фæдджитæ.. 
Зæронд тулдз æм 
Мæсты хуызæй - 
йæ базыртæ тилы, 

Хъуырдухæн 
Кæнгæйæ, 
Калы йæ 
Пакъуы... 
Æрытыдта йæ бынмæ 
Тæмæн калгæ 
Гауыз, 
Фæсус хæл-хæл 
Ракæны дон. 
Зæрватыкк, 
Фæндырдзæгъдгæ, 
Телы хъæдыл 
Кафы; 
Фæндарасты 
Зарджытæ. 
Уæлдæфы, 
Зыр-зыргæнгæ, 
Уайынц 
Арвы хъæбысмæ. 
Нымайы 
Иæ цъиуты 
Фæззæг, 
Кавны сын 
Хъæбыстæ 
Цæрдæг. 
Сæлхæр 
Терк 
Нымайы 
Хæлæфæй 
йæ дурты, 
Йæ сæт 
Калгæ 
Хъæрзы 
Æмæ 
Нæты. 
Гъей-джиди!.. 
Куы уаин. 
Æз зондæй 
Архимед, 
Хъаруйæ 
Геркулес: 
75 

Ныххæцин 
Уæд 
Теркæн 
йæ хурхыл, 
йæ бикъ ын 
Уæд, багъæц, 
Ныздухин! 
Сыгъдæг 
Суадоны 
Митхуыз 
Хъаз 
Найы йæхи. 
Урс пух 
Дæллагхъуырты 
Уæздан 
Æфсæрст 
Акæны 
Бырынкъ. 
Фæхаста 
Уый цоты... 
Ныр та 
Моймæ 
Рæвдзытæ кæны. 
Иæ гоппæй уый ноджы 
Ныббуц. 
Хæдзардзин 
Зыд мыст 
Фыдæбоны 
Бацыд: 
Æн’ ауæдз 
Хуымты 
Нæ ары 
Зæрæстон. 
Цы кæна? 
Цы зæгъа? — 
Ниу æмæ хъæрз!ч 
Зымæджы, 
Тъæнджы мæй 
Хъарм кæрц нæй. 
Фæззæг, 
Фæззæг! 
'76 

Æхсызгон 
Дæ фенд у 
Мæнæн... 
Æгас нæм цу! 
Æри дæ къух! 
Тагъддæр цу 
Ды махмæ 
Æдзух. 
Нæ фæтæн 
Хъайлахуыз 
Быдыртæ — 
Цæст сæ, 
Уадз, æмæ рæвдауа 
Иæхи. 
Хъуынтъызæй 
Ма кæс нæм ды! 
Сис фырдзарм 
Æрфыг! 
Хæтæм 
Уæлдæр! 
Мах дæ уарзæм. 
Улæфт 
Не ’ййафы 
Улæфты, 
Ивæзы лалымау 
Риу. 
Ныв хъары 
Зæрдæмæ, 
Иæ хъæбысы 
йæ акæны 
Цæст. 
Ныв у ныфсджын, 
Рæсугъд, 
Хъаруйæ — дзаг, 
Цæрдæг, 
Тыхджын. 
Дуг - 
Фæллойы 
Хъæбул дуг, 
Фыцгæ дуг, 
Кæм ис дзæвгар 
77 

Туг. 
Ныххатыр кæн, 
Урсбæрзæй 
Хъæриу-хох, 
Кæд 
Исты 
Ысрæдион 
Сонтæй; 
Миййаг, 
Кæд 
Дæ коммæ 
Нæ бакæса 
Æвзонджы 
Загъдгæнæг 
Зæрдæ. 
Урс, бæрзонд 
Уастырджи 
йæ цъæх бæхыл 
Нал хъазы! 
Урсзачъе, 
Гаджидаугæнгæйæ, 
Ратылд 
Дæ цъуппæй. 
Фæтæргай ис дуг. 
Не ’вдæлы 
Кæстæрты 
Уымæ: 
Æндæр митæ 
Домынц 
Кæстæрты 
Сæхимæ. 
Дæ гуыбыны 
Бабырыд 
Фæсивæд... 
Дæ хуылфы 
Дзаум&ттæ 
Дын халы 
Динамит, 
Лыстæг сæ 
Ыскæрддзæн... 
Куы бауид 
78 

Дæ бон... 
Кавказы 
Цъæх хæхтæ! 
Мыдхуыз тæмæн 
Ма калут 
Цæстмæ. 
Фыдæлты 
Буц митæ 
Ма домут 
Мах дугæй, 
Нæ уыдзæн, 
Мæ фыдыстæн, 
Нæ уыдзæн!!! 
Махæн æндæр 
У нæ сæмæн, 
Махæн 
Æндæр у 
Нæ цалх. 
Нæ фыдæлты 
Дардтат 
Æнæфсæрм 
Уæ дæрзæг 
Дзæмбыты. 
Йæ «мæнгыл» 
Æвæрдæй 
Лæууыди 
Сæ цард. 
Тугæйдзаг 
Сæлхæр зæй 
Бирæйы 
Къонатæ 
Бакодта 
Сау! 
Ныр та ды дæ 
Мæнæн 
Мæ ныхты: 
Цæвын дæ риу, 
Халын хуылф. 
Пушкин, 
Лермонтов 
Куы «сыстой» 
79 

Ингæнæй, 
Куы агурой 
Де ’рагъыл 
Сæ фæд, 
Зæгъ сын-иу: 
— Аздæхут, 
Нал зыны 
Ме ’рагъыл 
Уæ фæд; 
Байхæлдтой, 
Байгæрстой, 
Бадомдтой 
Дуджы сæрæнтæ, 
Гуылфгæнгæ, 
Ерысæй, 
Ломæй 
Мæ хуылф. 
Фæззæг... 
Æрбакасти 
Рудзынгæй 
Фæззæг... 
Æрзылдта 
йæ цæстытæ 
Къуымты. 
Колхозон хъæбатыр 
Агуры дæу, 
Фæнды йæ 
Æрдзурын 
Цæуылдæрты 
Демæ: 
Куыд цæры 
Дæ хорз æмбал, 
Дæ фарсмæ 
Дæ хъузон, 
Вæййы, æви 
Æнæниз 
Дæ бæх? 
Æви дын 
йæ фæрсчытæ 
Асинтæн 
Цармæ 
1 80 

Бæззынц? 
Æви, 
Иæ рагъыл бадгæйæ, 
Фæлыг уыдзæн 
Æнæнхъæл 
Агъд? 
Æви 
Иæ сины къуыбыртæ 
Хъæбæрдæр 
Дурæй? 
Æви 
йæ сæры къуыдыр 
Кауы михмæ 
Хъары йæхи? 
Фен-ма йæ кæвдæс, 
Миййаг, уым 
Кæд ахæм 
Бæх ис? 
Æви 
йæ мыр-мырæй 
Кæвдæс 
Нырризы? 
йæ хъоппæг 
Цæстытæм 
Зæрдæ 
Ыскафы? 
Æви, 
Чъыллипгæнгæ, 
Хауы уæларвмæ, 
Зæу-зæугæнгæ, 
Батилы 
Барц? 
Æрбатул 
Дæ цæнгтæ, 
Дæ куырæты 
Фæдджитæ 
Æрсадз дæ 
Сины сæрты. 
Ды — ног дуджы 
Хъæбатыр — 
Фæззæджы 
6 Епхиты Т. 1-аг твм 
81 

Акæн 
Дæ хъæбысы, 
Цæй! 
Фæллойы 
Ысгуыхты 
Бæрзонд пиллон 
Калгæ, 
Дæ хиды æртæхтæ 
Дæ фæдджийæ 
Асæрф фæрсмæ. 
Зыд тох ма дæ 
Хъæуы: 
Æфсæртæ 
Сæттын. 
Цæстытæ 
Ма ’рныкъул, 
Бур-бурид 
Зад... 
Колхозы 
Ноггæндтæ. 
Зæрдæджын 
æмбæлттæ, 
Уылæнты 
Бахæссæм 
Ерысæй 
Куыст 
Нæ 
Сæрыл, 
Куыд тона 
Нæ къæхты 
Бын зæхх! 
Фæззæг!.. 
Æгас цу! 
Колхозон фæззæг! 
Кæнын дæ 
Мæ хъæбысы! 
82 

БИРÆГЪ ЙÆ КÆНОН 
НÆ УАДЗЫ 
Хæстон хæдæтты 
Хидæйдзаг тæрттыл 
Нырма æрттивынц 
Туджы хъæбæртæ. 
Цæстысыг рустыл 
Нæма фæсур и. 
йæ кæуынæй мад 
Нæма фæхъус и; 
Нырма фыдфынтæй 
Æхсæвты тыхсы: 
йæ мой, йæ фырттæм 
Æнхъæлмæ кæсы... 
Нырма чындздзон чызг 
йæ сау нæ систа, — 
Щæ уарзоны къам 
Ыстыр нæ систа; 
Йæ сусæг хъарæг 
Нырма — былалгъыл... 
йæ уарзоны хъæрзт 
йæ хъустыл уайы... 
Нырма сидзæртæ 
Нæ ферох кодтой 
Сæ мады дзидзи, 
Сæ фыды батæ... 
83 

Нырма сау зæххы 
Нæмыджы цæфтыл 
Кæрдæджы хал дæр 
Нæма рахæцыд... 
Нырма сау хъæды 
Бæрзонд бæлæстæн 
Сæ цонджы цæфтæ 
Нæ байгас ысты... 
Нырма пырх наутæ 
Сæ мæрдон ленкæй 
Денджызы бынмæ 
Нæ ныххæццæ сты... 
Нырма къæдзæхты 
Бомбæты æхситт 
Кæмтты кæрæгтæм 
Нæ фæхæццæ ис. 
Æмæ та ногæй 
Сæ даргъ ыссыртæ 
Дзыхæй рэппæрстой 
Туджы тъыссынмæ. 
Æгъгъæд сын нæ уыд 
Æхсæз азы туг, — 
Ног та агурынц 
Сармадзанты дуг! 
— Хæст! Хæст!! æмæ 
Хæст!!! — 
Ниуынц, хъæр кæнынц, 
Сæ хъуыртæ вазынц, — 
Сау халæттау раст! 
Æхсæв нæ хуыссынц 
Черчильтæ... йедтæ... 
Хæстмæ та сидынц, — 
Хæрынц сæ се ’рмттæ: 

Сæ дзаг дзыппытæ 
Цæмæй дзагдæр уой, 
Мæгуырты тугæй 
Цæмæй бафсæдой. 
Цы у уыдонæн! 
Цæуылнæ сидой! 
Дзыллæты тугыл 
Цæуылнæ хизой! 
Сырды цæй мæт ис,— 
Холыйæ уæлдай, 
Кæй цард æй хъæуы 
йæхицæй уæлдай! 
Фæнды сæ уыдрн, 
Цæмæй æдзухдæр 
Къæлæт æфтыд уа 
Лæджы æфцæгыл, 
Цæмæй сын комой 
Дзыллæтæ сайын, 
Цæмæй сæ уадзой 
Се ’ккойыл бадын. 
Гæды ныхæстæй, 
Фæливæн митæй 
Нæ бамбæрздзысты 
Сæ бирæгъ-цæсгом! 
Сæрибары хур 
Нæ бæстæй кæсы, 
Æппæт дзыллæтæн 
Уый амонд хæссы; 
Сæ цæсты сындз у 
Уый æввонгхортæн, 
Мæлæты зынг у 
Сырдты æрдонгæн! 
Уæ бомбæтæ ’мæ 
Уæ сармадзантæй 

Кæй тæрсын кæнут, 
Кæмæ æвзидут! 
Хæсты цæхæры,— 
Зынджыты риуыл 
Хъысмæтæвзæрст у 
Фæллойгæнæг лæг! 
Æнцон у, куыннæ, 
Цæхæр ызмæнтын 
Æндæрты къухтæй 
Хæсты быдыры. 
Нæ уадзы бирæгь 
Никуы йæ кæнон, 
Кæдмæ не ’ссара 
Йæ царды кæрон! 
Æрбамбырд ма ут, 
Æфхæрд дзыллæтæ: 
Уæ тых, уæ ныфсæй 
Дуне сызмæлдзæн! 
Нæ сабыр царды, 
Цæй, бахъахъхъæнæм, 
Ызнæгтæн сайын 
Мах ма бакомæм! 
Советон Цæдис — 
Нæ ныфсы мæсыг, 
Сæрибар дуджы 
Тырысахæссæг! 
Уыцы тырыса 
Цæсты гагуыйау 
Иумæ хъахъхъæнæм 
Сырдты æрдонгæй! 
1947 аз. 

БУР ХÆИРÆГ 
Памфлет 
Хæйрæг кæй нæй зæххы цъарыл 
Уый алчидæр хъæлæкк зоны, 
Фæлæ цардæн цы и знагæй, 
Уый алчидæр хæйрæг хоны. 
Фæйнæджытæн сæ фидардæр 
Æнæмæнгæй у тулдз фæйнæг. 
Хæйрæджыты мæнгард цотæн 
Сæ цъаммардæр у Бур Хæйрæг! 
Æргом зæрдæ кæд базоны 
Дыдзæсгомæй Дæлгомхины!.. 
Рокфеллертæн1 сæ Бур Хæйрæг 
Йæ буц номæй Доллар хуины! 
Дзæбидыр дын нæ бафхæрдзæн 
Æнаххосæй йæ сæныччы... 
Цъæх бирæгъ дæр нæ бафæзмдзæ 
Зыд кæнынмæ Америчы! 
Мæнгард æмæ фæлывд Хæйрæг 
Æлдарау у Америчы: 
Æлхъывд дары йæ дзæмбыты 
Фæллойгæнæг мæгуыр лæджы, 
Нæ йæ уадзы ысулæфын, — 
Æвзæр низау ныббадт хурхы. 
Иæ сæрмæ йын æдзух дары 
Мæрдон цæвæг йæ сау къухы! 
Æвдисæнтæн куы басæтты 
1 Амермкаг банкиры мыггаг. 

Тæрхондоны æргом давæг... 
Америкаг мæнгард Хæйрæг 
У дунетыл фыдох тауæг! 
Сæрды мæйты — къæвда рæстæг 
Нæ лæууы хид Лæнчы доныл... 
Америкæн йæ Бур Хæйрæг 
Нытту кодта лæджы номыл! 
Фыды усы мыдджын донæй 
У адджындæр фыды хъæбыс... 
Рокфеллертæм лæджы номæй 
У кадджындæр куыдзы къæбыс. 
Æфсондзы бын зын цæрæн у, — 
Тынг æлхъивы уый бæрзæйы... 
Иæ нывондмæ фыдуаг мæлæт 
Æнæзивæг фæрæвдз вæййы! 
Сырды фæстæ зæрдæхъæрмттæ 
Нæ фæкæны фæлтæрд цуанон: 
Æгуыст лæгæн сæ бырæттæ — 
Хуыздæр бынат къæбæрдзуанæн! 
Сæ сывæллон йæ авдæнæй 
Иæ цæсты дзаг нæма скæсы, 
Гъе, афтæ йын йæ зæрдæмæ 
Сæ Бур Хæйрæг ныггæпп ласы. 
Кæддæриддæр æвзонг чызгæн 
Нæ уарзын æз бынтон æнкъард, 
Сывæллонæн Америчы 
Хуыздæр лæвар — рæхойæн кард! 
Фысым ын дзы нæй зивæгæн 
Фæллойуарзаг фæрныг хъæуы: 
Хæцæнгæрзтæ — фæсивæдæн... 
Скъола та цæмæн хъæуы! 
Мæнгард хæйрæг кæм не ’взæры, 
Америчы нæй ахæм ран... 
Сæ хъысмæтæн йæ аразæг — 
Кæмдæриддæр доллары фарн. 

Мæнгард Хæйрæг Формозæйы 
Сбыдта ахстон Чан Кай-шийæн, — 
Уыцы ран ын фæлывд Хæйрæг 
КæньГ хостæ йæ саст синæн! 
Хæрдмæ хауы фырадæргæй, 
Уæддæр йæ син нæ ныхæсы: 
Фæллойгæнæг китайагæн 
йæ «хафты» рыст æнус хæссы! 
Фæлурс Хæйрæг фыдбылыз у, — 
Хæдзар халы йæ хъæстæйæ. 
Цытджын Китай Бур Хæйрæджы 
Куы фæтардта йæ бæстæйæ! 
Хуырджын ысты сæ фæндæгтæ 
Æвзæр цалх дзы нæ фæтулы. 
Моргантæ ’мæ Рокфеллертæ 
Æгæр уарзынц сæ хъæбулты! 
Сæ Хæйрæгыл «мæн фæуайæ» 
Кæрæдзийы ныппырх кæнынц, — 
Æрра куитау, сæ сæт калгæ, 
Кæрæдзиуыл нæ ауæрдынц! 
Æрæгвæззæг нæ сыхæгтæ 
Сæ хор барынц нæ барæнтæй. 
Мæнгард Хæйрæг æдзухæйдæр 
Иæхи ’ппары сæ арæнтæй. 
Кæм ыссары лæмæгъ адæм — 
Æнæ хъару, æнæ рæбын, 
Уыцы бæсты æлдар вæййы, 
Ныдздзаг кæны йæ Бур гуыбын! 
Иæ быны сæ æрыссæнды, 
Нылхæны сын сæ хицауад, 
Иæ гæдывад, мæнгард митæй 
Уый бавæййы сæ базайраг. 
Кæм сæмбæлы тыхджын бæстыл, 
Æнгом адæм, тыхджын лæгтыл, 
89 

Уым баззайынц йæ пырхæнтæ, — 
Сæр нал вæййы йæ Бур къæхтыл! 
Æндæразы хъызт зымæджы 
Нæ кæрт байдзаг хæмпус митæй. 
Цæхæр фестад Цæгат Корей 
Бур Хæйрæджы æбуалгъ митæй! 
Къæвдаджын уыд тынг асæрды, 
Уæд мал байдзаг цъыфдондæттæй: 
Фæлурс Хæйрæг нæ ауæрды, — 
Цæгъды, мары йæ бомбæтæй! 
Сывæллонæй, зæронд усæй — 
Нæ ауæрды сæ иуыл дæр, — 
Къуырма вæййы, нæ фæхъусы 
Сывæллæттæн сæ ниуынмæ! 
Фæлæ, ма тæрс, корейæгтæ 
Сæ бартæй мур нæ ратдзысты! 
Рæхджы бон дын хъæбатырæй 
Дæ фæрсчытæ ныссæтдзысты! 
Иæ цонджы саст нæ бæласæн 
Фæпайда ис йæ бындзарæн: 
Æгас зæххыл дзыллæты ’хсæн 
Хæйрæг кæны хæстæндзарæн! 
Æнæ хæстæй нæ фæразы, 
Уый нын халы нæ сабыр цард, 
Æнаккагæн йæ Бур хъусты 
Къуырма кæны нæ сабыр зард. 
Йæ тугæйдзаг цыргъ дзæмбытæ 
Цъæх арт уадзынц хæстмондагæй! 
Уымæн дары йæ адæмы 
Бæгънæг æмæ æххормагæй! 
Фæлывд Хæйрæг æгас зæххыл 
йæхи ’вдисы æдзæсгомæй... 
Доллæргуыбын Америкæ 
«Ту нал сæрфы йæ цæсгомæй»! 

Фашисттимæ æмсимд кæны,— 
Хæйрæг сын у фæндырдзæгъдæг. 
Лæгмартæ ’мæ хуыснæджытæн 
Се ’гасæн дæр ис иу сæндæг! 
Къæрныхтæ ’мæ хуыснæджытæ 
Хæдзары дæр гæрзтæ дарынц, 
Хæсткъахджытæ фæсаууонæй 
Фæсвæд уынгты лæгтæ марынц! 
Фæлæ, багъæц, мæнгард Хæйрæг, 
Дæ царды бон ысцыбыр и! 
Фæллойгæнæг дзыллæты маст 
Æгæр ёгъау ныттыппыр и! 
Нæ Цæдисмæ дæ Бур бырынкъ 
Куы бахъавай фæцæвынмæ, — 
Дæ бындур, зон, уæд базылди,— 
Мауал рахъав фæцæрынмæ. 
91 

НÆ ДУДЖЫ БÆГЪАТЫР 
Арын дзы ме ’схъомылгæнæг фæскомцæдисы ном 
I 
Хъатаратæ — 
Дзуарæвæрд риуыл. 
Æрттивынц, риуæгънæджытау, 
Гилдзытæ... 
Фындзы бын фæмил ис, 
Фæлæ 
Сæнтсау нæма у иууыл. 
Фондзæхстоныл 
Нындæгъд и къух. 
Тугдадзинтæ 
Фырнæрстæй тонынц. 
Цæстытæй 
Æхсидæвтæ ызгъæлынц, 
Кæнынц 
Цъыхырыты джигул. 
Ныфсджынæй 
Ацы лæппу рацыд. — 
Сæрибар дуг 
Топпыфындзæй исы, 
Ызнон дæр ма 
Ихсыд хъултæй хъазыд, — 
Ныр цардæн йæ гуылфæнтæм хизы. 
Ызнон 
Фæскомцæдисмæ бацыд, 
Ныр рацыд гæрзтимæ фæдисы 
’Мæ тохы 
Диссæгтæ ’вдисы! 

II 
Ыстынг и хæст. 
Нæмгуытæ 
Уынгæг хъæлæсæй зарынц — 
Сæ зард фæзминаг нæу, 
Сты ызнæт, — 
Сæ хъырнæгæн дæр 
Нæ барынц. 
Æрбадти фæздæг мигъау... 
Æхгæны хъуыр. 
Фæздæджы скъуыдтæй 
Фæзынди тигъау, — 
Кæцы ран ызнаг 
Æрци дзыгуыр... 
Æрсабыр æрдз. 
Фæздæг хъамылтыл æрбадти. 
Æхст гилдзытæн ма 
Уæддæр 
Сæ хус ысмаг калди. 
Лæппу 
Цæхдуры хъуынайыл 
Ныддæлгом, 
Ныффæлурс цæсгом; 
йæ цонг — тугæйдзаг, 
Цъымарайы фæдæлдон... 
Уæддæр ызнаг 
Æрцыди сæфт. 
Æмбæлттæ 
Æмбалы федтой; 
йæ цъæх баз ын 
Иæ нывæрзæнæй систой, 
Хæдоны дыстæй 
Бабастой цонг... 
III 
Фæдзæбæх цонг. 
Цæстытыл хъазы цард... 
Нæ бæстæ — фæлмæст, 
Æфхæрд, 
Ыстонг. 

Уæддæр æнкъарддзинад 
Нæ зыны æппын. 
Ленинон 
Ленины фарнæй 
У æфсæст; 
Ленинон 
Ленины ныфсæй 
У æвзыгъд; 
Ленинон 
Ленины уарзтæй 
У рæвдыд. 
Ленинон 
Ленины дзырдæй 
У ныфсджын; 
Ленинон 
Ленины фыстæй 
У ныхджын; 
Ленинон партийы дзырдмæ 
* У цæттæ; 
Лениноны æвзонг тыхæн 
Нæй сæттæн. 
IV 
Хæсты цæхæртыл 
Зæххыл ног бæстæ 
Райгуырд. 
Æнæниз сывæллон — 
Фæйнæгфарс,— 
Саггуырд. 
Фæллойгæнæг фесГуыхт. 
Ныккалдта йæ туг 
’Мæ хæсты тымыгъты 
Уый 
Ногæй 
Раивта йæ дуг. 
Рæзы цард, 
Рæзы бæстæ. 
Æнтъыснæг мигътæ 
Кæрæттæм исынц сæхи... 
Уæддæр 

Нæма æвæрæм 
Мах нæ гæрзтæ — 
Ызнæгтæ — бирæ 
’Мæ хъахъхъæнæм нæхи. 
Кæцæй фæцæуы сидт — 
Фæдис, — 
Уым фегуыры 
Сагсур фæсивæд — 
Фæскомцæдис! 
Нæ гæрзтæ — сæ мæнгыл æвæрд. 
Нæ дыстæ — тылд. 
Нæ нысан — конд, — 
Æххæст кæнæм 
Фæтæджы дзырд. 
V 
Ахуыр, 
Ахуыр 
æмæ 
Ахуыр. 
Нæу ацы дзырдтæй 
Иу дæр 
Æнахуыр — 
Рæвдауы сæ зæрдæ, 
Уыдон та — уый. 
Коммунизмы дуг домы 
Ахуыр 
’Мæ равдисæм нæхи! 
Ысгарæм дуне,— 
Ысуæм ын хицау, 
Ыстъалыты арвыл 
Куыд ахсæм цъиутау. 
* * * 
Чиныг зонд у, 
Чиныг — цард. 
Чиныг царды 
Уыны дард. 
Чиныг фæрсын 
Нæу хæрдау, 
Уый йæ зондыл 
95 

Нæу рæдау. 
Ахуырады 
Цъупп — бæрзонд, — 
Бирæ хъæуы 
Хъару, зонд, 
Нæй йæм арæзт 
Авгæй хид. 
Акалын дзы 
Хъæуы хид! 
Зивæг, фесæф! 
Кæн фынæй. 
Махæн демæ 
Мисхал нæй. 
Ивгъуыд дуджы 
Уарзтой дæу, — • 
Уырдæм ацу, 
Семæ лæуу! 
Ленинонæн 
Нæй тæрсæн, 
Ленинонæн 
Нæй сæттæн. 
Ленинонæн 
Фурд — йæ тых, 
У фæразон, 
У хъæддых. 
Уарзы чиныг, 
Уарзы цард. 
Царды нысан 
Уыны дард. 
Хуры цæстмæ 
Вазы къух. 
Хурмæ бæллы 
Уый æдзух! 
VI 
Æмбисæхсæвæй 
Фæивгъуыдта рæстæг. 
Ленинон бады: 
Æхсыны чиныг: 
Æлхынцъæрфыг, 
96 

Тæрных — уырынгтæ... 
Мæй 
Арвы кæронмæ фæхæстæг. 
Фæллад цæстытæ 
Чиныджы цъæрттыл 
Ысхъиуынц. 
Уæддæр нæ уадзы, — 
Кæны чиныгыл уæлахиз: 
Кæд дæ фæнды 
Æмбарын, 
Зонын— 
Дæхи уæд зивæгæй бахиз! 
Ленинон — ифтонг æппæтæй, 
Ленинон аразы цард. 
Адæмы кады хъуыддæгтæй 
Царды нæ зоны æнкъард. 
Чи нæ хъыгдара фæндагыл, 
Чи ныи уа царды цæлхдур, — 
Уый нæм нымад у фыдуагыл 
Уый у нæ цардæн фыдгул. 
Моллотæ, 
Сауджынтæ 
Тауынц мæйдар. 
Ленинон уыдонæн 
Исы сæ бар. 
Бацæуы ерысы, — 
Динимæ тох, — 
Амоны дзыллæтæн 
Дины фыдох. 
Мæйдары рухс кæны 
Ленинон цырд. 
Дзыллæтæм бахъары 
Тынг арф йæ дзырд. 
VII 
Цæуы ’цард. 
Ивы дуг... 
Ленин 
Уæлæуыл 
Нал нс... 
7 Епхиты Т. 1-аг том 
97 

Ленинонæн 
Иæ цæстысыг калдис... 
Байтыгъта йæ хъæбыс парти, 
Ленинонты йæ хъарм хъæбысы 
Ныттыхта. 
’Мæ сын уарзон рæвдыд 
Кæны; 
Сæ риуты сын бауагъта 
Ныфс, 
Хъару. 
Сæ фæндаг арвæй 
Ирддæр у. 
Æрмæст хъæуы хæцын, 
Æрмæст хъæуы цæрын. 
Фыдгул хæлæг кæны, 
Фыдгул цæттæ кæны — 
Иæ цæстытæ риссынц 
Нæ уындæй. 
5* цæстысындз уымæн 
Нæ цард. 
Нæ дуг. 
Ленинон — æвзыгъд, 
Хъæбатыр, 
Ленинон — нæ дуджы 
Бæгъатыр! 
Ленинон трактор ыскъæры 
Æхсæв уа, 
Бон уа,— 
Нæ зоны фæллад, — 
Нæ гонтæм сырх мæнæу 
Ызгъалы — 
Нæ бæсты сызгъæрин, 
Нæ бæсты бæркад. 
Ленинон заводы кусы, 
Ленинон къахы ызгъæр. 
Ленинон лекцимæ хъусы, — 
Æмбырдты бады изæр. 
Ленмнон Советты бады, 
Уынаффæ нæ цардыл кæны; 
Нæ бæстæ, 
Нæ дзыллæты кадæн 

Тæрхæттæ, хъуыддæгтæ 
Кæны. 
Ленинон уылæнтыл фурды, 
Хæтæнты ахæты дард. 
Хъæдты ’мæ дæтты ’мæ зæххы 
Хъуысы цъæхснагæй йæ зард. 
Ленинон 
Арæнтæ хъахъхъæны, 
Ленинон 
Алцæмæ тагъд кæны... 
Кæддæрид 
Уый зоны йæ хæс. 
Ленинон — профессор, 
Ленинон — слесар; 
Ленинон зоны йæ заман, — 
Фыссы дзыллæтæн йæ роман, 
Ис ленинон алы ран, — 
У ленинон арт. 
VIII 
Сызмæстысты мигътæ, 
Уæззау, хæмпæлсæр мигътæ 
Сæхи хуры цæстмæ ласынц. 
Мæсты йæм сты рагæй. 
Сæ хъæбыс йедзаг у маргæй. 
Хур йæ зынг тынтæй 
Рæхойы мигъты, 
Уæддæр 
Ыссæндынц, — 
Лæууынц йæ тигътыл. 
Ленинон — хуры фырт, 
Мæсты æмæ 
Ызнæт: — 
Нæ ратдзам! зайлагæн 
Йæ фыды хъысмæт. 
Ленннон райста гарз. 
Ленинон танчы бады. 
Ызнаджы ыссæнды карз... 
Куы ленк кæны фурды, 
Куы уæлдæфæи 

Ызнаджы наутыл 
Ызнæтæй 
Бомбæтæ ызгъалы. 
Кæм хæцы джебогъæй, 
Кæм кардæй цъыкк кæны... 
Ленинон уæлахизæй 
Рацыд, 
Хурхортæн 
Хуры цæст 
Нæ радта хæрыимæ... 
Æмæ та мæнæ бавнæлдта 
Цæрынмæ. 
Ленинон аразы цард. 
Ленинон уарзы цæрын. 
Уадз æмæ хъуыса йæ зард! 
Ленинон хъæбатыр, 
Ленинон æхсар. 
Нæ дуджы бæгъатыр, — 
Нæ дуджы бындар. 
100 

поэт 
Ызмæлы та сагъæстæй хъарм риу, 
Фач’шæрдæм та абузы ныв, 
йæ сагъæс та фæндимæ баиу,— 
йæ хъуыды та, фурдау, у гуылф. 
Фæтоны фырмондагæй зæрдæ, — 
Æнувыдæй ’вазы йæхи. 
Фырбирæ сты уымæн йæ фæндтæ: 
Йæ фæндиаг бантыст кæм и? 
101 

ЛЕНИН 
Куы ’рхаста фыццаг хатт, 
Зыр-зыргæнгæ, 
Уæлдæф 
Цытджын æмæ кадджын 
Фæтæгæн пæ 
Ном: 
«Ленин»... 
Кавказы æмыр хæхтæ 
Фесты бæрзонддæр. 
Фыдæлтон Хъазыбег 
йæ урс боцъо 
Уæзданхуыз æрсæрфта 
Æмæ хурау ныххудт. 
Ысдзырдта Хъæриумæ: 
-- Уæ, уаих æрбауай, 
Цы хъусыс дæхимæ, 
Ысраст кæн дæ 
Бæрзæй, 
Ысраст кæн дæ къæдз 
Син. 
Дæ къабæзтæ сис, 
Стæм мах — хайджын 
Лснииы хъæлæсæй. 
— Æри-ма, 
Уæ, гормон, дæ къух! — 
Æрыхъал ис æрдз дæр, 
Фæллойуарз дзыллæтыл 
Буцæй ныр буцдæр 
Ныдзæвы 
Ленины 
Уарзон хъæлæс. 
Куы уаид 
105 

Зæрдæйæн 
Лæджы риуæй 
Сисæн, 
йæ цин ын уæд фенин. 
Нæ хъæуы! 
Уынын æй: 
Фæллойуарз 
Хæххон лæг куыд 
Найы 
Цины йæхи! 
Сæрибар нын радта 
Ленин. 
Нæхн Ленин! 
Ысулæф, 
Куыд тона 
Фырцинæй 
Зæрдæ 
Риуæн йæ гуыдыр. 
Ленины хъæлæс 
Бахæццæ хъустæм, 
Нæ талынг, 
Нæ нарæг 
Кæмттæм 
Узæлгæ бацыд. 
Æфхæрд лæг! 
Де ’скъуыдтæ 
Цухъхъайы 
Фæдджитæ 
Дæ сины сæр æрсадз. 
Æфхæрæг æлдарæй 
йæ тæрных цæв, 
Райс дзы нæ маст, . 
Ма ауæрд, цæв! 
Ленин — 
Ныфсджын, 
Ыстыр! 
Йæ хъару— фурд. 
Иæ бахудт — хур. 
Нæ хо, 
Нæ мад! 
Дæ хъуымбыл дзыкку 

Лæгъз ныффас. 
Акæс дардыл 
Æмæ ныххуд. 
Дæ худт, 
Дæ зард, . 
Дæ хъазт, 
Дæ цагъдмæ 
Куыд кафой 
Стъалытæ арвыл! 
Сæрибар — æз! 
Ныхъхъæр кæ, цæй! 
Уæрæх — мæ бар, 
Мæ уæнгты — ’хсар. 
Ыскасти хур, 
Фæлыгъд мæйдар. 
Æгас цу, 
Æгас, 
Сæрибар! 
Нæ дуг! 
Нæ хо! 
Нæ мад! 
Цæй, райс 
Фæтæджы 
Къух... 
Кæм нæ уыд 
Хуры тын нырма, 
Уым. Ленины 
Хъæлæс фурдау 
Ивылы, — 
Уадз, æмæ 
Ноджы тынгдæр 
Нæра! 
Уадз, æмæ 
Æрттивгæ 
Æхсидæвтæ 
Кала. 
Бахаста 
Дымгæ днссаджы 
Хъæлæс: 
— Сыстут, 
Æфхæрд адæм, 
107 

Маст исæм абон. 
Тохы бон абон — 
Сæрибары тох. 
Бадар æм 
Риуы къæн. 
Уадз æмæ узæла. 
Уадз æмæ риуыл, 
Пæллахъгæнгæ, 
Судза сырх-сырхидæй туг. 
Абон фæстаг бон — 
Раивæм дуг. 
Ракал дæ бæрцытæ, 
Æрбабæтт дæ хъама, 
Ысдау æй хæххон дурыл, 
Сигæц ын куыд айса 
Йе ’згæ; 
Æрыфтау хъатара! 
Бынуæзæй рæмудзæм 
Нæ тугхорты цард! 
Чи уыдис цагъар, 
Чи уыдис фидиссаг, 
Цæрынæй-хæрынмæ 
Кæмæн нæ уыд 
Бæрæгбон 
йæ фынгыл 
Хуызæнæн 
Цæхх æмæ кæрдзын, — 
Сыстадис 
Уыцы ном, 
Анхъæвзта бæстæтыл, 
Бахгæдта тар кæмтты, 
Сабузта... 
Терк дæр, йæ 
Пырхкалгæ, 
Æхсыны йæ дуртæ: 
йæ комы къултæй 
Калы йæ фынк. 
Фырцинæй иæ 
Уылæитæ уæларвмæ 
Фæхауынц. 
Цæуыл у 

Теркæн йæ цин? 
Цæуыл у Теркæн 
Йæ хъазт? 
Уый ивдзæнис абон 
Йæ хуыз, — 
Уый раппардзæн абон 
йæ хæрв, 
Сæрибары тохы 
Æмбæлтты туг 
Сахордзæн 
Терчы дон 
Сырх. 
Цъæх-цъæхид 
Каспимæ 
Сырх-сырхидæй 
Уайдзæни, уайдзæн. 
— Нæ тæрсæм! 
— Нæ тæрсæм! 
Мах ноджыдæр 
Размæ лæгæрдæм. 
Ис немæ нæ фæтæг, 
Нæ уарзон, 
Нæ хæлар, 
Нæ цæхæрцæст 
Ленин. 
Хъæбатыр, 
Ф&тæнриу, 
Уый дардмæ 
Нæ фæндаг 
Ныр, ма тæрс, 
Уыны. 
Хетæджы домбай 
Фырт — 
Къостайы курдиат: 
«Рауай-ма, рауай, 
Нæ фиййау нæ фæстæ, 
Иумæ нæ рамбырд 
Кæн 
Арфæйы дзырд». 
Ленин — 
Дунейы цагъартæн 
109 

Сæ уарзон фæтæг — 
Нæ фæкодта, 
Ма тæрс, 
Хæххон æфхæрд лæджы 
Рох! 
Сыикъуысыд, 
Сабухта 
Зæххы буар, 
Базмæлыд... 
Зæххы суры 
Æхсæзæм 
Хайыл 
Сæуæхсидау 
Сырх-сырхид тырыса, 
Иæ мидбылты 
Худгæ, 
Уæлдæфы 
Ленкгæнгæ, 
Фæйлауы. 
Ленин 
Ныфс бафты 
Мæ хъаруйыл, 
Ысвæийын 
Æз разæнгард 
Тохмæ, 
Цæхæр калгæ тохмæ! 
Мæ дæндæгты 
Къæс-къæс 
Ыссæуы ызнагмæ. 
Ленины 
Фæдзæхст 
Мæн размæ 
Фæкæны. 
Фондз дамгъæйæн 
Сæ зыланг 
Æндæр у мæ хъусты, 
Денджызы риуæй 
Ысласин 
Ныртæккæ 
Зынджытæ, — 
Дæн афтæ хъаруджын 

йæ ныфсæи, 
Йæ зондæй. 
Æрмур кæнин 
Ног ахст гуымбылау 
Сау æндон 
Уирагдур 
Мæ къухты, 
Мæ хæлар! 
Дæ галуæрдон 
Сарамæ æрбатул, 
Дæ цухъхъайы дыстæ 
Арфдæр æрбатул, 
Басылыхъхъ дзуарæвæрд 
Дæ риуыл æрбакæн. 
Алдымбыд 
Гоцора 
Æфхæрд смнтыл 
Æруадз. 
Дæ фæсмынхъус 
Дзабырты 
Фæлмæн фиуæй бапсæрд, 
Дæ риуыдзаг сулæф. 
Зæрдиагæй бахуд. 
Хъæлæсыдзаг 
Базар. 
Ис нын сæрибар, 
Кæнæм бæрæгбон, 
Стыр у нæ цин. 
Хъæбатыр Ленин 
Мах ракодта 
Рухсмæ. 
Йæ рохтæ сты ’ 
Цардæн нæ къухты. 
Нæ фæтæг, 
Нæ рухсдæттæг 
Ленин! 
Дæ руаджы 
Не ’фсин 
Ныккодта 
Сырх сæрбæттæн 
Сæрыл, 
111 

йæ цæсгомыл 
Раивылд цин. 
Федта 
Кæдæй-уæдæй 
Хуры рухс тынтæ 
Æмæ фæхъазынц, 
Узæлгæ, йæ рустыл. 
Рухсмæ 
Цæстытæ 
Стъалытау 
Худынц, 
Æрдз дæр 
Сæ бахудтæй 
Ивы йæ хуыз. 
Уый бахуиид 
Ленинæн 
Хæдбынтæ сахатмæ, 
Тинтычъи цухъхъа йын 
Бауафид иу æхсæв. 
Дамбацайы 
Бос 
Хæрдгæйæ — 
Калид тæмæнтæ. 
У афтæ адджын 
Нæ хойæн 
Нæ фæтæг, 
Нæ хъæбатыр Ленин! 
Фæллойгæнджыты 
Зæрдæты 
Ысбадти арф 
Фæтæджы ном: 
Ленин! 
Уый лæг у, 
Ныфсджын, 
Ыстыр — 
Иæ хъару, 
Иæ ныфс — фурд, 
Иæ бахудт — хур. 
Сабитæ ызгъорынц; 
Скъола — зонды 
Мад. 

Хъæлдзæг, 
Сырхуадул, 
Тыппыррус сабитæ... 
Хуртæ æмæ мæйтæ 
Сæ уадултæй худынц. 
Фæтæджы ныв 
Ыскъæфы сæхимæ 
Æмæ дзуры 
Фырцинæй: 
— Ленин! 
Ленин! — 
Фырцинæй йæ 
Хъæбысы 
Акæны нывы. 
О, саби! 
Дæ цинæй 
Куыннæ уа 
Зæрдæ хъæлдзæг! 
Нæ зоны зæхх, 
Дæуæй фылдæр 
Кæмæ ис амонд! 
Акæн 
Ленины ныв 
Дæ хъæбысы тынгдæр, 
Ныккæ йын 
Уарзон пъа, 
Фырцинæй 
Æрфæд кæна 
Цæстысыг 
Рустыл. 
Дæ йæ хъæбул. 
Тых дын радта, 
Цæмæй дæ фидæн 
Уа хъæлдзæгдæр 
Хурæй! 
Дæттын æз 
Уымæн мæ лирæ! 
Мин фараст сæдæ 
Дыууын цыппæрæм 
8 Епхиты Т. 1-аг том 
113 

Аз. 
Тъæнджы мæй... 
Хъызт рустæ судзы... 
Басабыр риуы 
йæ зæрдæ.... 
Тугдадзин 
Фæсау ис... 
Амард Ленин! 
Амард, 
Æрынцад. 
Базмæлыд дуне! 
Æнкъард уацхъуыд, 
Ниугæйæ, 
Æрбайхъуыст. 
Зæххы риуыл цардмæ 
Фæхастой телтæ: 
«Уарзон фæтæг нал ис! 
Уарзон фæтæг амард!» 
Фæллойгæнæг 
Адæм сæ зынаргъ 
Рухсмæгæнæгыл 
Æрхæндæг кæнынц. 
Ризы зæхх... 
Дымгæ йæ цыппæртæ 
Тоны... 
Маесты уаст 
Æрбакæны рудзынгæй. 
Ныззыр-зыр кæны 
Буар. 
Ныв, 
Судзаг ныв. 
Бæлас бакъул ис бæласыл, 
йæ хихтæ æруагъта 
Тæфæрфæсгæнæгау 
Æнкъардхуызæй 
Хъусынц 
Дымгæйы судзаг 
Хъарджытæм. 
«Чырыстийы цъупп» 
Æрныллæг, 
Æфсæрмыхуыз, 

Йæ урс худ 
Ныллæгдæр 
Æркодта. 
Ныррызти йæ буар. 
Æркалдысты дуртæ, 
Зуыгъ-зуыгъгæнгæ, 
Коммæ: 
Фæджих ис, 
Фæтарстис, 
Фæцавддур! 
Дунейы 
Пролетартæн 
Абон... 
Сæ фæтæг 
Ингæнмæ... 
Уæ, атонай, зæрдæ!.. 
Уæ, батар уай, бон!.. 
Æруадз 
Дæ цухъхъайы фæдджитæ. 
Æрбабæтт рон. 
Фыдохы бон абон 
Ыстыр у нæ зиан, — 
Нал нын ис Ленин... 
Сæуæхсид фæпырх и 
Тъыфылгай, 
Ныллæгдæр 
Æруагъта йæхи. 
Хур дæр æрбакасти 
Зæхмæ æнкъардæй. 
йæ буар сырх-сырхид 
Ныцци. 
Фæллойгæнæг адæм 
Æнкъардæй 
Ныхæсты тæрхаеттæ 
Кæнынц; 
Ыскæсынц 
Уæларвмæ æдзынæг, 
Æрхæссынц 
Иæ къуымты 
Сæ цæст. 
Куы фенынц 
115 

Сæуæхсиды хъазгæ, 
Уæд ноджы 
Ысивылы маст. 
Ныр бадынц 
Бынтондæр æнкъардæй,' 
Кæрæдзи хабæрттæй 
Фæрсынц: 
Чи дзуры 
Ленинæн йæ цардыл, 
Чи «рухсаг у, рухсаг» зæгъы. 
Кæй цæстæй цæстысыгтæ 
Калди, 
Чи зæгъы: «Амарди 
Ленин?» 
Нæ, ма тæрс, 
Нæ амард! 
Дамгъæтæ 
Ныр дæр ма сты 
Фондз! 
Пролетарты зæрдæты • 
Ис Ленин, 
Пролетарты уæнгты 
Ис йæ тых, 
Сырх фæзы 
Иæ ныв ис, 
йæ хъару — уæлæуыл, 
Иæ тырыса — 
Нæ къухы, — 
Хæссы йæ компарти. 
Нæхи у 
Нæ фæтæг, 
йæ байзæддаг — компарти — 
Æндон у, 
Фæлтæрд у, 
Мæнæ ис Ленин! — 
Джызæлдон абухы, 
Худы хъæлдзæг, 
йæ цæстытæй 
Æхсидæвтæ калы... 
Фынк калгæ, 
Джызæлдон 

Сыкъайæ хæцæгау 
Гуымиры хыл 
Нал кæны 
Дуртимæ. 
йæ «бадзырды» загъта: 
Æгъгъæд у сæлхæр митæн, 
Æгъгъæд у! 
Пролетартæн зынаргъ дæн: 
Уыдонмæ ис ныфс. 
Ирыстонæн 
Ие ’хсæв 
Ыскæндзынæн бон. 
Кæмæ ис ныфс, 
Хъару, 
Зонд, 
Лæгдзинад, — 
Уым дын Ленин, 
Беслæн, 
Кавцинк, 
Мызур, 
Магнитхох, 
Днепр — 
Уым дын Ленин! 
Каем æхсиды цард, 
Кæм цинимæ 
Судзы арт — 
Уым дын Ленин! 
Кæм ног цард 
Рæзы — 
Уым дын Ленин, 
Каесы райдзаст 
Дарддæр. 
Пролетарты тох 
Дунейы — 
Æхсидæвтæ калы, 
Ленины сидт 
Кадимæ 
Æххæст кæнынц уыдон. 
1935 аз. 
117 

ДЫУУÆ ЗÆРДÆИЫ 
I 
Куыд хивæнд у чызджы зæрдæ, 
Уæлдайдæр та æвзонг азты... 
Иæ сонт бахудт, йæ сонт хъæртæ 
Фæцæйтонынц лæджы фæрстæ. 
Лæппу дæр ын кæм фæбары, 
Кæй къабæзтæ фæлæудзысты!.. 
Кæм фæбады йæ хæдзары, 
Йæ сагъæстæ кæуылты сты!.. 
Дæ фындзы бын куы фæмил уа, 
Æфсæрм дæ уæд куыннæ уыдзæн! 
Нартхорæн ма йæ къæбила 
Йæ байрæзтæн — бæрæггæнæн! 
II 
Нæ буц кæсæг, æгас цæуай! 
Уæд амондджын дæ дард фæндаг! 
Ды хъусынæй куы фæлмæцай," 
Уæд аххосджын у мах фыстаг. 
Зыдтаис ды Махарбеджы, 
Йæ кой-иу ын уæддæр хъуыстай, — 
Фæзмыдта уый нæ хъал Терчы 
Щæ хъаруйæ, йæ сахъ ныфсæй. 
Кæй кой кæнай, уый къæсæрмæ: 
Уæртæ дын уый Махарбег дæр 
118 

Æрбацæуы, хъуыдыгæнгæ, 
йæ акъахдзæф фæцæрдæгдæр. 
Хъæууон лæппу, æхсырæй хаст, 
Ис хуры фæд йæ уадултыл, 
Нæртон диссаг — йæ сабыр каст, 
Нæ хæцы цæст йæ бахудтыл. 
Дыккаг хистæр — сæ хæдзары, 
йæ бабайæн — æххуысгæнæг... 
Зæронд баба бæргæ ’мбары, 
Цæнгты хъару кæй æркуынæг. 
Тызмæг ныхас нæ фехъуыста 
Зæронд баба Махарбегæй, 
Уымæн-иу æй уый фестыдта 
йæ карæнтæн зæрдæбынæй. 
Æмгæртты ’хсæн — ыстырныхас, 
Зынæрвæссон — фынджы уæлхъус, 
Зын æмбарæн — йæ цæстæнгас, 
Хæрам дзырдмæ—ыстыр къæрцхъус. 
Мæстыгæрæй дыууæ цæсты, 
Æнæзмæлгæ, бынтон æмыр. 
Махарбеджы хъыджы бæсты 
Фæлтау хуыздæр — хæсты быдыр. 
Мæйрухс æхсæв цъæх нæуу фæзыл, 
Сæ рудзгуыты тæккæ бынмæ 
Æруагъта хи йæ нымæтыл, 
Рæвдауынц æй æвзист тынтæ... 
Тæккæ райсом сæумæцъæхæй 
Махарбеджы цæуын хъæуы 
Хæрзифтонгæй æдсаргъ бæхæй 
Хуындзаутимæ æндæр хъæумæ. 
Уыд бонырдæм, нал уыд сау тар... 
Сæууон дымгæ ысфæйлыдта... 

Къæлæсы мæй æрбасатар, 
Цыма арвыл хуыснæг уыдта. 
Сæуæхсидæн йæ уадултæ 
Сырх дарийау æрбарттывтой, 
Хъæриу-хохæн йæ сау дурты 
Сæууон мигъты æрбатыхтой. 
Ысдардта хур йæ бæзджын был, 
йæ бур тынтæ æрбарвыста, 
Махарбегæн йæ фæстаг фын 
Æвиппайды æрбайсæфта. 
Æртæх кæрдæг — æвзист хæрдгæ 
Æрбарттивы лæгъз быдыртæй. 
Дидинджытæ гæлæбутау 
Фæливынц цæст сæ тыбырттæй. 
IV 
Ысрæвдз ысты нæ хуындзæуттæ, 
Æрæфснайдтой сæ хуыны хæлц: 
Дыууæ фысы — нæлгуистытæ, 
Цы ма вæййы лæппуйы кæхц! 
Махарбегæн йæ саргъы бæх — 
Уæрдоныл баст йæ идонæй... 
Иæ фæсарц та — йæ сау нымæт, 
Æппæтæй дæр — хæрзифтонгæй. 
«У афон ныр фæцæуынмæ! 
Цæмæн ма у уæ фæстиат? 
Цæуын хъæуы æндæр хъæумæ, 
Цыбыр фæндаг уын нæу, миййаг!» — 
Зæронд загъта йæ уынаффæ, 
Æнцад лæугæ лæдзæджы ’нцой. 
Сæхæдæг дæр нæ хуындзæуттæ 
Æдзух кодтой сæ цыды кой. 
Махарбег уыд мæстыгæрхуыз, 
Къæвда бонау ныттарæрфыг, 
120 

Йæ цæстæнгас — быитон хъуынтъыз, 
Цыма федта æвзæр фынтæ. 
Цæй, уымæн дæр цы бакæнæм! 
Йæхи зæрдæ уæд йе ’вдисæн, 
Лæппуйы сонт у номхæссæн, 
Йæ маст та у зын æхсидæн. 
— Нæ хуындзæуттæ, уæ фæндаг раст! 
Уæ акъахдзæф уæд фарнимæ!... 
Фæндырдзæгъдгæ ызгъорынц рæвдз 
Сæ хуын æмæсæ кадимæ. 
Сæ хъæлдзæг худт, сæ райгæ зард 
Фæсивæдæн кæуылты сты!.. 
Сæ цæхæр ныфс, сæ разæнгард 
Нæ бацæудзæн нæ быдырты! 
У тынг æнтæф... æнæдымгæ, 
Фæрдгуытæй хид ныхæй хауы, 
Æдзынæг хур йæ зынг тынтæй 
Фæцæйкъахы цæстыгагуы. 
Фæллад бæхтæ цы бакæной, — 
Сæпп ма кæнынц æнæбары, 
Сæ хиды фынк ирд æврагъау 
Фæтæн синтыл сæнтурс дары. 
V 
Фæдаргъ аууон, æризæр и... 
Хъæриуы тигъ фæфæлурс и, 
Къуымбилхуыз мигъ, зæу-зæугæнгæ, 
Хæхты рæбын æрыхъус и. 
Фæндыры хъæр фæфæдис и... 
Сæ фенынмæ куы ракæлынц, 
Хъæуы уынг сын ыскуынæг и, 
Æмæ афтæ куы акæнынц: 
— Цымæ чи сты? Кæмæ цæуой?! 
«Хуындзæуттæ ’ви чындзхæсджытæ?» 
121 

«Уытæппæт дзы кæмæ ’рлæууой, 
Уый райгæ уæд йæ кæрчытæй...» 
Махарбегæй нæ уæгъд кæнынц 
Уынджы адæм сæ цæстытæ. 
Уымæн тынгдæр уæд айхъуысынц 
йæ быд ехсæн йæ дзæхстытæ. 
VI 
Сæ фысым ныр ысбæрæг и, 
Фæллад бæхты æрурæдтой: 
Беджызатæн сæ ног гуырдæн 
йæ кæхцы хуын æрбаластой. 
Ыстыр салам сæ уазджытæн 
Беджызатæ куыннæ радтой! — 
Сæ цырддæртæ фæсивæдæн 
Кæстæриуæг куыннæ кодтой! 
Цæстныкъуылдмæ цырд кæстæртæ 
Фæллад бæхты ысуæгъд кодтой, 
Цæстныкъуылдмæ сæ кæвдæстæ 
Уыдысты дзаг цъæх нартхорæй. 
Кæрт байдзаг и ызмæлæгæй, 
Нæ уыд нымæц сывæллæттæн, 
Фæсивæдæй, зæронд лæгтæй — 
Дæттынц æгъдау сæ уазджытæн. 
VII 
Къæрццæмдзæгъд хъазт йæ цыреныл, 
Уæларвмæ хъуыст фæндыры цагъд. 
Махарбег нæу йæхи чемыл, — 
Йæ бакаст у æгæр æнкъард. 
Цыдæр ауад нæ цæстытыл, 
Цыдæр бакаст йæ зæрдæмæ. 
Бæрæг уыди йæ кæстытыл, 
Ныджджих-иу ис, æмдзæгъдгæнгæ. 
122 

Зын базонæн — зæрдæйы уаг, 
Зын равзарæн — лæппуйы маст... 
Цæмæн хъæуы æгæр фыдуаг, 
Æгæр налат, æгæр буц хаст! 
Фæкæндзæни рæдигæ дæр, 
Лæг лæджы маст куы нæ зона. 
Æхгæд мастæй æвзæрдæр ма 
Нæ дунейы цы хъуамæ уа? 
Чысыл раздæр цыппар цæсты 
Сæмбæлдысты кæрæдзиуыл. 
Каерæдзийæ фæтарстысты, 
Фæхыл ысты сæ рæуциныл. 
Махарбег кæд æнкъард зыны, 
Уæддæр цинæй у йе ’мыдзаг. 
Йæхъарм риуы йæ тарст хъуыды 
Лæппуйæн у фæсонты фаг. 
VIII 
Дыууæ боны, дыууæ ’хсæвы — 
Бæркад, минас, къæрццæмдзæгъд 
Уазæгæн, дам, йæ кад сæфы, 
Куы нæ зона йæ барты йас... 
Фæллад лæгæн уæйлаг нымæт 
Кæмдæриддæр æрывæрай, 
Нæ вæййы уæд уый базы мæт, — 
Ныввæййы йыл мæрдон фынæй. 
Махарбег кæд фæллад уыди, — 
Дыууæ ’хсæвы æнæхуыссæг, 
Уæддæр иу ран нæ æнцади, 
Хуыссæг фестад йæ удхасссæг. 
Ысфæнд кодта йæхинымæр 
Фæстаг хъуыды, фæстаг тæрхон: 
Фаризæтмæ йæ минæвар 
Куыд барвита тæккæ райсом. 

Махарбег уыд ыстыр ныфсхаст, 
Лæгъз-иу хуыдта йæ фæндæгтæ. 
Иæ сахъ зæрдæ нæма фæтарст, 
Уæндон кодта йæ фæндæттæ: 
«Чызджы хæдзар бынтон мæгуыр... 
Кæм сын уыдзæн мæхуызæн сиахс?! 
Æз —Махарбег —сæрæн лæппу, 
Æвгьау сын у мæ иу ныхас!» 
, Махарбегмæ уыд ахæм фæнд: 
Кæйдæр дзырдтæм цæмæн хъуса?.. 
Зæрдæйы бын уыд арф æвæрд, 
Æппæтæн æй цæмæн дзура! 
Фаризæты тæнзæрдæ мад 
Махарбегæн «нæ» нал зæгъид, — 
Кæдæй-уæдæй уый дæр иу хатт 
Æндæр хъæумæ хуын ахæссид... 
Фаризæты зæрдæйы конд 
У сонт лæгæн зын базонæн: 
Хъæуы, мæ хур, æхсидгæ зонд, 
Лыстæг æнгас, бæрцыл домæн. 
IX 
Уыд тар æхсæв, бынтон мæйдар, 
Нæ уыд цæсты къух фæтъыссæн... 
Махарбегæн йæ минæвар 
Дзырдта хабар чызджы фыдæн. 
Цæмæй зоны, цы хабар ын 
Æрхæсдзысты Махарбегæн, 
Ныртæккæ у зын бамбарæн — 
Æнæнхъæлæй цы не ’рцæуы! 
Махарбеджы фæтæн риуы 
Тызмæг дымгæ ысфæйлыдта. 
Иæ цæстытæ кæрæдзиуыл 
Дысон-бонмæ нæ нывæрдта. 
124 

Махарбеджы уæндаг зæрдæ 
Дызæрдыджы нæ бацыди: 
Чындзхæсджытыл—йæ сагъæстæ, 
Сæ нымæцæй сæр разылди. 
Бæлвырд хынцы йæхинымæр 
Чызджы фæлыст—лыстæг хæрдзтæ. 
Зындгонд ысты ныр иууылдæр 
Хæстæджытæн лæгты хæрзтæ. 
Куыд бирæ уыд Махарбегæн 
Иæ хъарм риуы зæлдаг фæндтæ!.. 
Кæм ма вæййы æнцон фенæн, 
Куы сцъил вæй-йы фæллад зæрдæ! 
Йæ мидбылты фæлмæн худгæ, 
Иæ фырт ауад йæ цæстытыл: 
Сывæллоны сырхварс рустæ 
Æрындзæвынц йæ нæрст былтыл... 
X 
Лæппуйы фаг лæджы фæндтæ, 
Кæм æрцæуынц зæрдæ зæгъгæ: 
Куы разынынц мæнг ныхæстæ, 
Куы та цыбыр лæджы цæнгтæ. 
Хъуыдыгæнгæ йæхинымæр 
Æрбазынди ыстыр уынгæй. 
Æрыздæхти нæ минæвар, 
Æнæхуыссæг, фæлладхуызæй. — 
Æрбахаста æвзæр хабар, 
Ныхас кæны къæмдзæстыгæй. 
Куы ссардтаид фæлтау й’ адзал 
Ызнаджы сау тæвд нæмыгæй. 
Фаризæт ын нæ бакуымдта, 
Æккæлаты Махарбегæн! 
Дзыхæй-дзыхмæ цæстныкъуылдмæ 
Дзырд айхъуысдзæн æгас хъæуыл... 
125 

Зæгъдзысты мын: «Цæйаг фырт у! 
«Ысном» кодта йæ мыггагæн!.. 
Фæлтау амæл, нæ сахъ лæппу, 
йæ фæд бамбæхс дæ фыдмардæн!» 
Махарбегæн йæ судзгæ маст 
Уыд риссагдæр дæндагнизæй. 
йæ тар æнгас, йæ зулмæ каст 
Тæрсын кæнынц фыдбылызæй. 
«Мæ худинаг... Цæмæн мæ хъуыд! 
Цæмæн федтон? Цæмæн уарзтон? 
Мæ фыдбылыз мæхи сæр уыд, — 
Сæлхæр чызджы цæмæн фарстон?» 
Домбай лæппу Махарбеджы 
Уарзондзинад æрыссæста, 
Куыд тарф хуыссæг фæллад лæджы,— 
Йæ зæрдæ йын æрæлвæста. 
Ыссонт лæппу, ысдзæгъæл и... 
Йæ маст уадзы цъæх арахъхъæй. 
Ыстæгдарау ысмæллæг и... 
Æхсиды маст фырналатæй. 
Æдзух дæуы сæргуыбырæй, 
Йæ рихитæ — хæмпæл хуымау, 
Сæ бинонтæ йæ хъуыр-хъуырæй 
Ыстыхстысты æвзæр фынау. 
XI 
Уæ, бастъæлай, ды, хъал зæрдæ! — 
Æгæр хивæнд цæмæн фæдæ? 
Дæ хъарм риуы дæ маст хæргæ, 
Куыд цæрдзынæ чызгмæ бæлгæ?! 
Æвзонджы ныфс, цæхæр калгæ, 
У уалдзыгон фыдуаг донау, 
йæ сагъæстæ, йæ катайтæ 
Бынтон ызмæст — къæвда бонау. 
126 

Тæргайгондæй фæндон митæ 
Æрцагуры фыдуаг лæппу, 
Кæм ма вæййы бынтон ызмæст, 
Йæ бавнæлд дæр æрра тъæпп у! 
Махарбег дын ыскъæфын фæнд 
Ныккодта уæд Фаризæты. 
Цæуынц чызгæн йæ фæд-йæ фæд. 
Нæ сын зоны сæ хин фæндты. 
Ныхы изæр йæ сау æрфыг... 
Цыдысты фос сæ хизæнæй... 
Ысбадт мигъау фæндаджы рыг, 
Фæхъус уæлдæф йæ ризынæй. 
Ныр ацы ’хсæв—нæртон æхсæв, 
Махарбегæн — йæ фесгуыхæн. 
Кæд нал риссид йæ агайд цæф 
Æнæбаргæ налат гуырдæн. 
Махарбеджы ыскъæфджытæ 
Ныхас радтой кæрæдзийæн. 
Ныр æй хъуамæ сæххæст кæной — 
Æрхæссой ус Махарбегæн. 
Хъамболат уал æрбахæццæ, 
Æппæтæй дæр—бынтон ифтонг, 
Нæ сын фæрсы сæ хабæрттæ. 
йæ хъал бæхыл—æвзист идон. 
Æхсарбег дæр кæм баззайдзæн 
Фæдисы бои бынтон фæстаг! 
Йæ ардæй уæд нæ байрайдзæн — 
Æмгæртты ’хсæн æнæ хъæстаг?! 
Фæрныджы фырт бынтон рæвдыд 
Æхсарбегмæ цы фау хæссыс? 
Æмгæртты ’хсæн—ыстыр нымад, 
Хъæубæсты хъуыст — йæ саулох бæх. 
Æрмæст Фидар нæма зынди, 
Æвæццæгæн, фæфæстиат, 
127 

Махарбег æм мæстæй марди, — 
Куы фæуаид йæ фæндиаг. 
Бæх сифтыгътой, ысрæвдз ысты, 
Æрмæст ма уыд Фидармæ каст, 
Мæстыхуызæй лæууыдысты, 
Цы фæкæной сæ судзгæ маст! 
Æййафы йын чысыл хæстæг 
Фидар, мæ хур, Фаризæтæн. 
Уымæн уыди зынаргъ фæндаггæнæг, 
Фæндаггæнæг ыскъæфджытæн. 
Кæм æрцæуы лæджы хъуыддаг 
Æдзухæйдæр зæрдæ зæгъгæ? 
Нæ фæбæззыд сæ дард фæндаг, 
Лæууынц мæнæ мæстæй мæлгæ... 
Фынджы уæлхъус фыдрасыгæй 
Æвзонг лæппу цы срæдыди, 
Уыдоныл ныр æрфæсмон и, 
Æрынкъард и йæ рæдыдыл. 
Фидар йæхи нæ равдыста, 
Иæхи айста æндæр сыхмæ. 
Фидар хабар уæд бамбæрста, 
Кавй йæ кæнынц сæр сафынмæ. 
Нæ уыд Фидар къуыдипп хъалтæй,— 
Мæгуыргомау, йæ бон зонгæ, 
Нæ уыд «расыг» йæ бухъхъ цардæй, 
Цæмæн хъуса уæд рог зондмæ! 
«Фæсайдта нæ æвзæр, рæмпæг... 
Фæлæ... хатыр нæ уыдзæни, 
Æвдисæн у ды дæхæдæг! 
Куыд зынаргъ уыд дæ фæлывд ми...» — 
Ыскъæфджытæ сæ’маст хæргæ, 
Фæцыдысты сæ хæдзæрттæм, 
128 

Фидар ма сын сæ сонт хъæртæ 
Æрыхъуыста æндæр сыхмæ. 
XIII 
Махарбеджы минæвæрттæ 
Уыдысты ныр æхсæзы бæрц, 
Фæлæ дзы чызг сæ иуæн дæр 
Нæма загъта фæндон ныхас. 
Махарбег ныр цы бакæна, 
Куы сфæлмæцыд йæ сахъ зæрдæ! 
Бæлгæ-бæллын куыд амæла, 
Æвзонг куы сты йæ къабæзтæ!.. 
...Йæ къах хъазтмæ нæ бавæрдзæн,— 
Нæ йæм хъары фæндыры хъæр. 
Иæ дзыхыдзаг нæ бахуддзæн... 
Æдзух тыхсы йæхинымæр. 
Цыма исчи къуымых хырхæй 
йæ хурх фады Махарбегæн, 
Уыйау хъæрзы фæлурсхуызæй. 
Кæм и кæрон йæ хъарджытæн!.. 
«Фаризæты налат зæрдæ 
Кæд бамбардзæн лæджы сагъæс? 
Кæдмæ цæрон мæстæй мæлгæ? 
Иу хатт ма мæм уæддæр ракæс!» 
XIV 
Цæуынц бонтæ сæ хуыз ивгæ. 
Нызмæлыди хъæубæсты цард: 
Кæй рæвдауынц фæлмæн тынтæ, 
Кæй та ’фхæры йæ зæрды ’нкъард. 
Цæхæр калгæ—Æхсары тох, 
Цырен кæны нæ дуджы цалх. 
Нæ ратдзыстæм нæ царды рох, 
Кæдмæ нæм уа сырх туджы ’ртах. 
9 Епхиты Т. 1-аг том 
129 

Фæллойгæнæг цытджын дзыллæ, 
Нæй басæттæн дæ сахъ ныфсæн, 
Нæ фæтæджы бæрнджын дзырдмæ 
Ныфс райгуыры нæ къабæзты. 
Бæркад цардæн бæркад фæллой 
Нæ дуджы у йæ хорз мадзал. 
Æрулæфыд нæ над æккой, 
Хъæлæсыдзаг уæндон базар! 
XV 
Фаризæтæн йæ зæронд фыд 
Фæллой кæны ныр колхозы. 
Сæ колхоз у кæд афæдздзыд, 
Гъе уæддæр сын рæз хорз.хæссы. 
Нæ кæсы хорз кæмæдæрты: 
«Колхозы, дам, зын кусæн у», 
Æдзух бадынц сæ хæдзæртты. 
Уæ, бабын уай, цæлуарз лæппу! 
Фыццаг хордтой кæйдæр фæллой: 
Æгуыстæй сын — бæркад, минас. 
Сæ гуыбынтæ нæ фæрæзтой; 
Фæсайынмæ—зæронд рувас! 
Колхоз халæг фыдæвзæгтæ 
Фаризæтæн — йæ удхæссæг, 
Æмбары сын сæ хъуыддæгтæ, 
Сæ налат ми, сæ ныхæстæ. 
Æнæхъæугæ уæлдай ныхас 
Нæ сыхъуысдзæн Фаризæтæй. 
Æвдисы зонд йæ цæстæнгас, 
йæ кад — бæрзонд йæхи зондæй. 
Рæстæмбис рæзт—ыстдæсаздзыд, 
Ыстъалытау — йæ цæстытæ. 
Рæсугъд быдæй тæмæн калынц 
йæ фæсонтыл йæ дзыккутæ. 

Æвзонг æхсар — йæ цыреныл, 
Тæхын мондаг — йæ къабæзтæ. 
Махарбег ын йæ иу фендыл 
Нывонд кæны йæ хъарм зæрдæ. 
Мыдау адджын—йæ дзыхы дзырд, 
Цыма тавыс дæхи хурмæ! 
Зæрдæ скæны хъыдзы-хъыдзы 
Иæ мидбылты фæлмæн худтмæ... 
йæ уадулты æрттивæнтæ 
Кæнынц хурмæ нывæзтытæ. 
Æрдхæрæн у фæсивæдæн: 
Ныццæвынц æм сæ цæстытæ... 
XVI 
Фаризæт рæзт сывæллонæй, 
Кæм райгуырди, уыцы хъæуы. 
Æфсæст-иу уыд уый хур бонæй, 
йæ зæрдыл ма дзæбæх лæууы. 
Сывæллоны цы мæт уыди! 
йæ хæс—æрмæст къæбæр курын. 
Рæбынæй-иу ысхуыссыди, 
йæ сæр æндзæвд хъæдын къулыл. 
Кæрты астæу фæткъуы бæлас 
Фаризæтæн — хи ирхæфсæн. 
Сæрдыгон уыд æнæ фæлхас, 
Иæ рæзт уыди дыргъты æхсæн. 
Иæ цин уыди чындзытæй хъазт, 
Рæстæг ыл уад ызгъорæгау, 
«Чындзæн» кодта æнувыдуарзт, 
Куырдта-иу дзы чызджы æгъдау. 
Хъæлдзæг хурæй у&й буц уыди, 
Рæвдыдтой йæ фæлмæн тынтæ, 
Йæ риуы къæй ныххурсыгъд и, 
Сæгдзыд уистау—йæ сау зæнгтæ. 
131 

XVII 
Уыди цотæн сæ хæрз хистæр, 
йæ кæстæртæ — хъуымыздзыхтæ. 
Æнæзивæг кæддæриддæр 
Æххæст кодта чызджы хæстæ. 
Фаризæт уыд æхгæд-зæрдæ, 
Ныхас вæййы йæ фæсаууон 
(Каей нæ кæны дзæгъæл хъæртæ, 
Уымæ гæсгæ, æвæццæгæн). 
Ыстыр ныхас нæ сахуыр ис, 
йæ фадæттæ нæ амыдтой. 
Лæджы цур æм æгъдау уыдис, 
Зæрæдтæ дзы нæ хъаст кодтой. 
Сырх дари ’мæ кæсæмирæй 
Чызг саразын кæй бон уыди! 
Цæрæнбонты сæ сыхæгтæм 
Хæлæггæнгæ ысхъомыл и. 
XVIII 
Йæ зæрдæмæ куыннæ цæуа 
Фаризæтæн колхозон цард?! 
йæ зæрдæ цин куыннæ кæна, 
Куыннæ хъуыса йæ хъæлдзæг зард! 
Кæд-иу фыццаг хуым рувынмæ 
Зæрæстæтты цыд фистæгæй, 
Уæд ныр абон йæ худынмæ 
Бæхтæ кафынц, чъыллипгæнгæ. 
Кæд-иу фыццаг зыд цъулберæн 
Зæхх лæвæрдтой рæстæмбисыл, 
Уæд ныр абон сæ колхозæн 
Сæдæ бæхы фæзыл хизы. 
Фæллойуарзаг æнæниз чызг, 
йæ къабæзтæ ныр айвæзта, 
132 

Йæ зæрдиаг, æнувыд куыст 
Колхозонты тынг бандæвта. 
«Цы чызг басгуыхт Темболатæн! 
Йæ фезмæлд у æхсидавау, 
Зæрдæ райы йæ бакастмæ, 
йæ зондджын дзырд, йæ хорз æгъдау». — 
Иæ иом айхъуыст Фаризæтæн, 
Æдзух кодтой йæ кады кой. 
Хъыг дæр уыди уый бирæтæн, 
Чызджы зæрдæ кæм базыдтой! 
Хæлæджы цæст нæ фæрæзта 
Фаризæтмæ æргом кæсын. 
Йæ цæстæнгас бæргæ ’мбæхста, 
Бæргæ кодта зынæрвæссон. 
Тæхудиаг йæ къонайыл, 
Кæмæн рæзы æмбаргæ цот! 
йæ буц хъæбул —йæ бон аив, 
У арфæйаг йæ базæронд. 
Ис бирæ ’хсар фæсивæдмæ, 
Сæ ныфс иууыл—сæ къабæзты, 
Нæ сæ ’вдæлы, нæ, зивæгмæ, 
Сæ риутæй хох ныххалдзысты... 
XIX 
Ныфсхаст лæппу ысдзæгъæл и. 
Фаризæт ын нæ дæтты ком. 
Ыстæгдарау ысмæллæг и, 
Зæрдæрыстæй æрвиты бон. 
Æндæрæбон иу уац бакаст 
«Рæстдзинад»-ы. Æрбамæсты, 
Иæ цæстысыг мæстæй ацахст. 
Цæсты бынтæ фæсау ысты... 
Фыццаг ын уыд тынг æхсызгон, 
Куы ауыдта «Фаризæт» фыст. 
133 

Æрымысыд йæ фыдæбон, 
Иæ сонт катай, йæ зæрды рыст. 
Фæстæмæ та цæсгом асау — 
Фæзынди йæм ызнæт хъуыды, 
Æркасти йæм йæ цин хардзау, 
Иæ судзаг маст фæцахст хъуыры. 
«Нæу Фаризæт мæ бинойнаг, 
Цы цин кæнон уæд йе ’сгуыхтыл? 
Хуыздæр уаид, йæ худинаг 
Куы айхъуысид æгас бæстыл...» 
XX 
«Уæ, нæ лæппу. цы бадыс ам? 
Фæлтау фæцу Бухарамæ... 
Дæ риуы дын куы хæры калм, 
Куыннæ кæсыс дæ фадатмæ?.. » 
«Æхца ласынц Бухарайæ — 
Æмбисонды пайдайы куыст. 
Уæд дæ зæрдæ куыннæ райы, — 
Цæмæн фæдæ бынтон æлгъыст?» — 
Махарбегæн йæ зæронд фыд, 
Куыд йæ бон уыд—æрцамыдта. 
Каеуылты уыд хъæууоны зыд — 
Иæ фосы ’мбис ныууæй кодта... 
Махарбеджы æрфæйЬыди 
Йæ фыды фæнд æххæст кæнын. 
йæхимæ тынг ысмæсты и — 
Ныры онг дæр куыннæ фæцыд! 
Уæлдайдæр та Хъамболитæ,— 
Ныр аз кусынц Бухарайы. 
Дыууæ ’рдхорды фæндон митæ 
Кæнынц дзæбæх, зæрдæрайгæ. 
Сæ бынтæ сын ныууæй кодтой, 
Æрцыдысты цъулберыл фыст... 

«Хæрæн» ма уыд кæйдæр фæллой, 
Бухарайы — æхцайыл куыст! 
Махарбег уыд сæ коммæгæс, 
Сæ иыхасæн уыд аргъгæнæг, —- 
Фылдæр хатт уыд сæ зондыл хæст, 
Сæ митæ ’мæ сæ кад фæзмæг. 
Уыдис ма йæм æндæр фæндон 
Нæ сахъ лæппу Махарбегмæ, 
Кæсæгæй йæ цы бамбæхсон: 
Бæллыд рагæй бухар-худмæ! 
Фаризæты кæд расаид, — 
Бухар-худ у чызджы сайæн. 
Иæ зæрдæ дзы кæд баззаид, 
Æвдадзы хос—чызг сæррайæн. 
Уæллæ-гъи, нæй æнæцæугæ 
Махарбегæн Бухарамæ, 
Бæллы зæрдæ хуыздæр цардмæ, 
Æндæр бæстæм, æндæр ранмæ. 
XXI 
Бухарайы тыгъд быдыртæм 
Æрбахæццæ нæ Махарбег. 
Бæрзонд хуры фæлмæн тынтæм 
Ныкъкъæдз-мæдзы йæ сау æрфыг. 
Æхсарбег ыл фæцин кодта 
Йæ хорз хæлар Махарбегыл: 
— Цæмæн дæ, цæ, фыдхуыз, цола? 
Рыг куы сбадти дæ зачъетыл... 
— Махарбег, кæн дæ хабæрттæ... 
Æгайтыма ды сæмбæлдтæ... 
Цыма, риумæ ныккасти хур, 
Раст уыйау мын дæ феид уыди. 
—Куыдцæрынц уымРТыхсынц, æви?.. 
Нæ хæдзæрттæ кæй бар сты? 
135 

Куыд цæры, куы, Хъырым, Гæви? 
Сæ тæрхонæй цы баисты? 
—Æз сын дзæбæх нæ бамбæрстон 
Нæ хъæубæстæн сæ хабæрттæ, 
Цыма уыдтæн æндæрбæстон, — 
Фæхибар дæн æз адæмæй.— 
Хæрынц зæрдæ йæ ныхæстæ, 
йæ цæстытæн сæ туг æртагъд... 
Куыннæ тонынц лæджы фæрстæ... 
Фæлæ уæддæр у адджын цард. 
Фидар дæр нын нæ аирвæзт... 
Фæци нæ хай йæ хъарм тугæй. 
Сыппæрстон ын йæ рахиз цæст, 
Хæрын дын ард, мæхи къухæй.— 
Уыцы уацмæ Махарбегæн 
Фæирд сты йæ цæстытæ. 
Ныбба кодта Æхсарбегæн, 
Ныккодта йæ йæ хъæбысы. 
Æхсæв-бонмæ кæрæдзийæн 
Иæ фесты дзырд сæ хабæрттæ: 
Куыд уыдзæни сæ сомы бон, 
Сæ царды уаг, сæ фадæттæ. 
XXII 
Кæй бон у дард, æндæр бæсты 
Æрвитын дуг, хъæмæ бæлгæ? 
Æдзух æнкъард, сæй сагъæсты... 
Кæм вæййы цард зæрдæ зæгъгæ... 
Зынтæй афæдз ныффæрæзта 
Нæ Махарбег Бухарайы, 
Ныр та мæнæ æрбаййæфта 
Дæлтъур бадгæ йæ нанайы. 
Фæйнæрдыгæй сæ сыхæгтæ 
Æмбырд кæнынц сæ бæлццоныл. 
136 

Фæлмæн кæнынц сæ ныхæстæ,. 
Кæмæн—мæнг цин йæ цæсгомыл: 
— Æгас цæуай! Æгас цæуай!.. 
— Æгайтыма сæрæгасæй!..— 
Махарбег дæр йæ сыхæгтæн 
Кæны арфæ цæстæнгасæй. 
Нæ бацыди зæрдæхудты... 
Уыдысты дзы ыстыр бузныг, 
Сывæллæттæн сæ цъыф къухты 
Фæсагъта цырд фæйнæ ’нгузы... 
XXIII 
Æризæр и... Сых æрсабыр, — 
Фæцин кодтой сæ бæлццоныл... 
Бæлццон уадзы ныр йæ фæллад, — 
Æркъул кодта уым, бандоныл. 
Махарбеджы æнувыд мад 
Рæвдз ракодта хæбизджынтæ... 
(Кæд нал хæсдзæн æфсины рад? 
Кæд æруадздзæн йæ фæдджитæ?..) 
Зæронд баба, зæрдæ ’хсайгæ, 
Хъуыдыгæнгæ, æрбацæйцыд. 
Фæндыдис æй йæ фыртимæ 
Зæрдиагæй ныхас кæнын... 
— Цы мæ фæрсыс нæ хабæрттæй? 
Цы сæ дзурæм кæрæдзийæн? 
Хæстæджытæй кæй бафæрсай — 
Ныртæккæ сты æнæзиан. — 
— Куыд у, зæгъ-ма, хъæубæсты цард, 
Æрцыди дзы ыстыр митæ, 
Æрцыдысты хъæубæстæй тард 
Нæ бонджынтæ æд бинонтæ. 
— Цæгæраты Тæтæрхъанæн 
йæуаты бын сыгом кодтой, 
137 

Ыссардтой дзы æмбæхст нартхор, 
Фылдæр, дам, уыд сæдæ путæй. 
— Колхозонты фыддæрадæн 
Дыууæ галы æрбаргæвста! 
Кæрон кæм и йæ мæнгардæн! — 
йæ бæхты дæр ныууæй кодта... 
Зын уыди тынг нæ ивгъуыд аз. 
Бынтондæр хор ыскуынæг и. 
Нæ маргъ уыди, нæ кусæрттаг, 
Нæ дзаг къæбиц тынг сафтид и. 
— Ныр та хуыздæр—хъæубæсты цард. 
Колхозы ис фæллойыбон. 
Фæсивæдæн сæ хъæлдзæг зард 
Цæрдæг кæны зæронды уæнг. 
-ь- Нæ уыд афтæ æндæр хъæуты, — 
Уым цард уыди нывыл æвæрд: 
Мæнгард æмæ знаггæнæг 
Æрцыдысты уым карз æфхæрд. 
...Æз бацыдтæн ныр колхозмæ, 
Цы у мæ бон, уый архайын!.. 
Дзæбæх зилын лыстæг фосмæ, 
Нырм’а фæстаг нæма зайын. 
— Цы уыдзæни нæ сомы бон — 
Каестæртæ йæ æвзардзысты. 
Куы ма уаин фæллойы хъом, 
Нæ ауæрдин уæд къабæзтыл. 
— Æндæрæбон нын байуæрстой 
Фæндзай путтæ сырхварс мæнæу, 
Цъына мæ ’рдæг æрнай кодтой, 
Æхсæз та дзы ныр най кæнæм. 
— Гъе, уыдон дын нæ хабæрттæ. 
Æндæр ма дын цы радзурон? 
...Æвзæр не ’сты нæ фадæттæ... 
Ысрæвдз кодтам нæ саст гутон... 
138 

— Нæ чындзаг дæр тынг басгуыхти... 
Сæрæн чызг æй ныр рахуыдтой, 
йæ диссаджы кой айхъуысти, 
Æппæт дæр æй куы базыдтой... 
XXIV 
Мæйрухс æхсæв—тæмæн калгæ, 
Ысхъулæттæ æрдзы гуыбын... 
Дзæбæх æхсæв, фæлмæн заргæ, 
Вæййы лæппу бæлæсты бын. 
Махарбег та сæргуыбырæй 
Фæцæйцæуы, фæрсмæ цудгæ. 
йæ хъуыдытæй ысфæлмæцыд, 
Мæсты кæны мæйы худтмæ. 
Уæ, бастъæлай чызджы налат; 
Зæрдæхалæн — дæ сонт митæ. 
Фæмæнг кæныс лæджы фадат, 
Ныууадзыс æй йæ сæр зилгæ. 
XXV 
Бухарамæ бæргæ фæцыд, 
Бухар-худ дзы æрбахаста. 
Фæлæ уый дæр нæ фæбæззыд: 
Фаризæт æй нæ бауарзта. 
Кæсгæ дæр æм нæ фæкодта 
Æнæрвæс чызг бухар-худмæ. 
Иæ зæрдæ йын ныццæлхъ кодта 
Уыцы сонт ми Махарбегæн. 
Цы ма кæна, куыд ма цæра, 
Куы зилы сæр йæ сагъæстæй? 
Бæлгæ-бæллын куыд амæла, 
Куыд фæцух уа Фаризæтæй? 
Фæллад лæппу æвзонг æзты 
Тызмæг вæййы хæцаг калмау, 
139 

Цæхæр вæййы йæ къабæзты, 
йæ хъару та — цырен артау. 
XXVI 
Колхозон цард фæуæлахиз, 
Хъæу ракалдта сырх дидинæг, 
Зæронды бæх ныффæлладис, 
Кæны катай йæхинымæр. 
«О, нæ лæппу, куыд æлгъыст дæ! 
Кæмæй фæдæ! кæй туг дæм ис?! 
Куы нæ хъусыс лæджы дзырдмæ, 
Дæ митыл дис куннæ кæныс!» 
«Нæма федтон дæу хуызæн гуырд... 
Æнæсæрфат, æнамонд лæг. 
Нæ дæм хъары æмбалы дзырд, 
Сыхы хæлд дæр — дæ амонæг!» 
«Дæ цæст ахæсс дæ цахъæнтыл, 
Кæй дзы уыныс дæ фæндагыл? 
Кæцы цæуы дæ къахдзæфтыл? 
Кæцы дзуры дæу æвзагыл?» 
«Фæсивæдæн сæ фадæттæ 
Ныры дуджы — æнæкæрон. 
Рæзынц цинæй сæ мадæлтæ... 
Фæлæ æз та цæмæ бæллон?!» 
«Кæнынц ахуыр, кæнынц фæллой, 
Тырнындзинад — лæджы хæрзхъæд... 
Уæ, бабын уай, уæ, байсæфай, 
Кæмæй фæдæ, кæй туг дæм ис!» 
Зæронд баба цы бакæна! 
Зæрдæ риссы Махарбегыл, — 
Æнæзæгъгæ уæззау низ у 
Ныййарæгæн хъæбулы зын. 

XXVII 
Махар сыстад сæумæраджы. 
Ысрæвдз кодта йæ дауд цæвæг, 
Ысрæвдз кодта хъæсдарæджы. 
Хызта уынджы уæрдон цæуæг. 
Рараст сты колхозонтæ 
Æртæ цæдæй сæ хосгæрстмæ. 
Сæууон тынтæ, сæуæхсидау, 
Фæсырх ысты хæхты сæрмæ. 
Æнæдзургæ, æнæхудгæ 
Махар сбадти сæ уæрдоны; 
Йæ хъарм риуы йæ маст судзгæ 
йæ сахъ зæрдæ фæцæйтоны. 
XXVIII 
...Махар йæ уис хæссы цæрдæг 
Иннæтимæ æнæ ’рлæугæ. 
Æлвыд зæххыл бæрзонд кæрдæг 
Æрфæлдахы, зæу-зæугæнгæ. 
Хурныгуылдмæ фæкарста хос, 
Иу дзырд дзыхæй нæ сыхъуысти... 
Сæ хизæнтæй ыздæхынц фос. 
Æрныгуылæн ыссæнт сырх и. 
Æрбаздæхти Махар хъæумæ, — 
Æхсæвæттæ нæ ныллæууыд... 
Нæ фæлæууыд æхсæвæрмæ, 
йæ нымæтыл ныффæлдæхти. 
Ысиллæг и æнувыд мад: 
йæ буц хъæбул æххормаг у... 
Цæсгомы хуыз — мæрдон æнкъард, — 
Фырты митæй йæ бон нал у. 
Кæны катай фырты уæлхъус, 
Нæ йæ уæнды æрхъал кæнын; 
141 

Йæ иу къухы — хъæрхуыппы къус, 
Дыккаджы та уыд хъарм кæрдзын. 
XXIX 
Фыццаг фынæй Махар райхъал, 
Нæ бафынæй уæдæй бонмæ, 
Зыдта, цыма бæлвырд — й’ адзал, 
Йæ сагъæстыл ныддæлгоммæ. 
Цынæ хъуыды нæ фæзынди 
Уыцы сахат гуырды сæры! — 
Сæ судзагæй сæр разылди... 
Æнамонд лæг цæмæн цæры?! 
Йæ цæстысыг æркалдта мад: 
«Бынтон фесæфт мæ фыдæбон; 
Цæмæн у ныр мæнæн мæ цард? 
Æз ма царды цæмæ бæллон?» 
Тæнзæрдæ ус куыннæ тыхса, 
Куыннæ кала йае цæстысыг? 
Хъæбулы буц фæрæвдыдта, 
Ныр куы сæфы йæ уарзон фырт. 
XXX 
Нæ бакасти фыды коммæ, 
Нæ йæм разынд лæджы хъару, 
Уæддæр цæуы хæрис къохмæ, 
Йæ къамтыл ма æнувыд у. 
Хъæубæстæйы уæнгмæрдтимæ 
Махар йæ бон ысиу кодта. 
Цæры æдзух уыдонимæ, 
Хъæу сæ хæссынц æмбисондæн. 
Æдзух хуыссынц хæрис къохы, 
Кæрдæг баруад сæ фæрсты бын. 
Хæдзары куыст фæци рохы, 
Сæ къамты уынд — сæ хуры тын. 
142 

«Æрæппар тъуз, мæнмæ æхсин», — 
Гъе, афтæмæй бон ацæуы. 
Тымбыл бадтæй ныххуыссы син, 
Нындзыг вæййынц дыууæ къахы. 
Кæнынц уыдон хуыснæгдзинад, 
Нæуадзынц маргъ сæ сыхæгтæм. 
Бæркад сæм у фысы дзидза, — 
Æдзух кæнынц ысгуыхæрæн. 
Уыди афтæ Махары цард, 
Куы ралыгъди уыгæрдæнæй. 
Колхоз ын уыд бынтон æнад, 
Æлгъыста йæ æвзæр дзыхæй. 
XXXI 
Дзæбæх хабар æхсызгон у, 
Лæджы зæрдæ дзы базмæлы, 
Уæлдайдæр та æвзонг лæппу 
Хабармондаг — фæцæймæлы. 
Махарбеджы дыууæ ’рдхорды 
Æрцыдысты Бухарайæ. 
Ысыргом сæ нæма уæнды, 
Æмбæхст ысты сæ сарайы. 
Æрдхæрдтæ та сæмбæлдысты, 
Кæрон нал уыд сæ ныхасæн. 
Бухардзаутæ ысфæнд кодтой 
Колхозонты ныхмæ хæцын. 
Махарбегæн зæрдæ ’вæрдтой: 
«Фаризæтмæ гъе ныр.фæкæс». 
Махарбегæн цæхгæр загътой: 
«Æрмæст дзæбæх нæ коммæ кæс!» 
XXXII 
Цæрынц лыгъдæй ныр тар хъæды, 
Сæ ныхасыл та рацыд мæй. 
143 

Махарбег сын цы нæ кæны, 
Фæлæ уæддæр Фаризæт нæй. 
Махар мæсты бæргæ кæны 
Иæ хæлæртты мæнгард митæм. 
Иæ къухвыдтæ бæргæ хæры 
(Æгæр зын у фæллад риуæн). 
йæ сæр разылд Махарбсгæн, 
Р1æ хъару дæр ыскуынæг и. 
Р1е ’нæбæлгæ сырды цардæй 
йæ сахъ зæрдæ ысуынгæг и. 
Мæнæ лæууы бæласы цур, 
Йæ хуыз мары тæригъæдæй, 
Нæй, никуыцæй æххуысы мур, 
Сырды хуызæн —хæрз иунæгæй. 
Нывæрдта гилдз дамбацайы. 
Æркаст сусæг йæ хъамамæ: 
«Фæллад зæрдæ кæд банцаид, 
Кæдмæ кæсон мæ адзалмæ!» 
Цæстысыджы ыставд æртах 
Æрхауд, хъуызгæ, хъуынджын русыл. 
Цыма сыхъуыст фыццаг гæрах, — 
Фæхæцыди дыууæ хъусыл! 
Сæры фæзынд æндæр хъуыды, 
Æрæвæрдта йæ дамбаца. 
Чи йæ зоны, цæмæ тырны,— 
Хъама фарсыл æрбабаста. 
Хъæдæй рараст мæстыхуызæй, 
Нæма уыдта йæ къахвæндаг. 
Куы ’рцыд хъæумæ, мæй уæд ракаст, 
Зæххыл уафы фæлмæн зæлдаг. 
Фæйнæг бруйыл ныххызт кæртмæ... 
Кæрддзæмæй ласт—йæ цыргъ хъама... 
144 

Æрлæууыди сынтæджы цур... 
Кæсы йæм мæй æнкъардхуызæй... 
Хъæбæр зæрдæ бынтон ныддур... 
Фыдуаг гуырдмæ тæригъæд нæй. 
XXXIII 
Фаризæт у ныр тарф фынæй, 
Махар хъуыста йæ улæфтмæ. 
Хъæццул рахауд йæ къуыпп риуæй... 
Мæйы тынтæм урс ферттывта. 
Ныхъхъавыди зæрдæсæрмæ... 
Фæцъынд кодта йæ цæстытæ... 
Æндон хъама, зыр-зыргæнгæ, 
Æрхæстæг и чызджы риумæ. 
Æвзист роны уазал æвзаг 
Æрхауд раздæр æвзонг риуыл, 
Фари ыскаст йæ цæстыдзаг, — 
Кæны дистæ чызг йæхиуыл. 
— Мæ къона байхæлд! Мæ къона 
байхæлд! 
Цы дын кодтон, цæмæн мæ марыс?.. — 
Махар аззад уæд уадзыгау, 
Æрхауд хъама фæйнæг пъолыл. 
Ныккаст бынмæ ызнæт сырдау, 
Æрмаст кодта йæ фыдномыл. 
— Хуыцауы ’лгъыст, ды та куы дæ, 
Бауæндыдтæ сылгоймагмæ! 
Махар систа йæ хъамайы, 
Нытътъыста йæ йæ кæрддзæмы, 
Æнæдзургæ, мæстæй судзгæ, 
Сындæг рацыд йæ фæд-йæ фæд. 
XXXIV 
Уыд бонырдæм. Фæфæлурс арв. 
рæмбæлд Махар йæ æмбæлттыл. 
10 Епхиты Т. 1-аг том 
145 

Хæрын кæнынц Махарæн ард, 
Кæй у разы сæ фæндæттыл. 
— Колхозонты бæхты рæ’гъау 
Хæстæг хизынц Лæбырд фæзмæ. 
Гъе, Махарбег, нæ сахъ бецау! — 
Фæкал та сæ уыцы фæзæй. 
— Фаризæтыл цæмæн тыхсыс, 
Нырма рæстæг — хъæбысыдзаг!?. 
Нæ сахъ Махар, цæмæй тæрсыс, — 
Дæ ном уыдзæн нæмтты фыццаг!.. 
Махар лæууыд æнæдзургæ, 
Фæцъæх ысты цæсты бынтæ, 
Йæ сахъ зæрдæ мæстæй дудгæ, 
Фæтагъд кодта йæ хъуыдытыл. 
Зыр-зыргæнгæ, Махары къух 
Дзыппæй систа æргъæвд наган. 
Сæ риуты дын дыууæ лæгæн 
Ныххуырста уый уæззау ызды. 
Æрхауд Махар йæхæдæг дæр, 
Ныддæлгоммæ дыууæ ’рдхордыл... 
«Цы бакæнон?.. Цы мадзал сын?.. 
Нæй басусæг... Æз... нал тæрсын! 
Уæлдай нал у мæ сау удæн... 
Æз сæ хъæумæ нылласдзынæн!..» 
XXXV 
«Куы нæ уыдтæн æнæ хъару, 
Куы уарзтон æз фæллой кæнын! 
Дзæгъæл бадт уæд цы аккаг у, — 
Мæхицæн дзы цы ном кæнын?» 
Колхозон куыст, фæтæн быдыр 
Махарбеджы æрбандæвта; 
Фæллойыбон — йæ куысты мызд... 
Ысгуыхынмæ—ыстыр фадат. 

Бабайæн дæр æхсызгон уыд, 
йæ фырт кусын кæй райдыдта 
(Йæ сонт митæй ысфæлмæцыд, 
Ысхудгæ йæ нæма федта). 
Фæсивæды цъæхснаг хъæлæс 
Каей зæрдæмæ нæ бацæудзæн! 
Куы нæ лæууы хæххон цæргæс 
Сæ бавнæлдмæ, сæ базардмæ. 
Махарбеджы фæллойы дуг 
Цæрдæг айста йæ хъæлæсы. 
Ысфыхт уæнгты йæ домбай туг, 
Æндавы ныфс йæ кæстæрты. 
йæ рæвдз гутон хуымгæнæнты 
Гектаргай зæххы сфæйлыдта. 
Иæ кой айхъуыст сæ хъæубæсты — 
Нæ дзы уыди æндæр дзырддаг. 
Цыппар бæхы — нартхорæй хаст, 
Ысхъардта хид сæ нарст синтæй, 
Æфсæн гутон — сæ фæстæ баст, 
Лæхуры зæхх æнæсцухæй. 
Махарбегмæ — ставдбыд ехс, 
йæ бæхтæм дзы цырд февзиды. 
Зыгъар сырх ефс гæмæл хъусæй 
Ауæдз-ауæдз фæцæйтындзы. 
Хуымгæнæнты Махарбегæн 
Цымыдис уыд йæ кады нрм. 
Скодта ном сæ колхозæн, 
Уыд арфæгонд сæ районæй. 
XXXVI 
Фæдаргъ и бон. Æндавы хур. 
Цъæх адардта фæтæн быдыр. 
Цъыфдзаст рæттæн сæ дон фæсур. 
Бындз нал ары хæлынбыттыр... 
147 

Колхозонтæ æнувыдæй 
Цæттæ кæнынц хуым рувынмæ. 
Сæ къæпитæ æдзух хæссынц 
Сæ куырдадзмæ æмпъузынмæ. 
Зæрдæрухс у колхозон куыст. 
Æппæт зæххæн фæллой—хицау, 
Æппæтдæр дзы — бæрзонд æнтыст, 
Æфсæст дзы у зæрдæ цинæй. 
Фæтæн хуымыл ныррæнхъ ысты 
Фæрсæй-фæрстæм бригадæгай, 
Фæтæн къæпи æндон цæнгты 
Кæрдæг дасы йæ бындзарæй. 
Нæ хæцы цæст Фаризæтыл: 
Йæ фезодæлд у æхсидавау, 
Зынг æфтауы фæсивæдыл 
Йæ разæнгард—фыцгæ ныфсæй. 
Фæтæн хуымты фæцæйцæуынц 
Цæрдæг рувгæ, хъæрæй заргæ. 
Кæй зæрдæ сæм фæлæудзæни 
Æнæ худгæ, æнæ райгæ? 
XXXVII 
Ыссыд дзæвгар уæларвыл хур, 
Цæхæр тынтæ ыстæрынц зæхх. 
Фæцæйфæды фыртæвдæй дур, 
Сæгъы цæстау ныцъцъæх и арв. 
* * * 
Фæлмæн дымгæ, сыф-сыфгæнгæ, 
Нартхæртты ’хсæн æрбахъуызы. 
Лæппын кæрдæг, æртæх хæргæ, 
Йæ сыхаджы цонг баузы. 
Хæрæндоны фæтæн фынгтыл 
Цæттæ уыди сæ аходæн: 

Хъæзын къусты æхсыры фых — 
Йæ царв кæлы сæ касдонæн. 
Æхсыр, миййаг, кæд нæ уарзыс, 
Уæд та дæ бар ис мисынæй. 
Къуымæл, миййаг, кæд фæнуазыс?!— 
Æппæтдæр нæм ис, иудзырдæй. 
Кæй цы хъуыдис, уый бахордта, 
Фынгæй цæуынц былтæ сæрфгæ. 
Фæндыр уæхскыл æрбавæрдта 
Колхозон чызг, мидбыл худгæ. 
Уæлдæф хæссы хъæлдзæг ныхас, — 
Зæрдæбынæй ныххудтимæ. 
Æрдзы хæры сæ цæстæнгас, 
Кæнынц ерыс зынг хуримæ. 
Чызг аивазы тæнджын фæндыр, 
Цæст нæ хæцы цырд æнгуылдзтыл, 
Ныббуц вæййы фæтæн быдыр... 
Уынæр хъазы бæркад хуымтыл: 
«Колхозмæ, колхозмæ, чызджытæ, 
Колхозмæ, колхозмæ, лæппутæ! 
Чи нæ рацæуа — худинаг," 
Чи нæ рацæуа — кæуинаг... 
Колхозмæ, колхозмæ, чызджытæ, 
Колхозмæ, колхозмæ, лæппутæ...» 
Сæ къæпитæ ысцыргъ кодтой 
Гæрзыхсæнтæ æрдасынмæ. 
Фæндыры цагъд фæурæдтой, — 
Фæцæуынц та хуым рувынмæ... 
XXXVIII 
Цæуынц бонтæ сæ фарнимæ, 
У амонджын колхозон цард.- • 
Æсиу ис ци№ æ^са^имæ, 
Бæрзонд хъуысы нæ дуджы зард. 
149 

Бæркад хуымтæ, бæркад фæллой — 
Æхсызгойнаг колхозонтæн. 
Гуылфæй гуыры нæ царды сой. 
Æрцыди рад хъæлдзæг бонтæн. 
Мæсты ма кæн, нæ буц кæсæг, 
Махарбег нæ нæ ферох и, 
Ныртæккæ у æрæгвæззæг, 
Махарбегыл ыстыр ном и. 
Ысбадти уый æндон бæхыл, 
Лæхуры зæхх (æнæ ехсæй). 
Æндон байраг нæ хуымгæнды 
Тыхджындæр у зыгъар ефсæй. 
XXXIX - 
Махарбегыл мæнæугæрдæн 
Ысгуыхтимæ фæивгъуыдта. 
Сæ районы сырх фæйнæгыл 
Йæ ном уымæн æрфидыдта. 
Æвзонг зæрдæ цæмæ бæллыд 
Цыппар азы æнæсцухæй, 
Уыцы амонд мæнæ æрцыд. 
Сæмбæлди йыл зæрдæрухсæй. 
Уыд районы цытджын æмбырд 
Колхозонты ысгуыхтдæртæн, 
Махарбег дæр æрвыст æрцыд 
Сæ колхозæй фыццагдæрæн. 
Æрцыдысты цытджын адæм, 
Зæрдæрайгæ, сæ æмбырдмæ. 
Сæ кой кодтой ыстыр кадæн, 
Дзыллæ хъуыста сæ ныхæстæм. 
Зынг ферттывта Махарбегмæ, 
Фæфæлурс и, фæсонтхуыз и. 
(Сæргуыбырæй, йæ был хæргФ, 
Зæрдæхсайгæ фæцæйцыди). 

Уыцы рæузынг Фаризæт уыд, 
Сæмбæлдысты кæдæй-уæдæй... 
Ныр ма хъæуæй ныр æрбацыд, 
Ныр æрхызти йæ уæрдонæй. 
Фæцудыдта чызг расыгау, 
Махарбеджы куы ауыдта... 
Цæсгом аци сырх дариау 
(Фæйнæгкъулты фæцæйсыгъта). 
Æвзонг зæрдæ нæ фæлæууыд, 
Асиллæг и лæппын риуы, 
Æвæццæгæн, ^внхъæл нæ уыд 
Сæ сонт сæмбæлд кæрæдзиуыл. 
Кæрæдзийæ цæмæй тæрсут, 
Фæсивæдæн йæ цæхæртæ? 
Зæрдæйы цин цæмæ ’мбæхсут, 
Зæгъут æргом уæ фæндæттæ. 
Бæргæ хорз у уæндаг лæппу, 
Фæкæны уый уæндон ныхас, 
Махарбег та — бынтон «тæппуд», 
Фырæфсæрмæй цæхгæрмæ каст. 
I 
Махарбегæн фыццаг бынат 
Иысан æрцыд сæ районы, 
Кæуылты у фæллойы кад. 
Лæджы хъару куы базоны! 
Сырх тырыса, тæмæн калгæ, 
Махарбегмæ узæлыди, 
Фаризæты мæстæй маргæ, 
Иæ коцора ызмæлыди... 
Сырх тырыса Фаризæтæй 
Æрбацыди Махарбегмæ, 
Йæ дамгъæтæ — хæрдгæ халæй 
Кæсынц райдзаст сæ фысыммæ. 

Сырх тырыса къух ыссардта. 
Иæ фарн бирæ — сæ ерысæн. 
Фаризæт ма æрмæст загъта: 
«Цæй, айс уал æй, стæй фендзыстæм...» 
1Л 
Цæуы афæдз уæдæй нырмæ. 
Зæрдæ цинæй бынтон хъал у. 
Сырх тырыса Махарбегмæ 
Куыннæ ратта фылдæр хъару! 
Ызгъалы хур йæ рухс тынтæ. 
Фыдхуыз хæхтæ æрцардысты. 
Хæххон лæджы æмуд фынтæ 
Нæ бæстæйыл æрцыдысты. 
Нæ партийы тыхджын зæрдæ 
Иæхъарм цинтæй мах бафсæста. 
У амондджын нæ ног бæстæ, 
йæ къабæзтæ лæг айвæзта. 
Нæ бæстæйы æппæт дзыллæ 
Цæттæ кæнынц бæрæгбонмæ... 
Хъæлдзæг хынцынц æнтыстытæ 
Октябры цытджын бонмæ. 
Махарбегмæ æндæрæбон 
Фæсидтысты Дзæуджыхъæумæ. 
(йæ фæндаг ын цæмæн фыссон,' 
Нæ кæсæджы цæмæн хъæуы!..) 
Сæмбæлди та Фаризæтыл 
Нæ хъæбатыр, — йæ бонæй уа, — 
Фаризæты тызмæг кастыл 
Дыууæ цæсты фæурæдта. 
Ыстыр уаты — дзæвгар адæм — 
Ирыстоны хъæбатыртæ-- ;Л 
Сæ ко# кæнынц стыр кадæн.гт-а-; 
Ыстыр салам, ыстыр арфæ. 

Махар æмæ Фаризæт дæр 
Мæнæ бадынц ысгуыхттимæ, 
Æфсæрмхуызæй сæ цæстытæ 
Фæныдзæвынц кæрæдзиуыл. 
Бæсты хистæр фæнымадта 
Фæсхорæфснайд æнтыстытæ. 
Кæронбæттæн хъæрæй загъта: 
— Ыстыр салам ысгуыхджытæн! — 
Махар æмæ Фаризæтæн 
Се ’сгуыхтытæ—æмбæрцытæ, 
Фыццаг бынат кæмæн раттæм?. 
(Сæрдар бацыд дызæрдыджы...) 
Ы1 
Фыдуаг Теркæн йæ тæккæ был — 
Цæхæрадон, сыгъдæг уæлдæф... 
Къæлæт бандон нæзыты бын 
Зыны мæймæ мæйрухс æхсæв. 
Фæлмас уæлдæф сыфтæрты ’хсæн 
Фæндаггонау æрæнцади; 
Ыссардта уым фæлмæн хуыссæн, 
Æрфынæй и бурбын сыфтыл. 
Ыстъалытæ мæйы цурты 
Каенынц хъæлдзæг тæррæстытæ. 
Фæленк кæны фæтæн фурды 
Сыкъаджын мæи — къæлæсытæ. 
Цы кæныс,;мæй, ды дзагъултæ •, 
Махарбегмæ, Фаризæтмæ? ’ ’ 
Куыд сæм лæууыс æнæхудгæ? 
Зæхмæ ’рхауай, куыд хивæнд дæ!. 
Лæппу ’мæ-чызг ф«аерсæй-фæрстæм 
Мæнæ бадынц нæзыты бын. 
153 

Бæстонæй сæ цæмæн фæрсæм? 
Цæмæн дзурой сæ сусæг фын? 
Сæ хъуыдытæ, сæ сагъæстæ 
Ысты риуы — тынг арф æвæрд. 
Кæм фæлæууы фыдуаг зæрдæ 
Лæппын чызгæн йæ «оххытæм»! 
...Цыбæл кæнын сæ ныхæстæм. 
Тæхуды ’мæ куы байхъусин, 
Сæ сусæгтæ, сæ буц фæндтæ 
Кæсæгæн уæд æз радзурин! 
Цыбæлдзинад фыдбылыз у, 
Уæлдайдæр та дзырдмæ бæллын. 
Лæг ахæм ран ыстыр зыд у, 
Нæ фæзоны фæсмон кæнын. 
Æмæ æз дæр фæрæдыдтæн 
(Æлгъитæнт мæ дыууæ ’взонджы),— 
Æз сын хъуыстон сæ ныхæстæм. 
Цæмæй тæрсын, чи мæ зоны?! 
— Фæллад уадзон, мæ куысты уон, — 
Æдзух зæрдæ дæуимæ ис, 
Æнæ дæу æз куыд фæцæрон? 
Фаризæт, ды — мæ царды дис... 
— Ныххызтæ арф мæ зæрдæйы, 
Нæ цух кæныс мæ цæстытæй. 
Æнæхай мæ цæмæн кæныс 
Дæ бахудтæй, дæ сагъæстæй?.. 
— Ысвæййын æз сæрзилæджджын,— 
Куы ауайыс мæ цæстытыл... 
Кæд истæмæй фæрæдыдтæн, — 
Цæхгæр сæттын м^в рæдыдыл!» 
— О, Фаризæт, цы ныхъхъус дæ? 
Хæлæг ма кæн дæ цæстæнгас. 
Зын ысты тынг чызджы бустæ, 
Зæгъ-ма мын, цæй, æргом ныхас». 

ыи 
Сæ улæфт арф — дыууæйæн дæр, 
Рæвдауы сæ сыкъаджын мæй... 
Нæ сæм хъуысы доны уынæр, 
Нæ ызмæлынц сæ бандонæй. 
Ныфсæрмы чызг... уырдыгмæ каст, 
Ныхас нæ хауд æппын дзыхæй... 
(Цыма арвы цæхæртæй тарст) 
Æрæмбæрзта цæсгом хызæй. 
Ныхъхъус сты нæ уарзæттæ, 
Сæ улæфт уыд зæрдæбынæй. 
Сæтæвд риуты сæ хъарм фæндтæ 
Нывæндынц тагъд æфсæрмхуызæй. 
Æнувыдæй ныккасти чызг, 
Æвзонг зæрдæ кæм фæлæууыд! 
Сæрæй систа йæ тæнæг хыз, 
Иæ къух радта Махарбегмæ... 
* * * 
«Уыдис рæстæг, нæ уарзтон дæу, 
Дæ митæй уыд мæ зæрдæ рыст. 
Нæ... ма кæ дис, — уый диссаг нæу!.. 
Хæрын дын ард, — уыдтæ æлгъыст...» 
«Ныр ивы цард... æгъдау дæм ис... 
Дыккаг аз ныр æз уарзын... дæу... 
Нæ зыдтай ды зæрдæйы ц’ ис, 
Дæ фендæй-иу куы кодтон сырх...» 
«Цæй, Махарбег, дæ хъуыддаг кæн, 
Мæнырдыгæй къуылымпы нæй. 
Мæ зæрдæ — дæу... Æз дзырд фæдæн, 
Æвдисæн уæд сыкъаджын мæй...» 
Махарбег ма йæ фырцинæй,— 
Цы кодтаид, уый нал зыдта. 
Фаризæты фæлмæн дзырдтæйг 
Æвзонг лæппу бынтон «сæрра». 
■'"•■- 155 

ЫУ 
Фæззыгон бон. Æвзыд кæрдæг. 
Æрдзы рустыл æрбадт халас... 
Тохынатæй кæлы фæздæг. 
Ысбæгънæг и фæткъуы бæлас. 
Бæлæсты бын фæлурс сыфтæй 
Дымгæ хъазы æнæмæтæй... 
Кæсын æз дæр мæ рудзынгæй, 
Æрдзы нывмæ сæумæцъæхæй. 
Æрттивы дон цæстысыгау, 
Кæны уылæн æмбæхсæнтæ, 
Иæ фынчытæ — цæппузыртау, 
Нæ сæм лæууынц мæ цæстытæ... 
* * * 
Сæумæцъæхæй цъæх-цъæхид мигъ 
Йæхи ’руагъта æрдзы ’рфгуытыл. 
Нæ мæм зыны нæ уаты тигъ, — 
Ныххæцыд мигъ цæсты хъуынтыл. 
Æрæфснайдтой колхозонтæ 
Сæ зад хортæ, уыгæрдæнтæ, 
Кæмæ фылдæр фæллойбонтæ, 
Уымæн дзагдæр — йæ хордæттæ. 
IV 
Цæуынц бонтæ сæ фарнимæ. 
Нæ бæсты цард— сырх дидинæг. 
Æнæкæрон æхсаримæ 
Цæуæм размæ æнæзивæг. 
Уæлдай бæрæг у ацы бон. 
Махарбегмæ — ыстыр цинтæ, 
Кæсæгæй йæ цæмæ ’мбæхсон: 
Уыдзæн абон ыстыр митае^* 
Уыдзæн абон сæ чындзæхсæв - 
Махар æмæ Фаризæтæн... 
156 

Былтыл уайы фыдджынты тæф, 
Сæ цъар фæбур уæливыхтæн. 
Æхсиды куывд... Нæртон минас... 
Былтæй кæлы колхозон фынг. 
Æвгтæ рæнхъæй лæууынц иуварс. 
Бæгæны дæр ысхаста фынк. 
Зæрæдты цур — уæныджы сæр, 
Дыууæ та дзы—фысы сæртæ, — 
Рæсугъд æвæрд, бæллиццаг фых, 
Æрттивынц урс сæ сыкъатæ. 
Фынддæс уæхсты—цъыс-цъысгæнгæ, 
Фæбур ысты физонджытæ, 
Сæ астæутæй сæ цыхт кæлгæ 
Рæсугъд æвæрд — хæбизджынтæ. 
Колхозон хæлц, бæркад фынгтæ, — 
Кæуылты у нæ бонджын цард! 
Махарбег дæр йæ уазджытæн 
Куыннæ кæны ыстыр лæггад! 
Учындзæхсæв тæккæ тынгыл, 
Уырдыг лæууынц цырд лæппутæ. 
Чындзхæсджытæ бæркад фынгыл 
Хæрынц, нуазынц хъæлдзæг, худгæ. 
Фынджы хистæр рæгъ рауагъта — 
Дыууæ ’взонгæн сæ цæрæнбон, 
Бæрзонд систа къæдз-мæдз сыкъа 
Былтæм æввахс — ысхуыпп æввонг. 
Уæд бæгæны сыр-сыргæнгæ, 
Фæцæйкæлы хъæзын къусæй. 
Мыдджын арахъхъ былтыл хæцгæ, 
Нае цух кæны лæдн*ы къухæй. 
— Нæ партийы цæрæнбонтæ!.. 
У гаджидау бынтæй нуазгæ! 
Уый нын радта хъæлдзæг бонтæ, 
Цæй, ануазут æмдзæгъдгæнгæ! 
157 

Цыллæбоцъо—фынджы хистæр — 
Кæны дарддæр йæ гаджидау: 
— «Уæлахиз у кæддæриддæр, 
Æдзух æрттив ыстъалыйау!» — 
—«Нæ райфæзтыл цъæх нæуу кæрдæг 
Кæдмæ зайа (æнусы ’мбай), 
Уæдмæ нын цæр, нæ сахъ фæтæг, 
Нæ цард дæттæг, нæ хуры хай!» 
— «Кæдмæ тула нæ хохæй дур! 
Кæдмæ тула быдыры цалх, 
Кæдмæ тула уæларвы хур, — 
Нæ сахъ фæтæг, уæдмæ нын цæр!» — 
— «Ой-о, рира, ой-о, рира — 
йæ цæрæнбон нын бирæ уа!» 
Ыстынг и зард, хæссы къултæ, 
Ызмæлы арв сæ уынæрæй. 
Æрзылди туг сæ уадулты, 
Кæм æнцайынц сæ хъырнынæй! 
Лæгъзбын кæрты—ыстыр, гуыпп-хъазт, 
Фæсивæдæй — кæрт йе ’мыдзаг, 
Сæ рог æмдзæгъд, сæ цæрдæг кафт 
Мынæг кæнынц фæндыры цагъд. 
Æрсагъта та нæ цырд лæппу 
Йæ къахфындзтæ хъæбæр рындзыл, 
йæ февзыст дæр сæрæн гæпп у, 
Ныззылд цъилау йæ къахфындзтыл. 
Æнæхъæн бон, æрдæг æхсæв 
Чындзхæсджытæ фæцин кодтой, 
Ныр та афон: «Фæхæрзæхсæв!..» 
Бæркад зæгъын... фысымты кой... 
158 

Махар æмæ Фаризæт дæр 
Сæ рухс уаты баззадысты... 
Уыд цинæйдзаг уыцы изæр,— 
Ыстъалытæ ратахтысты... 
159 

ÆНÆНОМ ОБАУ 
Сæрдыгон æхсæв. 
Сæлфынæггомау... 
Æнкъардæй касти 
«Æнæном обау». 
Æнæном обау, 
Цæстысыг калгæ, 
Æнхъæлмæ касти 
йæ цытджын Мадмæ... 
Зын ын куыннæ уыд!.. 
Сæрибар ахуыр, — 
Ныр ыл æрлæууыд 
Ыссырджын гауыр. 
Æнæуынон уыд 
Япойнаг цырыхъхъ, — 
Нæмыджы цæфау — 
Йæ зæгæлы дзыхъхъ. 
Мæстыгæр уыди 
Уæд Хурыскæсæн, 
Кæй риу фæразы 
Хъæбулы мастæн? 
Мæстыгæр уыди 
Нæ уарзон бæстæ. 
Æрцæттæ кодта 
йæ хæцæнгæрзтæ. 
Фæдисы заман — 
Фæдисы гуырдтæ. 
— Хæрам нын фæуæд 
Нанайы дзидзи, 
Нæ сырх арæныл 
Куы ’рлæууа исчи! 
«Æнæном обау» 
160 

Мæстæй куы кæуы... 
Йæ цæстысыгмæ 
Кæй зæрдæ лæууы! 
«Самурайы бын 
Нæ фæлæудзынæн, 
Фæлтау фæйнæрдæм 
Ныппырх уыдзынæн! 
Сæ улæфтæй дæр 
Мæ зæрдæ риссы, 
Æз бирæ уарзын 
Нæхи Цæдисы. 
Мæ фæлмæн кæрдæг 
Мæ саулагъз буарыл 
Ныххус уыдзæни 
Фыдæнæбары. 
Мæ уды æмбæрц 
’Сæрибар уарзын, 
Æз хуры тынтæм 
Мæ сæр фæфасын. 
Æрыгон ма дæн — 
Цæрын — мæ зæрды... 
Ы ссæ дз а з дз ы д æй 
Мæлын кæй фæнды! 
Ыссырджын сырд мæ 
Цæрын нæ уадзы, 
йæ цыргъ ыссыртæ 
Мæ риумæ дары: 
Æфсæндзых гæрзтæ — 
Мæ риуыл æвæрд. 
Мæ саумæр фæрстыл — 
Сæ джебогъты фæд. 
Ныр цалдæр азы 
Æз хъахъхъæнæг дæн 
Нæ райбыдыртæн, 
Нæ дзаджджын хæхтæн. 
Ныр цалдæр азы 
Æз хъахъхъæнæг дæн 
Нæ буц фæллойæн, 
Нæ барджын цардæн. 
Цæмæн æвналут, 
Цы сæрра ыстут? 
11 Рнхиты Т. 1-аг том 
161 

Æнæ аххосæй 
Цæмæн хыл къахут?.. 
II 
Нæ бæсты зæрдæ — 
Мæскуыйы сахар, 
Куы йæм сыхъуысти 
Хасаны хабар... 
III 
«Хъæбатыр æфсад, — 
Нæ тыхджын адæм 
Каей бауадздзысты 
Нæ сырх арæнтæм?!.» 
Сырхæфсæддонты 
Хæххон цæргæстау 
йæ цуры федта 
«Æнæном обау». 
Нæ кадджын обау, 
Цæмæй фæтарстæ, — 
Дæ хъæбатыртæ 
Дæ цуры куы сты? 
Нæ дзаджджын зæххæй 
Сыджыты мур дæр 
Куы нæ ратдзыстæм 
Ызнаджы къухтæм! 
Кæм и уыцы тых, 
Кæцы сахъ фырттæн 
Хæсты быдыры 
Сæ тых басæтдзæн? 
Фæкæс-ма-иу сæм 
Дæ тыхгæнджытæм — 
Сæ туг калгæ сæ 
Куыд фæтæрдзыстæм! 
Æнæфæтæрсгæ, 

Нæ сырх арæнтыл 
Куы нæ фæуæнды 
Цъиу дæр атæхын!» 
IV 
Сæрдыгон æхсæв... 
Фæбонырдæм и... 
Къæлæсы мæй та 
Кæм бафынæй и?.. 
Хъуынджынæрфыг мигъ 
Уымæлбын æрдзы 
Æрбаныуæрста 
Иæ хъуынджын кæрцы. 
Бæргæ йæ нæ хъуыд, 
Уый хуызæн раджы 
Цъæх мигъы хъæбыс 
Фæллад кæрдæджы. 
Рæсугъд дидинæг 
Бæргæ нæ бæллыд 
Сæууон цъæх мигъмæ 
Æд сау цæстысыг. 
Хуыздæр уыд, бæргæ: 
Сæууон хуры тын 
Куы йын тавтаид 
Йæ сырх хъусы бын. 
Куы нæ у, гормон, 
Цъæх мигъ аххосджын; 
Куы нæ у абон 
Уыйбæрц амондджын. 
Быцæу куы кæны 
Уый фæздæгимæ, 
Ныхас куы кæны 
Иæ мæлæтимæ... 
Бæзджын сау фæздæг, 
Цъæх мигъты тæрттыл, 
Æртхъирæнгæнгæ, 
Куы ныффидар и. 

V 
Ыстыр тохы бон, 
Нæртон диссæгтæ... 
Хæсты быдыры — 
Нæ фæдисæттæ... 
Фыдгулы цъыф .къах, 
Кæрдæг ыссæндгæ, 
Æрбаирвæзти 
Нæ сырх арæнæй! 
«Æнæном обау» 
Зын раны уыди — 
Фыдгул ыл, хъуызгæ, 
Фæцæйбырыди. 
йæ саумæр фæрстæ 
Ныххуынчъытæ сты... 
Сæмхæццæ бур рондз 
Мæр, сыджытимæ... 
Нæмгуытæ хъазынц 
Сырх зынджытимæ. 
Æлгъыст сармадзан г 
Иæ арт нæмгуытæй 
Бæлæсты къахы 
Сæ арф бындзæрттæй. 
Хъæбатыр æфсад 
Цынæ бавзары! 
Хæсты быдыры 
Хъæрæй фæзары. 
Сæрибары фарн 
Йæ зæрдыл лæууы, 
Ыстыр ныфсимæ 
Хæстмæ фæцæуы; 
Нæ партийы ном 
йæ зæрдыл даргæ 
Хæстмæ фæцæуы, 
йæ хæс æмбаргæ. 
Æлхæнгæ æфсад 
Куы нæ фæразы 
Хæсты быдыры, 
Кæугæ, дзыназы. 

* * * 
Нæ бæсты сахъ фырт 
Иван Пожарский, 
Хæцынмæ рацыд 
Æфсады разæй. 
йæ диссаджы ныфс, 
йæ тыхджын хъару 
Поэты сисæн 
Бынтон зынаргъ у. 
Æрымысинаг — 
Уыцы тохы бон. 
Æрымысинаг — 
Хъæбатыры ном. 
Цы диссаг дæ, цы, 
Нæ рухс райгуырæн! 
Куыд адджын фæдæ 
Дæ уарзон фырттæн! 
Дæуæй зынаргъдæр 
Нæй, ницы, царды! 
Куыд бирæ уарзы 
Хъæбул йæ мады! 
Æнувыд рæвдыд, 
Ныхасы фæлмæн 
Дæ буц байзæдтаг 
Нæ ферох кæндзæн. 
Иван Пожарский — 
Нæ дуджы ысгуыхт — 
Хæсты быдыры 
Йæ туджы куы фыхт. 
Сæрибар кадæй 
Фылдæр куы уарзта, 
Тырыса разæй 
Уæндон куы хаста! 
Нæ кадæг кæсæг, 
Дæуæн æй дзурын: 
Иваны ныфсæй 
Мæхæдæг судзын. 
VI 
Йæ сабийы дуг 
Иван æрвыста, 
165 

Æрдзы уынæрмæ 
Лæмбынæг хъуыста. 
Хъæдгæсы лæппу... 
Сыфтæрты æхсæн 
Уыди сабийæн 
йæ хуыздæр хуыссæн. 
йæ бæгънæг къæхтæ 
Хæлмаг, ыекъуыдтæ, 
Æххормагæй-иу 
йæ фаг фæкуыдта... 
Нæ уыди, миййаг, 
Æхсыр æфсæстæй, 
Иæ авдæн бæттæн 
Дари хъуымæцтæй; 
Уыд хуры сырх тын 
Дарийы бæсты, 
Сæрд-иу фæхъазыд 
Кæрдæгджын фæзты. 
Сырхгуыбын къозо — 
Иæ буц хæринаг, 
йæ царды хъысмæт — 
Æрдзы фæндиаг. 
йæ фыды цардмæ 
Куыд бæллыдаид? 
Æдзух æй сагъæс 
Куыд фæндыдаид! 
Зæрдæргъæвд саби, 
Æнæфæзивæг, — 
Нæ йыл уыд царды 
Зæрдæ фæриссæг. 
... Уæддæр фæхъомыл, 
У бузныг æрдзæй. 
Бæлвырддæр акаст 
Йæ цардмæ рындзæй... 
Иæ тыхджын ныфсы, 
Иæ сахъ хъаруйы, 
Цы фæкодтаид, 
Гъе уæды дуджы?! 
Æрæвдыд саби 
Ыссæрзиллæджджын: 
Нæ зыдта, царды 

Кæмæй фæхæсджын. 
Уый дæр куы уарзы 
Фæцæрын царды, 
Уæд царды гуылфæй 
Цæмæн у тарды? 
Кæм фæрæвдз вæййынц 
Зæрдæйы фæндтæ! 
Бæргæ сты адджын 
Иæ сæууон сæнттæ. 
Йæ фыд Иваны 
Куынæуал уадзы: 
«Цæмæн у, мæ хур, 
Æгуыстæй бадын? 
Æххуырсты бацу 
Цырыхъгæнæгмæ... 
Æгъгъæд кæс, мæ хур, 
Мæ хус къæбæрмæ». 
Цы гæнæн уыдис 
Уыцы фыдазы 
Фыды ныхасыл 
Æнæ ысразы... 
VII 
Иваны нысап 
Ыстырдæр уыди, — 
Цырыхъгæнæгæн 
Нæ фæбæззыди. 
Хъæдгæсы фыртмæ 
Æндæр фæнд уыдис, — 
Иæ зæрдæмæ цард 
Куынæуал цыдис. 
«Ныр мын æгъгъæд у 
Бæгънæгæй хæтын! 
Ысфæлмæцыдтæн 
Æз тар бæлæстæй». 
Рысти йæ зæрдæ 
йæ царды мæстæй. 
Хъæдгæсы лæппу 
Сæрибар уарзта, — 
Йæ ныхтæ царды 
Уымæн ныссагъта... 
167 

VIII 
Иваны сахъ ныфс 
Нæ бамынæг и... 
Сæууон хуры тын 
Æрбамидæг и, — 
Иван Пожарский 
Уæд ысулæфыд; 
Нæ ферох кодта 
йæ фыды рæвдыд. 
Нанайы дзидзи 
Уæд куы бададта, 
Лæджы ыстыр ном 
Уæд куы бадардта. 
Иæ уд куы хуыдта 
Нæ райдзаст дуджы, 
Нывонд куы кодта 
Йæ фыцгæ туджы. 
Уымæн ис зæрды 
Нæ фæтæджы ном, 
Хасаны цады 
Ыстыр тохы бон. 
Иван Пожарский 
Йæ къорды разæй 
Атакæй бацыд 
Тынг разæнгардæй,.. 
— Сырхæфсæддонтæ! 
Хæххон цæргæстæ! 
Æрцæттæ кæнут 
Уæ хæцæнгæрзтæ! 
Æрцæттæ кæнут 
Нæ пулеметтæ, — 
Ызнаг куыд мыса 
Хасаны бонтæ. 
Ысласут цырддæр 
Кæрдты кæрддзæмтæй. 
Фæкæсæм-ма сæм 
Нæ сармадзантæй!!! 
Цы куыдз сæрра уа, 
Уый марын хъæуы. 
Кæннод йæ сæтæй 

Йæ марг фæцæуы! 
Æнæном обау — 
Самурайты бын... 
Фæсурæм ут, цæй, 
Фыдыбæсты рын. 
Нæ уыдзæн, мæ хур, 
Æнæ зынг тохæй, 
Нæ зæхх æлхæд у 
Æмбæлтты рондзæй. 
Мидхæсты заман 
Нæ туг фæкалдтам! 
Самурайты уæд 
Дзæбæх фæтардтам* 
Куы ’рымысын æз 
Йæ ивгъуыд бонты, 
Мæ зæрдæ гъе уæд 
Тынгдæр фæуæнды! 
Нæ хъуыды кодтам 
Бæгънæг, æххормаг, 
Нæ уагътам не ’хсæн 
Æдых, нæуæндаг: 
Уæды тыхст азы 
Самурайтимæ 
Куы хæцыдыстæм 
Ыстыр ныфсимæ. 
Сæ тел фидæрттыл 
Нæ уыд бацæуæн, 
Нæ арæнтæй сын 
Нæ уыд атæрæн... 
Уæд æфсæддонтæ 
Æнæхъæн ротæй 
Æфсæн цыргъ телтыл 
Сæ цард нывæрдтой!.. 
Сæ тæвд буæрттыл 
Фæндаг ыскодтой: 
Æнæхъæн æфсад 
Сæ уæлæ згъордтой. 
Гъе, афтæ кодтой 
Нæ сахъ фыдæлтæ, 
Гъе, афтæ кодтой 
Зынаргъ æмбæлттæ! 
169 

Куыд раттæм ныр мах 
Уыцы сыджытæй, 
Кæцы æлхæд у 
Æмбæлтты стджытæй! 
Иван Пожарский 
Иæ хид йæ ныхæй 
Æрсæрфта иу фарс 
Иæ дæрзæг къухæй. 
Дамбаца райста 
Йæ рахиз къухмæ 
Æмæ фæрасти, 
Æфсадмæ сидгæ: 
Æмбæлттæ, ура!!! 
Ыстыр тохы бон! 
Уæ зæрдыл дарут 
Нæ фæтæджы ном! 
Цæрæд нын бирæ 
Нæ буц райгуырæн,— 
Нæ дзы ратдзыстæм 
Сыджыты мур дæр!!! 
IX 
Нæмгуыты гæр-гæр — 
Тыхджыи къæвдайау. 
Фæздæгæй нал зынд 
«Æнæном обау»... 
Иæ хъавд нæ фæмæнг 
Нæ комиссарæн. 
йæ ныхыл сæмбæлд 
Цæф самурайæн: 
Æрхауын кодта 
йæ арæхст хъавдæй 
Обауы фарсыл 
Ызнæгты авдæй... 
...Стæй, уалынмæ... 
(Мæнæ, уыныс æй). 
Фыцгæ туг ракалд 
Хæдоиы дысæй... 
Иван Пожарский 
Нæ фæцудыдта, 
Хæстон йæ цæст дæр 

Нæ фæныкъуылдта... 
Æмбæлтты разæй 
Цыди атачы, 
йæ кардæй цавта 
йæ карз ызнаджы... 
Æрбауа уаих 
Æгъатыр нæмыг! 
Дыккаг хатт сæмбæлд 
Иваны зæнгыл... 
Нæ цæуы уæддæр 
Хæсты быдырæй, 
Фæлвары размæ 
Тынг сæрыстырæй, 
Уæлахиздзинад 
Уыны йæ цæстæй, 
Ызнаджы æфсад 
Уыны ыссæстæй. 
Уымæн нæ риссынц 
Йæ судзаг цæфтæ, 
Уымæн не ’сгары 
Йæ туджы цæмтæ. 
X 
Ызнаджы нæмыг 
Ныффидар сæры, 
Æрхауын кодта 
Нæ комиссары... 
Мæлæтдзаг цæф уыд. 
Æнæфервæзгæ... 
Йæ улæфт банцад 
Нысан фæдзæхсгæ... 
Цы зæрдæ банцад!.. 
Цы туг байсысти!.. 
Иæ уарзон мад ыл 
Цæйбæрц фæрысти!.. 
Дæ кадджын фæдзæхст 
Нæ ферох кодтой... 
Дæ сахъ æмбæлттæ 
Ныддæрæн кодтой, 
Ныддæрæн кодтой 
Нæ тыхгæнджыты. 
171 

Сæ туг ма аззад 
Уымæл сыджытыл. 
«Æнæном обау» 
Куынæуал кæуы, 
Фырцинæй иу ран 
Куынæуал лæууы. 
Хъæбыстæ кæны 
йæ уарзон мадæн: 
«Æз та фæстæмæ 
Нæхи куы бадæн. 
Мæ тырыса та 
Дзæбæх фæйлауы, 
йæ сырх базыртæй 
Дымгæ ысхъауы!.. 
Мæ уарзон хъæбул, 
Фæфæндараст у, 
Дæ мадæн уыдтæ 
Хъæбатыр лæппу!» 
1938 аз. 
172 

ФАЗЗÆТТÆ 
I 
Æз ма сæ федтон — 
Дыууæ фаззоны 
Сусæны мæйы 
Цæхæрадоны, 
Кæрз бæласы бын, 
Дзæбæх бадгæйæ, 
Рæсугъд цæстытæй 
Мæймæ хъазгæйæ. 
Сусæны мæй дæр 
Къæлæтæрфыгæй 
Æлвæстæй рацыд 
Йæ фыццаг балцы. 
Дыууæ фаззоны 
Æвзонг уадултæ 
Зылдысты туджы 
Сæрибар дуджы. 
Зæлдаг къабаты 
Сæ рæзгæ буæрттæ 
Æрдзмæ куы домдтой 
Уæрæх фæндæгтæ. 
Зындысты дардмæ 
Сырх гæлæбутау, 
Æфсæстой цæсты 
Сæрдыгон хурау. 
Уыцы цæстыты 
Рæстæг куыд хъазыд! 
Уыцы цæстыты 

Фæлтæр куыд зарыд! 
Уыцы зæрдæты 
Куыд бирæ ныфс уыд! 
Сæ цины уылæн 
Куыд арф ранæй гуырд! 
Сæ худгæ былтæ, 
Сæ рухс цæсгæмттæ 
Куы ’вдыстой хотæн 
Сæ царды ’вæсмон. 
Сæрибары хур 
Цæй таваг уыди, 
Чызджы рог зæрдæ 
Цæй кафаг уыди! 
Бæласы сыфтæ 
Сæ хъæлдзæг худтмæ 
Нæ лæууыдысты 
Æнæфæцудгæ. 
Уыд сонт сæ улæфт 
Лæппын бæлæттау; 
Лæппын бæлæттау — 
Хæрзуынд, хæрзæгъдау. 
Цы дзæбæх фæндтæ 
Æвæрд уыд риуы — 
Сæ ныфсы уылæн 
Æййæфта цъиуы. 
Æрыгондзииад, — 
Мæсыгау фидар, 
Лæмæгъ зæрдæйæн 
Нæ дæтты иу бар. 
II 
Дыууæ фаззоны 
Сæ зæрды митæ 
Нæ сусæг кодтой 
Сæ кæрæдзийæн. 
Бæллыди хистæр 
Тæхæг ысуынмæ, 
Бæллыди кæстæр 
Фыссæг ысуынмæ. 
Æмæ дзы фадат 

Кæмæн нæ уыди? 
Уæд ма нæ бæстæ 
Æнæ маст уыди. 
Дыууæ талайау — 
Дыууæ фаззоны, 
Æмгуыст, æмахуыр — 
Дыууæ уарзоны. 
Куыд зын сæм касти 
Фæхицæн уæвын, 
Сæ кæрæдзийæн 
Æвзæр дзырд зæгъын! 
Уæд та-иу уайтагъд 
«Фæбыцæу сты»; 
Æппæлыд алчи 
Йæ миниуæгæй: 
«Тæхæг фыссæгæй 
Цæмæй хуыздæр у?» 
«Æмæ тæхæг та 
Æвзæр цæмæй у?» 
Уæддæр нæ бадти 
Сæ ныхас иумæ, 
Хæцыд сæ алчи 
Йæ фæндыл фидар. 
Æрмæст ма иу аз 
Куы хъуыд чызджыты... 
Ныр фараст азы 
Кæсынц чиныджы... 
Раст азы фæстæ 
Куы рацæудзысты, 
Куы рацæудзысты 
Фæндаг агурæг. 
Хистæр æдзухдæр 
йæ фыны уыны: 
Цæргæсау арвыл 
Куыд фæленк кæны... 
Кæстæр йæ фыны 
Фыссы уацмыстæ, 
Хъуыдытæ сæры 
Æмдзыгуыр ысты; 
Куынæуал зоны, 
Цы ма акæна, 

Уытæппæт нывтæй 
Кæцы афысса. 
Мæйдзыд уæрыкк дæр 
Куы раирвæзы 
Фæтæн быдыртæм, 
Уæд афтæ кæны... 
Дыууæ фаззонæн 
Сæ царды фæндаг 
Цъæх-цъæхид арвæй 
Уыди сыгъдæгдæр... 
* * * 
Рæсугъд хуры тын 
Цæстыгæнаг у, 
Æдылы сау мигъ 
Хæлæггæнаг у, 
Хъæбæрзæрдæ у, 
Æнæцæстуарзон, 
Хæрамдзинадæй — 
Мæлæты фаззон. 
Лæбурæг ызнаг 
Фæсайдта й’ арды, 
Пъæззыйы хуызæн 
Ныббадт нæ цардыл. 
Дыууæ фаззоны 
Сæ рæзгæ азты 
Хæсты фæздæджы 
Фæдзæгъæл ысты; 
Вæййы ма афтæ 
Æрыгон бæлас, 
Куы йыл æрцæуы 
Фæззыгон халас: 
Бæгънæг, æнæ цин, 
Æргьæфст къалиутæ... 
Æрдæгсалд зæххыл... 
Уæларвмæ ниугæ... 
— Цы фæуæм, — загътой 
Дыууæ фаззоны, — 
Нæ сæр, нæ фат дæр 
Куынæуал зонæм! 
Фæлурс цæсгæмттæ — 

Сыд дидинджытау... 
Сæ сау цæстытæ — 
Кæуын æмхæццæ. 
Цæстысыджы фæд — 
«Æрфæны фæдау», 
Цæстыгагуытыл 
Йæ тау нывæрдта. 
Куы ныффæнд кæнынц 
Дыууæ фаззоны 
Сæ сæр бафснайын 
Джызæлдоны раз, 
Фырцардмондагæй, 
Хуыздæр æнхъæлæй 
Куы ’рфысым кæнынц 
Джызæлы хъæуы. 
Сæ дзæбæх фæндтæ 
Куы фæсыкк ысты, 
Куы нæ уромынц 
Сæ зæрдæрысты: 
Фæззыгон бæлас 
Сыфтæр ызгъалы, 
йæ фæлурс сыфтæ 
Дымгæмæ дары, 
Фæлæ та уалдзæг 
Къуыбыр фæуадзы, 
Сæрдыгон къæвда 
Фæлмæнæй нуазы; 
Куы та рафтауы 
Рæсугъд дидинæг, 
Куы йæм барайы 
Зæрдæ химидæг. 
Æрхæндæгзæрдæ 
Куы нæ уыдзыстæм, 
Æнусмæ афтæ 
Куы нæ тыхсдзыстæм, 
Куы та ракæсдзæн 
Нæ царддæттæг хур, 
Куы стайын кæндзæн 
Нæ зæрдæйы дур. 
Хуры рухс тынтæ — 
Цыллæ дзыккутау, 
12 Епхиты Т. 1-аг том 
177 

Куы узæлды’сты 
Сырх гæлæбутау. 
Дыууæ фаззоны 
Куы зарыдысты, 
Хæсты кæронмæ 
Куы бæллыдысты; 
Сæ арф улæфтæй 
Куы рызти сау хъæд, 
Сæ цæстæнгасæй 
Куы сыгътой сау мæр. 
III 
Уæд дын иу райсом 
Куы рацыдысты 
Дыууæ фаззоны 
Сæумæйæ дондзау... 
Дыууæ фаззоны 
Нæ фесты хорзау: 
Сæ сæрмæ арвыл — 
Ызнаджы «цъиусур», 
Дыууæ фаззонæн 
Мæлæт куы хаста, 
Мæлæт куы хаста 
йе ’ндон базырты, 
йæ цæнгæт систы, 
Иæ æфсæн фæрсты. 
Фаззæттæй кæстæр 
Хæрдмæ ыскасти, 
Мæлæтхæссæгæй 
Куыннæ фæтарсти!.. 
Фæззыгон дымгæ 
Сæ даргъ дзыккутæ 
Куы рафæйлауы 
Фыддæрадæнау. 
Йæ хистæр хомæ 
Куыд фæцæйдзырдта, 
Иæ къух уæлæмæ 
Куыд фæцæйиста, 
Афтæ дын уалæ 
Ызнæт цъиусурау 

Фаззæтты сæрмæ 
Ызнаг æртахти; 
йæ хъæр, йæ ахстæй 
Куы рацæйтыдтой 
Дыууæ фаззонæн 
Сæ хæриу хъустæ. 
— Мæ бон бакæла, — 
Ысдзырдта хистæр,— 
Фæкæс-ма, Фатъи: 
Æхсы нæ чидæр! — 
Дыууæ фаззоны 
Мæлæты цæстмæ 
.Ныхъхъæбыс кодтой 
Сæ кæрæдзийы; 
Сæ фæлмæн цæнгтæ 
Æрынцадысты 
Сæ кæрæдзийы 
Æрыгон фæрстыл. 
Сæ сырх уадултæ 
Фæфæлурс сты 
Фæззыгон сыфау. 
Ызнаджы нæмыг, 
Цæхæртæ калгæ, 
Сæ риуты ахызт, 
Уынгæгæй заргæ... 
Хъæбыс-хъæбысæй 
Дыууæ фаззоны 
Кæнынц мæрдфынæй 
Цæхæрадоны 
Уымæл сау зæххыл. 
Сыджыт ныккалди 
Сæ рæсугъд сæртыл, 
Ингæн къахæг сын — 
Ызнаджы нæмыг, 
Ингæн скъахта 
Бæласы рæбын. 
Уым се ’хсидгæ туг 
Æрбауазал и, 
Сæ сау цæстытæм 
Ныккæсæг нал и. 
Уæ тæригъæдæй 
179 

Зæрдæ куы риссы, 
Уæ судзагхуызæй 
Къæдзæх куы ризы; 
Уæ мады фæрстæ- 
Куыннæ ратонынц! 
Уæ сау ингæн уын 
Куыннæ батоны! 
Æви уæ мад д-æр 
Уæ фарсмæ хуыссы, 
йæ фæлурс къухтæ 
Уæ риутыл ысты?! 
Нæ гыццыл хотæ, 
Æрбаут «рухсаг», 
Уæ туг уын исæг 
Фæуыдзæн, ма тæрс! 
1942 аз. 
180 

УРССÆР ХЪАЗЫБЕГ СИДЫ 
(Хæлардзннады кадæгæй скъуыддзаг) 
Хъазыбеджы хох 
М а и р б е г 
С у р е н 
П е тр 
А р ч и л 
Б о л а 
Т а р ас 
Хъазыбеджы хох: 
Рацæут, лæппутæ, 
Рацæут хæстмæ! 
Рацæут цæрдæгдæр, 
Ма кæнут тæрсгæ! 
Уартæ-ма акæсут, 
Уартæ, мæ хуртæ: 
Сау ызнаг рабырсы, 
Уадау, лæбургæ. 
Нал зынынц астымтæ 
Сау маст, фæздæгæй, — 
Райгуырæн хæдзæрттæ 
Зайынц хæлддзæгтæй. 
Сараты сау пиллон 
Арвыл ныххæлиу. 
Не ’знаг — æнахъинон, 
Хъаздзæн мæ риуыл. 
Сабиты ’нуд цъæхахст 
Уайы мæ хъустыл, 
181 

Масты дон, судзгæйæ, 
Уайы сæ рустыл. 
Хъусын сæ алы бон, 
Хъусын, мæ хуртæ — 
Коммæ мæ фырмастæй 
" Згъæлынц мæ дуртæ... 
Урсзачъе зæронд хох 
Сиды фæдисау: 
Ма мын æй бауадзут 
Цъаммары хицау, 
Науæд мæ урс цъуппыл 
Цъаммар æрбаддзæн, 
Адæмы зæрдæты 
Дзæмбы ныссадздзæн. 
Гъæйтт-мардзæ, фæсивæд! 
Кады тох — абон: 
Саудзæмбы цæргæсы 
Базыртæ ратон! 
(Хъуысы сармадзанты æмæ 
бомбæты гыбар-гыбур.) 
М а и р б е г: 
— Нæ урсзачъе, нæ бæрзонд хох, 
Дæ сидтмæ æз — цæттæ. 
Æрбалхъывтон мæ бæхы рох, 
Цæргæ, кæнæ — мæлгæ. 
Цæхæр калы мæ Ирыстон... 
Гъей-джиди, кæм^дæ! 
Æрбалæуу-ма, мæ иубæстон, 
Мæ фарсмæ, хæцгæ! 
Кавказ дзуры йæ хъæбултæм: 
Фæзынут цæрдæг, — 
Æмхуызонæй фæлæбурæм 
Æрцыд нын рæстæг. 
Æрбамбырд ут, сæрæн гуырдтæ, 
Цæй, бахæрæм ард! 
Лæджы фыдхор тугдзых сырдтæй 
Бахизæм нæ цард. 
(Хъуысы æфсæддонты зарын): 
«Хæрам нын уæд нæ мады ’хсыр, 

Фæкалæм æй нæ хъуырæй, 
Куы нæ уа саст ызнаджы ссыр, — 
Куы ацæуæм гуыбырæй... 
Б азар д: 
Мах уарзæм нæ бæстæ, 
Мах зонæм хæцын, 
Фыдыбæсты сæрыл 
Мах зонæм мæлын. 
Нæ ратдзыстæм нæ горæты, 
Фæлтау мæлæт хуыздæр у. 
Нæ хотыхтæ æндон ысты, — 
Нæ риуты маст цæхæр у. 
Мах уарзæм нæ бæстæ, 
Мах зонæм хæцын, 
Фыдыбæсты сæрыл 
Мах зонæм мæлын. 
Нæ тæрсæм мах фыдызнагæй, 
Топпыхосыл сахуыр фындз, 
Зæгъдзыстæм ын хæсты ’взагæй 
Фашистагæн мах нæ дзырд. 
Мах уарзæм нæ бæстæ, 
Мах зонæм хæцын, 
Фыдыбæсты сæрыл 
Мах зонæм мæлын». 
Су рен: 
(Æрбацыд хæстифтонгæй.) 
Æз дын æмбал — хæсты быдыры, 
Æфсымæрыл мæ банымай! 
Нæ ратдзыстæм æфхæрынмæ, — 
Нæ уыдзæн Ир ызнаджы хай... 
Æз сидтмæ Сомихæй фæзындтæн, — 
Зынди мæм арты ’взæгтæ Ирæй... 
183 

.) 
Кæд искуы баххуысæн бæззыдтæн, 
Уæд раппæлон гъеныр мæхицæй: 
Мæ фæстæ сахъ фæсивæд рацыд, — 
Хæстифтонгæй цæхæртæ калынц. 
Мæлæтмæ дæр нæ кæнынц зивæг, — 
Сæмадау Урс хохы куы уарзынц. 
Фыцы нæтуг Дайраны донау, 
Æрлæудзыстæм ныр махуæфарсмæ; 
Æлхынцъæрфыгæй мах фыдбонау 
Ныббырсдзыстæм налат ызнагмæ. 
(Йæ кардæй ард бахордта æмæ ацыд.) 
Петр: 
Æз сидтмæ Уырысæй фæзындтæн,— 
Ыссыдтæн хæсты ног цыренмæ. 
Æз Ирмæ феххуысæн æрвыст дæн... 
Гуыппырсар фæсивæд и мемæ. 
Хæстмæ цæттæ — æд гарз, æд хотых, 
Лæууынц нæ сармадзантæ уæртæ..." 
Нæ фæстæ ссæуы ноджы ног тых, — 
Тыхджын æфсад, — æндон — сæ гæрзтæ. 
Знагæн йе ’нахъинон митæм 
Ныттыппыр ис нæ риуы зæрдæ... 
Ингæн ыссардзæн ам йæхицæн — 
Тæрхон ын рахæсдзысты хæхтæ. 
Куы рараст ыстæм балцы ардæм, 
Уæд нын, чындздзон чызджытау тасгæ, 
Сæргуыбырæй фæндараст загътой 
Къæбæлдзыг бæрзытæ ’мæ зазтæ. 
О, загътой нын нæ лæгъз быдыртæ — 
Нæ зæрдыл хорз лæууы сæ фæдзæхст: 
«Кавказыл сæвæрут гуыдыртæ, 
Нæ хæсты арты ут цæхæрцæст». 
(Æдде фехъуыст йæ къаманды.) 
Арчил: 
Гуырдзыйæ урс хæхты хъæбысыл 
Æрхастон арфæтæ æз Ирæн. 
Г84 

Хæлардзинад нæм уыд æнусты, 
Нæ ныхас мах ныр дæр нæ ивæм. 
Æцæгæлæттæ сты æгъатыр, 
Нæ рухс бонæй куы кæнынц сау бон. 
Кæд искуы бабæззыд хъæбатыр, 
Уæд карз тохы йæ рад у абон. 
Æдзухæйдæр зынаргъ Ирыстон 
Хæцыд сæрибары сæраппонд. 
Ныр æй кæны ызнаг гæныстон, — 
Иæ цырыхъхъæй ссæнды н ’амонд. 
Нæ фыдæлтæн сæ кад, цы фæдæ, 
Дæуæй хæры нæ урс хох ард. 
Туг — тугмæ ныр, мæлæт — мæлæтмæ, — 
Кæд уа æфсондз — нæ хъæуы цард! 
Нæ уд, нæ зæрдæ ’мæ нæ хъару 
Дæуæн дæттæм, дæуæн, Ирыстон; 
Дæ тугджын хæсты дын æмбал у 
Дæ рагон хорз æрдхорд Гуырдзыстон. 
Ныр айс нæ кард æууæнчы ардæн, 
Згæ йыл не ’схæцдзæни, никуы. 
йæ рох нæ ратдзыстæм нæ цардæн 
Лæмæгъ зæрдæтæ нæй нæ риуты. 
(Ацыд.) 
Бол а: 
Æз денджызæн йæ цъæх уылæнтæй 
Кавказмæ ракодтон мæ балц... 
Ирыстонæн йæ уынгæгхуызæй 
Мæ сæрыхъуын ысбадти арц. 
Хæстон æмбæлттæ — бирæ мемæ, 
Стæм мах денджызы фырттæ! 
Æрцыдыстæм нæ уарзон Ирмæ, 
Цæттæ стæм карз тохмæ, цæттæ! 
(Хъуысы денджызон æфсæдты зарæг) 
«Уылæн уылæны фæсуры, 
Былмæ ’рбахæццæ ис нау. 
Топп æхсын мах зонæм суры, 
Кардæй арæхсæм лæгау! 
Цомут размæ, цæй, лæппутæ, — 
Стæм мах денджызы фырттæ! 

Тохы не ’стæм мах тæппудтæ, — 
Уæнгты туг кæны фыцгæ. 
Терк нæм арф хъæлæсæй дзуры, 
Былтæй анхъæвзта йæ фынк; 
Ирмæ фашистаг лæбуры — 
Ирыл тауы, тауы зынг. 
Хъæутыл мах цæуæм æдæрсгæ, 
Тохы зарæг хъуысы дард... 
Мах нæ ратдзыстæм нæ бæстæ, 
Мах нæ ратдзыстæм нæ цард. 
Уылæн уылæны фæсуры, 
Былмæ ’рбахæццæ ис нау. 
Топп æхсын мах зонæм суры, 
Кардæй арæхсæм лæгау!» 
Т а ра с: 
Уарийыл æртахтæн ардæм, 
Украинæй дæн æрвыст. 
Сбæздзынæн уын æз æмбалæн, — 
Знагæн æз хæссын æлгъыст. 
Ме ’фхæрд адæмы кæуынæй 
Риссы тынг мæнæн мæ зæрдæ... 
Хъуамæ не ’знагæн æмдыхæй 
Асæттæм йæ марг æфсæртæ. 
Нæй тæригъæдгæнæн уымæн... 
Уый дæндагæй дæр хæрдзынæн. 
Бахæцдзынæн ын йæ хурхыл 
Дзуаппæй, дзуаппæй йæ фæрсдзынæн: 
Зæгъ, кæм и мæ ус, мæ хъæбул? 
Зæгъ, кæм и мад, мæ фыд? 
Маст уромынæн ныр æгъгъæд у, — 
Маст исыны рад æрцыд! 
Акæсут-ма мæ цæргæстæм: 
Ифтонг ысты хæцæнгæрзтæй... 
М а и р бег: 
Тагьд, уæдæ! 
Райсут уæ гæрзтæ 
’Мæ цомут! 
186 

Знагæй бахъахъхъæнæм нæ бæстæ! 
Мæнгардæй 
Чи разила мæ Ирыл, 
Фыдæлты фарн уымæн 
Нæ бацауæрддзæн йæхиуыл. 
(Заргæ рацæуынц.) 
Фæуæд хæрам нæ мады ’хсыр, 
Фæкалæм æй нæ хъуырæй, 
Куы нæ уа саст ызнаджы ссыр, 
Куы цæуæм мах гуыбырæй. 
Мах уарзæм нæ бæстæ, 
Мах зонæм хæцын, 
Фыдыбæсты сæрыл 
Мах зонæм мæлын. 
Нæ ратдзыстæм нæ горæты, 
Фæлтау мæлæт хуыздæр у. 
Нæ хотыхтæ æндон сты. 
Нæ риуты маст цæхæр у. 
Нæ тæрсæм мах фыдызнагæй. 
Топпыхосыл сахуыр фындз. 
Зæгъдзыстæм ын хæсты ’взагæй, 
Сау фашистæн мах нæ дзырд: 
Мах уарзæм нæ бæстæ. 
Мах зонæм хæцын. 
Фыдыбæсты сæрыл 
Мах зонæм мæлын... 
(Ацыдысты, хъуысы сармадзаны 
нæрын, топпы гæрæхтæ, хæдтæхджыты 
гуыв-гуыв, уæлахизы «Ура».) 
Æмбæрзæн. 
1942 аз. 
187 

КАДÆГ МÆНÆУЫ 
НÆМЫГЫЛ 
Мæнæугæрдæнтæн 
Сæ тæккæ тынгыл 
Æз. бафæнд кодтон 
Фæцæуын балцы 
Нæ сыхаг хъæумæ. 
Сындæг-сабыргай 
Ысдымдтон лулæ — 
Фæндаггон лæгæн 
йæхи ирхæфсæн. 
Фæздæг ысуагътон, 
Мæ фæйнæфæрстæм 
Мæ цæст æрхастон. 
Кæсын æмæ дын 
Мæнæуы нæмыг 
йæ сырхварс гуыбын 
Лæгъз над цæлхвæдæй, 
Сырх тæмæн калгæ, 
Мæнмæ ысдардта. 
Цæуын мæхицæн, 
Куыд цыдтæн, афтæ. 
Цы ис ам диссаг? 
Кæнæ ныхасаг? 
Хуымтæм фæлгæсгæ, 
Фæзтæм фæлгæсгæ, 
Мæ фæндаг дарын... 
* # * 
Фæлæ нæ хизы 
Уæддæр зæрдæйæ... 
’ 188 

Мæнæуы нæмыг, 
Цæстытыл уайы. 
Хъуыдыты ’хсæнæй, 
Нывты æхсæнæй 
йæ сырхварс гуыбын 
Цæлхвæдæй дары... 
Мæнæуы нæмыг — 
Бæркады фæрдыг. 
Æндах халæгау 
Сындæггай вæзы 
Мæнæуы нæмыг 
Сæры хъуыдыты. 
МæнæуьГ нæмыг — 
Бæркады фæрдыг. 
II 
Фыдыбæсты хæст... 
Æнæхуысгæ арт 
Хæсты быдыры 
Уыд йæ цыреныл... 
Хъæд гуыв-гуыв кодта, 
Зæхх зыр-зыр кодта 
Нæмгуыты згъæлдæй. 
Сæууон æртæхты 
Æвзист тæмæнты 
* Сырхбын’сæлфынæг 
Иæхицæй ивы. 
Хæмпус сæнтурс мигъ 
Фæздæг ныхъуыры. 
Сыфтæруарз уддзæф 
Уынгæгæй ризы. 
Лæгæй-лæгмæ хæст — 
Джебогъæй, кардæй... 
Тыгъд быдыр байдзаг 
Цæф æмæ мардæй. 
Нæ æфсæддонтæн 
Мæнæуы нæмыг 
Уыди уæд семæ — 
Сæ цæнгты магъзы. 
Мæнæуы нæмыг-- 
189 

Бæркады фæрдыг. 
Тых сын лæвæрдта, 
Ныфс сын лæвæрдта, 
Ызнаджы риуы 
Джебогъ æфсæрста; 
Сæ уæрджытæ сын 
Нæ уагъта тасын, 
Фыццаг цæфæй сæ 
Нæ уагъта хауын. 
Мæнæуы нæмыг — 
Бæркады фæрдыг. 
Нæ хæдтæхæгæн 
йе ’ндон базыртæй 
Мæнæуы нæмыг 
Цæрдæг фæзынди, 
Æндæрырдæм æй 
Нæ уагъта цудын. 
Ызнаджы сæрмæ 
Дзæбæх æрзылди. 
Мæнæуы нæмыг — 
Бæркады фæрдыг. 
Заводы дуарæй 
Сармадзан ратылд. 
Мæнæуы нæмыг 
Фæзынди уым дæр. 
Æрттиваг цъæх цинк 
Къæдзæхæй рацыд, — 
Мæнæуы нæмыг 
Фæзынди уым дæр. 
Мæнæуы нæмыг — 
Бæркады фæрдыг. 
Æндон кæм уайы 
Сырх-сырхид донæй, 
Мæнæуы нæмыг 
Уырдæм дæр бацыд, — 
Уыцы тæвд пецты 
Халын нæ уадзы, 
Æхсæвæй-бонæй 
Сæ разы бады 
Мæнæуы нæмыг — 
Бæркады фæрдыг. 
190 

Нæ рынчындæттыл 
Мæ цæст æрхастон — 
Мæлæт кæм бийы 
йæхицæн ахстон, 
Мæлæт лæгимæ 
Кæм хæцы ’рвылбон, 
Уым дæр та сем’æ — 
Мæнæуы нæмыг. 
Мæнæуы нæмыг — 
Бæркады фæрдыг. 
Хæцы лæджы фарс, 
Мæлæтмæ ’взиды; 
Мæлын нæ уадзы 
Лæджы зæрдæйы, 
Зæнджы магъз уадзы, 
Æфтауы тугыл, 
Хæстæг нæ уадзы 
Ызнæт мæлæты. 
Мæнæуы нæмыг — 
Бæркады фæрдыг. 
Хъæддзауы федтон 
Бæлас лыггæнгæ. 
Бæлас æркалди, 
Йæ хих ызгъæлгæ. 
Кæсын æмæ та 
Фæрæты комæй 
Мæнæуы нæмыг 
Кæсы уæндонæй. 
Мæнæуы нæмыг — 
Бæркады фæрдыг. 
Æрцæйцыд дондзау, 
Тыхджын — йæ къахдзæф. 
йæ бедыратæ — 
Сæ тæккæ былтæм. 
Æмæ та мæнæ 
Мæнæуы нæмыг 
Кæсы йæ цæнгтæй, 
йæ тыхджын цæнгтæй, 
Мæнæуы нæмыг — 
Бæркады фæрдыг. 
Быдырты, кæмтты 
191 

Ызгъоры поезд, 
йæ уад, йæ тахтыл 
Цæст дæр нæ хæцы. 
Мæнæуы нæмыг 
Фæзынди ам дæр, 
Æмхуызон дары 
Цæлхытæн се ’мдзæгъд. 
Мæнæуы нæмыг — 
Бæркады фæрдыг. 
Колхозон куывды, 
Горæтаг куывды 
Куывддзаутæ зарынц, 
Куывддзаутæ кафынц. 
Цæрвджын уæливых, 
Фыдджын — тæнцъарæй — 
Дзæбæх тæф уадзгæ, 
Сæ сойы хъазынц. 
Мæнæуы нæмыг — 
Бæркады фæрдыг. 
Сæ æмдзæгъдгæнæг — 
Мæнæуы нæмыг. 
Сæ фæндырдзæгъдæг — 
Мæнæуы нæмыг, 
Сæ кафынгæнæг — 
Мæнæуы нæмыг, 
Сæ зарынгæнæг — 
Мæнæуы нæмыг, 
Сæ бахъырнæг дæр — 
Мæнæуы нæмыг. 
Мæнæуы нæмыг — 
Бæркады фæрдыг. 
III 
Багъæц, гъе, загътон, 
Æрхудтæн хиуыл: 
Куыд æй ныууагътон — 
Хæзнаты хуыздæр. 
Мæнæуы нæмыг — 
Бæркады фæрдыг. 
Цæмæн ныууагътон 

Мæнæуы нæмыг 
Цæлхвæды астæу, 
Фæндаджы къæйыл?! 
Уæрдоны цалх æй 
Куы ныммур кæна, 
Æмæ, уæд, байсæфт 
Сызгьæрингуыбын 
Мæнæуы нæмыг — 
Нæ царды фæрдыг. 
Цæхгæр фæзылдтæн: 
Цæуон фæстæмæ, 
Цæуон, фæцæуон 
Уыцы цæлхвæдмæ, 
Кæд ма ныййафин 
Æнæ цъæлгондæй 
Сырхварс нæмыджы, 
Уæд æй ысхæссин. 
Мæнæуы нæмыг — 
Бæркады фæрдыг. 
Кæсын та, мæнæ, 
Мæнæуы нæмыг 
Йæ сырх гуыбын та 
Мæ цæстмæ дары. 
Ныггуыбыр кодтон 
Æмæ йæ систон, 
Фæцин ыл кодтон 
Зæрдæйы фæндон. 
Мæнæуы нæмыг—- 
Бæркады фæрдыг, 
Æз æй æрхастон 
Колхозон гонмæ, 
Колхозои гонмæ 
Куы йæ ныппæрстон 
Иæ бирæ ’мбæлттæм, 
Уæд уым сæ уынæр 
Ыссыди уайтагъд: 
Æвæццæгæн сын 
Æхсызгон уыди. 
Мæнæуы нæмыг — 
Бæркады фæрдыг. 
Куы ’рцæуа фæззæг, 
13 Епхиты Т. 1-аг том 
193 

Кæнæ та уалдзæг, 
Уæд æй колхозон 
Зæххы ныппардзæн. 
Зæхх æй æрбайсдзæн, 
Хур æй рæвдаудзæн, 
Æмæ дзы бурхил 
Æфсир æрзайдзæн. 
Мæнæуы нæмыг — 
Бæркады фæрдыг. 
1945 азы июль. 
194 

АМОНДАГУР 
(Цыбыртæгондæй) 
I 
Кæрæдзийы аргъæуттæм хъусгæ, 
Уыд артмæ æнувыд нæ каст. 
Нæ уадултæ арты сæнтрухсмæ 
Æрттывтой, сырх фæткъуыйау, раст. 
Хуыссæг дæр та уæфта йæ зæлдаг, 
Сæууон мигъау æрфгуытыл бадт; 
Цæстытыл æркодта йæ фæндаг... 
Æрмынæг ис къонайыл арт... 
Куыд вæййы фæсахсæвæр уалдзæг, 
Уæлдайдæр куы ралæууы май! 
Фæллойуарз — иæ халсары садзæг 
Куы фæдомы æрдзæй йæ хай. 
Мæ буц кæсæг, уайдзæн дæ цæстыл, 
Фæлмæн худт куы фæкæны æрдз, 
Цъæх ’гауыз куы байтауы фæзтыл, — 
Цæст хурæй нæ фæзоны бæрц; 
Цъыс-цъысаг, гæлæбу фæхъазынц, 
Рæсугъд æрдзæн пъатæгæнгæ, 
Сæ царды бон хурæй æфсадынц, 
Сæ базыртæй уæлдæф хæргæ. 
Фæсахсæвæр нал зарынц мæргътæ, 
Сæ фын у, æвæццæгæн, тарф, — 
Æруадзынц сæ базыртыл сæртæ, 
Нымбæхсынц сæ цæстытæ арф... 
Æвæццæгæн, уайдзæн дæ хъустыл, 
Фæсахсæвæр куитæн сæ рæйд... 
195 

Æнафоны бирæгъ нæ мустыл 
Фæзилы уæрыккагур уæд... 
Фæтынг кæны дон уæд йæ сæр-сæр, 
Вæййы цыма мæймæ мæсты; 
Ысбур ис, бынтон та ыссæлхæр, 
йæ дурты пырхæнтæ кæны: 
йæхи сыл бæрзондæй нынтъухы, 
Сæ быны пæллахъхъæй фыцы, 
Кавй та дзы уырдыгмæ фæтулы, 
Кæимæ ныр дæр ма хæцы... 
Кæм дзалайæн фасы йæ фист сæр, — 
Æвналы. йæм уылæн фæлмæн, 
Æркъулвæййы дзала, куыдсидзæр, 
Цы фæуа, цы йын ис гæнæн?.. 
Мæ цæсты фæрдгуыты фæхъазы, 
Бæллиццагæй уалдзæджы ныв, 
Æз уарзын гъе уыц’ афон азæн, 
Куы рахæцы бæлæстыл сыф. 
II 
— Ыскæнут кæрон, цæй, уæ бадтæн! — 
Ысдзырдта нæм зæронд æваст. 
Æз уымæн йæ хъæрæй фæтарстæн, 
Фæрæвдздæр и цæстыты каст, 
Æнцадгай нæ тыргътæм фæраст дæн, 
Хуыссæг мыл уырдыгмæ хæцыд... 
Æнхъæлмæ мæм касти мæ сæгъдзарм, 
Мæ бæсты йыл гæды хуыссыд. 
... Æрхуыссыдтæн мондагæй, адджын; 
Мæ сæгъдзарм мæм пакъуы баз каст. 
Мæ къæхтæ ныддаргъ кодтон барджын, 
Фæцыдæр ис уайтагъд мæ тарст... 
Мæ къæхтæ фыртæвдæй фæсудзынц, 
Æнæсцухæй абухы туг. 
Ныскъуыдтæ сты, хæлмæгтæ дудынц... 
Уыд афтæ фыдуагæн йæ дуг. 
Æддæгуæлæ цæстытæ ’руагътон, 
Рæвдыдта мæ рухс тынтæй мæй. 
Хъуыдытæ мæ сæрмæ нæ уагътон, 
Фæндыд мæ зæрдиаг фынæй. 
196 

Стъалытæ цæхæры кæфойау 
Цъæх арвæй æнувыд кæсынц; 
Кæрæдзийæн—уарзон хæрз хотау, 
Каерæдзийæн батæ кæнынц. 
Куыд диссаг у уагæры дуне! 
Куыд хорз у йæ хъæбысы цард! 
Куы дзы ис хæрзиуджытæ дуне: 
Фæллойад, рæсугъддзинад, зард. 
Ыскæс-ма, дæ хорзæхæй, арвмæ! 
Кæннæуæд куыд диссаг у зæхх!.. 
Нæ бæстаг куыннæ бæлла цгрдмæ! 
Куыд нæ худа, уый ма мыи зæгъ! 
Ысдзырдта мæм боцъоджын сонтæй: 
«Гъе, лæппу, дæу сайы дæ. цæст! 
Рæсугъд æрдз, дам, равзæры тохæй — 
Æрвылбон у тохæй æфсæст». 
Нызмæлыди зæрдæ — æгуыппæг: 
— Ау, æмæ ныр уый та куыд у?! 
Фæсырдта мын уайтагъд мæ хуыссæг, 
Цæй, уастæн, æлгъыстæг фæу! 
Æрдæг фынæй цæстытыл цас уад! 
Æппæтæн фæдзурæн кæм ис! 
Сæ фæд ма мæ цæстытыл аззад, 
Дымгæйау лæджы фын — мæнг дис. 
Сывæллоны — фæндтæ æнувыд, 
Æнæуи та царды — сæртæг, 
Уыдысты мæ хъуыдытæ ивылд, 
(Уыд æхсæв уæд бонмæ хæстæг). 
III 
Фæгæпп кодтон уалынмæ ’вастæй. 
Мæ цæстытæ тартæ кæнынц; 
Уыдтæн цыма ме ’мыдзаг мастæй, 
йæхи мидæг зæрдæ нындзыг. 
Мæ цæстытæ аууæрстон къухæй, 
Фæирддæр ис уайтагъд мæ каст, 
Æвæгæсгæ, тар æмæ хъусæй 
Ысмидæг дæн доны был раст... 
Ызмæст дон мæхиуыл ыскалдтон, 
Мæ хуыссæг мыи асырдта дон. 
197 

Нымæтхуд мæ сæрыл æрсагътон, 
Мæхинымæр загътон: «хæрзбон!» 
Нæ Дзамбас мæ рацыдмæ—ифтыгъд, — 
Æдзынæг æнкъард каст кæны. 
Цыма йæ фæндыдис æлгъитын — 
йæ хъустæ гæмæлæй, мæсты. 
Тъæпæн бадт æркодтон, куыд вæййы, 
Мæ къæхтæ фæстæрдæм, дзæбæх; 
Бæхтæрæг ыскодтон Бабайы, 
(йæ коммæ хуыздæр касти бæх). 
Фыццаг къахдзæф акодта Дзамбас, 
Æрзылдысты цæлхытæ тагъд; 
Мæ зæрдæ та хъарм риуы райгас, 
Уый нал кæны фынтимæ загъд. 
Ысзынди, æрхуы тасау, хур дæр, 
Сырх-сырхидæй сдардта йæ был, 
йæ буар та дзы æрдзæн фæбурдæр, 
йæ сырх тынтæ тауы бæзджын. 
Сывæллонау дидинæг худы, 
Рæхснæгæй фæцыдис йæ зæнг, 
йæ сыфтæ фæныхъуырынц хуры, 
Бынтон дæр дзы байрох фæззæг. 
Къуыр-къуыргæнгæ, тулы нæ уæрдон. 
Хæстæгæй-хæстæгдæр кæнæм, 
Зæрдæйæн уæд вæййы æхсызгон, 
йæ фæндтæ куы цæуой лæгæн. 
IV 
Фæзынди мæм уалынмæ хæдзар, 
Бæрзондгомау, ноджы — фæтæн; 
Йæ кæрт уыд æдзæрæг, æгæр тар, 
Йæ хуызыл хъуыдыты/1 фæдæн. 
Фыдæлты мæсыгау фæцыди 
Йæ тохына уæлдæфы арф, 
Иæ цъупмæ сырддонцъиу нæ зынди, 
Иæ цуры ныллæгдæр уыд арв. 
Кæлдтытæ, хуынчъытæ — йæ къултæ, — 
Æппындæр сыл нал баззад цъар. 
Фæкалдысты алырдæм дуртæ, 
Æрхауди бынтондæр йæ цар. 

Лæмбынæг æрбайхъус, нæ кæсæг, 
Дæ цæст æй æрцахса дзæбæх: 
Æвæццæгæн, федтай дæхæдæг, 
Куыд ныммæлы хъæугæрон бæх, 
Куыд ныххауынц уымæн йæ фæрстæ, 
Куыд афæды уымæн йæ ных, 
Куыд ныттасынц алырдæм зæнгтæ, 
Куыд баззайы гомæй йæ дзых, — 
Гъе, афтæ у галуан дæр хæлддзаг, 
(Æвæццæгæн, мысы йæ цард?!) 
Кæмæн кæна царды йæ хъæстаг, 
Иæ бакаст фыдбонау — æнкъард. 
Мæ цæсты æнæмбал — гъе уæддæр, — 
Уæддæр у цымыдис мæнæн, 
йæ бæрзонд мын арвæй фæуæлдæр, 
Нæ арын йæ хуызæн фæтæн. 
Рæхснæгау фæцыди йæ мæсыг, 
йæ цъуппыл нæ хæцы мæ цæст, 
Æркæлы тых кастæй мæ цæссыг, 
йæ уындæй нæ зонын æфсæст. 
V * 
Æрфæрсын уыд рагæй мæ зæрды, — 
Ысхауди мæ ныхас гъе ныр: 
— Ныр, баба, ам адæм куыд цæры? 
Куыд самадтой адæттæ стыр?.. 
— Нæ дзы цæры ам, мæ хур, ничи, 
Йæ кæрт у гæныстон, хæмпæл, 
Йæ къултæ, йæ цар ысты чъизи,— 
Уыныс ын дæхæдæг йæ сæр. 
Иæ рæстæджы ам уыди диссаг, 
Бындур ын куы ’рæвæрдтой, уæд. 
Уыд быдыр ызмæлæгæй — йе ’дзаг... 
О, цас дзы уыд дур æмæ хъæд!.. 
Куыстагур æрцыдысты хъæутæй... 
Хæхбæстæм дæр байхъуыст йæ кой, 
Чи кæрты лæууыдис æргъæвстæй, 
Чи хъæдтыл æркодта æнцой... 
Дзæвгар дзы фæкалди лæджы туг, 
Æдзух дæр дзы — хыл æмæ над. 
199 

Куыннæ уыд уæвгæ та уæды дуг 
Цъыфæйдзаг, æнæфсарм, мæнгард? 
Фыстой сын-иу сомырдæг бонæн, 
Уыд талынг ингæнау сæ цард. 
Хæрæг сын æвгъау кодтой номæн, — 
Сæ фæллой — бынтондæр æгад. 
Уæд бонджын æрцыди Бакуйæ: 
Нартхор, дам, Ирыстоны — зад. 
Хуыдтой йæ, æнхъæлдæн, Гулион. 
Йæ фырхъалæй немæ фæцард. 
Сæкæр, дам, кæидзыстæм нартхорæй, 
Кæрæдзийæн адæм дзырдтой, 
Хъæздыг, дам, уыдзыстæм нæ хорæй,— 
Дыууæ Ирыл айхъуыст йæ кой. 
* * * 
Ныхæстæ куыд уадысты, кафгæ, 
Куыд кодта бæрзонддæр сæ ас, 
Революци райдыдта афтæ, — 
Æрхаста фылдæр уацтæ аз. 
Ызгъордтой, сæ туг калгæ, бонтæ, 
Къæвдайау нæ дуне — ызмæст. 
Ыстынг ысты судзаг гæрæхтæ, 
Дыууæрдыгæй райдыдта хæст. 
Уæд, нæмгуытæ радгай ныххæлдтой 
Уым галуæнæн къултæ, йæ сæр. 
Сæ фæздæгæй хуры ныхгæдтой, 
Сæ богъ-богъæй разылди сæр... 
Фæлыгъди йæ хицау кæдæмдæр, — 
Фæсарæн, æндæр бæстæм, дард. 
Нæ йын уыд æнæ уый гæнæн дæр, 
Нæ бæстæйы сцыбыр йæ цард... 
Нæ цух кодта галуан фыдхæстæй: 
Нæ уыдис йæ цурты цæуæн, 
Æрхаудта-иу барæг йæ бæхæй... 
Йæ цуры нæ уыди лæууæн, 
Куы сырхытæ кодтой-иу барад, 
Куы урсытæ кодтой фысым, 
йæхимидæг галуан дæр баруад, 
Уыд кард аемæ тогш^л йæ фын... 

Гъе, афтæ йыл уадысты бонтæ, 
Йæ каст уыд мæгуырхуыз, æнцад; 
Ныр дæр ма йын риссынц йæ цæфтæ, 
Каем ыл æруад нæмыг, йæ кард. 
Уæдæй нырмæ рацыди бирæ... 
Ысхæмпæл и, уæртæ, уыныс: 
Æркалдысты сисæн йæ тигътæ, 
Тæригъæдæй мары йæ хуыз. 
Æрцыдис ыл бирæ къæвдатæ, 
Фæмарзта йын дымгæ йæ рыг, 
Фæкодта йын бирæ тæвд пъатæ, 
Цыма йын æмбæрзта йæ хъыг. 
Ыскæс-ма йæм, рудзынг ыл нал и... 
Хæлуарæг ыл уафы йæ тын, 
Бæлæстæ йæ систыл æрзади, 
Цъæх пысыра фестад йæ бын... 
— Гъе, афтæ, мæ къона, фæцардис 
Нæ галуан, кæуыл кæныс дис... 
Æгæр ыл дæхимидæг ма рисс, 
Фæлтау мæм æрбадæтт мæ ехс!.. 
* * * 
Мæ рагбалцыл рацыдис бирæ, 
Фæхъомыл дæн, разад мыл хил. 
Мæ зæрдæ æрцагуырдта лирæ, 
Нывæрдтон нæ цары мæ цъил; 
Мæ саулохыл бавæрдтон идон, 
Мæ быны æркафыд цæрдæг, — 
Дыккаг балцы рацыдтæн иу бон, 
Мæ геройыл сæмбæлдтæн уæд. 
Уый царди Лабæйæн йæ астæу... 
Цыди сæ ыстæм хатт фæздæг; 
Дæ хорз цæвæг хосгæрстмæ ма сдау, — 
Дæхи хуымы ма ’рлæуу фæззæг. 
Сæ дæлтъурыл бады æнкъардæй, 
Иæ сагъæстæ зæрдæ хæрынц. 
Ыстыхстис, ыстыхсти йæ цардæй, 
йæ хъысмæт ын фестади сындз. 
Фæсалæй бæстытæ — йæ дзабыр, 
йæ къахы уырз уафсæй зынди; 

Иæ ныхас йæ мадимæ — сабыр, 
Æвзонг туг йæ русты зылди. 
— Уæ, нана, мæхи бар мæ бауадз, 
Ай хорз цард Герасимæн нæу. 
Сахармæ мæ кусынмæ ауадз,— 
Зындонæй фыддæр мын у хъæу. 
Ныхасмæ куы рацæуай искуы, 
Фæйнæрдыгæй худынц мыл уæд; 
Куы сдзурай æмгæртты ’хсæн исты — 
Æрбайсæфы дзырдæн йæ фæд... 
Ныууадзон, цæй, искуы мæ марды, 
Нæ хъæуы мæ мардыл кæуын... 
Куыд ныууадзон иунæгæй мады?! 
... Æнæцæугæ нал ис!.. 
Цæуын! 
йæ цæстытæ сзылдта æррайау, 
Æртар ыл бынтондæр йæ бон, 
Йæ рустыл сæрдыгон къæвдайау 
Æркалди йæ цæстытæй дон. 
Нæ кæсæг йæхæдæг дæр зондзæн, 
Куы фæхæрынц сагъæстæ риу, 
йæ хъару чысыл вæййы зондæн, — 
Дæхимидæг адæргæй ниу!.. 
Нæ хæссын Герасиммæ азым, 
Зын зæгъæн у мадæн: «хæрзбон!» 
У райгуырæн хурбонау адджын, — 
Нæу уымæй фæхицæн æнцон. 
VI 
Герасим фæмидæг ис уаты, 
Стъолыл æруагъта йæ сæр... 
Ныртæккæ уый уаты нæ бады, — 
Фæныгъуылди мигъты кæмдæр... 
Ыстæм хатт ыссæуы йæ хуыр-хуыр, 
Тымбыл къухтыл рустæ хуыссынц; 
Йæ риуы та сагъæс фæдзыгуыр, — 
йæ цæстытæ тартæ кæнынц. 
Цыма та фæтæргай ис мæй дæр,— 
Мæстæймарæн худт ыл кæны. 
Нæ фæласдзæн риуы маст зæй дæр, 

, Куы скæны уынгæг бон лæгыл. 
Дыууæ тыхы хъазынц йæ риуы, 
Кæрæдзийыл бустæ кæнынц, 
Сæ загъдæй йæ буар нырризы, 
Къæртгай йын йæ зæрдæ хæрынц. 
Куы фадай къуымых хырхæй зæрдæ, 
Куыннæ рисдзæн, дудгæ, гъе уæд. 
Зæгъид та дын буц фырт: «Лæмæгъ дæ, 
Нæ фæразыс йе ’схъистæн кæд». 
Цы кæна, æвзонг у Герасим, — 
Дымгæйау, дыууæрдæм ысси... 
У мадæн йæ фыртыл йæ бацин, —• 
Уæд мадæй куыд айста йæхи?.. 
VII 
Нæ йæ уадзынц иу ран йæ фынтæ, 
Кæрон сын куы уаид, бæргæ... 
Нана йыи куы айсид йæ рынтæ, — 
Æрæнцаид мады зæрдæ. 
йæ хъуыды, йæ сагъæс уыд мулкыл, — 
Куы скæнид цъæх сæртæ — рæсугъд. 
Куы байтауид гауызтæ къултыл, 
Куы ’рттивид сызгъæринау худ. 
Уæд уаид æмгæртты ’хсæн кадджын. 
Ныхæсты кæниккой йæ дзырд. 
йæ цард ын бæргæ уаид адджын, 
йæ хъуыддаг-иу бакæнид цырд. 
Æрбадты нысангонд — йæ бандон, 
Йæ бацыдæй фидауид фынг. 
Уæзданхуыз æрбакæсид уарзон, 
йæ цæстытæ фестиккой зынг. 
Æмæхгæд — йæ хъгма, æвзист рон, 
Æрбалвасид астæу лыстæг. 
Йæ быны — йæ саулох, гæрз идон, 
Ызгъорид, æвсургъау цæрдæг. 
VIII 
Герасим æвадат ныр нал у, 
Рæвдауы йæ буц митæй фын, 
203 

Æмæ дзы æнæзынгæ хъал у, 
Æрфæнды йæ хурмæ тæхын. 
Ысхъæлдзæг и... худæнбыл — цæсгом, 
Фæсалæй нывæрзæн — фæлмæн; 
йæ зæрдæ йæ риуы æрбæстон, 
Кæм ма ис йæ цинæн зæгъæн!.. 
Æрцæуы сæхимæ йæ балцæй, 
Уæрдоныл — дыууæ бæхы баст. 
Кæсынц æм йæ зонгæтæ дардæй, 
йæхимæ бæгуы лæг нæ каст... 
Дзæкъулгоиды батыхта йе ’хца, 
йæ дзыппытæ ноджы — тыппыр. 
Нæуæг та йæ райгуырæн федта — 
Йæ сабийы бонты быдыр... 
йæ уæигтæ бæрзондгомау сисы, 
Бынтондæр фæцыдæр йæ маст. 
Зыгъар ефс, фæздæгкалгæ, сиры, 
Фæцæйтоны гузитæ раст. 
Йæ худы ’рттывд цæстытæ къахы, 
Нæ уадзы йæхимæ кæсын. 
Тæмæнтæ стъалыйау калы, 
Йæ хуызæн — фæскъæвда æрдын. 
Æрхызти сæ дуармæ йæ буцæй. 
Ысхуыфыди, асæрфта фындз. 
Зæрондæй, сывæллонæй, усæй, — 
Фæйнæрдыгæй, худгæ, тæхынц. 
Фæцæйцуды лæппу фырцинæй, 
(Куыд æрæгмæ уайы гыцци?) 
йæ тæрных ысфæрдгуытæ хидæй, 
йæ цæсгом сырх-сырхид ныцци... 
Æмистæй фæндзгай къухтæ исы, 
йæхицæй бæгуы бузныг нæу! 
Дыгай лæгтæ хъæбысы сисы, 
Кæны цыма семæ быцæу. 
йæ уарзон дæр рудзынгæй касти, 
Каей цурты нæ уæндыд цæуын. 
йæхицæн æфхæрынæй тарсти, 
(Фыццаг æм дзы уыйбæрц нæ уыд). 
Фæзул вæййынц цæстытæ уайтагъд, 
Сæ зынджытæ хауынц фæрсмæ. 
Иæ цæсгом уæд рухс тынтæй айдзаг, 

Фыды мур... Уæ, бастъæл, зæрдæ! 
Уæздан ын йæ сæрæй æркуывта, 
Æвзонг зæрдæ фестади зынг. 
Иæ цæстытæ доны æрзылдта, 
Иæхи мидæг барызти тынг. 
Ысуынгæг Герасимы зæрдæ, 
Æрзылди йæ цæстыты зæхх, 
Фæмидæг и уаты, мæтгæнгæ, 
Фæуагъта йæ уæрдон, йæ бæх. 
Æрбавæрдта саулохыл идон, 
Æрбаста æхтæнгтæ æлвæст: 
«Мæ зонгæтыл абон фæзилон, 
Ныр а лæппу цардыл фæхæст». 
Æвзистæй хæрзарæзт — йæ саулох. 
Æрттивы зæлдагау йæ барц. 
Герасимæй сагъæс æрбайрох, 
йæ зæрдæ æрцагуырдта балц... 
Æрсагъта йæ галиу къух синыл, 
Иæ каст у бæрзæндты, сæрæн; 
Нæ раттид йæ ехсы хъæд миныл, 
йæ саргъæн куы нæ и зæгъæн!.. 
Йæ синтимæ сæмхуызон бæрзæй. 
Ысхуыфы æппæлæгау рог, 
Æмбæлджытæн акувы сæрæй, 
Уæздангомау базмæлы цонг... 
Ныццавта йæ цæстытæ уатмæ, 
Чабæханы агурынц цырд; 
Чабæханы ауыдта бадгæ, 
Æвзонг лæппу туджы ысфыхт... 
Бæхы фæрстæ ’рбалхъывта зæнгтæй, 
Æрбатардта рудзынгмæ бæх: 
Æркуывта йæ уарзонæн сæрæй, 
Куыд вæййы, æгъдауджын, дзæбæх. 
— Æгас нæм æрцæуай, Герасим! 
Сæрæгасæй алыбон цу!.. 
Цæйбæрц у дæ фендыл мæ бацин!.. 
Куы ’мбарид... йæ цъæхæй лæппу... 
— Æгасæй дæр мæнæ, Чабæхан, — 
Дæтты йæм, зыр-зыргæнгæ, къух, — 
Мæ катай, мæ сагъæс, мæ нысан. 
Дæ уындмæ бæллыдтæн æдзух... 
205 

Чабæхан хабæрттæй фæфарста... 
Герасим æркодта фысым... 
«Хъæбыс ын ныккæнон» куыд загъта, 
Фæцыдæр и афтæ йæ фын. 
Фæсмонгæнгæ, акаст фæйнæрдæм, 
Сæууон мигъау алыгъд йæ фын. 
Йæ сæрмæ та ауыгъд фæтдзæгъдæн, 
Фыццагау та хæдзар — зæхбын. 
Цы кæна ныр та ма йæ фæндтæн? 
Ныр та ма кæмæн кæна хъаст? 
Нæ фæкасти бирæ йæ фынтæм, 
Мæстыхуызæй рауад æваст. 
Уый йе ’ккой æрбакодта хызын, 
Ыстыдта сæ кауæй сындз мих. 
Æнæфснайдæй ф’ уагъта йæ хуыссæн, 
«Фæндараст» ын загъта сæ тигъ. 
Фæцæуы, нæ кæсы фæстæмæ, 
Фæйнæрдыгæй куитæ рæйынц; 
Фæхъæр кæны куитыл: «Æддæмæ!» 
Уæддæр æм лæбурдтæ кæнынц. 
Ыстыр зынæй рацыд Герасим,— 
Хылгæнгæ, йæхимидæг — загъд. 
Сæ къæсæры сусхъæдæй асин, 
Æвæццæгæн, нал фендзæн тагъд... 
Быдырты, дзыназгæйæ, араст, 
Бынтондæр æй айрох йæ фын. 
«Фæндараст, цæй, рау, фæндараст!» 
Зæрдиагæй дымгæ зæгъы... 
* * * 
Герасим æрхæццæ Налцыкмæ, 
Æххормаг, хуыссæгхъуаг, фæллад, 
Кæсгон ас сылгоймæгты уындмæ 
йæ зæрдыл æрлæууыд йæ мад... 
Мæгуыры бадт бакодта дурыл, — 
Фæллад лæгæн дур дæр — фæлмæн. 
Бæрзонддæр схæцыд йæ худыл, — 
Цæмæй уа йæ бакаст сæрæн. 
йæ фарсмæ æрæвæрдта хызын, 
Фæндагыл цæуджытæм кæсы... 

«Кæм уыдзæнис ахсæв мæ фысым?» — 
Йæхи дзы йæхæдæг фæрсы. 
Ис тынг бирæ адæм йæ цуры, 
Цæстытæ сæм тартæ кæнынц: 
Кæм лæппумæ хъал чызг фæдзуры, 
Кæрæдзи хабæрттæй фæрсынц. 
Герасимыл, бадгæйæ дурыл, 
Æрлæууыди сау изæр тагъд... 
Иæ комкоммæ тар уынджы цуры 
Ыссыгъди æгуыппæг цырагъ... 
Фæрсгæ-фæрсгæ вагзал ыссардта, 
Герасимæн вагазал — фысым. 
Уым ахæмтæй йедзаг уыд сара, 
Сæ фылдæрæн тарф уыд сæ фын. 
Фæкасти æдзынæгæй бирæ, 
Йæхинымæр кодта фæндтæ; 
Æруагъта æппынфæстаг синтæ. 
Æрбырста йæ хуыссæг, уæдæ!.. 
Герасимы хуыр-хуыр ыссыди, — 
Æвиппайды афынæй тарф. 
йæ къæхтæ тымбылæй хуыссыди, 
йæ фынты фæныгъуылди арф... 
Фæивгъуыдта æхсæв фыдхуыстæй, 
Æрлæууыди къæсæрмæ бон. 
«Куыд уыдзынæн дарддæр æгуыстæй!» — 
Æркодта йæ балцыл фæсмон. 
Æрхуыгуырд дын уайтагъд æрдардта 
Герасиммæ уынджы йæ хъус: 
— Кæцæй дæ? Кæдæм цæуыс?—фарста,— 
Герасим рæстæгмæ фæхъус. 
— Хуыскъæлхор, мæнмæ ма æрбайхъус, 
Мæнмæ дын уыдзæни бынат. 
Æнæ мыздæй фыццаг аз бакус... 
Æвзæр мæм нæ уыдзæн дæ цард. 
Дызæрдыджы бацыд Герасим: 
— Цы кæнон? Цæуон æм æви?.. 
Дæсныйад, хъæлæкк, æз куы райсин, 
Уæд дарин мæ мады, мæхи... 
Нæ зонын, цы кæнон, куыд кæнон? 
Куы загътон: уыдзынæн хъæздыг. 
Æнæ мулк, æнæ ’хца... фыдæбон... 
207 

Ныр уыдонæи ницы — гæвзыкк... 
Зæгъ-ма мын, зæгъ-ма мын, цæй, тагъддæр: 
Цæуыл кæныс джихтæ мæнæн? 
Нæ уыдзæни чъизи дæ хæдон, 
Дæ хæринаг — адджын, фæлмæн. 
— Уæдæ, цæй, лæууын дæм... фæуæд та... 
Æри уæдæ ардæм дæ къух! 
Дынджыр къух гыццылы нылхъывта, 
Герасим йæ мулкæй фæцух... 
IX 
Герасим ныр райдыдта кусын, 
Иæ къухы — дзæбуг æмæ сарт. 
Æрæвæры цæхæрыл къусы, 
Дзыхыдзаг ныффу кæны арт. 
Каед кодта мæгуыр цард сæхимæ, — 
Уыдис-иу йæ рæстæг йæ бар. — 
Дæ къæбæр-иу бахæр хуырхимæ, 
Фæнды дæ, уæд ацу ’мæ зар... 
Ныр бастæй Герасим фыддæр у, 
Æппындæр ын хиирхæфст нæй... 
Йæ зæрдæ ингæнау уынгæг у, 
Иæ маст ын нæ фæласид зæй. 
Иæ хицау — мæстыгæр, фыдналат, 
Хъуыддаджы та — алмаси, раст. 
Куыстады æнаххосæй ал-хатт 
Ыскæны Герасимæн маст. 
Герасим ын сахуыр йæ митыл, 
Фæлæ дзы уæддæр нæу æдас. 
Куы райдайы хицау æлгъитын, 
Уæд лæппуйы бацæуы тас. 
... Герасим гуыдыры хъæд кодта, 
Фæрдгуытæй ызгъæлыд йæ хид, 
Æфсæйнаг хъæстарæгыл хоста, 
Уынæримæ кодта æхситт: 
Æрлæууыд Джиоргуыба зæрдыл: — 
«Хъæмæ та куыд уыдзæни ныр?..» 
Ыстыр бæркад ауад йæ цæстыл; 
Бæгæны, фыры сгуы... фæндыр... 
... Фæкодта лæмæгъ дзой-дзой бирæ, 

Уæддæр ыл йæ афæдз æрцыд, 
Фæндыд æй ыздæхын сæхимæ, 
Нанайæн йæ фендмæ бæллыд... 
Чысылгай фæцарæхсти куысты, 
Иæ рæсыл æнгомдæр хæцыд. 
Ыстыр митыл чи домы ’ххуырсты! 
Фæлæ уал гуыдыртæ кæны. 
Йæ къæрид кæрц баппары къуымы 
(Æвæццæгæн, балхæндзæн ног), 
Уæддæр æй æххæстæй нæ уырны, 
Дзæбугыл кæй фæцалх йæ цонг. 
Герасим фæцахуыр и цардыл, 
Иттæг бирæ уарзы йæ куыст, 
йæ фæндтæ æнæк’æрон, дардыл... 
Æрмæст æм чысыл ис æнтыст. 
* * * 
... Куыд кодта Герасим уынаффæ, 
Куыд ихсыди рæсыл йæ дыс, 
Æрхæццæ Революци афтæ, 
Æрхаста хъæбысыдзаг ныфс. 
Мæнгард паддзах калмау лæбуры, 
Иæ сæр та ыстилы ызнæт. 
Фæллойгæнæг, ма тæрс, нæ цуды. 
Сæрибарыл тох ын — дзæнæт. 
Герасим дæр рацыд хæцынмæ... 
Нæ фæци уый хæсты дзæвгар. 
Æрыздæхт фæстæмæ сæхимæ, — 
Уыдис ын Лабæйы хæдзар. 
Герасим цы куса сæхимæ. — 
Нæй кусынæн дзаумæттæ фаг. 
Налцыкмæ фæцæуа... рæсимæ, 
Кæм кодта гуыдыртæ фыццаг? 
Герасимы сæры фæзынди... 
Герасим æрхъуыдымæ — арт. 
йæ хызыны къуымты фæзылди... 
Ыссардта дзæбуг æмæ сарт. 
«Æмпъуздзынæн бедратæ ломыл, 
Кæд уаид нанайæн къæбæр; 
Куы æмпъузон иу бедра сомыл, — 
Нæ хъæуы мæн уымæй фылдæр!.. 
14 Епхиты Т. 1-аг том 
209 

Æххормаг, фыдаз у, цы кæнæм!.. 
Хъæуы кæ, æнæмæнг, цæрын... 
Нæ бонджыи сыхæгты цы фæзмæм! — 
Нæ фенд у сæ цæстæн йæ рын». 
X 
Герасим фæуайы, хъæргæнгæ: 
— Кæмæн у йæ бедра хуынкъ! 
Ысцæйцæуы цъыфты, лæгæрдгæ, 
Ыснарæг ын хъæубæсты уынг... 
йæ хъæрмæ сывæллæттæ згъорынц, 
Хъæхъхъагæй йыл куитæ рæйынц, 
Къæрных æй, æвæццæгæн, хонынц, 
йæ размæ гæппытæ кæнынц. 
Ыскъæфынц æм бедратæ радæй... 
Æрцаразы уынджы йæ лом... 
Чи уымæ фæхъæр кæны дардæй: 
— Зынаргъ у! Æгæр дын у сом! 
Йæ куыстæн Герасим — йæ гуылфы, 
Нæ йыл уæнды абадын бындз. 
Ныгъуылди йæ сау цæст йæ къуырфы... 
Ысмила ис алайæ фындз. 
Хъæргæнгæ, фæцæйцæуы дарддæр: 
— Кæмæн у йæ бедра зæронд?.. 
Цы йæм кæсы?.. ’Рхæссæд æй тагъддæр... 
Минутмæ фæуыдзæни конд! 
Герасим фæкуыста Лабæйы, 
Фæкодта сын бедратæ фаг... 
Уый загъта: «Куыд вæййы, цы вæййы, 
Куы баззайон царды фæстаг...» 
Æрфæндыд æй Ирмæ фæцæуын... 
Ныр нал у æххормагæй тас: 
Зын ын уыд Лабæйы фæлæууын, 
Сæ уайдзæфтæй талæуау тарст. 
Герасим цæдисгондмæ бацыд. 
Уым бонджынтæ— бæрджын сæрдар. 
Герасим дын тракторыл бафтыд... 
«Ыскæндзынæн,— загъта, — хæдзар». 
Фыдæбæттыл рагæй уыд ахуыр, — 
Уый тухитæ ам дæр кæндзæн. 
Æнувыдæй кусы хъæбатыр, 

Лæгимæ йæ ныхас — фæлмæн... 
Æрлæууыд ыл уалдзæг дæр, худгæ, 
йæ рухсмæ ызмæлыд йæ был; 
Куы зылдысты туджы йæ рустæ, 
Йæ сагъæс куы уыдис хуымыл. 
Æрбайхъуысти цъиутæн сæ зарын, 
Бæласæй бæласмæ тæхынц, 
Нæ сæм цæуы ’гуыстæй фæбадын, — 
Сæхицæн хæдзæрттæ кæнынц. 
Герасим йæ уалдзæджы куысты 
Зæрæстонæн ивы йæ хуыз. 
Герасим ис ам дæр æххуырсты, 
Кæны та кæмæидæр æххуыс. 
Цы сараза... Кусы зæрдæйæ, 
Фæнды йæ ныр йе ’мбалæн тынг. 
йæ сихор æрвиты цæугæйæ: 
йæ къухтæ йын — кард æмæ фынг. 
Цы уыдзæни дарддæр, нæ зоны, 
Нырма уал æхсиды йæ куыст... 
Р1æхи дзы æххæст уæнг фæхоны, 
Нæ фæкæны кой дæр йæ рыст. 
XI 
Фæззæг дæр æрхæццæ ис, уасгæ, 
Дзæвгар та фæцыбырдæр бон. 
Дымгæ дæр, бæлæсты сæр фасгæ, 
Фæцæйдавы мигътæй æргъом. 
Æрæфснайдта «цæдис» йæ хортæ, 
Хъæуы ма сæ уарын æрмæст... 
Ызгъорынц, æвæгæсгæ, бонтæ, 
Сæ хъæбыс у цардæй æфсæст... 
Сæ фæллой та уардзысты афтæ: 
Фылдæр мулк кæмæн уыд æвæрд, 
Кæмæн уыди се ’хсæны галтæ, 
Уый айсдзæн фылдæр хай, бæлвырд. 
Герасим æркодта мæгуыр къул, 
Хæлиуæй та аззад йæ дзых. 
Æрæвæрдта уæхскыл йæ дзæкъул, 
Æрсæрфта йæ цонгæй йæ ных. 
Герасимæн се ’хсæн цæй гал уыд! 
Æрхаудис æм аст путы хор... 
211 

Æнæдзургæ бирæ фæлаеууыд... 
«Мæ мад мæ ысхондзæн бынхор». 
Æрдзаг кодта алчи йæ гоны, 
Герасим та дурау — гæвзыкк, 
Æлгъиты йæ райгуырæн боны, 
Фыццагау та — афтид йæ дзыпп. 
Ысзылдта йæ цæстытæ тарæй: 
«Нæй ам дæр та фадат мæнæн». 
Сæхимæ æрбацыд æнкъардæй... 
йæ хъаст та нанайæн кæндзæн... 
XII 
«Фæцæуон, цæй, Садонмæ, — загъта, — 
Æхсызгон дзы кусæг хъæуы». 
Йæ нымæтхуд роны æрсагъта, 
Хъуыдыгæнгæ, сабыр цæуы. 
... Æрбалæууыд Садоны мæнæ, 
Æххормаг, хуыссæгхъуаг, фæллад. 
Фæбадти уым иу бон изæрмæ, 
Дыккаг бон ын радтой бынат. 
Зæрватыччы ахстонау — Садон, 
Зыны йæм дыууæ уафсхор арв. 
Герасим йæ куысты фыццаг бон 
Кæм хордтаид мыд æмæ царв! 
Рæвдз батылдта дыстæ Герасим, 
йæ дæларм æрбакодта бел. 
Уый телыхъæдмæ сæвæрдта асин, 
Æрыздухы аркъауæй тел. 
Герасим нæ ныббыры шахты, 
Йæ куыст у сыгъдæг ран, дзæбæх, 
Йæ риуыл ын уæлдæф æркафы, 
йæ куысты раз кæрдæг фæцъæх. 
Фæлмæн дымгæ рабырсы комæй, 
Æфсургъæй у тагъддæр йæ уад, 
Нæзы тæф æрхæссы æргъомæй, 
Æрхæссы æргъомæй нын цард. 
Дыууæ доны тагъд-тагъд кæм уайынц, 
Фырытау кæм цæвынц ныхæй, 
Кæрæдзиуыл, комы фынк калгæ, 
Кæм гæрдынц сæ фæндаг тыхæй, 

Уым къæдзæхтæ улæфынц сабыр, 
Æфсады сæ хъарм тынтæй хур, 
Сæ тæргай, сæ бустыл сын сахуыр, 
Иæ тæвдæй фæцæйфæды дур. 
Кæм къæйтыл сæууон мигъ æрбады, 
Къуымбилау кæм вæййы уый пух, 
йæ хъуынджын сæр комæй ысдары, 
Æхсæрдзæнтæм бадæтты къух. 
... Рæсугъд вæййы рагуалдзæг Садон, 
Фæулæфы арф риуæй шахт. 
Бæллиццаг — йæ изæр, йæ райсом... 
Ызгъорынц хæххон дæттæ тагъд. 
... Герасимы уарзон æмбæлттæ: 
Адæбе, Алихан, Михал 
Фæкæнынц сæ цардыл тæрхæттæ, 
Хъæуы ма сæ ноджы æмбал. 
Æнæкæрон уарзынц сæ фæллой, 
Сæ фæллойы арынц сæ цин; 
Нæ зонынц сæ куысты æрынцой, — 
Уым доныл авæрынц турбин. 
Сæ бакуыст æмхуызон нæ вæййы, 
Вæййы сæм зындзинæдтæ фаг: 
Куы цалхæн йæ зети фæвæййы, — 
Нæ фæкæны донмарæн дзаг; 
Кæм цалхмæ æнхъæлмæ фæкæсынц, 
Кæм Рудком нæ фæдары цæст, 
Кæм сихормæ бирæ фæлæууынц, 
Кæм телтæ нæ вæййынц æххæст... 
XIII 
Сæ кусæн дзауматæ нывæрдтой 
Герасим, Алихан, Михал. 
Хæлæрттæн у абон бæрæгбон, — 
Уæлдайджынтæй сæххæст сæ хай. 
Ыскодтой сæ дарæс сыгъдæгæй... 
Мæлхъы сисау у галстук, раст, 
Кæуыл та — фæтæн худ нымæтæй, 
Сæрыхъуынтæ ноджы — бындаст. 
Михалыл æрттивы бухар-худ, 
213 

Йæхи бæрц æй уарзы Михал. 
Сæракæй йæ ливорæн — агъуд, 
Мæлы йæм хæлæгæй Инал... 
Сæ хъæлдзæг оркестр æрцагъта, 
Æмбæлттæн цырддзастæй — сæ каст; 
Иæ уынæр ын дымгæ фæхаста... 
Нæ къæдзæхтæ сарæзтой хъазт. 
Иæ уылæн фæпырх вæййы цинæн, 
Уæлахизæй адджын у цард... 
Æрымысдзæн искуы нæ фидæн 
Нæсахъ гуырдты сахъ ныфс, сæ зард. 
XIV 
Герасим ныр рарасти хæхтæй, 
Зæрдиагæй загъта «хæрзбон»; 
Фæцух та йæ уарзои æмгæрттæй, 
Хæлæрттæй фæцух нæу æнцон. 
Ызгъоры, къуыр-къуыргæнгæ, уæрдон, 
йæ цæлхы’тæ зилынц цæрдæг... 
Ыскодта йын ноджы рæсугъд бон, 
Кæсы йæм йæ цъæх цæстæй хъæд... 
йæхиуыл йæ зæрдæ фæхудти, 
Нæ касти йæхимæ дæсны, 
Фæндагыл бынтондæр ныхъхъус и, — 
Иæхинымæр сагъæс кæны... 
«Сталинградмæ, — загъта, — фæцæуон», 
Кæм рæзы ныртæккæ гигант. 
Дæсныйад дзы Ирмæ æрхæссон, 
Уыдзæни уый махæн уæд кад. 
Кæм уайдзысты трактортæ минтæй, 
Кæм техникæ диссаг уыдзæн, 
Фæсарæн кæуыл кæны джихтæ, — 
Æнæ абалц нал ис мæнæн... 
Иæ мадмæ æрбацыд хъуынтъызæй: 
«Зæгъон та нанайæн «хæрзбон». 
Кæм ма ’нцади мад дæр йæ куыдæй: 
— Куы нæ у æнæ дæу мæ бон! 
Зæрдæтæ æвæры нанайæн, 
Æрæвæрдта уæхскыл йæ къух: 
— Нæ йын ис дæ фыртæн ныммæлæн... 
’ 214 

Дæу мысдзæн, дæу мысдзæн æдзух. 
Нана йын цæвæрдта фæндагмæ, 
Хъæбынтæ, æйчытæ ’мæ дзул... 
... Сæ дæлтъурыл баззади бадгæ, 
Нæ кæны йæ цæсты бын сур. 
— Фæндараст æрбау, мæ хъæбул, 
Тæтæртупп дын фестæд æмбал! 
... йæ дæлармы дары йæ дзæкъул, 
Фæцæуы Герасим, у хъал... 
XV 
Сталинградмæ ныххæццæ Герасим, 
Сахары æркодта фысым, 
Æвæры та телыхъæдмæ асин, 
Æрцыдис ыл ам дæр йæ фын. 
йæ къабæзтæ сахъ ныфсæй — се ’дзаг, 
Хæххон донæу уайы йæ туг. 
Герасим та ам дæр нæ фегад, 
Ыссардта та ам дæр йæ дуг. 
Р1æ куысты фæрцы йын æрсагътой, 
Иæ риуыл лæварæн сырх бант; 
Æмбæлттæ йæ тынг бирæ уарзтой, 
Сæ астæу нæ уыдис æгад. 
Фæндыдис æй куысты хъæд зонЬш, 
Æппæтмæ лыстæг уыд йæ каст. 
Уæндыди йæ хистæртæй домын, — 
Æппæтмæ лæвæрдта йæ фарст. 
Герасим фæцахуыр ис уайтагъд, 
Динамо æвæрын зыдта. 
Иæ сахъ ныфс йæ къабæзты байдзаг, 
Æдзух æй ысгуыхтмæ хуыдта... 
Гигант дæр фæцæуы кæронмæ, 
Рæхджы йыл ысхъаздзæни хур, 
Æрвитдзæни афæдз нæ хъæумæ 
Трактортæ — куысты бындур... 
«Ыздæхон та, — загъта, — нæ Ирмæ, 
Куысты хъæд куы базыдтон арф». 
(йæ мады ныууагъта сæхимæ, 
Фæрынчын и, хонынц æй тарф). 
Герасимæн загътой сæхæдæг: 
215 

«Цæугæ ’мæ нæ Иры фæкæс...» 
Герасим уæд тынгдæр фæхъæлдзæг, — 
Герасим æмбары йæ хæс. 
Хъуыдыгæнгæ, вагонмæ бацыд, 
Иæ бынатмæ сабыр ысхызт. 
Иæ цæстытæй вагоны разылд 
(Хъуыдис æй хуыссæнты фæлыст). 
XVI 
... Зæххы риуыл бадæн æркодта, 
Цæргæсау бæрзæндтыл — йæ каст. 
Иæ тохы нæ арвæй бæрзонддæр 
Фæцыди нæзыйау æмраст. 
Кæны йыл нæ фыдуаг Терк бустæ, 
Нæ зонын, цæмæн у мæсты, 
•Иæ комы фынк калы хæмпусæй, 
Цæф арсау — мæстыгæр, нæты. 
Иæ дæларм æркодта нæ хъæуты 
Нæ гигант, кæуыл у нæ дзырд; 
Уæндонхуыз фæлгæсы сæ сæрты, 
Уым фæзыл фæйнæрдæм фæцыд. 
Мæ хæлар, ныр ма йæм æрбакæс, 
Цы федтай? Цы уыныс ныр та? 
Иæ ныв ын дæ зæрдæмæ бахæсс, 
Цæмæй дæ мæ ныхас уырна. 
Цæвиттоны бæрзонд ныр ысси, 
Нæ дуджы йыл бафтыди ссæдз. 
Иæ цъуппыл тырыса ныссырх и, 
Стъалытæм худы æхсæв. 
Иæ асыл æз дзурын, нæ кæсæг, 
Цæмæй йæ æмбарай дзæбæх, 
Кæй фæци тыхджындæр нæ рæстæг, 
Зæрондæн кæй бастад йæ бæх. 
Æппæтæй дæр дзаг у йæ къæбиц, 
Иæ къабæзтæ райвæзта даргъ, 
Æрфæндыд æй абон ысгуыхын, 
Æрттивæнтæ калы йæ цалх. 
Нæ нартхор нын ивдзæн æрмæгæй. 
Нæ колхоз, дæ гутоны дар. 
Дæхи у ныр гигант æцæгæй, 

Дæхи у æгасæй æмбар. 
Гиганты гуыбыны куы фенис!.. 
Уым нартхор — ыстыр диссаг, зон: 
Гигант дзы нæ фæары йе ’фсис, — 
Иæ гуыбыны фесты мыддон... 
Йæ кæртмæ уал бакæс фыццагдæр, 
Куыд хъулон у уымæн йæ ныв. 
Æрдзурæм сæ иутыл уал раздæр, 
Кæцы у йæ куысты бæлвырд: 
Хъæды цъарæй дзабырджын мæнæ, 
Хъуынджын сæр, йæ боцъотæ — даргъ. 
Дызæрдыджы бацыд йæ зæрдæ, 
Йæхи мидæг тухийæ мард. 
Тæрсæгау йæ цæстытæ зилы, 
Куы фæцæуы куырдадзæй гуыпп. 
Лыстытæ йæхицæн æруидзы, 
Иæхицæн ысфыцы хъæрмхуыпп. 
Уæрæсейæ ссыдысты уыдон, 
Нæ зæххы буар чи кодта сау, 
Чи сидзæрæй ф’ уагъта йæ гутон, — 
Æрхаста йæ колхозмæ фау, 
Нæ бауарзта колхозæн йе ’гъдау, 
Кæй дзы хъæуы кусын бæлвырд, 
Дæ куысты куы нæ бырсай фурдау, 
Кæй дзы нæй уæд мисхал лæвар. 
Æрбазынд хъуынджын худджын мæнæ, 
Зæгæлтыл лæууæгау .— йæ цыд. 
Нæ фæллайы саубон-изæрмæ, 
Æппæтыл — кæрæф æмæ зыд. 
Кæсут-ма, фæхъуызы та сабыр, 
Фæтар вæййынц цæстытæ ’васт. 
Фæсалæй йæ хъустæм — йæ дзабыр. 
Уыд уымæн æууæнкхуыз йæ каст. 
Уый тёлтæ йæ роны æмбæхста, 
Иæ февнæлд уыд бирæгъау, раст. 
Сæхимæ сæ тагъд-тагъд ыскъæфта 
(Иæ зæрдæ кæм нæ уыди тарст!..) 
Æваст ыл уæд амбæлд æмкусæг, 
217 

Иæ сау ми йын базыдта тагъд. 
Йæ радавд бæргæ кодта сусæг, 
Фæлæ дын ыстынг и сæ загъд: 
— Ай завод æппæтæй нæхи ку’ у, 
Куы рæзы йæ хуылфы нæ цард, 
Дæ зæрдæ уæд ахæм цæмæн у? 
Цæуылиæ дæ махау æнцад? 
Нæ дыууæ сыхæгтæ уыдыстæм, 
Нæ хуымтæ уыдысты-иу зад... 
Кæрдынмæ сæм райгæ цыдыстæм, 
Ныр фе ’ндæр и махæн нæ цард. 
Ды уарзтай дæ гутоны бирæ, 
Нæ йын кодтай сой дæр хæлæг. 
Ныр заводмæ ракастæ тигъмæ, 
Йæ ис-бон ын давыс, ызнаг. 
Æз заводы кусын дыккаг аз, 
Мæ удау æй бауарзтон æз. 
Дæхицæн дæ царды хос араз, 
Æппæтæй дæр йе ’дзаг дæ раз... 
Дæ хорзæхæй, курын, зæгъ-ма мын, 
Куыд æвдæлы давынмæ дæу? 
Минут нын куы нæ ис æрбадæн, — 
Æвæрæм быцæумæ быцæу. 
Цæмæн дæ æмбæлттæй фæстæдæр? 
Куыннæ хъары зæрдæмæ дуг? 
Куы хæлынц нæ ныфсæй къæдзæхтæ, 
Дæуæн уæд куыд хуыст у дæ туг? 
... Иæ тел дын ысласта йæ ронæй... 
Йæхæдæг йæхицæй фæтарст. 
Зындæр ын йæ уайдзæф зындонæй 
Фырæфсæрмæй иннæрдæм каст. 
XVII 
«Дыууадæс ’мæ ыссæдзæм азы, 
Ыссæдзæм апрелы кæрон!.. 
Нæ хъару, нæ сахъ ныфсы руаджы, 
Нæ гигант куы æрцæуа гом», — 
Æрбайхъуысти ахæм уынаффæ, 

Нæ Парти хъæбæрæй зæгъы: 
«Куыд бацæуа завод нымадмæ 
Социалистон гигантты рæгъы!» 
— Фæуыдзыстæм дæсæммæ,—загътой,— 
Нæ хъару, нæ тыхтæ дæттæм. — 
Зæрдиагæй къухтæ ысдардтой: 
— Дæс боны йæ раздæр фæуæм. — 
Ам кусджытæ кусынц æнувыд... 
Цæуынц ма сæхимæ, бæгуы? 
Сæ цуры нæ уæвæг Герасим 
Дзуапп радта, дзуапп радта лæгау: 
— Иæ Парти, нæ бæстæйы сидтмæ 
Æдзухдæр цæттæ стæм, цæттæ! — 
Кæм цæуынц нæ зæрдæйы цинтæ, 
Тæхудиаг, уастæн, зæрдæ!.. 
Ыссардта Герасим йæ бынат, 
Æркодта йæ мады дæр ныр. 
Æмбæлттæ йын хъусынц йæ фæндмæ, 
Иæ намыс, йæ ныфс у ыстыр. 
йæ зæрдæмæ арæзтад бацыд, — 
Герасим æрхаста ам ус... 
Изæр-иу йæ фыртимæ хъазыд. 
Сæрибарæй цæр æмæ кус!.. 
Ыскодта хъазуатон бригадæ, 
Йæ куыстыл сæ ахуыр кæны. 
Нæ сæм цæуы иу ран æрбадын, 
Зæрдæйæ сæ ахуыр фæнды. 
Чи заводы ис-бон-иу давта, 
Уыдис-иу йæ бакуыст гæды,— 
Гъеныр уый Герасимæн загъта: 
— Мæн ерыс дæуимæ фæнды, 
Фæнды мæ мæ хъарутæ раттын, 
Æрæмбæрстон, завод нын циу. 
Ныр уымæн æз йе ’стыр фарн хатын, — 
Йæ рæвдыдæй дзаг у мæ риу. 
XVIII 
Ызгъорынц сыл бонтæ минуттау, 
Сæ бригад уæлахиз кæны. 
Герасим у йе ’мбæлттæн хурау, 
210 

Иæ хорздзинад алкæй фæнды. 
Æрцыдысты гутоны къухæй, 
Куыд нæ уыди йе ’мгæрттæн зын! 
Сæ сагъæс сæ куыстыл —æдзухæй, 
Уыдис-иу сæ куыстыл сæ фын. 
Хъайтарты Алыксы йæ фарсмæ 
Герасимæн мæнæ лæууы. 
Æрцæудзæн дæм кусын йæ кастмæ, — 
Сæрæнгуырд, ныр ахæм хъæуы. 
Алыксыйæн скодтой экзамин 
Æвзары йæ хъару лæгау. 
Фырмæтæй йæхимидæг рахид 
(Уæззау хъæд æрласид фæлтау). 
Алыксы æхсæв дæр нæ хуыссы, 
йæ хуыссæны тухи кæны... 
Иæ куыстимæ архайы фыны, 
Кæрæдзиуыл хæйттæ бæтты. 
... йæ хъару, йæ тыхтæ уый радта, — 
Алыксы нæ фæци æгад. 
Йæ хæсæн мадзæлттæ ыссардта, 
Ыскодта йæ бригадæн кад. 
Хъазуатæй æндæртимæ ерыс 
Герасимы бригад кæны: 
«Фылдæр нæ кæмæн фæуа йе ’нтыст!»— 
Дыууæйы дæр сгуыхын фæнды. 
Куы фæуа Герасим æмбылды, 
Уæд риуыл ныццæвдзæни топп. 
Нæ фæсайдзæн, ма тæрс, йæ дзырды, 
Нæ уыдзæн фæсмойнаг йæ ном. 
... Ысмæстджын тæвд риуы йæ зæрдæ, 
У куыстæн фæкъахырæй тас. 
Дæс боны кæсынц ныр æнхъæлмæ 
(Динамойæн рафыстой цалх). 
Герасим та катайы бацыд — 
Мæстыхуыз, æдзургæ, æнкъард. 
йæ цехæй æддæмæ дæр нал цыд, 
Уыд цехы æдзухдæр йæ цард. 
— Гъæйтт, фезмæлут, зайæм фæстейы! — 
Æгады ном махыл уыдзæн. — 
Бригадæн уый загъта мæстыйæ. 
У топдзæфау тынг зын мæнæн! 

Хъæуы та нæ тел раттын, тагъддæр, 
Æрцæудзæн нæм науæд фæсмон. 
... Ысхъулон та сау мигътæй арв дæр, 
Æрæнкъард и сидзæрау бон. 
Тызмæгæй Герасим фæуайы, 
Ысмидæг ис къанторы тагъд. 
йæ зæрдæ йæхицæй нæ райы, 
Æппæтимæ — хыл æмæ загъд. 
Ныццавтой фæдыл-фæдыл телтæ, 
Ыссыди сæм уалынмæ дзуапп: 
«Фервитæм цæлхытæ, къабелтæ, 
Æмбæлдзысты заводыл тагъд» 
XIX 
Герасимыл бæстæ ныррухс и, 
Æркасти йæ риумæ ныр хур. 
Æмæ та йæ зæрдæ ныббуц и, 
Йæ цинæй суанг базмæлид дур. 
Дыууæ боны баззад сæ бæрны, — 
Сæ рæстæг æрцыбыр бынтон. 
Ис кусын æмбæлттæн сæ зæрды: 
Æхсæв уа, изæр уа, йе бон. 
Цæнгæтыл ыскæны домбай хæст, 
Зæгъдзынæ: «Герасим пыл у!» 
Йæ фæлыст та дохтæй куы самæст, 
У сатæгсау уымæн йæ ту. 
Иæ цæстытыл дзыкку æрхауы, 
Ысфасы йæ къухæй хæрдмæ. 
йæ цæфæй æфсæйнаг фæхауы, 
Иæ зыланг фæцæуы нæргæ! 
Фæуæлахиз мæнæ Герасим, 
Æд бригад уый райста лæвар. 
Ысхъазыд йæ зæрдæйы фаг цин, 
Æнтысыди уымæн дзæвгар. 
Гъе, афтæ ысгуыхти Герасим, — 
Нæ дзыллæтæ хъусæнт йæ кой! 
Хъæуы йæм æвналынæн асин, 
Кæнæ та æнæмæнг æккой. 
221 

ЧИНЫДЖЫ ИС: 
Епхиты Тæтæри. Раздзырд 3 
Æмдзæвгæтæ. 
Поэт йæ хъæлæс дæтты дæуæн 17 
Хæххои изæр 1<* 
Уæлладжыры ком . . • 19 
Колхозонты зарæг 21 
Зил, мæ бырау 23 
Зырн 24 
Богæлттæ . 25 
Кадæг æвзо.нджы дугыл 27 
Куы атæхин, уæд 32 
Байхъус, мæ зæрдæ! 34 
Ленины хæхтыл 35 
Сырх Мæскуы 36 
Уарын 38 
Гренадæ (Светловæй) 39 
Садойнаг цикл 
I. Ауыгъд фæндаг *13 
II. Мæнæ та рагъыл . . . . 44 
III. Сæрæн — 
IV. Хох халæг . . 45 
V. Райсомæй — 
VI. Тæхои 46 
VII. Къæбæда — 
Суадон 48 
Æдзæсгом, мæнгардæи 49 
Фыдлæг æмæ фыдбон бпрæ иæ хæссыпц 51 
Бæхджын хæстоиы зарæг 52 
Бадæнæхсæвы хъарджытæ Гптлсрыл 54 
Мады зарæг 56 
О, мæ Ирыстон! 57 
Æхсæз æмæ ссæдзæм 59 
Салам 61 
222' 

Ирыстоны партизанты зарæг 62 
Цы мын дзырдта тулдз бæлас 64 
Хилджыты арфæйы письмо Фюрермæ 67 
Фюреры дзуапп хилджытæн . 69 
Адæмы тугисæг 70 
Колхозон фæззæг 73 
Бирæгъ йæ кæнон нæ уадзы 83 
Бур Хæйрæг 87 
Нæ дуджы бæгъатыр . 92 
Поэт 101 
Кадджытæ 
Ленин 105 
Дыууæ зæрдæйы 118 
Æнæном обау • 160 
Фаззæттæ 173 
Урссæр Хъазыбег сиды (Хæлардзинады кадæгæй скъуыддзаг)\8\ 
Кадæг мæнæуы нæмыгыл 188 
Амондагур (Цыбыртæгондæй) » 195 

Епхиев Татари Асланбекович 
Произведения в трех томах 
том I 
Редактор Б. А. Муртазов 
Художник У. К. Кануков 
Технический редактор Е. У. Датриева 
Корректоры И. Д. Каболова, Т. А. Кайтукова 
Сдано в иабор 20-11-1961 г. Подписано к печати 
17 У-1961 г. Формат бумаги 84х1087з2' Печат. 
листов 11,48. Учетноизд. листов 9,87. 
Закаэ М 454. Изд. М 20. Тираж 2000 
ЕИ 00943. Цена 70 коп. 
Северо-Осетинское книжное издательство, 
г. Орджоникидзе, пр. Сталина, 11. 
Республиканская книжная типография, 
г. Орджоникидзе, ул. Джанаева, 20. 

Бафиппайд рæдыдтæ 
Рæнхъ 
Фыст у 
16 
лæле 
3 
дæле 
15 
уæле 
14 
уæлс 
Чермет 
хæдæхсгæ 
гæрзæй 
Зæххы 
риуыл 
цардмæ 
Сыхы 
хæлд 
дæр—дæ 
амонæг 
Кæсын æй 
хъæуы 
ч Челмет 
хæдæхсга^ 
гарзæй 
Зæххы 
риуыл 
дардмæ 
Сыхы 
хæлддæр — 
дæ амонæг 
Епхиты Тæтæри. УацмысТæ, 
1-аг том. 


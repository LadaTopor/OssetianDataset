ДЫГЬУЫЗТЫТЕНГИЗ 
ÆВЗИСТ СУАДОН 
ÆМДЗÆВГÆТÆ 
ДЗÆУДЖЫХЪÆУ - 2015 

Дыгъуызты Т.Н. 
«Æвзист суадон» Æмдзæвгæтæ - Дзæуджхъæу: 
0А0 «Осетия-Полиграфсервис», 2015. 225 стр. 
Догузов Т.Н. 
«Серебряный родник» 
Стихотворения 
В новую книгу поэта Тенгиза Догузова вошли стихот- 
ворения, написанные в разные годы. Его поэзию отли- 
чает высокое чувство поэтизма, поэт воспевает жизнь 
со всеми ее прелестями и невзгодами. Духовная по- 
эзия, любовь к родной земле занимают значительное 
место в творчестве поэта. 
Автор книги сердечно благодарит известного об- 
щественного и политического деятеля, патриота и 
мецената КАБИСОВА Георгия Сергеевича за оказан- 
ную помощь в издании зтой книги. 
© Догузов Т.Н., 2015 
© ОАО «Осетия-Полиграфсервис», 2015 

ФÆНДОН 
Байгом кæн дæ сусæгтæ, дæ цин: 
Денджызау æнæбын у дæ зæрдæ. 
Дунетæн æгæрон уарзт- æфсин, 
Дардмæ хъуысæнт зарæджы зынгзæлтæ. 
Ма-иу дзурæнт уарзæттæ «хæрзбон», 
Рухс уæлмонцæй ифтонг уæнт бæллицтæ... 
Макуы кæнæд уарзтмонц уд фæсмон, 
Макуы зонæд цардфæндагыл ристæ! 

*** 
Æз уарзын райсомы цъæхдзаст, 
Куы зары булæмæргъ хъуытъазæй 
Æмæ дзæбидырты гуыпп-хъазт 
Куы хъуысы сау къæдзæхты фахсæй. 
Æз уарзын тар хъæды хæтын, 
Куы ’фтауынц бæлæстæ сыфтæртæ, 
Æмæ зæрин хуры рæу тын 
Куы тавы цъититы цъæх сæртæ... 
Æз уарзын хъарм хохаг изæр 
Æмæ сырх хъугæмттæ, æрдузтæ... 
Фыццаг ыстъалыты цæхæр 
Æмæ хæххон къæйты мызултæ... 
Æз уарзын къададон, тæлтæг, 
Мæ арм йæ фынчытæм фæдарын. 
Вæййын куы сабийау сæртæг, 
Куы та фæлмаст зæрондау зарын... 
Бæллын, æгайнæг уды уарзт 
Куы ссудзид уаз алдзæн цырагъау, 
Æмæ мæйдар æхсæв æваст 
Куы фестид сонт уарзæттæн аргъау. 
Æз уарзын сабыр дуне, цард, 
Æз кувын уый тыххæй Хуыцаумæ, 
Æдзух нæ адæмы цæлхъзард 
Куы хъуысид, ехх, тæхуды, дардмæ! 
4 

*** 
Уаз æнкъарæнтæ, уарзты сонт сæнттæ 
Риуы нал хæлынц уарди дидинтау... 
Сусæг сагъæстæ, райдзаст буц фæндтæ 
Уды нал гуырынц хуры хъарм тынтау. 
Цард æгъатыр дуг халы залымау, 
Рухс алдзæн цырагъ судзы сау тары... 
Тайы митхъæпæн, фæзтæ - гауызтау, 
Зарæг, сонт зарæг, мах - йæ уацары. 
Арв, цъæхбын арвыл мæй къæлæтæрфыг 
Сиды стъалытæм буц ныййарæгау. 
Цъити хохы сæр згъалы салд цæссыг, 
Зилын амондгур уарзтмонц барæгау... 
Рох уæлтæмæнад байсыст суадонау, 
Ис ма цардбæллон сау дыууæ цæсты... 
У сæ иу фенд дæр хъарм рæсугъд бонау, 
Тавынц монц зæрдæ, сафынц удрысты. 
Халы ’нцойдзинад уарзт, фæстиатуарзт. 
Рагбон сагъæс та февзæрд урс сæры! 
Уаз æнкъарæнтæ, хъал чызджы фæкаст, 
Сау дыууæ цæсты, уд сæ цæхæры... 
5 

Кувын рухс зæдтæм, радтутуарзонад, 
Радтут алкæмæн цард зæрин хурау. 
Ирæй алыхатт хъуысæд хъæлдзæг зард, 
Судзæд карз фыдæх, взалы сау дурау... 
Уаз æнкъарæнтæ, уарзты сонт сæнттæ 
Риуы райхæлæд уарди дидинтау, 
Сусæг сагъæстæ, райдзаст буц фæндтæ 
Уды райгуырæд хуры хъарм тынтау. 
30.07. 2007 аз. 
6 

*** 
Хъары уæнгты фæззыгон 
Уазал дымгæ сындзау... 
Уд та мысы æхсызгон 
Уарзон сурæт фынау. 
Судзы цырагъ фæлмастæй, 
Пецы бартхутæг арт. 
Абон басыгътæн уарзтæй, 
Абон банкъардтон цард. 
7 

РАЙГУЫРÆН УÆЗÆГЫЛ 
Къæдз-мæдзы фæндæгтыл фæллайы бæлццон, 
Уым, коммæ кæсгæйæ, лæджы сæр фæзилы. 
Уым сатæг изæры мæ удæн- æхцон - 
Рæууддзæф гуыбыр тулдзы къалиутæ тилы. 
Фæлгæсы уым рагъæй хæстæфхæрд мæсыг, 
Чырс къултыл - нæ фыдæлты туджы фæзгъæртæ. 
Йæ хуылфæй сæутар æхсæв рарттивы зынг,- 
Фæхъуысынц алайнаг хæстонты цъæлхъæртæ. 
Уыраугæ бæллицты ыскъуыбар ис рис, 
Æртæфстысты удыл ивгъуыд дуджы зынтæ, 
Уый чи сиды знæтæй сæурайсом фæдис?.. 
Цыма та нæ Ирмæ æрбабырсынц гуннтæ. 
Уый сæрвæтмæ фыййау ыскъæры йæ фос, 
Зæрин хур йæ тынтæ нæ хъæуыл луары. 
Нæ суар æвдадзау, у алцæмæн хос, 
Нæ тулдзкъохæй булæмæргъ хъæлдзæгæй зары. 
8 

*** 
Лыстæг хъуыддæгтыл бахардз ис мæ цард, 
Мæ хъуыдытæн ныдздзæгъæл дæн сæ пыхсы. 
Лæджы удмæ куы нал фæхъары зард, 
Цырагъау уæд йæ уарзты зынг ныххуыссы... 
Фæмысæм ма уæд рагбонты тæмæн, 
Кæй атадысты афтæ тагъд нæ азтæ... 
Нæ бæллицты куы басудзы кæлæн, 
Уæд ма æнкъард цæмæн кæнæм фæлмастæй? 
Цæмæн вæййынцфæлладудæн зынаргъ 
Цъæхдзаст уалдзæджы рухсаив изæртæ?.. 
Мах райдайæм æвзонгдзинадæн аргъ 
Æрмæстдæр уæд- куы фæурс вæййынц сæртæ... 
Æрмæстдæр уæд мах банкъарæм æцæг, 
Кæй батыдтам æнæмæтæй нæ бонтæ... 
Ис алкæмæн йæхи нысан, æфцæг, 
Уæд ма цы кæнæм ’рæджиау фæсмонтæ?.. 
Фæлтау ныссæрф дæ фæндырæн йæ рыг, 
Зæрдæагайгæ сис кæддæрау зарæг... 
Фæлмаст зæрдæйæ айрох вæййы хъыг, 
Куы фæмысæм нæ рагбонтæ,нæ уалдзæг. 
9 

*** 
Уалдзæг. Хъæды тары 
Иунæгæй хæтын. 
Хъæлдзæг хур та луары 
Сау зæххыл йæ тын. 
Ног дарæсы урс бон 
Рацæуы чындзы. 
Амонды æлутон 
Зæрдæмæ тæдзы. 
1976 аз 
10 

*** 
Мæнæн мæ уд æмæ мæ ныфс 
Нæ вæййынц сау зынтæй дæр тары: 
Нæртон лæгдзинадæй æхсыст 
Фæдæн ирон лæджы хæдзары. 
Æмæ ирон мады æхсыр 
Мæ риуы араугæ æхсиды, 
Æз хъусын ме ’фсургъы мыр-мыр, 
Мæнмæ уый дард балцмæ куы сиды. 
1978 аз 
11 

ЗЫМÆГОН НЫВТÆ 
(Рагбонтæй) 
Мит лыстæг тъыфылтæй уары, 
Комдон ихы бын фæци. 
Халон бырæттæ ысгары. 
Дуцы хъуццыты Гыцци... 
Рудзынджы тарвазыл бады 
Хъуари цъиу, ныргъæфст, ныббукъ... 
Уынджы сыхæгты лæг фады 
Цурк æмæ дзæккорæй суг. 
Уад фыдуаг лæппуйау сонтæй 
Миттæ телхъæдыл цæвы... 
Хæдзары къуыпрагъ фæсонтæй 
Хиды салд æртах тæдзы. 
Сабитæ сæ дзоныгътимæ 
Уайынц къуыбырмæ цæрдæг. 
Гугын фыстæ урс сæгъимæ 
Рындзыл агурынц кæрдæг... 
Митын лæг - нæ уазæг уынджы, 
Мидæмæ нæ комы ’ппын... 
Чидæр бацыди йæ хъыджы?... 
Никæмæ кæны фысым. 
12 

Адæмы тыхстмæ нæ хъусы, 
Хохмæ ’рхæндæгæй кæсы. 
Цъеритæ - уæйгуытау мусы, 
Арв сыл урс ыссад æссы... 
Судзы пецы арт цырынæй, 
Гино пецы бын фынæй. 
Бафæлладыстæм бырынæй, 
Бырынæй æфсæдæн нæй... 
20.12. 2007 аз. 
13 

ХÆХХОН ЦÆРГÆС 
Хæххон цæргæс бæрзонд къæдзæхыл бадти, 
Зæрин хур æм йæ мидбылты фæхудт. 
Æрвырдынау,йæ пакъуы уыд рæсугъд, 
Йæ хъæбулыл йæ раттæг æрдз дæр ради. 
Рæсугъд бон-иу цъæх-цъæхид арвыл зылд, 
Уый никуы уыд ыстыр тохы тæппуд, 
Уый хæхты сæрыл радтаид йæ уд, 
Уыдис, æрвдзæфау,не знæгтæн йæ уынд. 
Йæ цыргъ ныхтæ æппын æнцой нæ зыдтой, 
Фыдгæнæг-иу сæ никуы уыд æвыд- 
Йæ ирд цæстыты туджы уылæн уыд. 
Ныр дæр та йе ’ндон базыртæ ныууыгъта, 
Сæ фæйлауæнтæй уаддымгæ ныззылд, 
Цыдæр фыдтас йæ фыдгултыл æфтыдта. 
1977 аз 
14 

НОГ БОНЫ РАЙГУЫРД 
Уддзæф бандзыг и, ныхъхъус 
Хъæды бур кæрцæн йæ роны... 
Райгуырдтар æврæгъты рухс- 
Раскъæфы цъæх барæг боны. 
Æмæ разынди фæрныг. 
Дуне ирд цæстæй ныккæсы... 
Уарзты сусæггаг цæссыг 
Бон йæ уадултыл æрхæссы. 
15 

УАЛДЗÆГ 
Уалдзæг æрлæууыд, 
Сулæфыд мæр. 
Хуссары малусæг 
Сдардта йæ сæр. 
Къуылдымтæй къадатæ 
Кæмттæм тындзынц, 
Цадæггай бæлæстæ 
Дарæс кæнынц. 
Рафтыдта дыргъдоны 
Урс дидин бал. 
Арвыл рæгъ-рæгъæй 
Зырнæджыты хал. 
Хъуысы æфсæн бæхæн 
Хуымтæй йæ зард. 
'Хсиды та алы ран 
Куыст æмæ цард. 
1976аз. 
16 

ФÆЗЗЫГОН ÆХСÆВЫ НЫВ 
Æрвгæрæттæй изæрмилтæ æрхъуызынц, 
Ыстъалытæ, уыджы цæстытау, ирд. 
Бæрзонд хæхты æхсæвы тар ныхъуыры... 
Кæны къæбæда сонт дымгæ æхситт. 
Бæзджын мигъ та хъуызы къæрныхау уынгты, 
Ныффынæй æрдз, тæгæр бæлас ныхъхъус. 
Йæ тыбыртæ цæгъды - ыстылди рыгты 
Æнцъылд сыфтæр, æрхуыссыдис йæ рухс. 
Ныссабыр горæт. Фæндаггон ма сисы 
Æмыр зарæг, къуырма зæлтæ - фæсус... 
Фæстаг сыфтæр бæгънæг бæласыл ризы, 
Йæ мæтæй бонмæ æрдз бынтон ысурс. 
*2 
17 

*** 
Аскъуыд бонрухсæн йæ уд, 
Арв ыстъалы-цæссыгтадзы. 
Уддзæф сыфтæрмæ фæхудт, 
Къалиутыл йæ фæллад уадзы. 
Талынг- саудзæсгом, фæлмаст, 
Ризгæ рудзынгыл æрбыры. 
Амонд, сагъæс æмæ уарзт 
Ахсæв ме ’взонг риуы гуыры. 
18 

*** 
Райхъал фæрныг дуне райгæ. 
Хур мæм рудзынгæй мидбылты худы. 
Базыл æвзисттынтæ 
Ризгæ, симгæ фæуайынц... 
Уарди - 
Цъæх арвæн йæ риумæ 
Цыкура цæстытæй ныккасти. 
Амонды денджыз 
Фæйлаугæ... 
Мæ зæрдæ 
йæ уылæнтæй байдзаг. 
19 

*** 
Тар æмбæрзæн æхсæв 
Батыхта сабыр, 
Сатæг дымгæ, уддзæф 
Хохцъасы ныммыр. 
Дидинджытæ худынц, 
Бонырухс æртахт. 
Рагуалдзæджы судзы 
Сонт зæрдæты уарзт. 
20 

*** 
Аппар дæ сау хотых, 
лæг! 
Цардæн мауал хæсс 
адзал, 
мæлæт. 
Мин хæстытæй 
нуæстæ, 
хъæдгæмттæ 
у зæхх... 
Аппар дæ марæнгарз, 
лæг! 
Мауал кæн 
зæххæн 
йæ дудгæ 
рыст 
зæрдæйыл 
цæхх!.. 
21 

*** 
Æрлæууыд уалдзæг. Райдзастæмæ цин... 
Уæзданæй сдардтой дидинтæ сæ сæртæ. 
Цъæх-цъæхид кæрдæг- быдырты æфсин, 
Чысыл родтæ ныхъхъылдым кæнынцуæртæ. 
Æмæ та байдзаг гæлæбутæй уынг, 
Чысыл лæппу сæ ахсыныл фæлвары. 
Æнæрынцойæ калы Терк йæ фынк, 
Зæрин хур дæр йæ фæлмæн тынтæ луары. 
22 

*** 
Къæвда æрæхсадта горæты чъизитæ, 
Уынгтæ æрттивынц, у уæлдæф æвдадз. 
Бæлæстæ ’фтауынц цъæх сыфтæртæ, дидинтæ... 
Æврæгътыл чидæр ныккалдта мыдадз. 
Æмæ мæ рудзынг ныххостой изæрмилтæ,- 
Дзæнгæрæг аргъуанмæ сиды дæумæ... 
Фæлæ нæ тагъд кæныс; сонт монцтæ, уазцинтæ 
Цæстыты судзынц, цæуæм, дам, хъæмæ... 
Æмæ ныррухс кодтой тары нæ цырæгътæ,- 
Зæрдæйæ байрох ис сау сагъæс, маст... 
Разынд фæлурс мæй дæр мигътæн сæ 
бырæгътæй, 
Æмæ та райгуырдис артуадзгæ уарзт. 
23 

*** 
Фæлмæн цъæхдзаст изæр фæлладæй 
Йæ сæр æвзонг бæрзыл æруагъта, 
Æмæ сæууон дымгæ йæ тахтæй 
Фынæй сыфтæрты рог ысцагъта. 
Æмæ, æхсæрдзæны уынæрау, 
Сæ сыр-сыр бур сыфтæртæн ссыди, 
Æмæ æнкъард сагъæс - æнæнтау, 
Тæргай, æрхæндæгæй фæлыгъдис. 
Æмæ бæрзыты къохæн аргъау 
Зæронд, дæрзæгтæгæр нывæзта... 
Фæззыгон къæвда та æнæвгъау 
Йæ уазал цæссыгтæ лæмæрста. 
24 

РАГБОНТЫ СÆНТТÆ 
Рогуддзæф сыфтæртыл дзой-дзой кæны, 
Рагъæй ма хурæн йæ уадул зыны... 
Райхъуысы дардæй хæццæ-мæццæ зард. 
Горæты райхъал изæрмилты цард. 
Уарзæттæ-уынгты, æнæмæт, рæсугъд... 
Рагуалдзæг мысгæ æрæнкъард и уд. 
Хохаг чысыл хъæуы иухатт кæддæр 
Уадтæн нæ фембæлдмæ райгæ æз дæр. 
Бирæ рæубæллицтæ зæрдæ сыгътой. 
Хистæртæ нæ амондмæ махæн куывтой. 
0, фæлæ ’ндæр фæндаг равзæрстай ды... 
Алыгъдис амонд, дзæгъæлæй хæты. 
25 

САГЪÆС ÆВЗОНДЖЫ АЗТЫЛ 
Фæзынд æнафоны мæ зымæг, 
Мæ уд фыдцæрдтытæй - фæлмаст. 
Зынгау бæллицты арт ныммынæг, 
Кæддæрау нал судзы мæ уарзт. 
Æрмæст ма рухсаив изæрты 
Фæмысын иу сурæт æхцон... 
Рæсугъд, мыдгъуыздзыкку мæ сæнтты 
Мæнæн ысрухс кæны мæ бон. 
Æмæ тæгæр къохæй фæхъуысы 
Æнкъардæй рох зарæг фæлмæн. 
Уый чидæр йе ’взонгдзинад мысы, 
Æнæнцой сагъæсты тæмæн. 
26 

НЫХАС УАЛДЗÆГИМÆ 
Зæлдагбазыр, цъæхдзаст уалдзæг -нæртон, 
Дæ сабион цæстытæй ма мæм бахуд. 
Мæн хъугомы сырх дидинæй æртон, 
Æмæ сыгъдæг уарзт мауал дара агъуд. 
Ды фест хъуытъаз, сæдæтæнон фæндыр, 
Æвзонг удты æрхæндæгдзинад асур. 
Æппары чидæр ’взист цады æнгуыр, 
Æмæ йæ хид кæф ахсынæнхъæл басур. 
Æз та бæллын: дæ цъæх арты мæ уд 
Æнусбонтæм, алдзан рухсау, куы судзид, 
Куы мæ уарзид мыдгъуыздзыкку рæсугъд, 
Куы фестин æз иппæрд уарзæттæн рухс хид. 
Мæ цинты цин, цъæхдзаст уалдзæг - нæртон, 
О, иу уысм мæ дæ хуравдæны ауз. 
Ысбийдзынæн дæ урс дидинтæй рон, 
Дæ сатæг зæххыл авæрдзынæн хъарм рус. 
1985 аз май. 
27 

ЗАРÆГ МАДÆН 
Куы вæййын тыхст, фæлмæст æмæ æнкъард, 
Рæвдаугæ мын уæд февæрыс ныфсытæ. 
Куыд диссаг дæ, куыд уарзæгой дæ, мад, 
Куыд хорз зоныс хъæбулы цин, рыстытæ!.. 
Фæндараст мæ куы фæкæныс, уæддæр 
Дæ цæссыгтæ æрлæсæн кæнынц рустыл. 
Куыстдомд армæй æрлæгъз кæныс мæ сæр, 
Дæ фæлмæн фæдзæхст ауайы мæ хъустыл. 
Кæддæрау та нæ артдзæсты цыма 
Æрæмбырд и нæ бинонты къорд иумæ, 
Мæ сæр фæурс, фæлæ уæддæр нырма 
Мæн сабийау æрбалвасыс дæ риумæ... 
Æмæ кæддæрау банкъарын фæлмæн 
Æз мады уарзт-æвидигæ, æгайнæг. 
Зæрин хурау - дæ уды хъарм тæмæн. 
Дæ буц номыл куы у мæнæн мæ зарæг. 
2006. 26. 11. 
Сатихъар. 
28 

ДЫ МА РОХ КÆН 
Ды ма рох кæн чысыл хъæуы фæндæгтæ,- 
Кæм-иу кодтай дæ уисын бæхыл дугъ. 
Ды ма рох кæн ныййарæджы лæггæдтæ, 
Сæ фарсмæ у, рæуæг сын кæн сæ къух. 
Ды ма рох кæн, хæмпус дзулы хæргæйæ, 
Кæй йыл калдта зæхкусæг лæг йæ хид. 
Йæ куыстæн ын ысаргъ кæн ды зæрдæйæ, 
Йæ хæрзтæ йын фæллой кæнынæй фид! 
Куы дæм сида хæстоны мад æххуысмæ,- 
Фæрог ын кæн йæ кусинаг, йæ уаргъ: 
Æдзард хъæбулы ’рымысдзæн дæ уындмæ, 
Уыдзынæ йын йæхи фыртау зынаргъ. 
10. 06. 1977 аз 
Сатихъар. 
29 

ФЫДÆЛТЫ МÆСЫГ 
Бæрзондæй айнæгхохы фахсыл 
Тызмæгæй иу мæсыг лæууы. 
Йæ нарæг фæрсæгтæй уый дардыл 
Æдзæмæй йæ алфамблай кæсы... 
Æнустæ йыл сæ фæд ныууагътой, 
Кæддæр фыдæлтæн уыд сæ уарт. 
Йæ айнæг систæй сæ æмбæрзта, 
Ныр ыл, кæс, азты чырс æрбадт. 
Уый ферох абоны рæстæгæй, 
Зыны йыл рагбонты хъысмæт. 
Ныууагъта ма æрмæст йæ фæстæ 
Нæ ивгъуыд замантæн сæ фæд. 
30 

МÆ ФЫДЫ ЗÆХХ 
Æврæгъты сау æрфгуытæй бон 
Æрхызт йæ цъæх бæхыл дунемæ 
Æмæ цæлхъзардимæ бæлццон 
Фæцæуæгуынгты хъазгæ йемæ... 
Æрвгæроны нæ судзы арт: 
Уый хур æрбацæуы сырх худы 
Æмæ та ногæй райгуырд цард. 
Мæ Фыдызæхх йæ мидбыл худы... 
31 

ФЫЦЦАГÆРВНÆРД 
Уалдзыгон фыццагæрвнæрдмæ 
Ризынц ногфæлысттæгæртæ. 
Хъал бæхы ихсыд цæфхæдтæй 
Калы хуырвæндаг цæхæртæ. 
Раст куыристау,арв йæ мигътæ 
Ракалдта йæ мусæй зæхмæ. 
Фæрв,цæнкуыл фæрв та йæ хихтæ 
Сабыргай æруагъта æрхмæ. 
Фескъуыди йæ хъæбыс мигътæн, 
Хъарм цæссыг йæ русæй хъары. 
Уарзонау,хъуымбыл хæрисæн 
Терк зæлланг мыртимæ зары. 
Æмæ уалдзыгон æрвнæрдмæ 
Райхъал саби дæр йæ фынтæй: 
Дидин базмæлы йæ сæнтты, 
Худы пысыра дæлбылтæй. 
1981 аз. 
32 

ХОХАГ РАЙСОМ 
Ыздыхтсыкъа дзæбидырыл хæхтæй 
Зæрин хур йæ тынтæ фæрсудзы... 
Уалдзыгон райсом дæлвæзтæй 
Дидинæг мидбылты худы... 
Сатæг æхсæвы уæларвæй 
Рахауди дысон ыстъалы, 
Ризгæйæ айсæфти тары... 
Ног бон йæ мæсыгæй 
Аргъæутты æхсинæгау 
Ратахти цардмæ. 
Райхъал фынæй дуне, 
Райгуырди амонд 
Алæмæты 
Райсомы зардмæ. 
*з 
33 

ÆВДУДОН БÆРЗ 
Быгъдæг ран, уæлæуæз, йæ дзыккутæ æрхмæ 
æруагъта, 
Зæдæнгæс бæрз бæлас йæхимæ ныхъхъуыста, 
нынкъард. 
Æгъатыр дымгæ йын тызмæгæй йæ сыфтæртæ 
цагъта, 
Лæууыд-иу æрдуйыл фыдтымыгъты рæстæг йæ 
цард. 
Фæлæ сын фæрæзта, æвдудон-иу разынди хъызты. 
Йæ сау цæсгом арвæн уый, хъодыгонд удау уыдта, 
Æмæ-иу изæры фæлмастæй йæ сусæггаг рысты 
Цъæх уалдзæджы мысгæ æгуыппæг-æдзæмæй 
куыдта... 
34 

ÆХСÆРÆГ 
Сабыр у зымæгон, 
У æгуыппæг хъæд. 
Миты бын цæугæдон, 
Баззад ма йæ фæд. 
Пухкъæдзил æхсæрæг 
Хъазыдис сæрæй... 
Бæласыл ысцæрдæг,- 
Уый фæтарст мæнæй... 
Бахæцыд ъ\л ризæг, 
Знаг ын цыма дæн, 
Мæрамæ фæлидзæг, 
Уым ын ис цæрæн. 
Дзаг у уым йæ хордон: 
Тæрс, æхсæр æм - фаг, 
Удæнцой - йæ сомбон, 
Удæнцой - йæ равг. 
35 

АЦÆРГÆ ЛÆДЖЫ САГЪÆС 
Цырæгътау атадысты азтæ, 
Æвзонгад аивгъуыдта дард. 
Зынынц мыл карз рæстæджы нуæстæ, 
Мæ сæрыл урс халас æрбадт. 
Фæзынд уый ’нафоны мæ зымæг, 
Мæ уд фыдцæрдтытæй - фæлмаст. 
Зынгау бæллицты арт ныммынæг, 
Кæддæрау нал судзы мæ уарзт. 
Æрмæст ма рухсаив изæрты 
Фæмысын иу сурæт æхцон... 
Рæсугъд, мыдгъуыздзыкку мæ сæнтты 
Мæнæн ысрухс кæны мæ бон. 
Æмæ тæгæр къохæй фæхъуысы 
Æнкъардæй рох зарæг фæлмæн. 
Уый чидæр йе ’взонгдзинад мысы, - 
Æнæнцой сагъæсты тæмæн. 
36 

АМОНДДЖЫН УЫЙ У 
Амондджын уый у, йæ номæй 
Адæм кæмæн хæрынц ард. 
Чи вæййы райгонд йæ бонæй, 
Царды кæмæн кæнынц кад. 
Амондджын уый у, тæхуды, 
Йе ’взаг кæмæ у нымад, 
Чи йыл фæтыхсы йæ удау, 
Чи йыл нывæнды йæ зард. 
Амондджын уый у, йæ удæй 
Чи ссудзы ихыл дæр арт. 
Уарзон бæстæйæн рæсугъдæй 
Чи кæны цыт æмæ кад. 
1986 аз 
37 

ИРВÆЗЫНГÆНДЖЫТÆ 
-Тагъддæр, тагъддæр, о, фæдис, 
Риуы нал цæуы мæ рис... 
Телхæтæлæй ус дзырдта, 
Сау маройгæнгæ куыдта... 
- Хорз ус, радзур-ма, цы ’рцыд? 
Циу дæ дудгæ хъыг,дæ фыд? 
- 0,мæ уд мын тоны маст, 
Æмæ уын кæнын мæ хъаст... 
Бонрæфты мæ Гиса раст 
Гом уæрмы ныххауд æваст... 
Уасы уым,мæгуырæг, ныр, 
Уазалы кæны зыр-зыр... 
МЧС, Фæдис! Фæдис! 
Цъымылы мæ Гино-Гис! 
- Ма тыхс ,бамбæрстам дæ рыст, 
Бакæндзыстæм мах нæ куыст... 
Ахæм у сæ тох,сæ куыст, 
Алкæмæн кæнынц æххуыс. 
У æдас сæ фæрцы цард, 
Ис сын хорз цыт æмæ кад... 
38 

*** 
Сау æндæрг, аууонау, зилы мæ фæдыл, 
Удæн нæ дæтты сæрибар, æнцой, 
Сау æндæрг сау фæнык калы мæ фæдтыл, 
Сау æхсæв зилы мæ сæрыл куырой. 
0, фæлæ ссыгътон æз рухс цырагъ уаты, 
Райгуырæн хъарм артдзæст сонт удæн - ныфс. 
Æмæ та систон мæ сабыр, нымд зарды 
Уды рæсугъд цинтæ, уды фыдрыст. 
39 

*** 
Сагъæстæ ысбирæ сты, сагъæстæ агайынц риуы, - 
Райгуырдис зæрдæйы судзаггаг уарзты тæмæн. 
Худын æнкъард худтæй айдæны размæ мæхиуыл, - 
Скодтай, рæсугъд чызг, æвæццæгæн, хинтæ 
мæнæн. 
Иухаттау гуырынц мæ уалдзыгон сусæг 
рæусæнттæ, - 
Айрох уæззау сагъæс, айрох мæ зынты зындæр. 
Ногæй та æвзонгад, ногæй та рухсдзаст изæртæ, - 
Адæргæй зарын мæ рагбонты зарæг нымдæй... 
40 

*** 
Ацы ’хсæв мæ фæллад зæрдæ - сабыр, 
Ацы ’хсæв, куырысдзау усау, хин. 
Ирддзæсгом мæй уазæгау - мæ уаты. 
Сабийау нæ уромын мæ цин. 
Раивылд мæ уды ’фцæгыл тавиц, 
Ферох кодтон маст æмæ æрхуым. 
Ахсæв мæм дæ рох сурæт æртахтис, 
Тарсттæрхъусау алыгъди мæ фын. 
41 

КÆМÆНДÆРТЫ 
Уæ аразгæ, уæ кæнгæ митæй 
Мæ уд - фæллад. 
Уæ мæнг æппæлдтытæ, уæ цинтæ 
Мæнæн-æнад. 
Уæ сырхуадул цæсгæмттыл - амонд, 
Фæрнæй цæрут. 
Æмæ ыстутуæ мулкæй райгонд, 
Æфсæст - уæ худт. 
Æмæ уæ хъузджыты æмбæхстæй 
Цæуы уæ цард. 
Нæ кæнын расыг æз уæ сæнæй, 
Кæнын æнкъард. 
Уæ сойæвдылд, ыстыр куывдтытæ 
Ысты мæнгард. 
Нæ мæгуыр адæмы рыстытæй 
Ыстут хæрз дард. 
1987 аз 
42 

ХÆРÆДЖЫ ЦИН 
(Æмбисонд) 
Уæд кæрты хурхбастæй, мæгуырæг, 
Æдзух хъуыдытæ кодта хæрæг... 
Мæ хицау тынг уарзы йæ куыдзы, 
Мæн та уæззау куыстмæ ифтындзы... 
Нæ куыдз, æвæццæгæн, у цурон... 
Йæ рæзты разгъоры куыд дугъон: 
Фæкæны уый гæппытæ, цинтæ, 
Ыстæры йын йæ къух, йæ синтæ... 
Ыстæй æхсызгонæй ысрæйы. 
Фæлварон цæй, уæд та цы вæййы, 
Фæсте нæ фæлæудзынæн куыдзæй, 
Йæ рæзты згъордзынæн тырындзæй... 
Цæудзынæн зонгуытыл йæ размæ, 
Æмæ мæ сисдзæн, ’нæмæнг арвмæ... 
Æрцыд уæдмæ йæ хицау хъоммæ, 
Ыскъæрдта ыстурты уый донмæ... 
Уæд хæрæг бацыдис йæ цурмæ, 
Фæлæ йæ не ’рдардта, уый мурмæ... 
Уæд райдыдта нæ хæрæг дугътæ, 
Дыууæрдæм уад йæхи æнтъухгæ... 
43 

Куы сонтхъæлæсыдзаг ныууасы, 
Куы нæуу йæ раззæгтæй æлвасы... 
Ыстæй уæд фырцинæй фæсонт, 
Нылхъывта хицауæн йæ цонг... 
Ныхъхъæр кодта уæд хицау ’васт, 
Мæгуыр йæ хæрæгæй фæтарст... 
Йæ хъæрмæ рамбырд ысты сых, 
Ныддаудтой хъусджынæн йæ ных... 
Æмбисонд баззадис нæм рагæй: 
«Йæ цин хæрæгæн у дæндагæй». 
14.03.1996 аз. 
44 

ÆНÆМÆТ 
- Алчи кувы арвмæ,- 
Загъта мыст - хуыснæг,- 
Ахæмтæн сæ цардмæ 
Нал кæнын хæлæг. 
Хордоны мæнæутæй 
У мæ гуыбын дзаг,- 
Тар хуыкком - дзæнæтау, 
Алцыдæр мын - фаг. 
45 

АДÆМЫ БАРДЗМÆ 
Цы уæ хъæуы? Цæуыл ма кæнут хъаст 
Уæ цардамондæй, СфæлдисæгХуыцауæй?... 
Куы ’рцыдысты уæ тæригъæдтæ барст- 
Хуыцауы фырты амардтат мæнгардæй. 
Нæ разындис уæ уазал удты рыст, 
Уæ хæрзгæнæгæн стылдыстут йæ туджы... 
Æрвон дуне фæудаист, ныррызт,- 
Йесойы мæлæт срухс кодта фыддуджы... 
Куыд диссаг дæ, куыд фæлмæн дæ, Хуыцау!.. 
Дæ иунæг фырты чи байтыгъта дзуарыл, 
Æгъатырæй йыл чи æвæрдта фау, 
Ныббарстай сын, ысрухс сын кодтай тары. 
Фæлæ нырма нæ райгуырдис фæсмон, 
Нæма хатынц Чырыстийы рæстдзинад. 
Уæззау уысм ын нæ саккаг кодтой дон, 
Ныууæй кодтой капеччытыл лæгдзинад. 
Рынчын у зæхх, тæригъæдтæй хъæрзы, 
Ныххатыр кæн лæмæгъ удтæн, Чырысти! 
Цæй рухс у уый, цæй райдзаст бон хæссы!.. 
Уый арвæй ног Хуыцауы фырт æрхызти. 
1989 аз апрель. 
46 

*** 
Миназон тулдзы бын 
Сау зæххæй абузы... 
Урс æвзист суадон. 
Райсомы хурдзастæй, 
Урсхъуыр тынпузыртæй 
Мигъты хæрв бадон... 
Азтæ йыл цас цæуы?.. 
Удыхос цалæн уыд?.. 
Ничи нæ зоны... 
Уайы æнусбонты, 
Уайсадгæ ног чындзау 
Сафы нæ дойны... 
Ам-иу æвзонг удтыл 
Уарзтмонц сыгъдæг дзырдтæй 
Базыртæ зади... 
Ардæм-иу уарзонмæ 
Дидинты бастимæ 
Сау лæппу уади... 
47 

Уарзæгой, артудтæ, 
Ардбахæрд, уазмыртæ 
Цал хатты загътой?.. 
Худгæ æнгасимæ, 
Сусæг бæллицтимæ 
Удвæндтæ кодтой... 
Урс æвзист суадон та 
Хивæнд зæронд лæгау 
Комтæрттыл хауы. 
Миназон тулдзы бын 
Сонт лæппу сау чызджы 
Уарзтæй рæвдауы. 
Урс æвзист суадон та, 
Уарзæттæм кæсгæйæ, 
Цингæнгæ райы... 
48 

*** 
Айнæгыл 
их лæдзгуытæ 
ног æрсидт 
салдæттау 
лæууынц 
рæнхъæй... 
Миты къуыбæрттæй 
дурты сæр 
уадтымыгъ 
самадта 
егъау хъæпæнтæ... 
Цъититы салд рустыл 
уазал цæссыгтæ 
згъæлынц. 
Хохаг цæугæдæттæ 
уалдзæджы мысгæ 
фæкæуынц... 
49 

ФÆЗЗЫГОН ХЪÆДЫ 
Тамако дымæг лæджы æнгуылдзтау 
Ысбур-бурид хъæд... 
Мæрдджынау нырхæндæг, 
нынкъард... 
Æрмæст ма 
дыдзы хуры тынтæм 
мырткæйы сырх гагатæ 
къутæрты хъуырыл 
фæрдгуытау æрттивынц 
дæ фæрдгуыты хуызæн. 
Æмæ фæлмаст уд 
фæззыгон æдзæм хъæды 
æрымысыд дæу. 
50 

ХÆЗНАДЖЫН ИР 
Фæззыгон хъæды бур-бурид сыфтæртæ, 
Æрцæттæ кодтой зымæгæн лыстæн... 
Тæгæрты къох ныггом кодта йæ тæрттæ, 
Йæ хъæбысы уад сабийау кæудзæн... 
Ныр та уал хъæд ныссабыр и, ныхъхъус и... 
Хæдхъиу бæлæстыл рог уддзæф фынæй, - 
Æрвгæроны чысыл æврагъ ныуурс и... 
Дæтты нын æрдз рæсугъд нывтæ хуынæн... 
Æз та цæуын æгайнæг хæхтæм балцы, 
Цъæх цъити дæттæй бануаздзынæн фаг. 
Нæ хъæдты ис дыргъ, зайæгойтæ алцы, 
Æрдзон хæзнатæй Иры бæстæ дзаг... 
51 

ЗЫМÆГОН РАЙСОМЫ НЫВ 
Уазал 
зымæджы 
сæудары... 
Арв йæ 
цæссыгтæ 
лæдары... 
Горæты 
афтид 
хъæууынгты, 
Ногуард 
арф митæн 
йæ рыгты 
хъазынц 
хъæлдзæгæй 
нæ куыйтæ. 
Мит 
сæ къæхты бын 
ныссуйтæ... 
Бадынц 
ныггæнды 
фæрсагыл 
сау 
хъуырна 
гæдытæ 
52 

сабыр... 
Фалдæр та 
ысгары 
халон 
Бырондон 
йæ бару 
абон. 
Ногмит 
сабитæн 
бæрæгбон... 
53 

*** 
Æрцыд та нæм зымæг, 
Цæргæсау æртахт. 
Цæуылдæр ыстызмæг, 
Æвдисы йæ маст. 
Æхсæвыгон ниуы, 
Зæронд куыдзау раст. 
Куы кафы, куы симы, 
Куы сисы хъæрахст... 
Нæуæг чындзау уынгтæ 
Ныммарзта хъызтуад. 
Йæ митын цæссыгтæй 
Мæ сонт уд нынкъард. 
54 

*** 
Урс тъыфылтæ цæссыг калыс 
Арв, цæуыл кæныс æнкъард? 
Кæд мæнау дæ удмæ хъары 
Ивгъуыд сагъæсты нымд зард. 
Кæд цъæх уалдзæджы фæмысыс 
Сабыр изæртæ, фæлмæн... 
Кæд дæ цæстыты æрхуыссы 
Ирд сæуæхсиды тæмæн. 
Кæд дæ амонды къæсæрыл 
Уды бацардис фæсмон. 
Кæд дæ денджызы уæлцъарыл 
Рухс бæллиц фæцис дæлдон. 
Кæд дæ сабибонтæ мысгæ 
Дæу æрфæндыдис хъæмæ, 
Зæрдæ нал лæууы дæ рыстмæ, 
Рацу, рауай ма мæнмæ. 
Арв, хъуынтъыз арв, кæд ыссарис 
Ды дæ хъызт удæн бынат 
Æмæ та ныл кæд рæдауæй 
Калис хуртынтимæ уарзт. 
55 

*** 
Уаддымгæимæ 
Тохы, карз тохы, 
Тулдзы бур сыфтæ 
Хауыныц сау зæхмæ, 
Хауынц ристимæ, 
Раст цæф салдæттау, 
Сау уымæл зæхмæ. 
Арвæй рафæлдыст 
Гага цæссыгтæ 
Згъалы урс цадмæ 
А тулдз, рагон тулдз. 
Сау хъыг бамбæхста 
Арф йæ уидæгты, 
Гомгæрцц къалиутыл 
Хиты сау халон, 
Марой, сау марой... 
Тъизынц бæлæстæ. 
56 

*** 
Уазал, уазал 
Уæнгты хизы... 
Ихæн,ихæн 
Буар ризы. 
Уары, уары 
Миттъыфылтæй. 
Зары, зары 
Уад æхситтæй. 
Уасы, уасы 
Тъура хъæдæй. 
Басыд, басыд 
Кæрз уæлхъæдæй. 
Урссæр, урссæр 
Фестад айнæг. 
Уды, уды 
Уарзт-æгайнæг... 
Митыл, митыл 
Арф-дæфæдтæ... 
57 

Уайын, уайын 
Æз дæ фæстæ... 
Тайы, тайы 
Митау зæрдæ... 
Уалдзæг, уалдзæг, 
Тагъд, цы фæдæ!.. 
58 

МÆ ИРЫСТОН 
Мæ Ирыстон. Ды, тохвæллад хæстонау, 
Дæ хъæдгæмттæ дæ цæссыгтæй æхсыс. 
Дæ сау хъыгтæй сæ зæрдæтæ фæтонынц 
Дæ хъæбултæн,- сæ фидæныл тыхсыс. 
Дæ саударæг ныййарджыты æнгасы 
Уынын дæ хъыг, дæ сау катай, дæ рис. 
Кæмдæр та халон дудгæбонæн уасы, 
Кæмдæр та фехъуыст: «Гъе - мардзæ, фæдис!..» 
Æмæ та размæ, карз тохы цæхæрмæ, 
Нæ лæппуттæ дæ сæраппонд цæуынц, 
Æмæ æрттивы, рухс хурау, сæ сæрмæ 
Дæ тырыса - бæрзæндты йæ хæссынц... 
Мæ Ирыстон! Фыдтымыгътæн нæтасыс, 
Ды, тулдзау - фидар, сабийау - æргом. 
Дæ рыст риумæ, ныййарæгау, нылвасыс 
Дæ хъæбулты, зынаргъ дын у сæ ном. 
Уырны мæ мæн, дæ хъæдгæмттæ, дæ хъыгтæ 
Уыдзысты рох æвзæр фыдфынау раст. 
Æмæ дæ рыст, дæ тугæрхæм цæссыгтæ 
Ныссæрфдзысты дæ хъæбултæ - фæлмаст. 
59 

Æмæ та фарн æрцæрдзæнис дæ зæххыл, 
Дæ сыгъд хъæуты та сæндидздзæнис цард. 
Цæвджыты æхситт хъуысдзæни дæ рæгътыл, 
Дæ быдыртæй та райхъуысдзæнис зард. 
1992 аз 
60 

МÆ АДÆМ 
О, адæм, о, ме ’мтуг, мæ иубæстон адæм, 
Уæ удхæрттæй зæрдæ, цæф сырдау, хъæрзы... 
Нæ тохы тырыса - йæ рæстдзинад цардæн, 
Мах иугæйттæй былмæ фыдзаман мæрзы. 
Æфсондз ныл æвæрынц «æрцæуæг 
æлдæрттæ», 
Нæ сæрибар - ауыгъд йæ хурхæй кæмдæр... 
Нæ фидæн-æбæрæг, æрхæндæг - нæ сæнттæ, 
Дæлдзиныг- нæ бартæ, уынгæджы- нæ сæр. 
Мæ мæгуыр рыст адæм, мæ иубæстон адæм, 
Уырны мæ, фыддугæн уыдзæнис кæрон, 
Æмæ та ирон фæндыр, араугæ, зардзæн, 
Нæ усгур та хъазты æрбалвасдзæн рон. 
Æмæ та сæрибар алдзаны цырæгътæн 
Сæ тынтæ æрттивдзысты сабыр, фæлмæн, 
Æмæ та сæрдыгон цъæх райсомты рæгътыл 
Йæ уадындзæй хъæлдзæг нæ фыййау 
цæгъддзæн. 
1992 аз. 
61 

ЗЫНГХУЫСТÆМГÆРТТЫ МЫСГÆЙÆ 
Æвирхъау фыдхæстæн йæ бæллæхтæ банкъардта 
зæрдæ, 
Цъæх уалдзæгмæ бæлгæ æнафоны батад уæ уд. 
Мæ зынгхуыст æмгæрттæ, кæм уагътат уæ 
тугæрхæм 
фæдтæ, 
Уым дидин æфтауы, уым зайы кæркусæг рæсугъд. 
Нæ зонын, цы зæгъон, æнафон уæ айста 
фыдмæлæт, 
Бынылзад æвзæрау уæ цыртыты размæ лæууын... 
Хæстракъахæг, уастæн, æнусбонтæм дудгæ 
фæбадæд, 
Уæ мæтæй ныййарæг æрвылбон дзыназы, кæуы... 
Уæ худгæ цæстыты нымбæхстис мæ Иры уæззау 
хъыг, 
Цы рухс фарн ныууагътат, гъе уымæн цæрдзæнис 
йæ уаг. 
Уæ разы сæркъулæй, æрхæндæгæй калын мæ 
цæссыг, 
Ныббарут, лæппутæ, кæй басыгъд уæ царды 
фæндаг... 
62 

Ныббарут, кæд искуы уæ разы мах сонтæй 
рæдийæм, 
Æнкъарæм, цæуыл кæны сагъæс уæ саударæг мад. 
Нæ рæстæг уæззау у, нæ зонæм, цы уыдзæн нæ 
фидæн, 
Сымах та уыдзыстут фæлтæртæн сæ намыс, сæ кад. 
1994 азы тъæнджы мæйы 
15-æм бон, г. Цхинвал, 5-æм скъола. 
63 

НÆ ХЪАСТ 
Кæмæн ма ракæнæм нæ хъаст?! 
Кæмæн ма радзурæм нæ сагъæс?!. 
Нæ удтæ- сау къæппæгæй ахст, 
Æмæ ныггаффутт ис нæ артдзæст. 
Нæ зæххыл нал цæуы нæ бар, 
Кæнынц нын не знæгты нæ цурмæ, 
Æмæ цавæрдæр бодз, æлдар 
Нæ сау катай нæ дары мурмæ. 
Нæ зоны не ’гъдæуттæ, нæ уаг, 
Ныййарæг саударæджы удрис... 
Мæнгардæй нæ куы цагъта знаг, 
Уæд-иу дзæвгар тугтæ ныккалдис. 
Æмæ уæддæр кæны йæ фæнд 
Нæ бодз, йæ фæсдзæуинтæм хъусы, 
Цыма у не схæссæг, нæ зæд, 
Гъе уыйау рабады нæ мусы. 
Нæ зондыл, дам, куы нæ уат хæст... 
Кæнынц нæм алы бон æртхъирæн. 
Æмæ та ногæй къахынц хæст, 
Кæнынц фыдмæстытæ нæ Ирæн. 
64 

Фæлæ нæ бауадздзæн нæртон 
Йæ бартæ сау лæгтæн ыссæндын. 
Кæндзыстæм не знæгты бырон, 
Нæ Ир фæдзæхсдзыстæм нæ зæдтыл. 
Кæмæн ма ракæнæм нæ хъаст?! 
Кæмæн ма радзурæм нæ сагъæс?! 
Нæ риуты нал цæуы нæ маст. 
0, Стыр Хуыцау! Нæ Ирмæ ракæс! 
1994 аз, рухæны мæйы 10-æм бон. 
*5 
65 

ЛИГЪДОНЫ САГЪÆС 
Мах - æлгъыст адæм, мах - æнæкъона, ныр кæмæн 
кæуæм?! 
Уастæн, бастъæла, уастæн, басудза сау хæст 
рауадзæг! 
Сау арт бафтыдта уый нæ рухс хъæутыл, загътам- 
ацæуæм 
Уаз Фыдыбæстæй дардмæ, дард ранмæ, зæдтæ - 
неуазæг! 
Сар, кæугæ-ниугæ мах фæцыдыстæм хæхтыл, 
къæдзæхтыл: 
Салд, ызнæт къухтæй карз зымæджы уад къахта 
цæстытæ, 
Тар, зындон фæндаг - ’взæрстам тухитæ мах 
уæлвонг рæгътыл. 
Уд ныццауæзта, зæрдæ баризы сау, фыдрыстытæй. 
Мах, дзæгъæл фосау, хъæуты, горæтты ныр 
ныппырх стæм: 
Чи - æххормагæй, чи - фыдрынчынæй, хитæм 
’рхæндæгæй... 
Додойгæнгæйæ мах нæ сыгъд къуымтæ арæх 
’рымысæм, 
66 

Ничи ратдзæнис-рæстæг ахæм у - цыхт йæ 
хæндыгæй. 
Хус, афтид ныфсæй сайынц лигъдæтты ’ фсæст 
гуымирытæ... 
Зонд фæсаджил ис, зæрдæ скалцæг и, рухсмæ 
бæлгæйæ, 
Гомгæрцц сабийау, амонд алыгъдис - цард 
ныггæлиртæ, 
Удмæ нал хъарынц монцты артуадзгæ зарæджы 
зæлтæ. 
1992 азы хурхæтæны мæйы 10-æм бон. 
67 

АРДБАХÆРД 
Сты уынгтæ афтид. Тъæнджы мæй - хъуынтъыз, 
Мит бæлæстыл æрзæбултæ, фæхсынтау. 
Изæрмилтæ. Арв аивта йæ хуыз, 
Ыстъæлфы горæт сармадзаны ’хсынæй. 
Афтид уынгтæ кæм фæвæййынц, уым - дард - 
Ирон ныхас чысыл мусонгæй хъуысы, 
Уым лæппутæ сты тохвæллад,æнкъард, 
Сæ уæззау зынтæ арты фарсмæ мысынц. 
Æвзонг хæстон сæлæф митмæ нымдзаст, 
Ыстæй йæ сæрыл цадæггай ысхæцыд... 
Æмæ ысдзырдта: «Иры тыххæй ард 
Мах бахордтам, мах тох кæнын нæ фæндыд». 
Ирон ныхас чысыл мусонгæй хъуыст, 
Уым сахъ лæппутæ-тохвæллад, æнкъардæй, 
Чъыребайыл та сау мылазон тыхст, 
Ысхъиугæ хаудта судзгæ стъæлфæн артæй. 
1991 аз 12 январь г. Цхинвал. 
68 

РÆСТДЗИНАДЫ ТÆРХОН 
Нæ хæлур бæстæйы та залымы азар ыссыгъдис, 
Къæлæтджынтыл тохы ныккалдис æнæвгъауæй туг. 
Фыдцæрдтытæй дзыллæ зындоны хъæрахстæй 
фæлыгъдис, 
Гъе, ахæм у заман, гъе, ахæм у абон нæ дуг. 
Нæ сырхуадул бодзты сæртæг митæй бафæллад 
зæрдæ, 
Сæ хъомысы батад нæ уаз ныфс, нæ бæллиц, нæ цин. 
Нæ зонынц нæ ахаст,нæ удты уыраугæ 
тæппæлттæ, 
Цъæх доллæртыл ивынц нæ удварн,нæ хæзна, 
нæ дин... 
Фæлæ уый - рæстæгмæ,æрфæрсдзæнис джауырты 
кусæг, 
Кæй тугæй ыскодтой цъæхсæртæ,мæнг цыт æмæ 
кад, - 
Æлгъыстаг заманы фыдгæндтæ нæ уыдзысты 
сусæг, 
Æмæ та йæ гаччы ысбаддзæнис искæдбон цард. 
Ныр та уал ныббыхсæм^кæнæнт уал 
мæнгцъиувæдис бодзтæ, 
69 

Нымайæнт сæ пайда,кæнæнт уал сæ дзыппытæ 
дзаг. 
Сæ кæрон æрцæудзæн æнæмæт,кæлæн уысмы 
бонтæн, 
Рæстдзинады тæрхон æвæрдзæнис алы ран уаг. 
1992 аз. 
70 

*** 
Ирыстоны сæраппонд йæ цард чи радта, 
уыцы лæппуты мысынæн. 
Æвирхъау дуг, хъаймæты азар, залым 
Мæ чысыл Ирыл, сау калмау, æртыхстис. 
Лæбуры йæм, йæ сау хъæстæ йыл калы, 
Нæ фыдызæхх фыдмаройæ ныррызтис. 
Æмæ зымæгон уазал уынгты митыл - 
Ирон лæппуты хъарм туджы æртæхтæ... 
Æмæ дзыназгæ саударæг мад хиты, 
Фыдмастæй тонынц зæрдæйы нуæрттæ. 
Æмæ лæууынц сæргуыбыр дзыллæ, рисгæ, 
Сæ разы -табæт, сахъ ирон дзы ’рцъынд и. 
Æмæ мæрдон, æвзонг цæсгомыл, ризгæ, 
Ныййарæджы уæззау цæссыг æртылди. 
Æмæ чысыл къæс байдзаг ис æмкуыдæй, 
Æнкъард хъарæгмæ зæрдæтæ ныккæрзынц, 
Фыдызнагæн йæ аххосæй, йæ фыдæй 
Фыдохы цаутæ, халæттау, фæтæхынц. 
1991 аз; тъæнджы мæй. 
71 

*** 
Аразы уадтымыгъ митæй хъæпæнтæ, 
Басабыр иучысыл, банцадис хæст. 
Ахастой лæппуты дардмæ сæ сæнттæ, 
Катай - сæ цæстыты, цæсгом - фæлмаст. 
Царды фыдрæстæгæй хайджын - сæ удтæ, 
Банкъардтой сонтæй нæ дуджы фыдцард. 
Уастæн, фæцæрой нæ фыдгултæ дудгæ, 
Чи байста махæн нæ цинтæ,нæ кад... 
0,цымæ цал мадæн ракалд йæ мæсыг, 
Чи баззад ’вæгæсæг, сидзæр, мæгуыр? 
Цал чызджы сусæгæй калы йæ цæссыг, - 
Фескъуыдис уарзоны зарæг, фæмыр?.. 
Сарæзта уадтымыгъ митæй хъæпæнтæ, 
Иры лæппутæ ызнаджы сырдтой, 
Иры сæраппонд цыдысты мæлæтмæ, 
Ирæн уæлахиз Хуыцауæй куырдтой. 
1992 аз. 
72 

ХÆСТОНЫ ИНГÆН 
Мæн ардæм мæ хъысмæт цæмæдæр фæхоны, 
Мæ удау ам уддзæф нындзыг. 
Цъæх арвы хæдоны мæй стъалытæ тоны, 
Æрхаугæйæ акалынц зынг. 
Цыдæр удхар мары мæн æхсæвы тары, 
Нæ мын дæтты иу уысм æнцой. 
Хъæбатыр хæстоныл ам булæмæргъ зары, 
Кæнынц мын бæрзытæ йæ кой. 
Уый уацары бахауд ызнæгтæм зындоны, 
Сæ фарстæн нæ лæвæрдта ком. 
Фыдудæй фæмардтой цæхæрцæст нæртоны, 
Ыскодтой йын марын -тæрхон. 
Сырх туджы фæзгъæртæ, цъæх арты æвзæгтæ 
Йæ цæстыты калдтой тæмæн. 
-Æгъатыр лæгмартæ, -уый загъта ызнæгтæн,- 
Ирыстон сæрибар уыдзæн... 
Зæгъын ын нæ бантыст йæ ныхас кæронмæ: 
Фæцудыдта, фескъуыд йæ дзырд. 
Æнцъылдрус зæронд мад æнæсым 
дыргъдонмæ 
Æрцæуы, ыссары уым цырт. 
73 

Уый ризгæ æнгуылдзтæй дзæнхъа дуртæ дауы, 
Уынгæг хъарæг банкъары хох. 
Ыстъалыты цæссыг йæ ингæнмæ хауы, 
Кæны йыл æнкъард зарæг къох. 
1992 аз. 
74 

МАДЫ РИС 
Тар æхсæв йæ сау хъæццултæ 
Хохаг къаннæг хъæуыл тауы... 
Айнæджы ныхыл зæбултæ, 
Дуртæ къахвæндагмæ хауынц... 
Рагон къæсы пецы фарсмæ 
Бады саударæг фæллад ус. 
Сау хъынцъым, фыдрыст хъарæгмæ 
Къада доны хъæр дæр басус. 
Уарзон фырт фæмард ис тохы, 
Знæгтæн фесæфæд сæ хъæстæ! 
Урс бæрзыты астæу къохы 
Баныгæдтой уый хъæубæстæ... 
Сарæзтой йын цыртхъæубæстæ, 
Уарди дидинæг йæ цуры. 
Сахъ хæстоны мады зæрдæ 
Дудгæ маройæ ныддур и... 
75 

УÆЙГÆНÆГ 
Джауыр æзнаг гæртæмттæй 
Бæдæлæгты æлхæдта... 
Фидар æфсæн дуæрттæ 
Махыл сау лæг æхгæдта. 
Хъалац фынгыл бæгуыйау 
Ныр уæйгæнæг æрбады. 
Даваг, хиндзыд гæдыйау, 
У йæ пайда нымады. 
Мулк йæ сагъæс, йæ удрис, 
Зонæм не ’ппæт фыдцæсты, 
Байбынтæм-иу фæлыгъдис, 
Ир куы сыгъдис фыдхæсты. 
1992 аз, 5 ноябрь. 
76 

ÆРÆДЖИАУЫ ФÆСМОН 
Амондджын чи у ацы мæнг дуджы, 
Ацы мæнгдуджы. 
Маройгæнгæйæ Нана бадзуры, - 
Нана бадзуры: 
Иры лæппутæ мæцынц сæ туджы, 
Мæцынц сæ туджы. 
Балбирæгътау нæм знаг лæбуры 
Ызнаглæбуры. 
Сау маргджын калмы дардтам нæ роны, 
Дардтам нæ роны. 
Рухс къаты бон ын кодтам лæвæрттæ, 
Кодтам лæвæрттæ. 
Иры дзыллæты йæ залым тоны, 
Йæ залым тоны. 
1992 аз, 1 ноябрь. 
77 

ÆДЗÆРÆГ ИРОН ХЪÆУЫ 
Æдзæм у ам, æрдз - сабыр æмæ ’нкъард, 
Ныммынæг дзы ис рухс цардæн йæ хъæлæс, 
Хæмпæлгæрдæг ам дыргъдæтты æрзад... 
Рыстуды гуыры мастæвдылдæй сагъæс. 
Кæддæр кæм уыд хъæууон ныхас, ныр уым - 
Сынтбазыр халон иунæгæй, æргъæвстæй... 
Ысрæгъæд хъæды сау мæнæргъы, цым... 
Фыййауы зарæг нал райхъуысы рæгътæй. 
Æрмæст ма коммæ абузгæ бырсы 
Тæргайгæнаг, ызнæт лæгау, хæххон дон... 
Æдзæрæг хъæумæ джихау мæй кæсы, 
Æрхæндæгæй дзы ’рфысым кодта тар бон. 
78 

ХÆСТЫ ФÆСТÆЙЫ НЫВТÆ 
Сæ фæрстæ - хауд, æххормагæй ам уынгты 
Сæ хицæуттæм кæсынц æнхъæлмæ куыйтæ, 
Чысыл сабиты буц хъазæнтæ - къуымты, 
Хъуына къулыл - хæлуарæджы тын - суйтæ... 
Æдзæрæг хъæу, афтид хæдзæртты знæтæй 
Хæркъуы дымгæ æрхæндæгæй фæзары, 
Сæ цæрджытæ, кæйдæр къонаты ’ргъæфстæй, 
Сæ къæстæ мысгæ, сау цæссыг лæмарынц... 
79 

УАЗÆГУАТЫ 
Зымæгон бон. Уад, стонг бирæгъау, ниуы, 
Гæмæл гæдыйау, рагъы сæрыл -хъæу. 
Цыма лæууынц нæртон хосдзæуттæ зиуы, 
Тызмæг мæсгуытæ - сагъæсхуыз лæгтау. 
Чысыл къæс та - æгомыг æмæ сабыр, 
Зыхъхъыр пецæй «сырх æвзæгтæ» зынынц. 
Æрхæндæгæй мæ буц фысым дæр бамыр, 
Сæ къулæй нæм йæ зынгхуыст фырт кæсы. 
80 

*** 
Арв, цъæхбын арвыл урс зырнæджытæ 
Дардмæ атæхынц рухс, æвзонг азтау... 
Рагæй нал хъуысы хъæуæй зарджытæ, - 
Рагъыл бабукъ ис тарст, æнкъард ахстау. 
Нал ис раздæрау ам куывдизæртæ, 
Саударæг мæдтæ, саударæг лæгтæ... 
Гомгæрцц сабитæ, гомгæрцц сидзæртæ, 
О, фыдбоны хæст, сау, уæззау хъыгтæ... 
Ам мæ сабидуг ’взист зæлдаг тынау 
Баззад хъугæмтты æгайнæг дидинау... 
Уд фæлмаст риуы тайы рог фынау, 
У мæ ардбахæрд Ирæн фидинаг. 
Дуг, фыдзæрдæ дуг, уый хæлуарæгау 
Тауы карз фыдæх, судзы сау цæхæр... 
Тох, мæлæтдзаг тох кодтон сахъ лæгау,- 
Фарныл, намысыл уыд мæ ристы сæр. 
Арт куы фæхуыссы, уæд йæ зынджытæ 
Бамынæг вæййынц рагбонты сæнттау... 
Арв, зæрин арвыл урс зырнæджытæ 
Семæ ахастой ’взонг, цъæхснаг азтæ... 
31.07. 2007 аз. 
г. Дзæуджыхъæу. 
81 
♦б 

УАЙДЗÆФ 
Куы скодта Ирыл саубонтæ - уæззау, 
Куы йæ сыгътой нæ фыдгултæ цъæх арты... 
Дæ къæсы уæд ды бамбæхстæ куыдзау, 
Æз та уыдтæн фыдкарз тохы бынаты... 
Нæ адæмыл куы кодта тауыс знаг, 
Куы скъæрдта Ирыл дам-думтæ, фыдгойтæ. 
Фыдыбæстæн æз хъахъхъæдтон йæ кад, 
Ды та йын марзтай ’фырзыдæй йæ сойтæ... 
2009 аз, 10 июнь. 
82 

ФÆЗЗЫГОН КЪÆВДАТÆ 
Цæссыг лæмарынц фæззыгон къæвдатæ, 
Бæлæстыл халæттæ систой хъæрахст. 
Зæрдæтыл судзгæ æмбæлынц фыдцаутæ, - 
Зæрдæты сау хъыг, инджынау, ныццахст. 
Æмæ нæма банцад сау марой, хъарæг... 
Хæсты хъаймæты æвирхъау фæдис. 
Æмæ нæ зынгхуыст хъæбатырты зарæг 
Зæрдыл лæууын кæны Иры фыдрис. 
Æмæ нæ удтыл, ыздыйау,æнцайы 
Саударæг мадæлты ’рхæндæг æнгас. 
Æмæ хъæбулы мæрдон сурæттайы, 
Бады йæ ингæныл мигъы фæлахс. 
Æмæ нымайæм нæ бонтæ, нæ азтæ... 
Хъазы нæ удтæй, тыччытау, хъысмæт. 
Æмæ фæкæуынц фæззыгон къæвдатæ, 
Зæрдæйы къуымтæм æрбабырсы мæт. 
83 

*** 
Денджызы фæленк кæны мæ нау, 
Сисынц æй зыд уылæнтæ сæ сæрмæ. 
Сусæг уарзтæй чи риссы мæнау, 
Уафæд уый цъæхснаг фæндтæ изæрмæ. 
Чи зоны, уæд банкъара æваст 
Сонтуарзты зæрдæскъæфæн тæмæнтæ... 
Мидкатай, тæлфгæ риутæ, йæ каст... 
Монцты арт... Ызнæтуды кæлæнтæ. 
Охх, цæмæн фæтары сты фынау 
Рагазтæ, изæрмилтау мæйдары?.. 
Арф денджызы адзæгъæл мæ нау, 
Урс уылæнтыл ме ’взонгдзинад зары... 
84 

БÆЛЦЦОН 
Нæ царды бонтæ батонæм фæндагыл, 
Нæ уды монцтæй райгуыры рæууарзт, 
Æмæ вæййы рæсугъд сæнттæм нæ каст, 
Алдзан цырагъ ын дариккам дæндагæй... 
Уæдæ-иу у æдзухæй дæр дæ уагыл... 
Дæ сæр та мæ куы бахъæуа æваст, 
Куы уа дæумæ мæ тыхст удæн йæ каст... 
Нæма уыдис лæджы фæндаг зæлдагыл. 
Рæстæгмæ уал дæ тæлтæг уд æрцард, 
Фæлæ дæ ’дзух бæлццоны зарæг хоны... 
Фæцæуыс та дæ рухс къонайæ дард! 
Æмæ кæнынц дæ хæлæрттæ æнкъард, 
Егъау сахар дæ тухдзæни йæ роны 
Фæлмаст изæр,фæлмаст фæззыгон боны... 
1995 аз, 20 августы 
85 

*** 
Мæ фæлмаст зæрдæйы æнцъылынц, сыфтæртау, 
мæ фæндтæ, 
Æнафоны тайы мæ уды æрттивгæ цырагъ. 
Æбæрæг фæндæгтыл мæ сайынц кæдæмдæр мæ 
сæнттæ, 
Æруæззау ис балцы æрхæндæг бæллицтæн сæ 
уаргъ. 
Фæлæ мын ысулæфты фадат нæй ацы фыддуджы, - 
Тæргайæ фæлыгъдтæн мæ рагбонтæй дардмæ 
кæддæр. 
Нæ адæмы ристæ,куырдадзау,æхсыстон мæ 
туджы, - 
Нæ царды æлхынцъытæ рохуаты хæлдтон 
кæмдæр. 
Цы уыдис мæ нысан? Кæй ма хъæуы абон та 
зарæг?.. 
Æфсæст бардз мыл худы, ыссæнды мæ дыргъдон, 
мæ кау. 
Ысхъæздыг ис давæг, æвзиды нæм ’гъатырæй 
марæг, 
Æгады бынаты ис не ’взаг, нæ рухс фарн, æгъдау... 
86 

Фæлæ уый - рæстæгмæ. Ысуыдзæн Фыдыбæстæ 
кадæг: 
Нæ урс хæхты «рустыл» æркæлдзæнис сусæг 
цæссыг, 
Нæ Ирыстон махæн - нæ къона, нæ амонд, нæ 
дарæг, 
Нæхи у йæ цин дæр, нæхи у йæ сау маст,йæ хъыг. 
87 

БАЛЦЫ 
Плиты Олегæн 
Фæцæуын та балцы, 
Мæ фæлмаст ныййарæг 
Мæ фæдыл йæ цæссыгтæ калы. 
Æнхъырдтæ-йæ цæсгом, 
Йæ дзыккутыл халас æрбадти. 
Мылазон æхсæвау, 
Мæ мæтæй,мæгуырæг,нынкъард и. 
Æнхъæлцау фæндтæ мæ 
Æгайнæг дунемæ фæхонынц. 
Фæлæ дын мæ разы 
Æвиппайды фестад цæлхдуртæ. 
Мæ буар мын тонынц 
Æвирхъауæй какон сындзытæ. 
Фæлæ æз - æвдудон. 
Æз-фидар, 
Цæнгæтæй хъæбæрдæр. 
Нæ бæллын бынæттæм, 
Нæ мæ хъæуы кад 
Æмæ ’хцатæ... 
Æз иу хорзæх курын: 
Цæмæй мæ ныууадзат мæ адыл, 
Мæ зæрдæ ыскъахтат 
Уæ цурон,цæстфæлдахæн митæй, 
Мæ къухтæ ысбастат, 
Рæхысты мæ сæрибар амард. 
88 

Фæл æз 
Мæ зæрдæйы арфы 
Сымахæн фæкæнын тæригъæд: 
Кæй ыстут фыдцъылыз, 
Кæй ыстут æдзæсгом,гауыртæ, 
Уæ фæрныг,æфсæст цард 
Кæй нæ у мыггагмæ. 
Фæлитой-уæ митæ, 
Уæ уæцъæфтыл баивтат уе ’фсарм. 
Ныххурх кодтат не ’взаг, 
Нæ æгъдæуттæй 
Кодтат хынджылæг. 
Уæ куысыфтæг сæрты 
Нындзыг ис,ысхъуына 
Уæ зонд. 
Хъæстæ у уæ зæрдæ, 
Сты сау маргæй 
Йедзагуæудтæ 
Æмæ уыл хæрамæй 
Æнусбонтæм бакодтон хъоды. 
Фæцæуын та балцы... 
Æнахуыр дзæнгæрæг мæм сиды, 
Кæдæмдæр мæ хоны, 
Цыдæр диссаг 
Хъуамæ æрцæуа. 
Кæсын æм æнхъæлмæ... 
1985 аз. 
89 

*** 
Лæсы цъæх мигъ гаппар уынгты куырмæджы, 
Фæззыгон райсом уазал у, хъуынтъыз... 
Уыд хурбонтæ, рæсугъд бонтæ æрæджы, 
Фæмысын ма сæ фæлмæн узæлд æз. 
Ныр та æгæнон зилгæ дымгæ арвмæ 
Æлвасы зæххæй сыфтæртæ æд рыг... 
Хъуызы æрхæндæг сонт удæн йæ тарфмæ, 
Мæ рудзынгыл рыст æхсæвы цæссыг. 
90 

*** 
Зæронд 
рынчындоны 
хатæны 
чъизи, 
цъæх сæгæйдзаг къултыл 
ызгъорынц 
дæлæмæ-уæлæмæ 
хъæбызатæ... 
Урс хъæццулты бын та, 
урс базтыл 
æнæнцой æндæргтау 
рынчынтæ 
хъæрзынц, 
нæтынц, 
тæлфынц... 
Сæ фæлурс цæсгæмттыл, 
сæ урс цъикæ рустыл 
уыгæрдтау 
сæ царды фыдæхтæ, 
æфхæрдтæ, 
нуæстæ... 
Æгуыппæг уæлдæфы 
хосты 
хъыггагтæф 
пъæззыйау 
ныббады 
нæ уаты... 
91 

Æвирхъау 
Фыдадзал, 
хæддзуйау 
æрбацæуы 
тары... 
Уæззаудæр рынчыны 
ныккæны йæ быны 
æмæ йын æвналы 
сындз къухæй 
йæ удмæ, 
ыстæй йæ 
ыстоны 
мылазон æхсæвы 
йæ марæн дзæмбытæй. 
Зæронд рынчындоны 
æнæхатыр мæлæт 
ысрæдувы 
цардæн 
йæ уидаг. 
Уый рацæуы... 
Удхæссæг 
рацæуы 
цуаны... 
1989 аз 12 август. 
92 

*** 
Цыргъ къæдзæхтыл 
цъититæ 
удхар кæнынц, 
ставд цæстысыгтæй 
кæуынц. 
Æмæхгæд цъитийæ, 
æррайау 
æддæмæ 
лæбуры 
тымыгъ... 
Урс миты 
хъæпæнты 
нал арын, 
нал, 
æз мæ фæндаг... 
Фесæфти, 
Бабын, 
Фæцыдæр... 
Кæдæм цæуон 
дарддæр, 
нæ зонын... 
93 

ГОРÆТАГÆХСÆВ 
Йæ боны уырыхснытæй бафæллад горæт, 
ныссабыр, 
Æркув-æркув цырæгътæ телхъæдтæй зæхмæ 
кæнынц... 
Мæй, бирæгъы цæстау, мæ рудзынгмæ ’нкъардæй 
ныдздзагъыр, 
Сæрибар «паддзæхтау» афтидуынгты куыйтæ 
хæтынц... 
Кæйдæр рухс ма судзы, мæнау æй нæ ахсы кæд 
хуыссæг, 
Мыййаг, кæд рынчын у, - фыднизимæ тохы 
хъæрзы. 
Æдзæм æхсæв удыл æфтауы æбæрæг æнтъыснæг... 
Нæ кæрт нын, æнæзивæг ног чындзау, дымгæ 
мæрзы. 
94 

ФÆЗЗЫГОН ИЗÆРЫ КАТАЙ 
Куыствæлладфæззыгон изæр. 
Мæй мигъты ныццахстис гуымбылау. 
Æмæ та дæрзæгцъар тæгæр 
Йæ рагбонтæ мысы, рæуфынау. 
Æмæ та ысафтид нæ уынг, 
Сæ хæдзæрттæй нал хизынц адæм. 
Нæ пецæй дæр рарттывта зынг, 
Йæ цуры æгомыгæй бадæм. 
Нæ рауад бæллиццаг нæ цард, 
Æмбæхст рис-дæ цæстыты малы... 
Æмæ нын æнафоны зард 
Нæ удты æлхынцъытæ халы. 
95 

ÆРХÆНДÆГДÆН 
Æрхæндæг дæн, 
кæй аивгъуыдта уалдзæг 
æнафоны тæргайгæнаг зæдау. 
Æрхæндæг дæн, 
кæй нал нæм цæуы уазæг. 
Нæ уæрæх кæртæн 
Гом куы у йæ кау... 
Æрхæндæг дæн, 
кæй нал хъуысынц кæддæрау 
нæ хъæугæронæй 
зарджытæ æхцон. 
Нæ бæстæйы 
гæвзыкдзинад 
æлдарау 
кæй æрцардис... 
Æрвдалынгау - нæ бон. 
Æрхæндæг дæн 
Хæрам дунейы митæй, 
рынау мын у фæлывддзинад, 
козбау... 
Æрхæндæг дæн, 
æнæсымæй кæй мæлынц 
96 

нæ Иры фарн, 
ирон æвзаг, 
æгъдау... 
Æрхæндæг дæн 
кæй нал кæнæм тæригъæд, 
Хуыцауæн дæр 
кæй рахæссæм 
тæрхон, 
Æрхæндæг дæн, 
нæ амондгур 
фæсивæд 
хъылма монцты куы фæвæййы дæлдон. 
Æрхæндæг дæн, 
фæлæ уæддæр æууæндын, 
кæй уыдзæн райсом рухс бæллиц 
хæдбар. 
Хъæрмуст изæрты 
сусæг цинтæ уарзын, 
рæусатæг мын сæ бакæны 
лæвар. 
97 

*** 
Цæссыгдзастæй-иу мæ ды кодтай мæ балцы 
фæндараст. 
Хæрам дуджы бахардз рæстдзинадыл тохы мæ 
цард. 
Мæ бæстæн лæвæрдтон мæ уды хъарутæ мæ рухс 
уарзт, 
Дæуæн та зæрдæрыстдыхст сагъæстæ хастон, мæ 
мад... 
Ныр алкæмæй рохы æрвитын мæ бонтæ нæ 
къæсы, 
Æрмæстдæр р,ь\ иунæг æмбарыс мæ катай - 
æнкъард. 
Рæдыдтæн-иу сонтæй, фæлæ мæм ды азым нæ 
хæссыс, 
Дæ уды лæггæдтæ нæ бафыстон, уарзæгой мад. 
Æмæ мын мæ зæрдæ уый мары,ныййарæг, ныббар 
мын, 
Дæ цурæй кæй лыгъдтæн æз цардагур дардмæ 
кæддæр. 
Æгайнæг ыстъалы æрвон мусæй хъавыдтæн 
байсын, 
Мæ мæтæй æнафон фæхалас дæ саудзыкку сæр... 
1998 аз. 25 .07. Сатихъары хъæу. 
98 

*** 
Æгуыппæг сабырдзинад дунейы хъары, 
Тар æхсæвы дзыкку кæмттыл æрзæй... 
Æрхæндæг, фæлмæн мыртæй комы дон зары, 
Ирдæй нымдзаст ис фæскъуылдымæй мæй. 
Æрмæст ма йæ галуаны иу чидæр райы. 
Йæ давд мулк æмбæхсы, йæ фæдтæ мæрзы. 
Æгуыппæг æхсæвы, чи йе ’хца нымайы, 
Кæмæн та йæ зæрдæ цæф сырдау хъæрзы. 
99 

РÆСТÆГ 
Рæстæг, 
æрлæуу - ма, 
Цы згъорыс 
знæт бæхау 
размæ?.. 
Цы бырсыс зымæгау? 
Æнафоны 
Бахъуызыс удмæ, 
æвæрыс ныл 
урс чырс, 
нæ буары 
уадзыс 
рыстытæ. 
Нæ риумæ лæбурынц 
æдзухдæр 
æнафоны низтæ. 
Фæлæ, о, рæстæг, 
не сфæлахс, 
зон æй, 
нæ зæрдæ. 
Уым гуыры 
бæллицтæ, 
уым гуыры 
фæндиæгтæ 
бирæ. 
100 

*** 
Уаддымгæ 
Бæлæстæн тоны 
сæ пакъуытæ. 
Салд зæххыл 
бур сыфтæ 
райдыдтой 
уадзгуытæ... 
Цыма 
уыдысты 
куывддон лæгтау 
расгуытæ. 
Афтæ, 
хылдысты, 
афтæ 
тылдысты 
асфальтыл, 
фæндаджы 
хъæбæрыл 
бур сыфтæ, 
хус сыфтæ... 
Иухатты цардмонц 
цъæхдзаст сыфтæ. 
101 

**♦ 
0, ма мын кæн уайдзæф, 
дæ уалдзыгон бонты 
Дæу царды зындонмæ 
кæй хуыдтон мæ фæдыл. 
Кæй уыдтæн æнæрцæф, 
æнæрхъæц, æнæмæт. 
Кæй не сдæн кæйдæртау 
фæзминаг, хæдзарон... 
Фæлæ дын цы зæгъон... 
Мæ сабийы бонтæй 
æз царды цæлхдуртыл 
æдзухдæр æмбæлын... 
Мæ сыгъдæг зæрдæ мын 
ныссау кодтой сонтæй 
хæрамхæссæг удтæ, 
мæн не ’мбæрстой мур дæр... 
Гъе афтæ ивгъуыдтой, 
цыдысты мæ азтæ. 
Æз не скодтон исбон, 
æхцатæ, цъæхсæртæ. 
Нæ мæм ис сыгъзæрин, 
зынаргъдур, налмастæ. 
Мæ уды хъæздыгад, - 
поэты рыст сæнттæ... 
102 

Æцæг мын Хæрзиуæг 
Стыр Хуыцау радта: 
Æрдхæрæны артдзæст, 
фыдызæхх Ирыстон... 
Йæ уарзт мæ зын балцы 
зæрин хураутавта, 
Йæ сæраппондтохы 
мæ бонтæ фæтыдтон... 
Уæдæ дæ, о, курын, 
0, ма мын кæн уайдзæф, 
Дæу царды зындонмæ 
Кæй хуыдтон мæ фæдыл, 
Ныххатыр кæн, сонтæй 
Кæй уыдтæн æнæрцæф, 
Кæй мын уыд мæ удæй 
Зынаргъдæр - сæрибар... 
103 

*** 
Фæззæг йæ уазал цæссыгтæ лæмары, 
Зæрдæ фæлмастæй мæ риуы нынкъард. 
Æгъатыр фыдрæстæг мæ рухс бонтæ мары, 
Æгъатыр фыддуджы фæфæуы мæ цард. 
104 

*** 
Бæрзау рæсугъд, æрвон зæдау райдзаст-дæ 
сурæт, 
Уастæн, уыцы цæстыты куыд баззад мæ уд! 
Лидзын, тæрсын сæ, фæлæ мæ зæрин хуртау 
судзынц, 
Æгайнæг мæсыгмæ, нæ азтæ, цæмæн тагъд тæхут? 
Ацы изæры ды ферох кæн сагъæс, рыстытæ, 
Мидбылты худгæ фæндараст дæ рагбонтæн зæгъ. 
Оххай, ныууадз-ма, дæ уды кæддæры мæстытæ... 
Ноггуырдæн кувут, йæ номыл-иу рауадзут рæгъ... 
Дурын быру дæр нæ уромы азтæн сæ цыды, - 
Ивгъуыды мысгæ цæуылдæр фæкæнæм фæсмон, 
Мацытыл-ницытыл батайы ’нафон нæ хъуыды, 
Æгæрон тыгъдады нæ бæллиц фæвæййы дæлдон. 
Цикъæйау афæлурс мигътæн сæ астæу ыстъалы,- 
Æгъатырæй рæстæг нæ азтыл æвæры йæ гакк... 
Разæй дæ амонд, разæй дæ фидæн зæлдаг. 
23.06.1997 аз. 
105 

*** 
Фæцæуы мæ уалдзæг... 
Æмæ мын хæрзбон дæр нæ загъта, 
Мæ уды рыстимæ 
Мæн иунæгæй абон ныууагъта. 
Бæргæ йæ урæдтон, 
Фæлæ мыл сæрыстырæй худтис, 
Мæ уарзтмондаг зæрдæ 
Йæ фæдыл æрхуымæй нымпылдис... 
Мæ уарзтмондаг зæрдæ 
Нæ бафсæст йæ уындæй, йæ уарзтæй, 
Æрмæст-иу ъ\л зарыд цъæхбазыр изæрты 
Фæлмастæй. 
Йæ аив æнгасæй 
Ыскодта мæ удæн кæлæнтæ, 
Æврæгъты фæдджиты 
Æмбæхстысты сусæг, 
Нымд сæнттæ... 
Æнæнтау бæллицтæ 
Цъæх æрдузы кодтой тæгæлтæ, 
Мæ фæстиат уарзт мын 
Мæ риуы ыссыгъта цырæгътæ. 
Мæ фæстиат уарзты æз удæнцой 
Амонд ыссардтон. 
Мæ фæстиат уарзты 
Æз дæ цæстыты арфы 
Ныууагътон. 
1986 аз. 
106 

ФÆСТИАТ УАРЗТ 
Хæрзбон!.. Мæ уалдзыгон бæллицтæн 
Æрдæгыл аскъуыдис сæ таг... 
Быхстон хъæддаг царды фыдмитæн, 
Хуыдтон дæ зæд, уыдтæ мын дуаг. 
Фæлæ, куырысдзау усау, уды 
Фæсайдта судзгæ монцтæй уарзт... 
Ныр мыл æгъатыр хъысмæт худы, 
Кæнынц мыл сау зинтæ хъæрахст. 
Æмæ цæуын... куырмæджы дардмæ, 
Уæлдай мын нæу-дзæнæт, зындон... 
Æмæ кæмдæр, кæйдæр рæузардмæ 
Мæ риуы салд зæрдæ ысдон. 
Ысдон, æмæ та знаг хæларæй 
Уыдта мæ мидбылхудт фæлмæн. 
Фæлæ йæ цыргъ ыссыртæ тарæй 
Æвдыста цард æдзух мæнмæ. 
Æмæ тызмæг заман, фыдохы 
Мæ ныфс нæ асастис уæддæр, 
Мæ фæндаг-даргъ, æрбадтæн къохы, 
Мæн суры сау адзал фыддæр. 
107 

Мæн сурынцтар хъуыдытæ бардзæй, 
Ызнæт, æрра барджытау раст. 
Мæ риу мын барæхойы, арцау, 
Фæстиат, ’нафоны зынгуарзт. 
108 

*** 
Хуылыдз сугтæ пецы, æгайнæджы сæнттау, 
фæхуыссынц, 
Ныссабыр и бæстæ, фæлмастæй ныффынæй ис 
хъæу... 
Æмæ та мæ зæрдæ æвзонджы цъæхснаг бонтæ 
мысы,- 
Мæ ивгъуыды арвыл, ыстъалытау, судзы æргъæу. 
Æз цардагур дардмæ мæ хъæубæстæй иухатт 
фæцыдтæн, 
Фæззыгон сæрвæтау фæлæгуын,фæхалас мæ сæр. 
Æз судзаггагуарзтæй,алдзаны цырагъау, 
фæсыгъдтæн, 
Мæ иунæджы бонтæ ныр рохуаты ’рвитын 
кæмдæр. 
Нæ федтон разамонд мæ царды гакъонтæ 
фæндагыл, 
Мæ бæллицтæ иугай фæмардта тызмæг дуг 
мæнæн. 
Æз зонын, мæ фæндаг нæ уыдзæнис никæд 
зæлдагыл, 
Фæлæ-иу мысдзынæн мæ рагбонты сусæгтæмæн. 
1985 аз февраль. 
109 

РАЙГУЫРÆН КЪÆСЫ 
Æз горæтæй абон нæ хъæумæ æрцыдтæн, 
Мæ райгуырæн къæсы æрфæлмæн мæ уд. 
Нана мын хæбизджын æрæвæрдта фынгыл, 
Рæвдауы мæ хурау йæ мидбылты худт. 
Кæддæрау та абон нæ бинонты ’мбырды 
Мæ зæрдæ ныххур и - æхцон у мæнæн... 
Лæууы ма мæ авдæн, æвдисæнау, къуымы, 
Йæ хъæдыл - Нанайы æнгуылдзты тæлмæн. 
110 

ЗЫМÆГОНÆХСÆВ 
Ацы горæты, ацы зымæгон хъызт-уады, 
Рох дæн алкæмæй, ничи æрымысдзæн мæн... 
Ахсæв зонгæтæй алчи йæ къаимæ бады, 
Чи та нуазы йæ хъæлдзæг хæзгулимæ сæн. 
Рох - дæуæй дæр. Дæ хъæздыг, дæ фæрныг 
хæдзары, 
Мой дæм дзуры: «Мæ уæрыкк, мæ уды лæууæн». 
Йе ’лхæд къаба дæхиуыл ды афонмæ барыс, 
Уый та ’ппæлы йæ боны пайдатæй дæуæн. 
Рох - æмгæрттæй, кæимæ-иу хордтон мæ 
кæрдзын, 
Мæн фæуарзынц, æхца мæм куы базонынц, уæд. 
Никæмæ хъары риссаг зæрдæйы уæззау зын, 
Никæд бафæрсынц, цæуыл у мæ сагъæс, мæ мæт. 
Иунæг удæй нæ уыдзынæн никæд бон рохы, 
Дард ран, хохы, пецы раз бады мæ мад. 
Уый мæ мæтæй ныгъуылы фыдфынты фыдохы, 
Уый, мæн мысгæйæ, ахсæв кæндзæнис æнкъард. 
1986 аз, февраль, Редант, 
Фысджыты хæдзар. 
111 

*** 
Ризы, тарст тæрхъусау, зæрдæ, 
Нал комы мæ къуымæй гæвз. 
Сонт уды гаффутт рæуфæндтæ... 
Рох, æнкъард рынчынау, хъæрз. 
Царды сау рыджы хуыдугæй 
Нал у, нал, мæ бон быхсын. 
Ацы сау мылазон дугæй 
Рухс сæнттæ кæнынц дызгъуын. 
Æмæ сау æндæрг, æвиллон, 
У æлдар æмæ паддзах, 
Æмæ расыггæнаг, чъиллон, 
Цъыфдзасты дзæргъау ныддæргъ... 
Барын,адылийау, царды, 
Хъазы сонт удæй хъысмæт. 
Судзын сау тыхтæн сæ арты, 
Урс мит бамбæрзта мæ фæд. 
Æмæ риуы къултæ ’вдæрзы 
Сагъæс, маст æмæ фæдис... 
Ацы уазал, тар изæры 
Ноджы фестырдæр мæ рис. 
112 

ЗÆРОНД МАДЫ КАТАЙ 
Чысыл хъæуыл мит урс кæлмæрзæн тауы, 
Зымæгон хъæд, æгомыгау, ныхъхъус. 
Зæронд ус та сæ пецы арт ысхъауы, 
Йæ фæллад цæсгом арты рухсмæ - урс. 
Тыхсы йæ уд, йæ цуры нæй йæ зæнæг, 
Æмæ кæны ныр уал азы æнкъард: 
Кæмдæр йæ буц фырт горæты ысцæрæг, 
Йæ хъарм уаты дзы ферох ис йæ мад. 
*8 
113 

ÆНÆМÆЛГÆ ЗАРÆГ 
Зынгхуыст поэт Калоты Хазбийæн 
Зæронд лæгæттау, акъоппытæ-тары, 
Фæллад галау, хæстон быдыр хуыссы, 
Нæмыгарыд цъæх цинелыл æнкъардæй 
Æвзонг поэт æмдзæвгæтæ фыссы. 
Уый фестадис Ирыстоны, йæ хъæуы, 
Уый банкъардта йæ рагбонты тæмæн, 
Йæ мад йæ размæ цингæнгæ æрцæуы... 
Æмæ йæм бахудт уарзон чызг фæлмæн. 
Рæсугъд мысинаг фескъуыдис æрдæгыл, - 
Ныццарыдта, нынæрыдис та тох... 
Фæмард поэт, фæлæ йæ зарæг зæлы, 
Æмæ фæлтæртæй никуы уыдзæн рох. 
1984 аз. 
114 

МЕ ’ФСЫМÆР ЛОНИЙÆН 
Æз уарзтон цард, нæ Иры зæхх, нæ бæстæ... 
Фæлæ ызнаг ныббырста махмæ уæд, 
Æмæ йæ ныхмæ рацыдтæн æз хæстмæ, 
Уæззау хæсты мæ ’рыййæфта мæлæт. 
Мæ мæгуыр мад, мæ сидзæртæ, ныббарут! 
Ныууагътон уæ цæссыгкалгæ рыстæй. 
Мæ ном-иу мын дыууæ кæрдзынæй ссарут, 
Æмæ кæнутуæ царды кой ыстæй. 
2008. 10. 08. 
115 

ХАДЖЕТЫ ТАЙМУРАЗÆН 
Уыдтæ мын ныфс, æфсымæрау,мæ зын,мæ тыхсты, 
Дæуæн дзырдтон мæ сусæг цин, мæ хъыг... 
Ныр дæ уынын мæрдон, æвирхъау сау фæлысты 
Æмæ мæ мары судзаггаг цæссыг. 
Фыдрæстæгæн быхстай, фыдцæрдтытæн нæ 
састæ, 
Цъæх уалдзæгыл-иу рад дæ фæлмаст уд дæуæн. 
Тызмæг бардз дæм-иу хатт хæрамæй хаста фаутæ, 
Дæ цыбыр царды ’рмæст поэзийæн куывтай. 
Нæ хъуыдис бирæ дæу,ды хорзæхтæ нæ куырдтай, 
Сæрибарыл æдзух дæ зарджытæ фыстай. 
Дæ зарджытæм дын Ир сæрыстырæй ныхъхъуыста. 
Ыстъалыйау дæ ном æрттивдзæнис, цæрдзæн... 
Мæлæтта циу лæгæн, поэты фарны тайы... 
Фæлывд дунейы ис мæлæтæн дæр бынат. 
Къуыдаргоммæ цæуæм, уым хур йæхи фæнайы, 
Цъæх уæзæгыл, Хадже, кæддæрау,скæнæм арт. 
Дæ хо та нын фынгыл йæ уагъд арахъ æвæрдзæн, 
Нæ рухс зæдтыл нæхи куы бафæдзæхсæм, уæд 
116 

Ды сисдзынæ дæ зард,хæбуздзых рæгътыл 
зæлдзæн. 
Æмæ уыдзысты рох нæ сагъæстæ, нæ мæт. 
Кæм-иу кастæ æдзух æмдзæвгæтæ,кæм бадтæ... 
Дæ артдзæсты ныр уым сæргуыбырæй лæууæм. 
Дæ сау табæтæй сыст, кæдæм тагъд кæныс афтæ, 
Тæккæ абон, Хадже, Къуыдаргоммæ цæуæм!.. 
117 

ДЗУЦЦАТЫ ХАДЖИЙЫ ТАБÆТЫ РАЗ 
Куыд у, хæлар, дæ цард? Нæма сдзæбæх дæ саби? - 
Ды фарстай мæн æдзух, зыдтай мæ рис, мæ тыхст. 
Æлгъыстаг у хъысмæт, нæхи Хаджи дæр нал ис, 
Æрталынг ъ\л йæ бон, ныр нал æнкъары рыст. 
Нæ барста уый мæнгард, гадзрахат ми нæ барста, 
Нæ Ирыстон уыди йæ уды цин, йæ мæт. 
Тырысайау бæрзонд поэты фарн фæхаста, 
Йæ бæллицтæ йын ныр æрбаскъуыдта мæлæт. 
Сæ фæндиаг фæци цъыфкалджытæн, фыдлæгтæн, 
Йæ сау табæты ныр æнусбонтæм æрцъынд... 
118 

ДЗУЦЦАТЫ ХАДЖИЙЫ РУХС НОМ 
МЫСГÆЙÆ 
1. 
Сæ сау æфсæртыл разылди куырæйттæ, 
Фæтæгуарзаг бæдæлæгтæн дæ знаг. 
Дæ фыдгой та фæкодтой знон сæ фаг, 
Фæкалдтой та æрра куыйтау сæ сæттæ... 
2. 
Дзæнæтмæ дæр дыл хахуыртæ ныххуырсынц, 
Нæу рохуаты нæ сау лæгтæй дæ хуыз. 
Дæ рухс зарæг хъуытаз мыртæй фæхъуысы, 
Цæрыста нын, нæхи Хаджи, цæрыс... 
3. 
- Цы хабæрттæ ис уым, Тенгиз, уæлæуыл?- 
Фæрсыс та мæ ды раздæрау сабыр... 
Ныккодтой гамхуд не ’взагæн йæ уæлæ, 
Йæ дуарыл æрцауыгътой гуыдыр... 
Нæхи Хаджи, уæдæ мæ ма фæрс цардæй, 
Тызмæг у уый, æгъатыр у, мæнгард... 
Нæ адæмæн сæ хъалтæ хъазынц дзылæтты 
’хцатæй, 
Фырмæгуыр ысты дзылæттæ, æнкъард. 
119 

Нæ фысджытæ ныкъкъордтæ сты, ныддихтæ, 
Кæнынц сæ иутæ хицæуттæн лæггад. 
Сæ фынгтæй сын куы раппарынц кæрдихтæ, 
Уæд хъæлдзæгдæрæй райхъуысы сæ зард. 
120 

ÆЛБОРТЫ ХЕТÆДЖЫ ТАБÆТЫ УÆЛХЪУС 
Фæхицæн дæ æнæнхъæлæджы махæй, 
Дæ уаз бæллицтæн аскъуыдис сæ таг. 
Нæхи Хетæг, дæ хъуыддæгтæй, дæ цардæй 
Ды рухс дзæнæтмæ сарæзтай фæндаг. 
Фæлæ кæдæм, кæдæм тагъд кодтай, афтæ? 
Дæ цардмонц уд куы ахуыссыд - дæ зынг. 
Дæ бинонтæн, дæ хæлæрттæн дæ фæстæ 
Ныууагътай ды уæззау рыст æмæ хъыг. 
121 

ГЕРГИТЫ ВАЛЕРИ 
Цхинвал 
Уыд пырхытæ 
Дæрæн, 
Æхстой йæ 
Знæгтæ - 
Гуырдзыйы 
Фыдзæрдæ 
Æфсæдтæ. 
Зындысты 
Уырыдæй, 
Зындысты 
Гæлиртæй, 
Пырх горæты 
Уынгтæ, 
Йæ фæзтæ, 
Йæ къæстæ... 
Йæ нæмыгдзæф 
Къултæ 
Мæрдонвæлыст 
Лæгтау лæууыдысты 
Сауты. 
Фæлæ дын 
Уæд иу бон, 
Сæрдыгон изæры 
Ыссыгъдысты 
122 

Пырх горæты астæу 
Сæдæгай цырæгътæ... 
Хæстæфхæрд 
Дзыллæтæн 
Фæрог ис 
Сæ хъыг, 
Сæ сау мæт, 
Сæ рис... 
Сæ разы - 
Сæ номдзыд хъæбул. 
Ысхæцыд йæхиуыл 
Кæлæнгæнæг къух, 
Нызмæлыд, ныррызти... 
Нæ Иры 
Рæстдзинад, 
Нæ Иры 
Уæззаухъыг 
Дзырдта уый 
Дунетæн. 
Хъуыстой йæм 
Лæмбынæг 
Ыстырæй-чысылæй 
Хæстæфхæрд 
Дзыллæтæ... 
Хъуыстой йæм 
Хъæбатыр 
Хæстонтæ, 
123 

Хъуыстой йæм 
Дунейы сæдæгай 
Бæстæтæ. 
Хъуыстой йæм, 
Хъуыстой йæм, 
Хъуыстой йæм... 
Зæлыд музыкæ... 
Диссаг, 
Æгъуыстаг, 
Зæл мыртæй, 
Уый цардмонцау 
Удтæ 
Йæхимæ 
Æлвæста. 
Сыгъдысты 
Сæдæгай 
Мыдадзын 
Цырæгътæ... 
Хъуыст музыкæ - 
Хотыхты хотыхдæр... 
Дард 
Цхинвалы 
Хæлд артдзæстæй 
Дунемæ тахт. 
2008 аз август. 
г. Цхинвал 
124 

ХОРЗÆХТÆ ТАУÆГ 
РЦИ-АЛАНИЙЫ ФÆЛЛОЙÆМÆ 
СОЦИАЛОН РÆЗТЫ МИНИСТР 
ТУГЬАНАТЫ ЛАРИСÆ АЛЫКСАНДЫРЫ ЧЫЗГÆН 
Кæныс æххуыс ды алкæмæн рæстудæй, 
Хуыцауы сконд, фæлмæнзæрдæ, рæсугъд. 
Дæ кæстæртæн æфсæст цы уай сæ хуртæй, 
Дæ цардамонд уæд парахат, куыд фурд. 
Æмбарыс ды нæ адæмæн сæ ристæ, 
Сæ сагъæстæй дæ сыгъдæг зæрдæ дзаг. 
Фæцæуынц дæм тыхст дзыллæттæ фæдисæй, 
Хæрзаудын - дæ рухс бæллиц, дæ уаг... 
Ды алкæмæ хæлар ахаст фæдарыс, 
Ныфсы базыртæ басадзыс лæгыл. 
Къуырцдзæвæнæй дæр къахвæндаг ыссарыс, 
Дæ уаз бæллиц - уа цардамонд зæххыл. 
Ыстъалытау дæ лæггæдтæ сты бирæ, 
Нæ дзыллæтæн æвдадзы хос хæссынц... 
Хæрзгæнæгау ды басгуыхтæ нæ Ирæн, 
Нæ хæхтæ дæр дæм дзаг цæстæй кæсынц. 
Æмæ нывæнды хъал æхсæрдзæн зарæг, 
Ызгъоры Терк фынккалгæ ’фсургъау дард... 
Æрхæссæд дын æнæниз азтæ уалдзæг, 
Уæд амондджын æнусбонтæм дæ цард! 
125 

*** 
Хъуыды ма кæндзынæ зæриндзаст изæртæ, 
Нæ рудзынджы авгыл зæрæхсид куыд тадис... 
Æфсæрмдзастлæппуйæн йæуарзон ныхæстæ, 
Сырх дидинджытимæ дæ размæ куыд уадис. 
Æмæ-иу чысыл хъæу куы аныгъуылд тары, 
Ыстъалыты арт-иу куы ыссыгъдис арвыл, 
Уæд уарзтмонц зæрдæ та дæу мысгæйæ зарыд, - 
Уыд диссаджы ’нкъарæн йæ сонтуды арфы. 
Уæдæ ныр цы фесты æгайнæг бæллицтæ? 
Æви сыл фæхатти тызмæг азты азар, - 
Æнкъардæй дын дзурын мæ царды фыдристæ, 
Ды та мæм фæхатыс: «Цæй, иухаттау азар!..» 
Бæргæ дын фæзарин кæддæрау рæсугъдæй 
Зæриндзаст изæрты фыццагуарзты кадæг, 
Фæлæ дын цы зæгъон, æнафон мæ удæй 
Тæргайæ фæлыгъдис мæ рагбонты уалдзæг. 
126 

АВГУСТЫ ИЗÆРТÆ 
Уарзын сатæг августы изæртæ, 
Рагъыл мæй куы рабæтты йæ рон... 
Уардиты æхцон хæрздæф нæ кæрты, 
Хъал сæрды сæртæг бонты кæрон. 
Уарзын хæхты цъититы цæссыгтæ 
Сау айнæджы уадултыл пырхæй. 
Карз æнусты мадзура мæсгуытæм 
Æз фæкæсын се ’дзæмы тыххæй 
Уарзын сонт, æгæнон азты сусæг, 
Сау цæстытæн æз уыдтæн цагъар. 
Дидинджыты рæсугъддæр-кæркусæг 
Уыд дæуæн мæ иугæндзон лæвар. 
0, фæлæ сыгъдæгуарзты цæхæртæй 
Уазал уды не ссыгъдис цъæх арт. 
Фестадтæн алдзæн цырагъ мæхæдæг, 
Басыгъди мæ сонт бонтау мæ цард. 
127 

УАЛДЗЫГОН ЗАРÆГ 
Уыд хъуынтъыз бон уалдзæджы, 
Зæхх - лæхъир фæсуард, 
Æз мæ уды нарæджы 
Бамбæхстон мæ уарзт. 
Дидинтыл - æвзист цæссыг, 
Арв куыдта тæркæй. 
Судзы риуы уарзты зынг, - 
Дард дæ ныр мæнæй. 
Иунæгæй, зæрдæрисгæ, 
Бонтæ ’рвитын æз, 
Не ’хсæн - сау, æндон систæ, 
У мæ цард æгъуыз. 
Нал хъусын дæ зарджытæ 
Ацы рухс изæр, 
Уды цинтæ-хъарджытæ 
Атайынц кæмдæр. 
128 

*** 
Мæ рагуалдзæг, мæ сусæг цин, мæ уарзт... 
Æз уыцы бонмæ дзуары лæгау кувын. 
Цы бон федтон дæ мидбылхудт, дæ каст, 
Ыстъалыйау уæдæй фæстæмæ судзын. 
Мæ катайы, мæ зарæджы дæ ном 
Æз сагъæсгæнгæ мин хатты ысдзурын, 
Мæ цинты сæр, о, рацу мæм æргом. 
Дæ Хуыцауæй нæ рухс амонд æз курын. 
Цæмæй, зæххон мыдгъуыздзыкку рæсугъд, 
Ысуай мæнæн цæстырухсау мæ царды. 
Мæ буц уарзон, о, бафæллад мæ уд, 
Фæнды йæ ’рмæст, куы басудзид дæ уарзты... 
Мæ мидсæнтты æз уал азы, ныббар, 
Дæу агуырдтон, дæумæ кастæн æнхъæлмæ, 
Æнæхинæй мæ уарз æмæ æмбар, 
Æмæ цæуæм нæ амонды æфцæгмæ. 
*9 
129 

РАГУАРЗТИМÆ ФЕМБÆЛД 
Тæгæр бæласы сау хихтæ 
Рæудымгæмæ тæлфынц, 
Фæлмаст катай, изæрмилтæ 
Мæ рудзынгыл бырынц. 
Фæллад зæрдæ, фæллад хъуыды 
Æрсабыр ис, нындзыг. 
Нымд зарæджы æнкъард мырты - 
Мæ рагуарзты цæссыг. 
Цыдæр сусæг фæлмæвæрдæй 
Дæ рох сурæт æрцыд. 
Дæ сау дзыкку хæрдгæбыдæй 
Ныр халасæй лæууыд. 
Фыццагау мæм дæ мидбылты 
Ды бахудтæ фæлмæн. 
Мæ буц уарзон, дæ урс хилты - 
Мæ цъæх уалдзæг мæнæн. 
130 

ÆНÆРВЫСТ ФЫСТÆДЖЫТÆ 
Æнæрвыст фыстæджытæ... 
Бур сыфтыл ивад рæнхъытæ... 
Нæ рагбонты уарзтæн ысты ныр æвдисæн 
Æнæрвыст фыстæджытæ... 
Сусæг æрхæндæг рæумыртæ 
Ысног кодтой уды мысинæгты ристæ. 
Æнæрвыст фыстæджыты 
Басур цæссыгныхъуырд рæстæг, 
Дæ сурæт ыстъалыйау 
Бахудт ивгъуыдæй... 
Дæ чындздзон фæлысты 
Ды кастæ æнкъардæй мæ фæстæ... 
Нæ быдырты фæззæг ныууагъта ивзыдæй. 
Фæцыдтæ нæ хъæуæй 
Ды сатæг, фæлмæн изæр дардмæ. 
Æрвон зæдаутары 
Дæ сурæт ныхъуырдта фæлурс фæлм. 
Мæ рох бæллиц тайы 
Æнæрвыст фыстæджыты хъарммæ. 
Æнæрвыст фыстæджыты - 
Уарзты мысинæгты рухстæлм. 
131 

ХИВÆНДЗÆРДÆ 
Уæззау æмæ æнахуыр у мæ рис, 
Мæ хивæнд зæрдæ иудадзыг дæу мысы... 
Ныр дæр та сагъæс, катайыл фæцис, 
Æвзонгдзинад сæууон æртæхтыл сысы. 
Æмæ мын азтæ алыбон æнцад 
Мæ цæсгомыл сæ дæрзæг къухтæ дарынц. 
Рæсугъд уæлмонцтæ, сусæг бæллиц,зард 
Мæныл кæддæрау базыртæ нæ садзынц. 
Фæмысын ма мæ ивгъуыд сæнттæ,уарзт, 
Бæргæ таин дæ цæстыты цырагъау, 
Фæлæ мæ зæрдæ цъиу-лæппынау-тарст... 
Сæудзыд бæллицтæ фестадысты аргъау. 
Фæлæ уæддæр мæ рухс ныфсæн йæ таг- 
Æрмæстдæр ды,дæу агурæг æрцыдтæн. 
Ныббар-иу мын,кæд искæдбон,мыййаг, 
Дæ разы æз мæ сонт бонты рæдыдтæн. 
132 

РАГБОНТЫ САГЪÆСТÆ 
Цæуыл кæныс æнкъард? Цæуыл тыхсыс, мæ 
зæрдæ? 
Дæ фæлмаст цæстыты ыссудздзынæн цырагъ. 
Фæрог кæнон дæ рыст, дæ сагъæстæ, дæ сæнттæ... 
Фыдзаманы дæуæн фæрог кæнон дæ уаргъ. 
Æцæг мæ ма фæрс ды, æрæгмæ дæм кæй цыдтæн. 
Мæ урс хилтыл бæрæг - мæ сонт уды фæлмаст, 
Тæргай барæгау æз мæ хъысмæтæй фæлыгъдтæн... 
Æрæджиау уæддæр, зынгау, ыссыгъдис уарзт. 
Æрæджиау уæддæр, дæ рухс сурæтмæ ’рвыстæй, 
Фæзындтæн æз дæумæ æнафоны, æваст. 
Ныббар, хатыр мын уæд, мæн тыххæй-иу кæй 
рыстæ, 
Дæ къаты бонты æз дæуæн кæй кодтон маст. 
Мæ сонт рæдыд ныббар, дæ сыгъдæг уарзтæн уды 
Нæ разындис бынат, бæргæ кæнын фæсмон, 
Дæ амондмæ дæуæн нæ кæндзынæн тæхуды, 
Ныр та уал дын зæгъын: рæстæгмæ у хæрзбон! 
Æрцæудзынæн дæм æз - куы уай æнкъард дæ уаты, 
Æрцæудзынæн рæхджы, цъæх уалдзæгау, дæумæ. 
Æмæ та рох монцтæн ыссудздзыстæм сæ арты, 
Æрцæудзынæн дæм æз, куы фæдзурай мæнмæ. 
1989 аз, октябрь. 
133 

РАГУАРЗТ МЫСГÆЙÆ 
Цæрæнбонты нæ ныууагътон мæ зиу, - 
Мæ Ирыстон, дæ сæрвæлтауæн цардтæн. 
Ныр сафтид ис рæсугъд бæллицтæй риу. 
Фыдцæрдтытæй æнафон зæронд бадæн... 
Фыдцæрдтытæй фæурсхалас мæ сæр, 
Мæ хъысмæт дæр мыл разылдис мæнгардæй: 
Цы саурæсугъды уарзтон æз кæддæр, 
Æндæримæ у амондджын йæ цардæй... 
Фæлæ уæддæр мæ сау зынты,уæддæр 
Æз уыцы чызджы уаз зæдау фæмысын, 
Æмæ мæ раг, æвзонг уарзты цæхæр, 
Цъæх уалдзæгау, фæллад риумæ ныббырсы. 
Æмæ уæд исдуг айсæфы мæ мæт, 
Цырагъау уæд мæ рухс уæлмонц ыссудзы... 
Нæ уæ тæрсын, зæронды бон, мæлæт. 
Мæ рагуарзтыл нæма бахгæдтон рудзынг. 
1985 аз, июль. 
134 

*** 
Стылди цæлхыдзаг мæй рагъыл, 
Арвæй стъалыты бардз худы. 
Сонт зæрдæ та нæу йæ уагыл, 
Уарзондзинадæй ысдуды. 
Рог зызын фæйлауы хуымты, 
Ирд цæссыг сыл сау мигъ калы. 
Мæнæ ма: дæ сау æрфгуытыл 
Мæй æвзист тынтæ луары. 
Æз кæддæриддæр дæ дзырдтæ 
Арф мæ зæрдæйы нывæрын. 
Уарзтæй седзаг сау цæстытæн 
Æз сæ иу фендæй дæр райын. 
Уарзт æвзонг зæрдæйы ссыгъдис, 
Уадындз уый номыл ныззæлы. 
Тых æмæ мæм ныфс фæзындис 
Ацы ’рдхæрæйнаг изæры. 
1979 аз, август. 
135 

МÆ МЫСИНАГ 
Уæ хæдзары раз иудзæвгар фæлæууын, 
Кæм арвыстай дæ сабидуг - æрвон. 
Мæ рагуарзты дзæнæтон бонтæ мысын: 
Фæстаг фембæлд, фæстаг ныхас, хæрзбон... 
Æрымысын дæ мидбылхудт, дæ бакаст, 
Дæ фенынмæ-иу сабийау лыгъдтæн. 
Мæ сусæг хъæрзт ды не ’мбæрстай, мæ ахаст, 
Æмæ, цырагъау, химидæг сыгъдтæн. 
Ныр дæр цыма уæ рудзынджы раз ногæй 
Ды, аргъæутты рæсугъд зæдау, лæууыс. 
Дæ дзыкку дын фæйлауы уддзæф рогæй, 
Мæ риуы баззад афтæмæй дæ хуыз. 
Ныр атахтæ, тæргай зырнæгау, дардмæ, 
Дæ уалдзæгæн ма баззадис йæ тар, 
Кæд нал дарын бар иухаттау дæ цардмæ, 
Уæддæр вæййыс мæ мысинаг, ныббар!.. 
1979 аз, сентябрь. Сатихъар. 
136 

*** 
Дæу равзæрстон, дæу бауарзтон æз иунæг, 
Мæ сусæг сæнтты тайгæйæ цæрын. 
Мæ рагуарзты æвзистдзыкку æхсинæг, 
Дæ фенынмæ та, рухс хурау, бæллын. 
Æрцу! Фæзын, æрвæрттывдау, мæ царды, 
Мæн судзæд, уадз, дæ цæстыты цæхæр. 
Æз арвайдæнæй акæсдзынæн дардыл 
Æмæ дæ, зон, ыссардзынæн уæддæр. 
137 

*** 
Æз ныр, æнафоны бæлццонау, 
Дæ фæдтыл аивæй цæуын. 
Æмæ та, тарæмдзу хуыснæгау, 
Уæ кæрты адæргæй лæууын. 
Ысхызтæ цадæггай дæ уатмæ, 
Уыдтæ фæлмаст æмæ æнкъард. 
Æмæ ыстъалыты зынг артмæ 
Дæ цæссыг урс уадултыл уад, 
Æмæ дæ фæрдгуытау æрттывтой. 
Цымæ цæуыл уыдис дæ маст? 
Мæнау дæм урс бæрзытæ хъуыстой, 
Мæнау дæм бурдзыкку мæй каст. 
1982 аз, май. 
138 

*** 
Фæстаг изæр фæстаг ныхас кæнæм, 
Нæй, нал баддзыстæм сомацафон иумæ. 
Фæстаг изæр мæ сонт зæрдæ-фæлмæн, 
Æгæрон сагъæс ног хъуызы мæ риумæ. 
Фæстаг изæр мыл сау кæлæн æртыхст, 
Цыдæр ныфсы таг агурын дæ касты, 
Цыма нæм арвæй бурбын мæй æрхызт 
Æмæ бæлццонау араст и нæ фæрсты. 
1981 аз. Июнь 
139 

*** 
Æхсæв мæй тæмæнтæ калы, 
Худгæ ’ппары зæхмæ тын, 
Ферттывта йæ фарсмæ стъалы, 
Уарзондзинадæй тыхсын. 
Хуыссæг мæм цыма фæтæргай, 
Уыйау та фæлыгъдис дард. 
Уасджытæ ныууасынц радгай. 
Сонт бæллицтæй дæн æнкъард. 
Цæстытыл дæ фæлгонц уайы, 
Сæр ныдздзой кæны æваст. 
Урс митау æвзонг уд тайы, 
Риумæ бабырста зынгуарзт. 
140 

Горæт ныгъуылы изæрмилты тары, 
Терк дæр йæ фындзыбын зары сабыр. 
Мигъхъулон, стъæлд арв йæ цæссыг лæмары, 
Бахæцыд дидинтыл фæзы зыр-зыр. 
Уайы, ныррыхы ызнæт дымгæ рæгътыл, 
Сонтæй ныххойы мæ рудзынг мæнæн. 
Агуры ’нцойдзинадуды бырæгъты 
Рагуарзты судзгæ æгайнæгтæмæн. 
Гоби бæллицта йæ кæлæнтæй сайы: 
Банцайдзæн уарын, ныйирд уыдзæн арв, 
Охх-хай, дæ сурæт мæ цæстытыл уайы, 
Охх-хай æнæ дæу мæ мæгуыр къæс - тарф. 
141 

*** 
Дæхи мæ нæ хызтай, 
дæхи мæ мæ сайдтай... 
Дæ кæлæн æнгасæй, 
дæ худгæ фæкастæй... 
Ныр райгуырдис уарзт! 
Цыдтæ-иу мæ цурты, 
дæ цæстыты фурдтæй 
дыууæ хур æрттывтой, 
мæ уд мын ыссыгътой... 
Цæу ыл у мæ тарст? 
142 

*** 
Тарцæст, тарæрфыг æхсæвтæ 
Хонынц мæн æндæргау дардмæ, - 
Ацыдтæ æмæ дæ фæстæ, 
Уд куыдта фыдуады зардмæ. 
Ацыдтæ æмæ дæ фæстæ 
Мемæ иунæгдзинад бамбал. 
Уарзты сатæгдзаст изæртæн 
Демæ ахастай сæ уазал... 
Тарцæст, тарæрфыг æхсæвтæ 
Радтой æнæнцойдзинадудæн. 
Охх, куыд ма цæрдзæн дæ фæстæ, 
Сонт зæрдæ æнæ дæу дуддзæн... 
Мит, хæмпус митæн йæ рыджы 
Фесæфтис дæ фæд, дæ фæндаг, 
Уад, тымыгъ уад та нæ уынджы 
Ниуы, бахойы мæ фæрсаг... 
Охх, нæ мæ тавдзысты хурау, - 
Сау цæстытæ мысгæ тайдзæн. 
Рухс уæлмонц уарзты зынг мурæй 
Тар æхсæв мæ рыст уд сайдзæн. 
143 

ДЕНДЖЫЗÆМÆЧЫЗГ 
О, денджыз, 
Цъæх денджыз, 
Кæнын дæм тæхуды... 
Дæхимæ та хоныс 
Гуырвидауц рæсугъды... 
Йæ хъуымбыл дзыкку йын 
Сæууон уддзæф фасы... 
Дæ тæлтæг уылæнтæ 
Фæкафынц йæ разы... 
Йæ хурсыгъд буарæн 
Фæкæныс рæупъатæ. 
Дæ тыхджын хъæбысы йæ 
Тухыс рæвдаугæ... 
Уый къаннæгсабийау 
Дæ урс барцæй хъазы, 
Дæ уылæнты цæлхъмæ, 
Уый хъусын фæуарзы... 
Уый гомгæрццæй 
Худгæ 
Ызгъоры дæ рæзты, 
Уый фесты æрвон зæд 
Зæлдагдзаст изæрты. 
Ды та йæм фæкæсыс, 
Йæ сонт цинæй райыс... 
144 

Йæ аив буарыл 
Узæлгæйæ тайыс, 
Фæлæ охх, ивгъуыйынц 
Сæрдыгон рæубонтæ, 
Дæ сæрмæ фæбырсынц 
Цъæхтар мигъ-æрдонгтæ. 
Рæсугъд чызг, гуырвидауц 
Нæ цæуы дæ цурмæ... 
Зырнæйзылд уæрджытæ 
Уый нал тавы хурмæ... 
Æмæ йæ фæмысыс, 
О, денджыз, цъæх денджыз, 
Цъæх хъуына къæйдуртæм 
Ды адæргæй згъорыс, 
Ды айнæджы тигътыл 
Дæ урс сæр фæхойыс... 
Дæ уылæнты ниудæй 
Нырризынц къæдзæхтæ. 
Дæ уылæнты куыдæй 
Ысриссы нæ зæрдæ. 
Гъе афтæ æрвитыс 
Уынæргъгæ дæ бонтæ, 
Сæурайсомты сидыс 
Гуырвидауц рæсугъдмæ... 
Дæ уылæнтæ æрттивынц 
Сыгъзæринау хурмæ, 
145 

Фæлæ чызг нæ цæуы 
Дæ фæдисон сидтмæ... 
Фæлæ чызг нæ цæуы 
Дæ уылæнты куыдмæ... 
146 

ИЗÆРЫ КАТАЙ 
Иухаттау иумæ сæрдыгон изæрты, 
Уарзæтты арæх фæфæнды лæууын... 
Абон æвзонг риуы баппæрстай мæты, 
Фембæлдмæ не ’рцыдтæ, æмæ тыхсын. 
Иухаттау уалæ ма арвыл фæтулы 
Мигътæн сæ астæуты цæдæггай мæй... 
Терк дæр æзнæтæй кæдæмдæр лæбуры, 
Къалиуыл ноггуырдау сыфтæр - фынæй. 
17.06.1978 аз. 
147 

*** 
Сагъæсты уæрдон та атылдис ногæй мæ риуыл, 
Райгуырдис зæрдæйы судзаггаг уарзты тæмæн. 
Худын мæ урс сæрыл айдæны размæ мæхиуыл, 
Скодтай, рæсугъд чызг, æвæццæгæн, хинтæ 
мæнæн. 
Иухаттау гуырынц мæ уалдзыгон сусæг 
рæусæнттæ, - 
Айрох уæззау сагъæс, айрох мæ зынты зындæр. 
Де ’нгасы федтон мæ ивгъуыд, зæриндзаст 
изæртæ, 
Адæргæй систон мæ рагбонты зарæг нымдæй... 
148 

*** 
Бамбæхст хур бæзджын мигътæн сæ тары, 
Уары къæвда, ставд гагатæй уары, 
Асфальтыл ыслеуахитæ дон, 
Акъæдз кодта арвæрдын йæ рон. 
Уары къæвда, сау дзыкку ныххуылыдз, 
Риуахстоны сонтзæрдæ ыстырындз, 
Уарди-рустыл - æртæхты лæсæн, 
Уарзон ныхас мах уæддæр кæнæм. 
149 

ЧЫЗГ-ДОХТЫРÆН 
Бадыс хъæлдзæгæй дæ уаты, 
Адæмæн ды дæ сæ зæд. 
Аив уæнгтæ - урс халаты - 
Ехх, куыд рæсугъд вæййыс уæд! 
Ды кæй зæрдæмæ ныхъхъусыс, 
Уымæн рахатыс йæ низ, 
Уæд мæнæн цæуылнæ дзурыс, 
Циу, æвзонг дохтыр, мæ рис? 
1982 аз. 
150 

*** 
Арт куы нæ схъауай, 
Уæд ысвæййы фæнык. 
Нал ис зæрдæйы 
Уарзондзинады зынг. 
Тар, фæллад цæсгом, 
Былтыл мидбылхудт-тад. 
Фесты рагбонтæ, 
Ссис мын мысинаг цард. 
Фæлæ рагуалдзæг 
Удмæ бахъары зард. 
Æмæ рухс сæнттæй 
Уæнгтыл сирвæзы арт. 
151 

*** 
Нæртон чындзхаст, бæрæгбонхуыз хъæубæстæ, 
Уым федтон æз дæ цæстыты тæмæн. 
Нырма цæрынц мæ сонт риуы мæнæн 
Ирон фæндыры араугæ зынг зæлтæ. 
Фыццагзонгæ, фыццагуарзты цæхæртæ... 
Фæллад зæрдæ йæ ахстоны ныззынг. 
Лæууынц ын ныр къæйных сæнттæ уырдыг, 
Æмæ цæуын дæу агурæг мæ фæндты; 
Æмæ тæхы зынггур гæлæбу рухсмæ, 
Йæ базырты мæ цин æмæ мæ дис. 
Æз банкъардтон æнахуыр катай, рис. 
Æз райстон ирд ыстъалыйы мæ къухмæ. 
Ысиу кæнæм нæ амæндтæ æнусмæ, 
Сыгъдæг уарзтмæ æрдуйы хидтæ ис. 
152 

УАРЗТМОНЦ ЛÆППУЙЫ ЗАРÆГ 
Цъæх уалдзæг æрцæуы, æрхæссы уый цин... 
Уый горæтты, хъæуты уыдзæнис æфсин: 
Æфтаудзæнис урс бæрз чысылгай сыфтæр, 
Йæ мидбылты худдзæн æвзонгтулдз, тæгæр... 
Фæткъуы бæластилдзæн йæ цæнгтæ сабыр, 
Гæдыбæлас рындзыл кæндзæни зыр-зыр... 
Дыууæ уарзон удæн æз хъусын сæ худт, 
Сырх уарди æрттивы сæ разы рæсугъд... 
Кæнын сæм тæхуды, кæнын сæм хæлæг, 
Сыгъдæг уды дуæрттæ фыдлæгæн - æхгæд. 
Нæ мын зыдта иу дæр мæ сагъæс, мæ рис. 
Мæ зæрдæ-иу систа йæ тыхстæй фæдис, 
Кæйдæр уазал кастæн æрвылбон быхстон, 
Мæ норст фæнычы ма чысыл зынг уыдтон - 
Дæу бауарзтон бирæ, дæ фендмæ куывтон. 
Æмæ мæм фæзындтæ, ды бамбæрстай мæн, 
Мæ уды зынг фестад ыстыр арт, тæмæн. 
Мæн ферох ис ивгъуыд, æз бауарзтон ног, 
Мæ зæрдæ та фестад зæрватыккау рог. 
153 

*** 
Мæ рудзынгыл ыстъалы зæй цæуы, 
Фæзындис мæм æнафоны мæ фаеззæг. 
Æз бур сыфтæрау баризын, кæуын: 
Мæ цардæй та ызгъоры цадæг рæстæг. 
Æмæ кæны фæллад зæрдæ фæдис, 
Рæусæнттæ дзы куыройы фыдтау зилынц, 
Кæм дæ, чызгай, о бамбар мын мæ рис, 
Æвзонг уды дзæнгæрджытæ дæм сидынц. 
154 

*** 
Дæ цæстытæй æрвдидинджытæ худы, 
Мæ хивæнд зæрдæ катæйттыл фæцис: 
Ды бацардтæ æгасæйдæр мæ уды, 
0, ауæрд мыл, о бамбар мын мæ рис. 
Дæ уарзт зæйау мæ дадзинты рæмудзы, 
Æвзистсыкъа мæй арвастæу ныджджих. 
Цъæх пиллонæй дызæрдыгдзинад судзы, 
Нæ уды ’фцгуытыл никуы уардзæн их. 
Цы бакæнон! Мæ рагуалдзæг фæфæуы, 
Мæ лæджы карæн разындис йæ рындз. 
Мæн дойныйау дæ уарзонад фæхъæуы... 
Мæ азтæ та - тæхынц æмæ тæхынц. 
155 

*** 
Ацы фæззыгон сыфтæрты 
Бамбæхст мæ катай, мæ рис, 
Ацы фæззыгон сыфтæрты 
Рагуалдзæг аргъауау ис. 
Алчи сæ уалдзæджы мысы, 
Сагъæс сыл бады чырсау, 
Тулдзæн йæ цæссыг нæ сысы, 
Сагъуыд ыл тымыгъ куыдзау. 
Ма кæ,фæззыгон бæлæстæ, 
Ма кæнутсусæгхъынцъым: 
Уалдзæгта худдзæнис бæстæ, 
Дидин та калдзæнис цым. 
Чидæр æмбойны рæсугъдæй 
Зардзæн, нæ зондзæн æнцой, 
Ацы ’хсæв исчи йæ удæй 
Араздзæн уарзты куырой. 
156 

*** 
Нæ уæлæ урс тъыфылтæ хауынц 
Æмæ дæ сау дзыккутыл тайынц... 
Уары мит! 
Бæрзытæ урс кæрцытæ скодтой, 
Цыдæр рæвдыд кæмæйдæр домдтой... 
Уары мит! 
Ысты дæ чысыл къухтæ уазал, 
Мæ тæвд зæрдæйы бын сæ адар... 
Уары мит! 
157 

*** 
Ды ацыдтæ 
тæргай... 
Хæрзбон дæр мын 
нæ загътай... 
Мæ риу-хъæдгомы уарзт 
Цæххау фæзæрстай ды... 
Цъæхдзаст изæр 
маенæн 
æнкъарддзинад ныууагътай. 
Ныр иунæгæй мæхи 
æнкъарын æз... мæрдты 
158 

*** 
Фæцæуыс тæргайгæнаг зæдау мæ уатæй, 
Кæнын дæ фæндараст зæрдæдзургæ, 
’нкъардæй. 
Дæ цæстыты хаутыл цыкура фæрдгуытæ, 
Дæ аив фæсонтыл дæ дзыкку уырынгтæ. 
Зæрдæхсайд, дызæрдыг дæ сонт уды сайы, 
Æгайнæг æнкъарæн мыдцырагъау тайы. 
Кæнын дын лæгъстæтæ, фæив ма дæ хъал уаг... 
Нæ уарзтмонц бæллицтæн, о, ма тон сæ уидаг. 
159 

*** 
Бæргæ, бæргæ куы ма уаин дæ кары, 
Уæд раргом кæнин уыцы цин дæуæн. 
Фæлæ мæ удыл азты къæвда уары, 
Æмæ мын нæй æрду хидыл цæуæн. 
Куыд тынг дæ мысын, оххай, уый куы зонис, - 
Мæ фæлмæст уд дæу уарзгæйæ æрцард. 
Мæ риусагъæстæ тонын æмæ ’взонын,- 
Дæ зæрдæмæ куы байхъуысид мæ зард. 
Фæлæ хъысмæт! Цы йын загъдæуа,уастæн,- 
Рыст сагъæстимæ ’мдзæринæй цæрын. 
Æмæ мæ кар, æлгъитын æз мæ азтæ: 
Цæуынц æмæ кæны мæ уд æрхуын. 
160 

Æз хох дæн, 
Æз урс худ 
æркодтон 
мæ сæрыл... 
Зæринхуры тынтæм 
Мæ армæй æвналын. 
Æмæ сæ рæдауæй 
луарын 
дæ уæлæ, 
дæ хъуымбыл дзыккутыл, 
дæ гуырвидауц 
уæнгтыл... 
Дæ сау дыууæ цæсты... 
Мæ уазал зæрдæ мын 
дыууæ хурау 
тавынц, 
дæ цинæй 
мæ рустыл, 
мæ айнæг цæсгомыл 
мæ цæссыгтæ 
уайынц.. 
Нæ кæддæры уарзтыл, 
нæ бæллиццаг сæнттыл 
ызнæт уадтæ зарынц... 
Æз хох дæн... 
Æз урс худ 
161 

æркодтон 
мæ сæрыл. 
Бæрзондæй 
дунемæ 
фæлгæсын æмбойны... 
Мæ разы 
Цæлхдуртау 
исайнæг 
æмдзæхгæр къæдзæхтæ, 
сæ цæнгтыл 
куы бадынц, 
æндонсис 
цæргæстæ. 
Æз хох дæн, 
Æз хъахъхъæнын 
уарзты 
фыдхъызтæй, 
тымыгътæй... 
Æгайнæг зæрдæтæн 
æз царды ныфс 
радтын. 
Æрæджиау уарзтæй 
сæлæф митау 
тайын. 
Æрæджиау уарзты 
сæртæг митæй 
райын. 
162 

*** 
Тæргайгæнаг чызгау 
Зæрин хур фæлыгъд. 
Мæ уды цырагъау 
Дæ уарзонад сыгъд. 
Нæ хъæугæрон рагъыл 
Зæронд тулдз, куыд саргъ. 
Йæ быны-иу махыл 
Нæ фембæлд ныддаргъ. 
Цъæх изæр-иу арвæй 
Цæргæсау æртахт. 
Дæ цæстыты арфы 
Цы арт сыгъд, цы арт! 
Уыд диссаг æвзонгад - 
Æнæмæт, хъæддаг. 
Сырх хъугæмтты баззад 
Нæуарзты фæндаг. 
Ныр рагбонтæ мысгæ 
Фæкæнын æнкъард. 
Мыдгъуыздзыкку чызгыл 
Нывæндын мæ зард. 
1979 аз, 15 август 
г. Дзæуджыхъæу. 
163 

*** 
Мæ уд дæм фæтырны, 
Ды та мæ 
Фæлидзыс тæргай. 
Дæу мысгæ, 
Æнкъардæй, 
Æрвитын 
мæ бонтæ, 
мæ азтæ... 
Куы зонин, 
Нæ уарзыс 
Мæн иуцъус, 
Сæрыстыр чызгай, 
Зæгъин дын æнæмæнг, 
Зæгъин дын, уæд иу бон 
Хæрзбонтæ. 
Фæлæ мæ дæ цурмæ 
Дæаив 
Фæлмæн æнгас сайы... 
Мæ уарзтмонц 
зæрдæйы та 
Иухаттау райгуырди цин. 
Æмæ та æгайнæг, 
Æвзонгады сагъæстæй 
тайын... 
Цыма мын ыскодтай 
мæ удæн 
Фыдкæлæн, фыдхин... 
164 

*** 
Зонын æй, кæй нæ уыдзыстæм иумæ, 
Зонын æй, дæ амонд у æндæр... 
0, фæлæ цæмæн ыссыгъди риуы 
Уарзонады артуадзгæ цæхæр?.. 
Зонын æй, фæлмастуды бæллицтæ 
Атайдзысты урс митау æваст 
Никуы мын базондзынæ мæ ристæ, 
Никуы мын базондзынæ мæ уарзт... 
Иунæг хорзæх æз Хуыцауæй курын: 
Уа æнустæм амондджын дæ цард. 
Де ’рвон сурæт абарын æз хурыл, 
Ды мæнæн - мæ цинты цин, мæ зард... 
Балбæлæстæ дидинæг æфтауынц, 
Уалдзыгон цъæх изæртæ - фæлмæн.. 
Сонт лæппуйау мæн сæхимæ сайынц 
Сау цæстытæ - с ’ахæсты фæдæн... 
165 

*** 
Æвзонг мыдгъуыздзыкку рæсугъд чызг 
Мæ цин, мæ рухс мысинаг уыд... 
Æнахуыр сусæг уарзт, цæхæр зынг, 
Мæ тарф фæлмаст зæрдæйы сыгъд. 
Æмæ изæрмилты цъæхдзасты 
Йæ размæ адæргæй лыгъдтæн... 
Мæ сонтæй айрох ысты м’ азтæ, 
Мæ хур, дæ фыды кар кæй дæн. 
166 

*** 
Мæй разындис арвыл фæлурсæй, фæстинон 
рынчынау. 
Æлгъæдгæнæг уддзæф мæ цæсгомыл уадзы 
йæ арм. 
Нæ мæм хъары абон нæ - зарæг, нæ - уалдзæджы 
хъарм. 
Мæ зæрдæ та риссы, ыстымбыл дзы сау маст 
уызынау. 
Цы рухс зæдæн куывтон, кæй æнхъæлдтон хурау 
хæрзиуæг, 
Кæй уарзтæй-иу тадтæн, кæй тыххæй ысдзæгъæл 
мæ сæр, 
Кæй ном-иу ысдзырдтон чъызгæйæ сæрдыгон 
изæр, 
Уый атахт зырнæгау, æмæ та æз баззадтæн иунæг. 
167 

*** 
Сабыр изæрты фæуынын æндæргау дæ сурæт, 
Вæййы уый кæддæрау æнæмæт, рæсугъд æмæ 
взонг. 
Ерынмæ загътон, уадз мæ нæ уарзты зынг 
судзæд... 
Рарæгъ кæн, фæрныг, баназæм сагъæсты ронг. 
Ласы дæ цурмæ мæн рухсдзаст æнгасы 
рæукæлæн, 
Абон фæллад удæн сараз бæрæгбоны равг. 
Нал зонын уарзын, мæ уалдзæджы сусæг 
рæуфæндтæн 
Æгайнæг мæсыгау мæ зæрдæ æнафон ныттарф. 
Уалдзæгта æрцыдис, йæ мидбылты худы, узæлы... 
Атадис уазал, уарзты хур калы тæмæн. 
Рох зарæг иухаттау агайгæ кæмттыл ныззæлы, 
Зилы цъæх арвыл, цæргæсау мæ сагъæс мæнæн. 
Ыссардтон хæзнайау дæ уды æмбæхст рис, 
бæллицтæ, 
Ногæй та уарзмонц, дæ разы нымдгæнгæ лæууын. 
Далафæндырæн мæ удау ыскъуыйынц йæ хъистæ, - 
Æнамонд бæлццонау дæ рудзынджы разы кæуын. 
1979 аз; 10 сентябрь. 
168 

ХЪÆУУОН НЫВТÆ 
Хуры бамбæхстой сæ роны 
Цъитиджын æврæгътæ. 
Бабызы лæппынтæ доны 
Ацæвынц сæ сæртæ. 
Уидзынц кæрчытæ мæнæутæ, 
Хорз минас сын кæрты... 
Рагон мæсыгыл хъæдгæмттæ 
Баззадис фыдхæсты. 
Тулдзы бын хуыссы æнкъардæй 
Бирæгъмар домбай куыдз, 
Ацыдис йæ хицау цардæй, 
У йын фын ныр сау рындз. 
Нал бæтты дада куыристæ, 
Бафæллад, æрбадти, 
Бавзæрста- иу хатт фыдристæ, 
Хаттта цардæй ради. 
Афтæ у лæгæн йæ хъысмæт - 
Цин æмæ хъыгимæ. 
Чи - фæцыргъ кæны йæ фæрæт, 
Хъазы чи - зынгимæ. 
169 

Фосы дзуг æрбазынд дагъæй, 
Хур æврæгътæй бахудт. 
Зарынц хосдзаутæ уæлрагъæй, 
Бахъæлдзæг фæлмаст уд. 
Сау къуырма уæйыг йæ кардæй 
Урс хæхтæм æвзиды. 
Уасынц хъал хæфсытæ цадæй... 
Бон йæ хæстæ фиды. 
170 

*** 
Арв - лæпъа мигътæй æхгæд, 
Уазал дары уддзæф. 
Аззади бæгънæгæй хъæд, 
Нал дзы зары удæвдз. 
Алчи зымæгмæ ысрæвдз, 
Ратылд уæрдон кæртмæ. 
Акодта мæ фыд йæ кæрц, 
Уынгмæ рауадуæртæ. 
Апырх ысты уырыл дард 
Хъомтæ, сæгътæ,фыстæ... 
Урс бæрз хъæугæрон-æнкъард, 
Батилы йæ дыстæ. 
171 

*** 
Хохаг чысыл хъæу йæ бонгуысты фæстæ 
Улæфы... ’рыргъæвта цыма йæ уаргъ. 
Тары ныгъуылынц нæ хъуарисæр къæстæ... 
Систæуыд хохы æвзист рагъæй саргъ. 
Сойджын сæрвæтæй æрбацæуынцхъомтæ, 
Мигъау сæ хæдфæстæ баззад сæ рыг. 
Кафынц нæ кæрты нæл гогызтæ «хонгæ», 
Къададон саудуртыл калы цæссыг. 
Рагъæй фæлгæсы нæ мæсыг æнкъардæй, 
Урсчырс цæстытыл ысхæцыд хъуына. 
Чи зоны, ацы мæсыджы бæрзондæй 
Иры зæронд дуг рæдыфстæй зына... 
172 

*** 
Хъуынтъыз мигътæ арвыл ыскъахтой зынг хурæн 
йæ цæст. 
Нæ расыг фæззæгæн йæ лулæйы фæздæг 
ныббадтис. 
Бæгънæг бал бæласыл сырддонцъиу ныккука, 
ныргъæвст. 
Нæ хосдзæутты уæрдон цъыф хъугомы астæу 
ныссагъдис. 
Уым фалдæр та, рæгътыл, фæрдгуытау, ныппырх 
сты фыстæ, 
Тызмæгхуыз уæйыгау, нæ цъына уæлвонгæй зыны. 
Дыргъдоны быдыргъæн рæууддзæф ыстилы йæ 
дыстæ, 
Æнкъард хъæды сæрмæ, хъæргæнæгау, халон 
тæхы. 
173 

*** 
Йæ бур рихи даугæ - бæгъæмсар - æрбацæуы 
фæззæг, 
Нæ сæрвæт-тъæпæнты ныхсыдтой нæ фосы дзуг 
кæрдæг. 
Ысрæгъæд хъæддаг дыргъ, нæ донбылты асырх ис 
мыртгæ, 
Æрсабыр ис комдон, ызнæтæй нæ хъуысынц йæ 
мыртæ. 
Бæрзонд рæгъты сæрмæ къуыбылæйæттæй 
мигъфæздæг бады, 
Мæ дада дзæккорæй егъау сугтæ зымæгмæ фады. 
Нæ хъæдур æртыдтам, нæ нартхор дæр 
бафснайдтам гонты. 
Ныр, сисрæбын бадгæ, нæ зæрæдтæ мысынц 
æвзонгад. 
174 

хохы 
Нæу кæддæрау æнтæф 
Ныр сæрдыгон хæхбæсты, - 
Ног карст хосы хæрздæф 
Удæн цинмонц куы дæтты. 
Ам æндæрхуызон - цард. 
Бамбæхст хохаг хъæу цъассы, 
Хъал æхсæрдзæнты зард 
Хъус æхсызгонæй ахсы. 
Рагон мæсыг-æнкъард, 
Уалæ рагъæй фæлгæсы. 
Азты чырс ъ\л æрбадт, 
Ивгъуыд карз дугтæ мысы. 
Скодтой хосдзаутæ арт... 
Нозт, æхсæвæр - сæ разы. 
Дзаг мæй рындзыл æрбадт, 
Бур тын цатыртыл хъазы. 
Хистæр хосдзау дзырдта... 
Таурæгъ таурæгъы ивта, - 
Уды фæллад сырдта, 
Уд йæ уæлныхты иста. 
1988 аз 10 август. 
175 

РАГУАЛДЗÆГ 
Мит хуссæртты тайы, 
Бон райдзаст-фæлмæн. 
Дон комырдæм уайы, 
Хур калы тæмæн. 
Фос уынгты ысчыртæ, 
Улæфы та зæхх... 
Алдымбыд быдыртæй 
Чи - ногконд, чи - цъæх. 
У рагуалдзæг, бæстæ 
Кæмфæнды - фысым. 
Мæ уарзон хъæубæсты 
Нæ кæнын æрхуым. 
Ам урсхил зæрæдтæ 
Фæмысынц сæ цард. 
Сæ зæххы кæрæтты 
Уыд кард æмæ уарт. 
176 

Фыййауы бур худау, 
Бæлæсты сыфтæрты 
Æнафоны сбур кодта фæззæг... 
Æнæхин сабийау 
Быдыры нартхæртты 
Згъоры тæлтæг дымгæ хъæлдзæг... 
Гæрæмрагъ цъынайæн, 
Æвиллон уæйыгау, 
Йæ тар аууон разынд изæры... . 
Пыхс-хъæды хъуынайæ 
Æрттивы фæрдыгау 
Æртæх-гага, - мигърайсом зæры. 
Уырынгтæ хъæдвæндаг... 
Фæллад галтыл ласы 
Хъæддзау лæг йæ уæрдоныл сугтæ... 
Зæронд куыройвæндаг... 
Йæ тызмæг æнгасы - 
Нæ рагцард, нæ ивгъуыд, нæ дугтæ... 
177 

*** 
Хæххон цæугæдон 
Тæлтæг сабийау 
Згъоры кæмтты... 
Цæлхдурты сæрты 
Гæппытæгæнгæ 
Тындзы кæдæмдæр. 
Тымбыл къæй дуртыл 
Æвзист гагатæ 
Фæкафынц рогæй. 
Æвæлмæцгæйæ 
Хъуытъаз, рæу мыртæм 
Æрдз хъусы райгæ. 
Чысыл сабийау 
Уый комнарæджы 
Фæхъазы йемæ. 
Ыстъалыты бардз 
Сыгъзæрин цæгтыл 
Æрхизы донмæ. 
178 

Æмæ фæзары 
Æнусон уарзтыл 
Æхсæвæй бонмæ. 
Æмæ ызгъоры 
Хæххон цæугæдон, 
Ызгъоры размæ. 
Цæмæн тагъд кæны 
Хæххон цæугæдон 
Цъæх фурды арфмæ? 
Цæмæн фæкæнынц 
Æнкъард йæ фæстæ 
Нæ чысыл дæттæ? 
179 

ФÆЗЗЫГОН ХЪÆУЫ 
Фæцæуы, фæивгъуыйы сæрд, 
Ныууагъта афтидæй нæ хуымтæ... 
Нæ гæдыйау схъулон ис хъæд, - 
Æртыдтам йæ цъуйтæ, йæ цымтæ... 
Сырддонцъиутæ телтыл - рыгъдæй, 
Хæркъуы дымгæ разилы знæтæй... 
Æрбацæуынц лæгтæ куывдæй, - 
Æппæлынц сæ фысымты нуæзтæй. 
Æндæрджытау дардмæ зынынц 
Гæрæм рæгътыл амад мæкъуылтæ. 
Фынккалгæ, ысхъиугæ бырсынц 
Уырынгтæ лæбырд коммæ дæттæ. 
Къæвдатæ, хъуынтъыз бон æдзух, 
Сылæг мигъ хуылыдз зæххыл бады... 
Нæу хойрагæй хохаг лæг цух, - 
Йæ бæркад, йæ тыллæг-нымады... 
180 

РАГБОНТÆ 
Афæдзы афонтæй 
Уарзын цъæх уалдзæджы... 
Ивгъуыды рагбонтæ 
Райгуырынц зарæджы. 
Ног чындзау æрдузы 
Малусæг - хуры чызг... 
Балы къуыбыр русыл 
Бонрухсы урс цæссыг. 
Уаддымгæ ратасы 
Тулдзæн йæ къалиутæ. 
Бадынц ма «ныхасы» 
Кауыл хъæддаг цъиутæ. 
Бур мæлдзыг рахæссы 
Йе ’ккой егъау бындзы. 
Салд хохы хъæлæсæй 
Цъити дон ратындзы. 
Хурмæ нæ рæуæдтæ 
Тавынц сæ фæсонтæ, 
Хъомты сæ къæлæттæй 
Суæгъд кодтой хъарм бонтæ. 
Хотыхджын барджытау- 
Цъеритæ уæзæгыл. 
181 

Нал хъырны раздæрау 
Мила - куыдз уазæгыл. 
Рагон къæс хъæдрæбын,- 
Нал сæлы уазалы... 
Хуры узæлгæ тын 
Дур дæр куы банкъары. 
Къудзитæй нал зыны 
Иухатты къахвæндаг... 
Разынди байбыны 
Дидинты урсзæнг таг.. 
Судзæм нæ дыргъдоны 
Фароны сыфтæртæ, 
Галтæн нæ хосдоны 
Базмæлынц се ’фсæртæ. 
Мигъ - чызгæн арвгæрон 
Разынд йæ пыхцыл сæр... 
Комы бын къада дон 
Систа фæдисы хъæр. 
Ахойы тулдз сугтæ 
Хусæй нымбыдысты... 
Уалдзæджы исдугтæ 
Удæн адджын сты. 
Сатихъары. 1985 аз. 25 мартъи 
182 

ФÆЗЗЫГОН ЗАРÆГ 
Сырхуадул зæрæхсид йæ дзыккутæ хæхтæм 
æруагъта, 
Цъæх æфсургъыл зæхмæ изæрмилтæ уайынц 
сабыр. 
Рæуудзæф ызнæтæй нæ бæласы сыфтæ ысцагъта, 
Æмбæхсы изæртар фыдæлты мæсыгæн йæ гуыр. 
Къæдзæхрагъыл уадзы фæлмастæй чысыл хъæу 
йæ фæллад, 
Нæ кæрты йæ родмæ та ыскъæтæй бауасы хъуг, 
Фæззыгон изæры сабырдзинад халы кæйдæр 
зард, 
Уый ласынц сæ галтыл нæ хъæддзаутæ 
тархъæдæй суг. 
Чысыл къæстæй фæздæг фæбырсы, фæдисонау, 
арвмæ, 
Æрбахаста цъититæй рог ирдгæ сатæг, æхцон. 
Йæ сау къухтæй æхсæв æвналы мæ удæн йæ 
арфмæ, 
Ыстъалытау рухс тынтæй мæйы чызг уафы хæдон. 
183 

*** 
Хус, къæркъа нартхоры сыфтæ 
Адджын чъиуау хъуг æууилы. 
Бур фæззæг... Хъæздыг йæ нывтæ... 
Рог уад тулдзкъалиуты тилы... 
Арс хъуыр-хъуыргæнгæйæ хъæды 
Зад кæрдобæласмæ хизы... 
Байдзаг æртæхдон йæ фæдты, 
Комы сау къададон тъизы... 
Рæгътыл, æфцгуытыл мæкъуылтæ - 
Мусты ныр уыдзæн сæ цæрæн. 
Цъитийæн ыскъуыд йæ былтæ, 
Пъатæ йын кæны æхсæрдзæн. 
Кардæй хохы сæр уыгæрдтæ 
Цавæрдæр уæйыг ныккодта... 
Хорз тыллæг нæ хуымты сцæттæ: 
Хор, мæнæуæй дзаг нæ гонтæ... 
2000.10.09 
184 

ÆНКЪАРД САГЪÆС 
Мæ уарзон чызгау аивгъуыдта сæрд, 
Ныууагъта мын æхцон тæлмæнты фæд, 
Хъæрмуст изæрты сусæг цин, фæлмæн. 
Æрвон мусы ыстъалыты тæмæн. 
Нæ дидинæгджын хъугæмтты хæрздæф, 
Нæ тар хъæдты æлутоны уæлдæф, 
Цъæхдзаст райсомты булæмæргъы зард... 
Кæндзынæн æз сæ мысгæйæ æнкъард. 
185 

*** 
Мæ райгуырæн хъæуы, кæм арвыстон æвзонгæй 
мæ уалдзæг, 
Уым хъугæмтты иухаттау дидинтæ тондзæн 
дæуæн. 
Æмæ та мыддонау мæ уды куы анхъæвза зарæг, 
Уæд мысдзынæн ногæй мæ рох уарзты судзгæ 
тæмæн. 
Уæд ферох кæндзынæн мæ хъысмæты саутар 
æрфгуытæ, 
Тæппал сагъæс риуæй тæппудау фæлидздзæнис 
дард. 
Кæндзысты мын таурæгъ нæ фыдæлты рагон 
мæсгуытæ, 
Æмæ та æнкъардзæн куыд хорз у фыдыкъæсы 
цард. 
186 

ХОСГÆРСТЫ 
Арвгæрон кодта фæлурсæй-фæлурсдæр, 
Арвастæу стъалы-фæрдгуытæ ныккалд. 
Хосгæрст ныссабыр, фæлладæй ныхъхъус и, 
Цатыртæй арты рухс апырх и дард. 
Алкæй йæ хъуыдытæ ахастой хъæутæм - 
Адджын мысинæгтæ, бинонтæ, цард... 
Алчи куы бахæццæ уарзондæр сæнттæм - 
Хосдзæуттæй чидæр ныццæлхъ кодта зард. 
Зарæг ныффæзмыдтой араугæ кæмттæ, 
Тар æхсæв ничиуал кодта фынæй. 
Худтысты мидбылты саухъæд бæлæстæ, 
Зарæгæй н ’алыварс ивылди зæй. 
Ногцагъд цæвджытæ та - ауыгъдæй тулдзыл, 
Физонæг артыл, цъысцъысгæнгæ, фыхт. 
Къададон калдта йæ мæстытæ дуртыл, 
Суадон та, абузгæ, адагмæ лыгъд. 
187 

*** 
Ногцагъд мисынау æврæгътæ 
Разындысты цадæг. 
Бон æрцыдис, æмæ хæхтæ 
Самыдтой сæ зарæг. 
Саппыл дидинæг цæхæрæй 
Бахудти йæ мидбыл. 
Сонт фыййау хуыссæгхъæлдзæгæй 
Фос ыскъæры хидыл. 
Ирдгæ расенк кодта хуымты, 
Бур æфсиртæ фасы. 
Тархъæд райхъал ис йæ фынты, 
Хъулон хиуа уасы. 
188 

ТÆРККЪÆВДА 
Тулдзæн йæ къалиутыл рог уддзæф цуды, 
Дидины къускæй фæлидзæг ис бындз. 
Бургуыбын зокъойæн уайтагъд йæ худыл 
Самадтой æртæхтæ кафын, тырындз. 
Алы ран джис-къустæ райдыдтой цъиутæ, 
Тарстæй лæппын тæрхъус бабукъ, нындзыг. 
Къададон сау дуртыл уадис ысхъиугæ, 
Урсзачъе гоби хох калдта цæссыг. 
Уалынмæ ехсы къæрцц фехъуысти дардмæ, 
Арвы фынæй русыл абадттæлмæн. 
Гага-нæмгуытæ ызгъæлдысты цадмæ, 
Уарди йæ цæстытæй бахудт фæлмæн. 
189 

УАЛДЗЫГОН НЫВТÆЙ 
Митын Дадайæн ивазы йæ урс боцъо уалдзæг, 
Хуры чызг бахудти, дуне ныррайдзаст, ныйирд- 
Карз зымæджы фæстæ малусæг махæн - 
нæ уазæг,- 
Цъитиджын кæрцы сайнæгхох ыстæвд и, ысхид... 
Къадайы уадултыл гага цæссыгтæ лæдæрсынц- 
Уазалдзыд хъугæмттæн хурмæ сæ фæрстæ 
тæфсынц. 
Тархъæды сæрмæ, уызынау, сылæг мигъ фæлæсы, 
Хохаг чысыл хъæу, фæлмæцыд бæлццонау, кæсы. 
Хуссæртты дзода миттайы - ныммыдул, 
тæрхъусау - 
Ногзад хъуг уæзæгыл дары йæ родæн æхсыр. 
Бакодта алчи йæ изæры зылдтытæ рухсæй, - 
Разындис рагъæй дзæнхъа мæйы æвзист ыссыр. 
Хæдзæрттæй удисгæ бур фæздæг арвмæ дзыназы, 
Гаппар хъæууынгты ма куыйтæ дыууæрдæм 
кæнынц... 
Ахæм хъæрмуст изæр зæрдæ ызнæтæй фæуарзы, 
Уды æлхынцъытæ уалдзыгон зардмæ хæлынц. 
190 

*** 
Тархъæд- гом-æгæрцц, æнкъард, 
Арвы къуырф ныджджих и, 
Къададон, фæсус - йæ зард, 
Байбынты ныйих и. 
Айнæг сау хохыл - дзыгуыр - 
Æврæгъты бындзгуытæ. 
Бур фæсалæй ’мбæрзт сæ гуыр 
Хъугæмтты рындзытæн. 
Цъуймæ бахуды фæлмæн 
Авдудон цъæх нæзы. 
Тулдзы бур-бурид сыфтæр 
Къæхты бын ныхъхъæрзы. 
191 

*** 
Арвгæрон дардыл ыссыгъди - ныссырх и, 
Хæрис æркъул кодта донмæ йæ сæр. 
Нартхæрттыл æхсæвы сурхид ныппырх и, 
Рог уддзæф уазалæй бамбæхст кæмдæр. 
Тархъæд йæ бур нымæт йе уæхскæй исы, 
Гом уæнгтæ урс кæрцæй бамбæрздзæн тагъд. 
Уаты мæ Нана къуымбилтæ æлвисы, 
Пецы та систой нæзы сугтæ загъд. 
192 

*** 
Æмæ та цинæй нал æфсæды риу, 
Фæрныг дуне у йемыдзаг рæумыртæй, 
Æфснайд ахстонæй базарыдис цъиу, 
Чысыл сæныкк мæ агайы йæ сытæй. 
Куы батилы хъылдымгæнгæ йæ сæр, 
Куы мыдыбындзмæ бакæсы уый джихæй. 
Сæууон уддзæфы базырты пæр-пæр... 
Хæссы фыййауы хъæлдзæг зарæгтигъæй. 
193 
•13 

*** 
Айнæджы лæгуын къуыпп ныхæй 
Уидаг, хъамайау - зæбул. 
Урс, хæмпус мигътыл æрфынæй 
Авдæны сабийау, хур. 
Аууæттæ, фыййауы фыстау, 
Къутæрты бынмæ лæсынц. 
Суадæттæ, лæджы цæссыгтау, 
Сау хохы рустыл тæдзынц. 
194 

♦♦♦ 
Даритæ скодтой нæ рæгътæ, чындзытау, 
Сафы хъæрмуст изæр удты фæллад, 
Мигъты бардуагæн йæ урс кæрц-хуынчъытæ, 
Систа мæ Нана йæ хуртуан-зад. 
Тары ныгъуылынцуæйыгхуыз къæдзæхтæ, 
Бабастой комыл изæрмилтæ рон. 
Бадынц Ныхасы нæ урссæр зæрæдтæ, 
Цымæ цæуыл кæнынц сагъæс, тæрхон? 
195 

*** 
Халы æгуыппæг сабырдзинад зарæг, 
Абон нæ сыхы лæппуйы куывд ис. 
Удæн нывæндынц изæрмилтæ кадæг. 
Бафæллад хосдзау, йæ куыстаг фæцис. 
Ахойы рагъыл, Нанайы гуымбылау, 
Бур мæй рæвдауы йæ ирд тынтæй зæхх... 
Рох фæндыры тæгтæ ’лхъивын, æрдынау, 
Ехх æмæ уды фæндиæгтæ зæгъ!.. 
196 

*** 
Зæрин хур фæтулы æмдымбылæй хæхтыл, 
Цъæх цъитийы фæдæг дзæбидыр дæйы. 
Уираг дуртау рады хъом апырх ис рæгътыл... 
Нæ дуары къуырцц-къуырцц... Нæ мила рæйы. 
Мæ сыхаг мæ хоны хæларæй сæхимæ, 
Уым хъарм уæливыхтæ, арахъ æмæ сæн... 
Æмæ та æмбырдæй хæлæрттимæ иумæ 
Нæ удтæм нæ сабион уалдзæг зындзæн. 
Нæ къæсты та ’рцæрдзæн изæрмилты сатæг, 
Мæй калдзæнис арвыл фæйнæрдæм тæмæн. 
Æмæ та чысыл хъæуæй райхъуысдзæн зарæг, 
Цъæхдзаст изæр рухс цин хæсдзæни мæнæн. 
197 

*** 
Хъуысы тар къохæй уынæртæ, 
Хъæр, фæдис. 
Федта чидæр арсы уæртæ, 
Уый лыгъдис. 
Сабыргай фæтæры рагъыл 
Фыййаудзуг. 
Дзаг фæздонимæ уым дагъы 
Хизы хъуг. 
Мигътæ хæхты сæрыл - скъуыдтæй, 
Тугау-сырх. 
Кæрты хъыбылтæ фырзыдæй 
Нуазынцхуырх. 
Урс æхсæрдзæны фæрдгуытæм 
Дарын арм. 
Райгуырæн бæстæйы къуымы 
Удæн-хъарм. 
198 

УАЛДЗЫГОН ХУР 
Хъæу сæуæхсиды тæвд батæй 
'Фсæрмæй, ногчындзау, ныссырх... 
Хъæды ’взист, зæлдаг куатæ 
Суымæл, æртæх ъ\л ныппырх. 
Хъæлдзæг булæмæргъ ныззары, 
Фыййау фескъæры йæ фос. 
Зæххыл уалдзыгон хур зæры 
Фарны, цардамонды хос. 
199 

УЫЙРАДЖЫУЫД 
Зымæгон тар изæр æнкъард, 
Æррайау уад лæбуры кæртмæ. 
Чъырынæй судзы пецы арт, 
Мæ фыд та ацыд сугдзау хъæдмæ... 
Тыхстис Нана, нырмæ кæм ис, 
Кæд искуы уазал хъызты басыд... 
Æмæ фæлмаст цæсгомыл рис 
Мынæг цырагъы рухсмæ разынд. 
Уый раджы уыд, фæлæ уæддæр, 
Нæу удæй уыцы изæр рохы... 
Мæ фыд æвдудон уыд кæддæр, 
Ныр та, мæгуыр, æррынчын хохы... 
200 

*** 
Хъуынтъыз изæрмилтæ нæ хъæумæ æрхъуызынц 
æврæгътæй, 
Хæдзæртты «лулæтæй» цъæх фæздæгуæларвмæ 
бырсы... 
Йæ æнгуылдзы бур ных ысдардта цыдæр уæйыг 
хæхтæй. 
Мæ мады быд дзыккутæм урс халас рæстæг 
хæссы... 
Цæссыгдзастæй-иу мæ уый кодта мæ балцы 
фæндараст, 
Хæрам дуджы бахардз рæстдзинадыл тохы мæ 
цард. 
Мæ бæстæн лæвæрдтон мæ уды хъарутæ, мæ рухс 
уарзт, 
Дæуæн та зæрдæрыст, тыхст сагъæстæ хастон, мæ 
мад... 
Ныр алкæмæй рохы æрвитын мæ бонтæ нæ 
къæсы, 
Æрмæстдæр ды иунæг æмбарыс мæ катай, 
æнкъард. 
Рæдыдтæн-иу сонтæй, фæлæ мæм ды азым нæ 
хæссыс, 
201 
*14 

Дæ уды лæггæдтæ нæ бафыстон, уарзæгой мад. 
Æмæ мын мæ зæрдæ уый мары, ныййарæг, 
ныббармын!.. 
Дæ цурæй кæй лыгъдтæн æз цардагур дардмæ 
кæддæр. 
Æгайнæг ыстъалыты æрвон мусæй хъавыдтæн 
байсын, 
Мæ мæтæй æнафон фæхалас дæ дзыкку, дæ сæр... 
25.07.1988 аз. Сатихъары. 
202 

СÆРДЫГОНÆХСÆВ 
Сау æхсæвы арф хъæбысы 
Чи кæны фынæй? 
Арвыл урс мигъæн йæ дысы 
Бамбæхсти зынг мæй. 
Рог дымгæ æрсиры хуымты, 
Уыг кæуы кæмдæр. 
Цъиутæ сты ныгъуылд цъæх фынты, 
Фос цæгъдынц сынæр. 
Зæхмæ бæлæстæ æруагътой 
Къалиутæ ныллæг, 
Сыфтæ сусу-бусу систой 
Уарзæттау сындæг. 
203 

ФÆЗЗЫГОН НЫВТÆ 
Уазал, судзины фæныхстау, 
Хъары ме уæнгты мæнæн. 
Тархъæд бур-бурид сыфтæртæй 
Скодта урс митæн хуыссæн. 
Бахæцыд æрхæндæг доныл, 
Комы нал кæны хæл-хæл. 
Райсомæй мæкъуылы роныл 
Бады урс халас, мæтъæл 
Дондзаст, митæйдзаг цæссыгтæ 
Арвæй салд зæхмæ тæдзынц, 
Сусæг зарæджы зынг мыртæ 
Дард, зырнæджытау, тæхынц. 
204 

*** 
Зымæг нычъчъерпи, æнæджелбедт уазæгау 
Нал комы дыргъдонæй, уынгæй... 
Бæлæстæ æдзæмхъусæй урс-урсид кæрцыты, - 
Хохцъассы дымгæ ныффынæй... 
Зымæг ныффæстиат, фæлæ уæлæрдузты 
Малусæг митзæххæй бахудт... 
Урс тъыфыл тайы цъæх уалдзæджы хъарм 
рустыл, 
Зымæг, ныккæн ма дæ урс худ. 
Æмæ дæ кадимæ арвитæм дард балцы: 
Хохы æврæгътæ дæ мысынц... 
Къах дæ нæ хæссы дæ боцъоты халасыл,- 
Гага цæссыгтæ æрхъуызынц... 
205 

ТÆЛМАЦТÆ 
А.С. Пушкин 
АХÆСТ 
Уымæл уæрмы бадын-æвæндонæй ахст: 
Æрыгон цæргæсæн йæ базыртæ - баст, 
Йæ базыр мæм тилы мæ хæлар - æнкъард, 
Йæ тугамæхст хæрд ын нæ фæкæны ад. 
Йæ - сихор æппары, мæ рудзынгуыны, 
Ныккæнæм æмхуызон мах иумæ хъуыды, 
Йæ хъæрæй, йæ кастæй мæм сиды - кæдæм? 
Ысдзурынмæ хъавы: «Цæй иумæ тæхæм». 
Сæрибары цъиутæн у афон, хæлар! 
Кæм урс кæнынц мигътæ нæ хæхтæн сæ тар, 
Кæм цъæх кæны денджызы кæрон - дæлвæз, 
Кæм фæкæнынцтезгъо æрмæст дымгæ мæ æз... 
13. 04.1980 азы 
206 

ЗÆРОНД 
Æз уыцы монцтæ уарзаг нал дæн, 
Кæмæ каст дис кæддæр сæ рухс. 
Мæ цъæх уалдзæг æмæ мæ сæрдæн 
Сæ фæд дæр нал фæзынд æнус. 
Амур! Ды уарзты Хуыцау, ’взонгæй 
Дæ сонт лæггадгæнæг уыдтæн. 
Бæргæ, куы ма райгуырин ногæй, 
Уæддæр лæггад кæнын дæуæн. 
207 

СÆРГÆНДТÆ 
Фæндон 3 
Æз уарзын райсомы цъæхдзаст 4 
Уаз æнкъарæнтæ,уарзты сонт сæнттæ 5 
Хъары уæнгты фæззыгон 7 
Райгуырæн уæзæгыл 8 
Лыстæг хъуыддæгтыл бахардз ис мæ цард 9 
Уалдзæг. Хъæды тары 10 
Мæнæн мæ уд æмæ мæ ныфс 11 
Хæххон цæргæс 14 
Ногбоны райгуырд 15 
Уалдзæг 16 
Фæззыгон æхсæвы ныв 17 
Аскъуыд бонрухсæн йæ уд 18 
Райхъал фæрныг дуне райгæ 19 
Тар æмбæрзæн æхсæв 20 
Аппар дæ сау хотых 21 
Æрлæууыд уалдзæг. Райдзастæмæ цин 22 
Къæвда æрæхсадта горæты чъизитæ 23 
Фæлмæн цъæхдзаст изæр фæлладæй 24 
Рагбонты сæнттæ 25 
Сагъæс æвзонджы азтыл 26 
Ныхас уалдзæгимæ 27 
208 

Зарæгмадæн 28 
Ды ма рох кæн 29 
Фыдæлты мæсыг 30 
Мæ фыды зæхх 31 
Фыццаг æрвнæрд 32 
Хохаг райсом 33 
Æвдудон бæрз 34 
Æхсæрæг 35 
Ацæргæ лæджы сагъæс 36 
Амондджын уый у 37 
Ирвæзынгæнджытæ 38 
Сау æндæрг, аууонау, зилы мæ фæдыл 39 
Сагъæстæ ысбирæ сты, сагъæстæ агайынц риуы 40 
Ацы ’хсæв мæ фæллад зæрдæ - сабыр 41 
Кæмæндæрты 42 
Хæрæджы цин 43 
Æнæмæт 45 
Адæмы бардзмæ 46 
Миназон тулдзы бын 47 
Айнæгыл 49 
Фæззыгон хъæды 50 
Хæзнаджын Ир 51 
Зымæгон райсомы ныв 52 
Æрцыдта нæм зымæг 54 
209 

Урс тъыфылтæ цæссыг калыс 55 
Уаддымгæимæ 56 
Уазал, уазал 57 
Мæ Ирыстон 59 
Мæ адæм 61 
Зынгхуыст æмгæртты мысгæйæ 62 
Нæхъаст 64 
Лигъдоны сагъæс 66 
Ардбахæрд 68 
Рæстдзинады тæрхон 69 
Æвирхъау дуг, хъаймæты азар,залым 71 
Аразы уадтымыгъ митæй хъæпæнтæ 72 
Хæстоны ингæн 73 
Мады рис 75 
Уæйгæнæг 76 
Æрæджиауы фæсмон 77 
Æдзæрæг ирон хъæуы 78 
Хæсты фæстæйы нывтæ 79 
Уазæгуаты 80 
Арв, цъæхбын арвыл, урс зырнæджытæ 81 
Уайдзæф 82 
Фæззыгон къæвдатæ 83 
Денджызы фæленк кæны мæ нау 84 
Бæлццон 85 
210 

Мæ фæлмаст зæрдæйы æнцъылынц, сыфтæртау, 
мæ фæндтæ 86 
Балцы 88 
Лæсы цъæх мигъ гаппар уынгты куырмæджы 90 
Зæронд 91 
Цыргъ къæдзæхтыл 93 
Горæтагæхсæв 94 
Фæззыгон изæры катай 95 
Æрхæндæгдæн 96 
Цæссыгдзастæй - иу мæ ды кодтай 
мæ балцы фæндараст 98 
Æгуыппæгсабырдзинаддунейы хъары 99 
Рæстæг 100 
Уаддымгæ 101 
О, ма мын кæн уайдзæф 102 
Фæззæг йæ уазал цæссыгтæ лæмары 104 
Бæрзау рæсугъд, æрвон зæдау дæ сурæт 105 
Фæцæуы мæ уалдзæг 106 
Фæстиатуарзт 107 
Хуылыдз сугтæ пецы, æгайнæджы сæнттау, 
фæхуыссынц 109 
Райгуырæн къæсы 110 
Зымæгон æхсæв 111 
Рйзы, тарст тæрхъусау, зæрдæ 112 
Зæронд мады катай 113 
Æнæмæлгæ зарæг 114 
Ме ’фсымæр Лонийæн 115 
211 

Хаджеты Таймуразæн 116 
Дзуццаты Хаджийы табæты раз 118 
Дзуццаты Хаджийы рухс ном мысгæйæ 119 
Æлборты Хетæджы табæты уæлхъус 121 
Гергиты Валери 122 
Хорзæхтæ тауæг 125 
Хъуыды ма кæндзынæ зæриндзаст изæртæ 126 
Августы изæртæ 127 
Уалдзыгон зарæг 128 
Мæ рагуалдзæг, мæ сусæг цин, мæ уарзт 129 
Рагуарзтимæ фембæлд 130 
Æнæрвыст фыстæджытæ 131 
Хивæнд зæрдæ 132 
Рагбонты сагъæстæ 133 
Рагуарзт мысгæйæ 134 
Стылди цæлхыдзаг мæй рагъыл 135 
Мæ мысинаг 136 
Дæу равзæрстон, дæу бауарзтон æз иунæг 137 
Æз ныр, æнафоны бæлццонау 138 
Фæстаг изæр фæстаг ныхас кæнæм 139 
Æхсæв мæй тæмæнтæ калы 140 
Горæт ныгъуылы изæрмилты тары 141 
Дæхи мæ нæ хызтай 142 
Тарцæст, тарæрфыг æхсæвтæ 143 
212 

Денджыз æмæ чызг 144 
Изæры катай 147 
Сагъæсты уæрдон та атылдис ногæй мæ риуыл 148 
Бамбæхстхур бæзджын мигътæн сæтары 149 
Чызг-дохтырæн 150 
Арт куы нæ схъауай 151 
Нæртон чындзхаст, бæрæгбонхуыз хъæубæстæ 152 
Уарзтмонцлæппуйы зарæг 153 
Мæ рудзынгыл ыстъалы зæй цæуы 154 
Дæ цæстытæй æрвдидинджытæ худы 155 
Ацы фæззыгон сыфтæрты 156 
Нæ уæлæ урс тъыфылтæ хауынц 157 
Ды ацыдтæ 158 
Фæцæуыс тæргайгæнаг зæдау мæ уатæй 159 
Бæргæ, бæргæ куы ма уаин дæ кары 160 
Æз хох дæн 161 
Тæргайгæнагчызгау 163 
Мæуддæм фæтырны 164 
Зонын æй, кæй нæ уыдзыстæм иумæ 165 
Æвзонг мыдгъуыздзыкку рæсугъд чызг 166 
Мæй разындис арвыл фæлурсæй, 
фæстинон рынчынау 167 
Сабыр изæрты фæуынын æндæргау дæ сурæт 168 
Хъæууон нывтæ 169 
213 

Арв - лæпъа мигътæй æхгæд 171 
Хохаг чысыл хъæу йæ бонгуысты фæстæ ... 172 
Хъуынтъыз мигътæ арвыл ыскъахтой 
зынг хурæн йæ цæст 173 
Йæ бур рихи даугæ - бæгъæмсар - 
æрбацæуы фæззæг 174 
Хохы 175 
Рагуалдзæг 176 
Фыййауы бур худау 177 
Хæххон цæугæдон 178 
Фæззыгон хъæуы 180 
Рагбонтæ 181 
Фæззыгон зарæг 183 
Хус, къæркъа нартхоры сыфтæ 184 
Æнкъард сагъæс 185 
Мæ райгуырæн хъæуы, кæм арвыстон 
æвзонгæй мæ уалдзæг 186 
Хосгæрсты 187 
Ногцагъд мисынау, æврæгътæ 188 
Тæрккъæвда 189 
Уалдзыгон нывтæй 190 
Тархъæд - гом - æгæрцц, æнкъард 191 
Арвгæрон дардыл ыссыгъди - ныссырх и 192 
Æмæ та цинæй нал æфсæды риу 193 
214 

Айнæджы лæгуын, къуыпп ныхæй 194 
Даритæ скодтой нæ рæгътæ, чындзытау 195 
Халы æгуыппæг сабырдзинад зарæг 196 
Зæрин хур фæтулы æмдымбылæй хæхтыл 197 
Хъуысы тар къохæй уынæртæ 198 
Уалдзыгон хур 199 
Уый раджы уыд 200 
Хъуынтъыз изæрмилтæ нæ хъæумæ 
æрхъуызынц æврæгътæй 201 
Сæрдыгон æхсæв 203 
Фæззыгон нывтæ 204 
Зымæг нычъчъерпи, æнæджелбедт уазæгау 205 
Тæлмацтæ А.С. Пушкин 
Ахæст 206 
Зæронд 207 
215 

ЛИТЕРАТУРНО - ХУДОЖЕСТВЕННОЕ ИЗДАНИЕ 
ДОГУЗОВ ТЕНГИЗ НИКОЛАЕВИЧ 
СЕРЕБРЯНЫИ РОДНИК 
Стихотворения 
Редактор М.Л. Джусоев 
Корректор М. Фарниева 
Отпечатано ОАО «Осетия-Полиграфсервис» 
РСО-Алания, Владикавказ, 362015, пр. Коста, 11. 
Сдано в набор 15.01.2015. Подписано в печать 24.03.2015. 
Формат бумаги 60x84 У32. Бумага офсетная 65 г/м. 
Гарнитура шрифта «СаПЬп». 
Печать офсетная. Печ.л. 13,5 . Усл.п.л. 11,62. Тираж 200 экз. Зак.№ 554. 
216 


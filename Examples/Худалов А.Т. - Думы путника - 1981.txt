ХУДÆЛТИ’ ÆХСАРБЕК 
ФÆНДАГГОНИ САГЪÆС 
Æмдзæвгитæ æма тауæрæхътæ 
Киунугæуадзæн «Ир» 
Орджоникидзе * 1981 

С(Осет) 
840сет 
Х52 
Худæлти Æ. 
Х52 Фæдаггони сагъæс: Æмдз. æмæ 
тауæрæх’ьтæ-—Орджоникидзе: Ир, 
1981.—32 ф. 
Худалов А. Т. 
Думы путника. 
10 коп. 
70403—63 840сет 
Х М13Ц03)-81 37~81 С(Осет) 
© Издательсгво «Ир», 1931 

МЕ ’МДЗÆВГИТÆМÆ 
Цæхæртау тæхетæ нæ бæсти, 
Раст надбæл хонетæ фæлтæр, 
Хæрани цæветæ мæ бæсти, 
Хуæрзоди уарзетæ фулдæр. 
Уе ’рттевæн фæлтæрти, æности 
Ма ’руахтæ бахуæрун изгæн. 
Раппæлун, мулкитæ, æвзести 
Макæддæр коретæ миздæн! 
ЦАРДИ ЦÆХЪÆЛДТИ 
Цæуæн, цæуæн, куд иннетæ, 
Нæ даргъ надбæл цæуæн. 
Æмбес надбæл, куд беретæ, 
Нæ цуд фунау фæууæн. 
Не сон нæмæ бонæй-бонмæ 
Цардæрвонгæй дзоруй, 
3 

Нæ фæндаг нæ æ кæронмæ, 
Сайгæ-сайгæ хонуй. 
Не стур хæрси федар æфсæрст 
Тохæг лæгау кæнун. 
Нæййес, нæййес цардæй æфсæст... 
Ке фæндуй, ке, мæлун!.. 
Телуй мæмæ- æ дирзæг къох 
Мæ фæстаг бон мæнмæ. 
Буцæу къахæй æппун æдзох 
Тулун, цæун уомæ. 
Нæхе гæлдзæн куститæмæ, 
Фæййаразæн дзæнæт. 
Фал, куд тикис миститæмæ, 
Махмæ гъузуй мæлæт. 
Размæ тундзгæй, нæхе къохæй 
Мистау тикис къахæн. 
Уæддæр цæуæн федар къаосæй, 
Не сон киндзау тахæн. 
СКЪОЛАДЗАУТÆМÆ 
Уæ фидæ, сабитæ, 
Мæхе фæххонун. 
Ахури надбæл уæ 
Даргъ æнзти хонуц. 

Уæ фиццаг къахдзæфтæ 
Фæуунцæ тæссонд, 
Уæ фиццаг къохдзæфтæ 
Фæуунцæ фудконд. 
Фал уæбæл ку’ рдарун 
Мæ урз фæлмæнæй, 
Фæууотæ уæ царди 
Арази мæнæй. 
Фæккæсун: уайтагъддæр 
Исрохс уй уе ’нгас 
Уæлахез, раст надбæл 
Цæуетæ æдас. 
Шофертæ, дохтуртæ 
Уæ кусти — æндон, 
Мæ цæуæт — бæстонтæ, 
Æнцæ мæ фæндон. 
Уе ’нтæстæй, уæ кадæй 
Арази æз дæн. 
Хуæздæр хуарз мæ мадæй 
Нæ курдтон миэдæн. 
Фæллойнæ, лæггади 
Ма хуссæд уæ зинг, 
Алли бон уе ’хсарæ, 
Абузæд итинг. 
5 

СУЗГЪÆРИЙНÆ 
Ци æй сузгъæрийнæ? 
Адæнти дарæг? 
Дуйнети æфсийнæ? 
Æви сæ марæг? 
Зингхорау цæхæртæ 
Æ бакаст уадзуй, 
Фудмелæ, фудхæртæ 
Æ бамбæлд тадзуй. 
Тæнзунди æ уиндмæ 
Исцибæл кæнуй, 
Раззагдæрти симдмæ 
Алкедæр тæруй. 
Гъæлæсæй, гъос, къохтæй; 
— Мæнæ дæн! — дзоруй. 
Æдули æ сонтæй 
Уомæ лæборуй. 
Ци дæ, сузгъæрийнæ? 
Æз дæ нæ зонун. 
Калис ду лæфийнæ,— 
Марг дæ æз хонуц, 
Зæрийнæ, Зæрийнæ! 
Дуйнети ракаст. 
Берæ æй дæ цийнæ. 
Берæ æй дæ маст.. 
6 

Дæ уолæвд, дæ бамбæлд 
Пускъали уадзуй. . 
Сонт зæрди дæ бабæлд 
Циргъ кард ниссадзуй! 
Ци æй сузгъæрийнæ? 
(Ма дин уæд гъулæг); 
Дуйнети æфсийнæ — 
Федар, косæг лæг! 
САГЬÆС 
Цæрунæй мæ доги 
Нæ кодтон уæгæ. 
Н’ адтæнцæ мæ тоги 
Инæфун, гъигæ. 
Алкæддæр мæ размæ 
Райдзастæй кастæн. 
Цард гъардта мæ хъанзмæ 
Бухстæн цид мастæн. 
Мæ цардæй арази 
Уæддæр нæ адтæн. 
Мæ хæрсæн æ рази 
Дзæгъæл нæ бадтæн. 
Хуссæг мæ н’ ахæста, 
Мæ сагъæс — ме сон, 
7 

Мæ царди ихæстæй 
Мæ хай куд есон. 
Райгуруй цæрунмæ 
Алкедæр ай-гъай. 
Фæгъгъавуй тонунмæ 
Дуйнейæй æ хай. 
Хай ба æз ци хонун? — 
Косун, аразун, 
Лæггадæ æвдесун, 
Дзиллити уарзун. 
Дзиллитæн æ уодæй 
Ка радтуй еу хай, 
Фæззæгъæн мах уомæй: — 
Райста йе æ хай. 
КÆМИ ’Й ДÆ РАЙДАЙÆН? 
КÆМИ ’Й ДÆ КÆРОН? 
Цардæн æнæ къæмæй 
Зæрди гъар дæгтун. 
Уæддæр мæ адæмæй 
Æз дæн ихæсгун. 
Эх, цард, ци дессаг дæ! 
Нур ди куд зæгъон? 
Кæми ’й дæ райдайæн? 
Кæми ’й дæ кæрон? 
8 

Райгурдтæн. Мæ фиди 
Фæллойни фæнзтон. 
Фæлтæрти хуарз гъуди 
Зæрдæмæ истон. 
Истулуй, фæттавуй, 
Ниттулуй нæ хор. 
Фал бабæй исзелуй 
Сæумæй æнæ хъор. 
Еу фæлтæр иннебæл 
Асодзуй æ бон... 
Нæййес дин райдайæн, 
Нæнйес дин кæрон. 

ÆРГÆСГÆ ТУХАЙТИ 
I 
Цæрунцæ нур дæр ма Тухайтæ 
Еуеми нæ Ири гъæутæй. 
Лæуунцæ сæ зæнхити хайтæ 
Лезгори, идзаг цæндитæй. 
Арф кæмтти бафтудæй Дигорæ . 
Æзнаги азарæй кæддæр. 
Зæйуати æрцардæй Лезгорæ, 
Æ еу бон иннемæй фуддæр. 
Галдзарæй устурдæр и коми 
Нæ уадæй уонæбæл арвæй. 
Цæнхæ ’ма къæбæрæй — сæ соми, 
Æма æй хуæрионцæ арфæй. 
Тухайтæ — цардæфхуæрд бийнонтæ 
Сæ цæрæн — гъæугæрон еуварс. 
Фæллойни цудæнцæ сæ бонтæ, 
Мæгурбæл дардтонцæ сæ фарс. 
10 

Къæсæрбæл ^антæстæй фондз фуртй. 
Сæ хъæппæл* сæ дзабур — тунæй. 
Фæнзтонцæ сс ’мхузон мæгурти, 
Сæ кустн иæ кæигæн фунæй. 
Фондземæн сæ кæстæр ÆргæсгШ, 
Уонæхсар. Цæхæртæ калдта. 
Æ миутæ, йе ’внæлдæй æнгæстæ 
Æ уарзон фидæмæ дардта. 
Тар гъæдти, фæсуаза, арф кæмтти 
Æргæсгæ цауæн куд уарзта! 
Ци хъаурæ адтæй уæд йе ’уæнгти! 
Æ зæрди устур нифс гъазта. 
Бийнонтæ дзæботи нард фидæй 
Адтæнцæ алкæддæр хайгин. 
Боз уогæй сæ кæстæр æрвадæй, 
Адтæнцæ синхбæсти кадгин. 
Будурмæ хаудтæнцæ æстæнмæ, 
Сæ тиллæг, сæ фонс — и медхонх. 
Гъавтонцæ хæрсæн æ фæтæнмæ. 
Кусти нæ фæлладæй сæ къох. 
Æргæсгæн иссудæй æ карæ. 
Ка уодзæй? Ке скæна уосгор?! 
Кæбæл баæвзара æ хъарæ? 
Кæцæй æй тавдзæнæй рохс хор? 
11 

Игъустæй медхонхмæ хабæрттæ 
И Устур Кæсæгæй ай-гъай. 
Еу уæздаи — Лнзортн медлуæрттæ 
Ирæ.гуй саурæсугьд кизган. 
Арф тургъи, уæладзуг мæсуги 
Ирæзтæй. Орсанæ æ ном. 
Кавкази хорæнгас рæсугъди 
Алкедæр агурдта æргом. 
Сæрæндæр лæппотæй Хатумæ 
Арæх, цид, цудæй минæвар. 
Орсанæ нæ кумдта некумæ, 
Уазал каст уидæ æ лæвар! 
Уæд еухатт Анзорти хъал гъæумæ 
Фæззиндтæй Æргæсгæ дзæбæх. 
Гъæунгти цæхгæрмæ, дæргъæмæ 
Никкафта уосгорæн æ бæх. 
Уосгори уинунмæ цудæнцæ. 
Уæхæн си нурма нæ адтæй. 
’Æргæсгæ — æмгæрттæн сæ дæнцæ. 
Бæхбæл ба уæд йе куд бадтæй! 
Дæрдгунхуз бор цохъа, уорс ходæ, 
Бæзæрхуг. Йе ’уонтæ урух. 
Хъæмабæл — æвзестæ агъодæ. 
Сау бецъо. Æ ростæ сæнтсурх. 
12 

Æлдарæн мæсугæм æ кизгæ 
Уосгормæ искодта æ каст. 
Днгорон сахъ пгурдн уиндæп 
Орсансгн раш ьал æм а» уа(мг. 
Орсани фиццаг уинд Æргæсгæн 
Цидæр нифс равардта æваст. 
Æма нур хорæнгас цæститæн 
Æ бон нæй ратонун æ каст. 
II 
Дигори худтонцæ «саугъостæ». 
«Саугъосæн» ка дæттуй кизгæ?! 
Фал уæддæр Орсани фалдзостæ 
}Æргæсгæ бауайуй гъузгæ. 
Орсанæ æхецæн и уати 
Нæ ерун æнцойнæ æппун. 
Нæ лæууй еу рауæн бунати, 
Кæнуй йе фидæмæ мæстгун. 
Орсанæн уосгори кæститæ 
Æ зæрди хизтæнцæ кардау. 
Донæйдзаг кодтонцæ цæститæ, 
Æрхунæй кодта йе мардау. 
Зæринхор цъæх арви денгизти 
Алли бон кодта æ зелдогъ. 
Орсанæ куд тадæй зæрдристи! 
Мæсугæй цудæй æ богъ-богъ. 
13 

III 
Ёуизæр Лнзортяш сæ гьæуи 
1'аГиъустæй ф.тдсси хабар. 
Хатуйæн игъустæй æ гъæри 
Мастесун, æнæбæлст азар. 
Æргæсги Æрфæнбæл рæудунгæ 
Базурбæл Лезгормæ хаста. 
Кæцæйдæр мæйдари зæрдунгæг 
«Бæхæргъаухкæрдозæй уаста. 
Æхсæви Ирæфи билтæбæл 
Æргæсги раййафта мæйдар. 
Цæхæртæ калдтонцæ хуртæбæл 
Цæфхæдтæ. Сурдта сæ æлдар. 
Уæлсæргъуг Æргæсги гъæбеси 
Орсанæ изæдау зиндтæй. 
Зудта йе: æ фæсте фæдеси 
Æлдари бæхгин къуар тунстæй. 
Зилдæнцæ арф кæмтти, къæдзæхти, 
Орсанæ фес.авдæй... нæййес! 
Дзæгъæли мардтонцæ сæ бæхти. 
Дзæгъæли цудæй сæ фæдес... 
« |у 
Сæ киндзн амондбæл Лезгорæ 
Синонтæ истонцæ бæрзонд. 
14 

Арфитæ кодтонцæ Дигорæ. 
Сæ киндзæ — бак,астгун, хуæрзконд. 
Цардæнцæ фондзæй дæр уарзонæй 
Сæ къæбæр, сæ цæнхæ — еумаг. 
Байуарун зин ке æй, базон æй, 
Фал уомæ æрцудæй гъуддаг. 
Æргæсгæ, фондземæн сæ кæстæр, 
Будурмæ равардта йе ’ргом. 
Федардæр рауæнмæ æрмæстдæр — 
Сау гъæди агоруй еу ком. 
Сагелæ фæцæнцæ и кæмттæ. 
Дзалгъæдтæ — æвецуг, сау тар. 
Арф коми мæстгунæй и дæнттæ 
Дортæбæл кодтонцæ се ’нсар. 
Æрзилдæй Æргæсгæ фалдзости, 
Агурдта цæрунмæ рауæн, 
Зилдæй йе хузмити, æрдозти, 
Хатгай ба æвзурста цауæн. 
Бæрзонд рагъ Ортгъелий комкоммæ, 
Еу цубур къулдун фæззиндтæй,— 
Йе ’ргом Æргъаударæни коммæ,— 
Æргæсгæ уоми æрлæудтæй. 
Фсдаун æмбесонд æ копди, 
Кæнуй ин сæумон хор гъæбес. 
15 

Семунцæ бæлæстæ бæрзонди, 
Æрдзæ имæ даруй æ гъæбес. 
Къæйдортæ — къæхæни рæбуни, 
Сæ еуей иннемæй хуаста. 
Мæсуг си бæрзонди, тæрсбуни 
Саурæсугъд Орсанæн даста. 
Исцæттæ ’й Æргæсгæн æ мæсуг, 
Мæсугмæ бацæуæн — сосæг. 
Донесæн—дрф коми æвецуг, 
Æдасбæл — Æргæсгæ косæг 
Цардæнцæ дуййемæй мæсуги. 
Сæ бæнттæ цудæнцæ фæрнæй. 
Æргæсгæ рæвдудта рæсугъди, 
Не ’фсастæй Орсани уиндæй. 
Сæрдæ уæд, зумæг уæд цауæни 
Тар гъæдти, уæлхуæнхти зилдæй. 
Йеридæ дзæботи рауæни, 
Гъæуагæ н’ адтæй сæ фидæн. 
Орсанæн Æргæсгæ нæ тарстæй: 
Мæсугæн æ дуæрттæ æнгом. 
Сосфæндаг донгонмæ нирраст æй, 
Дæлзæнхæ, æ кæрон — хунтгом. 
Уæладзуг мæсуги къæразгæй 
Æ цæстæ Орсанæ хаста. 

Фæндури сурх тæнтæ ивазгæй, 
Æргæсги рæвдаун уарзта. 
Дудзигъæр Орсани цæгътитæй 
Кæнидæ и кæмтти хæлеу. 
Æ гъос, цид, цауæни риндзитæй 
Уой цагъдмæ даридæ æ еу. 
Фæндури цæгътитæн хæтæлæй 
Фæстæмæ дзуапп лæвардта. 
Æма уæд цауæни хæтæнæй 
Зæрдæрохс æдасæй зардта. ’ 
V 
Еубонæ Орсанæ донгони 
Æрбацæй мæрдиронх æ къос. 
Ци ’й киста уойфæсте еубони, 
Уомæ йе не ’рдардта æ гъос. 
Цудæнцæ идарддæр и бæнттæ. 
Ивулд дон фæлласта къоппа. 
Орсанæ ’й агурдта донгæнттæ. 
Исуидæ, мæгурæг, цоппай. 
VI 
Анзортæн и Устур Кæсæги 
Сæ зæрди не ’ртадæй сæ маст. 
Хаттæнцæ гъæутæбæл хæтæги, 
Хуцаумæ хастонцæ сæ гъаст. 
1 Фæидаггонк сап.æс 
17 

Фæдæвгарст кодтонцæ будури, 
Бон бабæй изæр дæр æрцæй. 
Дессæгтæ! Зурæбæл Дур-Дури 
Зæринкъос сæ размæ фæцæй.. 
Къоппа сæ бафтудта сагъæси: 
Ке къос уа? Кæцæй уа? Ци уа? 
Æрфусун кодтонцæ. Хуæрдæн син 
Уæлартбæл ирадæй циуан. 
Фæсхуæрдæ сæ гъунтъуз нимæтти 
Алке си æвзурста хуссун. 
Фуни дæр Орсанæ — сæ мæти. 
Æрбон æй. Фæцæй сæ фусун. 
Цæунцæ гъузæги уæлæмæ, 
Фæндаг сæ хонуй раст дон-дон! 
Æргъаударæн коми æрдæмæ 
Кæсгæнттæн раздахтæй се ’ргон. 
Арф комæй уолæфтæй уадусмæ, 
И мæргътæн игъустæй сæ зар. 
Сатæги æрлæугæй еу усмæ, 
Кæлдæбæл хуардтонцæ сехуар. 
Хастонцæ фалдзосбæл сæ цæстæ 
Сæ сæргьи тар гьæдæ рæхстæй. 
Фæлгопцæй ие ’фсастæи сæ цæстæ, 
Мæстæй ба сæ зæрдæ тæхстæй. 
18 

Галеумæ, рахезмæ — къулдунтæ\ 
Астæуккаг къулдун ба цубур. 
Ирд хорæн гъазтонцæ æ тунтæ. 
Ьæрлшдæм лшдтæн п будур. 
Цæфрæбун рахезфарс хæмпæлæй 
Гæзæмæ разиндтæй къахнад. 
Лæгæтбæл хъамил æрсæмпæл æй... 
Райсавдæй гъузгути фæллад. 
И римæхст къæпхæнтæ хонунцæ 
Кæсгæнтти хæрдмæ кумæдæр. 
Сосæккæй цидæртæ дзорунцæ 
Кæсунцæ алли къуммæ дæр. 
Цæстæнгас — ирд æма æдзинæг, 
Сæ къохти топпитæ æргъувд. 
Цæветтон фалдзоси еу зиннæг 
Нæбал ес, гъеуотæ ’й сæ гъузт. 
Æнайти-æнойти уæлбилæй 
Фæндурæн райгъустæй æ цагъд. 
Мæсугæн æрзиндтæй æ билæй 
Силгоймаг. Рæсугъд æ бакаст. 
Цавддорау райзадæй Орсанæ. 
Низзилдта цæститæ дони. 
Æ хуарз цард æрбацæй донадæ, 
Мæсугæй ку ’руидта уони. 
19 

Гъости ма азæлдæй зуст гъæл&С 
Хуссæпбæл байзадæй фæлдур. 
Сау саргъбæл дæлюммæ — мæсуггæс. 
Уорс хуæнхт.тй игьустæн гургур. 
Цурдгомау Лнзорти бæлццæнттæ 
Кæсæгмæ дардтонцæ сæ над. 
Бакæнгæй сæ сосæг фудфæндтæ, 
Игъустæй Тагæбæл сæ зард. 
VII 
Æргæсгæ æрбадтæй мæтъæлæй: 
Не ’гъосуй фæндури зæлланг. 
Ниццæгъдуй æ нæртон хæтæлæй, 
Фал æрдзæ — мæрдонхуз, æнцад. 
Тæссаг маст фæгъгъузуй зæрдæмæ — 
Мæсуги æрцудæй бæллах. 
Æргæсги мæсуги æрдæмæ 
Фæдесау фæххæссуй æ къах. 
Не ’взаруй хæрдтæ ’ма урдгутæ. 
Хæмпæлтæ кардау йе фадуй. 
Уайунцæ цæсгомбæл фæрдгутæ. 
Æ хъуæцæ æ сæрмæ бадуй. 
Æвецуг арф коми къахвæдтæ... 
Цæрдигон мæсуги хунтгом... 
20 

Бæхвæдтæ... Нæуæгсагъд цæфхæдтæ... 
Мæсугмæ фæззилдта йе ’ргом. 
Мæсуги нæ (инмум '«мМн’ла’г! 
Мæсугæй не ’гъусуй æстуф. 
Мæсуги равзурстæй хъурмæ ла*г. 
Цæрæнуат — хæлеутæ ’ма пурх. 
Низзилдæй цæф сирдау медбунат. 
Раскъафта хъæрæймаг, фæттæ. 
Æ сонтæй фæккæнуй æрра уад. 
Уæззау маст райсунмæ — цæттæ. 
Æздæхтæ, мæскъитæ, къулдунтæ 
Æргæсгæ цæхгæрмæ фаста. 
Фæснæдтæ Орсани хæсгутæн 
Тагæмæ сæ над æвгарста. 
Даргътаги хуæд уæллæй — Хусфæрæк 
(Кæддæр си цардæнцæ Ногъай) — 
Ами сæ раййафта «Хъусхæ лæг», 
Сæ сæргъи балæудтæй догъæй. 
Исберæ ’й топпадзагъд æндзæри. 
Еу æхст си инней æййафта. 
Æргæсгæн мастесун — æ сæри. 
Уæд рæстдзæф топпæй куд цапта! 
Азæлдæй Даргътаги хонсарбæл 
Топпадзагъд. Гъостæ арудта. 
21 

Гъосхуасæ æсмаги йе ’мбалб’æл 
Орсанæн æ зæрдæ гудта. 
/1|)|;гс1æ н соднæ марг фатæй 
Æ зинаргь Орсани хизта. 
Карз тохи сонт æма æрратæй 
Йе стур маст Æргæсгæ йста. 
Еу лæгбæл дууæ дæр æфсад æй! 
Цалдæр си лæудтæй уæлгæндтæй. 
Зингфат уæд æ реуи исуадæй. 
Бæласау фахаугæй, нæдтæй. 
Фæцæнцæ араугæ гæрæхтæ. 
Нигъгъос æй мæрдонгъос фалдзос. 
Мæрдадзи лæудтæнцæ и бæхтæ 
Уодесгæ Æргæсги уæлгъос. 
Мæлгæй дæр изадæй æ зæрди 
Æ уарзон Орсани цæсгон. 
Ка ’й зонуй, Æргæсги фæсмæрди 
Орсанæй гъаздзæнæй кæсгон. 
Æд бæхтæ лæудтæнцæ теголæй. 
Мардæй дæр тарстæнцæ зингау. 
Дзиппити кодтонцæ деголæ, 
Фуддзурдтæ нæ кæнгæй æвгъау. 
»: 
— Берæ ’нзти фæццардан уарзонæй, 
Не ’фсастан кæрæдзей уиндæй. 
22 

Ме ’мкъайбæл уæ рази æргомæй 
Мæ къох мæн байвæрун фæндуй...— 
Орсанæ туххæссæг ’кæсгæнттæй 
Уæзданæй барæ ракурдта. 
Гъардта тог Æргæсги гъæдгæмттæй, 
Мард лæгæн æ сæнттæ дзурдта. 
Гъæйт-мардзæ, кæунæй æ зæрдæ 
Орсанæн дуййехтæ хаудтæй. 
Ферттивта æ къохи циргъ кæрдæн,— 
Дæлгоммæ мардбæл æрхаудтæй. 
И уазал кæрдæни циргъ сугæй 
Орсанæ байгарста æ реу. 
Нихснæнгæй цæстити сау сугæй 
Дæлæбæл иссæнцæ нур еу. 
* * * 
Байзадæй уорс мæсуг хортæмæ. 
Даруй ма куронвид йе ’ккой. 
Орсанæн кæсгон Анзортæмæ 
Æрмæстдæр байгъустæй æ кой. 
Еу цирти хуссунцæ уарзæнттæ. 
Сау мæрæ — сæ гобан, сæ баз. 
Сæ уæлгъос æгомуг бæрзæидтæ, 
Фæрнæй сæ имисуй Кавказ. 
23 

ГУЙМАН ЦÆЛКОСТИ 
Æстонг анз искодта Дигори, 
Лæг кæд дæ, æрхæссæ тиллæг. 
Ка ирдта хъудалий губори, 
Хонидæ æхе йе хуарз лæг. 
Къамати айнæгбæл — Цæлкостæ. 
Хæдзарæн æ дарæг — Гуйман. 
Бунревæд иссæнцæ сæ мостæ, 
Бийнонтæ — мæгур ’ма уæздан. 
Цъæх цохъа. Æ ходæ — фусдзарæй, 
Зæнгæдтæ, дзабуртæ — тунæй. 
Фургустæй лæсуй лæг æ царæй, 
Æ мæтæй нæ кæнуй фунæй. 
Къамати, Уæхъæци, Хæнæзи 
Еци анз гъар уалдзæг фæцæй. 
Цъæх ходи рарттивта и нази 
Зæрдæ ймæ ирадæй хицæй. 
Ч\ 

Сабийтæн фенцон æй сæ равгæ: 
Фæхстæбæл фæззиндтæй кæрдæг. 
Кæрдзин ба нæ адтæи æрдавгæ, 
Феронх æй, феронх, æнсæндæг... 
Гæнгæли, фаркзæнкæ, æвæдзи, 
Кæрæги, цъæхула, бодæн, 
Æставд монт, дзиликъу, хæкъæдзи — 
Алцидæр хуарз адтæй уодæн. 
Сæ уалдзæг, сæ сæрдæ уодхарæй 
Кавкази фæстегътæ фæцæй. 
Гуйман дæр хед æма æхсарæй 
Сабийти не смардта зæвцæй. 
Æрлæудтæй зæрийнæ бор фæззæг, 
Æгъзæлуй бæласæй сифтæр. 
Гуймани хуардонæ — æгудзæг... 
Ци ’рхæсса зумæгмæ хуæздæр? 
Къæлæтсиу бор галтæ уæрдуни 
Евтигъдæй лæудтæнцæ дæлмос. 
Хъæрæймаг уæрдунæн æ буни. 
Балцимæ радардта æ гъос. 
Бæрзæндти киндзитау нæзити 
Айнæгбæл уадусмæ тилдта, 
Арф коми хæнхулти, фæгъзити 
Цæф арсау сонт Ирæф ниудта. 
Æхсинтти фæттулуй къес-къосæй 
Гъæдæй конд дудзæлхуг уæрдун. 
25 

Къобæлтти æнкъард зар не ’ргъос æй: 
Цæлхити гъудæй исæрдун. 
Хуæнхаг над æнахур нийвæзтæй. 
Бонæн дæр нæбал ес кæрон. 
Гуйманæн æстонгæй æ мæстæй 
Нæбал æй, мæгурæг, æ бон. 
Тæгæритъæпæнæй Бæхгæсмæ 
Бор галтæ фездахта Гуйман. 
Ие ’хсæвæ исхаста фонсгæсмæ, 
Фусун кн — йе ’мгъæуккаг Хъурман. 
Кæрæдзей хабæрттæй фарстонцæ 
Се ’хсæвæр — губорæ, месин. 
Фæсхуæрдæ феббарзбæл зардтонцæ. 
Сæ фæндур — къохæй конд, гъесин. 
Бор мæйæ тар арвбæл дзæвгарæ 
Исуадæй. Рæйдтæй ма Селæн. 
Гуймани цæстити хæдзарæ 
Тарфунти кодта ма зелæн. 
Хæлæфæй и бони фæцъцъæхи 
Будурдзау æрбацæй нæхстæр. 
Хори’каст идзулдæй æртæхи, 
Бор галти æрдауй мæхстæй. 
Фæстегæй Саугъæди гъæрæнгти, 
Райзадæй и Къулдун — Цубур. 
Æ рази гъæмпинсæр уосæнгти 
Æрлæудтæй æ зонгæ Дур-Дур. 
26 

Хæстæггун муггагбæл Цæлкостæ 
Дигори цудæнцæ нимад. 
Разилдæй хеонти фалдзостæ, 
Се ’нхусæй исрæвдз æй æ над. 
Минкъий лæг корæггаг къæссатæ 
Ибаста уæрдуни æнгом. 
Нирраст æй Уордгъелий тæссарти, 
Медхонхмæ равардта йе ’ргом. 
Даргъ надбæл цæлхити къес-къесмæ 
Фæлладæй уæрдуни рæхстæй. 
Æма ма ефсдагмæ æ гъосмæ 
Æрдзи стуф нидæн игъустæй. 
— Ей, хуарз лæг! Дзæбæхæй уæрдунæй 
Æрхезæ, дæхе кæд уарзис! 
Дæ къох нур иссирдта дæ тунæ,— 
Гуйманбæл кæнунцæ гириз. 
Искастæй тæфæлдти æхсæнти: 
Æ фалдзос бæхгинтæ лæууй... 
Фатхуасæ æркъети рæхсæнти 
Сабургай æнгулдзæй цæвуй. 
Дрф гъуди æ сæри низзилдæй: 
— Нæ ’нцæ, нæ, атæ нур хуæрзæг. 
Сæ дзили æ фалдзос æрзилдæй, 
Айуанæй ходуй игъæлдзæг. 
— Мæнæй уæ ци гъæуй, гормонтæ? 
^— Дæ галтæ фæккæнæ уæгъдæ» 
27 

— Цæмæй ма дардзæнæн бийнонтæ? 
— Тагъд галтæ! Сæнттæ ба цæгъдæ! 
— Мæ царди анæбæл фудрагæй 
Ку бадæн фургустæй лæгуат... 
— Уони ка низзадæй, йе бабæй 
Низзайдзæй уæкæнттæ еухатт! 
Хуцаумæ ма дæттæ дæ бартæ, 
Дæхуæдæг кæнæ дæ гъуддаг. 
Не ’рхизтæй... Райстонцæ бор галтæ. 
Сæ хæццæ ци адтæй дзурддаг?.. 
— Ей, Дзигло! Хуарзæй бал байзайæ, 
Галтæбæл ма кæнæ тухсгæ! 
Дæ фæндон дæ хумæ æрзаиæд, 
Кустмæ ба кæнисæ бухсгæ! 
Бор галтæ сæ разæй лигъз хумй 
Сурдтонцæ къæрццитæ, нæмгæй. 
Гуйман дæр уæрдуни мæрдхузи 
Æхе бал æруагъта мæнгæй. 
Гуймани зудтонцæ хонхбæстæ 
Гъæйт-мардзæ цауæйнон лæгæй. 
Не !вгъудта цъеуæн дæр æ цæстæ, 
Лухтоппæй багъавгæй лæугæй. 
Абæрег-бæхгинтæй арази 
Минкъий лæг, ай-гъай, куд адтæй?.. 
Абæлти-обæлти сæ рази 
Риндзæбæл аргъавд æрбадтæй. 
23 

Хузми сæ хастонцæ хъал бæхтæ. 
Худтæнцæ. Кодтонцæ гириз. 
Цæмæй æй зудтонцæ: бæллæхтæ, 
Ке хезуй уони фидбцлиз?! 
Минкъий лæг нигъгъавта кæсæнæй: 
Фесхъиудтæй еу барæг бæхæй. 
Дуккаг æхст фæццудæй — се ’хсæнæй 
Дуккаг дæр æрхаудтæй хæрхæй. 
Тар гъæдæ истадæй æнæ змæлд. 
Топпи гъæр арудта фалдзос. 
Катаййæй фæцæнцæ зæрдæзмæлд 
Баргутæ. Дарунцæ сæ гъос. 
— Ка ’хсуй нæ? Кæцæй дæ?! — сæ сонти 
Сæ сæртæ иссæнцæ сæ кой. 
Фат бабæй еуемæн — йе ’уонти, 
Иннемæн рауадæй — йе ’ккой. 
Сæ фонс си феронх æй бæхгинтæй. 
Игъусуй сæ гъæр, сæ фæдес. 
Сæ мæрдтæ хæссунцæ мæрсинтæй. 
Раледзæн уонæн нæбал ес. 
— Ей, хуарз лæг! Корæн дæ хуцауæй: 
Уадзæ ни еу хабархæссæг,— 
Дзорунцæ Гуйманмæ лæнцауæй, 
— Уадзæ ни гъæргæнæг еу лæг! 
Фæдтæ нæ сау гъæди æгадæй... 
Корæн ди, бауæрдæ еу фат| 
29 

— Сумах ка низзадæй, йе бабæй 
Низзайдзæй уæхæнттæ еухатт. 
Фæццудæй дууæ ’хсти фæд-фæди: 
Дууæ си æрзилдæй мæрдтæй, 
Зундцудæй аууони дзалгъæди 
Сæ дзили цавддорау лæудтæй. 
— Ёхх, «мæ хор»! Дæ нивæ бахуæрæ. 
ÆрмæСт дæ фæккæндзæн гъосой! 
Бор галтæ уæрдунмæ ратæрæ, 
Иссæбæл ивæрæ се ’фсой! 
Рабурдæй, цæветтон, фиудзили. 
Къохи дзаг нæбал æй нæ лæг. 
Бор галтæ евтиндзуй сæ дзили 
Фуртæссæй кæнуй йе ’нæлæг. 
И дзили гъос хаудтæй нирраст æй. 
Фæккæнуй фæстæмæ еу каст. 
Нæ уогæй арази хевастæй, 
Маргзæрдæ æууилдта сау маст. 
Къæссатæ æ буни. Бор галтæ 
Цудæнцæ даргънадбæл æнцад. 
Хустæнцæ арф мæскъ’и «богалтæ*, 
Батар æй Саугъæди сæ цард. 
Нур дæр ма еу гъæуи хонунцæ 
Айуанæй еу лæги «Гъосой»,— 
Гуйманбæл сæ зартæ зарунцæ, 
Кадгин æй нæ Ири æ кой, 
30 

СÆ РГÆ Н ДТÆ 
Мс ’мдзæвгнтæмæ 3 
Царди цæхъæлдгн ..,.....— 
Скъоладзаутæмæ 4 
Сузгъæрийнæ 6 
Сагъæс 7 
Кæми ’й дæ райдаиæн? Кæмн ’й дæ кæрон? . 8 
Æргæсгæ Тухайти 10 
Гуйман Цæлкости 24 

Ахсарбек Тазеевич Худалов 
ДУМЫ ПУТНИКА 
Стихи и легенды на осетинском языке 
Редактор В. Г. М а л н е в 
Художник А. X. К а д и е в 
Художественнып редактор X. Т. С л б а н о и 
Технический редактор А. В. Я д ы к н н а 
Корректор А. Г. Ц а р а к т и 
ИБ № 644 
Сдано в пабор 06.06.81. Подписаио к печати 04.08:81, ЕИ01355; 
формат бумаги 60х90'/32- БУМ- тип- ^9 I- Гари. шрифта литера- 
турпая. Печать высокая. Усл, п, л. I, Учстио-изд; листов 0,97, 
Тираж 1000 экз. Заказ № 10848. Цсна 10 коп. 
Издательство Жр* Управлсння по делам издательств, поли- 
графии и кнпжнон торговлн Совета Мннистров СО ЛССР, 
362040, г. Орджоникидзе. ул. Днмнтрова, 2. 
Кннжная типография Управления по делам издательств, полн- 
графии и книжноЛ . торговли Совета Мниистров СО ЛССР, 
362П11# г. Орджоникидзе, ул. Тсльмана, 16: 


СИТОХАТЫ 
САЛАМДЖЕРИ 
ЧЫНДЗ 
ЙÆХÆДÆГ 
НЫЗЗАРЫД 
Гасситы Викторы номыл 
рауагъдадон-нолиграфион куыстуат 
ДЗÆУДЖЫХЪÆУ 2014 

ББК 84BРос-Осе) 
С-55 
Ситохаты С. 
С—55 Чындз йæхæдæг ныззарыд [Текст] / Ситохаты Салам- 
джери — Дзæуджыхъæу: Гасситы В. номыл рауагъдадон- 
полиграфион куыстуат, 2014 — 172 ф. 
15ВМ 978-5-91139^263-5 
Ситохов С. 
Невеста запела сама 
В книгу «Невеста запела сама» вошли сатирические рассказы, ко 
торые написаны автором в течение 40 лет. Онн были опубликованы на 
страницах газет «Фидиуæг», «Рæстдзинад», журнала «Мах дуг», пере- 
давались также по радио и телевидению республики. 
Автор обладает острой сатирой и юмором. 
84BРос-Осе) 
© Ситохов С. А., 2014 
15ВЫ 978-5-91139-263-5 © Алипченкова Т. Ф., оформление, 2014 

Чындз йæхæдæг ныззарыд 
Иу изæр Бухъаты Хъохъосы кулдуар бахоста сыхæгты лæп 
пу Дзодзыр. Ракаст æм хæдзары хицау, йæ худ йæ сæрыл æр- 
кæнгæйæ: 
— Хонæг куы уаис бæргæ! Ацы изæр мæ бачы ницы ис. Зæгъ, 
кæй хæдзары сты æртæ чъирийы æмæ карк, стæй, кæй зæгъын 
æй хъæуы, хæйрæджы цæхдон. 
— Фæлæуу-ма, Хъохъос. Дзыхæн дæр тормæзтæ вæййы æмæ 
сæ... Науæд былæй атæхдзынæ. Бахатыр кæн, æз кæстæр дæн, 
кæстæрæн та къæйных ныхæстæ кæнын не ’мбæлы, фæлæ... 
Скъæйных мæ кодтай дæхимæ. Ме ’ккойы дæ нозтджынæй дæ 
къонамæ цал хатты æрбатеу-теу кодтон, уый мæ рох нæу. 
— Бузныг! Уыцы хорздзинæдтæ дын æз никуы ферох кæн- 
дзынæн. 
— Цæвиттон афтæ... Цы хъуыддаджы фæдыл æрбацыдтæн, 
уымæн йæ хъуыды раргом кæнон. Райсоммæ дæхи чындзхæс- 
сынмæ сцæттæ кæн. Уæлæ Митка йæ фыртæн хъуыддаг кæны. 
— Кæцы фыртæн? 
— Цъыууитбегæн. Мæллæгдæрæн. 
— Хайыр уæнт хъуыддæгтæ! Амондджын чындз бакъахдзæф 
кæнæд сæ къæсæрæй. 
— Хуыцау зæгъæд! О, æмæ... Мæ иыхасы кæронмæ нæма ба- 
хæццæ дæн. Дженайы кæнынмæ хъавыдысты, уый, дам, зарын- 
мæ дæсны у, фæлæ... Ангинæйæ фæрынчын, æмæ... Хъæлæс 
фехæлди. Гъемæ уæд æз дæу куы баппарин чындзхæсджыты 
номхыгъдмæ. 
— Дæ цæрæнбон бирæ! 
— Раппæлыдтæн дæ, уый, зæгъын, Дженайæ дæсныдæр у 
зарынмæ. 
— Дæ цæрæнбон бирæ! 
г- Ахсæв дæр, стæй райсом раджы дæр хъарм æхсыр ануаз- 
3 

дзынæ, йæ фæстæ та-иу хом æйчытæ ауадз ахсæнмæ. Уæд 
хуыздæр зардзынæ. 
— Хорз, бацархайдзынæн. Стæй... Исты дзы концерт куынæ 
дæтдзынæн. 
— Раст зæгъыс. 
Хъохъос афæлвæрдта зарыныл: «Ой, нæ буц фысымтæ, дуæрт- 
тæ-ма бакæнут, мах уæм шоколад къафетты хуызæн чызг фæ- 
хæссæм. Уый уын æртындæс лæппуйы ныййардзæн». 
— Фæлæуу-ма, зарæг фæстагмæ спыхцыл кодтай. Цæмæй йæ 
зоныс бæлвырд, æртындæс лæппуйы йын райгуырдзæн, уый. 
Стæй уыдон æгæр бирæ не сты? 
— Æмæ сæ исты æз хæсдзынæн, науæд ды. Рæвдауæндоны 
уыдзысты. 
— Ноджыдæр ма иу фиппаинаг. Дæ зарæджы ис шоколад 
къафетты кой дæр. Шоколад тæвдмæ уайтагъд сфæлмæн вæй- 
йы. Æмæ чындз дæр афтæ куы слæмæгъ уа. 
— Уæд та афтæ. О нæ буц фысымтæ, фæхæссæм уæм пря- 
ник. 
— Уыцы хъуыдыйад дæр мæ зæрдæмæ нæ цæуы. 
— Уæд та афтæ. О нæ буц фысымтæ, æддæмæ-ма нæм ракæ- 
сут, торт уæм фæхæссæм, торт! 
— Уый дæр нæ бæззы. 
— Уæд та афтæ... Кулдуар бакæнут, нæ буц фысымтæ, фæ- 
хæссæм уæм дидинджыты дзæбæхдæр. 
— Гъе уый хорз хъуыдыйад у. Фидар ыл хæц. 
— Тыхсгæ ма кæн. Æз мардæй дæр азардзынæн. Джена та чи 
у мæ цуры? 
Дзодзыр ма цыдæр зæгъынмæ хъавыди, фæлæ Хъохъос уыцы 
рæстæг æрæхснырста: 
— Хатыр дæ... Райсом мын-иу зæгъ дæ хъуыды. Ныр дзы 
ницы рауайдзæни. Æз тагъд нæ фæуыдзынæн æхснырст æмæ 
уæдмæ ам лæудзынæ? Мæнæ кæсыс, — загъта Хъохъос, — æмæ 
та æрæхснырста. 
Дзодзыр йæ къух ауыгъта æмæ уынджы дæлæмæ атын- 
дзыдта. 
Чындзхæсджытæ дыууадæс сахатыл уыдысты Лæнчыхъæуы. 
Фысымтæ сыл хорз бацин кодтой. Фынгтæ æртасыдысты хæри- 
нæгтæ æмæ нозты уæзæй. Хъохъос ахæм диссаджы фынджы 
уæл^ъус æрæджыты никуыуал бадтис. Йе ’мбал Æппæла йын 
5 

уый размæ бамбарын кодта, ацы хъæуы, дам, тыххæй нуазын 
кæнынц æмæ, дам-иу дæхи уром. Фæлæ... Фæрасыг Хъохъос. 
Уæвгæ йын уый фыццаг хатт нæ уыди. Бæркад æмæ къæсæры 
Уастырджийы сидтытæ нал фехъуыста. Бафынæй. Автобусмæ 
йæ хæсгæ ракодтой. О, хæдæгай... Куы йæ рацæйхастой, уæд 
фехъал. Акасти йæ алыварсмæ æмæ загъта: 
— Мæн чындзы... чындзы разæй кæдæм хæссут? Уый уал... 
Уый уал раздæр... Мæн та — йæ фæстæ. 
Хур аныгуылынмæ хъавыди, афтæ бахæццæ сты чындзхæс- 
джытæ Дзæуджыхъæумæ. Мæнæ уал ГМТ. Фæзылдысты хæрд- 
мæ Карл Марксы уынджы. Бирæ сæ нал хъæуы. Басхой-басхой 
кæнынц Хъохъосы, фæлæ нæ хъал кæны. 
— Куыд бахæсдзыстæм чындзы æнæ заргæйæ? 
— Фæхуддзысты ныл адæм! 
— Дженайы ракæнын хъуыди. Ацы къуприйы нын нæ фыц- 
цаг чи скодта? — Хъуысыдысты уыцы ныхæстæ автобусы алы 
къуымтæй. 
Бахæццæ сты æмæ æваст чындзхæсджыты зарæг ныннæры- 
ди автобусы. 
Адæм джихауæй баззадысты. Фарстой кæрæдзийы: «Уый чи 
зары? Чи у, чи?» — автобусæй куы рахызтысты, уæддæр талын- 
джы.зын раиртасæн уыди, уыцы цъæхснаг хъæлæсы хицауы. 
Райсом сыхыл айхъуыст хабар, Хъохъос, дам, фæрасыг æмæ, 
дам, уæд чындз йæхæдæг ныззарыд сæ хъæуæй чындзæмбал, чи 
уыд, уыдон та, дам, ын хъырнгæ кодтой. Ноджыдæр ма фехъу- 
сæн уыди ахæм ныхæстæ, чындз, дам, сæхимæ клубы аивадон хи- 
хъæппæрисадон къорды архайы, Хазби æмæ, дам, Чермены зар- 
джытæ куы сисы, уæд, дам, æм адæм хъусынæй нал фефсæдынц. 
Сырдтыл цуан кæнын нæма уадзынц 
Иу бон Саламджери абæрæг кодта, горæтгæрон сын цы цæ- 
хæрадон уыди, уый. Иу рæстæг йæ хъустыл ауади топпы гæ- 
рæхтæ. Чидæртæ азгъордтой уыцырдæм. Сæ цурмæ бахæццæ 
Ситохы-фырт дæр. Афарста: 
— Цы ’рцыди? Чи райста йæ къухмæ хæцæнгарз, стæй цæ- 
мæн? 
6 

— Уæртæ дыууæ лæджы Хамырзæйы картоф къахтой æмæ 
сæ уый дæр расырдта, — дзырдта иу сылгоймаг, — æндæрæ 
бон дæр æй тынг мæстджынæй федтон. Æнхъæл уыди, хъæддаг 
хуытæ йын къахынц йæ картоф. 
Уæдмæ сæ цурмæ бахæццæ дыууæхстон хæцæнгарзимæ Ха- 
мырзæ. 
— Хорз лæг, æмбарын дæ. Сабузта дæ маст, фæлæ... Зонын 
хъæуы иу хъуыддаг, нырма сырдтыл цуан кæнын нæма уа- 
дзынц, фæззæджы — табуафси, — загъта Саламджери. 
Хъуыдыйады иу 
кæронæй иннæмæ — таксийы 
— Цыбыр хъуыдыйæдтæ арф хъуыдытимæ! — æвæдза, уы 
донæн аргъ нæй! Æмæ уæд иуæй-иу фысджытæ цæмæн ныд- 
даргъ кæнынц сæ рæнхъытæ? Ноджы ма дзырдтæй иуæй-иутæ 
вæййынц рагон, зынæмбарæн. — Ацы ныхæстæ ракодта газет 
«Рæстдзинад»-ы редакцийы кусаг «М». Уыцы рæстæг Салам- 
джери дæр уым фæци æмæ дзурæджы ныхасыл дарддæр ахæ- 
цыди: 
— Æцæгæйдæр, хицæн фысджыты уацмыстæ кæсгæйæ, уыцы 
даргъ хъуыдыйæдтæй адæймаг стыхсы. Знон дæр та бамбæлд- 
тæн ахæм рæнхъытыл. Афæлгæсыдтæн иу хъуыдыйадыл. Ба- 
уазал та мæ зæрдæ. Гæнæн нал уыди æмæ такси баххуырстон. 
Хæрзæггурæггаг 
Дыууæ зæронд сыхаджы Мæцыхъо æмæ Гæмæт сæ цæхæра- 
дæтты мыггæгтæ сагъд фесты æмæ ныр æдыхстæй сæ фæллад 
уадзынц бæласы аууон. Хæсты фæудыл рацыди дыууæ азы, 
фæлæ ма уæддæр бирæтæ æнхъæлмæ кастысты сæ хæстæджы- 
тæм. Æмæ сын уымæн æфсон уыди. Уæлæ Хадзыгуассæ хæсты 
райдиан райста сау гæххæтт иу æфсæддон хайæ, дæ хъæбул, 
дам„ фæмард, æмæ, дам, æй баныгæдтам, стæй фарон цæфтæй 
7 

æгас хæдзар ссардта. Хъæубæсты ахæм хабæрттæ уыдис цал- 
дæр. Гæмæтæн йæхи æфсымæр дæр немыцмæ уацары уыди æмæ 
фарон схæццæ сæхимæ. Гæмæт ын арæх ракæны йæ зын фæн- 
дæгты кой, ныр дæр та сæм сабыргай бавнæлдта. Раст уыцы 
рæстæг Гæмæты цæст æрхæцыди иу лæппуйыл. Лæпиу згъордта 
уыдонырдæм, йæ худ йæ къухы, афтæмæй. 
— Уæлæ-ма кæс, Мæцыхъо! Дæ фырты фырты хуызæн у. 
Ацырдæм згъоры цыппæрвадыгæй! 
— Мæнмæ дæр уый хуызæн кæсы! Уый у, уый! Айфыццаг 
ын бур хæлаф балхæдтон æмæ йыл уый ис. Фæлæ тæхгæ цæ- 
мæн кæны? Æвæццæгæн, хабар хæссы, — загъта Мæцыхъо, йæ 
цæстытæ аууæрдгæйæ. 
— Хæрзæггурæггаг тæхы, ам кæмæдæр, цыдæриддæр у, уæд- 
дæр... — дзырдта Гæмæт, йæ нымæтхуд сисгæйæ... — Табу Дуне- 
скæнæгæн! Хорз хабархæссæг фæуæд! 
— Æвæццæгæн та исчи хæстæй ссыди йæ сау хабары фæ- 
стæ, — загъта Мæцыхъо æмæ йæ хæдоны уæллаг цæппузыртæй 
дыууæ суæгъд кодта. — Нæ фæрæдыдтæ, Гæмæт, Гагуди у, нæ 
лæппу, — загъта Мæцыхъо æмæ сыстади, цы тъæпæн дурыл бад- 
ти, уырдыгæй. Сыстади Гæмæт дæр. 
— Дæхи æрцæттæ кæн, Мæцыхъо, куывдмæ. 
— Ды дæр цыма фынгмæ иуварсæй нæ кæсдзынæ, афтæ мæм 
кæсы. 
— Ныр дæр дзы бадт уыдзæни. Ау, уæдæ... Фæйнæ арахъхъы 
дзы уæддæр ануаздзыстæм. 
Гагудийы ауыдтой къуыбыры сыхы устытæ дæр. Хъæр æм 
кодтой: 
— Чи ссыди хæстæй! Схъæр æй кæн! Дæ дзыхы дон ис! Уæв- 
гæ... Тæрсыс, дæ разæй куы фæуæм, æмæ хæрзæггурæггаг мах 
куы фæуа! 
Лæппу сæм кæсгæ дæр нæ фæкодта, йæ тахты кой кодта 
дарддæр. Азгъордтой устытæ дæр йæ фæдыл. Уыдоны фæстæ 
та сывæллæттæ ныййарц сты, чи уисын бæхыл, чи та тæлытæ 
тулгæ. Базмæлыдысты куыйтæ дæр. Рæйдтой. Хъуысти кæр- 
чыты хъуыдатт дæр æмæ бабызты бапп-бапп. Устытæй иу фæ- 
калди, ныццавта йæ уæраг, уæддæр згъордта размæ къуылых- 
къуылых. Тигъыл сæ ныхмæ фæци Абади. Куыроймæ цыди. 
Хъуамæ ссады голлаг раластаид, фæлæ къуылых Бадзуйæн фæ- 
тæригъæд кодта лæппу, уæрдоны йæ авæрдта æмæ фæдисæт- 
8 

ты асырдта. Иу ран Гагуди фæкалди. Йæ дæлармы цы иунæг 
чиныг уыди, уый иуварс атахти, раст цыма барæй уыди, хъуджы 
бæркъайыл æрхауди. Фелвæста йæ, кæрдæгыл æй ахафта æмæ 
та фæцагайдта размæ. 
— Рæвдздæр! Рæвдздæр! — ныхъхъæр æм кодта Гæмæт æмæ 
йæ рихийы иу кæрон аздыхта, иннæ кæрон дæр аздухынмæ хъа- 
выди, фæлæ Гагудийы зæнгтæ иу ран куы фефсæрстой, æмæ 
куы ахауди, уæд йæ цæстытæ атартæ сты. Рихийы иннæ кæрон 
æнæздыхтæй баззади! 
— Йæ зæнгты тых асаст Гагудийæн. Улæфт дæр æм нал ис, 
— загъта Мацыхъо æмæ лæппуйыл схæцыди. 
— Зæгъ-ма, чи ссыди хæстæй? — афарста Гæмæт. 
— Бауадз æй. Æрулæфа. 
Уæдмæ æрхæццæ сты сывæллæттæ, устытæ, куыйтæ... Бад 
зу уæрдонæй нал рахызти, уырдыгæй хъуыста. 
— Ныр зæгъ, цы ’рцыди? Нæма дын фенцондæр? — загъта 
Мæцыхъо æмæ, йæ галиу хъусы цы бæмбæджы къæрмæг тъыст 
уыди, уый раппæрста. 
— Мæ хæрз... мæ хæрзæг... Мæ хæрзæггурæггаг сымахмæ. 
— О, о, сдзур! Сдзур! 
— Скъолайæ нæ рауæгъд кодтой! Каникултæ райдыдтой! 
Æртæ мæйы нæ фæллад уадздзыстæм. Мæхи найдзынæн Фый- 
йаджы доны! 
— Цы, дам, цы?! Æмæ скъолайы уæвгæ искуы уыдтæ? Æрхы 
фæбадыс, стæй скъоладзаутимæ рараст вæййыс! Хæрииаг баца 
гурыс! Фесæф мæ цурæй! — схъæр кодта Мæцыхъо æмæ лæп- 
пуйыл хафт-хафтæй ралæууыди. 
— Гагуди, кæцы къласмæ схызтæ? — афарста Гæмæт. 
— Æвæццæгæн, æхсæзæм къласмæ. 
— Хъусыс? Кæцы къласмæ схызти, уый дæр нæ зоны! Мæнæ 
кæй хъомыл кæнын! — загъта Мæцыхъо æмæ арф ныуулæфыди. 
Уый дæ лæг у 
Иуахæмы Саламджери газет «Рæстдзинад»-ы ныммыхуыр 
кодта радзырд. Ныхас дзы цыди, зæгъгæ, уæлæуыл йæхи æв- 
зæр чи фæдары, уыдон мæрдтыбæстæйæ фæстæмæ сыздæхынц 
9 

куыйтæ, гæдытæ, уырытæ, кæлмытæ æмæ æндæр ахæмты хуы- 
зы, куыд тæригъæдджынтæ, афтæ. Рацыдаид дыууæ-æртæ 
мæйы бæрц, афтæ Дзæуджыхъæуы уынгтæй иуы Саламджери- 
йыл фембæлди йæ зонгæ сылгоймаг Нано: 
— Цы хорз у, кæй дæ федтон, уый! Телефонæй дæм дыууæ 
хатты дзырдтон, фæлæ-иу хæдзары иæ разындтæ. Хъæуыс мæ. 
— Цæмæн? Хъусын дæм. 
— Æз дын айфыццаг газеты кастæн дæ радзырд «Тæригъæд- 
джынтæ». Махæн та нæ лæг фарон амарди, æмæ нæм ныр 
айфыццаг иу гæды æрбацыди. Æххормаг æй никуы ныууагътон. 
Буц æй дарын. Афтæ мæм кæсы, кæд, мыййаг, нæ лæг у. Уый 
дæр... тæригъæдджын уыди. Куыд æгъдауæй йын ис базонæн 
гæдыйæн, нæ лæг у æви нæ, уый? Ды мæ уый тыххæй хъуыдтæ. 
Кæд дæ æвдæлы, уæд-ма йæ фен. Ардæм хæстæг цæрæм. 
— Раст дын куы зæгъон, уæд ныртæккæ тынг æнæвдæлон дæн. 
— Уæд та, цы кæнон, уый мын зæгъ. 
— Гæды нæл у? 
-О. 
— Æмæ уæд хуысгæ та кæм фæкæны? 
— Мæ сынтæджы. Мæ хъæбысы ныббыры. 
— Уæдæ уый дæ лæг у, — загъта Саламджери бæгуыхуызæй. 
Хохыл йæ хæлаф ахафта 
Кæддæр Дзиццойты Шамил æмæ Ситохаты Саламджери хъа- 
зыдысты Туаты Дауыты комеди «Мæрдтæйдзæуæджы». Дыууæ 
зæронд лæджы Датуа æмæ Бетъре фæхыл сты, кæрæдзи лæдз- 
джытæй æрцæфтæ кодтой, уæд Датуайы ус Хъæныче (Уæлыгæ- 
сты Тамарæ) дыууæ лæджы астæу йæ кæлмæрзæн æрæппæрста. 
Бетъре айтæ-уыйтæ нал фæкодта æмæ йæ сæрты агæпп кодта. 
Спектаклы фæстæ режиссер — Цæгат Ирыстоны адæмон ар- 
тист — Мæхъиты Владимир Саламджерийæн афтæ: 
— Цы ми бакодтай æрдæбон? Цæмæн асæррæтт кодтай кæл- 
мæрзæны сæрты? 
Кæлмæрзæн уæды рæстæг хох уыди. 
— Æз ма дис кодтон, мæ хæлаф фæсте цæуыл ахафтон, — 
загъта Ситохы-фырт. 
10 

Йæ цæсгом ын агуырдтон 
Иуахæмы Шахрай бацыди Горæтгæрон районмæ мæхъæлон- 
ирон быцæуы фæдыл. Ирæттæ йæм хорз цæстæй нæ ракастысгы. 
Домдтой, цæмæй хæст чи ракъахта, уыцы мæхъæлон фыдгæн 
джытæ æфхæрд баййафой, фæлæ Шахрай цалдæр хатты ныхас 
æндæрырдæм аздæхта. 
Æмбырды фæстæ, Культурæйы хæдзарæй куы рацыд йе 
мбæлттимæ, уæд та адæм йæ алыварс скъорд сты æмæ йæ фар- 
статы бын фæкодтой. Уыцы рæстæг иу сылгоймаг Саламдже- 
рийы хъусы бадзырдта: 
— Ацы хицау йæ плащ кæмдæр рыгæй сцагъта. Æрцæгъд æй. 
Саламджери Шахрайы алыварс æрзылди, бакæстытæ йæм 
кодта, йæ зæрды уыд рыгтæ æрцæгъдын, фæлæ йæм уый адæмы 
’хсæн аив нæ фæкасти æмæ йæхи фæурæдта. 
Уый фæстæ иу милиционер Саламджерийы афарста: 
— Уазæджы алыварс цæмæн æрзылдтæ, стæй йæм æдзынæг 
цæмæн кастæ? 
— Йæ цæсгом ын агуырдтон, — загъта Ситохы-фырт. 
Нæ басудздзæн 
— Уæдæ, æвæдза, нæ бæстæйы уæлмæрдтæ цас зæххытæ 
байстой! Уый æмæ дын Индийы!.. Сæ мæрдтæ басудзынц, — 
дзырдта иу зианы «Г». 
Уæд Саламджери афтæ бакодта: 
— Инди Инди у. Уыдонæн сæ мæрдтæ æнцон судзæн сты. 
Гъеныр, уартæ мæ сыхаг Боболи куы амæла, уæд ын йæ быны 
дыууæ азы куы фендзарай, уæддæр нæ басудздзæн. 
— Цæуылнæ? 
— Цæмæн куы зæгъай, уæд... æртиссæдз азы спъирт фæныз- 
та æмæ уымæй чи нæ басыгъд, уымæн ма суджы арт цы кæн- 
дзæн? 
11 

Базонгæ уæм 
Иу зымæгон изæр бырынцъаг нарæг къахвæндагыл Салам- 
джери тагъд-тагъд фæцæйуад Культурæйы хæдзармæ. Уыцы 
изæр дæр та дзы Камбилеевкæйы адæмон театры хæдахуыр ар 
тисттæ æвдыстой спектакль «Æфсымæртæ». 
Тротуарыл ма сабыргай цыди иу хæрзконд чызг. Салам 
джери хъуамæ йæ разæй фæуыдаид. Уыцы рæстæг йæ къæхтæ 
фæбырыдысты. Фесхуыста чызджы дæр. Фæфæлдæхтысты сæ 
дыууæ дæр. Саламджери йæм бакаст æмæ афтæ: 
— Базонгæ уæм. 
— Фæлæуу! Уæлæмæ уал сыстон. 
Кауынцæйтты 
— Дæ райсом хорз, Гæбæдз. Нырма афтæ зæронд куынæ дæ 
æмæ кауынцæйтты куы цæуыс? — афарста Саламджери йæ зон- 
гæйы. 
— Хъуыддаг бакодтон. Ды дæр мæн бафæзм. 
— Æмæ махырдыгæй кау никæмæ ис, — загъта Ситохы- 
фырт. — Æз та цæй æнцæйтты цæудзынæн? 
Иу хатт-ма мæ расурæд дæ лæг 
Къорд азы размæ Гугкуты Уызийы галиу уæраджы æндыс- 
нæг ахстон скодта æмæ гъе уым цæры, чи зоиы, цот дæр дзы 
ныккодта. Уæдæй нырма Уызи никуы кусы. Раст зæгъгæйæ, йе 
’рыгон бонты йæм бирæтæ хæлæг кодтой, афтæ сæрæн уыдис. 
Ныр лæдзæджы ’нцæйтты фæчепфæчепгæнгæ фæцæйцæуы, 
куы дуканимæ, куы базармæ. Æддаг бакастæй фæлмæнзæрдæ 
зыны, фæлæ йемæ хæстæгдæр куы базонгæ уай, уæд раиртас- 
дзынæ ахæм миниуджытæ: у худгæ хæрам, фынæйæ афтæ тых- 
джын хуыр-хуыр кæны, æмæ сæ гыццыл хæдзарон куыдз рæ- 
йын райдайы, гæды та пецы сæрмæ сгæпп кæны æмæ уырдыгæй 
12 

рауынæргъы. Йæ хойы лæппутæ Дыхъо æмæ Хъапæ сæ фæллад 
уадзыима* ныццыдысты горæтæй хъæумæ. Гъе, фæлæ цæй фæл- 
лад æмæ цæй æндæр. Уызийы хуыр-хуырмæ иæ бафынæй сты. 
Кæрты тамако фæдымдтой, шашкæтæй фæхъазыдысты райсом- 
мæ, стæй Уызи куы сыстади йæ хуыссæнæй, уæд уыдон та фы- 
нæй кæнынмæ фесты. 
Уызи æдзæстуарзон кæй у, уый тыххæй бирæ дæнцæгтæ æр- 
хæссæн ис, ноджы ма у фыдзонд дæр. Сыхæгты ус Госа-иу бон 
сæ кæрчытæн акалдта нартхоры згъæлд, фæлæ марадз-зæгъай, 
кæд гагатæ фæкъаддæр сты. Госа джихауай баззади. Раиртæста иу 
хъуыддаг, карк-иу нартхоры нæмыг йæ бырынкъæй куы ’ркъупп 
кодта, уæд-иу атылди исчердæм. Æрцахста кæрчытæй æхсæз æмæ 
сеппæтæн дæр сæ бырынчъыты кæрæттæ уыдысты къуырд. Ус ха- 
бар ракодта йæ лæг Дыггъуыттæн. Дыгъуыттæн йе ’цæг ном Михел 
хуынди, фæлæ ма лæппу куы уыди, уæд ын чидæртæ йæ ном аив- 
той. Дур ын æхсгæйæ дард ранмæ кæй хаудта, уый тыххæй йæ ра- 
хуыдтой Дыгъуытт. Дыгъуытт айтæ-уыйтæ нал фæкодта, рамбырд 
кодта дуртæ райсомраджы. Æхсын сæ райдыдта Уызийы хæдза- 
рыл. Хъустæ æмыр кодтой рудзгуыты æвгты дзыгъал-мыгъулæй, 
кæрчыты хъуыдаттæй, куыдзы рæйынæй. Уыцы архайд Дыгъуытт 
рахуыдта «артподготовка»: йæ зæрдыл æрлæууыд хæстон рæстæг. 
«Артподготовка» куы фæци, уæд абырсын хъуыди знагмæ. Уызи 
зыдта, Дыгъуытт æнцойтæй кæй не ’рсабыр уыдзæни, уый. Æмæ, 
æцæгæйдæр, Уызийы дуар куы батонид. Уызи кæд къуылых уыди, 
уæддæр рудзынгмæ сгæпп кодта. Аппæрста уырдыгæй йæхи. Ли- 
дзы уынджы уæлæмæ хъæргæнгæ: 
— Мары мæ! Фервæзын мæ кæнут. 
Адæм фæджих сты. Ныронг сыхæгтæ уыдтой, Уызи æнæ 
лæдзæгæй кæй никуы цыди, уый, ныр йæ тахтыл цæст нал хæ- 
цыди. Схæццæ тигъмæ. Балыгъди йæ мады ’фсымæр Цоцойы 
хæдзармæ лæфлæфгæнгæ. Цоцо разгъордта уынгмæ: 
— Цы хабар у, Дыгъуытт?! Милицæмæ адзурдзынæн! 
— Адзур! Адзур! Уызи у æфхæринаг. Нæ кæрчытæ иубон 
йæ цæхæрадонмæ баирвæзтысты æмæ сын сæ бырынчъытæ 
акъуырдта сæрдасæнæй. Сæ хæринаг баззайы зæххыл. Ахæм 
фыдзонд сыхагимæ куыд ис цæрæн?! Хуымæтæджы нæ баззади 
ахæм ныхас нæ фыдæлтæй: уæхи хъахъхъæнут къуылыхтæ æмæ 
сохъхъыртæй. Фыдзонд сты! 
Ахæм дугъы фæстæ Уызи хъуамæ æнкъард уыдаид, хъуамæ 
13 

загъд кодтаид, уый та цин кодта. Цоцо фæджих, хъæлдзæгæй 
йæ куы ауыдта, уæд. 
— Куыд кæсын мæ къабаз, афтæмæй дæ сæры зонд цыма йæ 
чеппыл нæу. 
— Не ’мбарыс, цæуыл цин кæнын, уый. Уыдтай мæ, аст азы 
лæдзæгимæ цыдтæн, мæ уæраг æндыснæджы ахæсты фæци. 
Ныр Дыгъуытты разæй згъордтон æнæ лæдзæгæй. Цыдæр дзуар 
мын баххуыс кодта! Æгайтма мæ расырдта Дыгъуытт! Йæ цæ- 
рæнбон бирæ! 
Афæдзы бæрц рацыдаид, афтæ Уызи ныллæгъстæ кодта 
Дыгъуытты цардæмбал Госайæн, дæ лæгæн ма балæгъстæ кæн, 
зæгъгæ... 
— Цæй тыххæй? 
— Мæ ныхæстæ дæм худæгау фæкæсдзысты, фæлæ... 
— Фæрон мæ куы расырдта сагойимæ, уæд афтæ тынг фæ- 
тарстæн, æмæ... Фæлæ уыйхыгъд мæ зæрдæмæ циндзинад ба- 
хызт. Йæ разæй згъордтон æнæ лæдзæгæй. Уый мæнæн уыди 
цины бон. Хатгай ма мæ лæдзæг бахъæуы, ме ’ндыснæг бынтон 
нæ алыгъд мæ зæнгæй. 
— Цы зæгъынмæ хъавыс? Раргом кæн дæ хъуыды. 
— Зæгъ дæ лæгæн, æмæ ма мæ иу хатт расура... 
Госа йæм кæсгæйæ баззади. 
Ма кæн, науæд дæ ахахх кæндзынæн 
Цард змæлд кæй у, уый, æвæццæгæн, бирæтæ зонынц. Æмæ 
алчи йæхирдыгонау архайы. Чи фæллой кæны, чи давгæ, чи 
гæртæмттæ исы... Æмæ нымад чи фæуыдзæн уыцы мадзæлттæ, 
уыцы гæнæнтæ. Ганчогъыллæ дæр афæлгæсыд йæ алыварсмæ 
æмæ йæхицæн загъта: «Мæнæй уый дæр йæхи сыдæй мæлын 
нæ бауадздзæн». Æмæ равзæрста йæхи фæндаг царды хъæбы- 
сы. Иста адæмæй æфстау æхца алы æмгъуыдтæм. Зæгъæм, фа- 
рон Бурийæ райста фараст мин сомы, Бедтийæ фынддæс мин 
сомы, Сосейæ æстдæс мины. Æнæ кусгæйæ æвзæр нæ царди. 
Цал хатты йын загъта йæ ус Даду: «Рох дæ ма уæд, уыдон фи- 
дын кæй хъæудзæн, уый!» Уыцы ныхæстæм-иу Ганчогъыллæ 
йге мидбылты бахудти æмæ-иу загъта: «Адæймаг амалæн конд 
14 

у. Æмæ æз дæр истытæ кæндзынæн». Уæдмæ азгъордта афæдз 
йæ авд сывæллонимæ. Иу бон ын йæ кулдуар бахоста Бури 
æмæ загъта: 
— Ганчогъыллæ, æхца мæ афæдзы æмгъуыдмæ райстай æмæ 
мыл сæ проценттимæ сæмбæлын кæн. 
— Хорз, хорз. Рох мæ нæ дæ, Бури. А къуыри дыл сæм- 
бæлдзысты, — загъта лæг йæ лыстæг рихиты кæрæттæ йæ даргъ 
æнгуылдзтæй аздухгæйæ. 
Сæххæст кодта йæ ныхас. Фаллаг уынджы цæрæг Тепса- 
рыхъойæ æфстау проценттыл райста æртындæс мин сомы. Ба- 
фыста дзы йæ хæс, иннæтæ йæ дзыппы нысхуыста. Бури дзы 
фæбузныг. Раппæлыди сыхæгтæн, Ганчогъыллæ йæ дзырд 
кæй сæххæст кодта, уый тыххæй. Адæм æнхъæл уыдысты, 
æвæццæгæн, Ганчогъыллæ коммерсанты куыст кæны, зæгъгæ. 
Фæлæ дзæгъæлы хъуыды кодтой афтæ. Йæ дуар ын бахоста 
иу бон Бедти дгер æмæ та уымæн дæр проценттимæ бафы- 
ста йæ хæс. «Афтæ цæрдзынæн æфстæутты фæрцы, иутæй- 
иу райсдзынæн æмæ-иу сæ иннæты æхцатæй бафиддзынæн. 
Стæй уæдмæ... Мыггагмæ куыд цæрдзынæн. Кæйдæрты æхца- 
тæ æнæ фыстæй баззайдзысты. Хъæр мæм кæндзысты чырын- 
мæ, фæлæ...». 
Мах тагъд кæнæм 
Уæд ма Саламаджери скъолайы ахуыр кодта. Иу уалдзыгон 
бон йæ мад Верычкæ æмæ йе ’фсымæр Сахаиджериимæ Æр- 
хонкæмæ фæцæйхастой арахъхъы балонтæ хызынты. Хъуамæ 
сæ баивтаиккой мыггаджы картофæй. Сосавæндагыл ауадаик- 
кой цыппар-фондз километры бæрц. Уалынмæ сæ баййæфта сæ 
хъæуккаг шофыр «Д». фæурæдта йæ «полуторкæ». 
— Рауайут! Схæццæ уæ кæнон Æрхонкæмæ! 
Сæ зæрды уыди машинæмæ схизын, фæлæ гуыффæйы мили- 
ционеры куы ауыдтой, уæд хорзау нал уыдысты. Уыцы рæстæг 
арахъхъ уадзын æмæ уæй кæнын нæ уагътой. Кæйдæрты ахсгæ 
дæр æркодтой. 
— Сымахмæ æнхъæлмæ кæсын! Уæ хызынтæ уал раздæр 
сдæттут, стæй та уæхæдæг схиздзыстут, — зæгъта шофыр. 
15 

— Ацæут! Ацæут! Мах тагъд кæнæм, — бадзырдта шофырмæ 
Верычкæ. 
— Уæд та ды абад, Саламджери! 
— Абадин, фæлæ æз дæр тагъд кæнын. 
— Æвæццæгæн, мæ машинæйы разæй фæуыимæ хъавуг! 
Уæдæ афæлварæм, кæддæра нæ Æрхонкæмæ тагъддæр чи схæц 
цæ уаид, — зæгъта шофыр æмæ газ нылвæста. 
Уый фæстæ хъæуыл, стæй та суанг Ирыстоныл дæр, ахæлиу 
сты ахæм ныхæстæ: «Нартыхъæуккаг ус йæ дыууæ лæппуимæ 
машинæйы не сбадти, мах, дам, тагъд кæнæм». 
Хъуыди мæ рифмæ 
Саламджери æмдзæвгæтæ фыссын байдыдта, скъолайы ма 
куы ахуыр кодта, уæд. Иу чындзхасты лæппутæ скъорд сты йæ 
алыварс. Нозтджын лæгыл-иу сæ цæст куы ’рхæцыди, уæд-иу 
æй бацырын кодтой, уæртæ ма ууыл исты ахъуыды кæн, зæгъгæ. 
Æмæ уый дæр архайдта, йæ бон цы уыди, уымæй. Иу рæстæг 
Саламджери фæкомкоммæ Цымырзæмæ. Уый бадти фынджы 
уæлхъус æмæ касти уæны. Æрыгон поэты сæры февзæрдысты 
дыууæ рæнхъы: 
Хорз лсег у Цымырзсе, 
Фæлæ йæ цуры пæй лывзæ. 
Уыцы ныхæстæ айхъуыста уырдыглæууæг æмæ Саламдже- 
рийыл сбустæ кодта: 
— Ныр ардауæн ныхæстæ цы кæныс? Уæдæ дæлæ уый цы 
у тæбæгъы? Лывзæйыл ма сыкъатæ вæййы, дæлæ дзы уæлæмæ 
цъæхбыл дæр зыны. 
— Æз рифмæйы тыххæй загътон лывзæ, — йæхи раст кæны- 
ныл схæцыди Ситохы-фырт. 
— Рифмæ дæр æрбацыдаид. Алкæмæ дæр уыди хонæг. Хæ- 
дзармæ хæйттæ нæ кæндзыстæм. — Саламджери уыцы ныхæ- 
стæм фæджих, стæй афтæ: 
— Рифмæ ^нæфæразгæ у. Æхснырсы. Кæмдæр дзы уазал ба- 
цыди. 
16 

— Гъемæ кæд рынчын у уыцы рифмæ, уæд... Рацу мемæ къæ- 
бицмæ æмæ йын хай ахæсс. 
Саламджери дæр фæраст йæ фæдыл. 
Афтеччы 
Бæбыца сабыр рахаста æрдзæй. Никæд никæимæ ахъуын. 
Фæлæ хатт йæхи нал бауромы, уæлдайдæр афæстаг азты. Гъеныр 
æндæрæбон балхæдта кефир æмæ йæ акалдта, фыртуагæй йæ 
дзыхмæ схæссæн нæ уыди. Знои та кæсаг балхæдта æмæ та уый 
дæр аппæрстой. Æмбыд уыди. Ныр дæр та йæ масты дзæкъул 
йæ тæккæ дзаг у. Фæнды йæ ацы хатт тынг куы сзагъд кæнид, 
уый. Æрлæууыд афтеччы къæсæрмæ. Йæ былтæ змæлын кæны 
тагъд-тагъд. Йæ къухтæ тилы. Иу рæстæг бахауди дуарыл. Бацы- 
ди мидæгдæр. Йæ цæст андæгъди сылгоймагыл урс халаты. 
— Дæ бон хорз! 
— Æгас цу! Табуафси, цы хос дæ хъæуы? Цæмæй адзæбæх 
уай æмæ дæ зæрдæ зарын æрцагура. 
— Цы уый зоныс? Дæ хъазæн ныхæстæн бындур куыннæ ис, 
дæ гæрчичниктæн дæр афтæ! Чи дæм сæ æрбаласта?! Цæмæн сæ 
райстай? Цæмæн сайут адæмы? Мæ фæсонтыл сæ сæвæрдтон 
æмæ æппындæр судзгæ нæ кодтой. 
— Хорз лæг, диссаджы ныхæстæ кæныс. Уыдон судзгæ куы 
кодтаиккой, уæд сæ æз дæуæн уæй кодтаин? Мæхи фæсонтыл 
сæ сæвæрдтаин. 
Хорей æмæ амфибрахий 
Саламджери ма æрыгон авторыл нымад куы уыди, уæд ыл 
Дзæуджыхъæуы Сабырдзинады проспекты амбæлд йæ хæстæг, 
бæрнон бынаты кусæг «Ф». Бацин кодтой кæрæдзиуыл, стæй 
«Ф» афарста: 
— Дæ хъуыддæгтæ литературæйы куыд цæуынц? 
— Архайын, мæ бон цас у, уыйбæрц, фæлæ... Тынг мæ хъыг- 
дарынц амфибрахий æмæ хорей. 
2 Заказ № 1667 
17 

— Æмæ дæ цæмæн хъыгдарынц? Цæмæн дын æхгæнынц дæ 
фæндаг?! Фæлæууæнт!.. Æз уыдонæн ахæм митæ бакæндзы- 
нæн, æмæ фæсмон кæндзысты! Мæнæ иу ранмæ тагъд кæнын, 
фæлæ ма-иу райсом мæ куыстмæ æрбауай. О, хæдæгай, кæмæй 
хъаст кæныс, уыдонæй иу Хоран хуыйны? 
— Хоран нæ, фæлæ хорей. Нæ мæ бамбæрстай. Уыдон адæм 
не сты. 
— Раст загътай! Уыдон адæм куы уаиккой, уæд ахæм æвзæр 
митæ нæ кæниккой. Æз сын лæг цы у, уый фенын кæндзы- 
нæн!.. — загъта «Ф» тызмæгæй æмæ бульварыл дæлæмæ атын- 
дзыдта. 
Адæм кæмæй равзæрдысты? 
Иу ахуыргонд касти лекци. Лектор фæстагмæ рахызти, адæм 
куыд равзæрдысты, уыцы темæмæ. Ракодта Дарвины æмæ май- 
мулиты кой дæр. 
— Æмбал лектор, æз Дарвины ахуырадимæ бынтон разы нæ 
дæн. Мæнмæ гæсгæ, адæмæн сæ фылдæр равзæрдысты фы- 
стæй, — загъта Саламджери. 
Лектор фæджих, йæхи фæтар кодта. 
— Цæмæн дæм афтæ кæсы? 
— Уымæн æмæ, адæмæй дæр бирæтæ сты сабыр, фысты хуы- 
зæн. Цыфæнды æвзæр митæ сын кæн, уæддæр æнцад лæудзы- 
сты. 
— Æмæ уæд адæмы дæр фысты хуызæн цæуылнæ æлвы- 
нынц? 
— Æмæ æлвыд не сты, æви ма сæ дасын уæ зæрды ис? 
Цæуыннæ уыди къæвда? 
Райсомы куыстытæ акодта Сабаз æмæ ныр йæ фæллад уадзы 
сæ дуармæ даргъ бандоныл. Иу сигарет сдымдта, фæздæг куы 
йæ дзыхæй ракалы, куы — йæ фындзæй. Иу рæстæг айхъуыста 
йæ сыхаг Гуыбейы хъæлæс: 
— Дæ райсом хорз, мæ сыхаг! Дæ тамако дымын ныууадз, æмæ 
18 

дæ цæсгомы къанæутты ма тезгъо кæной рувæстæ, тæрхъустæ, 
хъæддаг хуытæ... 
— Дæхицæн зон, уайдзæфты гуылфæнтæм дæхæдæг куы 
багæпп кæныс. Ныр дæр та уым дæ! Гуыбе, æркæс-ма дæхимæ. 
Цы хуызæн дæ? Дæ иу къахыл резинæ цырыхъ, иннæуыл — 
хæцъилдзабыр. Чи дæ фена, уый цы зæгъдзæн? 
— Цыфæнды дæр зæгъæд! Æз мæхæдæг мæхицæн — хицау. 
Дæумæ радио нæй, фæлæ йæм æз лæмбынæг фæхъусын. Æрдæбон 
чысыл раздæр, далæ, Ситохаты Алыксандры фырт радиойæ афтæ 
загъта: «Абон ранæй-рæтты уардзæни». Уый зоны боны ахаст. 
Диктор у. Ныр быдырмæ цæуын æрыскъæфдзуан. Фæстæмæ 
куы ’рбаздæхон, уæд дæм мæ дыууæ къахы дæр равдисдзынæн, 
кæддæра дзы хуылыдз кæцы уаид. — Ацыди Гуыбе. Рацыдаид 
къуыри, афтæ Саламджери хуыцаубоны сæхимæ, Нартыхъæумæ, 
фæраст. Чындзхасты амбæлд Гуыбейыл. 
— Лæппу, ды гæдыныхæстæ куы кæнай, уæд... Æз дæм 
Дзæуджыхъæумæ дæр суайдзынæн!.. Цæуыннæ уыди къæвда? 
19 

Уынгты кæм цал бæласы ис, уый зонынц... 
— Экологи цæмæй йæ гаччы фæстæмæ сбада, уый тыххæй 
Камбилеевкæйы цы мадзæлттæ аразут? — фарста республикæйы 
Æрдзхъахъхъæныны комитеты кусджытæй иу. — Уынгты бæлæ- 
стæ бирæ ис, æвзæр нæ уаид, алы уынджы дæр цал бæласы ис, 
уыдон банымайын. 
— Уыдон банымайын æнцон хъуыддаг нæу. Хъæуы админи- 
страцийы кусджытæм дæр фыст никуы сты? — загъта Саламдже- 
ри æмæ ма йæ ныхасмæ бафтыдта: — æз уын бацамондзынæн 
ахæм адæймæгты, æмæ уын уыдон зæгъдзысты, алы уынджы 
дæр цал бæласы ис, уый. 
— Чи сты уыдон? — афарста горæтаг лæг. 
— Уыдон сты, куывдæй, чызгæрвыстæй, чындзхастæй чи ра- 
цæуы, уыцы лæгтæй чидæртæ. Суанг ма телыхъæдтæ дæр баны- 
майынц. 
Иутæ фысгæ кодтой, 
иннæтæ та сæ хуызтæ истой 
Ирон литературæмæ йæ хъус тынг чи дары, иу ахæм сылгой- 
маг Саламджерийæн афтæ радзырдта: 
— Ирыстоны Фысджыты цæдисы сарæзты 75 азы бонмæ дзæв- 
гар æрмæг ныммыхуыр кодтой газет «Рæстдзинад»-ы фæрстыл. 
«Дæ бæстæ зон», зæгъгæ, ахæм сæргонды бын дæр бирæ къамтæ 
федтой рухс. Сæ фылдæр уыдысты коллективонтæ, иумæ исты- 
тæ. Уыдонмæ кæсгæйæ, иу хъуыддаг бафиппайдтон, нæ зынгæ- 
дæр фысджытæй цалдæрыл цæст не ’рхæцыди уыцы къамты. 
— Уый ууыл дзурæг у, æмæ иутæ фысгæ кодтой, иннæтæ та 
сæ къамтæ истой, — загъта ныллæг хъæлæсæй Ситохы-фырт. 
Æртæ къафетты 
Уæд Саламджери Æрхонкæйы Культурæйы галуаны куыста 
директорæй. Иу рæстæджы цæттæ кодтой Плиты Грисы трагеди 
20 

«Чермен» сценæйы æрæвæрынмæ. Репетицитæ-иу ахастой æна- 
фонтæм, æххормаг дæр-иу куыннæ систы. Ахæм рæстæг та сыл 
акодта, «прогон» куы кодтой, уæд. Пьесæйы архайджытæй иу, 
Пхалæгаты Ирбег, йæ дзыппæй фелвæста дыууæ къафетты æмæ 
сæ Саламджерийы цур æрæвæрдта. Уæд Ситохы-фырт афтæ: 
— Ацы шоколад къафеттытæй мæ бон æртæйæ фылдæр бахæ- 
рын нæу, мæ дæндæгты фыдтæ ссудзæгау кæнынц. 
Ирбег худæгæй бакъæцæл: 
— Æртæ загътай? 
— Гъемæ ма дын иу къафетт дæттын. 
Сæ цæхæрадоныл пъол хуыйынц 
Иуахæмы нартыхъæуккаг Быгъуылты Хадзымурат йæхи 
байста йæ сыхаг Саламджеримæ æмæ йæ дисхуызæй афарста: 
— Уартæ Вано утæппæт хъæдæрмæгæй цытæ аразы? Ныр 
мæйы бæрц нæ рæзты цалдæр машинæйæ хъæддзаума ласынц 
æмæ ласынц. 
—. Сæ цæхæрадоныл пъол хуыйынц. Уæддæр дзы ницы зайы. 
Хуырджын у, — загъта Ситохы-фырт. 
Бындз цы фæци? 
Куыд дзурынц, афтæмæй Цоцыхъойæ кæрдзынхъусдæр 
адæймаг канд Ирыстоны нæ, фæлæ Кавказы дæр зын ссарæн у. 
Ракуырдта цыппар усы, æмæ цыппар дæр афтæ скъæсхуыртæ 
сты, æмæ сыл сыхæгтæ, зонгæтæ дис кодтой. Фæлыгъдысты иу- 
уылдæр сæ хæдзæрттæм. Фæстагмæ лæг ракуырдта Софкæйы. 
Фыццаг бон бафиппайдта ус, йæ лæг амæй ай фыддæр кæй у, 
уый. Дзырдта æвзæр дзыхæй, æнæхъуыр-хъуырæй ницы хъуыд- 
даг сарæзтаид. Йæ хæдзармæ, æндæр лæгтау, никуы никæйы 
æрбахуыдта, йæхæдæг кæй къæсæрæй нæ бавæрдта йæ къах, 
ахæм хæдзар хъæубæсты нæ уыди. Чидæр ма йыл æмдзæвгæ 
дæр ныффыста: 
21 

Нæ хъæуы хонæг дæу æппындæр, 
Фæраст вæййыс кæдæмфæнды, уæууæй! 
Кæмæ не схастай кьорд хатты дæ былтæ, 
Нæ хъæубæстæйы ахæм уидыг нæй. 
Ызнон дæр та дæ ну куывды ныууагътон, 
Фæзарыдтæ дзы: «Айс æй, ануаз æй» дзæвгар. 
Дæхæдæг дæр ма искуы искæй бахон, 
Æви дæ хæдзарæн нæй дуар. 
Æхцатæ йæ дзыппæй никуы систа, тæрсгæ сын кодта Соф- 
кæйæ. Ус-иу базармæ кæнæ дуканимæ куы цыди макъаронтæ, 
пырындз, цæхх, сæкæр, кефир æмæ æндæр ахæмтæ æлхæнын- 
мæ, уæд æм æхца нымадæй лæвæрдта. Фæлæ уый æгъгъæдыл 
нæ нымадта. Сылгоймаг-иу куы ’рбаздæхт йæ хызынимæ, уæд- 
иу лæг сарайæ рахаста зæронд уæзбарæн. Чысылдæр-иу хъуаг 
разынди цæхх, ссад кæнæ æндæр исты, уæд-иу йæ хъуыр- 
хъуырæн, йе ’рдиагæн кæрон нал уыди. 
Иу рæстæг йе ’ргом аздæхта сæкæрмæ. 
— Æгæр арæх цымыс цай, усай. Афтæмæй нæ быныхъæр 
ссæудзæни. Стæй, зоныс, адджинаг æгæр арæх хæрын хорз кæй 
нæу, уый? 
Фæлæ уæддæр сæкæрмæ йæ зæрдæ ’хсайдта. Куыддæр-иу 
куыстæй æрбаздæхти, афтæ-иу йæ уæлæдарæс нæ раивта, йæхи 
дæр-иу нæ ныхсадта, фæлæ-иу сæкæр кæм уыди, уыцы бедра- 
гондмæ йæ гуыры конд сарæзта. Фæкаст-иу æм дзæвгар. Куы 
ницы-иу дзы фæхъуыди, уæддæр-иу æхсæвы æнæ мæтæй нæ 
бафынæй. 
Софкæ-иу мæйгæйттæ дзæбæх хæринаджы хъæстæ нæ фæци, 
фæлæ никуы сбустæ кодта йæ лæг Цоцыхъойыл. Цай цымыи 
уарзта, æмæ йын уымæй та фаг нæ уыди. Иуахæмы Софкæ сæ- 
кæрæй равдæлон кодта дурын. Бынæй дзы ныккодта урс змис, 
йæ сæрыл та сæкæр. Литруат банкæйы дзаг уыди, кæй бафæс- 
вæд кодта, уыцы сæкæр. 
Иуахæмы лæг йе ’фсинæн афтæ: 
— Уыцы сæкæрмæ нал æвналыс цыдæриддæр у, уæддæр. 
Æз афтæ нæ загътон, æмæ йыл бынтондæр дæхи атигъ кæнай. 
Акæн-иу дæхицæн цай, æрмæст-иу æй æгæр адджын ма кæн. 
Рацыдаид къуырийы бæрц. Лæг изæры куыстæй куы ’рбаз- 
22 

дæхти, уæд та йæ цæстытæ ныццавта сæкæрмæ. Фехсайдта йæм 
йæ зæрдæ. Цалдæр боны æмæ цалдæр æхсæвы нæ баулæфыди 
йæ сæр. Æппын æрæджиау фæхæст иу хъуыдыйыл. Уый уыди 
ахæм. Куыстмæ ацæуыны агъоммæ æрцахста аивæй бындз. Ны- 
вæрдта йæ сæкæрдоны æмæ йын йæ сæр сæхгæдта. Изæры сæ- 
химæ куы ’рбацыди, йæ сæкæрдонмæ куы ныккасти, уæд фæ- 
джих. Бындз уым нал уыди. Йе ’рхъуыдыдзинадæй лæг райгонд 
уыди, фæлæ йыл уæддæр йæ маст фæуæлахиз. 
— Сæкæрæй та систай?! Цай та фæцымдтай бон-изæрмæ! 
— Цæмæй йæ зоныс? Нæ дзы систон. 
— Систай! Систай! Уæдæ бындз цы фæци? 
— Цавæр бындз?! 
— Æз сæкæрдоны нывæрдтон бындз. Уым нал ис. Ды сæкæр- 
доны сæр куы байгом кодтай, уæд атахти. 
Софкæйы цæсты раздæр дæр æгад уыди Цоцыхъо, ныр йæ 
кад, йæ фарн иууылдæр нытътъыллупп кодтой, далæ кæрты 
астæу хъæдын тæгæнайы цы æнтыд ис, уым. Дыккаг бон Софкæ 
дæр афардæг, иннæ устытау, йæ цæгатмæ. Къуырийы фæстæ 
Цоцыхъомæ телефонæй бадзырдта: 
— Нæма фæзынд уыцы бындз? Уæвгæ хæдзары иу дынджыр 
бындз куы уа, уæд æгъгъæд нæу?! 
Халон-ревизор 
Халон æртæ сæдæ азæй фылдæр кæй цæры, уый бæрæг у, 
фæлæ йе уæны кæй кæсы æмæ алцыдæр кæй зоны, уый дæр, 
æвæццæгæн, исчитæ сбæлвырд кодтой. Куыд дзурынц, афтæ- 
мæй йæм топпæй куы ныхъхъавай, уæд апæррæст кæны йæ 6ы- 
натæй. Халон æппæты тынгдæр йæхи базонын кодта йæ уынгæг 
«хъуа-хъуайæ». Уыдон уалдзыгон, сæрдыгон стæм хатт фенæн 
вæййы хъæуты. Гъе, фæлæ зымæгон цæхæрадæттæ, кæртытæ 
свæййынц сæ уарзон бынæттæ. Фæкъахынц бырæттæ, фаджысы 
кæлдтытæ, сæхи истæмæйты бафсадыны охыл. Сагъуыди фа- 
рон зымæг колхоз «Рухс»-ы правленийы кæртмæ дæр иу халон. 
Абадти-иу тæрс бæласы хихыл æмæ-иу уырдыгæй «хъуа-хъуа» 
кодта дзæвгар рæстæг. Ноджы йæ хъæлæс уыди, тамакойæ æф- 
23 

сис чи нæ зоны, ахæм зæронд лæджы фæсус хъæлæсы æнгæс, 
æмæ уый ноджы тынгдæр тас уагъта, правленийы бæстыхайы 
чи куыста, уыдоны. Халонæн йæ бакаст дæр цæстытæ схуы- 
ста иуварс. Тынг зæронд кæй уыди, уый йыл бæрæг дардта. 
Йæ сæры астæу уыди гæмæх. Зымæгон хурмæ-иу ферттывта. 
Райдианы йе ’ргом ничи здæхта халоны уасынмæ, стæй фæстаг- 
мæ «хъуа-хъуа» сæ алкæйы дæр фæцагайдта. Тасдзинад йæхи 
фæйнæрдæм ивæзта, цас йæ бон уыдис, уыйас. Чи, чи, фæлæ 
колхозы сæрдар Хъылцыхъо дæр фæстагмæ йæхи æвзæр æнкъа- 
рын байдыдта. Рæстæггай-иу туджы æлхъывдад уæлæмæ фæца- 
гайдта. Амæй размæ «адельфан»-ы кой хъусгæ цы кодта, æндæр 
æй йæ къухмæ дæр никуы райста. Ныр... æгæр тыхджын æй 
хонынц дохтыртæ, æмæ сæ амындмæ гæсгæ рынчынтæ иу та- 
блеткæ акæнынц дыууæ-æртæ дихы. Хъылцыхъомæ та лæмæгъ 
кæсы æмæ йæ æнæхъæнæй фæдæле кæны. Ныр цалдæр боны 
куыстмæ нал рацыди. Иннæтæ дæр алы æфсæнттæй фæцухтæ 
кæнынц. 
Сæйраг бухгалтер Кокийы былтæ дæр мидбылты худынмæ 
зивæг кæнын байдыдтой. Фыццаг-иу ахæм куывд, ахæм чындз- 
хаст нæ уыди сæ хъæуы, уый-иу рог кафт кæм не скодта. Ныр 
уый зæгъæн нал ис. Æндæрæбон сæ сыхы чызгæрвыст уыди æмæ 
хъастмæ æввахс нал бацыди. Æнкъард хъуыдытæ æрбæстон сты 
Кокийы ус Фатъийы сæры дæр фатердзауты хуызæн. Иу рай- 
сом раджы бауади иннæ уатмæ æмæ бауыгъта йæ фырты: 
— Лæппу, уæлæмæ сыст æмæ иу кæдæмдæр ныууайæм. 
— Уый та дын цавæр ныхас у? — «иу кæдæмдæр ныууайæм». 
— Фæндагыл дын æй зæгъдзынæн. 
— Дард у уыцы «иу кæдæмдæр? Кæдæм саразинаг дæ дæ 
гуырыконд? 
— Заманхъулмæ кæнæ Кæсæгмæ. 
— Гъе, гъе, дард рæттæм сфæнд кодтай, — йæ цæстытæ æу- 
уæрдгæйæ загъта Будти, стæй йæ хъæццул иуварс аппæрста 
æмæ хуыссæны рабадти: 
— Автобустæ куы цæуынц дыууæ ранмæ дæр. Сбад дзы æмæ 
дæ ныххæццæ кæндзæн Заманхъулмæ, стæй та дзы сбад æмæ дæ 
фæстæмæ дæр схæццæ кæндзæн. 
— Лæппу, цытæ дзурыс? Æмæ ма нæ уæд дыууæ «мерседес»-ы 
цæмæн хъæуынц? Чидæр хæрæг уасынæн куыд дардта, уыйау... 
— Сæ иуæн йæ уромæнтæ слæмæгъ сты, иннæ та... Ихсыд сты 
24 

йæ цæлхытæ, мыййаг... Цынæ вæййы... Табу Хуыцауæн, фæлæ... 
Знон зæгъ æруарыди. Нырма фæндæгтæ бырынцъаг уыдзысты. 
Уæвгæ, уæдмæ кæд хур æркæсид æмæ афтæ бырынцъаг нал 
уаиккой. Чи ма цæуы демæ? 
— Экономист Дзибæт. 
— Дæснытæм ма цæут? 
— С...С...С. — хъæр кæдæм кæныс? Уыцы халон йæ уасынæй 
не ’нцайы. 
— Амарæн ын нæй? 
— Сæрдары шофыр кæцæйдæр æрбахаста цуанон топп, 
фæлæ... Гæдывæдæгыл æрбахæцынмæ куыд хъавыд, афтæ халон 
апæррæст кодта бæласæй. Дыккаг бон дæр та йæм ныхъхъавы- 
ди, æмæ уæд та æхснырсгæ æркодта, аирвæзт та халон. Куыд 
дзурынц, афтæмæй йæ марæн дæр нæй, уæд, дам, цы фыдæхмæ 
сиды, уый, дам, тагъддæр æрбахæццæ уыдзæни. 
Сахаты фæстæ машинæ згъордта сосавæндагыл. Заманхъулы 
дæсны нæ разыяди хæдзары, æмæ уæд фæуырдыг кодтой Кæ- 
сæгмæ. Иу ран телехъæды цъуппыл дыууæ халоны сбыцæу сты 
цæуылдæр. Иу рæстæг сæ иу бынмæ йæхи рауагъта. Расырдта 
йæ иинæ. Раззаг халон йæхи сцавта «мерседес»-ы авгыл. Авг 
афаз, халон та мард фæци. Будти хорзау нал уыди. Цæсгом, 
цикъæйау, ныффæлурс. Къухты зыр-зыр дзæвгар рæстæгмæ нæ 
банцади. 
— Ам цыдæр ис! Æз фæстæмæ здæхын. Колхозы правленимæ 
чи фæуасы, уый ацы халон ма уæд. Нæ фæндаг нын æрæхгæ- 
нынмæ хъавыди æмæ йæхæдæг фæмард. Чи зоны, далæ иннæ 
халон у сæйраг архайæг. Чи дзы кæцы у, уый ацу æмæ базон. 
Старстысты устытæ дæр, фæндагыл ма сыл стырдæр фыдбы- 
лыз куы ’рцæуа, уымæй æмæ сразы сты Будтиимæ. Раздæхты- 
сты Елхоты цурæй. 
Хабар куы ракодтой правленийы, уæд кабинеттыл ноджы 
тынгдæр анхъæвзти æбæрæг тасдзинады уазал уылæн. Сæ хъуы- 
ды уыди ахæм: «Банхъæлмæ кæсæм райсоммæ. Кæд халон нал 
æрбатæха, уæд уый фæмард». Райсомæй цалдæрæй сбадтысты 
рудзгуыты цур æмæ хъахъхъæдтой халоны. Рæстæг дыууадæс 
сахатæй фæфылдæр, фæлæ никуыцæй фæзынди сæ маргъ. 
— Фæмарди. 
— Уым сæ размæ куыд æгъдауæй фæци? Диссаг! Царциаты 
диссаг! 
25 

— Афтæ, афтæ. Куыд базыдта халон, уый тыххæй чидæртæ 
дæснымæ кæй цæуынц, уый? 
Ахæм ныхæстæн кабинеты ныккæнæн нал уыди, фæлæ сæ 
æваст кæйдæр хъæлæс абынæй кодта: 
— Уæртæ та æрбатахти! Нæ фæмарди! Уый у, уый! 
Сыбыртт никæцæйуал хъуысти. Алчи йæ куыст ныууагъ- 
та æмæ касти халонмæ. Уый дæр та райдыдта уасын. Сæрдар, 
цыма йе ’мбæлттæн ныфсытæ æвæрдта, уыйау йæ мидбылты 
бахудти æмæ афтæ: 
— Ныхъхъуыдты ма йæ уадзут. Халон уасынæй фылдæр цы 
кæны, уæлдайдæр, æххормаг куы вæййы, уæд. Фæлтау ын ис- 
тытæ аппарут æмæ ныхъхъус уа. 
— Тæккæ знон дæр ын бæласы бынмæ баппæрстон чъирийы 
хай æмæ физонæджы карст. Бахордта сæ, уæддæр уасыди. Æф- 
сæстæй ноджы тынгдæр хъуысти йæ хъæлæс, — загъта эконо- 
мист Дзибæт. 
Рацыдаид сахаты бæрц, æмæ та сæрдары цалдæр хатты срæ- 
хуыста йæ зæрдæ. 
— Æз районмæ цæуын, — загъта йæ секретарæн æмæ ахыз- 
ти кæртмæ. Банызта «карволол» æмæ йæхи диваныл æруагъта. 
Афардæг хъуыдыты: «Уæдæ адæймагæн æфсис куыд ницæмæй 
ис». 
«Æгæр... Æгæр...» — Йæ хъуыды фæбæлвырддæр кæнынмæ 
хъавыди, стæй йын æвваст йæ рохтæ фæстæмæ æрбалхъывта. 
Фæндагыл цы цау æрцыди, уый нæ басусæг. Кæмæйдæр 
сирвæзти, æмæ та сусу-бусутæ иу хæдзарæй иннæмæ дугъ 
кодтой. Чи цы дзырдта, чи цы. Бирæтæ сыл сæхицæй дæр 
æфтыдтой алцытæ. Лæгтæ дæр бар нал лæвæрдтой сылгой- 
мæгтæн. Се ’взæгтыл пъæззыйау сбадти дзырд «халон» æмæ 
атæрын ничердæм уал куымдта. Коки сæ «мерседес»-тæй иу 
æрбауæй кодта, йæхæдæг ауагъта ахæм ныхас: Будти, дам, 
Дзæуджыхъæуы «Фæллой»-ы базары цур фæуагъта йæ «мер- 
седес», йæхæдæг, дам, мидæмæ бауади банантæ æлхæнынмæ. 
Фæстæмæ куы рауади, уæд йæ цæстытæ атартæ сты, сæры 
хилтæ арц слæууыдысты, буар бадыз-дыз кодта. Машинæ 
уым нал уыди. 
Сæрдар Хъылцыхъо дæр æдас нæ уыди. Æрбауæй код- 
та Дзæуджыхъæуы, сырх агуыридурæй дæрдтыл цы галуан 
ныззылдта, уый. Иу æхсæв федта æвзæр фын, цыма сæй- 
26 

раг бухгалтер Кокиимæ правленийы дуармæ къанауы донæй 
пырх кодтой кæрæдзиуыл. Сæрдар йæ фын радзырдта йæ 
усы мад Лескайæн. Зæронд ус хорзæй ницы загъта. Хъыл- 
цыхъо цалдæр бонмæ тынг афыдхуыз. Фыццаг йæ цæсгом 
уыди тымбыл, стæй тыипыр, пуртийы хуызæн. Ныр цыма йæ 
фу ссыди, уыйау ныттæбæкк. Йæ рихитæ та цыма стырдæр 
фесты, афтæ зындысты иуварсæй бакæсгæйæ. Хъустæ дæр 
хъилæй баззадысты. Коки хъæбæрдæр лæууыди. Худын-иу 
кæм нæ хъуыди, уым дæр-иу ныккæлкæл кодта. Уый фæд 
сафæи уыди, æвæццæгæн, æмæ йæ чидæртæ фиппайгæ дæр 
кодтой. 
Халоны хабар байхъуысти районы администрацимæ, стæй 
хъæууонхæдзарадон управленимæ дæр. Ам дæр стыхджын 
сты сусу-бусутæ. «Уым цыдæр ис. Сæ куыстмæ сын æркæсын 
хъæуы. Кæд, мыййаг... Халон йе уæны кæсы», — хъуыды кодта 
хъæууон хæдзарады управленийы хицау Хъасболат. Дыккаг бон 
йæ кусджытæй дыууæйæн бахæс кодта, цæмæй колхоз «Рухс»-ы 
хъуыддæгтæм бæстон æркæсой. Семæ фæраст и ревизор дæр. 
Дæс боны бæрц ахаста ревизи. Æмæ Царциаты диссæгтæ! Хæ- 
дзарады цы 420 хъуджы уыд, уыдонæй фæхъуыди авд æмæ дыу- 
уиссæдз. Хуыты фермæ дæр æвыдæй нæ баззади. Цыдæр фесты 
фондз æмæ дыууиссæдз хæсгæ хуыйы. 
Трагедийы сæйраг архайджытæ Хъылцыхъо æмæ Кокийæн 
тæрхондоны уынаффæмæ гæсгæ ист æрцыд сæ исбон, стæй ахæ- 
стоны хъуамæ фæбадой фæйнæ аст азы. Уыцы æнкъард агъуы- 
сты фæйнæ цыппар азы фæбаддзысты фермæты сæргълæуджы- 
тæ дæр. 
Ацы тæрхоны фæстæ та уыцы халоны кой йеддæмæ ницыуал 
уыди хъæуты. Иутæ дзырдтой, зæгъгæ, уый уыди кæнгæ халон, 
чидæр-иу æй сæвæрдта бæласыл, æмæ уырдыгæй уасыди, чидæр 
тæрсын кодта кæйдæрты. Иннæтæ та дзырдтой афтæ, зæгъгæ, 
рæстдзинады бардуаг-иу æртахти уырдæм халоны хуызы æмæ 
йæ уасынæй йæхимæ æркæсын кодта адæмы. Афтæ дзурджытæ 
дæр уыди, уыцы халоны райсæнт ревизоры бынатмæ, уымæн 
цы ’хца фыстой, уымæй халонæн æлхæнæнт хæринæгтæ æмæ 
æхсæнадон исбонмæ ничиуал ныххилдзæн. Халон-иу искæцы 
хæдзарады кæнæ заводы сæрты куы фæцæйтæха, уæд-иу раз- 
амонджытæ æмæ иннæ кусджытæ бакатай кæндзысты, кæд ма- 
хырдæм тæхы, зæгъгæ. 
27 

Фесæфæд зивæг 
О ацы зивæг, ацы! Æвæццæгæн, уый дæр низ у. Тæссаг у, 
ахæм рæстæг куы скæна, æмæ адæм хæринаг æууилынмæ дæр 
зивæг кæнын куы райдайой. Хæрзаг-иу ставд бæрзæй лæг тъиз- 
дзæн: «Исчи мын мæ хъæлæсы хæринаг ауадзæд!» Ахæмтæ дæр 
разындзæн æмæ æхсæвы хъæр кæндзæн бинонтæм: «Хуыссын 
афон у, æмæ мын исчи мæ дзаумæттæ раласæд!» Ахæм хъуы- 
дытæ мæ сæры хуымæтæджы нæ сæвзæрдысты. Æрæджы мын 
мæ зонгæ «Б» афтæ радзырдта: «Ыæ бирæуæладзыгон хæдзары 
æрцардысты цыдæр уæззау адæм, уæлдай змæлд скæныны бæ- 
сты сæ искæйы чылауи бæлæстыл æрцауындз. Нæ, нæ! Тобæ, 
тобæ! Хæрзаг бацин кæниккой. Цалынмæ сын сæ хурхытыл 
бæндæнтæ æвæриккой, уæдмæ фæйнæ дыууæ, æртæ чылауийы 
ахæриккой. Фарон зымæг тынг уазал ахаста. Фатерты адæм 
уазалæй гæртт-гæртт кодтой. Сæ фылдæр-иу диванты, сын- 
тæджыты хъæццултæ сæ уæлæ æрæмбæрстой æмæ афтæмæй 
кастысты телевизортæм. Исчи бафæрсдзæн: «Кæд батарейтæ 
уæтты тæвд нæ кодтой, уæд хæдзæртты управленийæ сантех- 
никты æрбахуыдтаиккой». Батарейты тæвд дон цыди, фæлæ-иу 
рæстæгæй-рæстæгмæ схизын хъуыди цармæ, трубатæй уæлдæф 
ауадзыны тыххæй, фæлæ... Зивæг кодтой. Алчи æнхъæлмæ ка- 
сти, уæдæ кæд разынид цæрджыты ’хсæн ахæм ныфсджын, 
саджы фисынтыл амад лæппу. Уæдмæ январь фæци. Райдыдта 
æртхъирæны мæй. Иу райсом бирæуæладзыгон хæдзары цæр- 
джытыл айхъуысти æвзæр хабар. Æхсæвы йæ уаты ныссалди 
Гæбынаты зæронд ус Бабули. Хæдзæртты управленийы хицау 
«С» дæр сæмбæлди зианджынтæм. Чидæр ын ракодта хабар 
кæрæй-кæронмæ. Уæд уый дæр хæдзары цæрджыты куы ра- 
хонид æнæныгæд мæрдтæ. Ацамыдта КамАЗ-ы шофырмæ: 
«Уæртæ уый райсом ардæм æрбаласдзæн сыджыт. Кæй кæм 
ныгæнын хъæуы, уый алчи бацамонæд!» — уыцы уайдзæфтæ 
æппæты тынгдæр бахъардтой Джирбегмæ, уымæн æмæ уый ин- 
нæтæй йæхимæ цæрдæгдæр касти. Кæддæр згъорынæй респуб- 
ликæйы чемпион сси. 
Зианы куы баныгæдтой, уæд хæдзары цæрджытæ æрæмбырд 
сты æмæ кæрæдзимæ амыдтой: «Ахсæв ды схиз цармæ æмæ тру- 
батæй уæлдæф ауадз». Фæлæ алчи æфсæнттæ кодта, чи загъта, 
28 

цæстæй рæвдз нæ дæн, чи загъта, мæ гуыбын риссы, чи загъта, 
мæ игæры дур и. Фæстагмæ Джирбег фæхъæр кодта: 
— Æз схизин, фæлæ цæмæн? Ам мæнæй кæстæртæ куы ис! 
Уæдæ афтæ бакæнæм!.. 
— Куыд? Зæгъ æй! — райхъуыст йæ игæрты дур кæмæн 
уыди, уыцы бурæрфыг лæджы хъæлæс. 
— Хæлттæ-иу сæппарæм къуыри дыууæ хатты, æмæ-иу кæй 
хал схауа, уый-иу схизæд цармæ. Мæнмæ фанар ис. Алкæмæ 
дæр-иу æй авæрдзынæн. 
Уæдæй фæстæмæ фатерты уазал нал уыди. Фесæфæд пъæз- 
зы! Фæдæлдзæх уæд зивæг! Æгас цæуæд лæгдзинад! 
Мæ хуыздæр хъус 
Былы сыхы цæрынц Смутбег, Хуыппи æмæ Фыни. Саби- 
тæ ма куы уыдысты, уæд сæм дзырдтой æндæр нæмттæй, стæй 
куыд стырдæр кодтой, афтæ сæ нæмттыл æфтыди æмæ æфтыди. 
Фæстагмæ сыл æппæты тынгдæр ныттæбæз сты, чысыл раздæр 
кæй загътон, уыцы нæмттæ. Райсæм ма Смутбеджы. Уый тæ- 
фæй афтæ тынг æмбары, æмæ милицæйы куыдз йæ цуры ницы 
у. Арахъхъ чи фæуадзы йæ хæдзары кæнæ сарайы, уымæ ком- 
коммæ бацæуы. Исчи зæгъдзæн, фæздæгмæ гæсгæ. О, раздæр 
хъæмпæй кæнæ сугæй артыл уагътой арахъхъ, æмæ уæд фæз- 
дæгмæ гæсгæ æнцон арæн уыди арахъскъæрæг. Ныр рæстæг æн- 
дæр у. Арахъхъ уадзынц газын пецтыл. Фæздæгæн йæ кой дæр 
нæ вæййы. Йе ’мбæлттæ йын лæгъстæйаг сты. Фæзæгъынц ын: 
«Цом-ма уынгтыл атезгъо кæнæм, кæд исчи мидæмæ зæгъид». 
Хуыппимæ дæр бахатынц, сæ хъару куы асæтты фынджы 
уæлхъус бадгæйæ, уæд. Нуазæн искæмæ куы бацæуы, уæд æй 
Хуыппи йе ’мбæлтты бæсты йæ дзыхмæ басæххæтт кæны æмæ 
сæ аирвæзын кæны. Æппындæр нозт йæ сæрмæ нæ цæуы. Суанг 
ма йын дохтыртæ дæр фæлварæнтæ кодтой, фæлæ не сбæрæг 
сусæгдзинад. Фыни та ахæм лæг у, æмæ йæ фыны суадон кæнæ 
къанауы дон цæугæ куы фена, уæд хъалæй æнæмæнг фæнуазы 
карз нозт. Æмæ уæд Смутбег æмæ Хуыппи йæ цурæй ничердæм- 
уал фæцæуынц. Æмæ уæвгæ сæ хуыздæр куыст цы у, æртæйæ 
дæр пенсийы сты. 
29 

Фыни та дысон къанауы йæ къухтæ æхсадта. /Емæ диссаг! 
Сыхæгтæй йæм изæры уыди хонæг, сæ сывæллон фервæзт фа- 
дынæгæй. 
Бадынц нард фынджы уæлхъус æртæ лæджы, стæй ма сы- 
хæгтæй чидæртæ. Бадт ахаста суанг æмбисæхсæвтæм. Смутбег 
хистæры бынаты бадти ныр дæр. Карздзырд у. Чысыл ницы 
дæр æм хъыг кæсы. Амæй размæ Дзындзуйы чындзæхсæвы 
Хуыппи йæ къух сабыргай баивæзта Фынийы агуывзæмæ. Ануа- 
зынмæ йæ хъавыди, уый æркув-æркув кæнын куы райдыдта, 
уæд. Смутбеджы фæндыди, уадз æмæ та Фыни йæ фыны фена 
суадон кæнæ къанау, уый йеддæмæ йыл схъæртæ кодтаид, уый 
дын цавæр фынæй кæнын у, зæгъгæ. Ныр дæр та хуыссæг пъæз- 
зыйау сбадти Фынийыл. 
Уырдыглæууæг Гадзымуссæ хистæры хъусы бадзырдта аи- 
вæй: «Уæ бадтæн кæрон скæнут, рæстæг кæркуасæнтæй дзæвгар 
афардæг, фæлæ Смутбег нæ тагъд кодта, нæ йæ хаста йæ къах 
сæхимæ. Иу рæстæг дæлейæ чидæр æрбадзырдта: «Кæстæртæн — 
хъус!» Смутбегæн хуыссæджы фæлм йæ цæстытæй нæ ахъуыт- 
ты, афтæмæй кард æруагъта хъусыл. 
30 

— Я1ллæх\ Æллæх! Мæ хъус! - нырдиаг кодта Фыни. Туг 
фемæхст. Уырдыглæууæг радавта йод æмæ бинт. Бабаста хъус. 
Райсомы хабар участковый милиционермæ бахæццæ кодта 
Фынийы фырт Кæсæбо. 
— Зæгъ-ма, Смутбег, ды уый размæ истæуыл хæрам уыдтæ 
Фынимæ? 
— Цытæ дзурыс уый?! Æз ын аргъ куынæ кодтаин, уæд æй 
мæ фыццаг хæдивæгæй не снысан кодтаин. 
— Цавæр хæдивæджы кой кæныс? 
— Нæ сыхы фынгæвæрд искæмæ куы вæййы, уæд уый фæ 
бады мæ рахизфарс. 
— Æмæ уæд дыккаг хистæры хъусмæ кард сисынц? 
— Бахатыр кæн. Уый фынæйгæнаг у, æмæ уымæ гæсгæ мах 
дæр хатгай атæгæр вæййæм. Иу рæстæг дæлейæ чидæр сдзырд- 
та, кæстæртæн, дам, хъус радæттут... Гъемæ æз дæр... Хуыссæг- 
хъуаг уыдтæн... Галы сæр мæ цуры уыди, уый гæмæхсæр дæр 
йæ фарсмæ æрттывта. 
— Æмæ уый сæр галы сæры фарсмæ цæмæн уыди? 
— Куы афынæй, уæд йæ сæр стъолыл æруагъта. Барæй нæ 
уыдтæн. Афтæ фенхъæлдтон, галы хъус лыг кæнын. 
— Уæлдай тынгдæр æм уымæн рафыхти мæ маст, æмæ... Мæ 
хуыздæр хъусырдæг мын атæхын кодта, — загъта Фыни. 
— Дæ ныхæстæ дын не ’мбарын, хъустæй цы уæлдай ис? 
— Мæ галиу хъус уырынгтæ нæ уыди. Лæгъз уыди фанеры 
хуызæн. Хъустæ уырынгтæ уымæн вæййынц, цæмæй цы уы- 
ныс, цы ныхæстæ æрбайхъуысой, уыдон тынгдæр афæстиат уой. 
Æрдз диссаджы зондджын у, лæгъз хъус нæ бауромы ныхас. 
Асыххуытт кæны йæ фæрсты. Мæн исчи куы фелгъиты, науæд 
мæм загъд куы фæкæны, уæд-иу æм уыцы лæгъз хъус сарæзтон. 
Ныр та... 
— Æрзайдзæн та, — бадзырдта йæм Хуыппи. 
— Кæцæй? Ныр мыл 65 азы цæуы. 
Участковый милиционермæ Фынийы ныхæстæ сæртæг фæ- 
кастысты райдианы, стæй йæ хъус куы асгæрста æмæ æнгуылдз- 
тæ уырынгтыл куы андзæвыдысты, уæд фæджих. Уый размæ 
хъусты уырынгтæм афтæ йе ’ргом никуы аздæхта. 
— Æз Фынийæ стыр хатыр курын, — загъта Смутбег. 
Хуыппи дæр ныллæгъстæ кодта Фынийæн, цæмæй быцæу 
ныммынæг кодтаид. 
31 

— Гъемæ хорз. Хатыр ын кæнын, — загъта Фыни, йæ лыг 
хъусыл йæ армытъæпæн авæргæйæ. 
Æз ма иу ран зонын 
Саламджери кæддæр бауарзта иу чызджы. Чызг ын сæхимæ 
фæндаг радта. Ситохы-фырт айтæ-уыйтæ нал фæкодта, иу изæр 
йемæ айста иу лæджы æмæ бахостой чызджы хæдзары дуар. 
Хорз сæ сбуц кодтой фысымтæ, фæлæ фыд ныццæхгæр, мæ 
чызг, дам, ацы аз фæци каст институт, акуса, дам, дыууæ-æртæ 
азы, йæ фæллойæ йын исты фенæм. 
Саламджери куы бамбæрста фыд не ’ртасдзæни, уый, уæд йе 
’мбалмæ бадзырдта: 
— Ам нын бадгæйæ нал у. Рацу мæ фæдыл, æз ма иу ран 
зонын. 
Цы байтыдтой, уый æркарстой 
Иу чындзхасты скъорд сты, æхца уæрдонæй кæмæ хауди, 
фынджы уæлхъус абадын чи уарзта, ахæм лæгтæ. Иу рæстæг сæ 
бахуыдтой фынгмæ. Цалдæр сидты куы фæкодтой, уæд Салам- 
джеримæ фæкомкоммæ сты. Уый бадти чысыл дæлдæр. 
— Ситохы-фырты цыргъзонд хонынц. Ракъахæм æй, кæддæ- 
ра æцæг ахæм у, — бадзырдта «Б» хистæры хъусы. 
— Æмæ йæ куыд базондзынæ? 
— Уый зын нæу, — загъта «Б» æмæ райдыдта йæ фæнд ны- 
вæндын. Саламджеримæ уырдыглæууæгæн нырвыстой афтид 
агуывзæ. 
— Дæ уынд нын æхсызгон у. Дæ фыстытæ дын кæсæм га- 
зеты. Нæ зæрдæмæ цæуынц. Арфæ дын кæнæм. Нæ нуазæнæн 
аргъ скæн, — дзырдта «Б». 
Ситохы-фырт райста агуывзæ, фæлæ куы федта афтид у, 
уый, уæд исдуг аджих, бамбæрста æхцаджынты æлхыскъ. Хъуа- 
32 

мæ сын аккаг дзуапп раттаид, уæдæ ма сатирик цæмæн у. Бирæ 
хъуыды кæнын æй нæ бахъуыди. Æваст сæры февзæрди, цы йæ 
хъуыди, уый. Стæй агуывзæ бæрзонд систа æмæ загъта: 
— Уæ нуазæн бирæ! Уæхиуыл комдзог рацыдыстут. Уæхæ- 
дæг куыд афтид стут, уæ нуазæн дæр афтæ афтид у. 
Хорзау нал фесты æлхыскъгæнджытæ. Абон дæр ма сын чи- 
дæртæ сæ зæрдыл æрлæууын кæнынц Ситохы-фырты ныхæстæ. 
Дзыхджын — бæхджын 
Дзыццымайæн йæ уæныг фесæфти. Цалдæр боны йæ фæца- 
гуырдта, стæй иу изæр йæ хъустыл ауади йæ уасын сыхæгты 
скъæтæй. Дзыццыма уырдæм сарæзта йæ гуырыконд. Хæдза- 
ры хицау Мыхъейы дæр нал афарста, афтæмæй скъæты дуары 
зыхъхъырæй бакасти мидæмæ. Ауыдта йæ уæныджы. Бахоста 
хæдзары дуар. Ракаст æм Мыхъе. 
— Æз ныр цалдæр боны агурын мæ уæныджы. Дæу дæр ба- 
фарстон. Загътай, ницы, дам, федтон. Ныр рацæй-рабон, æмæ 
де скъæтæй уасы, — дзырдта дисхуызæй Дзыццыма. 
— Цытæ дзурыс? Цавæр уæныджы кой кæныс? Кæм ис? 
— Уе скъæты. Федтон æй. 
Мыхъе аджих, йæ фæскæбут аныхта, тамакойы фæздæгæй 
хъайлайау чи сбур, уыцы амонæн æнгуылдзæй, стæй загъта: 
— Ды дæ, Дзыццыма, фæлитой, мæнгард, цæстфæлдахæг. 
— Цæмæн дæм афтæ куæсы? Ноджыдæр ма мæн зылын кæ- 
ныс. Кæй ранымадтай, уыцы миииуджытæй мæнмæ ницы ис. 
Уыдонæй дæхæдæг дæ хайджын. Мæ уæныг ныр цалдæр боны 
цæмæн ис де скъæты? 
— Мæн дзы куы фæрсыс? 
— Уæдæ кæй бафæрсон? — дисхуызæй афарста Дзыццыма. 
— Æмæ йæ кæд уым æндæр исчи бабаста, уæд та? Науæд та 
дæхæдæг. Æз дыл не ’ууæндын! 
— Уыдон дын цавæр ныхæстæ сты, Мыхъе?! Цы монцæн 
хъуамæ бабастаин мæ уæныг де скъæты? Æз мæхи рагæйдæр 
мæнгард митæй куы хъахъхъæнын! 
Хъуыдыты та аныгъуылди Мыхъе. Иу рæстæг йе стыр гуы- 
3 Заказ № 1667 
33 

бын амбæрзта пинджаккы къабæзтæй, цыма йæ æмбæхсгæ код- 
та, ома Дзыццыма афтæ куы зæгъа, уыцы гуыбын æнцон дзаг 
кæнæн нæу, æмæ мын мæ уæныг аргæвдынмæ хъавыди. 
— Ау, цалдæр боны де скъæтмæ нæ бакастæ, стæй йын йæ 
уасын дæр нæ хъуыстай? Æз æй уынгмæ куы фехъуыстон. 
— Ды дæхæдæг бабастай дæ уæныг ме скъæты. О, о, мæ 
сусæгæй. Стæй мыл милицæмæ бахъаст кодтаис. Ды рагæй дæр 
мæнæй дæ удхæссæг уыныс. 
— Цытæ дзурыс, Мыхъе! Дæ цæсгом уыдæттæ куыд хъæ- 
цы?! 
— Æз ныртæккæ мæхæдæг милицæмæ бадзурдзынæн, æмæ 
дæ уыцы æнаккаг мийы тыххæй ахæстоны сбадын кæндзынæн. 
Дзыццыма хорзау нал фæци. Ноджы зыдта, рæстдзинад 
ныртæккæ нымады дæр кæй никæмæ у, стæй Мыхъейы æмсиахс 
кæй у милицæйы хайады хицау. 
— Ды мæн ахсын кæныс, фæлæ дын æз дæхицæн цы хъæуа, 
уый бакæндзынæн. Æз раст адæймаг кæй дæн, уый сбæрæг уыд- 
зæн. 
Дзыццыма æиæнхъæлæджы ахæм уавæры бахауди æмæ нал 
зыдта, цы кæна, уый. «Фæлтау мæ уæныг дæр нал хъæуы», — хъу- 
ыды кодта йæхииымæр æмæ куыддæр мидбылты худгæйæ загъта: 
—Æз хъазгæ кодтон. Уыцы уæныг мæн нæу. 
Уыцы ныхæстæ айхъусгæйæ, Мыхъе фæкуыддæр. .Дзæвгар 
рæстæг лæууыди æнæдзургæйæ. Йæхимидæг йæхицæй ныб- 
бузныг. Æмæ куыннæ! Къæппæгæй раирвæзт. Дзурынмæ хорз 
арæхсы. Æрæджиау йе ’ргом аздæхта Дзыццымамæ: 
— Ацу. Ацы хатт ма ахæм ми куы бакæнай, уæд сар дæ сæр 
кæндзæн. 
Скъæтырдæм ма иу каст бакодта Дзыццыма, цыма йæ уæны- 
гæн «хæрзбон» зæгъынмæ хъавыди, стæй уæззау къахдзæфтæ- 
гæнгæ ахызти Мыхъейы кæртæй. 
Дæ къухтæ хæрдмæ сдар 
Камбилеевкæйы адæмон театр бирæ азты дæргъы нæрыди 
республикæйы, рæстæггай-иу бацъист кодта суанг ирон театры 
34 

дæр. Ахæм хъæу нал баззади Ирыстоны, Камбилеевкæйы адæ- 
мон театры хæдахуыр артисттæ сæ аивадимæ кæй нæ базонгæ 
кодтой, уæлдай ахадгæ дæр-иу рауади хицæн артистты хъазт, 
уыдонимæ Дзиццойты Шамил, Уæлыгæсты Тамарæ, Ситохаты 
Саламджери, Къæбулты Гришæ, Бирæгъты Хъазыбег, Гаглой- 
ты Шота, Дзытиаты Лактемыр, Гæздæнты Иранбег, Мæргъиты 
Коля, Баситы-Бирæгъты Азæ, Беслехъоты Светæ æмæ иннæтæ. 
Хæдахуыр артисттæй иу-цалдæр хорзæхджынгонд æрцыды- 
сты хæрзиуджытæй, зæгъæм, Дзиццойты Шамил æмæ Уæлыгæ- 
сты Тамарæ систы Уæрæсейы культурæйы сгуыхт кусджытæ. 
Уыдон канд театры нæ архайдтой, фæлæ ма бирæ азты дæргъы 
уыдысты агитбригады уæнгтæ дæр. Арæх-иу быдырон станты, 
фосдарæи фермæты лæвæрдтой концерттæ. Шамил-иу йæхи 
æрхъуыдыгонд сатирикон цыбыр радзырдтæ дзурын куы рай- 
дыдта, уæд-иу фырхудæгæй сæ цæссыг акалди быдыры куыст- 
гæнджытæн, фосдарджытæн. Нæ-иу сæ ферох сты заводты 
æмæ фабрикты кусджытæ дæр. Иу рæстæг хæдахуыр артист- 
тæ фæраст сты Хуссар Ирыстонмæ дæр. Цалдæр раны равды- 
стой Туаты Дауыты комеди «Мæрдтæйдзæуæг» æмæ Джиоты 
Хазбийы драмæ «Фыдыбæстæ». Дыууæ спектаклы дæр тынг 
фæцыдысты адæмы зæрдæмæ, уæлдай хуыздæр аргъ скод- 
той комеди «Мæрдтæйдзæуæг»-æн. Газет, Хуссар Ирыстон»-ы 
зындгонд фыссæг Гаглойты Валодя тынг раппæлыди Дзиццой- 
ты Шамил æмæ Ситохаты Саламджерийы хъазтæй. Ам зæгъын 
хъæуы уый, Шамил, стæй Саламджери сæхирдыгонау рацарæз- 
той сæ рольты ныхæстæ, æмæ-иу адæм уымæн тъæпп хаудтой 
худæгæй. 
Спектакльты æвдисгæйæ иу бирæ худæджы цаутæ æрцыди. 
Дзиццойты Шамил уыциу рæстæг куыста режиссерæй Тарскæйы 
адæмон театры. Цы йæ сусæг кæнæм, ацы хъæуы æмхæццæйæ 
цардысты ирæттæ æмæ мæхъæл. Се ’хсæн-иу рауади быцæу- 
тæ. Ахæм быцæу та рауади Культурæйы хæдзары дæр. Хыл- 
гæнджыты Шамил куы иргъæвта, уæд ын мæхъæлон лæппу йæ 
сæр ныццавта. Шамилы аластой Октябрыхъæуы рынчындонмæ. 
КГБ-йы кусджытæ бафæдзæхстой Шамилы, кæд дæ сæр тынг 
риссы, уæддæр-иу дзур: тынг нæ риссы, зæгъгæ. Абæрæг æй 
кодтой республикæйы культурæйы министрады кусджытæ дæр. 
Уыдон дæр ын уый бафæдзæхстой, науæд, дам, дыууæ адæмы 
’хсæн быцæу рауайдзæн. Рухсаг уæд уæды культурæйы министр 
35 

Черчесты Георги, уый та ногæй абæрæг кодта Шамилы. Афарста 
йæ: 
— Ну как голова? 
Уæд Шамил афтæ: 
— Голова чепуха, дружба лучше. 
Георги йæ худын нал баурæдта. 
Иуахæмы Саламджерийæн режиссер Мæхъиты Валодя бабар 
кодта Бетърейы роль бацæттæ кæнын. Саламджери уæд цар 
ди Камбилеевкæйы хъæуы фатеры. Райсомраджы-иу ныхæстæ 
ахуыр кодта. Сæрдыгон уыд, æмæ-иу рудзгуытæ байгом кодта. 
Тыргътæм хорз хъуыстысты Ситохы-фырты ныхæстæ: «Рухсаг 
у. Дзæнæты бад. Дæ мæрдтæм фæндагыл дæ мачи бахъыгдарæд, 
цынæ вæййы. Хæлар дын уæнт ацы уæливыхтæ, стæй дзыкка. 
Нæ фынгыл ис графины дзаг арахъхъ». Афтæ алы райсом дæр 
Саламджери ахуыр кодта йæ текст. Фысымты зæронд лæг-иу 
æй хъуыста алы райсом дæр. Сцыбæл-иу. Мæхъиты Валодя йæ 
зонгæ уыд. Амбæлд ыл иу изæр уынджы, æмæ, дам, дæ артист- 
тæй иу махмæ цæры фатеры. Тынг чъынды у. Кæрдзынхъус у. 
Алы райсом дæр мæрдтæн хæлар фæкæны фынджыдзаг, фæлæ 
никуы фæдзырдта мæнмæ. Æз æй асурдзынæн. 
Мæхъийы-фырт фембæрста ныхасы хъуыды æмæ зæронд 
лæгæн афтæ: 
— Нæ бамбæрстай дæ фатердзауы. Уый спектаклы Бетърейы 
ролы хъаздзæн æмæ йæ ныхæстæ фæахуыр кæны, æндæра дыу- 
уæ къуырийы дæргъы алы райсом дæр фынджыдзаг хæлар чи 
кæны мардæн. 
Зæронд лæг ницуал загъта. 
Иу зымæгон изæр театры хæдахуыр артисттæ фæраст сты 
Сунжæмæ, цæрджытæн хъуамæ рæвдыстаиккой Джиоты Хаз- 
бийы драмæ «Фыдыбæстæ». Уыдис хуыцаубон. Адæм фæми- 
нас кодтой, нæлгоймæгтæй бирæтæ нозтджынæй æрбацыдысты 
спектакль фенынмæ. 
Саламджери хъазыди америкаг агенты ролы. Уый йæ хæди- 
вæгмæ радта дамбаца æмæ загъта, зæгъгæ, де ’мбал дæм хиды 
цур æнхъæлмæ кæсдзæн. Уыцы лæджы хъуамæ амарат. 
Участковый милиционер дæр каст спектакльмæ. Нозтджын 
уыди æмæ арæдзæ-мæдзæ кодта. Саламджерийы ныхæстæ куы 
айхъуыста, уæд сценæмæ сгæпп кодта. Фæдардта Ситохы- 
фыртмæ дамбацæ: 
36 

— Дæ къухтæ хæрдмæ сдар! 
Саламджери йæм кæсгæйæ баззад. 
— Ныртæккæ мæ разæй милицæмæ ацу! Стæй хиды был чи 
лæууы?! Ноджыдæр кæй марынмæ хъавут? Ам, Сунжæйы, цæй 
шпион и! 
Фæссценæйæ æрбауади режиссер Мæхъиты Валодя, участко- 
вый милиционермæ бауырдыг, зæгъгæ, цытæ кæныс? Кæм дзы 
ныххырхтай?! Мах пьесæйы хъазæм. Æз режиссер дæн, зæгъгæ. 
— Чи фæнды у! Дæ къухтæ ды дæр хæрдмæ сдар! 
— Мæнæ цытæ уынын! Мæнæ кæдæм æрбахаудтæн. Мæ сы- 
вæллæттæ дзæгъæл зайдзысты. — Залы чи бадти, уыдон раз- 
дæр æнхъæлдтой спектакль афтæ арæзт у, стæй куы бамбæрстой 
хъуыддаг, уæд фырхудæгæй сæ цæссыг акалди. 
Дæ туфлитæй иу æри 
Саламджери Нартыхъæуы сæ дуармæ даргъ бандоныл бадт 
йæ сыхæгтимæ. Дæлæсыхаг Калоты Батырбег сæм фездæхт. Иу- 
чысыл абадти, стæй Саламджерийæн загъта: 
— Хъуыддаг нæма кæныс? Æз ныр цалдæр усы ракуырдтон. 
Ацы аз дæр та дзы дыууæ æртеу-теу ластон. Мæ туфлитæн мын 
дæсны чингуытæ скодта. Иу бон ма сæ ды дæр дæ къæхтыл 
скæн æмæ искæдæм фæцу усгур. Иу нæ, фæлæ дыууæ усы дæр 
ракурдзынæ афæдзмæ. 
— Дыууæ усæй цы кæнын? Дæ туфлитæй иу æри! 
Не знæгтæй ам ис чидæр 
Саламджерийы йе ’мбал ахуыдта Алагирмæ чындзхастмæ. 
Фысымтæ йæ фарстой, мæхъæлæй, дам, Камбилеевкæйы æмæ 
Октябрыхъæуы ничима æрцарди. Сæ иу тынг æртхъирæн кодта 
хъулгъамæ, æз, дам, сæ мæ цæвæнгарз нæ раздахдзынæн. Уæд 
Ситохы-фырт афтæ: 
37 

— Уыдонæй уæлдай ма махæн ис æндæр знаг дæр. Гыццыл 
нæ нæ ныццагъта. Ныртæккæ дæр ам ис. 
Лæппутæй цалдæр сæхицæи бынат нал ардтой: 
— Бацамон нын æй! Мах ын аккаг фæуыдзыстæм! 
— Уый ардыгæй æгасæй нал ацæудзæн! 
— Мах аланты фæдонтæ стæм! Куыд æрбауæндыд не ’хсæн 
мæ бон-сихорафон?! Æви нæ ницæмæ дары! Бацамон-ма йæ! 
Кæм ис?! 
— Кæд уæ афтæ фæнды, уæд рацæут мемæ, — загъта Салам- 
джери æмæ сæ бакодта къæбицмæ. 
— Дуарыл исчи лæууæд! Ма алидзæд! — райхъуыст лæппу- 
тæй кæйдæр тызмæг хъæлæс. 
— Мæнæ ис уыцы знаг, — загъта Саламджери, графины цы 
арахъхъ уыд, уымæ ацамонгæйæ. 
Нæ мæ уырны ныр дæр. 
Бирæ адæм уагътой сæ фæллад уыцы сæрд Цъæйы. Гъе, 
фæлæ сеппæт райгонд нæ фесты сæ балцæй. Дыууæ къуырийы 
къавдатæ нæ банцадысты. Кæйдæрты æрфæндыди сæхимæ цæ- 
уын, сæ путевкæтыл кæй схардз кодтой, уыцы ’хцатыл сæ къух- 
тæ ауигъгæйæ, фæлæ сæ иу хъуыддаг къуылымпы кодта. Фæн- 
даг Цъæйæ Алагирмæ цалдæр раны фехæлди. Нал дзы уыди 
хæдтулгæтæн цæуæн. Хатгай-иу, ома хорз рæстæг, вертолет ба- 
тахти Цъæймæ, фæлæ ныр уый зæгъæн нал уыди, хæхтæй мигъ 
уæлæмæ нал иста йæхи. 
Æппынфæстаг арв расыгъдæг, хур æркасти Цъæймæ дæр. 
Æрбахæццæ автобус. Ныххæррæтт æм кодтой адæм. Иу ацæргæ 
сылгоймаг ныццæхгæрмæ автобусмæ бахизæны. Райхъуысти йæ 
хъæлæс: 
— Ныр дæр мæ нæма уырны, автобус æрбацыди, уый. Нæма 
мæ уырны! Нæма мæ уырны! 
Саламджери дæр уым фæци. Йæхи нал баурæдта: 
— Хорз ус, цы, уый зоныс? Кæй уырны, уыдоны уал мидæ- 
мæ бауадз. Автобусмæ бахизæны куы сцæхгæр дæ! 
38 

Цæкуы 
Æххормагазуыдийæтæккæтынгыл. Зæххбасыгъди, аскъуыд- 
тæ. Адæмæн сæ хуыздæр хæринæгтæ уыдысты хуыскъæл, фу- 
тæджы фых, цæкуытæ... Саламджери уæд гыццыл уыди. Йæ мад 
Верычкæ йын йæ армытæпъæнмæ ныппæрста цалдæр цæкуыйы. 
Сæ иу зæхмæ æрхауди. Карк ыл йæхи ныццавта. Ахордта йæ. 
Саби кæуын райдыдта. Рæстæггай-иу йæ ныхæстæ райхъуысты- 
сты: «Карчы гуцъайæ мын сисут мæ цæкуы! Сисут æй!>> Фæ- 
куыдта сахаты бæрц. Иу рæстæг фенцади. Бинонтæ бацин код- 
той. Фæлæ фæсайды сты. Саламджери та кæрты куы ауыдта, 
йæ цæкуы йын цы карк ахордта, уый, уæд та кæуын райдыд- 
та: «Мæ цæкуы мæ хъæуы! Сисут æй карчы хуылфæй». Гæнæн 
куынæуал уыди, уæд фыд Алыксандр аргæвста карчы. Федта 
йæ цæкуы Саламджери, фæлæ йæ нал райста. Цыбыр ныхасæй, 
карчы сфыхтой. Бинонтæ ма кæдæй-уæдæй дзидзайы хъæстæ 
фесты. Загътой чысыл Саламджерийæн «бузныг». 
Цæмæн хызти Хъуынду быруйыл 
Хъуынду фæрасыг Дзыццылты чындзхасты. Араст талын- 
джы сæхимæ. Цæуы быруйы æнцæйтты. Иу ран афæлдæхти. 
Ницыуал бамбæрста. Афынæй. Рацыдаид дыууæ сахаты бæрц. 
Федта фын, цыма быруйы иннæ фарс ис дзæнæт, ам та — зын- 
дон. Иу рæстæг суазал. Райхъал. Сыстади, фæлæ уæддæр йæ 
къæхтыл нæ лæууы. Хуыссæгхъæлдзæгæй хызти быруйы сæр- 
мæ. Уыцы рæстæг сæхимæ фæцæйцыди Хæчъассæ. Баздæхти 
уынæрмæ. Асыгъта спичкæ: 
— Уый Хъуынду куы дæ? Ам цы ми кæныс? Стæй быруйы 
сæрмæ цæмæн хизыс? 
— Схæц мыл. Æз... Æз дзæнæтмæ цæуын. Фæлæ... Бара- 
стыр дуар сæхгæдта. Ам зындоны æз бирæ нæ бафæраздзынæн. 
Æз рынчын адæймаг дæн. 
— Пинджак дыл нæ уыди? Æмæ кæннод дæ худ та? Ацы 
уазалы... Зымæджы къæсæрыл. 
— Мæ худ æмæ мæ пъалто раздæр бапиæрстон дзæнæтмæ. О, 
39 

дзæнæтмæ. Уадз æмæ уал уыдон уым уой. Ды цæмæн афтæ кæ- 
ныс. Барастыр! Дуар мын бакæн! Æз хъуамæ... дзæнæты уои. 
— Хъуынду, ныууадз уыцы ныхæстæ. Цом, æз дæ уæхимæ 
бахæццæ кæнон, дæ пъалто æмæ дæ худ райсом ахæсдзынæ Ап- 
петы цæхæрадонæй... 
— Уый цæхæрадон нæу. Уым дзæнæт ис. 
— Мæнмæ байхъус, Хъуынду. 
— Диссæгтæ, ды мген цæмæй зоныс, Барастыр? 
— Æз Барастыр нæ дæн, æз Хæчъассæ дæн. 
— Æмæ уæд... Ды цæуылнæ атæрыс мæрдтыбæстæйы хицауы 
бынатæй Чубайсы? Уый у мæрдты хицау. Уæдæ цырæгътæ чи 
ахуыссын кæны? Мæрдты бæстæйы рухс нæ вæййы. 
Тексттæ ластой похцийæ 
Уыди уалдзыгон хур бон. Саламджери йе ’фсымæримæ фæ- 
цæйцыди стадионы рæзты. Сæ цурты дыууæ лæджы похци æр- 
бацæйхастой. 
— Адон, æвæццæгæн, парчы дидинджыты хуымтæ фæлмæн 
кодтой. 
Саламджери йæм йæ ныхас баппæрста: 
— Парчы нæ уыдысты. Уыдон радиокомитетæй цæуынц. Нæ 
ирон зарджытæй бирæтæ хæмпæлгæрдæджы бын фесты, æмæ 
сæ похцийæ ластой. Фæстæдæр та сæ культиваци кæндзысты. 
Цымæ цы кодта? 
— Дысон телевизормæ нæ кастæ, Саламджери? — фарста 
Ситохы-фырты йæ сыхаг. 
— Нæ мæ равдæлд. Цы дзы æвдыстой? 
— Иу хæдтæхæг та æрхауди Иркутскмæ хæстæг. Тынг бæр- 
зæндты тахти. Цымæ цы кодта? 
— Æргътыл, æвæццæгæн, йæхи скъуырдта, — дзуапп радта 
Саламджери. 
40 

Æз майрæмбоны нæ фæхудын 
Иу фыссæг Саламджерийæн йæ сатирикон цыбыр радзырд- 
тæй дыууæ бакасти, фæлæ Ситохы-фырт иу хатт дæр нæ бахуд 
ти. Радзырдты автор йæхи фæтар кодта: 
— Ау, мæ уацмысты æппындæр сатирæ æмæ юморы тæфагæй 
ницы банкъардтай? Иунæг хатт дæр не схудтæ. 
Саламджерийы зæрдæмæ радзырдтæ нæ фæцыдысты, фæлæ 
йæм зын касти æцæгдзинад зæгъын æмæ æфсон ссардта: 
— Фæндыди-иу мæ ныккæл-кæл кæнын, фæлæ... 
— Фæлæ цы? 
— Æз майрæмбоны нæ фæхудын. 
Æмæ æз куы ницы фехъуыстон... 
Иу организацийы дзæвгар рæстæг бакуыстой Саламдже- 
ри æмæ Ходо. Иуахæмы йæм Саламджери йе ’ргом аздæхта. 
Уыдис æм иу æнахуыр миниуæг. Ныры рæстæджы хабæрттæй 
фылдæр цы ис, фехъуыстой-иу сæ адæм, кодтой-иу сæ кой, 
фæлæ-иу Ходо афтæ: «Æмæ æз куы ницы фехъуыстон, æз куы 
ницы зонын...» Саламджери хъуыды кодта: кæд искæд искæмæн 
æвдисæн ныллæуыди æмæ кæй ныхмæ дзырдта, уый дзы йæ 
маст райста, æвæццæгæн, æмæ уымæй фæстæмæ кæны афтæ, 
цы хабар фехъусы, уымæй дæр фæзæгъы: «Æмæ æз куы ницы 
фехъуыстон». Иуахæмы Ходойы фыды ’фсымæры лæпиу Попо 
бинойнаг æрхаста. Адæм нард фынгты уæлхъус хæрынц, нуа- 
зынц, зарынц, кафынц. Саламджеримæ дæр уыдис хонæг, æмæ 
дзы сæмбæлди йе ’мбæлттимæ, Ходойы фарсмæ бадт фæци. 
— Адæм уæ стыр бузныг сты, хорз фынгтæ сарæзтат. Де 
’рвад, Попойæ зæгъын, саглæг у, æвæццæгæн. Йæхимæ, дам, 
цех ис. Фехъуыстон, паркет, дам, дзы кæнынц. Пайда йæм 
хауы, æвæццæгæн. Чындзхæсджыты автобус, дам, фæцæйфæл- 
дæхти хæххон фæндагыл. Афтæ уыди? 
— Æмæ æз куы ницы фехъуыстон. 
— Уынгæ дæр ницы фæкодтай? 
— Ницы фæкодтон. 
— Попомæ, дам, æрдæбон фæдзырдтой милицæйæ, кæмдæр, 
дам, смертницæйы бæурæдтой. Уырдæм, дам, фæраст и. 
41 

— /Емæ æз куы иицы фехъуыстон. 
— Попо абадгæ лæппу у, хорз бакодта... Æрæджиауы хосдзау 
дæр — хосдзау. Æгайтма бахъуыддаг кодта. 
— Хъуыддаг, зæгъыс? Æмæ æз куы ницы фехъуыстон. 
— Уæдæ ам цæмæи бадыс? 
— Адæм бадынц, хæрынц, æмæ æз дæр афтæ кæнын. Кæс-ма 
уыцы Попомæ, цытæ кæны, афтæмæй æз ницы фехъуыстон. 
Æз дæ лæг никуы уыдтæн, 
дзæбæх сылгоймаг 
Дедаты Пыхци арæх рахъаст кæны йе склерозæй, мæ бои, 
дам, дзы иал у. Ацы фæстаг авд азы сфæлмæцыд. Зæрдыл ни- 
цыуал лæууы. Ныр дæснымæ уыди, исты хос, дам, мын скæн, 
æхца, дам, мæм нæй, фæлæ, дам, дын мызд натурæйæ бафид- 
42 

дзынæн, растдæр зæгъгæйæ — чылауитæй, алгъамитæй... Бабыз- 
тæ дæр нæм ис. Дæсныйæн ракодта ахæм хабар. 
— Чидæртæ дзурынц, æхсæз усы, дам, ракуырдтай, æз та сæ 
бæстон бамымадтон æмæ фондз уыдысты, æндæр нæ. Никæй- 
уал сæ хъуыды кæнын. Тæккæ знон базары ауыдтон иу дзæбæх 
сылгоймаджы. Зонгæйы хуызæн мæм фæкаст. Бадзырдтон æм: 
«Дзæбæх сылгоймаг, æз дæ лæг никуы уыдтæн?» «Цы, дам?!» — 
райхъуыст сылгоймаджы хъæлæс. Стыр лимон мыл æрбады- 
гъуытт кодта. Мæхи фæсайдтон, æндæра абон æз ам иу цæстимæ 
лæууин. Исты хос мын скæн. Дæ хъæдуртæ-ма иу хатт æркал. 
Уыцы дзырд нал аппардзынæн 
Иу фыссæг иу ран йæхицæй æппæлыди æмæ хъæрæй дзырдта: 
— Мæнæн ме стихтæ æмæ радзырдтæй тынг æппæлынц адæм. 
Уыцы рæстæг æм Саламджери бадзырдта мидбылты худ- 
гæйæ: 
— Цы хъуыдыйад загътай, уымæй иу дзырд аппар. 
— Цавæр дзырд? 
— «Тынг». 
— Гъемæ дæ кæд афтæ фæнды, уæд æй æппарын, фæлæ уæд- 
дæр æвзæр хъуыдыйад нæ уыдзæн. Баззади ма дзы ахæм ныхæ- 
стæ: «Мæнæн ме стихтæ æмæ радзырдтæй æппæлынц адæм». 
— Æххæст ма аппар иннæ дзырд дæр, — бадзырдта йæм 
Ситохы-фырт. 
— Кæцы? 
— «Æппæлынц». 
— Дæ фыдæнæн уый нал аппардзынæн, фæлтау мæлæт хуыз- 
дæр. 
Чи ма ракафдзæни? 
Сæнæгаты Софийæ фæндырдзæгъдагдæр нæ уыди Фæтæн сыхы. 
Уæлдай тынгдæр йæ фæндыры цагъдмæ кафыдысты хистæр кары 
лæгтæ, куьгоды кæнæ-иу чындзхасты сæхимæ дзæбæх куы фæкасты- 
сты карз нозтæй, уæд-иу сæ зæрдæ кафын æрцагуырдта, гъе фæлæ 
43 

сьш сæ бæллиц иу хъуыддаг къуылымпы кодта. Æрыгон фæндыр- 
дзæгъдджытæ нæ зыдтой рагон цæгъдтытæ. Æмæ-иу уæд хъæуы сæ- 
рæй хъæуы бынмæ бидаркæ науæд тачанкæ æрвыстой Софимæ. Хи- 
стæртæ дæр-иу нал æмæ нал æфсæстысты «Ханты цагъд» ма кафынæй. 
Софи хæрз чысылæй бауарзта фæндыр. Йæ мад Косер дæр дзæбæх 
цагъта, фæлæ йыл фæстагмæ Софи фæуæлахиз. «Мæ гыццыл къона, 
æз дæ цуры мæ къухтæ хæрдмæ дарын, куыд састы бынаты баззай- 
æг. Æз дын хуыздæр фæндыр балхæндзынæн», — загъта Косер æмæ 
сæххæст кодта йæ фæнд. Нал уыдис Софийы цинæн кæрон. Хæрз 
æрыгон уыди, афтæмæй-иу æй чындзхæсссæг арæх акодтой æндæр 
хъæутæм. Иуахæмы та къæвдаты рæстæг раивылди Майрæмададжы 
дон. Уарынтæ нал æнцадысты. чындзхæсджытæ кæдмæ уыдаиккой 
уазæгуаты. «Цы уа, уый уæд, цæуæм», — загътой чындзхæсджытæ. 
Раст уыцы рæстæг къæвда банцади. Æрцæфтæ кодтой сæ хъал бæх- 
ты мызыхъхъ лæппутæ. Бричкæтæ æмæ тачанкæйæ азæлыди зарæг. 
Фæлæ сæ цин фæсыкк æваст, Майрæмададжы дон ивылдæй куы ауы- 
дтой, уæд. Доны бур уылæнтæ сæхи былтыл хостой. Хиды могортæ 
бахордтой. Хъуыдис доны бацæуын. Иу нартыхъæуккаг лæппу йæ 
бæхуæрдоны бафардæг иннæ кæронмæ. Бирæ адæм сæмбырд доны 
был. Æнхъæлмæ кастысты, чи разындзæн ныфсджындæр, чи нæ 
фæтæрсдзæни бур тызмæг уылæнтæй. Æмæ мæнæ æрхæццæ чындз- 
хæсджьггы рад. Дыууæ бричкæйы фæфале сты. Æрхæццæ тачан- 
кæйы рад дæр. 
Бæрзонд, цæрдæг лæппу æрцъыччытæ кодта ехсæй бæхты. 
Тачанкæ афтæ уæззау нæ уыди, бадтысты дзы æрмæст чындз, 
æмдзуарджын, къухылхæцæг, иу чызг, чындзы ’мбал æмæ фæн- 
дырдзæгъдæг. Уылæнтæ доны астæу хæрдмæ фелвæстой тачан- 
кæйы. Фæфæлдæхт, афтæмæй йæ бæхтæ бахæццæ кодтой иннæ 
былгæронмæ. Чи дзы бадти, уыдон сеппæт дæр зыдтой ленк 
кæнын. Ницы сын уыди. Æрмæсг гыццыл фæндырдзæгъдæг се 
’хсæн нæ разынди. Не суагъта фæндыр. Уый дои фæцæйласта æд 
фæндыр. Чи зоны, фæндыр æй бынмæ ласын нæ уагъта. Хатгай- 
иу райхъуыст фæндыры хъæлæс. Чызг-иу фыртæссæй фæндыры 
амонæнтæ нылхъывта. Дæлдæр доны был цы лæппутæ лæууыды- 
сты, уыдонæй иу ныхъхъæр кодта: уæртæ доны чызг, Донбетты- 
ры чызг. Фæндырæй цæгъдгæ фæтæхы. Иу лæппу азгъордта. Йæ 
размæ йæхи баппæрста. Аирвæзти чысыл чызг æд фæндыр. Уыцы 
лæппу уыд Гусаты Забе. Уымæй рæвдздæр ничи тахти велосипе- 
дыл æгас хъæуы. Бирæ арфæтæ йын кодтой чындзхæсджытæ. 
44 

Азгъордтой боитæ, мæйтæ, азтæ. Софийыл рацыди æртиссæдз 
азы, фæлæ дзы уæддæр фæндыр рох нæ кодта, иу рæстæг æррын- 
чын. Бамбæрста, бирæйы фаг кæй нал у, уый. Бафæдзæхста йæ 
сыхаг Дидийæн, куы амæлон, уæд-иу мын мæ чырыны уæлхъус 
алагираг хонгæ кафты цагъд акæнæд. Гъе уыцы хорздзинад уæ 
курын, зæгъгæ. Бирæ нал ацарди. Йæ мæнг дунейæ куы ахицæн, 
уæд Диди Софийы фæдзæхст фехъусын кодта фырттæн. 
— Цытæ дзурыс, Диди?! Мах нæ мадæй хъазинаг кæнæм, 
куыд хъуамæ кафой чырыны уæлхъус адæм? — Диди йæ ныха- 
сыл лæууыди фидар: 
— Йæ мæрдтæмвæндагыл уæ уый куры, æмæ сымах та ных- 
мæ ныллæууыдыстут. Гъе уый йын уæ цæст цæуылнæ уарзы? 
Сразы сты æппынфæстаг. Се ’рвадæлтæй иу сылгоймаг, Зæл- 
да йæ хуыдтой, хорз цагъта уый дæр фæндырæй. Сыхы хистæр 
бамбарын кодта Софийы фæдзæхст зианыл хъыггæнæг адæмæн. 
Райхъуысти хъæлæстæ: 
— /Егайтма сразы сты йæ фырттæ! 
— Марды фæдзæхст æххæст кæнын хъæуы! 
— Йæ мæрдон фæндаг ын дзырддаг ма кæнут! 
Райхъуысти фæндыры хъæлæс. Раст уыцы рæстæг Гуы- 
бырты Мыцырбег нозтджынæй, арæх куыд вæййы, ахæм хуы- 
зæнæй рæвдзгомау æрбацæйуади зианмæ. Фæндыры цагъдмæ 
фæджих, стæй иу æрыгон сылгоймаджы цонгыл рахæцыди. Йæ 
алыварс дыууæ зылды æркодта. Мыцырбеджы сæрыл даргъ лæ- 
дзæг куыд æруади, уый ауыдтой мæрддзыгой адæм. Ноджыдæр 
федтой, лæг кафгæ-кафын зæххыл куыд æрфæлдæхт, уый дæр. 
Сдзырдта ма, зæгъгæ, мыййаг, куы амæлон, уæд-иу ме ’фсинæн 
зæгъут, дуар сæхгæдтон. Дæгъæлтæ сарайы мигæнæны бын. 
Мæрдæхсæвæр-иу мын ма скæнут. 
Райхъуыст кæйдæр бæзджын хъæлæс: 
— Чи ма уæ ракафдзæни?! 
Адæм ныхъхъус сты. 
Кæдæм тагъд кодта Саламджери? 
— Саламджери, цыма дæ исчи фæстейæ суры, ахæм хуызæ- 
нæй тындзыс размæ. Исты æвзæр хъуыддаг дæ фæцагайдта? — 
дзырдта журналист «X». 
45 

— Журнал «Мах дуг»-мæ пьесæ бахастон. Пьесæ уыдис пап- 
кæйы. Фæстæдæр куыд базыдтон, афтæмæй мæ иннæ дыууæ 
комедийы дæр уыцы папкæйы æвæрд уыдысты. Æмæ ныр уыр- 
дæм тындзын. Афтæмæй æртæ пьесæйы дæр иу номыры куы 
ныммыхуыр кæной. Цынæ вæййы! Таксийы куы абадин, науæд 
куы байрæджы кæнон. 
Уыцы ныхæстæм журналист «Х»-йы былтæ базмæлыдысты, 
чи зоны, цыдæр зæгъынмæ хъавыди, науæд та бахудын уыди йæ 
зæрды, фæлæ йæхи ныуурæдта. 
Гомау, гомау, гомау... 
Саламаджери бабæрæг кодта иу Культурæйы хæдзар. Йæ 
зæрды уыд, куыст дзы куыд цæуы, уый тыххæй радиойæ ра- 
дзурын. 
Культурæйы хæдзары директор цæмæй раппæлыдаид, ахæ- 
мæй сæм ницы уыди æмæ æнкъардæй дзырдта: 
— Мæнæ дæхæдæг уыныс, у нæм уазалгомау. Нæ зарæггæн- 
джыты къорд нырма у лæмæгъгомау. Дарæс дæр сын нæма ис. 
Балхæниккам, фæлæ нæ къух цыбыргомау у. Сæ разамонæгимæ 
аныхас кодтаис, фæлæ абон куыстмæ нæ рацыдис, рынчынгомау 
У- 
Иу.рæстæг Саламджери йæхи нал баурæдта: 
— Бæстæ «гомау»-тæй байдзаг кодтай. Загътаис «уазал нæм 
у», гомау та ма дзы цæмæн хъæуы? Мæнæ мæ къæхтæ куы бан- 
дæвтой. 
Дыууæ марды 
Зæронд Дæдæгойæн йæ бон ничердæм у царды ауæдзæй ахи- 
зын. Ныр цыппар боны æмæ цыппар æхсæвы хъизæмар кæны. 
Цалдæр хатты йæхи ауагъта, нал-иу змæлыд. Йæ уæлхъус чи 
лæууыд, уыдон-иу банхъæлдтой, фæци, нал улæфы, зæгъгæ. 
46 

Суанг ма йын иу хатт йæ чындз Никкæ йæ цæстытыл дæр æр- 
хæцыд, фæлæ лæг куы базмæлыд, уæд хорзау нал фæци. 
— Мæрдтæ йæ сæхимæ нæ уадзынц. 
— Кæд, мыййаг, исты тæригъæдджын у? - дзырдтой хион- 
тæ, сыхæгтæ. 
Ныххæлар ын кодтой дыууæ кæрдзыны, загътой: «Кæд йæ 
фæндагыл мæрдты ’рдыгæй исчи лæууы, уæд ын ацы хойраг 
хæлар уæд. Мауал æвзидæд Дæдæгомæ, ныххатыр ын кæнæд». 
Зæронд лæг уæддæр йæ уд исын нæ фæрæзта, фæлæ йыл иу 
райсомраджы мæлæт фæуæлахиз. 
Æрæмбырд сты зианмæ хъæубæстæ, хæстæджытæ. Афон куы 
’рцыд, уæд кæстæртæ чырын систой сæ уæхсчытæм æмæ араст 
сты уæлмæрдтæм. Дæдæгойы адæм зыдтой æнæмаст, сабыр адæй- 
магæй, ингæны уæлхъус, «фæндараст» зæгъыны размæ, хъæуæх- 
хæсткомы сæрдар Хъайсын йæ къæбицы иу рæсугъд ныхас нал 
ныууагъта. Бафæзмыдтой йæ иннæ раныхасгæнджытæ дæр. 
Чидæр мардыл сау мæрæй иу армыдзаг бакалдта, ома ацы 
сыджытæй дын хай, зæгъгæ. Стæй чырын бабырын кодтой арф 
ингæнмæ. Фæлæ... Иу рæстæг чырын фæстæмæ рабырыди. 
Адæм, уыцы ныв фенгæйæ, джихауæй баззадысты. Бирæтæн сæ 
буар ныддыз-дыз кодта, сæры хилтæ арц сбадтысты. Лæппутæ 
та дыккаг хатт бахæцыдысты чырыныл. Адæм та сæ цæстытæ 
нал истой ингæны дуарæй. Æмæ диссаг! Чырын та ацы хатт дæр 
фæстæмæ рабырыд. 
Мæрддзыгой сæ каст скодтой урсбоцъо хистæртæм, ома дард- 
дæр цы чындæуа, зæгъгæ. Батыхстысты уыдон дæр. Цы кæной, 
уый нал зыдтой. Никуы сæ ничи федта ахæм ныв. 
— Мæрдтæ йæ сæхимæ нæ уадзынц! 
— Барастырæн, Аминонæн балæгъстæ кæнæм! 
— Ам цыдæр ис! Йæ уд дæр куыд æрæгмæ иста. 
— О, о! Цас фæхъизæмар кодта, мæгуыр... Ныр та ам дæр... — 
сусу-бусу кодтой сылгоймæгтæ, фæлæ сæ ныхæстæ дардмæ хъуыс- 
тысты, суанг ма бындз куы атахтаид сæ рæзты, уæддæр нæ ба- 
сусæг уыдаид йæ базырты дыв-дыв. Уыцы рæстæг сыхбæсты 
хистæр Ацæбе фæдзырдта Дæдæгойы чындзмæ: 
— Марадз æмæ дыууæ кæрдзыны рахæсс хæдзарæй. Æрмæст 
тагъд. Зиан афтæ кæдмæ лæудзæн? Уартæ уæлмæрдтæм æрба- 
цæуæны машинæтæ лæууы, æмæ... Уыдонæй искæцыйы абад. 
Никкæ атындзыдта уыцырдæм. 
47 

— Иу хагг-ма бафæлварæм. Кæд, мыййаг, йæ фæндаг суæгъд, 
уæд та... — райхъуыст нæлгоймæгтæй кæйдæр хъæлæс. Ингæн- 
къахджытæ ныр ноджы тынгдæр бахæцыдысты чырыныл. Æмæ 
диссаг! Ацы хатт чырын ноджы тынгдæр рабырыд фæстæмæ. 
Стæй йæ фæстæ райхъуыст кæйдæр лæмæгъ хъæлæс: «Нал мæ... 
Нал мæ ныууадздзыстут?! Цы уæ... Цы уæ хъæуы?» 
Ингæны уæлхъус цы сылгоймæгтæ лæууыд, уыдон удаистæй 
фæйнæрдæм нынпырх сты. Суанг ма нæлгоймæгтæй дæр чидæр- 
тæ сæхи аивæй фæстæмæ айстой. 
— Бакæсут-ма, цы у?! 
— Кæд, мыййаг, мæрдты Барастыр у! Бахатыр нын кæнæд. 
Уæдæ зиан цы фæкæнæм? Уæлæуыл æй куыд ныууадзæм? 
— Чырын ингæнæй æддæмæ райсут, æндæр гæнæн нæй. 
Æмæ мидæмæ бакæсут, кæддæра цы у? — хъуыстысты алырды- 
гæй ныхæстæ. 
Лæппутæ чырын райстой. Уыцы рæстæг ингæнæй йæ сæр 
радардта сыхæгты лæг Чоппо. Адæм схор-хор кодтой. Æддæуæз 
чи лæууыд, уыдон æрбагуылф кодтой ингæны былмæ. 
— Кæс-ма уымæ! Мах та йæ агургæ кодтам, цы фæци, зæгъ- 
гæ! — фæтъæнг ласта сыхаг лæппу Атто æмæ Чоппойы ингæнæй 
раласта. 
— Уый дæр ам фыдæбон кодта? Уемæ ингæн къахта? — 
афарста Ацæбе. 
— Немæ уыдис, фæлæ... Иу белгом сыджыт нæ сæппæрста. 
Кæмдæр уый размæ нынцъыхта æмæ афтæмæй æрбахæццæ. 
Немæ дæр «рухсаг» загъта, æмæ бынтондæр... Хур куы æрæн- 
дæвта, уæд цыдæр æрбаци. 
— Тæвд мын уыди, æмæ уартæ уырдæм... Уым тынг уазал у. 
Афынæй дзы дæн, — загъта йæ ком ивазгæйæ Чоппо. 
— Худинаг дæм нæ кæсы? Ныр дæ афтæмæй Дæдæгоимæ 
куы баныгæдтаиккам, уæд та... Кæй аххос дын уыдаид?! — уай- 
дзæфтæгæнгæ дзырдта Ацæбе. 
Сау гæды дыууæ лæппынимæ 
Иу чидæр рауагъдады тыргъты суагъта сау гæды йæ дыууæ 
лæппынимæ. Чи зоны, уыцы адæймаг ахæм ми бакодта зонгæ- 
48 

зонын, науæд чидæр сфæлмæцыд йæ гæдыйæ æмæ йæ уырдæм 
бахаста. Цы ’рцыд, уый æрцыд, раздахæн ын нал ис, фæлæ 
хъуыддаг йæ фæдыл цы бæллæх расайдта, æз уый радзурынмæ 
хъавын. Цæвиттон, фысджытæй-иу исчи йæ къухфыстытæ уыр- 
дæм куы фæцæйхаста, æмæ-иу гæдытæ йæ размæ куы фесты 
тыргъты, уæд-иу фæстæмæ аздæхти. Науæд-иу загъта: «Цы уа, 
уый уæд». Редактортæ-иу амæйразмæ кæд фысджытæй сфæл- 
мæцыдысты, уæд ныр та, æвæццæгæн, мысын райдыдтой автор- 
ты. Æнхъæлдтой, кæд рынчын сты, кæннод та искæдæм балцы 
афардæг сты. Иу хатт мын редактортæй иу афтæ: 
— Дæ хæлар фыссæджы нал уынын. Пъланмæ йæ бахастам. 
Зæгъын, æмæ йæ уацмыстæ æрбахæсса. 
Æз ын йæ ныхæстæ, куыддæриддæр уыдысты, афтæмæй фæ- 
хæццæ кодтон мæ хæлармæ. Уæд мын уый йæ хабæрттæ куы 
ракæнид: 
— Цалдæр хатты фæстæмæ раздæхын. Рауагъдады тыргъ- 
ты мыл хæрхæмбæлд фæвæййы иу сау гæды йæ лæппынтимæ. 
Уæлдайдæр сау гæды! Йæ лæппынтæ дæр — сау. 
Æз хъуыдыты ацыдтæн, фæлæ йын мæ бон баххуыс кæнын 
ницæмæй уыди. Уæддæр ын иу мадзал йæ хъусы бацагътон: 
— Ацы хатт ма дæ къухфыстытæ рауагъдадмæ куы хæссай, 
уæд-иу демæ дзидзайы кæрстытæ ахæсс кæнæ къæмсатæ. Тыргъты 
та дæ размæ куы фæуой гæдытæ, уæд-иу сын хæринæгтæ къуым- 
мæ баппар. Хæрыныл куы фæуой, уæд-иу ды фæстæмæ дæр мау- 
ал фæкæс, афтæмæй-иу редакторы кабинетмæ багæпп кæн. 
Спайда кодта мæ хæлар мæ хъуыдыйæ, фæлæ... Редактор йæ 
кабинеты нæ разынди. Дзæгъæлы фæхаста гæххæтты тыхтæй 
къæмсатæ. Стæй гæдытæн сæ гуыбынтæ кæй бафсæста, уый йын 
фыдбылызы хос фæци. Дыккаг хатт та куы бахызт тыргътæм, 
уæд гæдытæ йæ размæ разгъордтой хæринаг æнхъæл. Сæ зæр- 
дыл æй бадардтой. Фæлтау ын куынæ бацамыдтаин ме ’рхъуы- 
дыгонд мадзал. 
Мæйы бæрц рацыдаид, афтæ мæм мæ хæлар телефонæй ба- 
дзырдта: 
Уыцы гæдытæ иу ус сæхимæ ахаста. Æвæццæгæн сæм мы- 
стытæ ис. Рауагъдады та цæй мыст ис. Уæвгæ... Мæ радзырды 
ис мыстытæ. 
— Уæдæ ныр фысджытæй чидæртæ сулæфдзысты, — загътон 
æз. 
4 Зпказ X? 1667 
49 

Уæ хæдзар рухс уаид 
Æвæдза, адæм кæд æууылдтой чъиу ныры хуызæн! 
Иуахæмы Саламджери бафтыди йæ хæстæгмæ. Раст уыцы 
рæстæг цырæгътæ æрхуыссыдысты. Хæдзары хицау Фари загъд 
кæнын райдыдта. Фæстагмæ йæ хъæлæс фæныллæг: 
— Гъеныр дæ истæмæйты сбуц кæниккам, фæлæ рухс нæй. 
Ницы уынæм. Æндæрæхсæв дæр иу афон рухс нал уыди, æмæ 
мах дæр чъиу феууылдтам. 
Райхъуыст Саламджерийы хъæлæс: 
— Уæдæ æнæпайдагондæй цас тых сæфы! Гъеныр сымахæй 
алчидæр йе ’фсæртæм аккумулятор куы бафидар кæнид, уæд уæ 
хæдзар бонау рухс уаид. 
Сæгътæ 
Иу бон сыхаг ус Саламджерийæн хъаст кодта, уæ сæгътæ, 
дам, райсомраджы рауадзут, æмæ, дам, нын нæ бæлæстæ бах- 
сыдтой. 
— Сихорыл хизынмæ вæййынц, — загъта Саламджери. 
Куывды 
Куывды Саламджерийы фарсмæ бадт фæцис иу æнæзонгæ 
лæг. Уый куы банозтджын, уæд æй хуыссæг æрцахста. Иу хатт 
йæ ком аивæзта, стæй та дыккаг хатт. Саламджери йæ хъуыды 
дардта, æмæ æртыккаг хатт йæ ком куы аивæзта, уæд ын йæ 
дзыхы дзидзайы карст атъыста. Уый ауынгæйæ, хæдзары хицау 
Саламджеримæ бадзырдта. 
— Искæй хæдзары куыд рæдау дæ, уæхимæ дæр афтæ куы 
уаис. 
50 

Дæуæн цыртæн... 
Уæд ма Саламджери скъолайы ахуыр кодта. Иу хуыцаубон 
йæ сыхаг Хадзымуратимæ фæрасти хъæдмæ хъæдуры хъилтæм. 
Хъæдмæ куы бахæццæ сты, уæд сæ размæ фæци хъæдгæс. 
— Кæд уæм гæххæтт нæй, уæд фæстæмæ аздæхут. 
— Уый та куыд? Нартыхъæуæй ардæм фынддæс километры 
бæрц дзæгъæлы фæцыдыстæм? — лæгъстæгæнгæ загъта Хадзы- 
мурат. 
— Аздæхут. Æз ахæм лæг дæн, иугæр ныхас загътон, уæд æй 
нал аивын. 
— Дæхи æгæр карзæй равдыстай. Æппындæр тæригъæд кæ- 
нын нæ зоныс, — загъта Саламджери. — Хъæдмæ нæ бакæсын 
уæддæр бауадз. Иу бæлас акалдзынæн æрмæстдæр. 
— Æмæ ма уыцы иу бæласæй цы сараздзынæ?! — сбустæ 
кодта хъæдгæс. 
— Бахъæудзæни. 
— Уагæр цæмæн бахъæудзæни?! 
— Дæуæн цыртæн! 
Уыцы ныхæстæ айхъусгæйæ, хъæдгæс рафыхти мæстæй. 
Бæрæг уыди хъуыддагæй ницыуал рауайдзæн, уый, æмæ Са- 
ламджери йе ’мбалимæ фæстæмæ аздæхти сæхимæ. 
Фæйнæгфарс 
Бобо суанг авдæны райдыдта нæрсын. Куыд дзурынц, 
афтæмæй-иу уайтагъд сæххормаг. Мад æмæ фыд катай кодтой, 
скъоламæ куы бацæуа, уæд куыд уыдзæн, зæгъгæ. Табу Хуы- 
цауæн, скъола сæм хæстæг уыди. Ахсæн-иу чысыл куы фæтæ- 
бæкк, уæд-иу лæппу дыууæ урочы ’хсæи сæхимæ фæцагайдта, 
тагъд-тагъд-иу истытæ баппæрста йæ дзыхы æмæ-иу æууилгæ- 
æууилгæ фæстæмæ скъоламæ ныййарц. Сыхæгтæ дзырдтой, 
зæгъгæ, Андиаты богæлттæ йæ цуры ницыуал уыдзысты. Æмæ 
æцæгæйдæр, фæстагмæ йæ хъаруйæн нал уыд ныккæнæн. Тынг 
уæзбын уыди. Искæйы-иу куы фæфæлдæхта, уæд-иу, цалын- 
51 

мæ уæлæмæ стади, уæдмæ-иу йæ ныхмæлæууæг фæгæпп кодта 
æмæ-иу йе ’ккойы абадти. 
— Амæй хъæбысæйхæцæг нæ рауайдзæн, — дзырдтой хистæр- 
тæ, æмæ уый дæр нал цыди хъæбысæйхæцджыты секцимæ. 
— Штангистты ’хсæн ис йæ бынат, — фæлæ сæ хъæуы спор- 
ты уыцы хуызæй тренер нæ уыди. Скъола каст куы фæци, уæд 
йæ гуыры конд сарæзта хъæууонхæдзарадон институтмæ. Радта 
фæлварæнтæ. Къуыри дæр нæ рацыди, афтæ проспекты йæ фæ- 
дыл бафтыди иу лæг. Баййæфта йæ чингуыты дуканийы цур. 
Базонгæ сты. 
— Мæ зæрдæмæ фæцыди дæ гуырыконд. Бæллиццаг у дæ 
къабæзты ахаст. Дæуæн дæ бынат спорты ис, — загъта лæг æмæ 
ма йæ ныхасмæ афтыдта. — Æнæхъæн дуне дæ базондзæн. 
— Хæцыдтæн хъæбысæй нæхимæ, хъæуы, стæй йæ ныууагъ- 
тон. 
Æгæр уæзбын дæ, гауызыл куы ’рхауыс, уæд, æвæццæ- 
гæн, уæлæмæ рæвдз нæ фæгæпп кæныс. Æмæ дæ уæд штан- 
гæ исын хъæуы. Уым фæгæпп-фæгæпп нæ хъæуы. Схæц ыл, 
æмæ хъуыддаг ахицæн. Æз спортивон скъолайы директор 
дæн. Табуафси, махмæ дын уæрæх фæндаг. Æнхъæлмæ дæм 
кæсдзыстæм, — уыцы ныхæсты фæстæ лæг йæ дзыппæй систа 
блокнот, афыста дзы цыдæртæ æмæ йæ Бобомæ радта. — Уый 
нæ адрис у. 
Дыккаг бон лæппу бахызти спортивон скъолайы къæсæрæй. 
Балымæн штангæимæ. Афæдз æххæст нæма рацыди, афтæ 
«Динамо»-йы клубы æрыгон штангистты ерысты бацахста æр- 
тыккаг бынат уæззау уæзонты ’хсæн. Фæстæдæр сси республи- 
кæйы чемпион. Уыциу рæстæг цыди боксерты секцимæ дæр. 
Æвзæр нæ цыдысты йæ хъуыддæгтæ уым дæр, фæлæ йæ иу 
бон машинæ скъуырдта. Йæ зæнг асасти. Ныууагъта спорт. 
Фæлæ уæддæр адæмы цæсты уæйыгæй баззади. Галы-иу куы 
ныццавта тымбыл къухæй, уæд-иу æрфæлдæхти. Рæстæг цыди, 
уæдæ цы уыдаид. Куыста колхозы агрономæй. Иуахæмы меха- 
низатор Бедзе нозтджынæй сбадти тракторыл æмæ расур-басур 
кодта, картоф чи уыгъта, уыцы устыты. Бобо йæ ауыдта. Зæх- 
гæсы бæхыл абадти æмæ уайтагъд йæ цуры февзæрди. Тракто- 
рæй йæ раппæрста. Бедзе дзы хатыр нæ ракуырдта, фæлæ ма 
йын æвзæртæ дæр фæдзырдта. Бобо айтæ-уыйтæ нал фæкодта, 
йæ риу ын тымбыл къухæй тынг ныццавта. Æмæ диссаг, къæ- 
52 

дзæхы йас лæг æвваст ныууынæргъыдта. Цæхгæр фæсастысты, 
Бедзейы цы къухæй ныццавта, уыцы æнгуылдзтæ. Сæ рыст 
не ’нцади. Бригадир Къибо йæ йæ «Нивæ»-йы бахæццæ кодта 
рынчындонмæ. Уым фæхуыссыди мæйы бæрц. Хабар ахæлиу 
хъæубæстыл. Сæ хъуыды уыди иу: «Бедзе у фæйнæгфарс. Ны- 
ронг æй ничи зыдта. Æмæ йæ амонд дæр афтæ рауади: исчи 
йæ куы базыдтаид, уæд йæ хъуыддаг хорз нæ уыдаид. Ныр, 
æвæццæгæн, ацы дунейæ ацæудзæн. Йæхи аххос уыди. Афтæ 
бирæ цæмæн бануæзта. Ноджы йæхицæй дыууæ хатты стыр- 
дæр лæджы бамæстджын кодта æмæ йæ уый дæр... Æнгуыл- 
дзтæ фæдихтæ сты. 
Бирæты фæндыди, Бедзе йæ хæдон куы раласид æмæ йæ 
фæрстæ куы равдисид сыхæгтæм, зонгæтæм. Хæстæг цæуын 
æм ничиуал уæндыди. Иуахæмы та æгæр фæци карз нозтæй. 
Фæнадта йæ усы. Бауайдзæф ын кодта сыхæгты лæг Хъылци, 
æмæ уый дæр кардимæ йæ разæй сцырен кодта. Уæдмæ чидæр 
фæхабар кодта бынæттон милиционермæ. Æрбахæццæ. Бедзе 
та уымæ дæр бауырдыг. Йæ хæдоны дыс ын æрфарин кодта. 
Милиционер йæхи нал баурæдта. Бацавта йын йæ риу æмæ та 
уый дæр Бобойы хуызæн нырдиаг кодта. Уымæн дæр та фæ- 
састысты йе ’нгуылдзтæ. Аластой та уый дæр рынчындонмæ. 
Схуыссын æй кодтой Бобойы палатæйы. Адæмы сусу-бусутæ 
ныр ноджы фæтыхджындæр сты. Чи загъта: Бедзейæн йæ риу 
æмæ йæ фæрстæ нæмыг кæм нæ хизы, ахæм æрмæгæй конд 
сты, чи та дзырдта, хæйрæджытимæ, дам, баст у. Уыдон, дам, 
ын йæ риу æмæ йæ фæрстæ байсæрдынц цыдæр кремæй æмæ, 
дам, æм цæф нæ хъары. Суанг ма йæм Черменыхъæуæй дæр 
чидæртæ бахæццæ сты. Лæгъстæ йын кодтой, махмæ, дам, æр- 
балидз, уадз æмæ, дам, нæ фыдгултæ тæрсой. Лæг йæхицæй 
ныббузныг ис, æмæ, дам, афтæ: «Кæд мын хорз хæдзар са- 
раздзыстут, стæй мын мæ пенси фæфылдæр кæндзыстут, уæд 
цæуын». Фæлæ... Басусæггæнæн ницæмæн ис. Искæд бон рахъ- 
æр вæййы. Иу изæр та лæг барасыг æмæ срæдыди... Рахъæр 
йæ сусæгдзинад. Куыд радзырдта, афтæмæй фæйнæгфарс нæу. 
Дыууæ хатты дæр йæ пинджаккы риуы дзыппыты уыдис вод- 
кæйы æвгтæ. Къухтæ-иу уыдоныл куы сæмбæлдысты, уæд-иу 
æнгуылдзтæ фæсастысты. Айхъуысти та хабар хъæубæстыл, 
æгас Ирыстоныл. Чи худгæ кодта, чи та мæсты. Бынтон стыр 
маст та Бобо æмæ милиционеры бацыди. 
53 

Уынынц фыдæбæттæ 
Иу ран та проспекты скъорд сты журналисттæ, поэттæ æмæ 
та сын бацайдагъ ныхас царды зындзинæдтыл. Иу рæстæг зæ- 
ронд коммунист «У» афтæ зæгъы, зæгъгæ, нæ хицауад нæ ныр 
фынддæс азæй фылдæр сайы, цард, дам, фæхуыздæр уыдзæни, 
æрмæст кæд, уый нæ зæгъынц. Сæхицæн цы у, мæй фæйнæ дæс 
æмæ цыппарыссæдз мин сомы исынц. Ахæм хицауад мах нæ 
хъæуы. Хорздзинадæй нын ницы фенын кодта ныронг. 
Уæд Саламджери афтæ: 
— Æвзæр цæстæй сæм ма кæс. Мах сæ бузныг хъуамæ уæм. 
— Цæй тыххæй? 
— Цæй тыххæй куы зæгъай, уæд... Нæ цард заууаты уавæры 
ис, фæлæ нын уæддæр æвæрынц зæрдæтæ, искæд, дам, хорз 
цæрдзыстут. Стæй нæ хицæуттæ сæхæдæг дæр фыдæбæттæ уы- 
нынц. 
— Кæм уынынц фыдæбæттæ?! 
— Ахъуыды-ма кæн, гогызы дзидза сонтæй нæ аныхъуырдзы- 
нæ, æууилын æй хъæуы, уæдæ уæливых дæр тæбæгъæй æнцон 
сисæн нæ вæййы, уæлдайдæр ыл царв бирæ куы ныккæиынц, 
уæд. Æмæ науæд коньяк... Карз у. Хъæлæс сарауы. Уæдæ гæр- 
тæмттæ дæр æнцон исæн не сты, уæд та дæ исчи æрбаййæфта. 
Науæд æнцон у хæдзармæ изæрыгæтты уыцы доллæртæ хæс- 
сын, уæлдайдæр дзыппытæ стыртæ куынæ уой, уæд. Уынынц 
нæ хицæуттæ фыдæбæттæ, æмæ уый рох кæнын нæ хъæуы. 
Фæхæцынц хъæбысæй 
— Мæ сыхаг Гуыцырбег карз нозтмæ йæхи æгæр тынг æппа- 
ры, æмæ йæ усы цæсты йæ кад бонæй-бонмæ тайы, — дзырдта 
Саламджерийæн йæ зонгæ Лади. — Знон сæ дуармæ бадтыстæм, 
æмæ дын йæ гыццыл лæппу афтæ: «Папæ, ды куыстмæ куы 
ацæуыс, уæд нæм иу лæг æрбацæуы æмæ мамæимæ хъæбысæй 
фæхæцы. Мамæ уымæй стырдæр у, афтæмæй йæ быны фæвæй- 
йы». 
54 

Гуыцырбег уыцы ныхæстæ фехъусгæйæ цавддурау фæци. 
— Тæригъæд ын кæнын. Гъеныр уымæн цы кæнгæ у? 
— Гæнæнтæ ис. Йæ усы хъæбысæй хæцын сахуыр кæнæд 
æмæ-иу нæ фæбынæй уыдзæн, — загъта Саламджери. 
Нæ йæ уырныдта 
Саламджери фынддæс азæй фылдæр архайдта Камбилеев- 
кæйы адæмон театры. Хатгай-иу репетицитæ ахастой суанг æм- 
бисæхсæвтæм. Иуахæмы та, Ситохы-фырт Культурæйы хæдза- 
рæй æнафонты сæхимæ куы фæцæйцыди, уæд быруйы рæбын 
йæ цæст æрхæцыди дыууæ сауæндæргыл. Æрбайхъуыст æм 
чызджы хъæлæс: 
— Куы мын ныбба кæныс, уæд-иу æй зæгъгæ кæн, науæд мæ 
нæ уырны. 
— Ныбба дын кодтон, ныбба дын кодтон. Загътон æй, загъ- 
тон æй, — райхъуыстысты лæппуйы ныхæстæ. 
Саламджери фæджих. Бадзырдта сæм: 
— Æндæр исты ми куы кæнат, уæд-иу уый ма зæгъут. 
Быру цæмæн хæлдта? 
Иуахæмы мæ куысты фæдыл ныфтыдтæн иу хъæумæ. 
Æрæмбырд кодтон æрмæг, хæдзарад йæхи уалдзыгон-быдырон 
куыс-тытæм куыд цæттæ кæны, уый тыххæй æмæ араст дæн, 
автобустæ кæм æрлæууынц, уырдæм. Иу ран уынджы фæком- 
коммæ дæн иу лæгмæ. Уый йæ пинджак раласта, систа йæ худ 
дæр æмæ бырумæ хæстæг бацыди. Бæрæг уыди, нозтджын кæй 
у, уый. Райдыдта кау халын. Æз æм хæстæг бацыдтæн æмæ йæ 
дисхуызæй бафарстон: 
— Кау цæмæн халыс? Ныр уалдзæг у, æмæ алчи йæ бырутæм 
куы зилы, уæд ды та... Афтæ раст нæу. 
Лæг ницы сдзырдта. Алæууыд иучысыл, йæ цæсгомыл чи 
55 

æркалди, уыцы сæрыхъуынтæ йæ галиу стыр армæй хæрдмæ 
сæппæрста æмæ та кауы уис расаста. Нал та баурæдтон мæхи: 
— Ацы быру дæу у? 
— Кæд мæн фæрсыс... Кæд мæнмæ дзурыс, уæд æз ратдзы- 
нæн дзæбæх дзуапп. Ацы кау æипындæр мæн нæу. Мæнæн мæ 
быру ис уартæ фаллаг хъæуы. Ардæм хъуысы нæ уасджыты 
уасын. Дæ хъус ма уыцырдæм сараз. 
— Æмæ кæд ацы быру дæу нæу, уæд æй цæмæн халыс? 
— Ды хъуыддаг нæ зоныс. Мæн хъæуы дукани. Уым мæ 
мады ’рвад кусы. 
— О, фæуæд афтæ, фæлæ ды ам кæйдæр быру цæмæн ха- 
лыс? Йæ хицау ам нæй, æндæр дæм куы рацæуид, уæд бæстæ 
загъд-замана фестид. 
— Æмбарыс, — загъта та лæг йæ бæзджын чуб хæрдмæ сæп- 
паргæйæ. — Æз хъуамæ ам фалæмæ ацæуон. Афтæ мын загъта 
æрдæбон иу ус. О, о, ам фалæмæ, дам, комкоммæ ацу æмæ, 
дам, дуканимæ бахæццæ уыдзынæ. Æмæ æз дæр... Мæнæ кауы 
хуынкъ кæнын, ууылты бабырдзынæн. 
56 

— Мæнæ диссаджы лæг! Далæ чысыл дæлдæр уынг. Ууылты 
бацу. 
— Омæ мын ус афтæ загъта, ам фалæмæ, дам, ацу, æмæ æз 
дæр... 
— Байхъус ма мæм. Дæлæ уынджы ацу, уый дын афтæ нæ 
загъта кау ахуынкъ кæн. 
Лæг исдуг аджих, стæй мæм æрбакаст æмæ афтæ: 
— Ды раст дæ. Уынгыл бацæудзынæн. 
Цæстдзыд адæймагыл тутæ фæкæнынц 
Уыцы изæр Фæтæн сыхы спæлхъ-пæлхъ кодта хъаугъа. 
Уыцы хъаугъа саразæг уыди Техъа. Чындзæхсæвы йæхимæ 
æгæр фæкасти карз нозтæй. Кодта хылкъахæн, йæ фыдымады 
æрвад Цоцо йын йæ цонгыл ахæцыди, уæхимæ, дам, цом. Нæ 
йæм байхъуыста. Уый нæ, фæлæ ма йæ къахæй дæр сцавта. 
Иу рæстæг ын хæйрæг йæ гуырыконд фездæхта Саламдже- 
рийырдæм. Ам дæр та йе ’фсæрты змæлдыл цæст нал хæцыди. 
Дзырдта æвзæр дзыхæй. Нал баурæдта Ситохы-фырт йæхи, йæ 
цæсгомыл ын бату кодта. Акодтой Техъайы сæхимæ æртхъирæн- 
тæ кæнгæ. Йе ’фсымæр бæрнон бынаты кусæг уыди. Бадзырдта 
милицæйы хайадмæ. Райсомæй Саламджеримæ æрбахæццæ сты 
дыууæ милиционеры. Акодтой йæ. Слестгæнæг Ситохы-фыртæн 
загъта тызмæгæй: 
— Ды журналист уæвгæйæ, æруагътай егъау рæдыд. Техъайы 
авторитетыл цъыф къахæй бацыдтæ. 
— Раст нæ дзурыс, уæд зæхх хус уыди. 
— Мæ ныхæстæ мын æмбарыс, фæлæ... Цæмæн бату кодтай 
Техъайыл? Ту абадти йæ тæккæ фындзыл. Уый тыххæй мæнæн 
æвдисæнтæ фехъусын кодтой бæстон. Уыцы æфхæрдæн бамы- 
нæг кæнæн нæй. Æвæццæгæн, къарцы дæ абадын бахъæудзæн 
æртæ мæйы, науæд та афæдз. 
— Æвзæр дзыхæй кæмæдæрты дзырдта, стæй та мæнмæ дæр... 
— Æмæ йын ды дæр æвзæр исты загътаис. Ту йыл цæмæн 
бакодтай? 
Ситохы-фырт бамбæрста, хъуыддаг хорз кæй нæу, уый. 
57 

Æваст йæ сæры февзæрди иу хъуыды æмæ йæ слестгæнæгмæ 
бавзылдта: 
— Æз Техъайæн цæстдзыд æнхъæл уыдтæи æмæ йыл уымæн 
бату кодтон. 
— Æмæ цæстдзыд адæймагыл иу хатт нæ бату кæнынц, фæлæ 
цалдæр хатты. 
— Бату ма йыл кодтаин, фæлæ йæ цæсгом йæ армытъæпæ- 
нæй ахгæдта. 
— Æмæ дæм исты тæваг хæццæ кæны, цæмæй цæстдзыд адæ- 
мыл тутæ кæнай, уый тыххæй? Базоныс, адæймаг цæстдзыд у 
æви нæ, уый? 
— Базонын. Ды дæр дæ цæстдзыд. Дæумæ кæсгæйæ мæ дон- 
гæмттæ рауадысты. 
— Æмæ мæныл дæр æрбату кæнынмæ хъавыс?! Хæстæг мæм 
ма цу! Демæ зын дзурæн у, — загъта слестгæнæг йæ цæсгом пап- 
кæйæ амбæрзгæйæ. Æрæджиау дуармæ ацамыдта: 
— Ацу, ацу! Сæрибар дæ! 
Дыууæ Барастыры 
Саламджерийæн цалдæр мæйы куысты мызд нæ радтой, 
æхца, дам, нæй. 
— Æвæццæгæн, æз уæдмæ нал фæцæрдзынæн. Куыд вæййы, 
цы вæййы, уæд-иу сæ Барастырмæ раттут, — загъта бухгалтерæн 
Саламджери æмæ денджызы былмæ афардæг. Куы ’рбаздæхти, 
уæд бауади бухгалтермæ æмæ афарста: 
— Æхца уæм нæма ис? 
— Дæ цыппар мæйы мызд дын Барастырмæ радтам. 
Саламджери фæджих: 
— Цытæ дзурыс? Мæнмæ хъазын нæ цæуы! 
— Æмæ мах дæр нæ хъазæм. Дæхæдæг нæ загътай, ме ’хца- 
иу мын Барастырмæ раттут, зæгъгæ? 
— Æмæ уæ мæрдты бæстæм чи ацыди? 
— Æмæ дзы уырдæм цæуын цæмæн хъæуы? Махæн нæхимæ 
дæр ис Барастыр. Нæ шофырæй зæгъын. 
— Æмæ уый Барысби куы хуыйны. 
58 

— Барастыр дæр æй хонынц хъазгæйæ. 
Саламджерийæ ныхас нал хауди, æвæццæгæн, йæ хъазæн 
ныхæстыл æрфæсмон кодта. 
Дæуыл сахуыр уæ уасæг 
Астымыр сыхæгты кæртæй сæ уасæджы расырдта загъдгæн- 
гæ: 
— Гъеныр амæн цы чындæуа? Нæхи кæрчытæ айк не ’фтау- 
ынц, нæ сæ рæвдауы, йæхæдæг сыхæгты кæрчытæм ныййарц 
вæййы! 
Уæд ын Саламджери йæ хъусы бадзырдта: 
— Уæ уасæг дæу фæзмыны, дæу. 
Чи фæразæй вæййы, уыдоны... 
Иу лектор æрдз хъахъхъæныны фарстайы фæдыл дзургæйæ 
загъта: 
— Тигртæ, бирæгътæ, стæй æндæр хъæддаг сырдтæ расурынц 
сагты, сæгуытты æмæ иннæ хъæддаг цæрæгойты, фæстейы чи 
баззайы, уыдоны бахæрынц. 
Уæд æм Саламджери бадзырдта: 
— Адæм та кæрæдзийы асурынц, æмæ дзы чи фæразæй вæй- 
йы, уыдоны акъæмс кæнынц. 
Хуыты æххуыс 
— Мæстæй тъæпп хауын, — хъаст кодта Лазыр Саламджери- 
йæн, — Мæ лæппуйæн лæгъстæ кодтон, нæ картоф скъах, зæгъ- 
гæ, уый та мæнмæ æнхъæлмæ касти, стæй сæ уæдмæ нæ сыхæг- 
ты хуытæ скъахтой. 
— Тæхудиаг стут, сыхæгтæй дæр ахæм æххуыс чи зоны, — 
йæ худын уромгæйæ, загъта Саламджери. 
59 

Уый мæлæтæй куы тарстаид, уæд... 
— Цыдæр тарстхуыз дæ? — афарста Саламджери йæ зонгæ 
«Къ»-йы. 
— О, базыдтай... Чысыл раздæр фаллаг уынджы иу расыг 
лæг цæуджытæм æвзыста кардæй. Адæм алырдæм лыгъдысты, 
фæлæ дзы Тотырби нæ фæтарст. Комкоммæ йæм бацыд æмæ 
йын йæ кард байста. Нæ фæтарст мæлæтæй. 
— Раст загътай. Уый мæлæтæй куы тарстаид, уæд афæдзмæ 
дыууæ усы нæ ракуырдтаид, — загъта Ситохы-фырт мидбыл ба- 
худгæйæ. 
Цæй фæрцы? 
Саламджери къорд азы кæй нал федта, иу ахæм æмбал база- 
ры йæ уæлхъус алæууыд: 
— Мæиæ-ма кæй федтон! Уырны дæ, дæ цæсгомæй ма дæ 
базыдтон. 
Ситохы-фырт зыдта, уымæ дæр юмор кæй хæццæ кæны, 
уый. Нæ йæ фæндыд састы бынаты баззайын: 
— Æз дæр ма дæ тыххæйты базыдтон. 
— Ды та мæ цæмæ гæсгæ базыдтай? 
— Æз та дæ базыдтон дæ фарсылæвзаг æмæ дæ куырмтьангæй. 
Бон-изæрмæ куысты вæййы 
— Ды дæр алцытæ фыссыс... Мæ усы тыххæй ма иу хатт 
радиойæ радзур, уадз æмæ фæтæрса. Абон райсомæй... графин 
мæ размæ фæци. Мæхи нал баурæдтон. Цалдæр дзы анцъых- 
тон. Мæ ус мæ нозтджынæй куы федта, уæд... Мæ хурхыл мын 
бахæцыд сæумæрайсом, хур нæма скасти, афтæ, — дзырдта «Д» 
Саламджерийæн. 
60 

— Ма йæм мæсты кæн. Бон-изæрмæ куысты вæйны, кæд ма 
дын бахæцыдаид уæдæ дæ хурхыл? 
Цымæ халон уыдаид? 
Официанткæ Мæди Саламджерийæн куыд радзырдта, афтæ- 
мæй сæ рестораны дуармæ тæрс бæласыл арæх абады иу халон 
æмæ «хъуа-хъуа» фæкæны мидæмæ. Уæд Ситохы-фырт афтæ: 
— Кæмæндæр, æвæццæгæн, сдачы нæ радтай, науæд та дзы 
æхца дардтай, æмæ дæм халоны хуызы æрбатæхы. 
Официанткæ хъуыдыты аныгъуылди, стæй афтæ зæгъы: 
— Æцæгæйдæр ахæм цаутæ уыди. Лæг барасыг. Ницыуал 
æмбары. Æмæ-иу æз дæр... Иу лæгæй та æхца дардтон. Йæ усы 
сусæгæй нуæзта нæ рестораны. Мæйы дæргъы цас фæминас 
кодтаид, уыйбæрц мæм æхца ныууагъта. Бирæ уыдысты. Ком- 
мерсант уыди. Стæй лæг æваст куы ’рбамæлид. 
— Гъемæ кæсыс? Халоны хуызы æрбатæхы æмæ уасы, — 
загъта Саламджери æмæ ма йæ ныхæстæм бафтыдта: — Куыд 
дзурынц, афтæмæй, чи амæлы, уыдон мæргъты хуызы æртæ- 
хынц фæстæмæ, кæм цардысты, уырдæм. Фæкæсынц сæ зонгæ 
бынæттæм, адæммæ. Уыцы халон ма куы фæзына, уæд ма-иу ын 
æхца йæ цурмæ баппар, кæддæра цы кæнид? 
Официанткæ байхъуыста Ситохы-фыртмæ. Халон та куы 
’рбатахти, уæд ын сылгоймаг йæ размæ баппæрста гæххæт- 
тын æхца, сæдæ сомы. Халон рагæпп кодта бæласæй, фелвæ- 
ста æхца. Раст уыцы рæстæг быруйы иннæ фарсæй райхъуысти 
ахæм дзырдтæ: 
— Æмæ æндæр нæ уыдысты? — хъæлæс уыди халоны хъæлæ- 
сы хæрзхуызæн фæсус æмæ лыстæг. 
Официанткæ джихауæй баззади, йæ буар базыр-зыр код- 
та. 
Халон атахти. Уæдæй фæстæмæ нал фæзынди. Официант- 
кæ хабар ракодта Саламджерийæн. Æмæ уый дæр хъуыдыты 
афардæг: «Ау, халон адæймаджы хъæлæсæй куыд сдзырдтаид 
æхца фелвасгæйæ: «Æмæ æндæр нæ уыдысты?» Кæд, мыййаг, 
быруйы иннæ фарс исчи бамбæхсти? 
61 

Хæдзардзин чындз 
— Гадзе, æвæццæгæн, чиныгимæ райгуырди. Уый чингуытæ 
кæсгæ нæ кæны, фæлæ хæргæ. Уæ чингуытæ уын иууылдæр 
æрбахæссы, ницы сæ фæхъуыди, - дзырдта Тотыкк библиоте 
кæйы кусæг Газимæтæн йæ мидбылты худгæйæ. 
— Æз дæр ыл тынг дис кæнын. Мæйы дæргъы бакæсы 6 — 7 
чиныджы. Айфыццаг ын библиотекæты кусджыты бон радтам 
кады грамотæ, стæй стъолыл даргæ цырагъ. Уадз æмæ рухсмæ 
кæса. Нæ зæрды ма йын ис къæлæтджын бандон балæвар кæ- 
нын. Гъе, фæлæ фæстаг рæстæг цыдæр кодта. Раззаг мæй ма ба- 
касти æрмæстдæр дыууæ чиныджы. Кæнæ йæ цæстытæ риссын 
райдыдтой, науæд та истæуыл мæт кæны. Бæргæ æдзух адæймаг 
йæ бонтæ фæндыры цагъдимæ куы ’рвитид. Нæ зæрды уыди 
газет «Рæстдзинад»-ы редакцимæ бадзурын телефонæй, цæмæй 
йыл исчи ныффысса очерк. Колхозы дæр механизаторты ном- 
хыгъды ис. Фæлæ... 
— Фæлæ цы? — афарста Тотыкк. 
— Фыццаджы хуызæн арæх нал кæсы чингуытæ, æмæ... 
Гадзе æнæзонгæ нæу, библиотекæйы кусджытæ йыл дис кæй 
кæндзысты, уый. Йæхæдæг дæр тыхсы. Мæйы размæ хъуыддаг 
бакодта. Иу-цалдæр хатты ма йын бантысти æхсæвы дыууæ са- 
хатмæ фæбадын. Чындз райдианы хъæлдзæг уыди, стæй дзы æл 
хыскъ ныхæстæ райхъуысти иу бон, куы сын æрнымадтой, афæдзы 
’рдæгмæ электрон тых цас схардз кодтой, уæд. Загътой сын тыз- 
мæгæй, зæгъгæ, ацы къуыри аст мины куыд бафидат, афтæ, науæд 
уæ фæивар кæндзыстæм, æппынкъаддæр — мин сомæй. /Еллæх- 
æллæху куыд æхсызгон уыдысты уыцы ныхæстæ Бадзиккайæн. 
— Искуы дæр ма уый уыди æмæ рухсы фиддон минмæ схæц- 
цæ уæд! Сыхæгтæ ныл фæхуддзысты. Чингуытæ кæсын æвзæр 
нæу, фæлæ электрон тых бирæ кæй хардз кæнæм, уый дæр рох 
кæнын нæ хъæуы. 
Цæвиттон, чындз Бадзиккайæн фадат фæци хицаудзинад йæ 
къухтæм райсын. Тагъд-тагъд-иу хæринаг афыхта, æхсæвæр-иу 
ахордтой æмæ-иу цырагъ æрхуыссын кодта. Сыхæгтæ дæр ба- 
фиппайдтой, зæгъгæ, Гадзеты уатæй амæйразмæ рухс суанг æм- 
бисæхсæвтæм, науæд та дыккаг кæркуасæнтæм калди, ныр сæ 
рухс уайтагъд æрхуыссы. 
62 

— Стыр бузныг дæн, нæ чындз, дæ архайдæй. Экономист хуы- 
мæтæджы нæ дæ. Æз сыхæгтæн иудадзыг дæуæй æппæлын, 
хæдзардзин зæгъын у, не счетчик зæгъын размæ дугъ нал кæны, 
фæллад галау ма схæцæрхæцгæнгæ фæцæйцæуы. 
Уайтагъд хъæуыл айхъуысти, Соцъиты чындз, дам, сæ цы- 
рæгътæ æрхуыссын кæны суанг изæрæй. Сыхъуыст Бадзиккайы 
фæзминаг архайд районы хицауадмæ дæр. Электрон тых фæстау- 
æрц кæй кæны, уый тыххæй йын радтой æртæ мин сомы преми. 
Бадзиккайы равдыстой телевизорæй дæр. Афтæ гъе, æвæццæгæн, 
хъæубæсты ног чындзытæ дæр бафæзмдзысты Соцъиты Бадзик- 
кайы, æмæ-иу уыдон дæр суанг изæрæй æрхуыссын кæндзысты 
сæ цырæгътæ. Сæхимидæг арфæтæ кæндзысты Бадзиккайæн. 
Зымæг дæ уым куы ’рæййафа 
Сылгоймæгтæ арæх ныхасдзуан кæй цæуынц, уый бирæтæн 
зындгонд у. Гъе, фæлæ дзы Саламджерийæн цы сыхаг фæци, 
ахæм Хуыцау зæххыл мауал раттæд! Райсомæй раджы бавналы 
йæ «куыстмæ» æмæ йын æмбисæхсæвмæ йæ рохтæ нал суадзы. 
Иу райсом та Саламджерийыл хæрхæмбæлд фæци: 
— Дæ райсом хорз! 
— Кæй райсом у, уый хорзæх дæ уæд! 
Афтæ кæрæдзийæн салам радтой, стæй Ситохы-фырт афарста: 
— Куыд кæсын, афтæмæй кæдæмдæр рабалц кодтай. 
— Мæ зæрды уæлæсыхмæ суайын ис, мæ мады хомæ. 
— Æмæ куыд тæнæг дарæсы цæуыс? 
— Уый та дын цы ныхас у?! Уæдæ сæрдыгон пъалто скæнон, 
стæй цырыхъхъытæ? 
— Зианы хос дын нæ уыдзысты. Зымæг дæ, мыййаг, уым 
куы ’рæййафа, уæд... — йæ ныхас æм бавзылдта Ситохы-фырт. 
Знæгты риутæ 
Иу къуыдипп лæг чызгæрвысты карз нозтæй йæхимæ куы 
фæкасти, уæд йæ риу ныххоста: 
63 

— Æз алантæй дæн, алантæй. Æрбакæсут-ма мæм! 
Уæд æм Саламджери бадзырдта: 
— Фæрæдыдтæ, алантимæ дæуæн иумæйагæй ницы ис. 
Алантæ-иу сæхи риутæ нæ хостой, фæлæ знæгты риутæ. 
Æз дæр сымахмæ куы амæлин 
Трамвайтæм æнхъæлмæ кæсæн бынаты дыууæ сылгоймаджы 
ныхæстæ кодтой кæрæдзийæн: 
— Знон райсом дæ афтекмæ бауайгæ федтон. 
— Нæ иу мардæн гарчичниктæ алхæдтон. Дысон ын сæ йæ 
фæсонтыл сæвæрдтон. 
Саламджери дæр лæууыд сæ фарсмæ, хъуыста сын сæ ныхæ- 
стæ æмæ джихæй баззади: «Ау, мардыл ма гарчичниктæ цæмæн 
хъæуы æвæрын?» 
Дыууæ сылгоймаджы дарддæр кодтой сæ ныхас: 
— Нæ иннæ мард та йæ уæрагæй хъæрзы. 
— Æмæ уæд хæргæ та куыд кæнынц? 
— Бафсис сын нæй. Бæх æд цæфхæдтæ аныхъуырдзысты. 
Знон хур куы скасти, уæд ме ’фсин загъта: «Мæ зæрдæ ногахст 
кæсаг агуры». «Æз та голубцитæ бахæрин», — загъта мæ тиу. 
— Æмæ хуысгæйæ фæхæрынц? 
— Уæдæ мæрдтæ лæугæ кæд фæкæнынц? 
— Æмæ уæд... Хæргæ сæхæдæг фæкæнынц, æви сын даргæ 
фæкæныс? 
— Искуы иу хатт сæхæдæг дæр райсынц уидгуытæ æмæ вил- 
кæтæ. Куы сæ фенис, сæ цæсгæмттæ туджы хъазынц. Мæрдты 
хуызæн не сты. 
Уыцы ныхæстæм Саламджери йæхи нал баурæдта: 
— Тæхудиаг не сты уыцы мæрдтæ! Æз дæр сымахмæ куы 
амæлин. Райсом уæхимæ уыдзынæ? 
— О, дæу хъуаг ма уыдтæн! — загъта, йæ мæрдты кой чи 
кодта, уыцы сылгоймаг трамваймæ хизгæйæ. 
64 

Æндæр хатт 
Иу хуыцаубон «Ш» Саламджеримæ æрхатыди: 
— Хонын дæ мемæ. Ме ’рвад ахæстонæй рацыд. Абон ын 
куывд кæнынц, цом. Ма фæзивæг кæн. 
— Æндæр хатт. Ныртæккæ тынг æнæвдæлон дæн, — хатыр 
курæгау загъта Саламджери. 
Уымæй дыууæ азы бæрц рацыди, афтæ та «Ш» Саламдже- 
римæ дзуры: 
— Хонын дæ. Ме ’рвад ахæстонæй суæгъд. Куывд ын кæ- 
нынц. Нæ дæ ныууадздзынæн. Рараст у. 
— Æндæр хатт. Ныртæккæ мын рæстæг нæй, — загъта та 
Ситохы-фырт. 
Уыцы ныхæстæм «Ш» худæгæй бакъæцæл: 
— Афтæ мауал дзур, науæд та, мыййаг, æртыккаг хатт ахæ- 
стонмæ куы бахауа. 
Парижаг таксист 
Саламджерийæн йæ зонгæ Сослан ахæм хабар ракодта: Парижы 
иу уæрæсейаг уазæг таксисты афарста, цал азы, дам, дыл цæуы. 
Уыцы ныхæстæ айхъусгæйæ, таксист баурæдта йæ хæдтулгæ æмæ 
бæлццоны ахизын кодта. Францы тынг æнаипп у азтæй фæрсын. 
— Мах таксисттæ ахæмтæ куы уаиккой, уæд нæ адæмæн сæ 
фылдæр такситы никæд сбадиккой, — загъта Ситохы-фырт æмæ 
ма йæ ныхасмæ бафтыдта, — мæхи дæр-иу арæх бахъæуид фи- 
стæгæй цæуын. 
Буфет-муфет... 
Иу изæр Саламджеримæ бацыд йæ сыхаг «Г» æмæ загъта: 
— Ды раст адæймаг дæ æмæ нæ байуар. Не ’фсины мемæ 
цæрын нал фæнды. Гъемæ, гауарда! 
Ситохы-фырт рагæй зыдта лæджы. Карз нозтмæ æмхиц 
5 3аказ>й 1667 
65 

уыди. Ныр дæр та дзы кæмдæр фæхъæстæ. Акодта Саламдже- 
рийы сæхимæ. Ныхæстæ кæрæдзийы ивтой, стæй фæстагмæ ра- 
хызтысты хъуыддагмæ. 
— Зæгъ-ма, исбонæй уæм цы ис? — афарста Ситохы-фырт. 
— Цы нæм ис куы зæгъай, уæд... Æз дын сæ ранымайдзынæн: 
диван-миван, буфет-муфет, шифоньер-мифоньер, гелевизор- 
мелевизор, сервант-мервант. 
— Æгъгъæд. Адон уал байуарæм. Диван раттæм де ’фсинæн, 
миван та — дæуæн. Шифоньер дæр айсдзæн уый, мифоньер та — 
дæу. Буфет дæр уымæн раттæм. 
— Æмæ уæд мæнæн та? 
— Дæуæн та муфет, стæй мелевизор. 
— Æз дæ уымæн не ’рбакодтон æмæ мæ ныхмæ дзурай. Мау- 
ал уар! Æз демæ разы нæ дæн! 
Æз хуыфын зонын 
Уæд Нартыхъæуы цæрджытæ дæр рады цыдысты хъомгæс. 
Хъомгæс цæуын бахъуыди Саламджерийы æфсымæр Сафарбе- 
джы дæр сæ сыхаг Томайты Тотырбегимæ. Саламджери уыцы 
бон фæраст горæтæй сæхимæ. Афарста йæ мад Верычкæйы, Са- 
фар кæм ис, зæгъгæ. 
— Хъомгæс ацыди, рынчын у, афтæмæй. Уазал дзы бацыди. 
Уалынмæ дын Сафар къæсæрæй куы бахизид. 
— Цæмæн æрбацыдтæ? Фос кæй бар сты? 
— Тотырбег сæ хизы. Мæн рарвыста, ацу, дам, уæ хæдзар- 
мæ, хуыфын, дам, нæ зоныс. 
Саламджери фæджих. Бамбæрста Тотырбеджы зыгъуыммæ 
ныхас. Уымæн йæ хъуыды уыд ахæм: ома гыццыл лæппу рын- 
чын у æмæ ма ардыгæй изæрмæ ам куы фæуа миты рагъыл, уæд 
ноджы тынгдæр фæрынчын уыдзæни, æмæ йæ арвыста сæхимæ. 
Хъомвос хызтысты, колхозонтæ фæззæджы кæй бафснайд- 
той, уыцы нартхоры хæтæлты. 
Саламджери æмбæрста, утæппæт фос хизын иу адæймагæн 
зын кæй уыдзæн, уый, æмæ атындзыдта быдырмæ. 
— Æгас цу! Цæмæ рахæццæ дæ? 
— Æз хуыфын зонын, — загъта Саламджери. 
66 

Мæ чызг 53 килограммы ласы 
Чындзхæсджытæ бæркад куы загътой, куы сыстадысты, уæд 
чызджы мад Дуккæ фæдзырдта къухылхæцæг Хадзимæ æмæ 
загъта тызмæгæй: 
— Æз мæ зæххон хуры сымахæн радтон, фæлæ æвзæр куы 
цæра, уæд... Æз æй сбарстон, æмæ æрласта 53 килограммы. Сар 
уæ сæр кæны, куы сфыдхуыз уа, уæд уын æз уæ гæлæбутæ хæрд- 
мæ стæхын кæндзынæн! Мæнмæ дзæгъæл æфсæрмытæ нæй. 
Ноджыдæр мæ сæныкк алыхатт дæр схуыссы æхсæвы дæс саха- 
тыл. Уымæй фæстæдæр йæ сæр базыл куы ’руадза, уæд сæ рудз- 
гуытыл авг нал баззайдзæн! Ноджыдæр... Хъус дзæбæх. Райсо 
мæй алыхатт дæр сысты 7 сахатыл. Уымæй йæ раздæр исчи куы 
сыстын кæна, уæд йæ хъуыддаг хорз нæ уыдзæни! 
— Нæ ног хæстæг, æппындæр ма уыдæттыл мæт ма кæн. Мах 
дæ зæрдæхудты нæ бацæудзыстæм. Уæдæ дæ чызг дæр зынд- 
зинæдтæ нæ бавзардзæн йæ ног бынаты. Цы хæдзармæ цæуы, 
уым ис дыууæ хъуджы. Куы йæ фæнда, уæд-иу райсомæй хъарм 
æхсыр ануаздзæни. Ис сæм кæрчытæ дæр. Хъайла хъуаг нæ 
уыдзæни, лывзæ хъуаг нæ уыдзæни, стæй уæливыхтæ хъуаг. 
Æз дын фидар дзырд дæттын, кæй не сфыдхуыз уыдзæни, уый 
тыххæй. Гъе æрмæст дын иу хъуыддаджы тыххæй фидар дзырд 
нæ ратдзынæн. 
— Цæй тыххæй зæгъыс афтæ? Дуæрттæ йын мæрзын кæн- 
дзыстут, стæй уынг кæрæй-кæронмæ? Уыцы митæ ничиуал 
кæны æмæ сæ сымах дæр ныууадзут. 
— Нæ мæ бамбæрстай, Дуккæ. Æз æндæр цыдæр зæгъынмæ 
хъавыдтæн. 
— Цы уыди? Зæгъ æй, Хадзи. Ма йæ сусæг кæн. 
— Æз уый зæгъынмæ хъавыдтæн, æмæ... Ды æрдæбон загъ- 
тай, зæгъгæ, дам, нæ чызг æхсæвыгæтты æрæгмæ куы хиза йæ 
хуыссæнмæ, уæд, дам, уын уæ рыг скалдзæн. Ма тæрс. Æрæг- 
мæ нæ, фæлæ уымæй бирæ раздæр ахуыссын кæндзæни цырагъ. 
Ноджыдæр... Кæд-иу уæхимæ райсомæй авд сахатыл фестади, 
уæд йæ ног хæдзары... 
— Цы зæгъынмæ хъæвыс? 
— Йæ ног бынаты райсомæй иуæндæс сахатæй раздæр куы 
сыста, уæд-иу цин кæн. 
67 

— Уанцон нæу, иуæндæс сахаты! 
— Дæхицæй йæ нæ зоныс? Ног чындзæй иу цал сахатыл сы- 
стадтæ? 
— Æз чындзы никуы ацыдтæн. Сымах кæй хæссут, уый мæ 
хойы чызг у. Йæ мад æндæрмæ смой кодта. 
— Куыд дзурыс, афтæмæй йæ ды схъомыл кодтай. 
— Афтæ, ай-гъай. 
Дуккæ ма цыдæр зæгъынмæ хъавыди, фæлæ уæдмæ хуыз- 
исæг æрбазгъордта Хадзимæ: чындзыл, дам, разгæмттæ скодтой, 
дæумæ æнхъæлмæ кæсынц. Йæ къухыл ын рахæц. 
— Йæ цонгмæ йын сонт лæбурд ма фæкæн. Айфыццаг ихыл 
фæбырыди æмæ... Йæ нуæрттæ фæтынг сты, — загъта Дуккæ 
фæдзæхсæгау. 
— Ма тæрс, Дуккæ, — загъта Хадзи æмæ атындзыдта уат- 
мæ. 
Дублер 
Иу сæрдыгон бон Ситохаты Саламджери Терчы был фем- 
бæлди ирон театры артисттæй иуыл. Кæрæдзийæн салам радтой, 
аныхæстæ кодтой, стæй Ситохы-фырт артисты афарста: 
— Афтæ фехъуыстон, спектакль «Пæсæйы фæндон»-ы, дам, 
хæрæг дæр хъазы. 
— Раст дын загътой. Æцæгæй дзы хъазы хæрæг. Хорз арæхсы. 
— Æмæ йын уæд дублер та чи у? — афарста Саламджери. 
Реформæты дзыхъхъы ныххауди 
Иу чидæр Саламджерийæн афтæ: 
— Знон дын дæ сыхаг коммунист Дзодзойы рынчындоны 
ауыдтон. Цы кодта? 
— Йæ зæнг асаст. 
— Куыд? Кæлгæ фæкодта? 
68 

— Социализмæй капитализмы ’хсæн дыууæрдæм рагæпп- 
багæпп кодта æмæ реформæты дзыхъхъы ныххауди, — загъта 
Ситохы-фырт. 
Радыгай хæссынц кæрæдзийы... 
Габо тынг хъахъхъæдта йæхи карз нозтæй, фæлæ ацы хатт 
«фæцæф» куывды. Йæ бон цæуын нал уыди. Йæ сыхаг Габо- 
ла йæ йе ’ккой скодта. Талынг уынджы Саламджери йæ сыхаг 
«Дз»-имæ сæ размæ фæци. «Дз» дзыппыдаргæ фанар фелвæста. 
Ныддардта сæм æй: 
— Уаих фæуай, Габо! Мах дæуæй нæ сæр бæрзæндты куы 
хастам æмæ ныр... 
Габо ныфсæрмы, уæдæ цы уыдаид. Цæмæй йын иучысыл 
фенцондæр уыдаид, уый тыххæй Саламджери афтæ «Дз»-йæн: 
— Уыдон радыгай хæссынц кæрæдзийы. 
Мæрдтæй æрбаздæхт 
Иу изæр Тæгка йе ’фсин Мисурханæн афтæ зæгъы: 
— Усай, зымæг дард нал у. Æдзæллагæй нæ æрбаййафдзæн. 
Мæ пъалто æддæмæ айсынмæ нал бæззы, мæ худ дæр афтæ. 
Уæдæ нæ чындз дæр къахыдарæсæй рæвдз нæу. 
— Мæхи цырыхъхъытæн дæр сæ фæрстæ фæхуынчъытæ сты. 
— Дæ хо Киевы стырдæр дуканитæй иуы куы кусы. Фæцу 
йæм. Кæд уым истытæ уаид. Ам дуканиты ницы ис балхæнын- 
мæ, базары та алцыдæр туджы аргъ. Стæй, цалынмæ не ’хца 
ницы фесты, уæдмæ... Науæд... 
Къуырийы фæстæ Мисурхан фæраст Беслæнмæ. Уым хæд- 
тæхæджы абадти æмæ Киевы балæууыд. 
Бинонтæ æнхъæлмæ кæсынц сæ бæлццонмæ лæвæрттимæ, 
фæлæ хъуыддаг афтæ нæ рауад. Усы бæсты сæм схæццæ сау 
69 

хабар: «... Мисурхан цы таксийы бадти, уый КамАЗ ы бын 
фæци. Фæмард сты шофыр æмæ пассажиртæ. Уæ зиан ала- 
сут...». 
Бинонтæ, хæстæджытæ фæкуыдтой, фæхъыг кодтой, уæдæ 
цы уыдаид. Фæраст сты Киевмæ мард ласынмæ. Такси афтæ 
тынг ныцъцъæл, æмæ марды базонæн нал уыд. Куы йæ сла- 
стой, уæд чырыны сæр нал байгом кодтой, афтæмæй йæ 6а- 
вæрдтой йæ æнусон хæдзары. Рацыд къуырийы бæрц. Иу изæр 
Тæгка фæлмæст, æрхæндгегæй бадти сæ дуармæ фæйнæгæй 
арæзт бандоныл. Раст уыцы рæстæг тигъыл сæхирдæм фæзылд 
йе ’фсин Мисурхан. Лæг æй куы ауыдта, уæд хæрдмæ фæхауд. 
Ныззыр-зыр кодта, цыма йын исчи йæ буарыл ихдон бакалд- 
та. Атындзыдта мидæмæ. Йæ фырт æмæ йæ чындз йæ размæ 
фесты: 
— Цы хабар у? Цыдæр тарстхуыз дæ! — афарста йæ фырт. 
— Æрбацæуы! Æрбацæуы!.. Уый!.. Уый!.. Нæ мард! — йе 
’взаг дзыхы нал тасыд Тæгкайæн. 
Уæдмæ Мисурхан бакаст кулдуарæй. Фæджих сты фырт 
æмæ чындз дæр. Сæхи къулмæ балвæстой. 
— Цы хабар у?! Цыма мæ тæрсгæ кæнут, афтæ мæм кæсы. 
— Куыннæ тæрсæм?! Мах... дæ куы баныгæдтам, уæд кæцæй 
фæдæ?! Куыд æгъдауæй?! 
Бинонтæн сæ тарст куы ссыд, уæд хабар ракодтой Мисурха- 
нæн. Ус джихауæй баззад, стæй уый дæр радзырдта, цы бæллæх 
ыл æрцыд, уый. 
— Ардæм куы раст кодтон, уæд мæ чумæдан æмæ хызын 
вагзалы иу сылгоймаджы цур фæуагътон, мæхæдæг билет æл- 
хæнынмæ бауадтæн кассæмæ. Фæстæмæ куы рауадтæн, уæд мæ 
дзаумæттæ уым нал уыдысты. Фæдæлдзæх ус дæр. Æз мæ уæр- 
джытæ ныххостон, ратахтæн æддæмæ, фæлæ... Мæ паспорт хы- 
зыны уыд æмæ ардæм дæр, æвæццæгæн, уымæ гæсгæ фæхабар 
кодтой. Уыцы усæн, мæгуыр йæ бон, йæ паспорт йæхимæ нæ 
уыдаид, уый йеддæмæ... Чи зоны, уым цард æмæ йæ йемæ нæ 
рахаста. Мæ тæригъæдæй йын мæ дзаумæттæ нæ батадысты. О, 
хæдæгай, цы фесты? Ма фесæфæнт. 
— Радтой нын сæ. Кæд дзы исты фесæфт, уæддæр... Цом 
æмæ сæ фен, — загъта Тæгка хæдзармæ бахизгæйæ. 
70 

Компресс 
— Абон дæ цардæмбал Теппайы поликлиникæйæ рацæйцæу- 
гæ федтон. Цы кодта? Цы низ дзы бацыди? — афарста йын Са- 
ламджери йæ ус Масгайы. 
— Йæ рахиз цонг риссы, хатгай йæ хæрдмæ сисын нал фæ- 
фæразы. Цы кодта, уый йæхæдæг дæр нæ зоны. Цæвгæ дæр æй 
никуы ныккодта. Ницы йын раиртæста дохтыр дæр. 
— Уьщы цонг цæмæн риссы, уый дын æз зæгъдзынæн. Карз 
нозтмæ æмхиц чи у, уыдонæн сæ фылдæр уыцы низæй хъæрзынц. 
— Куыд ома? Зæгъ-ма йæ, — бахатыд сылгоймаг Ситохы- 
фыртмæ. 
— Фынджы уæлхъус иутæ бирæ фæдзурынц æмæ 8—10 сид- 
тæн иу-цалдæр минуты нуазæныл куы фæхæцай, уæд... Фæрис- 
сы цонг. Нæ йын вæййы æрæвæрæн дæр, уæлдайдæр, хистæр- 
тæй исчи куы кува, куы ныхас кæна, уæд. 
Масга джихауæй баззади. 
— Мæнæ цы диссæгтæ фехъуыстон! Æз та йын изæрыгæтты 
йæ цонгыл компресс февæрын... 
Чиныгкæсæджы бустæ 
Иу бон та Саламджери бафтыд чингуыты дуканимæ. Бай 
йæфта дзы иу лæджы загъдгæнгæ: 
— Дæ хорзæхæй, Минтæ, ай мын цавæр чиныг рауæй кодтай?! 
Æз поэзи уарзын, фæлæ... Ахæм стихтыл мæ цæст никуыма æрхæ- 
цыд. Бакастæн сæ сабыргай, фæлæ сæ уæддæр нæ бамбæрстон. 
Уæд æм Саламджери, йæ худын уромгæйæ, бадзырдта: 
— Æмæ сæ куы бамбæрстаис, уæд хуыздæр уыдаид? 
Мæнæ-ма æцæг нæлгоймаг! 
Иу цехы сылгоймæгтæ улæфты рæстæг скъорд сты æмæ чи 
нæлгоймæгты фаудта, чи та сæ сæрыл хæцыд. Уыцы рæстæг 
71 

Саламджерийы Хуыцау уырдæм бахаста. Уæд сылгоймæгтæй иу 
афтæ: 
— Мæнæ дæр ма иу лæг. Гъенырмæ хъуыддаг нæ бакодта. 
Уæд Саламджери æваст афтæ: 
— Æз раджы ракуырдтаин ус, фæлæ иу сылгоймаг мæнæн цы 
фаг у, дыууæ, æртæ усы та æгъдаумæ гæсгæ курæн нæй. 
— Мæнæ-ма æцæг нæлгоймаг федтон! Дæ фæхъхъау фæ- 
уæнт иннæтæ! — райхъуыст хæрзконд сылгоймаджы хъæлæс 
æмæ Ситохы-фыртæн ныхъхъæбыс кодта. 
Фындзы хъуынтæ 
Иухатт «И» сæ хæстæджы кой ракодта Саламджерийæн. 
Фынджы уæлхъус, дам, куы ’рбады, уæд йæ фындзæй хъуын 
ратоны æмæ, дам, æй афу кæны. 
— Æмæ рагæй афтæ кæны? 
— Куы йæ зонын, уæдæй нырмæ, дæс-дыууадæс азы бæрц. 
— Ау, æмæ уал азы тынд куыннæ фесты? — дисгæнгæ загъта 
Саламджери. 
— Иухатт ыл мæ мад сбустæ кодта, уый, дам, дын цавæр 
миниуæг у. Уæхимæ, дам, сæ тон. Ныртæккæ йæ ардæм хъæуы. 
Нæ сыхагæй хъыбылтæ балхæнынмæ хъавы. 
— Цом. Йæ фындзы хъуынтæй искæцы мæнырдæм куы ’рба- 
фу кæна, уæд ын æй æз нæ ныббардзынæн... — загъта Ситохы- 
фырт. 
Сæр 
— Дæ сыхагæн йæ хæдзар æнæ сæрæй кæдмæ лæудзæн? — 
афарста Саламджерийы йæ зонгæ. 
— Æмæ йæхæдæг куы фæразы æнæ сæрæй, уæд хæдзарæн 
цы уыдзæн? — дзуапп радта Саламджери. 
72 

Къухист 
Иу хипиæлой сгуыхтхуызæй дзырдта: 
— Æз æмгарджын дæн, мæ зонгæтæн нымæц нæй. Уыдоны 
къухтæ исынæй мæ цонг бафæллайы. 
— Уый хорз у, фæлæ ноджы хуыздæр уаид, уыдон дæуæн 
куы исиккой дæ къух, уæд, — алхыскъ æй кодта Саламджери. 
Театрмæ резинæ цырыхъхъыты 
— Æмæ ды театрмæ нæ цæудзынæ? Абон изæрæй ног спек- 
такль æвдисдзысты, — загъта Саламджерийæн йæ сыхаг. 
— Афишæ федтон, фæлæ... Резинæ цырыхъхъытæ нæм нæй. 
— Æмæ дæ ахæм цырыхъхъытæ цæмæн хъæуынц? 
— Куыд фехъуыстон, афтæмæй уыцы пьесæйы дон бирæ ис. 
Канд артисттæ нæ ныммæцъæл уыдзысты сценæйы, фæлæ ма 
дон суанг залмæ дæр агуылф кæндзæн. 
Горчицæ 
Иу бон Саламджери фæраст Октябрыхъæуы хæрæндонмæ 
сихор кæнынмæ. Дуарæй куы бахызти, уæд йæ цæстытæ ан- 
дæгъдысты зонгæ лæгтыл. Сæ иу сæрфта йæ цæссыгтæ. Салам- 
джери фæджих. Бацыд сæ цурмæ. Йæ къухтæ дæлæмæ æруагъ- 
та, тæфæрфæс кæнгæйæ куыд фæлæууынц, афтæ, æмæ ныллæг 
хъæлæсæй загъта: 
— Рухсаг уæд зиан. 
— Цавæр зиан? — йæ бынатæй фестади тарстхуызæй, уый 
размæ йæ цæссыгтæ чи сæрфта, уыцы лæг. — Мæ мады тыхст 
рынчынæй ныууагътон хæдзары. Амарди? 
— Æмæ-гъа, — загъта Саламджери. 
— Æмæ уæдæ афтæ цæмæн загътай, зиан рухсаг уæд, зæгъгæ. 
73 

— Дæ мал рынчын кæй у, уый фехъуыстон, стæй дæ цæс- 
сыгтæ сæрфтай. æмæ... Афтæ фенхъæлдтон, кæд зæгъын, мый- 
йаг... 
— Æнæрай скæнæнт сæ горчицæйæ. Уымæй акалди мæ цæс- 
сыг, — сбустæ кодта лæг, официанткæмæ кæсгæйæ. 
Раззаг бынат чи бацахста? 
— Мæ хæстæг шофыр у. Фæлтау мæ хæстæг куы никуы уы- 
даид. Мæйы дæргъы мæ авд хатты афæлывта. Æгуыст мæ фæ- 
кæны, — дзырдта «Ц». 
— Куыд ома? — афарста йæ Саламджери. 
— Æнхъæлмæ йæм фæкæсын. Фæзæгъы, ныртæккæ уым 
уыдзынæн, æмæ та нæ фæзыны. Колхозы дыууæ голладжы мыг- 
гаджы картоф балхæдтон æмæ сæ нæхимæ бадавин. Шофыртæй 
рагæй дæр райгонд нæ дæн. Æппындæр сыл æууæнк нæй. Аме- 
рикаг ахуыргонд сбæрæг кодта алы куыстыл хæст адæймæгты. 
Фæндыди йæ, æнæууæнкдæр сæ чи у, уый базонын. Шофыртæ 
бацахстой раззаг бынат. 
— Æз та афтæ зæгъинаг дæн: «Адæймагæй шофыр саразæн 
ис, фæлæ шофырæй адæймаг нал рауайдзæни...» 
Алы уынгмæ дæр дыууæ хонæджы 
Миха фæдзырдта сыхы лæппутæм Быттыр æмæ Гæмхетмæ 
æмæ сын загъта: 
— Райсомраджы æрзилдзыстут хъæуыл, фехъусын кæндзы- 
стут адæмæн, Миха, зæгъ, йæ фырт Чоройæн хъуыддаг кæны, 
æмæ, зæгъ, сæмбæлут. Нæ хъæуы ис æхсæз уынджы. Се ’мби- 
сыл иу æрзилæд, иннæуыл — иннæ». 
Ууыл ахицæн ныхас. Райсом сыхаг лæппутæ райдыдтой сæ 
хæс æххæст кæнын. Быттыр карз нозтмæ æмхиц уыди æмæ иу- 
цалдæр хæдзармæ куы бахъæр кодта, уæд ууыл йæ «куыст» 
74 

фæци. Хъуыддаг рауади афтæ. Быттыр Арсæмæгыл дæр куы 
сæмбæлын кодта чындзхасты хабар, уæд загъта: 
— Кæдæй-уæдæй ма хорз хабар æрфысым кодта мæ хъусты. 
Ракæс æддæмæ æмæ та — хъæргæнæг, ракæс æмæ та дыууис- 
сæдзæм бонмæ хонæг, науæд афæдзы хистмæ. Афтæмæй дæ 
нæ ауадздзынæн. Уæртæ ме ’фсины æмхæрæфырт махмæ ис. 
Фынгыл уæливыхтæ, лывзæ æмæ адæймаджы чи скафын кæны, 
графинæй æддæмæ чи фæлгæсы, уыцы йед... Цæй йæ ном ын 
нал зæгъын. Бамбæрстай мæ. Уазæг дæр дæу карæн у, дæс æмæ 
йыл ссæдз азы цæудзæн. Мемæ нуазын нæ уæиды. Ды йæм дзы 
æрдæтт мæ бæсты, куыд сыхаг, афтæ. 
Быттыр дыууæ нал загъта Арсæмæджы фæндоныл. Уазæ- 
гимæ бамбæрстой кæрæдзийы. Сидтытæ сбирæ сты, уæдæ цы 
уыдаид. Сæ дыууæйæн дæр нал куыстой сæ къæхтæ дæр æмæ 
сæ сæртæ дæр. Æрбайрох Быттырæй, хонæг кæй у, уый. Æртæ 
уынгæй бадзырдта æрмæстдæр авд хæдзармæ. Арсæмæг æй 
йæ «Жигули»-йы схæццæ кодта сæхимæ. Æруагъта уый ды- 
ууæ рæдыды. Быттыры фæрасыг кодта, стæй йæ бæсты ни- 
кæйы арвыста хонæг. Цыбырныхасæй, хъæубæстæн се ’мбис 
не ’рцыдысты чындзхастмæ. Дыккаг бон, стæй ма уый фæстæ 
дæр адæм хъаст кодтой, хонæг сæм кæй нæ уыди, уый тыххæй. 
Фæстагмæ хъуыддаг сбæлвырд. Базыдтой, Быттыр Арсæмæг- 
тæм фæрасыг æмæ никæмæн фехъусын кодта. Фынджы уæл- 
хъус абадын чи уарзы, уыдоны уайдзæфтæ суанг Быттыры фыд 
Хъапæйыл дæр уадысты автоматы нæмгуытау. Рацыдаид мæйы 
бæрц, афтæ хъæубæстыл айхъуысти æвзæр хабар: «Цавæрдæр 
фыдгæнджытæ хъæугæрон чылауи бæласыл йæ къæхтæй æрца- 
уыгътой Быттыры». Райсомраджы адæм сæ фос хъæугæронмæ 
куы тардтой, уæд æм чидæр фæкомкоммæ. Афтæ фенхъæлдта, 
чылауитæ хæры, стæй йæ сæр бынмæ куы уыди, уæд хъомгæ- 
стæм фæфæдис. Æристой Быттыры. Къуырийы бæрц фæхуыс- 
сыди рынчындоны. 
Адæм хъуыды кодтой, цæй тыххæй æрцауыгъта йæхи, ууыл. 
Æмæ цыдысты иу хатдзæгмæ. Гуыбындзæлтæн нæ фехъусын 
кодта чындзхасты хабар, æмæ дзы сæ маст райстой. Ныр Лы- 
стæгхъæуы хъæлдзæг хъуыддаджы фæдыл алы уынгмæ дæр ар- 
витынц дыууæ хонæджы. Иуыл исты куы ’рцæуа, уæд иннæ 
архайдзæн дарддæр. 
75 

Æз дæ разæй хуыпп дæр не скæндзынæн 
Гæгка барасыг чындзхасты. Сæхимæ куы фæцæйцыди, уæд 
быруйы рæбын йæ къæхтæ фæбырыдысты салд митыл æмæ фæ- 
фæлдæхти. Фæхуыссыди иуцасдæр уым. Иу рæстæг уазал кæ- 
нын райдыдта. Хорз нал уыди зæрдæйы куыст дæр. Чидæр æй 
федта быруйы рæбын хуысгæ. Фæхабар кодта милицæмæ. Æр- 
бахæццæ сты. Аластой йæ рынчындонмæ. Дохтыр чысыл агуыв- 
зæмæ ныттагъта 30 æртахы карвалол. Бадардта йæ Гæгкайæн. 
— Айс-ма... Ануаз æй. 
— Дæ разæй æз хуыпп дæр не скæндзынæн. Стæй сидтытæ 
къахыргæнæн нæй. Бынаты тыххæй загътат? Зæгъын хъæуы 
бæлццæтты тыххæй дæр. 
— Хорз, хорз! Иу сидт дæр нæ ферох кæндзыстæм! Ануаз æй. 
Лæг райста агуывзæ. 
— Гъай, циу?! Стырдæр агуывзæ уæм нæй. Фæдзур-ма æфсин- 
мæ. Стæй дæ цæмæй афæрсинаг дæн, уый зоныс, куыройгæс? 
— Æз куыройгæс нæ дæн. 
— Уæдæ уыл урс халаттæ цæмæн ис? Науæд та бойнæйы 
дæн! Ауадзут мæ нæхимæ! Науæд мæ сымах исты ралыг кæн- 
дзыстут. Кæмдæрты кæнынц афтæ. Адæймаджы оргæн зынар- 
гъыл ауæй кæнынц. 
— Ма тæрс. Ай бойнæ нæу. Мах рынчындоны стæм. Ныр- 
тæккæ дæ адзæбæх кæндзыстæм. Къогъо дыл фæхæцыд. 
— Æмæ зымæгон уый цавæр къогъо у? 
— Ис зымæгон къогъотæ дæр. 
Бынат ма дзы ис? 
Иуахæмы Саламджерийы йе ’мкусæг афарста: 
— Царды мидæг дæм æппæтæй хуыздæр цы кæсы? 
— Сабырдзинад. Уынæрæй тыхсгæ кæнын. 
— Уæд дæ мæрдтæм цæуын хъæуы, уым тынг сабыр у. 
— Æмæ мæ зæрды ис. Марадз-ма, ныууай уырдæм æмæ Ба- 
растыры афæрс, бынат ма дзы ис, — загъта Ситохы-фырт. 
76 

Демократи йæхæдæг кæм ис? 
/Ерæджы та иу демократ радиойæ бирæ æппæлæн ныхæстæ 
фæкодта сæ партийæ. Дыккаг бон ыл газет «Рæстдзинад»-ы ре- 
дакцийы Саламджери фембæлд æмæ йæ алхыскъ кодта: 
— Ирыстоны демократтæ сбирæ сты, фæлæ демократи йæхæ- 
дæг кæм ис? 
Фермер 
— Уæртæ уыцы фермерæй тынг æппæлынц, — ацамыдта жур- 
налист «А», сæ рæзты хъæууон хæдзарады министрадырдæм чи 
сивгъуыдта, уыцы ставд лæгмæ. — Мæ зæрды йыл газетмæ ныф- 
фыссын ис. Æвзæр нæ цæры, æвæццæгæн. Куыд ныннæрсти. 
— Нард нæу, дымст у, — загъта Саламджери, зына-нæзына 
мидбылты бахудгæйæ. — Пропагандæ ды цы хоныс? 
О гормæттæ... 
Иу фынджы уæлхъус Саламджерийы йе ’мбæлттæ уайдзæф- 
ты хай бакодтой, не ’мхуызон, дам, цæуылнæ нуазыс. Уæд сын 
Ситохы фырт афтæ зæгъы: 
— О гормæттæ, уæ сæртæ кæм сты? Мæи уадзут æвронгæй, 
науæд уæ æвронггæнæнмæ чи аласдзæн? 
Цæстытæ сахъат не сты 
— Де ’зæр, хорз, Миха! 
— Кæй изæр у, уый хорзæх дæ уæд, Ситохы-фырт. Кæцæй 
цæуыс? 
— Куыстæй. 
— Мидæмæ нæм рацу, истæмæйты дæ сбуц кæндзыстæм. 
— Бузныг. 
— Уæд та мæнæ мæ фарсмæ абад æмæ мын истытæ радзур. 
Ды журналист дæ æмæ хабæрттæ хорз зондзынæ. 
77 

Саламджери зæронд лæджы фарсмæ æрбадти дуармæ фæй- 
нæгæй арæзт даргъ бандоныл æмæ Михайы фæрстытæн дзуап- 
пытæ фæлæвæрдта. Фæстагмæ зæронд лæгæн афтæ: 
— Нырма цæрдæг дæ. Цыппарыссæдз азы дын ничи рат- 
дзæн. 
— Цытæ дзурыс? Ме ’нæниздзинад фæцудыдта фæстаг цал- 
дæр азы. Цæстæй дæр хорз нал дæн. Уырны дæ, фарон дæр 
ма-иу, мæнæ, нæ дуарæй акæсгæйæ, Дзадтейы хæдзар дзæбæх 
уыдтон. Ныр... æппындæр æй нал уынын. 
— Ма тыхс, Миха! Дæ цæстытæ сахъат не сты. Ды Дзадтейы 
агъуыст уымæн нал уыныс æмæ йæ ацырдыгæй фарс «Х»-йы 
фырттæ сырх агуыридурæй æртæуæладзыгон галуан ныззылд- 
той, æмæ иннæ хæдзæртты йæ аууон бакодта. 
Хорз хуы 
Саламджерийыл Дзæуджыхъæуы сæйраг уынджы амбæлди йæ 
зонгæ «3». Кæрæдзийæн салам радтой, стæй «3» афтæ: 
— Æз дæм, хæрам дæн. Айфыццаг ЦУМ-ы цур лæууъщгæн мæ 
хæстæгимæ, æмæ ды махырдæм куы æрбакастæ, уæд дын дæ ныхæстæ 
айхъуыстон: «Уæртæ, дам, дыууæ æвзæр хуыйы лæууынц». Æз дæм 
рагæй дæр хорз цæстæй куы кæсын, уæд афгæ цæмæн загътай? 
— Æз дæу æвзæр хуы ницы хуызы рахуыдтаин, — загъта 
Ситохы-фырт, йæхи куыд сраст кæна, ууыл архайгæйæ. 
— Уæдæ мæ цы схуыдтаис? 
— Хорз хуы. 
— Нæ дæ ’мбарын. Хорз хуы кæд федтай? 
— Уæдæ дæ æвзæр хуы куы рахуыдтаин, уæд уый хуыздæр 
уыдаид. 
— Демæ зын дзурæн у, — загъта, йæхи ныттар кæнгæйæ, «3» 
æмæ Терчырдæм фæраст. 
Брутаг лæг 
Саламджерийæн йæ сыхаг «Б» хъæлдзæг, зæрдæхæлар 
адæймаг уыдис. Уарзта ануазын дæр. Хæдзары-иу арахъхъ куы 
78 

зыдта, уæд-иу æй йæ къах æддæмæ нал хаста. Уый тыххæй йæм 
иудадзыг йæ мад æмæ йæ бинойнаг загъд кодтой. Фæстагмæ «Б» 
ссардта хорз мадзал. Уынгмæ-иу рауади æмæ-иу нæлгоймагыл 
куы фæхæст, уæд-иу æй мидæмæ бакодта, мæ зæронд мад, дам, 
æнæфæразгæ у æмæ, дам, йæ цуры абад. Бинонтæн ма-иу цы 
гæнæн уыди æмæ-иу фынг ацарæзтой. 
Иуахæмы га «Б» дуармæ рауади æмæ æнхъæлмæ касти, кæд 
иу нæлгоймаг фæзынид, зæгъгæ, фæлæ никæуыл æрхæцыд йæ 
цæст. Уыцы рæстæг Саламджери кæцæйдæр æрцæйхаста уæл- 
дзарм худ æмæ кæнгæ зачъетæ (скъолайы драмон къорды ар- 
хайдта). Уыцы изæр хъуамæ равдыстаиккой спектакль «Пæ- 
сæйы фæндон», уым Саламджери хъазыди Цолайы ролы. «Б» 
уыдон куы ауыдта, уæд афтæ: 
— Марадз, дæхиуыл сæ аныхас, худ дæр дæ сæрыл æркæн 
æмæ нæхимæ бацæудзыстæм. Æз дæуæй зæгъдзынæн, мæ зонгæ 
у, брутаг лæг. 
Мадæн та ницыуал гæнæн уыд æмæ фынгыл æрæвæрдта 
хæрд, нозт. 
79 

Уисой 
— Дæ райсом хорз, Саламджери! 
— Кæй райсом у, уый хорзæх дæ уæд, Габо! Кæдæм рабалц 
кодтай? 
— Базармæ. Не ’фсинæн уисой къуыриваг нæ кæны, цыма 
йыл йæ хъарутæ февзары. Раст ын ахæм уисой æрбахæсдзынæн, 
ахæм, йæ хъæд тасгæ кæмæн нæ кæна. 
— Æдылы ма у, ахæм уисойæ дын дæхи дæр рамæрздзæн, — 
фæдзæхсæгау загъта Саламджери. 
Уæздан лæппу 
— Мæ хо ахæм лæппу схъомыл кодта æмæ — сыгъзæринæй 
цы кæныс. Йæхицæй æгъдауджындæр зын ссарæн у. Ацы аз 
каст фæци Дзæуджыхъæуы хъæууонхæдзарадон университет, 
куыстыл зилы, фæлæ нæ хæст кæны, — сагъæсхуызæй дзырдта 
Саламджерийæн йæ зонгæ зоотехник. — Мæхæдæг дæр азылд 
тæн йемæ, фæлæ... Нæ йæ исынц, æфсæнттæ кæнынц. 
Саламджери аджих, стæй йæ ныхас баппæрста: 
— Ау, цæмæн æй нæ исынц, уый нæ бамбæрстай? Ныртæккæ 
уæздан адæймаг капеччы аргъ дæр нал у. Искæдæм ма куы бацæ- 
уат, уæд-иу зæгъ хицауæн: йæхицæй къæйныхдæр, æнаккагдæр 
лæппуйæн скæнæн нæй. Дыууæ цæсты ’хсæнæй фьгадз дæр фæуæ- 
лæмæ кæндзæн, æмæ йыл иу куыдз срæйæг дæр нæ фæуыдзæн. 
Йæ туджы æлхъывд куы сбæрзонд уа 
— Диссæгтæ æмæ Царциаты диссæгтæ! Мæ сыхаг ныр дæс 
азæй фылдæр кусы милицæйы æмæ уæдæй нырмæ иу къæрны- 
хы нæма æрцахста. Ды уацхæссæг дæ, Саламджери, æмæ цы 
бафтауис мæ ныхæстæм? 
— Уыцы милиционер æрцахстаид къæрныхты, фæлæ тæрсы, 
80 

æвæццæгæн, давæг куы фæтæрса, инфаркт куы райса, науæд та 
йæ туджы æлхъывд куы сбæрзонд уа... 
Сымахыл æууæнк нæй 
Горæты уынгтæй иуы светофор æрурæдта машинæтæ. Фи- 
стæг адæм атындзыдтой уынджы иннæ фарсмæ, æрмæст Салам- 
джери йæ бынатæй нæ фезмæлыди. 
— Ды ма цæмæ лæууыс?! Ацу иннæ фарсмæ! Мах дын фæн- 
даг дæттæм, — радзырдта Ситохы-фыртмæ «Жигули»-йы хицау. 
— Уыцы ныхæстæ-иу æндæр искæмæн кæн! Сымахыл æу- 
уæнк нæй, — бадзырдта йæм Саламджери. 
Рæвдздæр фæзын, дохтыр! 
Саламджери уæд Ирыхъæуы царди фатеры. Иу райсом- 
раджы сыхæгты дуармæ ауыдта цалдæр лæджы. Йæхи сæм бай- 
ста. Куыд ын радзырдтой, афтæмæй, кæй дуармæ лæууыдысты, 
уыдоны зæронд лæг мæлын нæ фæрæзта, хъизæмар кодта. Чы- 
сыл фалдæр та царди терапевт, Саламджерийы зонгæ. Барвыста 
йæм иу гыццыл лæппуйы ахæм ныхæстимæ: «Адæго мæлын нæ 
фæразы, æмæ йæм æрбауай». 
Не ’рбацыди дохтыр, хъыг ын уыдысты уыцы ныхæстæ. Уæ- 
дæй бирæ рæстæг рацыди, фæлæ абон дæр сыхы цæрджытæй 
нæ рох кæнынц Саламджерийы ныхæстæ. Æндæр рæтты дæр сæ 
æрыхъусы адæймаг. Хъазгæйæ чидæртæ сæ зонгæ дохтыртæм 
бадзурынц телефонтæй, мæ сыхаг, науæд мæ хæстæг мæлын нæ 
фæразы æмæ йæм æрбауай. Ахæм ныхæстæм чи мæсты свæййы, 
чи та худгæ фæкæны. 
Репетицитæ 
— Афтæ фехъуыстон, иу лæг, дам, дын алы хорз бынæттæм 
фæндæгтæ сарæзта, æмæ, дам, ын ды «бузныг» нæ загътай, — 
дзырдта Саламджерийæн «Б». 
6 Заказ К? 1667 
81 

— Æмæ уыцы лæг йæхæдæг æдзухдæр æххуысхъуаг куы уыди, 
æнæ ныфсæй куы фæцарди. Цæмæй-иу хицауы кабинетмæ бацы 
даид исты хъуыддаджы фæдыл, уый тыххæй-иу æртæ, цыппар 
боны репетицитæ фæкодтаид, ома куыд бахиздзынæн кабинетмæ. 
мæ кæцы къах бавæрдзынæн раздæр, хицауы къух куыд райсд- 
зынæн, стæй уый фæстæ бандоныл куыд æрбаддзынæн, фæстæ- 
мæ куы цæуон, уæд ма йын йæ къух райсдзынæн, æви нæ, стæй 
ма йæм дуаргæронæй фæстæмæ акæсдзынæн. Гъеныр ахъуыды 
кæн, ахæм адæймаг мæнæн хорзæй цы хъуамæ сарæзтаид! 
Дамгъæ «хъ» йæ бон дзурын нæу 
Саламджери Дзæуджыхъæуы паркмæ иу хуыцаубон йæхи 
байста. Амбæлди зонгæтæй кæуылдæрты. Аныхæстæ кодтой. 
Ситохы-фырт та дарддæр адардта йæ фæндаг. Иу ран йæ цæст 
æрхæцыд йæ зонгæтыл. Ныхас кодтой уырыссагау. Саламдже- 
ри сæм бацыд хæстæг æмæ нырдиаг кодта, зæгъгæ, мæнæ куыд 
бабын стæм, мæнæ нæ не Сфæлдисæг куыд ралгъыста! Мæнæ 
нæ зынг куыд бахуыссыди! Мæнæ не знæгты фæндиаг куыд фе- 
стæм! Мæнæ нæ сæр бæрзæндты кæмæй хастам, уый доны куыд 
нытътъыллупп кодта. 
— Зæгъ-ма, чи нытътъыллупп кодта доны?! Терчы ныххауди 
æви уæртæ цады!? 
— Сывæллон уыди!? Расыг лæг уыди?! Æрдæбон фондз ра- 
сыг лæджы хидæй бынмæ кастысты. Уыдонæй мачи ныххауæд 
бынмæ! 
Саламджери дарддæр кæугæйæ дзырдта: 
— Ам ыл ничиуал æввæрсыди. Хион цæсты нал ахадыдта! Иу 
фæхæцæг ыл нал уыди! Хицæуттæй дæр ферох! 
— Кæцон уыди? Мæ хъæуккаг ма уæд, цады был кæсагласæн 
дзулы муртæ лæвæрдта. Йæ хæлафы фадгуытæй иу хуылыдз 
уыди. Уый ма ныххауæд доны. Уæд мæ зианмæ цæуын хъæу- 
дзæн. Нæ сыхаг у. Йæ фындз сырх нæ уыди? 
Уыцы рæстæг Саламджерийы зонгæ «П» дæр сæ цуры æр- 
лæууыди, йæ къухтæ дæлæмæ æруадзгæйæ. 
— Рухсаг уæд зиан. 
— Ды дæр федтай зианы? — афарста бурхил сылгоймаг. 
82 

— Æз та сымах фæрсын. Чи амарди? 
Уæд Саламджери афтæ, зæгъгæ, амарди нæ ирон æвзаг. Æр- 
дæбон мæнæ ацы дыууæ сылгоймаджы ирæттæ уæвгæйæ, дзырд- 
той уырыссагау. 
Стæвдтæ сылгоймаг бандонæй сыстад æмæ афтæ: 
— Æз иронау уымæн нæ дзурын æмæ мæ бон нæу «хъ» дзу- 
рын. Гъе уыцы «хъ» аппарут не ’взагæй. 
— Уымæн уæвæн нæй, — загъта бурхил æмæ атындзыдта про- 
спектмæ. Йе ’мбал ма йæ тыххæй баййæфта. 
Ахæсдзæн æй иу адæймаг дæр 
Саламджери радиожурналистæй рагæй кусы. Районы ахæм 
колхоз, ахæм куыстуат нæй, уый мæй дыууæ, æртæ хатты кæй 
кой нæ ракодта радиойæ. Иуахæмы та бафтыди, йæ мидбынаты 
цоппай чи кодта, ахæм хæдзарадмæ. Экономист ын афтæ: 
— Нæ хицауæй нæ бон нал у. Коллектив æм сфыдæх. Ни- 
куы никæйы хъуыддаг сарæзта, æмæ уыдон дæр зæрдиагæй нал 
кусынц. 
— Æмæ йæ уыцы хъуыддаг сагъæсы не ’фтауы? — афарста 
Саламджери. 
— Æппындæр нæ. Йæ сæйрагдæр бæллиц у, кæм цы бахæ- 
ра æмæ баназа. Нæ йæм фæкæсыс, фæйнæрдæм куыд фæцыд. 
Æрæджы нæм æмбырд уыдис, æмæ æрмæст иунæг адæймаг йæ 
сæрыл рахæцыд... Гъемæ куы амæла искуы, уæд-иу æй уый уæл- 
мæрдтæм ахæссæд. Фæлæ йæ æнкъуысын дæр нæ фæкæндзæн, 
æмæ мард æнæныгæдæй баззайдзæни. 
— Тынг æй куы бахус кæной, уæд æй иу адæймаг дæр ахæс- 
дзæн, — загъта Саламджери. 
О, хæдæгай, уæлмæрдтæм дон бауагътам 
Хъæуы администрацийы сæрдар æппæлыди йæ куыстæй. 
Фæстагмæ загъта: 
83 

— Хæдзæрттæм нæ бон нæма баци иуазыны дон бауадзын, 
фæлæ уыйхыгъд уæлмæрдтæм бауагътам. 
Саламджери йæм баппæрста йæ ныхас: 
— Æххæст-ма сæм рухс дæр бауадзут. О, хæдæгай, телефон 
тæ дæр сæм нæй. Хъæуы цæрджытæ уал фæлæудзысты. 
Билцъ 
«Б» Саламджерийæн хъаст кодта: 
— Де ’фсымæр Сафарбегæн зæгъ, науæд дзы мæ цæвæнгарз 
нæ раздахдзынæн, æндыснæг ис мæ зæнгты æмæ сæрдыгон дæр 
бæмбæджджын хæлаф фæдарын. Айфыццаг дæр та йæ мæ уæлæ 
скодтон, æмæ мын адæмы цур де ’фсымæр афтæ, дæ зад, дам, 
билцъ нæма рауагъта. Уæд уый цы хоны? Цæй билцъ мæм ис? 
— Ис дæм билцъ, ма йæ сусæг кæн, — йæ худын фæуром- 
гæйæ, загъта Ситохы-фырт. 
Тæрсынц, сæ цард куы схорз уа, уымæй 
— Диссæгтæ, цалдæр мæгуыры цæры нæ уынджы æмæ бон- 
джыны сæрыл арæх радзурынц. Æрæджы йæ депутатæй куы 
’взæрстой парламентмæ, уæддæр ыл схъæлæс кодтой, суанг ма 
фалæсыхы цæрджыты дæр бацырын кодтой, сымах дæр, дам, йæ 
фарс рахæцут, — дзырдта тынг мæстыйæ «Къ» Саламджерийæн. 
— Уыдон тæрсгæ кæнынц, æвæццæгæн, коммунисттæ фæстæ- 
мæ хицаудзинад куы райсой æмæ сын сæ цард куы схорз кæной. 
Чи адавта чингуытæ? 
Нæ поэттæй иу кæмдæр æппæлыди йæхицæй: 
— Мæн чидæртæ скаст нæ уадзынц, афтæмæй ме стихтæ адæ- 
мы зæрдæмæ тынг цæуынц. Мæ ныхæстæ кæй нæ уырнынц, 
84 

уый чингуыты дуканийы кусджыты афæрсæд, мæ уацмыстæ 
мын уырдыгæй адæм фæдавтой, мæнæ Саламджерийы чингуы- 
тæй дæр иу хатт иу фæхъуыди. 
Уæд Ситохы-фырт афтæ: 
— Мæн та цы фæтъыстай уыцы хъуыддаджы?! Дæ чингуытæ 
дын адæм нæ давынц, фæлæ уырытæ, уымæн æмæ тæккæ рæбы- 
нæй æвæрд фесты, уырыты хуыккомы сæрмæ. Пъолы фæйнæг 
сæппæрста дуканийы кусæг, æмæ уым уыдысты дæ чингуытæ. 
Сæхицæн дзы лыстæн бакодтой. 
— Гъеныр уыцы уырыты кой цы ракодтай, æви дæм исчи ав- 
томат ныддардта, — загъта мæстыйæ хиппæлой поэт æмæ дуары 
æдде фæци. 
Кæрæдзийы нал зыдтой 
Советон Цæдисы фехæлд æвзæрырдæм фæзынди Фысджы- 
ты цæдисы куыстыл дæр. Нал сын уыди æмбырдтæ ссæдз азы 
дæргъы. Фæстагмæ сæ съездмæ фысджыты куы бахуыдтой, уæд 
чидæртæ кæрæдзийы нал базыдтой, чи мæллæгдæр фæци, чи 
боцъотæ рауагъта, кæмæн та йæ сæр сурс. Уæд Саламджери 
фысджыты правленийы сæрдарæн бамбарын кодта ахæм хъуы- 
ды: 
— Залмæ чи цæуа, уый-иу равдисæд йæ паспорт, уым цы хуы- 
зист уа, уымæ гæсгæ уадзут мидæмæ фысджыты. Йæхи хуызæн 
чи нæ уал у, уый та æвдисæнтæ æрбакæнæд, куыд æцæгæйдæр 
уыцы фыссæг у, уый тыххæй. — Фысджыты куы банымадтой, 
уæд дзы дыууæ уæлдай разынди. 
Размæ-фæстæмæ 
— Ирон лæппутæ æмæ чызджыты симгæ куы фенын, уæд 
мæ цæстытыл ауайынц, Советон Цæдисы цы республикæтæ уыд, 
уыдон. Хъæлдзæгæй, хæларæй, кæрæдзийы къухтыл хæцгæйæ, 
85 

цыдысты рухс фидæнмæ, — дзырдта Саламджери йе ’мбæлттæн 
иу ран. 
- Æмæ дæм уæд ныры Уæрæсе та куыд кæсы? — афарста 
йæ чидæр. 
— Уый та абарин, кæсгон кафт чи кæны, ахæм кафджыты 
къордимæ. Размæ бакафы, стæй та — фæстæмæ. 
Гæды къуыммæ бауади 
— Хъæздыг у нæ адæмон сфæлдыстад. Фыдæлтыккон зар- 
джытæ абон дæр нæрынц æмæ нæрынц. Героикон зарджытæй 
уæлдай нæм бирæ ис хъæлдзæг зарджытæ дæр, уыдонимæ: «Айс 
æй, ануаз æй», «Цола», «Чепена» æмæ æндæртæ, — дзырдта 
концерты размæ культурæйы министрады кусæг «К». - Ацы 
изæр дæр та байхъусдзыстут «Чепена»-мæ. Рагон зарæг у, уæд- 
дæр сценæйы йæ бынат никæмæн дæтты. Æз уын дзы иу куплет 
акæндзынæн: «Гæды къуыммæ бауади, хъуызгæ-хъуызгæ рауа- 
ди». 
Саламджери залы разæй бадти æмæ сценæмæ бадзырдта: 
— Диссаг у, æвæдза, уыцы гæды! «Чепена» зарын райдыдтой 
суанг Октябры революцийы агъоммæ, æмæ-иу уæддæр къуымæй 
хъуызгæ-хъуызгæ рауади. Йæ хæдзармæ йæ рардæуа, уыйбæрц 
куыд цæры?! 
Сæрдмæ фæлæуу! 
Æрдзон курдиат кæмæ нæй, ахæм лæмæгъ фыссæг Джеор- 
гуыбайы бæрæгбоны сæхимæ бахуыдта Саламджерийы. Цалдæр 
сидты куы фæкодтой хуынд лæгтæ, уæд фысым Ситохы-фырты 
афарста: 
— Зæгъ-ма, дæумæ гæсгæ, æз куыд фыссын? 
Уыцы фарст айхъусгæйæ, Саламджери хæрдмæ фесхъиудта, 
цыма йыл исчи фыцгæ дон бакалдта. Æмæ куыннæ! Йæ фын- 
86 

джы уæлхъус йеддæмæ йæ кæм бафарстаид, уый нæ уыди. Цæ- 
виттон, Ситохы-фырт къæппæджы бахауд. Куыд æй рафауа йæ 
хæдзары, нард фынджы уæлхъус, куыд æй бафтауа сыхæгты, 
зонгæты цæсты. Æмæ йæ сæры февзæрд иу хъуыды: 
— Физикæйы закъонмæ гæсгæ, уазалы æфсæйнаг дæр, буар 
дæр æмæ æндæртæ æмпылгæ кæнынц, ома фæкъаддæр вæй- 
йынц, тæвды та кæнынц нæрсгæ. Гъемæ сæрдмæ фæлæуу, уæд 
тæвды зонд, курдиат, дæ кад ныннæрсдзысты, æмæ мын æнцон- 
дæр уыдзæн, уыдонмæ кæсгæйæ, дæ уацмыстæн аргъ скæнын. 
Уæхæдæг та ма цы кусдзыстут? 
Мысырби дæр Куадзæны гогыз аргæвста æмæ йæ сыхæгты 
æрхуыдта. Хуынд адæмæй йæ къæбицы рæсугъд ныхæстæ ничи- 
уал уагъта, фæндыди сæ, Хуыцау æмæ сæ зæдтæ куы фехъуыс- 
таиккой, уый. Фынджы уæлхъус минас кодтой колхозы агроном 
Бечыр æмæ зоотехник Цопан дæр. 
— О хоры Уацилла! Мæры цы хоры нæмгуытæ ныппарæм, 
уыдон-иу дзæбæх билцъ рауадзæнт! Хæмпæлгæрдæг сыл ма фæ- 
тых уæд! Хорты хурæй бахиз, стæй знæт къæвдатæй, — дзырдта 
агроном. 
Зоотехничы састы бынаты баззайын нæ фæндыди: 
— О фосы Фæлвæра! Нæ фос фылдæр куыд кæной, низтæ сæм 
хæстæг куыннæ цæуой, холлæгтæ сын фаг куыд уа, ахæм æххуыс 
бакæн! Нæ зæрдæ дыл дарæм. Фыдæнхъæл нæ ма фæкæн! 
Саламджери сæм лæмбынæг хъуыста æмæ афтæ: 
— Уæ хорзæхæй, уæ хуымтæ æмæ уæ фос уыдоны быгъдуан 
куы бакодтат, уæхæдæг та ма цы кусдзысгут? 
Къæбуты дзыхъхъытæ 
Кæддæрты-иу гыццыл лæппутæ кастысты кæрæдзийы къæ- 
буттæм, æмæ-иу йæ дзыхъхъ арфдæр кæмæн уыди, уымæн-иу 
загътой: «Ды дæ тынг чъынды!» Уыцы ныхæсты фæстæ-иу лæп- 
87 

пу йæхи сраст кæныны охыл сæ хæдзарæй рахаста къафеттæ, пе- 
ченитæ, фæткъуытæ æмæ æндæр ахæмтæ, ома кæсут, æз чъынды 
нæ дæн. Æвзæр нæ уаид, ацы уацхъуыд бонджынтæй чи бакæса, 
уый кæд чъынды у, уæд йæхиуыл куы ’рхудид æмæ сидзæр кæнæ 
сахъат сывæллæттæн истæмæй куы баххуыс кæнид. Ноджы- 
дæр ма иу фæдзæхст. Адæмы фæллойæ чи схъæздыг, уыдоны 
къæбуттæм сæ сыхæгтæ, сæ зонгæтæ аивæй куы бакæсиккой 
æмæ дзыхъхъытæ кæй къæбутты ис, уыдонæн куы зæгъиккой: 
«Сымах та баххуыс кæнут, уæззау операцитæ скæнæггаг бирæ 
’хцатæ фидын кæй хъæуы, уыцы рынчынтæн, науæд та уæхи 
ирæттæ мауал хонут, ацæут æндæр бæстæтæм». 
— Цыма Медведев æмæ Путины къæбуттæ та цы уавæры сты, 
цымæ сæ дзыхъхъытæ нæй? 
Æмбиинаг нæм цы уыди, уый бамбыди 
Историйы ахуыргæнæг Уырызмæг афтæ радзырдта: 
— Адæймагæн бафсис ницæмæй ис, цас фылдæр хæссы йæ 
къæбицмæ, уыйас кæны зыдæй-зыддæр. Йæ дзых фæйнæрдæм 
иу километр куы аивæзид, йæ ахсæны та иу хæрдæн фондзыс- 
сæдз уæливыхы куы бацæуид, стæй иу уыйбæрц физонджытæ, 
уæддæр афтæ нæ зæгъид: «Нал мæ хъæуы». Цæвиттонмæ дардмæ 
цæуын нæ хъæуы. Нæ бæстæйы цы олигархтæ ис, уыдон нын 
æвдисæнтæ. Абрамовичмæ ссæдз миллиард доллæры ис, уæддæр 
хæлоф кæны алцæуыл. Фæлæ адæм «годотæ» кæдмæ уыдзысты?! 
Йæ ных ын цæуылнæ исчи бакъуыры! Сталины рæстæджы афтæ- 
тæ гæнæн нæ уыди. Уымæн дзы уынынц сæ удхæссæг коррупци- 
онертæ, фыдгæнджытæ... Хуымæтæджы нæ фæзæгъынц: «Кæсаг 
йæ сæрæй æмбийы». Афтæ уыдзæн дарддæр дæр. 
— Дарддæры кой мауал кæн. Махмæ æмбиинаг цы уыди, уый 
бамбыди, — загъта Саламджери. 
Хорз æмæ æвзæр кæрæдзийæ нал иртасы 
Бирæтæн Сванидзе, Познер, Жириновский, Новодворская 
æмæ ма ноджы бирæ фыдгултæ сæ сæрызонд слæхъуг кодтой, 
88 

æмæ хорз æвзæрæй нал иртасынц. Иуахæмы Саламджери йæ 
зонгæ «Г»-йы бафарста: 
— Гъеныр ды хорз цæрыс æви æвзæр? 
— Дæ фарстæн дзуапп зын раттæн у. 
— Цæмæн? 
— Гъеныр дыууæ къуырийы бæрц нæ хæдзары æхца нæй. 
Мæ пенсийæ ма сæдæ фæндзай сомы баззади æмæ дзы хостæ 
балхæдтон. Абон дуканийы дзул æмæ кефир бæтгæмæ æрбаха- 
стон. Куы фæуазалтæ кодта, уæд... царæй æристон, уырдæм ав- 
гъуыд æнусы æвдайæм азты кæй сæппæрстон, уыцы батинкæтæ, 
фæлæ уæддæр... 
— Цыдæр зæгъынмæ хъавыс? 
— Сванидзе, Растропович, Черномырдин, Плисецкая, Нем- 
цов æмæ иннæтæ та афтæ дзурынц, ныр, дам, цард хуыздæр у. 
Æмæ кæд æцæг афтæ у? Нал æй хатын... Фæлæ уæд... Советон 
дуджы-иу мæ гуыбынæй хъуыр-хъуыр нæ хъуысти. Ныр арæх. 
Цымæ уый цы уа? 
— Уый музыкæ у. Фырæфсæстæй дæ ахсæн зары. 
— Цæй æфсæсты кой кæныс? Дыгай бонтæ доны хъæстæ дæр 
куынæ фæвæййын. 
Цымæ Ирыстоны ахæмтæ нæй? 
Кæддæр иу бæстæйы уыдис ахæм фыдзонд паддзах æмæ иу 
кæмæ фæфыдæх, уымæн-иу загъта: «Мæнæ дын бирæ æхцатæ 
æмæ дæ бинонты зынгæ ран æрцауындз дæхи къухтæй. Уыдис-иу 
ахæмтæ æмæ-иу сразы сты. Паддзах-иу уыцы нывтæм касти æх- 
сызгонæн. Цымæ ныртæккæ ничи æрцауындзид йæ бинонты, исчи 
йын доллæртæй дæс-фынддæс миллиарды куы дæттид, уæд? 
Цыдæр ис 
Колхозты æмæ совхозты разамонджытæй иутæ сагъæсы ба- 
хауынц, сæрды мæйты сын сæ хуымтæ хус рæстæг кæнæ тых- 
джын уарынтæ куы бахъыгдарой, уымæй тæрсгæйæ, иннæтæй 
89 

та чидæртæ фæбæллынц, их куы ’рбацæуид, сæ хуымтæй сын 
ссæдз кæнæ дыууиссæдз гектары куы ныххоид æмæ акттæ сæдæ 
гектарыл куы скæниккой, цæмæй паддзахадæй æхца расайой. 
Æмæ, æцæгæйдæр, фарон их æрбацыди республикæйы цалдæр 
хæдзарады хуымтыл. Уæд колхозы сæрдар «Г» дæр æрдзон 
тыхтæ кæй бахъыгдæрдтой, уыдоны номхыгъды сæ хæдзарады 
куы ныффыссын кæнид, их, дам, махæн дæр нæ мæнæуы хуым- 
тæй сæдæ гектары бабын кодта. Сæрдар къамисы уæнгты дæр 
балхæдта. Хуымты нæ федтой, афтæмæй акт скодтой колхозы 
правленийы. Уыцы рæстæг Саламджери дæр бафтыди уырдæм. 
— Ды æвдисæн уыдзынæ, ацы колхозы мæиæуы хуымтыл дæр 
их кæй æрцыди, уый фæдыл, — загъта къамисы уæнгтæй иу. 
— Хорз, зæгъдзынæн афтæ... 
— Куыд? 
— Ацы колхозы хуымтыл их æрцыди дæс æмæ ссæдз азы 
размæ, Хрущев Ирыстоны куы уыди, уæд. 
— Нæ, нæ, ацы аз дæр ацы колхозы мæнæутæм тыхджын 
дымгæ их æрбахаста. 
Æмæ диссаг! Къуырийы фæстæ, æцæгæйдæр, их ныддæрæн 
кодта уыцы колхозы хуымтæ. Уæд Саламджери йæхинымæр 
афтæ: «Цыдæр ис». 
Цæмæн куыдта? 
— Æдылы хицау зондджын адæймæгтæн уынаффæ куы фæ- 
кæны, уæд мæхицæн бынат нал фæарын, стыхсын, — дзырдта 
Дзаххот Саламджерийæн. 
— Æмæ æз кæугæ куы фæкæнын. Кæугæ та фæкæнын, хъус- 
гæ йæм чи фæкæны, уыдоныл, куыд кадджын, зæгъын, уыды- 
сты æмæ цæмæ æрхаудтой. 
Кæдæм? 
— Лæппу, дыууæ ранæй нæм хъæргæнджытæ уыди. Бебе 
æмæ Саулох фæзиан сты. Æз æнæфæразгæ дæн, фæлæ ды... 
90 

— Æмæ æз... Дыууæ ранмæ куыд ацæуон? 
— Омæ иу ранмæ фæцу. 
— Кæмæ? 
— Бебейы зианмæ. Уыдон мæгуыр сты. 
— Уый дзы нæ уыдзæн. 
— Цæуылнæ? 
— Мæнæн хъуамæ... Пайда дæр мын чи у, уыдонмæ ацæудзы- 
нæн. Саулохы фыртæн æз лæгъстæйаг дæн. Хорз куыстæй мын 
зæрдæ æвæры. Ныртæккæ рæстæг æндæр у. Пайда хъуамæ уа, 
кæдæм цæуыс, уым. 
— Омæ... Машинæ дæм ис. Дыууæтæм дæр фæцу. 
— Куыд? Зианджынгæн сæ иу Црауы ис, иннæ — Дзæу- 
джыхъæуы. 
Ад иртасын хъæуы 
— Бирæтæ кæнынц афтæ, алыхуызон хæринæгтæ иу февнæл- 
дæн бахæрынц æмæ дзы иуæн дæр йæ ад дзæбæх нæ раирта- 
сынц, сæмхæццæ вæййынц иумæ. Уый, кæй зæгъын æй хъæуы, 
хорз нæу. Уæд ма æфсин цæмæн фæархайы, цæмæй йæ конд 
хæринæгтæй алкæцы дæр уа хæрзад, — дзырдта иу раи шеф- 
пъовыр Габо. 
— Раст зæгъыс, мæ сыхаг. Дæ ныхæстæм гæсгæ мæ зæрдыл 
æрлæууыди мæ зонгæ «Дз». Хæтаг у. Куы иу сылгоймаджы фæ- 
дыл фæчепп ласы, куы — иннæйы. Æмæ сын сæ ад кæрæдзийæ 
нал фæиртасы. Ахицæн йæ иу усæй, стæй та — дыккагæй... 
Сценæйы пъолтæ 
Иуахæмы Саламджери хъуыддаджы фæдыл бафтыди ирон 
театрмæ. Фæстæмæ куы рацыд, уæд дуармæ фембæлди режис- 
сертæй иуыл. Иучысыл куы аныхæстæ кодтой, уæд сæ цуры 
æрлæууыд уæзласæн машинæ. Хъæдæрмæгæй уыди йедзаг. 
91 

— Утæппæт хъæдæрмæгæй цы кæнут? — афарста Ситохы- 
фырт. 
— Сценæйы пъолтæ бамбыдысты. Аивын сæ хъæуы. 
Уыцы ныхæстæм Саламджери аджих, стæй загъта: 
— Кæйдæр æлгъыст уыл æрцыди. Уæвгæ, уым диссагæй 
ницы ис. Дон бирæ кæм вæййы, ахæм пьесæтæ сценæйы куы 
æвæрат, уæд пъолтæ æмбийгæ фæкæнынц. 
Æндæр гæнæн сын нæй 
Иу бæрнон кусæг æмбырды дзырдта: 
— Нæ алыварс цы республикæтæ ис, уыдонæн нæ Ирыстон 
бафæзминаг у. Æмæ нæм цы нæ адæмыхæттытæ ис: уырыссæг- 
тæ, сомихæгтæ, дзуттæгтæ, грекъæгтæ... Æмæ сеппæт дæр кæ- 
рæдзимæ лæууынц æнгом. 
— Æндæр гæнæн сын нæй. Ирыстон чысыл у, къуындæг у, — 
бадзырдта йæм Саламджери. 
Хъусджын худтæ 
Иу кабинеты скъорд сты, политикæ йæ туджы кæмæн афар- 
дæг, ахæм лæгтæ. Дзырдтой бирæ цæйдæрты тыххæй. Фæстаг- 
мæ сæ иу загъта: 
— Зæгъут-ма, æнæсæр адæймаджы президентæй равзарæн ис? 
— Ис, — бадзырдта йæм Саламджери. 
— Æмæ хъуыддæгтæ куынæ цæуой, уæд та? 
— Цæудзысты, йæ советниктæ æмæ иннæ бæрнон кусджытыл 
сæртæ куы уа, уæд. 
— Æмæ уыдоныл дæр сæртæ куынæ уа, уæд та? 
— Уæд сын сæ бæрзæйтыл настæ сæвæрæнт сæрты бæсты. 
— Æмæ зымæджы нæ басидзысты? 
— Æмæ хъусджын худтæ ссарын зын у? — загъта Ситохы- 
фырт. 
92 

Æгасæй мæ баныгæнут 
— Афтæ æрыхъуыстон, тагъд, дам, дыл æртиссæдз азы сæх- 
хæст уыдзæни. Дæ юбилейы бон дын дæ зæрдæ цæмæй барухс 
кæндзыстæм? Кæддæр дын адæмон поэты ном куы радтам, уæд 
уый фæстæ бирæтæ хъаст кодтой, уыцы ном, дам, сæгад кодтат, 
кæмæн не ’мбæлы, уыдонæн, дам, æй авæрут. Дæу дæр уыдоны 
номхыгъдмæ бахастой. Дæхæдæг дæр хъуыстаис уыцы ныхæ- 
стæ, — дзырдта бæрнон кусæг иу фыссæгæн. 
— Тæрсын, мæ мард мын уыцы бунтгæнджытæ Намысы Ал- 
лейы ныгæнын куынæ бауадзой, уымæй. 
— Нæ сæм байхъусдзыстæм. Бацархайдзыстæм, цæмæй... Чи- 
дæртæ ахæм ныхæстæ дæр ахæлиу кодтой, аллейы, дам, иу мард 
уæлдай у. Ау, уым æй сусæгæй чи баныгæдтаид, уæвгæ æхсæвы- 
гон... Ничи сæ федтаид. Цæвиттон, тыхсгæ ма кæн. 
— Фидарæй цыма нæ дзурыс, афтæ мæм кæсы. 
— Омæ дæм цы фæнд ис? Зæгъ æй. 
— Æгасæй мæ баныгæнут уым, науæд цæмæй базондзынæн 
мардæй уыцы ран ныгæд дæн, уый. 
Ихджын донмæ нæ бахиздзынæн 
Саламджери фæлварæнтæ лæвæрдта раздæры педагогон 
институты историон факультетмæ. Æрфæрстытæ йæ кодта 
географийы ахуыргæнæг дæр. Фæстагмæ загъта: «Бацамон- 
ма, Цæгат Ихджын океаны Челюскин кæуылты цыди, уыцы 
фæндаг». 
Саламджери картæйыл йæ цæст ахаста. Дзæгъæлы. Батых- 
сти йæхимидæг æмæ загъта: 
— Зонгæ кæнын уыцы бынæттæ, фæлæ ихджын донмæ нæ 
бахиздзынæн. Ницы хуызы. Сæвæр мын цыппар, цы уа, уый 
уæд. 
— Дзырдарæхст дæ, æндæр дæ дон аласид, цы океанмæ нæ 
бахызтæ, уырдæм, — загъта ахуыргæнæг æмæ йын «æртæ» сæ- 
вæрдта. 
93 

Расыг ручкæ 
— Саламджери, мæ зæрдæ дыл фæхудти! Мæ ныхмæ чидæр 
тæ ныффыста уæлдæр хицаумæ, æмæ уыцы писмойы ды дæр дæ 
къух бавæрдтай! Цæмæн?! Иу организацийы куы фæкуыстам 
бирæ рæстæг, стæй мын хæстæг дæр куы æййафыс, — дзырд- 
та, адæм райгонд кæмæй нæ уыдысты, уыцы гуымиры директор 
«У». 
Ситохы-фырт архайдта йæхи сраст кæныныл æмæ афтæ: 
— Бахатыр кæн. Мæ ручкæйы аххос уыди. 
— Нæ дæ ’мбарын. Ручкæ уым цы аххосджын уыди? 
— Æз дын хъуыддаг бамбарын кæндзынæн. Мæ ручкæйы 
цы пастæ уыди, уый ныссалди. Нал фыста. Уæд мын ме ’мбал 
афтæ, водкæ, дам, ыл ныккæн æмæ райдайдзæни фыссын. Æз 
дæр дзы водкæ ныккодтон, æмæ... Дæхæдæг федтай, ручкæ ра- 
сыгæй цы ми бакодта, уый. 
Директор «У» ницыуал сдзырдта, афтæмæй йæ кабинеты 
фæмидæг. 
Министры бынат 
Чермен дуканийы директорæй куыста, фæлæ йæ иу рæ 
стæг йæ бынатæй асырдтой, базарадон æгъдау кæй фехæлдта, 
уый тыххæй. Лæг афæдзы бæрц уыди æгуыст. Иу рæстæг 
фембæлди Саламджерийыл. Æнæ кусгæйæ куыд тыхсы, уыцы 
сагъæс ын бамбарын кодта, стæй ма йык балæгъстæ кодта, 
кæд, дам, искуы дзæбæх куыст ис, уæд, дам, мæ уым фæ- 
куыси кæн. 
— Æз дын дæ курдиат сæххæст кæндзынæн. Базарады мини- 
стры бынатмæ дæ фæнды? 
Чермен фæуыргъуыйау, уыцы ныхæстæ айхъусгæйæ. Нал 
æууæндыд йæ хъустыл. 
— Бæргæ мæ фæнды. Æз сарæхсин уыцы куысты, фæлæ... 
Æцæгæй дзурыс æви?.. 
94 

— Ацы зæххæй дын ард хæрын, кæй дæ нæ сайын, уый тых- 
хæй. Ды уыдзынæ министр, æрмæст афтæмæй... 
— Куыдæй? 
— Ды уал мæн раздæр равзарын кæн президентæй. 
— Уыцы хъазæн ныхæстæн кæрон кæд скæндзынæ? — 
бахъуыр хъуыр кæнгæйæ, загъта Чермен æмæ йæ фæндагыл 
атындзыдта. 
Æмæ дæхи продукци хуыздæр у? 
Кæддæр Саламджери иу мæйы бæрц акуыста консервгæнæн 
заводы. 
Уыцы рæстæг йæ зонгæ «Дж» та куыста адæмон бæрæггæн- 
джыты комитеты. Иу бон сæм бацыди æмæ бæстæ йæ сæрыл 
систа, уæ продукци, дам, цауд у. Æгæр-æгæр куы кодта, уæд æм 
Саламджери бауырдыг: 
— Дæ хорзæхæй, нал басабыр уыдзынæ?! Дæхи продукци 
ноджы æвзæрдæр куы у. 
— Цавæр продукци? 
— Куыд цавæр? Дæ чызг... Æрæджы йæ чындзы арвыстай 
æмæ йæ фæстæмæ уæ хæдзармæ æрхæццæ кодтой. Цæвиттон, 
дæ продукци хуыздæрхъуаг уыди дæуæн дæр. 
Лæг ницыуал сдзырдта. 
Уайдзæф 
Кæддæр фысджытæ арæх æмбæлдысты чиныгкæсджытимæ. 
Уазджытæ-иу кастысты сæ ног æмдзæвгæтæ, дзырдтой-иу сæ 
дарддæры пъланты тыххæй. Поэттæн-иу ахæм фембæлдтытæ 
уыдис Камбилеевкæйы дæр. Иу ахæм изæр чиныгкæсджытæй чи- 
дæр раппæлыдис Хъайтыхъты Георæй, уый, дам, стыр курдиаты 
хицау у. Ацы ныхæстæ иу поэтмæ хъыг фæкастысты æмæ афтæ: 
— Георы æмдзæвгæты дон бирæ ис. 
95 

Саламджери йæхи нал баурæдта æмæ йæм бадзырдта: 
— Æмæ дæуæн де стихты дон дæр куынæ ис... 
Дохтыртæ дæр семæ сты 
Дзиго зианы фæдыл бафтыди уæлмæрдтæм. Сæ фылдæр 
уыдысты ног ныгæд. 
— Уæ хорзæхæй, уæ хъæуы дохтыртæ нæй?! Уæ адæм куы 
фæцагъды сты! Бахъаст сыл кæнут тæрхондонмæ! 
— Уымæй ницы рауайдзæн. Дохтыртæ дæр семæ сты, — ба- 
дзырдта йæм Саламджери. 
Фæстæрдыгæй размæ 
Дзæуджыхъæуы сæйраг уынджы скъорд сты фысджытæ, ар- 
тисттæ, нывгæнджытæ. Сæ ныхас уыди сæ царды, сæ уавæрты 
фæдыл. Фæстагмæ фыссæг «Г» афтæ бакодта: 
— Сфæлдыстадон кусджытæй бирæтæ хъаст кæнынц, кад- 
джын нæмттæ æмæ хæрзиуджытæ раст лæвæрд кæй нæ цæуынц, 
уый фæдыл. Кæрон нæй хъулон митæн. 
«Г»-йы ныхас дарддæр анывæзтой иннæтæ. Иу рæстæг Са- 
ламджерийы хъæлæс дæр райхъуысти: 
— Кадджын нæмттæ æмæ хæрзиуджытæ дæттын хъæуы фæ- 
стæрдыгæй размæ нæ, фæлæ разæй фæстæрдæм... 
Сæ мыды къæм бахауди 
— Дысон иуафон нæ сыхæгты хъæлæбамæ райхъал дæн. Цы 
сыл æрцыди? — афарста «Г» Саламджерийы. 
— Æз дæр сын сæ уынæр хъуыстон. 
— Æмæ сæ мыды къæм цæмæн бахауди? 
96 

— Цæмæн, куы зæгъай, уæд... Ус лæгмæ лæбурдта, æмби 
сæхсæвмæ, дам, кæм тезгъо кодтай. кæй сылгоймаг та, дам, дыл 
баппæрста йæ архъан. 
— Æмæ кæд æцæгæйдæр... Цы нæ вæййы... Сылгоймæгтимæ 
йæ арæх фенын лæугæ, — загъта Ситохы-фырт. 
— Чи зоны, фæлæ... искæйы сылыстæгимæ йæ куы баййæф 
таид, уæд ын æмбæлди хъæлæба кæнын. Фæлæ ныр... Мацы 
фен, мацы базон, афтæмæй... 
— Æмæ уый зын базонæн у? Дæ хъуг дæ хæдзармæ дыгъдæй 
куы ’рбацæуа, уæд æй нæ раиртасдзынæ? — загъта Саламдже- 
ри. 
Арахъхъ йæ доны тыххæй нуазын 
— Ситохы-фырт, дæуæй нæ сыхæгтæ куырдтой, цæмæй ды 
мæныл ныффыссай фельетон. Суанг ма дын сæргонд дæр рад- 
той: «Къуырийы дæргъы 3 — 4 боны фæцæуы къуылых». Ба- 
уырнæд дæ, æз-иу арахъхъ нæ бануазин, фæлæ цы донæй конд 
у, уый хорз у, хæрзад. Дунейы мидæг ахæм дон стæм ран ссар- 
дзынæ, — дзырдта Доппи. 
7 Заказ № 1667 
97 

Хырх æви æвзаг 
— Де ’взаг цас кæныс? — афарста Саламджери дзидза уæй- 
гæнæджы. 
— Зынаргъ нæу. Куы йæ сфыцай æмæ дзы куы акомдзæгтæ 
кæнай, уæд зæгъдзынæ: «Раздæр æй æлхæнын хъуыди». 
— Мæн хæрынæн нæ хъæуы. 
— Уæдæ цæмæн. 
— Хъæдтæ лыг кæнынæн. 
— Кæд федтай æвзагæй хъæдтæ лыггæнгæ?! Æвзаг къæцæл 
дæр нæ алыг кæндзæн. 
— Æмæ уæдæ мæ сыхаг Софинкъа йе ’взагæй йæ фырт æмæ 
йæ чындзы цард дыууæ минутмæ куы атæхын кодта. 
Иунæгæй 
Иу зымæгон бон Саламджерийы уазал бацыд. Фæсонты рыст 
куынæ æнцади, уæд поликлиникæмæ фæраст. Дохтыр ахæм 
рæсугъд сылгоймаг уыди, æмæ йæм Ситохы-фырт кæсынтыл 
фæци. 
— Дæ хæдон ралас, — загъта дохтыр. 
Раласта йæ хæдон Саламджери. 
— Ныр дæхи тъахтиныл æруадз. 
— Иунæгæй? — афарста Ситохы-фырт. 
Дон дзы нæ уыди 
Фынджы уæлхъус бадгæйæ чи банозтджын, ахæм лæг йæ 
дзыхæн хицау нал уыд. Лæг-иу куы кæмæ баппæрста æлхыскъ 
ныхас, куы — кæмæ. Иу рæстæджы йæ карз ныхæстæй иу сæм- 
бæлд Саламджерийыл дæр. Ситохы-фырт айтæ-уыйтæ нал фæ- 
98 

кодта, бæгæныйы дзаг агуывзæ фелвæста æмæ йæ хылкъахæджы 
цæсгомыл басæххæтт кодта. Хылкъахæгæн йæ нозт куы ’рцыд, 
уæд райсомæй Саламджеримæ бауырдыг: 
— Ды мæнæн знон мæ цæсгомыл бæгæны цæмæн бакалдтай? 
— Рауади афтæ. Дон дзы нæ уыди, — дзуапп радта Ситохы- 
фырт. 
Куыд ис уымæн уæвæн? 
Иуахæмы Саламджери йæхи байста журнал «Мах дуджы» 
редакцимæ. 
— Ницы æрбахастай? — афарста йæ редакцийы кусæг «Д»: 
— Айфыццаг уæм æрбахастон авд æмдзæвгæйы. Иуæндæс 
дзы уæддæр ныммыхуыр кæнут. 
Уыцы ныхæстæм «Д» аджих. Æдзынæг ныккасти Ситохы- 
фыртмæ, стæй сыстад. Айдæнмæ бакасти. 
— Дæхи хорз æнкъарыс? Дæ сæр нæ фæриссы? 
— Искуы иухатт фæриссы. 
— Фæуæд афтæ. Де ’мдзæвгæтæм дын æркæсдзыстæм. Абæ- 
рæг та-иу нæ кæи. 
Саламджери ацыди, уæдæ цы уыдаид. Мæйы фæстæ та ре- 
дакцимæ йæхи бавдыста. «Д»-йы кабинеты баййæфта сæйраг ре- 
дактор «М»-йы дæр. Цыма ацы минутмæ æнхъæлмæ касти «Д», 
уыйау сæйраг редакторæн афтæ: 
— Мæнæ-ма Саламджерийы бафхæр. Хатгай дзы цыдæр æна- 
хуыр ныхæстæ схауы. Айфыццаг ам уыди æмæ, куыд загъта, 
уый куы зонис. Авд æмдзæвгæйы, дам, уæм æрбахастон æмæ, 
дам, дзы иуæндæс уæддæр ныммыхуыр кæнут. Уæд куыд ис авд 
æмдзæвгæйæ иуæндæс иыммыхуыр кæнæн? Куыд æй зæгъон, 
нæ зонын. Йæ сæр йæ бынаты уыди. Æз мæхæдæг дæр фæтар- 
стæн, кæд, зæгъын, исты кæнын, æмæ ныхæстæ нал æмбарын. 
Кæсæнмæ дæр бакастæн, кæддæра зæгъын мæ цæсгомы хуыз йæ 
бынаты ис. Чи зоны, хъазгæ кодта. 
— Æмæ ам хъазæндон у! — æваст, йæхи фæтар кæнгæйæ, 
загъта сæйраг редактор. 
— Хъазгæ нæ кодтон. Срæдыдтæн. Никуы ничи срæдийы. 
99 

— Æмæ ам, махмæ, цæмæн срæдыдтæ? Ам йеддæмæ кæм 
рæдийай, уый нæй, æндæр искуы дын ныммыхуыр кæнæнт дæ 
авд æмдзæвгæйæ иуæндæс, — загъта «М». 
Худæджы лектор 
Иу бон сыхаг ус Саламджерийæн афтæ: 
— Айфыццаг ды лектормæ нæ хъуыстай, цытæ дзырдта! Хи- 
цауиуæг чи кæны, уыцы демократтæ, дам, фæллойгæнæг адæ- 
мы царды уавæртæ фæхуыздæр кæныныл архайынц æхсæвæй- 
бонæй. Уыцы ныхæстæм хъусгæйæ, нæ лæг сахаты бæрц 
фæхудти: 
— Æмæ æз фондз боны куы худын, — загъта Ситохы-фырт. 
Цом уæхимæ 
Вася сыхæгты чызгæрвысты фæрасыг. Йæ сæр стъолмæ æр- 
уагъта æмæ афынæй. Саламджери йæ райхъал кодта: 
— Цом уæхимæ. Æз дæ бахæццæ кæндзынæн. 
— Ма мыл мæт кæн. Æз ахæм адæймаджы мыггаг дæн, фондз 
минуты афынæй кæндзынæн æмæ мæ нозт æрбайсæфдзæн. Раз- 
дæр цы уыдтæн, уымæй авд хатты æрвонгдæр фестдзынæн. 
— Нæ, нæ, ацы хатт мауал фест авд хатты æрвонгдæр. Фы- 
сымтæм нозт нал ис, — загъта Саламджери æмæ йæ акодта сæ- 
химæ. 
Мард æрбацæуы! 
Зианы ахастой уæлмæрдтæм. Кæрты чи баззади, уыдонæн 
мыггагæй иу лæг, Гæбули йæ хуыдтой, загъта, зæгъгæ, уæ хор- 
100 

зæхæй, фынгпе сымахмæ æнхъæлмæ кæсынц. Рухсаг зæгъут 
зианæн. Дыккаг хатт сын зæгъын нал бахъуыди. Иутæ, цыма 
уыцы ныхæстæм æнхъæлмæ кастысты, уайтагъд фæтъæпæн сты 
дæргъæй-дæргъмæ фæйнæджытыл. Цалдæрæй фæстæмæ фе- 
стадысты, фæйнæджытæ уазал кæй уыдысты, уый тыххæй. Сæ 
иу, æвæццæгæн, хион уыди, хæдзарæй рахаста дыууæ нымæты 
æмæ авдæны гæбына. Бакодтой сæ сæ быны. Хистæр фæсидти 
Дунесфæлдисæджы тыххæй. Банызтой рухсаджы тыххæй дæр. 
Иу рæстæг райхъуысти кæйдæр лыстæг хъæлæс, ома хистæрæн 
зæгъут æмæ сидтытæ рæвдздæр уадза. Ныр зымæг у. Стæвд 
уæм. Раст уыцы рæстæг чидæр бахъæр кодта сарамæ: 
— Мард райгас! Фæстæмæ æрбацæуы! 
Райхъуыст æндæр хъæлæс дæр: 
— Мæнæ ис, мæнæ! 
Уыцы рæстæг сарайы дуарæй бахызти сырхцъар, гуыбыр- 
фындз бæрзонд лæг. Лæг цыдæр зæгъынмæ хъавыди, фæлæ 
йын ницыуал зæгъын бантысти адæмы уынæрæй. 
— Уый у, Текко! Фыццаг хатт федтон марды уырдыг лæугæ! 
Иу лæг, стъолыл цы кленкæйы гæбаз тыд уыди, ууыл схæ- 
цыди, йæ уæлæ цы æвгтæ æмæ дзидзайы къуылдыхтæ уыди, 
уыдон æрбатыхта уым. Йæ зæрды уыди, чъылдымырдæм цы 
дуар уыдис, уыцырдæм азгъорын, фæлæ ацæуæн уыди нарæг. 
Стæй цæуджытæ бирæ уыдысты, размæ цæуын никæмæн æнты- 
сти. Цалдæрæй фынджы сæрты иннæ фарсмæ агæппытæ кодтой. 
Мард лæг сæм базгъордта, йæ зæрды сæ уыди бауромын, фæлæ 
адæм ноджы тынгдæр фæтарстысты, хæстæг сæм куы бауади, 
уæд. Райхъуыст га хъæлæс: 
— Уый у! Текко у! 
Теккойы усы хо лæгыл ныттыхсти: 
— Æгайтма райгас дæ! 
Уыцы ныхæстæ куы айхъуыстой лидзæг адæм, уæд та агуылф 
кодтой чъылдымы дуарырдæм. Иу ран фынг афæлдæхт. Уый 
размæ стъолы бын цы дыууæ лæджы амбæхсти, уыдон уæлæ- 
мæ сзындысты, сæ иу, йæ худы ’фсон плов кæм уыди, уыцы 
аг йæ сæрыл æркодта. Лæгтæй иуæн йæ зæрдæ бахъарм. Чи- 
дæр ыл дон æркалдта, стæй йæ йе ккой дуарырдæм аскъæфта. 
Кæцæйдæр фæзынди милиционер. Уыдис уый дæр тарстхуыз, 
фæлæ уæддæр ныфс æвæрын хъуыди адæмæн. Фæгæрæхтæ 
кодта дамбацайæ. Уыцы гуыппытæ айхъуыстой адæм, ноджы 
101 

тынгдæр фæтарстысты. Цыппары дзы аластой рынчындонмæ. 
Сарайы ма баззади, мæлæтæй къаддæр чи тарсти, уыдон: Цæ 
цæны æмæ Афганистаны хæстыты чи хæцыди, мæрдты сæрты 
чи гæппытæ кодта размæ бырсгæйæ: Цицыры дыууæ лæппуйы 
Сауи æмæ Момент, стæй Дзудзийы фырт Хоран. Кæд мæрд 
тæ чысыл нæ федтой, уæддæр мард лæгмæ хæстæг бацæуын 
иæ уæндыдысты. Уæдмæ уæлмæрдæй æрбацыдысты адæм. Фæ- 
джих сты, сарайы куы ничи уыди, стæй фынг иу ран фæлдæхт 
куы уыди, уæд. Теккойы сиахс Гуыбечыр фембæрста хабар æмæ 
загъта, зæгъгæ, бамбæрстон, ам цы ’рцыди, уый. Чидæр ахæлиу 
кодта ахæм ныхæстæ: «Мард райгас, æрбацæуы!» Ацы лæг у 
Теккойы фаззон. Гыццыл лæппуйæ афтыди Магаданмæ. Уым 
сæ мады хомæ царди. Никуы бафтыди йæ къухы ссæуын ардæм, 
куы-иу рынчын фæци, куы та-иу хæдзар кæй бар бакодтаид, 
уый нæ уыди. Йæ ныхæстыл адæм сабыргай æрæууæндыдысты 
æмæ та фынгтыл æрбадтысты. 
Зилгæ дымгæйы ахæсты 
Уалдзæг уыдис, æмæ алчи йæ цæхæрадонæй æддæмæ нал 
цыди. Чи зæхх фæлмæн кодта уырыдзы, хъæдындз æмæ æндæр 
халсæрттæ садзынæн, чи та бæлæсты талатæ сагъта. Липецкы 
облæсты хъæу «Радугæ»-йы цæрæг Николай Рубцов дæр база- 
рæй æрбахаста курага æмæ чылауийы талатæ. «Ныр фæллад 
дæн. Райсом сæ ныссадздзынæн», - ахæм хъуыдытимæ бараст 
хæдзармæ. Йæхи бандоныл æруадзынмæ куыд хъавыди, афтæ 
сæры цы хъуыды сæвзæрди, уымæн йæ фæндаг ахгæдта ногдæр 
хъуыды: «Райсом мæ нæ равдæлдзæн. Куыроймæ мæ ссинаг ба- 
ласын хъæуы. Стæй талаты уидæгтæ хъуамæ сæ цæфыл сулæ- 
фой хæмпус мæры. Уæлейы сын бирæ дарæн нæй. Сæ уидæгтæ 
хус кæнынц». Лæг раивта йæ дарæс æмæ белимæ араст цæхæ- 
радонмæ. Скъахта дзыхъхъытæ. Ныссагъта дзы талатæ. Мæр 
хусгомау уыди, æмæ алы бæласы рæбын дæр ауагъта дон. Йæ 
цæстытыл ауади ахæм ныв. Рацыди цыппар-фондз азы. Талатæ 
йæхицæй дыууæ-æртæ хатты фæбæрзонддæр сты. Дыргъты уæ- 
зæй къалиутæ æрцæйсастысты. Аразæнтæ сæм скодта. Чи зоны, 
исты нывтæ ма ауадаид йæ цæстытыл, фæлæ арв æваст æрба- 
102 

тар. Уынгæй æрбайхъуысти сывæллæпы цъæхахст, куыйты 
рæйын, æвгты дзыгъал-мыгъул. Николай фæджих. Азгъорын- 
мæ хъавыди уыцырдæм, фæлæ исдуг фæцудыдта. Бирæ йæ нал 
хъуыди ахауынмæ. Фæлæбурдта ног сагъд таламæ. Фембæрста, 
тыхджын дымгæ йæ хæрдмæ кæй сæппæрста. Не суæгъд кодта 
бæлас. Æмæ йæ уæд тыхджын зилгæ дымгæ æд бæлас систа 
хæрдмæ. Ахаста йæ хæдзæртты сæрты. Йæ хæдфарсмæ зилдух 
кодтой дыууæ бабызы æмæ иу хъыбыл. Хъыллист æмæ бапп- 
баппæй хъустæ æмыр кодтой. Иу ран зилгæ дымгæйæ иуварс ра- 
хаудтой хъыбыл æмæ бабызтæ. Бабызтæ стылдтой сæ базыртæ 
æмæ атахтысты зæхмæ. Хъыбылæн йæ тъæпп фæцыди бынæй. 
Зилгæ дымгæйы уацары ма баззади Николай Рубцов. Ахызти иу 
хъæуы сæрты. Дыккаг дæр аззади фæстейы. Тарст лæг хъуы- 
ды кæныныл нал уыди, кæм æрхаудзæни, хъæбæр зæххыл æви 
цъымарайы, науæд цады. Сæр зылди, цæстытæ тартæ кодтой. 
Æрмæст ма æнкъардта, бæласы тала йæ къухтæй тынг куыд 
нылхъывта, уый. Кæддæр æрыгонæй йæ зæрды уыди космонавт 
суæвын. Фæлварæнтæ бæргæ лæвæрдта авиацион училищемæ, 
фæлæ йæ зæрдæйы куыст къамис хорз нæ рахуыдта. Ныр уыцы 
зæрдæ куыд фæразы ацы тасдзинадæн? Иуафон лæг банкъард- 
та, раздæрау цъилау тынг кæй нал зилы, стæй зæхмæ кæй фæ- 
хæстæгдæр. Æртыккаг хъæуы сæрты йæ куы фæцæйхаста зилгæ 
дымгæ, уæд ауыдта, адæм æм хæрдмæ джихауæй куыд касты- 
сты, сæ къухтæ куыд тылдтой, уый. Иу ран дзæвгар фæхæ- 
стæгдæр зæхмæ. Иу хæдзары сæрыл андзæвыдысты йæ къæхтæ. 
Бахæццæ дыккаг хæдзармæ, Ацахста антеннæ. Йæхи ныццавта, 
фæлæ бынмæ нæ ахауди. Сыхы цæрджытæ дисгæнгæ кастысты 
лæгмæ. 
— Космонавт у! 
— Хуыцауы минæвар у! Бабæрæг нæ кодта! 
— Америкаг шпион! — хъуыстысты алырдыгæй тарст хъæр- 
тæ. 
— Æз Николай дæн, Рубцов! Нал мæ зонут?! — æрæджиау 
райхъуысти лæджы хъæлæс. — Æз, уартæ «Радугæ»-йы хъæук- 
каг дæн! — лæмæгъ хъæлæсæй сæм бынмæ æрдзырдта лæг. 
Чи йæм каст, уыдон æй базыдтой, фæлæ йæм уæддæр хæ- 
стæг цæуын нæ уæндыдысты. 
— Æмæ Машæ сæхимæ нæй? Куыннæ кæсы æддæмæ? — 
æрдзырдта Николай. 
103 

— Уартæ ’рбацæуы, — схъæр æм кодта сыхаг ус хæдзары 
сæрмæ. 
— Асин-ма рахæссут æмæ æрхизон! 
Уалынмæ æрбахæццæ Машæ. Уый сарайæ радавта асин. Лæг 
зæхмæ куы ’рхызти, уæд адæмæн ракодта йæ хабæрттæ. 
— Ацы цау хуымæтæджы цау нæу. Фæстæмæ бацæр Машæи- 
мæ. Æвæццæгæн дæм цыдæр бардуаг фæкомкоммæ æмæ дын 
зонд бацамыдта, зилгæ дымгæйæн дæ æрбахæссын кодта. 
— Æмæ кæд Машæ ныхмæ у, уæд та? Уæдæй нырмæ дыууæ 
азы бæрц рацыди, — æрбадзырдта чидæр. 
— Диссæгтæ! Лæг йæ усæй ахицæн, æмæ йæ зилгæ дымгæ 
фæстæмæ уымæ æрбахаста! — загъта, дыууæ лæдзæджы æн- 
цæйтты чи цыди, уыцы зæронд ус. — Ис Хуыцау! Уырнæд уæ! 
. — Вæййы афтæ дæр. Хорз уыди, æмæ хъуыддаг нал бакодта, 
æндæра фарста зындæр лыггæнæн уыдаид. 
Уыцы ныхæстæм хъусгæйæ, кæрæдзимæ фæкомкоммæ сты 
раздæры лæг æмæ усы цæстытæ. 
— Æз ныхмæ нæ дæн. Моисей раст загъта, ацы цау хуымæ- 
тæджы цау нæу. Цыдæр бардуаг сарæзта ацы хъуыддаг. 
— Ды та цы зæгъыс, Машæ? Сразы у. Дæ кæддæры маст 
нынныхъуыр. Бардуаджы ныхмæ дзурæн нæй. 
— Гъемæ хорз, лæууæд ам. Æниу ахæм хуызæнæй кæдæм 
цæуы. Уыцы тарст ницы хонут. Дохтыр æй куы фенид. Йæ 
зæрдæ, чи зоны, риссы, фæлæ йæ нæма хаты. Æмæ, науæд йæ 
туджы æлхъывд... Йæ пульс ын фендзæн дохтыр. Сæхимæ ис. 
Æрдæбон сихор кæнынмæ фæцæйцыди, — загъта Машæ æмæ 
Николаймæ йæ къухæй ацамыдта, ома мидæмæ ацу. 
Къорд азты адæмæн дис нæ бамынæг. Хъуыды кодтой алы- 
хуызон. 
— Кæд æнæнхъæлæджы æрбахаста дымгæ Николайы! 
— Ахæм дымгæ хæйрæджы дæлимонтæ саразынц. 
— Цыдæр ис. 
Ацы чысыл радзырд фыст у æцæг цауты бындурыл. Ахæм 
тыхджын зилгæ дымгæтæ Уæрæсейы арæх вæййынц. 1995 азы 
ахæм дымгæ æрбацыди Мæскуыйы бынты. Хæрдмæ систа, чи 
хызти, уыцы хъуццытæй иуы, стæй та, базармæ йæ цæст чи 
дардта, уыцы пъалицæйаджы æд будкæ. Цалдæр азы размæ Сау 
денджызы былгæрон дæр сæвзæрд ахæм зилгæ дымгæ. Афæл- 
дæхта бирæ бæлæстæ, дыууæ раны та систа хæдзæртты сгертæ 
æмæ сæ æндæр рæтты æрæвæрдта. 
104 

Худтæ уæййаг 
Адæймаг цынæ фехъусдзæни а зæххыл. Дагъестайнаг хъуыст- 
гонд поэт Расул Гамзатовы поэмæйы ныхас цæуы уырдыгон 
æгъдауыл. Чызджы чи бауарзы, уыцы усгур лæппутæ гом ру- 
дзынгæй сæ худтæ баппарынц мидæмæ. Чызджы зæрдæмæ чи 
нæ фæцæуы, уымæн йæ худ фæстæмæ раппары. Мидæгæй кæй 
худ баззайы, уый хицау цин фæкæны, ома йæ хъуыддаг цæуы, 
чызг æй бауарзта. Ацы поэмæйы сюжетæй спайда кодта Рухсы- 
хъæуы цæрæг Ципо. Йæ чызг уыдис диссаджы рæсугъд. Ципо 
айхъуысын кодта йæ хъуыды. Нæ хъæуккаг усгуртæ бафæзмæнт 
дагъестайнæгты. Мæ чызджы уаты гом рудзынгæй мидæмæ æп- 
парæнт сæ худтæ. Фæстæмæ кæй худтæ раппара, уыдон æм 
нымады нæ уыдзысты, уым кæй худ баззайа, уымæ йæ амонд 
мидбылты бахуддзæни. Чызг Уæздинцæмæ лæппутæй бирæты 
зæрдæтæ æхсайдта. Райдыдтой сæ худтæ рудзынгæй мидæмæ 
æппарын. Æппæты разæй йæ зымæгон зынаргъ худ бадыгъгъуытт 
кодта Бучъийы фырт Бæппыдзи, худтæ зыгъгъуытгæнджытæй 
дыккаг уыд Сули, æртыккаг — Дзудзи, цыппæрæм — Темырсол- 
тан, æдæппæт уыдысты фараст лæппуйы. Худтæ æппарæн бон 
уыдис хуыцаубон. Рудзынгæй фæстæмæ ратахти æрмæстдæр иу 
худ. Бæлиццаг нæ уыдис, йæ кæрæтты хъуын ранæй-рæтты аз- 
гъæлд. Чи йæ федта, уыдон дзырдтой, йæ хицау дæр, дам, ахæм 
гæмхетт уыдзæни, æндæр ын хуыздæр æнхъæл стут? Уæздинцæ 
хуыздæр лæппуйы аккаг у. 
— Цы, уый зонут, — йæ хъæлæс алвæста Дуфи. — Худ ру- 
дзынгæй куы ратахт, уæд æй æз цæргæс фенхъæлдтон, ноджы, 
йæ хъустæ дымгæмæ куы базмæлыдысты, уæд. Æз ма йæм уæ- 
лæмæ дæр схъæр кодтон «ссиу!» 
Иннæ худты хицæуттæ дисы бацыдысты, иу худ йеддæмæ 
дзы æндæртæ цæуылнæ раппæрста, ау, аст лæппуйы куыд ба- 
уарзтаид, уалмæ смой кæнын йæ зæрды ис? Иу-цалдæрæй уыцы 
кæройнаг уынгыл сæхи цæуæг акодтой, кæд нæм исчи ракæ- 
сид, йæ мидбылты нæм бахудид, фæлæ йæ зæрдæ никæмæй 
барухс. Фæлæ уæддæр лæппутæй алчи æнхъæлмæ касти хорз 
хабармæ. Сули ма суанг кусæрттаг дæр балхæдта чындзæхсæ- 
вæн. Дзудзи та сæ кулдуар аивта, чындзхæсджыты хæдтулгæ- 
тæ, дам, нарæг дуарыл не ’рбацæудзысты. Тотри та хæдбын- 
105 

тæ балхæдта, мыййаг, дам, мæ куы ракафын кæной. Ноджы 
кæд йæ былтыл разади хæлмæгтæ. Ацы хъуыддаг æй тынг 
тыхсын кодта, уæдмæ куынæ сдзæбæх уой, уæд чыидзæн куыд 
ныбба кæндзынæн. Афтæмæй афтæ куы банхъæла, гæбæр у, 
зæгъгæ. 
Цыдысты бонтæ. Афтæ хъуыдыгæнджытæ дæр уыди, æвæц- 
цæгæн, чызг тæлтæг нæу, чи зоны, уæззау зондыл хæст у æмæ 
фарста алыг кæныныл тагъд нæ кæны. 
Ахæм ныхæстæ айхъусгæйæ, Дзудзийы мад Сасанет афтæ 
бакодта, ома уæззау зондыл хæст хорз у, фæлæ... Бæгæны скод- 
тон æмæ уæдмæ куы стуаг уа. 
Бучъи ма суанг фын дæр федта, цыма Уæздинцæ сæ кæртмæ 
базгъордта хъæргæнгæ, Сули, дам, мæ скъæфгæ кæны, кæм, 
дам, амбæхсон?! 
Иуахæмы Сули фæраст Беслæны базармæ, кæд, дам, дзы 
дзæбæх худыл фæхæст уаин. Чысыл æддæдæрæй йæм æрбай- 
хъуыст хъæлæс: худтæ уæййаг мæм! Фæасламдæр сæ кодтон, 
мæ гуыбын змæнты... хуыздæр гæнæн мын нæй. Сули даргъ 
санчъехтæгæнгæ фæраст уыцырдæм. Федта лæджы цур чысыл 
стъолæмбæрзæны уæлæ цалдæр худы. Дæлæ йæ худ. Базыдта 
йæ. 
— Хорз лæг, ацы худ дын кæм уыди?! 
— Цы, дам?! Ды ма ме ’рфгуытæй дæр зæгъдзынæ, мæн сты. 
Æрфгуытæ ахæсс, фæлæ дын мæ фындз нæ ратдзынæн. Уый 
мæн бирæ хæттыты бахæр-хæр кæны куывдмæ, чындзхастмæ. 
Тæф тынг ахсы. 
— Ды мæнæн Бабуцайы ныхæстæ ма кæн, фæлæ зæгъ, мæ 
худ дæумæ куыд æгъдауæй бафтыди. Æз, мæхи хъустæ ацы уа- 
зал зымæджы цы фæкæнон, уый куынæ зонын. Сæры фахс дæр 
уазалæй риссы. 
— Ахæм сæр бынтондæр куы басийа, уæддæр ницы кæны! 
Зонд дзы нæй. 
— Цæуылнæ дзы ис зонд? Йæ тæккæ дзаг у зондæй! 
— Цытæ дзурыс? Зонд дзы куы уаид, уæд дæ худ кæйдæр 
хæдзармæ нæ баппæрстаис. 
— Цæмæн кæйдæр хæдзармæ. Мах дагъестайнаг æгъдау ба- 
фæзмыдтам, фараст усгурæй нæ худтæ баппæрстам Уæздин- 
цæйы уатмæ. 
— Мах Ципоимæ нæ фатертæ баивтам. Уыдон чындз æрха- 
106 

стой. Сæ дыууæ уаты сын нал фаг кодтой. Æз сын радтон æртæ 
уаты, иу уаты ныхмæ мын радтой æхца. Иу рæстæг кæсын æмæ 
мæ уаты замманай худтæ. /Ез цинæй амардтæн. Æз сæ раззаг 
хуыцаубоны мæнæ ацы базармæ рахастон. Æртæ худы дзы ауæй 
кодтон. 
— Уыдон дыл бахъаст кæндзысты! 
— Æмæ уæд цы сойтæ смæрздзысты?! Сæ кой айхъуысдзæ- 
ни. Адæмæн сæ ми худæджы хос уыдзæни. 
— Цы, уый зоныс. Мæ кой-иу ма скæн, æрмæст мæ худ æри. 
Цы фесты хуынд адæмы туфлитæ? 
Адæймаг хорз æмæ æвзæр кæрæдзийæ куынæуал фæирта- 
сы, уæд ын фæхъæуы баххуыс кæнын. Æмæ цымæ ахæм æхху- 
ысгæнджытæ бирæ ис махмæ, Ирыстоны? Кæцæй! Алчи бады 
йæ хъузджы, йæ алыварс æхгад, нæй йæм бацæуæн, суанг æм 
хион, тугхæстæг дæр нал бафты. Дæ хъуыддаг куы ацæуа, 
куы баирвæзай дæ хæстæгмæ, уæд та къæсæрмæ хъуамæ ра- 
ласай дæ къахыдарæс. Никуы уыдис нæ рагфыдæлтæм ахæм 
æгъдау, æмæ алантæй исчи уазæгуаты йæ къахыдарæс раласа. 
Кæд дæ паласæн счъизийæ тæрсыс, уæд ыл байтау целлофа- 
нæй хъуымац. Айфыццаг фехъуыстон ахæм хабар. Куывдмæ 
’рцæуæг адæм сенæйы, ома прихожийы раластой сæ туфлитæ. 
Ноджы уыдысты зыиаргъ, уазæгуаты стæмтæ бацæудзысты зæ- 
ронд къахыдарæсы. Фæминас кодтой хуынд адæм, фæзары- 
дысты, фæкафыдысты, стæй иуафон сфæнд кодтой сæ къона- 
тæм фæцæуын. Алчи агуры йæ туфлитæ, фæлæ... Фæдæлдзæх 
сты. Сывæллæттæй чидæр федта, прихожимæ иу æнæдаст лæг 
куыд бауади, туфлитæ голладжы куыд авгæдта æмæ куыд ауади 
æддæмæ. 
Хъуысти алырдыгæй тызмæг, уынгæг хъæлæстæ: 
— Ныр нын цы гæнгæ у?! 
— Нæ хæдзæрттæм бæгъæввадæй ацæуæм? 
— Æмæ куыд ацæудзынæ? Ждде уаргæ куы кæны. 
— Цавæрдæр мырхой нæ фæхъазыди! 
— Чи ’рхъуыды кодта уазæгуаты къахыдарæс ласын? 
107 

— Æз рахатыдтон уый, æмæ тынг æвзæр гæф калди кæцæй- 
дæрты. Кæд нæм уыцы фыдгæнæг исты газ дæр бауагъта, науæд 
фынæйы хос хæлæджы азарæй. 
— Уыцы тæф кæцæй цыди, уый æз зонын. 
— Кæцæй цыди? 
— Хуынд адæм сæ къахыдарæс куы раластой, уæд сæ хи- 
дæйдзаг къæхты тæф уайтагъд фындзтæ ацахстой. Адæмыл ху- 
дæн нæй. Сæрдыгон къæхтæ хид кæнынц. 
Сабыргай-сабыргай хъæлæба æртæнæг. Хæдзары хицау хор- 
зау нал уыди, загъта: 
— Ма тыхсут, æз тæккæ райсом алкæмæн дæр балхæндзы- 
нæн туфлитæ, æрмæст мын раттут уæ къæхты размертæ. 
— Æмæ, де ’лхæд туфлитæ мæ зæрдæмæ куынæ фæцæуой, 
уæд та? 
— Æз мæ туфлитæ Канадæйы балхæдтон. 
— Æз та Швецийы. 
—’ Æз фæндон хæссын. Йæ туфлиты аргъ алчи зæгъæд, æмæ 
нын сæ æхцайæ раттæд нæ фысым. 
Хæдзары хицау Самсыхъо сæм фæхъуыста æмæ афтæ: 
— Æз уавæрæй рацæуынæн ссардтон мадзал. Æз уыл, чи цас 
æхца радта, уыдон фæстæмæ сæмбæлын кæндзынæн. 
Уыцы рæстæг адæмы ’хсæнæй райхъуыст хъæлæс: 
— Æмæ чи ницы радта, уымæн та цы гæнгæ у? 
Хъаугъагæнджыты ’хсæн æрмæстдæр иу лæг лæууыди æнæ 
исты дзургæйæ. 
Уæд æм иу сылгоймаг бадзырдта: 
— Хорз лæг, ды гоби дæ? Æнцад цы бадыс?! Цæуылнæ исты 
зæгъыс? 
— Мæнæй ницы фесæфти. 
— Ау! Ардæм бæгъæввадæй æрбацыдтæ? 
— Æз хъæдын къæхтыл цæуын. 
— Мæнæ хорз адæм! — хуынд адæмы ’хсæнæй райхъуысти сыл- 
гоймаджы ныхас: — Амæй фæстæмæ кæнæнт хуынд адæм афтæ... 
— Куыд? Куыд? — афарста йæ йæ сыхаг. 
— Раласæнт-иу сæ иугай туфлитæ, иннæтæ-иу уадзæнт сæ 
къæхтыл. Туфлитæ ничи адавдзæн æнæ се ’мбæлттæ. 
— Рæдийыс. Кæддæр чидæр давта базары иугай туфлитæ. 
Иу къах ын нæ уыди. 
— Уæдæ-ма уæд цы ’рхъуыды чындæуа? 
108 

Уæлæмæ сыстут тагъд! 
Абон уæлæсыхы чындзхаст ис. Тасо йæ фыртæн хъуыддаг 
бакодта. Уазал цæсты хуынчъытæ къахы, фæлæ цины уылæн- 
ты цы уромы? Адæм фæминас кодтой, фæзарыдысты, фæка- 
фыдысты, стæй алчи йæ фæрныг хæдзар бацагуырдта. Æрмæст 
кæйдæрты сæ къонатæм къах нал хæссы. Зивæг кæнынц фынг 
ныууадзынмæ. Уыдонæй иу у Мæцъыты Быласдæр. Лæппу ма 
куы уыдис, уæд æй Хъызылбег хуыдтой, фæлæ лæджы кармæ 
куы бахызт, уæд ыл уыцы ном чидæр ныххуырста, йæ былтæ 
арæх кæй асдæры, уый тыххæй. Былтæ адæймаг асдæры исты 
хæрзад хæринагмæ кæсгæйæ, уæлдайдæр та, тынг æххормаг куы 
вæййы, уæд. Фæлæ, кæй кой ракодтон, уымæн уæлдай нæу, 
фынгыл йæ разы алы минас куы вæййы, йæхи хорз куы фены, 
уæддæр йе ’взаг былтыл дыууæрдæм сыффыттытæ сисы. Кæм 
ыл нæма сахуыр сты, ахæм хæдзары æфсин йæ къæбицы ницыу- 
ал ныууадзы, уæдæ ма, кæд йæ зæрдæ истæмæ æхсайы, зæгъ- 
гæ. Уыимæ Быласдæр иугæр фынгмæ баирвæзт, уæд баддзæн 
æмæ баддзæн, цалынмæ йæ разы хæрд, нозт уа, уæдмæ. Мæнæ 
та ныр дæр... Кæимæ бадт, уыдон кæд æмæ кæд ацыдысты сæ 
хæдзæрттæм, чи зоны, афонмæ хуыррыттæй фынæй кæнынц. 
Быласдæр раздæр астæуæй бадт, стæй хистæры бынатмæ йæхи 
сабыргай-сабыргай бабырын кодта. Йæ дæлейы æрбадтысты, 
чындзхастмæ чи айрæджы кодта, уыцы лæгтæ, фæлæ уыдонæн 
дæр сыстын афон у. 
Цæй, æмæ уæ семæ базонгæ кæнон. Дуары зыхъхъырæй сæм 
бакæсут. Уæртæ Быласдæры рахизфарс бады Мæкæрæз. Карз 
иозтæй куы фæхъæстæ вæййы, уæд йæ фындз болгайраг цыв- 
зыйы хуызæн ссырх вæййы. Ныр дæр та йæхи равдыста. Йæ 
фарсмæ стъолыл йæ сæр чи ’руагъта, уый та у Уыппи. Цыфæн- 
ды расыг уæд, иу минут æй фынæй кæнын бауадз æмæ цыма 
доны хъæстæ дæр нæ фæци, ахæмæй агæпп ласы. Быласдæры 
галиуырдыгæй та бады Бобоцъи. Йæхимæ дзæбæх куы фæкæсы 
карз нозтæй, уæд ыл хæкъуырццæг бахæцы. Кæсут æм, ныр 
дæр та йæ сæр стъæпп-стъæпп кæны хæрдмæ. Йæ дæле цæсты- 
тæ тыбар-тыбур кæны Сауи. Нозтджынæй иучысыл куы ауайы, 
уæд йæ чыссæ асгары, дзыппы ма ис, æви нæ æмæ та араст 
вæййы. Уый дæле зарын фæлгъауы Быттырбег, фæлæ йæ Сауи 
109 

бакъуылымны кæны. Быттырбег горæтмæ куы сæфты, уæд сæ 
хæстæджытæм стæм хатт бафысым кæны, уайтагъд æй æвронг- 
гæнæны фæмидæг кæнынц. Фæзары æмæ йæ милицæйы кус- 
джытæ уайтагъд ссарынц. Уый дæле чи бады, уыдои нæ зонын. 
Семæ ма уыд Дуфа дæр, фæлæ... Цалдæр хатты сын бакой код- 
та, æгъгъæд бадт, дам, у, фæлæ йæм куынæ байхъуыстой, уæд 
уый дæр фестад æмæ адзæхст кодта сæхимæ. Быласдæр æмæ йе 
’мбæлттæн æхсызгон уыд, семæ кæй нал ис, уый. Хъыгдаргæ сæ 
кодта. Ныр баззадысты æмæ баддзысты. Хæдзары хицау Тасо 
сабыр лæг у, уайдзæф æнхъæлмæ йæм нæ кæсынц. Гъе, фæлæ 
йе ’фсымæры лæппу Батыра тызмæг у. Чысыл ницы дæр æм 
хъыг кæсы. Рухс ма уыд, афтæ йæхи байста цæлгæнæнмæ. Бæ- 
рæг уыд, суазал. Йæ къухтæ батавта пецмæ. 
— Батыра, арахъхъ дæ тагъддæр ахъарм кæндзæн, пец уый 
цуры ницы у? Мæкæрæз, авæр-ма йæм цайцымæнæй. Науæд та, 
Батыра, немæ абад. Ахæм уазал æхсæв æддейы цæмæн лæууыд- 
тæ? 
— Уæдæ сыхы лæппуты кæрты лæугæ ныууадзон? 
Мæкæрæз арахъхъ рауагъта цайцымæнмæ æмæ йæ бадардта 
Батырамæ, фæлæ йæ уый нæ райста. 
— Раст нæ кæныс, Батыра. Махæн дæр æнцон нæу. Карз 
арахъхъ у. Хъæлæсы уадындзтæ йæ разæй ахæссы, фæлæ бых- 
сæм, — загъта Быттырбег æмæ ныллæг хъæлæсæй базарыд: 
Махæн дæр ацы ран 
Æнцон нæу æппындæр. 
Гъе, фæлæ фæразæм. 
Æгъдау нæ ’рцахста, гъей! 
— Цы, уый зонут? — йæ цæсгом фæтар кодта Батыра. — Сы- 
стын афон уын у. Цал сидты вæййы? Æппын сын кæрон нæй? 
Æви Мыкалгабыртимæ хыл стут? 
Быласдæр цыдæр зæгъынмæ хъавыд, фæлæ Уыппи йæ ра- 
зæй фæци йæ сойæдзаг былтæ армытъæпæнæй асæрфгæйæ: 
— Батыра, Мыкалгабыртæ авд авды сты. 
— Уыдон нырма кæм æмæ кæм сты, — загъта Быласдæр йæ 
дæндæгтæ схъаугæйæ. — Нæ зæрды уыдис сидтытæ фæцыбыр 
кæнын, фæлæ... Абондæргъы фыдæбон чи кодта, уыдоны цæ- 
рæнбоны тыххæй ма бануаз, уæд раст нæ уыдзæн. Гъеныр ма 
110 

райсæм, къухылхæцæг Созыры, науæд æмдзуарджыи Гадзы- 
бейы? Чындзы дзæбæхæй, рæсугъдæй æрбахæццæ кодтой. Уы- 
доны тыххæй сидт цæуылнæ хъуамæ рауадзæм? Иннæ ахæм — 
Мысырби! Уыцы уазалы кусарт акодта. Йæ къухы хъæд тынг 
хорз у. Хæрзад у дзидза. 
— Раст зæгъыс, Быласдæр. Дзидза тынг хæрзад у. Уæли- 
выхтæм дæр мард рабаддзæн, фæлæ... Фынгыл куынæг кæнын 
байдыдтой, нурыдзæхдон дæр нал ис. 
— Фæлæуу-ма, Боцъоби, мæ ныхас ме ’взаджы кæроныл 
ауыгъдæй... Ауыгъдæй баззади. 
— Хатыр, хатыр, — загъта Боцъоби æмæ Быттырбегмæ ба- 
каст. — Иучысыл афынæй кодтон, æмæ... Мæ нозт æрбадæл- 
дзæх. Иу нуазæн-ма мын авæр. Уæд та мæ ивар фæкæн. 
Быласдæр та фæзылд Боцъобийырдæм: 
— Хистæрмæ хъус. Дзурын мæ бауадз. Дарддæр æз уый 
зæгъынмæ хъавын Батыра... Райсæм-ма ноджыдæр шофыртæ 
Майрæм æмæ Фидары. Чындзхæсджыты дыууæрдæм æнæфыд- 
былызæй фæластой. Уыдоны ном дæр ссарын хъæуы. Иннæ 
ахæм — Нигкæ. Цы бæгæны скодта! Диссаджы адджын у! Куы 
дзы аназын, уæд былтæ кæрæдзиуыл аныхæсынц. 
— Быласдæр, Заретæ дæ ферох, фæндырдзæгъдæг, — йæ ны- 
хас баппæрста Мæкæрæз. — Фæндырæй цæгъдын æнцон нæу. 
Цæнгтæ тынг бафæллайынц. Доулийыл та уартæ Самсыхъойы 
фырт цагъта. Йе ’нгуылдзтæ сугты хуызæн ныхъхъæбæр сты... 
— Афтæ, афтæ! Уыдоны тыххæй дæ сидт рауадзын хъæуы, 
науæд сын хъыг уыдзæн, — йæ ныхас та дарддæр анывæзта Бы- 
ласдæр. 
Батыра ноджы тынгдæр йæхи фæтар кодта: 
— Мæнæ цытæ хъусын! Афтæмæй сымах дыууæ къуыримæ 
дæр фынгæй нæ сыстдзыстут.! Сымах йеддæмæ ма ам адæм ис. 
Уыдон дæр дыууæ цардæмбалы тыххæй фæйнæ бануазой. Стæй 
æххормаг дæр сты. Фæйнæ комдзаджы скæной. 
— Кæмæй зæгъыс, кæстæртæй? Уыдон æндæр искуы аба- 
дæнт, — загъта Мæкæрæз, стæй аивæй иуварс азылд, йæ дзып- 
пæй систа пудрæйы къопп, бæмбæг дзы атъыста, йæ сырх 
фындзы рагъыл æй цалдæр хафты акодта. Ауыдта йæ Быттыр- 
бег. 
— Мæкæрæз, дæ фындз та урс кæныс? Уæд дзы нуазын 
къаддæр хъæуы. 
111 

— Сæтти, дам, Бæттийыл худти, — бахъуыр хъуыр кодта 
Мæкæрæз, стæй йе ’ргом фездæхта Батырамæ. - Ныртæккæ 
кæстæрты кой скодтай, кæрты, дам, лæууынц, уазалы. Ам цал- 
дæр уаты куы ис, абадæнт. 
— Тасойы хгедзары æртæ уаты ис, æмæ дзы иуы чындз 
æмæ чызджытæ сты, иннæйы, æндæр хъæутæй чи æрцыд, 
уыцы уазджытæ бадынц, аннæйы та сывæллæттæ фынæй кæ- 
нынц. Кæрон скæнут! Афон у! Дыккаг хатт уæм цæуын мауал 
бахъæуæд! 
— Хорз, хорз. Бирæ нал бафæстиат уыдзыстæм, — Батырайы 
фæдыл адзырдта Уыппи, йæ ком ивазгæ. 
Фæлæ Быласдæр æмæ йе ’мбæлттæ нæ тагъд кодтой. Иу- 
афон систой зарæг «Айс æй, ануаз æй», стæй та сидтытæ уадзын 
райдыдтой. 
— Уыдон рæхджы нæ сыстдзысты. Хъазинаг хæдзар ссард- 
той. Уæдæмæ, нæ фæйнæ хæдзармæ фæцæуæм. Ныр иуæндæс 
сахаты у, — загъта сыхаг лæппу Солтан йæ худы хъустæ æр- 
уадзгæйæ. 
Батыра æнæуый дæр мæстæй фыхти, фæлæ ма йæ уыцы ны- 
хæстæ ноджы тынгдæр фæцагайдтой. Æрдæгдымд тамако зæх- 
хыл ныццавта æмæ хæдзармæ атындзыдта. 
— Сымах стут æнаккæгтæ! Æгъдау уæм нал ис! Æрмæстдæр 
кæнут уæхи мæт! — дуар йæ сæрыл бахæсгæйæ, фæхъæр кодта 
Батыра. — Уæлдæр хицауады мын мæ зæрдыл æрлæууын код- 
тат! Уыдон дæр бынæттæ бацахстой æмæ уæлæмæ нал стынц, 
цыма бандæттæм хуыд сты! — пецы сæрæй раскъæфта чъиритæ- 
исæн фыййаг, бæрзонд æй фелвæста. — Гъеныр афтæ! Фынджы 
уæлхъус ма кæй фенон бадгæ, уый-иу мæ ма рахъаст кæнæд! 
Æртæйы онг нымайын! 
— Иу... Дыууæ... 
Батырайы «æртæ» зæгъын нал бахъуыд. Иууылдæр кæрæ- 
дзийы схуыстытæгæнгæ дуары æдде фесты. Иу рæстæг бай- 
хъуыст гыбар-гыбур. Æвæццæгæн сæ исчи бæрзонд асинтæй 
атылд. Хабар айхъуыст хъæуыл. Уæдæй фæстæмæ чындзхасты, 
чызгæрвысты, куывды кæнæ æнкъарддзинады фынджы уæлхъус 
æгæр бирæ чи фæбады, уыдонæн исчи æнæмæнг сæ зæрдыл æр- 
лæууын кæны уыцы цау, кæнæ та фæзæгъы хъазгæмхасæн: «Ба- 
тыра æрбацæуы»... 
112 

Сырх хæдон 
Иу ахæмы фосдарæн фермæйы хицау Бæдзо сырх хæдоиы 
бацыди куыстмæ. Богъ æй куы ауыдта, уæд æй йæ разæй скъуым- 
бил кодта. Лæг ма йæхи цы фæкодтаид, уый нал зыдта, йæ зæр- 
ды уыдис æхсырласæн хæдтулгæмæ сгæпп кæнын, фæлæ каби- 
нæйы дуар æхгæд разынди. Згъоры дарддæр. Мæнæ бахæццæ, 
хъугдуцджытæ сæ ногæхсад куатæтæ кæуыл сауыгътой, уыцы 
бæттæнмæ. Бæдзо атыдта бæттæн. Згъоры, бæттæн йæ хъуырыл, 
афтæмæй. Богъæн-иу йæ цæстытæ æмбæрзтой куатæтæ. Лæг ма 
тыххæйты бахæццæ афтид мигæнæнмæ. Фæкуыси уым. Богъ 
мигæнæн йæ сыкъатæй куы иуырдæм атулы, куы — иннæрдæм, 
фæлæ Бæдзо нæ рахауд. Уæдмæ хъомгæс Беда богъы басырдта 
корпусмæ. Уыцы тарст уæлæнгæйтты нæ ацыд фермæйы хи- 
цауæн. Нæфæразгæ уыд цалдæр боны. Фермæйы фосдарджытæ 
хъуыды кодтой, уæдæ йæм цæуыл фæфыдæх богъ, уый размæ 
бонты йæ никуы сцырын кодта йæ разæй. Æмæ та, мæнæ, ног 
дугътæ. Бæдзо та куыддæр фермæйы кулдуарæй йæхи бавды- 
ста, афтæ та йæ богъ йæ разæй сгуырицц кодта. 
Ныффыста курдиат Бæдзо колхозы сæрдар Ботасы номыл: 
— Курын дæ, æмæ мæ мæ куыстæй суагъд кæн. Хъулон богъ 
мæ нал уадзы фермæмæ бакæсын. 
Адæмыл айхъуыст: Бæдзойы, дам, фермæйы богътæй иу йæ 
куыстæй систа. 
8 Заказ № 1667 
113 

Иу райсом раджы колхозы сæрдар Дзабо тилифонæй ба- 
дзырдтæ Бæдзомæ: 
— Фермæмæ куы бацæуыс, уæд дæ уæлæ цы дарæс вæййы? 
— Сау хæлаф æмæ сырх хæдон? 
— Гъе-гъе, кæй дæ афарстон, уымæй хорз бакодтон. Сырх 
дзаумæ сæ удхæссæг у богътæн, галтæн. Абон ма æндæр хæ- 
доны бацу куыстмæ. — Бæдзо байхъуыста колхозы сæрдармæ. 
Бацыд тар хæдоны фермæмæ. Богъ æй ауыдта, фæлæ йæ нал 
асырдта. Уыцы изæр телевизоры федта, Испанийы хъайтарты 
богътæ куыд расырдтой уый. Сургæ та сæ ракодтой уымæн æмæ 
сæм тылдтой сырх хъуымацы гæбæзтæ. 
Бибыхъойы æхцатæ 
Иу ахæмы хъæздыг лæг Бибыхъо йæ фæлладуадзынмæ фæ- 
раст Сау денджызы былмæ. Нозтджын уыд, афтæмæй касти 
палубæйæ. Иу рæстæг фæцудыдта æмæ денджызы скуыси. Ай- 
хъуысти йæ хъæр: «Æллæх, сæфын!» Нæ зыдта ленк кæнын. 
Доны бын фæци, стæй та ысзынди. Ауыдта йæ сыхаг Гуыдых. 
Уый дæсны уыди ленк кæнынмæ. Йæхи нывзылдта донмæ. 
Фервæзын кодта Бибыхъойы. Сæхимæ «Ф»-йы хъæумæ куы 
сыздæхтысты, уæд Бибыхъо Гуыдыхæн радта 100 мин сомы, 
кæй йæ фервæзын кодта, уый тыххæй. Гуыдых-иу цæхæрадо- 
ны кусгæйæ æдзухдæр заргæ кодта. Бибыхъо иу æм хæлæгæй 
марди. Æмæ диссаг! Гуыдых сæдæ мины йæ къæбицы куы сæ- 
вæрдта, уæд цæхæрадонæй йæ зарын никуал райхъуысти. Уыцы 
хъуыддаг бафиппайдта Бибыхъо дæр, аххосаг цæй мидæг уыди, 
уый нæ рахатыдта. Уалынмæ иу бон Гуыдых Бибыхъоты кулду- 
ар куы бахоид. Ракасти йæм Бибыхъо. 
— Мидæмæ, мæ ирвæзынгæнæг. Æвæдза, ды куынæ уыдаис, 
уæд афонмæ мæрдтыбæстæйы уаин. Уæвгæ дын дæ фыдæбо- 
нæн аргъ скодтон. Мæгуыр адæймаг дæ дæхицæн, æмæ дын мæ 
сæдæ мины фæахъаз уыдзысты. Фæлæ мæм иу хъуыддаг диссаг 
кæсы, ныронг-иу дæ зарæг уæ цæхæрадонæй махмæ хъуысти, 
ныр дæ хъæлæс... Ангинæйæ фæрынчын дæ? 
— Ницæмæй рынчын дæн. 
— Уæдæ уæд дæ зард цæмæн бамынæг? 
114 

— Цы уый зоныс? Мæнæ де ’хца! Гъе уыдоны мæтæй... Уæдæ 
нæм исчи рудзынгыл куы бахиза, æмæ... Цынæ вæййы!.. Дзæ- 
бæх никуал бафынæй дæн. Нæ мæ хъæуынц! Уадз сæ дæхицæн. 
Мæнæ сты. Сом дæр дзы нæ систон! 
— Уадз сæ. Фынæй кæныны хос-иу бануаз изæрæй. 
— Нæ, нæ! — загъта Гуыдых æмæ æхцаты гуцъула баппæрста 
Бибыхъомæ. 
Низты фысым 
Горæты арæх фехъусæн вæййы: «Иу хæдзары цæрæм, аф- 
тæмæй дзæбæх зонгæ дæр не стæм». Гъе, фæлæ Быдзыгойы ал- 
чидæр зоны фондз уæладзыгоны. Фæсномыгæй йæ Хъæрзыдта 
хонынц. Æмæ æцæгæйдæр. Йæ цуры чысыл алæуу æмæ дзы 
æнæмæнг фехъусдзынæ: «Ам мын риссы, уым мын риссы»... 
Æмæ цы нæ хос ис йæ хæдзары! Дæ цæст дзы цæуыл не ’рхæцд- 
зæн: валидолыл, корвалолыл, аллахолыл, седуксеныл. Сеппæт 
чи фæнымайдзæн. 
Быдзыго фæстаг рæстæг пайда кæнын райдыдта хостæн бæз- 
гæ кæрдæджытæ æмæ гагадыргътæй дæр. Бынæй уæлæмæ скæс, 
æмæ бæрæг дары йæ балкъон мыртгæйы, уагъылыйы, кæркми- 
сындзæджы, сусхъæды дидинджыты, пысырайы æмæ дугъысы- 
фы бæстытæй. 
Суанг ма уынгмæ куы фæцæуы, уæддæр йæ дзыппытæ бай- 
дзаг ^æны алыхуызон хостæй. 
— Махæн Быдзыго куынæ уаид, уæд нæ пълантæ никуы сæх- 
хæст кæниккам, — хъазгæмхасæн фæзæгъынц афтеччы кусджы- 
тæ. 
Быдзыгойы мады ’рвад Темыр та æрæджы мидбылхудгæйæ 
афтæ радзырдта: 
— Быдзыго раздæр хъæуы цард. Сæ хæдзар лæууыд кæро- 
нæй, фæндаджы былгæрон. Æнафоны бæлццон-иу фыццагдæр 
уыдоны дуар бахоста. Иуахæмы рабалц кодтой низтæ дæр. Кæ- 
дæм уыд сæ фæндаг, цас фæцыдысты, чи зоны? Иуафон сыл 
баталынг, æмæ уыдон дæр Быдзыготæм баздæхтысты. Лæг йе 
’фсинæн афтæ: «Уазджыты истæмæйты хорз фен». Усы бæргæ 
нæ фæндыд, фæлæ Быдзыгойы ныхмæ йæ бон «нæ» зæгъын нæ 
115 

баци. Низтæ сæхи хорз федтой, стæй хъарм æмæ сыгъдæг хуы- 
ссæнты сæхи ауагътой. Райсомы куы сыстадысты, уæд сæ хи- 
стæр схъæлроцъо æндыснæг сусæгæй афтæ зæгъы: «Амæй хуыз- 
дæр ран никуы ссардзыстæм». Афтæмæй уым цæргæйæ базза- 
дысты. Се ’хсæн байуæрстой Быдзыгойы буар. Иутæ æрбынат 
кодтой сæры, иннæтæ ахсæны, рæуджыты, зæрдæйы, аннæтæ 
астæуыстæджы æмæ уæрджыты. Цыдис рæстæг. Низтæ азæй- 
азмæ фылдæр кодтой. Цыдæр цотгæнаг уыдысты. Уæд ма Бы- 
дзыго æрыгон уыд, æнæзивæг сæ хаста йæ буары. Фæлæ ныр 
фæуæзбын, йæ хъарутæ сысынц сабыргай. Кæс æмæ та сæ ду- 
армæ лæууы «тагъд æххуысы машинæ». Æвæдза, уый скусын 
кæн æмæ йæ æнæ шофырæй рынчындоны кæртæй рауадз, уæд 
Быдзыгойы хæдзары дуармæ дзыхълæуд æркæнид. 
Аххосджын йæ ныййарджытæ Хъæлци æмæ Ненуца уыды- 
сты. Иунæг лæппу нын у, зæгъгæ, æмæ йæ æгæр сбуц кодтой. 
Зымæгон-иу æй алы хъарм дарæсы фиуы тыхт скодтой. Йæ сæ- 
рæй, йæ астæуæй-иу бæрæг ницыуал уыд. Сæрдыгон, иннæ сы- 
вæллæттау, бæгъæввадæй уынгты никуы азгъордта, йæ къæхты, 
дам, сындз кæнæ авджы саст суайдзæн. 
Цæвиттон, чысылæй афтæ сахуыр йæ буар, æмæ ныр нæ ху- 
рæн фæразы, нæ — дымгæйæн. Æвæдза, бинонтæй исчи рудзынг 
чысылдæр куы байгом кæны, уæд Быдзыгойы æрдиаг ссæуы: 
— Æллæх-æллæх! Кæцæйдæр дымгæ дымы! 
Æмæ та уæд бинонтæй исчи рудзынг зивæггæнгæ æрбахгæ- 
ны, кæд уатæй уæззау уæлдæф атæрын фæхъæуы, уæддæр. 
Иу бон Быдзыгойыл ахæм бæллæх æрцыди. Сæ сыхæгтæм 
зиан уыд, уым æваст куы ахауид. Адæм фенхъæлдтой, мардыл 
фæрыст æмæ йæ зæрдæ бахъарм. Лæджы иуварс куы ахастой, 
уæд йæ фæсонтæм ацамыдта: 
— Судзын!.. Судзын!.. — йæ цæстытæ ныдздзагъыр сты.. 
— Фенæм-ма йын йæ фæсонтæ! — фæхъæр кодта адæмæй 
иу лæг, йæхæдæг ын йæ пинджак æмæ хæдон рæвдз хæрдмæ 
стылдта. 
— Мæнæ диссæгтæ! Кæд йæ фæсонтыл ис горчичниктæ! 
Æрбакæсут-ма йæм! 
Куыд рабæрæг, афтæмæй Быдзыго райсомæй зианджынтæм 
алæууыд æмæ йæ фæсонтæ суазал сты. Иуафон сæхимæ бауад 
æмæ сыл горчичниктæ авæрдта. Раст æм уыцы рæстæг йæ сыхаг 
Гагко бауад æмæ йын афтæ зæгъы: 
116 

— Уæртæ-ма цырт алæгъз кæн, дæ хорзæхæй. Пълотник куы 
дæ. 
Быдзыго фæраст, цалдæр азы боцкъагæнæн цехы куыста, 
фарон та æхсæвгæсы бынатмæ раивта, ам, дам, мын æнцондæр 
уыдзæн. «Нæфæразгæ дæн», зæгъгæ-иу куы загъта, уæд-иу æй 
йæ дыууæ фыртæй исчи раивта. Раст зæгъгæйæ, фыд кæстæр 
Иетайæ райгонд нæу. Æгæр хъæцон æй хоны. Иу бон та йын 
афтæ зæгъы: 
— Мæ фыд, хæсты рæстæг дæхи уацары радтаис? 
— Гæнæн æмæ амал уæвгæйæ — нæ. 
— Æмæ уæдæ низтæм цæмæн радтай дæхи? Иу бон æрæм- 
бырд кæн дæ хъарутæ æмæ схæц семæ. 
— Къулбадæг ныхæстæ куынæ кæнис! Знаг знаг у, низтæ 
та низтæ сты. Адæймаг сæ нæ уыны. Кæдæм сæ багæрах чын- 
дæуа! 
Цыдис рæстæг. Иу сæрдыгон изæр та, Быдзыго сæхимæ куы 
фæцæйцыд, уæд æнæнхъæлæджы йæ сæр дуары тарвазыл сцавта. 
— Æллæх! — Ныхъхъæр кодта йæ дзыхыдзаг! — Гъеныр мæ 
адзал æрцыд! — йæ сæрыл хæцгæ сæхимæ бахызт. — Не ’фсин, 
мæ хъуыддаг хорз нæу. Сæры тугдадзин аскъуыди, æнхъæлдæн. 
Хатын æй! Цыдæриддæр у, уæддæр — кровоизлияни! 
— Уанцон нæу, нæ лæг! Стæ-ма, фенон æй, — загъта ус æмæ 
лæджы сæр асгæрста. — Мæнæ иучысыл арæсыд. Туг дзы нæ 
ракалд. 
— Æмæ мидæгæй кæхцы цы бæллæх æрцыд, уый зоныс? 
Кровоизлияни куы вæййы, уæд туг æддæмæ нæ фæкæлы, мидæ- 
гæй сæры магъзыл апырх вæййы. Рæвдздæр «тагъд æххуысы» 
машинæмæ. 
— О нæ лæг, мæ цæсгом нал хъæцы дохтыртæм дзурын! 
— Уæдæ ма сæ хуыздæр куыст циу? 
— Алло! Алло! «Тагъд æххуыс» дæ? Уæ хорзæхæй, нæ лæг 
цыдæр кодта. Тæрсы, кровоизлияни, дам, у... 
— Зæгъ сын, тагъддæр фæзынут, — æрбайхъуыст Быдзыгойы 
хъæлæс уаты кæронæй. 
— Ныртæккæ сæ ардæм хъæуы. 
Ссæдз минут дæр нæ рацыдаид, афтæ æддейæ æрбайхъуыст 
машинæйы уасын. Фæндзæм уæладзыгмæ, æвæццæгæн, згъоргæ 
кодта дохтыр. Йæ лæф-лæф куы æрцыд, уæд æрæсгæрста Бы- 
дзыгойы сæр æмæ загъта: 
117 

— Нæлгоймаг, уæвгæйæ цы тæппуд дæ! Цæй кровоизлия- 
нийы кой кæнут?! Афтæ æнхъæлут, æмæ горæты сымах йеддæ- 
мæ цæрджытæ нæй?! Алы хатт куы ныффæдис кæнут! Афонмæ 
æндæр æцæг тыхст рынчынтæй искæмæ бахæццæ уыдаин! Кæд 
дзы нырмæ искæуыл исты æрцыд, уæд та? 
Раст уыцы рæстæг райхъуыст телефоны дзæнгæрæг. Сона 
фелвæста хæтæл. 
— Хъусын. Чи дæ? Цы?! Куыд?! Æмæ дохтырмæ!.. Нæма зыны, 
зæгъыс?! — ус телефоны хæтæл æвæргæйæ, дзырдта дарддæр. 
— Нæ чызг Зарæ цыдæр кодта! Йе ’фсин дзырдта уый! Ратул- 
батул, дам, кæны! Йæ хуыз, дам, фæцыд! Сау бонтæ! 
— Сæ мыггаг кæмæй у? — афарста дохтыр. 
— Саухалтæй. 
— Проспекты нæ цæрынц? 
— О, о. Дохтыр, дам, никæцæй зыны. 
Уыдон чысыл раздæр мæнмæ æрбадзырдтой. Фæлæ раздæр 
ардæм фæраст дæн, нæ рынчын мæлæты къахыл лæуд у, зæгъ- 
гæ, кæй загътат, уымæ гæсгæ. 
Быдзыго йæ хуыссæнæй фестад æмæ дохтырæн лæгъстæ 
кæны: 
— Уæ хорзæхæй, баххуыс ын кæнут! Мæн уал фæуадзут! 
Тагъддæр! Исты йыл æрцæудзæн! Мауал фæстиат кæнут! 
Уæдмæ Пета дæр фæзынд. Хабар куы базыдта, уæд уый дæр 
дохтыримæ фæраст. 
/Ехсæвы нал бафынæй сты бинонтæ. Нал схъæрзыдта Бы- 
дзыго дæр. Бон куы ’рбацъæх, уæд Пета æрбаздæхт сæхимæ 
фæлмæст, хуыссæгхъуагæй. 
— Цыдæр æнкъард дæ, лæгшу! Сау бонтæ! Æнхъæлдæн, æмæ 
нæ хæдзар байхæлд! — йæ уæрджытæ ныххоста Сона. 
— Дæхи фæуром, Дыдта. Ницыуал ын у ныр. Фæлæ чысыл 
ма бахъæуа... Операци йын скодтой уайтагъд. Аппендицит уыди. 
Чысыл ма куы афæстиат уыдаид сæхимæ, уæд... 
Уæдæй фæстæмæ Быдзыго «тагъд æххуысмæ» никуыуал 
бауагъта дзурын. Иу райсом ыл кæрты фембæлд сыхæгты ус 
Блоццæ æмæ йæ афарста: 
— Быдзыго, дæхи куыд хатыс? Цыма а-фæстаг рæстæг сæ- 
рæндæр дæн, афтæ мæм кæсы. 
— Мæхи ныртæккæ дзæбæхдæр æнкъарын. 
118 

Сынчъы уæлæ цъутхал 
Уыцы изæр дæр та фæскуыст æнкъардæй æрбацыд Дзанте- 
мыр. Йе ’фсин Даккæ йын уайтагъд æрæвæрдта хæринаг, фæлæ 
йæм уый æввахс дæр нæ бацыд. 
— Нæ лæг, цыдæр кæныс ныр цалдæр боны. Исты низ дæ 
тыхсын кæны? 
— Ницы. 
— Уæд та дæ исчи маст бауагъта. 
Лæг иуцасдæр ницы сдзырдта, стæй афтæ бакодта: 
— Æмæ дын æй куы зæгъон, уæд мын фенцондæр уыдзæн? 
— Цы бæрæг ис? Кæд йæ хостæ мæнмæ сты, уæд та! Æн- 
къард уæвын дыл нæ фидауы. Æз дын цы мидбылхудт уар- 
зын, уый цы фæци? Уыцы мидбылхудт мæ басайдта дæумæ 
мæ чызгон бонты. Уый мын рафыцын кодта мæ уарзты цæдж- 
джинаг. 
— Мысырби дæр æй рафыцын кодтаид. Базæйы хицау куы у, 
кæрты йæм цы æвзалыйы рæгътæ вæййы, уый куы фенис. 
— Раст зæгъгæйæ, æхцаджын у. Стæй мæ дæуæй фылдæр 
уарзта. Иухатт немæ проспекты баиу. Уæд ын нæ сыхаг чызг 
Диффæ афтæ зæгъы, Даккæйы зæрдæ, дам, «Цъиуы æхсыр» 
агуры. Уый дын йæ «Жигули»-йы куы абадид. Уайтагъд Октяб- 
рыхъæуæй æрбахæццæ кодта цалдæр къоппы къафеттытæ. 
— О, «Цъиуы æхсыр» уым кæнынц. 
— Фæлæ уæддæр цы фæуæлахиз дæ, — загъта Даккæ æмæ 
Дзантемыры фарсмæ диваныл йæхи æруагъта. Лæг æй æрбахъæ- 
быс кодта, стæй йын йæ урс дæллагхъуыр йæ армытъæпæнæй 
рæвдауæгау æрсæрфта. 
— Гъеныр зæгъ, цы кодтай? — рæвдаугæ хъæлæсыуагæй йæ 
афарста ус. 
— Куыд кæсын, афтæмæй мæ нал ныууадздзынæ. Зоныс, 
нæ колхозы сæрдар цыдæр æнахуыр лæг у. Иу хъуыддаг раир- 
тæстон: мæ донгъуыз костюм мыл куы вæййы, уæд... Хуыцауы 
дзæгъæлы мæ бамæстджын кæны. Йе ’рфгуытæ цы хъуынджын 
сты, уымæй ма сæ ноджыдæр тынгдæр нылхынцъ кæны. Кæм 
балхæдтай уыцы костюм? Кæмæй? Æвзæр къух ын ис, æвæц- 
цæгæн, — загъта лæг æмæ ма йæ ныхæстыл бафтыдта, зæгъгæ, 
ницы ис ма зæгъ. — Базаргæнæджы къух ницы аххосджын у. 
119 

Уæдæ мæ хицауыл дæр ахæм костюм вæййы. Мæнонты хæрз 
халдих. Айфыццаг æй иу къуырийы бæрц нал скодтон, æмæ йæ 
цæстæнгас бæлвырд хуыздæр уыд. 
— Гъе уый дын, гъе! Ау, ахæм лæг у? Гъемæ... Уыцы костюм 
уал нывæр. 
— Æмæ уæд цы дардзынæн? 
— Дæ зæронд морæ костюм. 
— Æмæ æдзух уым цæудзынæн? 
— Дæ мызд куы райсай, уæд ма... Универмаджы æндæрæбон 
хорз сау костюмтæ федтон. 
— Æмæ уыйбæрц æхца кæм ис? Гæрзтæхсæн дæр нæ æлхæ- 
нын хъæуы. 
— О, хæдæгай. 
— Гъемæ цы уа, уый уæд. Цæудзынæн мæ морæ костюмы 
дæр... 
Дзантемыр мæйы бæрц нал скодта йæ донгъуыз костюм. 
— Табу Дунескæнæгæн! Ныр сæрдар нæ лæджы йæ ныхтæ нал 
садздзæн, — загъта-иу йæхинымæр Даккæ. Фæлæ йæ цин бирæ 
нæ ахаста. Иу изæр та йæ зæрдæ фехсайдта Дзантемырмæ. 
— Нæ лæг, цыдæр та кæныс. Дæ бæзджын, дæ нæргæ хъæлæс 
мæнæн ныфсы хос куы у, æз æм хъусынæй куынæ ’фсæдын, уæд 
цы ныхъхъус дæ? Хæлæг мын кæныс дæ хъæлæсы зæлтæ? 
Дзантемыр иуцасдæр джихауæй каст рудзынгæй, стæй мæ- 
стыйæ загъта: 
— Цы, уый зоныс? Æндæр ранмæ мæ ацæуын хъæуы. Уым 
мын кусгæйæ нал у. Федтон хицæуттæ, фæлæ дзы ахæмыл ни- 
куыма сæмбæлдтæн. Ныр та йæ мæ хъæлæс хъыгдары. Ды цы 
хъæдабæ хъæлæс уарзыс, уый. 
Даккæ фæджих уыцы ныхæстæм, цыдæр зæгъынмæ хъавыд, 
фæлæ уыцы рæстæг дуарæй бахызт Микъитт. 
— Де ’зæр хорз, мæ хæрæфыртты хуыздæр, Даккæ. Уырны 
дæ, дæ мад Сона мах мыггагæй бирæ рухс ахаста йæ цардæмбал 
Аксойы хæдзармæ. Ды та Дзантемырмæ æрбахастай хъарм. Зы- 
мæджы уæ бæстыхайы алыварс мит никуыма федтон. Атайынц 
дæ хъармæй. Гъеныр дын мæ сæрæй ныллæг кувын, — æмæ 
æцæгæйдæр Микъитт йæ гыццыл сæр суанг йæ ронбастмæ æр- 
уагъта, стæй сабыргай сæмраст фæстæмæ. — Ныр дын дæ къух 
исын, — бафтыдта ма йæ ныхасмæ æмæ сылгоймагмæ хæстæг- 
дæр бакъахдзæф кодта. 
120 

— Нæ, фæлæ дын цы гыццыл къух ис, дæхæдæг дæргъæй- 
дæргъмæ. 
— О Даккæ, Даккæ, стырдæр уыд, фæлæ баихсыд адæмы 
къухтæ исынæй. Зивæг нæ кæнын уыцы хæс æххæст кæнынмæ. 
Уырны дæ, мæ зæрдæ узбекаг фæлмæн бæмбæгæй конд у. Кæд- 
мæ фаг уыдзæн — нæ зонын. 
— Мæ мады æрвад, дæ философийы дзæкъулæн та йæ ком 
райхæлдтай, — фæцырд Даккæ. 
— Ха-ха-ха! — йæ хъæлæсы дзаг ныххудт Микъитт, — ды ма 
мæ Фербах дæр схондзынæ. 
— Фербах нæ, фæлæ Фейербах. Институты йæ нæ цыдтæ? 
— Цыдтæн, фæлæ... Сеппæты нæмттæ ма кæй зæрдыл лæу- 
уынц. Стæй... Хуыцау хорз цард раттæд æнæ уый дæр. Уырны дæ, 
æз ахæмты зонын, институт каст нæ, фæлæ ма-иу æй аныхъуы- 
рынмæ дæр рахъавыдысты, афтæ хорз ахуыр кодтой. Фæлæ... 
царды ницы сæнтыдтой. Айфыццаг дзы иу та махмæ æрбацыд 
кусынмæ... Йæ уындæй мæ зæрдæ бауазал. Йæ пъалто — зæ- 
ронд, йæ батинкæтæ — ихсыд, йæ чыссæ — тæбæкк. Рамазанæй 
зæгъын, Дзантемыр. Уый дæр дæу хуызæн у. Æфсæрмæй мард. 
Фырнымд. Раст адæймаг. Хъæрон нысаны хуызæн. Хицау æм 
сфыдæх. Сынæгæй хæцынц ныр цасдæр. Зоныс æй, хъусыс сын 
сæ хабæрттæ. 
— Хъусын, уæдæ къуырма дæн... — нал фæлæууыд Дзанте- 
мыр. 
— Уырны дæ, мах хицау фыдзæрдæ нæу. Гъе, æрмæст æм 
хиуарзондзинад хæццæ кæны. Ноджыдæр ма йæм ис цыдæр лы- 
стæг лæмæгъдзинæдтæ. А-лæппу йæм раджы акаст рентгенæй. 
Йæ хуылфы цал тъанджы ис, уыдон дæр банымадтон. Хорз зо- 
нын, мидбылты йæм кæд бахудын хъæуы, кæцырдыгæй йæм 
бацæуын хъæуы... Цыдæриддæр ын зæгъон, уый бакæндзæн. 
Чидæртге дзæгъæл ныхæстæ кæнынц, Микъитт, дам, сæрдары 
къухтæ сбаста, фæлæ мæм нымады дæр не сты. Иу бон бухгал- 
теримæ ахъуын стæм, æмæ дын афтæ: ды, дам, шайтан куы дæ, 
афирист, сæрдары уæхскыл, дам, бадыс æмæ уырдыгæй фæлгæ- 
сыс. Тæвд бон, дам, ын йæ сæрæн дымгæ фæкæныс, къæвда рæ- 
стæг та, дам, æм зонтыкк дарыс. Ноджы, дам, æй алы къуыри 
дæр уæхимæ хоныс... Фæсмон ма кæны йæ ныхæстыл, фæлæ... 
Бирæ нал бакусдзæн. Æз аркъау æррæвдз кодтон, хицау та йæ 
æлвасгæ æркæндзæн. 
121 

Даккæ бакатай кодта. Исдуг ницы сдзырдта, стæй афтæ: 
— Дæ-дæ-дæй! Нæ лæджы дæр куы ныцъцъист кæна! Раз 
дæры сæрдар цы дзæбæх лæг уыд! Колхозонтæ ма йæ ныр дæр 
мысынц. 
— Рæдийыс, Даккæ. Ныры сæрдар хорз лæг у, æрмæст æм... 
Æмæ уæвгæ æппæтæй æххæст адæймаг кæм ис? Йæ зæрдæхуд- 
ты цæуын нæ хъæуы. 
— Æмæ нæ лæг фысæй уæлдай куынæ у. Уый тыххæй йæ 
донгъуыз костюм дыууæ мæйы йæ уæлæ нал скодта. Ныр та йæ 
бæзджын хъæлæс... 
— Уый тыххæй æз дзырдтон йемæ, — Даккæйы ныхас фе- 
скъуыдта Микъитт æмæ Дзантемырмæ бакаст. 
— Дæу сминæвар кодта нæ лæгмæ, — афарста ус. 
— Кæцæй? Ахæм æгæнон нæу. Уæдæмæ... Æз æй рахатыдтон. 
Мæ хъуыды загътон Дзантемырæн æмæ йæ æниу йæхæдæг нæ 
фиппайы? Сæрдаримæ ныхас кæнгæйæ, йæ хъæлæс куы нын- 
нæры, уæд уый йæхи ныттар кæны. Хардзау æм кæсы. Бирæ 
хицæуттæ хорз хæдивджытæ нæ дарынц. Тæрсгæ кæнынц сæ 
бынæттæн. Нæ хицау дæр уыдонæй у. Кæсы суанг дарæсмæ дæр 
æмæ хъæлæсмæ дæр. Нæй гæнæн, Дзантемыр, дзурын райдай 
лыстæг хъæлæсæй. 
— Микъитмæ байхъус, нæ лæг. Йæ зæрдæ нын æвзæр нæ 
зæгъы. Науæд дæ куыстæй фæхауæккаг уыдзынæ. 
— Уæ ныхæстæ мæм худæг кæсынц, — нал баурæдта йæхи 
Дзантемыр. — Куыд хъуамæ райдайон æндæр хъæлæсæй дзу- 
рын? Æнцон у? 
— Хæдзары-иу дæхи хъæлæсæй дзур, куысты та... — бахатæ- 
гау кодта Микъитт. 
— Куыд кæсын, афтæмæй мæ сымах схъазинаг кæндзыстут, — 
Дзантемыр ма цыдæр зæгъынмæ хъавыд, фæлæ йæ Микъитт 
фæурæдта: 
— Æмæ та-иу хицауы раз дзур лыстæг хъæлæсæй. Зæгъ- 
иу, уазал дон куы бануазын, уæд мæ хъæлæс фехæлы. Уæдæ 
адæмон театры дæр куы архайдтай, уæд-иу куыд фæрæзтай? 
Бетърейы ролы-иу лыстæг хъæлæсæй дыууæ сахаты бæрц куы 
фæдзырдтай. 
— Æмæ-иу уæд хъазгæ кодтон. Уый спектакль уыд! 
— Æмæ дæуæй афтæ цард цы у? Цард дæр спектакль у. Уым 
дæр хъазын хъæуы. Æрмæст ам сценæмæкæсæджы бæсты æм- 
122 

дзæгъд фæкæны хицау. Сар дæ сæр кæны, æвзæр куы ахъазай, 
уæд дæ дыккаг хатт сценæйы къахдзæф акæнын дæр нал рау 
адздзæн. Архайын хъæуы, цæмæй дæ хъазт йæ зæрдæмæ фæ 
цæуа. Гъеныр мæ размæ колхозы къæбицы хицауæй Годи куы 
ста, фæлæ хъазыд, йæхи куыд фæндыд, афтæ æмæ йын сæрдар 
йæ роль байста. Стæй йæ мæнæн радта. Раст куы зæгъон, уæд 
мæ хъазт сæрдары зæрдæмæ цæуы. Сымах мæхиуæттæ стут, су- 
сæг уæ ницы кæнын. Фæнды мæ, сымах дæр куы ницы хъуаг 
уаиккат, уый. Хорз уаид Дзантемыры фосхæссæн комплексы 
хицауæй куы сæвæрид, уæд. Пайда уæм хауид. Уæ дæндæгтæ 
арæхдæр схъауиккат. 
- Нæ лæг, дæ хъæлæс ныллыстæг кæндзынæ, цыфæнды зын 
дын куы уа, уæддæр. 
- Афтæ, афтæ. Хицауы зæрдæхудты цæуæн нæй. Худын дæм 
куынæ цæуа, уæддæр æм бахуд. Рыгæйдзæгтæ куынæ уа, уæд- 
дæр ын йæ фæсонтæ асæрфтытæ кæн, æмæ йæ зæрдæ фæлмæн 
кæна. Айфыццаг нæ сæрдарæн йæ къахы нуæрттæ фæтынг сты. 
Фæскъæвда хуылыдз асинтыл фæбырыд. Нал æй хъуыды кæныс, 
Дзантемыр? Цалдæр боны къуылых куы фæцыд. Уыцы рæстæг 
мæм афтæ фæкаст, цыма йæхинымæр мæсты кæны, ома иннæтæй 
исчи цæуылнæ фæбырыд уыцы асинтыл. Æмæ сфæнд кодтон, 
цæмæй йын фенцондæр уыдаид. Йæ кабинетмæ куы бацæйхыз- 
тæн, уæд мæ амонæн æнгуылдз тæрвазыл авæрдтон, мæхæдæг 
иннæ къухæй дуар мæ фæдыл æрбатъæпп кодтон. Мæ зæрды 
йæ тынг фæцъист кæнын нæ уыд, фæлæ... æнгуылдзыл царм нал 
аззад? Йæ туг акалд. Афтæ, гъе! Хицауæй исты куы рисса, уæд 
йæ дæлбар чи уа, уый дæр хъуамæ истæмæй схъæрза. Цы дын 
уыдзæн, дæ хъæлæс фæлыстæгдæр кæндзынæ, уымæй. 
— О нæ лæг, байхъус мæ мады ’фсымæрмæ. Йæ зæрдæ нын 
æвзæр нæ зæгъы. Махæн хорз цæмæй уа, ууыл архайы, — лæгъ- 
стæ кæнынмæ фæцис Даккæ æмæ йæ мойыл йæхи бауагъта. — 
Бафæраз. Мыггагмæ уым нæ кусдзæн сæрдар. 
Æппынфæстаг Дзантемыр æртасыд, сразы семæ. Дыккаг бон 
планеркæйы ныхас цыд, холлæгтæ куыд цæттæгонд цæуынц, 
уый фæдыл. Фæстагмæ сæрдар Дзантемыры афарста: 
— Ацы æртæ боны æхсыры æрконд фæкъаддæр. Цæмæн? 
Дзантемыр сыстад. Сцæйдзырдта йæхи хъæлæсæй, фæлæ йæ 
зæрдыл æрбалæууыд Микъитт æмæ Даккæйы фæдзæхст. Иу- 
цъус æнцад алæууыд, схуыфæгау кодта. 
123 

— Къæвдайы аххосæй фæкъаддæр æхсыры æрконд. Стуртæ 
сæ фаг нæ фæхизынц. Кæрдæг бæргæ арф у, фæлæ... 
Кабинеты чи бадти, уыдон фæджих сты. 
— Дæ хъæлæс цы кодта? — баппæрста чидæр йæ ныхас. 
— Фехæлд. Дысон хидæйдзагæй уазал дон банызтон, æмæ... — 
загъта ноджы лыстæгдæр хъæлæсæй Дзантемыр, йæхæдæг аивæй 
бакаст сæрдармæ, базонын æй фæндыд, йæхи куыд дары, уый. 
— Диссаг дæ, Дзантемыр. Ахæм сыгъзæрин хъæлæс хъахъ- 
хъæнын хъæуы. Кæд уазал донæй хæлгæ кæны, уæд æй ма нуаз. 
Дæхи уром, — уайдзæфгæнæгау ын бакодта бригадир Арсæмæг. 
— Изæры уæхимæ куы ацæуай, уæд-иу фых æхсыр сæгъы сои- 
мæ бануаз, хорз æххуыс кæны. 
— Фæлæуу-ма, Арсæмæг, поликлиникæйы нæ бадæм. Мах 
ныртæккæ колхозы правленийы стæм, — бахъуыр-хъуыр кодта 
Микъит. 
— Сæрдары фæзмыны, уый хъæлæсæй дзуры Дзантемыр, — 
афтæ бакодта чидæр. 
— Æцæг зæгъыс, уæллæгъи, — йæ ныхас ын айста иннæ. 
Стыхст йæхимидæг Дзантемыр. Нал зоны, дарддæр цавæр 
хъæлæсæй дзура, уый. Æппынфæстаг райдыдта йæ басæй дзу- 
рын: 
— Абон арв рангæс. Кæд та фæхуртæ кæнид. Стуртæ хуыз- 
дæр фæхиздзысты. 
— Ныр та бæзджын хъæлæсæй дзуры! 
— Хынджылæг кæны! 
Сæрдар йæхи нал баурæдта, фæгæпп ласта, тымбылкъухæй 
стъол афтæ тынг ныццавта, æмæ доны графины фарсмæ тæ- 
бæгъы цы агуывзæ æвæрд уыд, уый дзыгъал-мыгъуыл ссыд. 
— Чи дын радта уыцы бар æмæ ам артисты митæ кæнай! Æм- 
бырд хъазинаг цы скодтай. Кæд артист дæ, уæд театрмæ ацу! 
Фæндаг дын ис! Ничи дæ уромы!.. Стæй... Ды кæй фæзмыс?! 
Мæнæй ахъазынмæ хъавыс? Махæн иу ран кусгæ нæу. Нæ ды- 
ууæйæ иу! 
— Гъемæ æз ацæудзынæн. Ды ахæм бынат нал ссардзынæ. 
Фæлæ зон, мæнæн æрдз цы хъæлæс балæвар кодта, уый искæй 
тыххæй нæ ныллыстæг кæндзынæн. 
Уыцы ныхæсты фæстæ Дзантемыр кабинетæй рахызт. Йæ 
фæдыл рауад Микъит дæр. 
— О Хуыцау дын ма уа! Дæ хъæлæс сæрдары хъæлæсы хуы- 
124 

зæн цæмæн рауад? Æз дын афтæ загътон, æмæ... Æгæр ратæвд 
дæ. Хицауæн барын хъæуы. Хатыр дзы ракурдзынæ. 
— Ныууадз мæ! Нал дæм хъусын! — йæ къухтæ стылдта 
Дзантемыр. — Ды цы дæ, уый зоныс? 
-Цы? 
— Сынчъы уæлæ — цъутхал! 
— Æмæ уæд сынкъ та чи у? 
— Сынкъ та — нæ сæрдар! 
— Æмæ нæ ныллæмарынмæ хъавыс? Ницы дын дзы рауай- 
дзæн. Де ’нгуылдзтæ цыма æгæр лæмæгъ сты, афтæ мæм кæсы. 
— Тыхджын æнгуылдзтæ кæмæн ис, ахæмтæ разындзæн! — 
загъта Дзантемыр æмæ кæртмæ рæвдз ахызт. 
Уромæнтæ 
Быбыло æмæ Буцци шабашкæйæ сыздæхтысты æрæджы. 
Уæдæй нырмæ цъыччытæ кæнынц сæ даргъ сомтæй. Мæнæ та 
ныр дæр тигъыл лæууынц нозтджынæй æмæ хъæлдзæг ныхæстæ 
æддæмæ схойынц се ’взæгтæй. Уыцы рæстæг сæ размæ бахæццæ 
колхозы зындгонд механизатор Гырым æмæ афтæ: 
— Уæ райсом хорз! Сæумæдæвдæгæй та цъæхæй уæхимæ 
куы фæкастыстут. 
— Райсомæй дæ цард куыд саразай, афтæ уыдзæн изæрмæ, 
— загъта Быбыло æмæ йæ хъæлæсы дзаг ныккæл кæл кодта. 
Буцци йын йæ ныхас анывæзта дарддæр. 
Репетици кæнæм, репетици, Гырым, Джеоргуыбайы къæхты 
уынæр нæ хъустыл уайы. Цас ма йæм ис, уый зоныс? Æртæ боны 
æмæ... — йæхæдæг сахатмæ æркаст... — Æртæ боны æмæ дыу- 
уæ сахаты, стæй цалдæр минуты. Уæвгæ... Иуæй-иу хæдзæртты 
схæц-æрхæц фæкæнынц. Дæс, иуæндæс сахатмæ чъиритæ не ску- 
вынц, дзидзатæ уæлартæй нæ сисынц. Афтæмæй та изæры æхсæз 
сахатыл æмбæлы скувын. Джеоргуыба дæр афтæ уарзы. 
— Афтæ, афтæ, ме ’рдхорд раст дзуры, — Буццийы ныхас 
айста Быбыло. — Хуыцау æмæ иннæ зæдтæ æрæджиауы куывд 
фылдæр хатт нал айсынц. Афтæ фæзæгъынц: «Раздæр кæм уы- 
дысты?» Æмæ раст кæнынц. Ныр иуæй-иу æгуыдзæгты тыххæй 
уыдон иуæндæс кæнæ дыууадæс сахатмæ бадой? 
125 

— Æгъгъæд скæн! Раст цыма Хуыцауæн йæ хæдивæг уыдтæ, 
уый ныхæстæ кæныс! — нал баурæдта йæхи Гырым. — Æмæ 
уæдæ уæ зæрды сымахæн рагацау скувын ис? Скув, скув, кæд 
дын дæ сæрмæ хорз зонд баппариккой бæрзондыл бадджытæ. 
— Скувдзыстæм сын раст æхсæз сахатыл. Цалынмæ ма бадой, 
уæдмæ. Мах ам телевизортæм фæкæсæм æмæ æрæгмæ схуыс- 
сæм, фæлæ уым, уæлæрвты, ахæмтæ нæй. Ныр Гыр... Гырым, 
афтæ бакæн, æмæ немæ саккаг кæн. Мæнæ мæ хæдзар, уыныс 
æй. Уым, фынгыл ис хæрд, нозт. Мах цалдæр сидты фæкод- 
там, стæй сыгъдæг уæлдæфмæ рауадыстæм. Фæйнæ тамакойы 
дæр адымдтам. Мæ мад Лезигкайæн аргъ кæнæм. Хæдзары не 
сдымдтам. Бронхалон астмæ йæм ис, цом. Ма æфсæрмы кæн. 
— Бузныг. Мæн быдырмæ цæуын хъæуы. Анауыли фæлдæхт 
нæма фестæм, — загъта Гырым. 
— Гъемæ уæдæ ацу. Дæуæй махæн æмбал нæй. Кусын базыд- 
тай, фæлæ цæрын нæма, — уайдзæфгæнæгау бакодта Быбыло. 
Уыцы ныхæстæ айхъусгæйæ, Гырым æрлæууыд. Йæхи фæ- 
тар кодта: 
— Æз нæ зонын цæрын?! Кæд æрбæстон уыдзыстут?! Даргъ 
тумантæ кусынмæ куы кæдæм ныййарц вæййут, куы кæдæм! 
Худинаг уын фæуæд! 
— Уыцы стыр ныхæстæ кæцæй æппарыс, дæ дзых гыццыл 
куы у, — фæцырд Быбыло. 
126 

— Æмæ сымахмæ чи фæлæудзæн æнæ сдзургæ? Уæлдайдæр та 
ды, Быбыло. Дæ мад Дедийы иунæгæй ныууадзыс хæдзары æмæ 
хурхæй мæлы. Тæригъæд нæу? Уæ джинс хæлæфты уæрджытæ 
цы ихсыд сты! Раст цыма ардыгæй Африкæмæ уæ цыппæртыл фæ- 
бырыдыстут. Æз уын цы зæгъынмæ хъавын, уый зонут? Уæ дыу- 
уæ дæр механизатортæ стут, æмæ... æрбацæут фæстæмæ колхозмæ. 
Æвзæр уын нæ уыдзæн. Æз ацы аз картофы куыст кодтон æмæ 
афæдзы кæрон цас райсдзынæн, уый зонут? Æипынкъаддæр — 25 
мин сомы. Гектарæй систам 350 центнеры. Ныр бригадон мадза- 
лæй кусæм. Иу иннæуыл куысты хинæй нал цæуы. 
Уыцы ныхæстæм дыууæ лæппуйы фæджих сты. 
— Ныр æз цæуын! Карз нозт цъирынæн дæр кæрон скæнут. 
Уæхиуыл æрхудут! 
— Нæ хъуыстай, 25 мин сомы, дам, райсдзынæн, — Гырымы 
фæдыл кæсгæйæ, загъта Буцци. — Кæд ам уыйбæрц æхцатæ 
исынц, уæд мах нæхи цы схауæггаг кæнæм! Æниу уым цы фы- 
дæбæттæ фенæм! Дæуæн нæ зонын, фæлæ æз нал ацæудзынæн 
«шабашкæмæ». Бафæлладтæн. Æгъгъæд фæуæд. 
— Æгæр тагъд не ’ртасыдтæ Гырымы ныхæстæм? Æви хæри- 
сы къалиу фестадтæ? 
— Тынг раст нын загъта! Ацы нозт дæр ныууадзын хъæуы. 
Нæ сыхы ацы къуыри цыппарæй нал нуазынц. Бечыр авари куы 
скодта, уæд сæхиуыл æрхудтысты. Расыг куынæ уыдаид, уæд 
бæллæх не ’рцыдаид. 
— Фехъуыстон уыцы хабар. Ахсæв чызг скъæфæг цом мемæ, 
стæй-иу уый фæстæ мауал бануаз. Æви дæ ферох сты зноны 
ныхæстæ? Дæ сыхаг чызг Тимæ мæ зæрдæйы ныххызт. Æви 
нал уæндыс? Æмæ мæ уæд ахæм æрдхорд цæмæн хъæуы? Куыд 
кæсын, афтæмæй дæ нозт ссыд æмæ дæ ныфс йæ базыртæ æр- 
уагъта. Цом мидæмæ. Сидтытæ ахæццæ кæнæм кæронмæ, науæд 
нæм иннæ зæдтæ фæхæрам уыдзысты. 
Буцци зивæггæнгæ араст Быбылойы фæдыл. 
Райсомæй хъæубæстыл айхъуыст ахæм хабар: дысон, дам, 
Бесойы чызг Тимæйы сыхæгтæ скъæфджытæй байстой. Скъæф- 
джытæ та уыдысты Быбыло æмæ Буцци. Милиционер сæ дыу- 
уæйы дæр æрцахста. Слестгæнæг протоколы ныффыста: «Дысон 
Уасаты Быбыло хъавыд Хъæрмустаты Тимæйы аскъæфынмæ. 
Йемæ уыд йæ хæлар Хъæстæлты Буцци. Æхсæвы чызг концер- 
ты фæстæ клубæй сæхимæ куыд æрбацæйцыд, афтæ йыл дуар- 
127 

мæ дыууæ лæппуйы сæхи андзæрстой. «Жигули»-мæ йæ куыд 
фæцæйхæрхæр кодтой, афтæ чызг æрыгон бæласмæ фæлæбурд 
та. Йæ къухтæ йыл фыртæссæй нындæгъдысты. Скъæфджытæн 
ратонын нал куымдта. Уæд Быбыло машинæйы багажникæй 
фæрæт раскъæфта æмæ бæлас йæ рæбыныл атæхын кодта. Чыз- 
джы æд бæлас баластой «Жигули» мæ. Фæлæ машинæйы дуар 
æхгæнын нæ уагъта тала. Уæдмæ чызджы хъæрмæ сыхæгтæ 
фæфæдис сты. Байстой Тимæйы». 
Слестгæнæг протокол фыст куы фæцис, уæд Быбыло æмæ 
Буццийæн загъта: 
— Уæ хъуыддаг хорз нæу. Уæхимæ уын цæуыны бар нал ис. 
Ам баззайдзыстут, милицæйы хайады, стæй... 
— Кæд амал æмæ гæнæн ис, уæд... Бахатыр нын кæн, фæрæ- 
дыдыстæм, — лæгъстæгæнгæ дзырдта Быбыло. 
— Æмæ раздæр цæуылнæ ахъуыды кодтай ууыл? 
— Бамбар мæ. Мæ тормæзтæ хорз не сты, æндæр... 
— Дæ машинæйы уромæнтæй зæгъыс? 
— Уыдон хорз сты. Мæхионтæ нæ бæззынц. 
— Гъемæ дын сæм мах дзæбæх базилдзыстæм. Науæд та дын 
сæ ногтæй раивдзыстæм. Дæуæн дæр, Буцци, дæ уромæнтæм 
базилын хъæуы, — загъта тызмæгæй слестгæнæг. 
Сыгъзæрины къæртт 
Дурджын сыхы лæгтæ арæх ракæнынц Гоппийы кой. Иу 
изæр та йæ Алабайы чындзхасты æрымысыдысты. 
— Уæ Хуыцау ын ма уа! Ууыл цы зæнгтæ ис, ахæмтæ нырма 
лæгыл нæма æрзади! Цыфæнды расыг куы фæуа, уæддæр нæ 
фæцуддзæн, — дзырдта Хъазджери æмæ йе ’рмттæ кæрæдзиуыл 
хоста. — Айфыццаг дæлæ Хъæлæгуассæ йæ чызджы куы ’рвы- 
ста, уæд та фегæр. Æз æй уынгмæ ракодтон æмæ йын загътон, 
гъеныр ам фалæмæ гъæй кæн, уæхимæ, æз, мæнæ, мыггаджы хи- 
стæры сæ хæдзармæ ныххæццæ кæнон. Бадджерийы сæмбæлын 
кодтон йæ къонайыл. Абадтæн сæм. Иу бæгæны дæр анызтон. 
Стæй хабæрттæ, ныхæстæ ныххал сты. Уæдмæ æхсæв боны- 
рдæм фæкъул. Рацыдтæн нæхимæ. Уынджы иу сау æндæргыл 
128 

мæ цæст æрхæцыди. Хæстæг æм бацыдтæн æмæ дын — Гоппи. 
Кæцы ран æй ныууагътон, уырдыгæй змæлгæ дæр нæ фæкодта, 
раст цыма мих уыди, æмæ йæ уым исчи ныссагъта. 
— Зæнгтæй фидар кæй у, уый æз дæр зонын, — загъта Га- 
дæццо, — фæлæ йæм иу хъуагдзинад ис, расыгæй нал фæзоны, 
сæ хæдзар чердыгæй ис, уый. Æмæ, цалынмæ арахъхъ йæ сæ- 
рæй ахъуытты вæййы, уæдмæ фæлæууы йæ мидбынаты — къæв- 
да уа, мит уара, нымады дæр æм нæ вæййынц. Гъе, ахæм у 
Хадзыбечыр. 
— Хадзыбечыр, зæгъыс? Уый йæ бæрæгбоны ном у, — загъта 
Æмзорыхъо. 
— Гоппи йыл сыхы лæппутæ сæвæрдтой. Скъоламæ ма куы 
цыди, уæд ын йæ мады ’фсымæр Ростовæй хъусджын худ сла- 
ста. Худ йæ зæрдæмæ фæцыд, фæлæ йын къуындæг уыди, йæ 
сæры цъупп ын æмбæрста æрмæстдæр, фæлæ йæ уæддæр дард- 
та. Æмæ йæ уæд лæппутæ Гоппи схуыдтой. 
Дысон та кæмдæр фегæр. Нал æмбæрста, чердæм цæуы, 
уый. Мæцыхъоты рудзгуыты бын дзæвгар фæлæууыди. Уый 
размæ йæ кæмдæр хидæйдзагæй дымгæ фæхоста, æмæ йæ уым 
æхснырсæг æрцахста. Бинонтæ райхъал сты. Сæ лæппу Самсон 
æй йæ хæдзармæ фæхæццæ кодта. 
Абон æрæгмæ сыстад Гоппи. Æмæ уæвгæ кæдæм тагъд кæны. 
Куыстмæ цæуын æй нæ хъæуы. Æртæ мæйы размæ пенси райста. 
Стæй хуыцаубон дæр у. Хуыссыдаид ма, фæлæ сæ гæды Мурки 
кæмдæр райсомы æртæхы фæрацу-бацу кодта æмæ уыцы хуы- 
лыдзæй сынтæгмæ сгæпп кодта, лæджы дæлфæдтæм ныббырыд. 
— Æцитт! Æнæбайрайгæ фæу! — райхъуыст лæджы хъуыр- 
хъуыр. Йæ къахæй расхуыста гæдыйы. Рудзынджы цурмæ ба- 
цыд. Йæ цæстытæ андæгъдысты йæ сыхаг Хъæрæбийыл. Лæг 
машинæйæ райста ссады голлаг, йе ’ккоймæ йæ рогæппæрст 
скодта æмæ йæ сæхимæ бахаста. Гоппи йæм бахæлгег кодта. 
Хъуыдыты ацыди: «Ацы хайуан цы уæйыг у, нозтмæ йе ’ргом 
тынг не здахы. Фæлæ... æнæуи фæлмæнзæрдæ у. Æууæндаг. 
Чердæм ын зæгъай, уыцырдæм ахæцдзæн. Æнæуи йе ’фсæртæ 
æууилын уарзынц. Аимæ цæуын хъæуы, аимæ. Æнæ уый ни- 
куыуал ацæудзынæн». 
Иу райсом Хъæрæби сæ дуармæ ногсагъд талатыл дон куы 
кодта, уæд æм Гоппи йæхи байста. 
— Дæ райсом хорз, мæ сыгъзæрин сыхаг! 
9 Заказ № 1667 
129 

— Кæй райсом у, уый хорзæх дæ уæд, Гоппи! 
— Дæ куыст та дæ разæй куы фæци, æви дæ ферох, абон 
хуыцаубон кæй у, уый. 
— Бæргæ мæ нæ ферох, фæлæ... Бæлæстæ мæм дзидзидай 
. сывæллæтты хуызæн кæсынц, гъе, æрмæст цыфæнды æххормаг 
куы уой, уæддæр кæугæ нæ кæнынц. 
— Уый хорз у, уый, Хъæрæби! Уæртæ Тасойы сывæллæтты 
цъæхахстæй мæ хъустæ бамыр вæййынц, æмæ ма мыл талатæ 
дæр куы богъ-богъ кæниккой. 
Дыууæ сыхаджы ма аныхæстæ кодтой, стæй Хъæрæби бæлæ 
стыл дон конд фæци æмæ æрбадтысты быруйы рæбын фæйнæ- 
гæй арæзт бандоныл. 
— Абон нæхи куы аирхæфсиккам, уый мæ æрфæндыди. 
Хъæуы астæумæ нæхи сисдзыстæм. Хæстæджытæ бирæ, зонгæ- 
тæ дæр афтæ. 
— Нæ зонын, цы дын зæгъон. Иугыццыл ма нын хъæдур 
садзинаг ис, æмæ... 
— Хъæдур хъæдмæ нæ алидздзæн. Райсом æй фæскуыст фæ- 
дæле кæндзынæ. 
Хур йæ уалдзыгон фæндагыл дзæвгар сфардæг арвы къусы. 
Уæдмæ дыууæ сыхаджы дæр сæ райст-бавæрд дарæс скодтой 
æмæ араст сты хъæуы бикъмæ, афтæ хонынц хъæуы астæу. Ацы 
ран Гоппи дзыхълæуд фæкодта æмæ Хъæрæбимæ фездæхти. 
— Гыццыл ма бахъæуа, уайдзæфты бын фæуон! Æз рагæй 
дæр зæрдæхудтæй тæрсын! 
— Цæй тыххæй афтæ зæгъыс, Гоппи? — афарста Хъæрæби. 
— Цæй тыххæй куы зæгъай, уæд мæнæ ацы хæдзары цæры 
мæ кæддæры хæлары бинойнаг. Йæхæдæг нал ис. Рухсаг уæд! 
Дæс азы иумæ бакуыстам. Адæмы ног кодтам. 
— Куыд? — йæхи нал баурæдта Хъæрæби. 
— Куыд куы зæгъай, уæд сын сæ цæсгæмттæ дастам, сæ сæр- 
тæ сын æлвыдтам. Куынæ сæм фездæхæм, уæд... Дыгыдтайæн 
хъыг уыдзæни. 
— Гъемæ дæ кæд афтæ фæнды, уæд... Æз ныхмæ нæ дæн, — 
загъта Хъæрæби, йе стыр рихиты кæрæттæ аздухгæйæ. 
Гоппи йæ къепкæйы бырынкъыл уæлдæр схæцыди æмæ кул- 
дуар бахоста. 
— Гъе, хæдзар! Дæ сыгъзæрин адæмæй-ма нæм исчи ракæ- 
сæд! Дæлæсыхæй — уазджытæ!.. 
130 

— Чи дæ, чи? — райхъуысти Дыгыдтайы хъæлæс. 
— Ракæс-ма нæм æддæмæ! Æз Гоппи дæн! 
Дыгыдта рахызт кулдуарæй, райста дыууæ лæгæн сæ къухтæ: 
— Мидæмæ рахизут. Истæмæйты уæ суазæг кæндзыстæм. 
Арахъхъ нæм ис, цыхт, ноджыдæр хъæдындзтæ, давæттæ... Карк 
дæр уын аргæвдиккам, фæлæ ныртæккæ сæ тæккæ æфтаугæйæ 
сты, æмæ... 
Дыгыдтайы фæдыл дыууæ лæджы кæртмæ куы бахызтысты, 
уæд кæрчытæ сæ алыварс амбырд сты, фырнæрдæй къориты хуы- 
зæн стымбыл сты. Гоппи йæ цæст æрныкъуылдта Хъæрæбимæ, 
стæй йæ дзыппæй систа нартхоры нæмгуытæ æмæ сæ мæргътæн 
акалдта: 
— Адон... Нæ уасæг сыхæгты кæрчытæм сагъуыди, гъемæ йæ 
æз дæр нартхоры гагатæй нæхимæ æрбасайдтон. Мæ дзыппы ма 
дзы аззади, æмæ... — систа та йæ дзыппæй армыдзаг æмæ та сæ 
бакалдта кæрчытæм. Се ’хсæнæй чысыл цыдæр хурмæ ферттыв- 
та. Ауыдтой йæ иууылдæр. 
— Ссиу, ссиу! — схъæр ма кодта Дыгыдта, фæлæ йæ уæдмæ 
гомхъуыр сырх уасæг аныхъуырдта. 
— Уый цы уыди?!.. — фæтарсти ус. — Уыцы æрттиваг цы 
уыди гагатимæ? Ацы кæрчытæ æрттиваг дзаумамæ æмхиц сты. 
Айфыццаг мын мæ цæппузыртæ рауыгътой. 
Лæг йæ сæр нынкъуыста, стæй йæ йæ амонæн æнгуылдзæй 
бахоста æмæ афтæ: 
— Мæнæ мыл цы бæллæх æрцыди! Уый сыгъзæрины къæртт 
уыди! Ме сиахс мын æй радта! Мæ раззаг дæндæгтæн дзы хъуа- 
мæ цъæрттæ сарæзтаин. 
Дыгыдта хорзау нал уыди. Какула цæгъдын райдыдта: 
— Емынæ дæ хъуыры ацæуæд, кæд цы зыдыка уасæг дæ! 
Рувас дæ ахæссæд! — æрæджиау ус Гоппимæ аздæхт: — Уæд та 
йын йæ гуцъа фæкъæртт кæниккам лезвийæ. Сыгъзæрин сис- 
дзыстæм æмæ йæ уый фæстæ бахуыйдзыстæм. 
— Бæргæ, бæргæ, фæлæ... Уымæн йæ бумбулиты сæдæ микъ- 
робæй къаддæр нæ уыдзæн, уыимæ алыхуызæттæ. Дæхæдæг фе- 
ныс, сæхи рыджы куыд сæвдулынц, уый. 
— Раст зæгъы Гоппи, — йæ ныхас баппæрста Хъæрæби. — 
Гуцъа кæм алыг кæнæм, уым цæстыфæныкъуылдмæ уыцы микъ- 
робтæй æппынкъаддæр дыууиссæдз фæкуыси уыдзысты, æмæ 
уасæг дыккаг бон йæ гæндзæхтæ ацæгъддзæн. 
131 

— Гъемæ цы уа, уый уæд. Аргæвдæм æй. Дыууæ уасæджы ма 
нæм уыдзæни æмæ нæ кæрчыты уыдон рæвдаудзысты, — загъта 
ус æмæ сарайæ йæ армыдзаг рахаста мæнæу: 
— Дзиу, дзиу, дзиу! 
Мæргътæ уайтагъд усы цур февзæрдысты. Æркалдта сын 
холлаг. Рацъипп кодта гомхъуыр уасæджы. Хъæрæби кæрддзæ- 
мæй фелвæста стыр кард, æмæ уасæджы къубал дыууæ дихы 
фæци. 
Сыгъзæрины къæртт систой гуцъайæ, уæдæ цы уыдаид. Суанг 
изæрдалынгтæм дыууæ лæджы фæбадтысты нард фынджы 
уæлхъус. Рæстæггай-иу сæ зарын дæр райхъуысти. 
Уымæй дыууæ боны рацыди, афтæ та Гоппи йæ сыхаджы 
хъусы бацагъта: 
— Нæ хъæубæстæйы бикъмæ та нæхи куы сисиккам. Æвгъау 
стæм ам æнцад бадынæн. Цард — дыууæ боны. 
— Иыртæккæ мæ нæ равдæлдзæн. Цæхæрадоны — бирæ 
куыст. Изæры, табуафси. 
— Цытæ дзурыс, цы? Æмæ ардыгæй изæрмæ ам нæ зæрдæ- 
ты дон уадзæм?! Мæ фыды мады ’рвадæлты дуармæ айфыццаг 
ахæм гогызтæ ауыдтон, ахæм! 
Уыцы ныхæстæм Хъæрæби йе стыр фæтæн æвзагæй йæ был- 
тæ асдæрдта: 
— Фæцæуæм. Мæ дарæс дæр нал ивын. 
— Не ’фсин мын мæ сыгъзæрины къæртмæ бахъав-бахъав 
кæны, дæу, дам, дæндæгтæ нæ хъæуы, æндæр, дам, дын дохтыр 
уартæ раззаг къуыри куы загъта, æрбацу-иу, зæгъгæ. Не ’фсин 
цæмæй зоны, мæн уыцы сыгъзæрин цæмæн хъæуы, уый. 
Сæ хъуыддаг та ацыди дыууæ сыхагæн. Сæхи та хорз фед- 
той гогызы фыдæй. Афтæмæй-афтæмæй æртæ мæймæ бахордтой 
фараст карчы, æртæ гогызы æмæ цыппар бабызы. 
Хъæрæби бакастæй сæвджынтæ бæргæ уыди, фæлæ иу рæс- 
тæджы йæ зæрдæ размæ йе ’мхæст нал кодта. Æвæццæгæн, раз- 
дæр карз нозтмæ æмхиц нæ уыди, стæй Гоппиимæ куы фæхæ- 
лар, уæд... Ноджы азтæ дæр сæ кæнон кæнынц. 
Хъæрæби нозтæй йæхи дæрдтыл ласын байдыдта, фæлæ-иу 
æй Гоппи рæстæггай йæхирдыгæй фæкодта. 
Иуахæмы та бафтыдысты фалæсыхмæ чындзæхсæвмæ. Иу- 
рæстæг уырдыглæууæг фехъусын кодта æвзæр хабар, арахъхъ, 
дам, нал ис, бадт, дам, фæцыбыр кæнут. Уыцы ныхæстæм хъус- 
132 

гæйæ Гоппи йæ мидбынаты хæрдма4 фæхауди, цæкуытæ ма сæп- 
марынц афтæ сæхи тæвд къæйæ уæлæмæ: 
— Адæм хъазинаг сты?! Кæд сæм нозт фаг нæ уыди, уæд ус 
хæссыныл цы сбæндæн и Боки?! 
Уымæй чысыл фæстæдæр Хъæрæби сыстади йæ бынатæй, 
йæ къухыдзаг нуазæн, афтæмæй. Чидæртæ фенхъæлдтой, кæд 
искæмæн арфæ кæны, зæгъгæ, фæлæ йæ дзыхæй уæлæмæ ныхас 
нæ хауди. Уалынмæ фæцудыдта. Гоппи йын йæ къухæй агуывзæ 
ратыдта æмæ арахъхъ йæ дзыхмæ басæххæтт кодта, стæй Хъæ- 
рæбимæ фæлæбурдта, фæлæ уый уæдмæ зæххыл æрфæлдæхти. 
Чи сæ федта, уыдонæй чидæртæ бауайдзæф кодтой Гоппи- 
йæн, ома лæджы ахауын цæмæн бауагътай, агуывзæйыл дæхи 
куы ныццавтай. 
Гоппийæн йæ дзыхы тасаг æвзаг хуыссыди. Уайтагъд баз 
мæлыд: 
— Цытæ дзурут?! Æз афтæ фенхъæлдтон, нозтмæ йæ зæрдæ 
истæмæй фехсайдта. Æмæ йæ уæд æз... Уадз æмæ æз ацæуон 
ацы дунейæ, цæйнæфæлтау... Хъæрæбийы æз æрбакодтон ар- 
дæм, исты йыл куы ’рцæуа, уæд мæн æфхæрдзысты. 
Гоппийы ныхæстыл чи баууæндыди, уыдон та дзырдтой: 
— Гъе уый дын уарзон сыхаг! Æцæг æрдхорд! Хъæрæбийы 
сæрвæлтау йæхи мæлæты хъæбысмæ æппæрста! 
— Гоппи ахæм ныфсджын у, уый мæ никуы бауырныдтаид. 
Уæдæй фæстæмæ Хъæрæби йæ дзыхмæ карз нозт никуыуал 
схаста. Фæлæ Гоппи уæддæр йæ цæуын нæ ныууагъта хъæубæ- 
сты бикъмæ. - 
Мард цæмæн рабадти 
Гадæцци гыццылæй тынг сабыр уыди. Сыхæгты устытæ йæ 
мад Ахæретæмæ хæлæгæй мардысты. Арæх-иу сæ фехъусæн 
уыди ахæм ныхæстæ: 
— Тæхудиаг æрбауай, ахæм сабыр сывæллон кæмæн ис! 
— Мæнæн та кæуындзæджы дзæкъул райгуырди. 
— Уырны дæ, æхсæв цыппар, фондз хатты сыстын мæ сы- 
вæллоны кæуынмæ. Мæ цæнгтæ бафæллайынц авдæн узынæй. 
133 

— Æз мæ къонайы райсомæй изæрмæ дыууæ, æртæ хаттæй 
фылдæр никуы аузын, — бузныгхуызæй фæзæгъы Ахæретæ. 
Йæ цуры стæм хатт фенæн уыди бинонтæй искæйы, стæй 
йæм дзургæ дæр ничи кодта. Æмæ, саби фыццагдæр цы дзырд 
загъта, уый уыди «хъинц». Ныййарджытæ дис кодтой, уæдæ 
уый цы амоны, зæгъгæ, стæй сæ зæрдыл æрлæууыди сæ дуары 
хъинц. Бæргæ-иу загъта Ахæретæ йæ мой Сулæйæн, дуар уæд 
та фиуæй кæнæ джитърийæ байсæрд, фæлæ лæг «райсом», «ин- 
нæбон» кодта. Сыхæгты ус Дадукка сывæллоны схуыдта Хъинц, 
фæлæ йын Сулæ иу бон йæ хъуын куы ацагъта, уæд йе ’взагæй 
никуыуал рагæпп кодта уыцы ном. Æмæ куыннæ схъаугъа код- 
таид сабийы фыд, йæхи ном та йын Дадуккайы фыд Табе фен- 
дæрхуызон кодта. Раздæр Сулæ хуынди, италиаг зындгонд лæг 
дæр ахæм ном хаста, фæлæ ма йæм Табе афтыдта Мулæ æмæ 
дзы рауади Сулæмулæ, ома адæймаг риссаг низы ахасты куы 
фæвæййы, уæд уымæй фæзæгъынц сулæмулæ кæны, зæгъгæ. 
Адæймагыл рæстæг куыд цæуы, афтæ йæхæдæг дæр аивы, 
фæлæ Гадæцци куыд тынг фендæрхуызон, уый æнхъæл ничи 
уыди. Бинонтæ æмæ рæвдауæндоны кусджытæ джихтæ кодтой 
уымæ кæсгæйæ. Æппындæр йæ гыццыл æфсæртæ æнцад нæ лæ- 
ууыдысты. Суанг-ма фынæйæ дæр хъуамæ истытæ дзырдтаид. 
Уалынмæ бацыди скъоламæ æмæ та уым дæр йæхимæ æркæсын 
кодта ахуыргæнджыты. Партæйыл йæ фарсмæ чи бадти, уый 
дæр-иу ницы бамбæрста урокæй, стæй йæхæдæг дæр. Фæстагмæ 
йæ ахуыргæнæг сбадын кодта хицæнæй, фæлæ уæд та æндæр 
цъысымы бахауди. Аргъау кæнæ-иу фысджытæй искæйы ра- 
дзырд куы райдыдта дзурын, уæд-иу ахуыргæнæджы комарын- 
гæй æддæмæ сæррæтт кодтой æрмæстдæр ахæм дзырдта: «Цы- 
бырдæр дзур», «Æгъгъæд скæн!», «Бауромæн дын куынæуал 
ис!» Уæлдæр кълæсты ахуыргæнджыты хъустыл-иу куы ’рцыди 
хабар, ома далæ райдайæн къласы иу сывæллон æппындæр дзу - 
рынæй æфсис нæ зоны, зæгъгæ, уæд-иу бадис кодтой, стæй йæ 
цалдæр азы фæстæ сæхи сæртæ баййæфтой. Æмæ Гадæцци канд 
дæрдтыл нæ дзырдта, фæлæ ма дæсны уыд кæрæдзийы фæдыл 
ныхæстæ æвæрынмæ. Чи йæ зыдта, уыдон иууылдæр æнхъæл 
уыдысты, зæгъгæ, скъола каст куы фæуа, уæд ацæудзæн адво- 
каты, ахуыргæнæджы кæнæ лекторы фæндагыл, фæлæ... Дæсæм 
къласы ма куы ахуыр кодта, уæд фæрынчын сæ хъуг. Гадæцци 
йæ йæхæдæг схъомыл кодта. Йæхæдæг-иу ын лæвæрдта хæри- 
134 

наг, дон. Род ыл афтæ сахуыр æмæ-иу арæх йæ фæдыл скъола- 
мæ дæр фæцагайдта. Уым-иу лæууыди йæ рацыдмæ. Фæстагмæ 
род хъуджы бынатмæ бацыди, уæдæ цы уыдаид. Æхсыр кодта 
бирæ. Гъе, фæлæ иу изæр йæ холлагмæ нал бавнæлдта. Гадæцци 
йæ алыварс скатай, афарста-иу æй адæргæй: «Цы дæ риссы?» 
Фæдзырдтой фосы дохтырмæ. Базыдта йын йæ низыхатт. Аир- 
вæзын кодта хъуджы. Уыцы цау лæппуйæ рох нал кодта æмæ 
ахуыр кæнынмæ бацыди фосы дохтырты техникуммæ. Фæстаг- 
мæ йæ куыст йæ зæрдæмæ нал цыди. Кæимæ-иу аныхас кодта- 
ид, уый нæ уыди. Иуырдæм-иу акасти æмæ стуртæ, иннæрдæм- 
иу акаст æмæ фыстæ, хуытæ, бæхтæ. Фæстагмæ ссардта мадзал. 
Истæйы тыххæй-иу æй аныхас кæнын куы ’рфæндыди, уæд-иу 
йæхи хæстæг байста хъугмæ кæнæ бæхмæ æмæ-иу ын райдыдта 
дзурын, æвæццæгæн, Чеховы радзырд бакаст искæд. Суанг-иу 
йе ’фсин, кæнæ йæ цотæй искæимæ куы бабыцæу, уæддæр-иу 
йæ ныхæстæ уыдонæн кодта. Стуртæй йæ зæрдæ ницы рухс 
кодта, уайтагъд-иу йæ цурæй фæчапп кодтой кæвдæсты ’рдæм. 
Фæлæ холлæгтæ ласæг Мучъыры бæхæй бузныг уыди. Уый-иу 
йæ сæр бынмæ уæлæмæ тылдта иудадзыг. Гадæццимæ афтæ ка- 
сти, цыма бæх йемæ разы у æмæ-иу уæд фæдаргъдæр кодта йæ 
ныхас. Стæй зымæджы фенæууæнк бæхыл. Иу хатт дæр йæ сæр 
никуыуал батылдта. «Гъа, сæрдыгон-иу йæ сæр цæмæн тылдта, 
уый бамбæрстон. Йæ бындзытæ-иу сырдта». 
Дыууиссæдз азы бакуыста лæг фосы дохтырæй, стæй йæ богъ 
йæ куыстæй систа. Хъуыддаг уыди афтæ. Саухъулон богъ йæхи 
хæстæг байста иу дыгæрдыгмæ. Басмыста йæм, фындзы хуын- 
чъытæ ныппака кæнгæйæ. Гадæцци бамбæрста хъуыддаг. Фæ- 
тарст, стыр богъ дыгæрдыгыл куы сгæпп кæна, æмæ йæ астæу 
куы асæтта. Дыгæрдыджы асырдта иуварс. Жллæхæллæху уый 
богъæн цы хъыг фæци! Базгъордта лæгмæ. Гадæцци йæ разæй 
ныййарц. Иу зылд æркодта æнтыдласæн машинæйы алыварс. 
Йæ зæрды уыди кабинæмæ багæпп кæнын, фæлæ йæ уæдмæ 
богъ æрбаййæфтаид, æмæ дæ фыдгул афтæ. 
Корпусмæ тæхын хъæуы, уым ис æмбæхсæнтæ, зæгъгæ, ахъ- 
уыды кодта лæг æмæ уыцырдæм фæцагайдта. Иу ран стуры ног 
фаджысыл йæ къæхтæ фæбырыдысты. Фæуæлгоммæ. Богъæн йæ 
бон нал баци йæхи бауромын æмæ лæджы сæрты агæпп кодта. Ца- 
лынмæ богъ фæстæмæ здæхти, уæдмæ та Гадæцци лæф-лæфгæнгæ 
азгъордта корпусырдæм. Иу ран хъугдуцджытæ сæ ногæхсад ха- 
135 

латтæ цы бæттæныл байтыдтой, ууыл йæхи сцавта. Атыдта бæт- 
тæн. Скъæфы йæ фæдыл æртæ халаты. Халаттæ-иу рæстæггай 
сæхи хæрдмæ систой парашюты хуызæн æмæ богъы хъыгдæрдтой 
размæ тæхын. Гадæцци ауыдта корпусы къæсæрмæ стыр æфсæй- 
наг боцкъа фæлдæхтæй. Лæг багæпп кодта уырдæм. Богъ æй йæ 
сыкъатæй сцавта. Боцкъа атылди дзæвгар. Аирвæзт лæг. 
Дыккаг бон Гадæцци фермæйы хицау Агуыбейæн зноны ха- 
бар куыд кодта, афтæ та йæм богъ æрбатахти. Лæг тракторы 
кабинæмæ сгæпп кодта. Нал уæндыди Гадæцци фермæмæ ба- 
цæуын. Ныффыста колхозы правленийы сæрдары номыл кур- 
диат, цæмæй йæ суæгъд кодтаид йæ куыстæй. Сæрдар тарсти, 
фыдбылыз ыл куы ’рцæуа, уымæй æмæ йæ фæндыл дыууæ нал 
загъта. Адæмыл та æндæр хуызы айхъуысти хабар, богъ, дам, 
Гадæццийы йæ куыстæй систа. Цымыдис адæймæгтæ-иу уыцы 
ныхæстæ фехъусгæйæ сæхицæн бынат нал ардтой, фæндыди-иу 
сæ базонын, богъ куыд æгъдауæй систа лæджы йæ куыстæй. 
Иуахæмы телевизорæй æвдыстой, испайнаг сахъгуырдтæ 
фыдуаг богътимæ аренæйы куыд тох кодтой, уый. Иу лæппу- 
лæг, йæ къухы сырх хъуымацы гæбаз, афтæмæй богъы размæ 
æрлæууыд. Хæцъил базмæлын кодта, цыма йæ мæстæй мары. 
Иу рæстæг æм богъ базгъордта. Уый хъуымацы гæбаз иуырдæм 
акодта, йæхæдæг та иннæрдæм агæпп кодта. Гадæцци фæхъуы- 
ды кодта: «Фæлæуу-ма, фæлæуу, богъ сырх дзаумæ нæ уарзы, 
цыдæриддæр у, уæддæр. Мæн дæр богъ куы асырдта, уæд мыл 
сырх хæдон уыди». 
Рæстæг цыди, уæдæ цы уыдаид. Райдианы Гадæцци тых- 
сти æгуыстæй, стæй йæм иу бон фермæйы сæргълæууæг Агуыбе 
бадзырдта. Се ’хсæн рауади ахæм ныхас: 
— Æгуыстæй хъыг нæ кæныс? 
— Куыннæ, куыннæ. 
— Нæ фермæйæн гæс нæ рæстмæ кæны. Милицæйы кусджы- 
тæ та æндæрæхсæв фермæтыл, быдырон стантыл азылдысты 
æмæ та махоны фынæйæ баййæфтой. Гæнæн нал уыди, æмæ йæ 
æз дæр асырдтон йæ куыстæй. Куыд æрыхъуыстон, афтæмæй, 
дам, ды фынæйæ дæр æнæдзургæ нæ лæууыс. 
— Афтæ фæзæгъынц: 
— Ноджы, дам, фынæйæ фæдзурыс хъæрæй æмæ сыгъдæг. 
— Афтæ фæзæгъынц нæхимæ. 
— Хорз уаид, æхсæвгæсæй фермæмæ куы рацæуис, уæд. 
136 

Давджытæ-иу дæ фынæйæ куы баййафой, уæд иу æнхъæл уы- 
дзысты кæимæдæр иыхас кæны, æмæ-иу фæстæмæ аздæхдзысты. 
Гадæцци сразы йæ фæндыл. Иу рæстæг, æмбисæхсæв уыда- 
ид, афтæ колхозы сæрдар, зоотехник æмæ æхсыры фермæйы 
сæргълæууæг фæраст сты, мæнæу кæдæм ластой, уыцы мусмæ, 
уый фæстæ сæ фæндаг хъуамæ акодтаиккой æхсыры фермæйыл. 
Мусы мæнæу чи сыгъдæг кодта, уыдонимæ аныхæстæ кодтой, 
стæй шофырæн загътой: 
— Гъæй кæн æхсыры фермæмæ! — Машинæ æрурæдтой кор- 
пустæй дæрддзæф, сæхæдæгæнæуынæрæй, хъуызгæ бацыдысты 
лæгдоны цурмæ. Æрлæууыдысты рудзынджы раз. Байхъуыстой 
мидæмæ. 
— Кæимæ дзуры? Телефон дзы ис? — афарста сæрдар. 
— Ис, фæлæ абон цыдæр кодта, — дзуапп радта Ахтынбег 
ныллæг хъæлæсæй. 
— Æмæ уæдæ кæимæ дзуры? Исчи ма дзы ис, æвæццæгæн, 
— загъта сæрдар æмæ бакасти дуары зыхъхъырæй. — Иунæг у. 
Хуыссы сынтæгыл. Фынæй цыма у. Ау, æмæ, уæд фынæйæ ны- 
хас кæны? Стæй куыд сыгъдæг дзуры. 
— Ахæм у. 
— Байхъусæм-ма йæм, кæддæра цытæ дзуры, — загъта сæр- 
дар æмæ дуары зыхъхъырмæ йæ хъус сарæзта: 
— Æз та афтæ зæгъын æмæ ныртæккæ æвзæрдæр нæу. Ал- 
чидæр йæхи мæт кæны. Чи куыд сæрæндæр у, афтæ йæхирдæм 
ссивы, цас йæ бон у, уыйбæрц. Уæздандзинад, хæлардзинад, 
патриотизм æмæ æндæр ахæмтæн сæ кæрон æрцыд. Кæд дæ бон 
цæрын нæу Ельцины дуджы, уæд амæл. Нæ сæрдары тыххæй 
та æз афтæ зæгъынмæ хъавын. Иу æмгъуыд ма йæ уадзæм йæ 
бынаты. Уадз æмæ бынтон бафсæда. Уæд нал зыд кæндзæн. 
Науæд æндæры куы равзарæм йæ бынатмæ, уæд та уый дæр 
æнæууылдæй ныхъуырдзæн адæмы фæллой. Нæ, нæ, Андухъа- 
пары уадзæм йæ бынаты. Кæмæ ма ис фарста? Ничи ницы зæгъ- 
дзæн? Уæдæ уæд æмбырд нымайын æхгæдыл. Ацæут. 
— Сымахмæ йæ ныхæстæй исты хъуысти? — афарста Ан- 
духъапар. 
— Мæнг цыдæртæ-иу дзы айхъуыстам рæстæггай. Рудзынг 
æнгом æхгæд уыди. 
— Æз æппæт дæр фехъуыстон. Фынæйæ афтæ дзургæ ни- 
куыма федтон. 
137 

Иу рæстæг мидæгæй цыдæр уæззау гуыпп фæцыд, стæй та 
хуыфын. Æртæ лæджы æнæуынæрæй атындзыдтой машинæмæ. 
— Кæцытæ стут?! — фæсте сæм æрбайхъуыст Гадæццийы лы- 
стæг хъæлæс. — Ныртæккæ уын æз лæг циу, уый фенын кæн- 
дзынæн! — Гадæцци мидæмæ куыд базгъордта, уый зынди рух- 
смæ. 
— Йæ хæцæнгарзмæ фезгъоры! Рæвдздæр лидзæм! — загъта 
Агуыбе тарстхуызæй. «Нивæ» дзгевгар атахти, афтæ фæстейæ 
æрбайхъуыст цалдæр гæрахы. 
Гадæцци ахæм лæг нæ уыди, æмæ уыцы хабарыл гуыдыр чи 
сæвæрдтаид, йæхæдæг дæр ма йыл бирæ цыдæртæ бафтыдта, 
дзидзайæн кæй хæссынц, уыцы стурты бынатмæ, дам, къæрных- 
тæ куы бахъуызыдысты, уæд, дам, сын сæ цæсгæмттыл Гадæцци 
тæвд æнтыд бакалдта. Сæ иу, дам, ницыуал уыдта æмæ, дам, æй 
иннæтæ аскъæфтой æддæмæ. Уыцы ныхæстæ æрцыдысты, æцæ- 
гæйдæр фæсæмбисæхсæв фермæмæ чи бацыди, уыдоны хъустыл 
æмæ худтысты. 
Гадæцци дзураг кæй уыди, уый æнæхъæн хъæубæстæ дæр 
базыдтой, фæлæ-иу æй уæддæр рæстæггай чидæртæ сæхимæ ба- 
хуыдтой бæрæгбæтты чъиритæ акувынмæ. Æмæ-иу кувгæйæ йæ 
ныхас даргъ куы рауади, уæддæр-иу быхстой, йемæ чи уыди, 
уыдон, стæй бинонтæ дæр, фæлæ зианы уæлхъус бирæ дзурын 
никæд фидыдта æмæ ныр дæр нæ фидауы. 
Гадæцци рагæй сади уыцы низæй, æмæ йын хос æнцон ссарæн 
нæ уыди. Хуынды-иу искæдæм куы цыди, уæд-иу æй йæ цардæм- 
бал Пружинкæ бафæдзæхста: «Дæ ныхæстæн-иу бæрц зон». Æмæ 
йыл худæн нæ уыди. Гадæццийы зæрдæмæ цæуы Жириновский, 
æвæццæгæн, уымæн дæр дзурынæй бафсис кæй нæй, уый тых- 
хæй. Хуымæтæджы нæ бацыди йæ партимæ дæр. Айфыццаг го- 
рæты иу митинджы Гадæцци коммунистты ныхмæ цыдæртæ загъ- 
та, æмæ йæ дыууæ хуымæтæг механизаторы æд трибунæ бынмæ 
æрхастой. Нæ йæ уæгъд кодта, ныххæцыди йыл. 
Йæ бирæ дзураджы тыххæй Гадæццийыл бирæ таурæгътæ 
ис, фæлæ йыл фарон уæлмæрдты цы цау æрцыди, уый сеппæ- 
тæн у сæрæвæрæн. 
Гадæццийы хæрз сыхаг Мысырби амарди. Зианы кæртмæ 
куы рахастой, уæд дзы сыхы номæй раныхас кодта Гадæцци. 
Стæй, зианы уæлмæрдтæм куы ахастой, уæд та уым дæр ныхасы 
бар куы бацагурид. Хъæуыхицаумæ уый аив нæ фæкасти: 
138 

— Дæ хорзæхæй, цавæр дæ, кæд федтай иу зианы дыууæ 
хатты дзургæ? 
— Мæ хъуыдытæ æрдæбон кæрты кæронмæ дзырд нæ фæ- 
дæн. Ды мæ æмбисыл баурæдтай. 
1Хы гæнæн ма уыди, æмæ та Гадæцци дзурыныл схæцыди. Азæ- 
лыди та йæ цъæхснаг хъæлæс. Иу рæстæг æй хуыфæг систа. Адæм 
æнхъæл уыдысты, зæгъгæ, ныр фæцыбыр кæндзæн йæ дзырдты 
хал, фæлæ сæ сæ хъуыды фæсайдта. Уæдмæ сæлфынæг кæнын 
райдыдта. Лæг йæ гæмæх сæрыл къухты кæлмæрзæн æрæвæрдта 
æмæ дарддæр кодта йæ ныхас. Дзырдта, скъолайы дыууæ азы иу 
партæйыл куыд бадтысты Мысырбиимæ, уалдзæджы-иу сау цъиу- 
тæн фанерæй ахсдæттæ куыд скодтой, сæ цæсгæмттæ-иу цъыфæй 
куыд байсæрстой æмæ иу Бæботы цæхæрадонмæ фæткъуытæ да- 
вынмæ куыд бацыдысты. Уæдмæ сæлфынæг уарынмæ расайдта. 
Хæстæджытæй иу лæг йæ пълащ раласта æмæ йæ мардыл æрæм- 
бæрзта. Уæддæр Гадæцци дзырдта æмæ дзырдта... Иуафон мард 
йæ чырыны куы рабадид. Адæм цавддуртау фесты æнæнхъæлæ- 
джы. Бирæтæн сæ сæры хилтæ арц слæууыдысты. 
— О уæртæ, търи-фырт, кæрон кæд скæндзынæ дæ бæрбæ- 
рæн?! Ам мæ уарынмæ кæдмæ дардзыстут?! Кæд мæ ныгæнут, 
уæд мæ баныгæнут, науæд та мæ фæстæмæ ахæссут мæ хæдзар- 
мæ! — загъта Мысырби тынг лæмæгъ хъæлæсæй, стæй фæстæмæ 
йæ чырыны ныххауди. 
Ацы хабар уайтагъд хъæубæстыл айхъуысти, стæй та суанг 
Ирыстоныл дæр. Бирæтæ дзырдтой, зæгъгæ, алцæмæн дæр уаг 
ис, æгæр бирæ дзурын хорз нæу. 
Фæлæ адæмы ’хсæн уыдис ахæмтæ дæр, афтæ чи хъуыды 
кодта: «Мард ныгæнынмæ тагъд кæнын нæ хъæуы, цынæ вæй- 
йы, уæд та фæстæмæ райгас». 
Зыдыка 
Бекызæ а дунейыл цæры дыууæ æмæ æртиссæдз азы. Йæхи 
зонынхъом куы фæци, уæдæй фæстæмæ иу бон дæр сæхимæ аф- 
тидæй никуы ’рцыд. Иунæг хатт ницы æрбахаста æмæ æхсæвы 
æнкъардæй бахуыссыд. Уæддæр самал кодтаид исты, фæлæ... 
139 

Ахæм тыхджын къæвда æрбацыд, ахæм ставд ихы къæрттытæ 
тахти арвæй, æмæ алчи йæ сæр æфснайыныл сси. 
Ахуыр ахуыр у. Хуыссæг æмгæрон нæ цæуы Бекызæмæ. 
Иуафон рабадт хуыссæны. Скодта йæ дарæс. Рацыд дуармæ. 
Тамако сдымдта, стæй йæ аппæрста. Ахъуыды кодта: «Ацафон 
мæ ам тамако дымгæ чи фена, уый цы зæгъдзæн». 
«Ныр ацы æнафон кæм цы самал кæнон?» — уыцы хъуы- 
дыимæ араст уынджы дæлæмæ. Акæсы иуырдæм, иннæрдæм. 
Фæлæ цæст ницæуыл хæцы. Мæй йæ цыма мæстæй мары: иу 
мигъæй раленк кодта æмæ иннæйы амбæхст. 
Цæуы Бекызæ уынджы. Хъæу æгасæй дæр бафынæй. Æрмæст 
ма Бæдзоты кæртæй рæстæггай æрбайхъуысы æфсæст къамбецы 
уæззау улæфт. Æрæхснырсынмæ хъавы Бекызæ, фæлæ йæхи уро- 
мы. Чысыл уынæрмæ дæр куыйтæ базмæлдзысты, æмæ уæд... 
Абон тынг ныххуылыдз быдыры. Суазал. Колхозы дыргъ- 
донмæ фæзилынмæ бæргæ хъавыд, иу-цалдæр фæткъуыйы ра- 
тыдтаид, фæлæ йæ ныфс нал бахаста. Арв къæвда рæстæг 6æ- 
140 

лæстæ арæх кæй æрцæвы, уый йæ зæрдыл æрбалæууыд. «Ныр 
мæи сымахæй фылдæр хъæуы?» — уыцы ныхæстæ иу æмæ дыу 
уæ хатты нæ фехъуыстой бинонтæ Бекызæйæ. Æрæджы та йæ 
фырт Мамыттæн афтæ: 
— Кæм кусыс, уыцы фабрикæйы хъæдыхафæнтæ нæ вæй 
йы? 
— Цæуылнæ дзы вæййы, — дисхуызæй йын дзуапп радта йæ 
фырт. 
— Омæ ма дзы иу хатт уæд та дæ дзыппыты æрбахæсс. Нæ 
фесæфдзысты. Уæртæ сæ нæ сарайы ныккæндзыстæм, æмæ дзы 
кæрчытæ бæгъдулæг кæндзысты. Науæд доны былтыл куы ’рба- 
цæйцæуыс. Иу-дыууæ дуры ма-иу демæ æрбахæсс. Уыдон дæр 
бахъæудзысты. Уæртæ Гуыргъохъы хуытæ къæсæрмæ сагъуы- 
дысты, æмæ сæ адæймаг уыдоныл фехсид. 
Уыцы ныхæстæм Мамытт йæ мидбылты бахудти, фæлæ 
ницы сдзырдта. 
— Банхъæлмæ йæм кæсон, кæддæра йæм мæ ныхæстæ ба- 
хъардтой, — загъта йæхинымæр фыд æмæ, дыккаг бон изæрæй 
фырт куыстæй куы ’рбацыд, уæд æм æдзынæг ныккаст. Лæппу- 
мæ куы ницы разынд, уæд фыд арф ныуулæфыд æмæ дуармæ 
йæхи бандоныл. æруагъта. 
Цæуы Бекызæ. Фаллаг сыхæй æрбайхъуыст уасæджы уасын, 
уайтагъд æй иннæтæ айстой. 
«Фыццаг кæркуасæн», — ахъуыды кодта Бекызæ æмæ йæ 
цыд фæтагъддæр кодта. Сæхимæ куы ’рбаздæхт, уæд йæ ус 
Дзæнайы къæсæрмæ бадгæ æрбаййæфта. 
— Дæ хорзæхæй, нæ лæг, кæм уыдтæ? Кæрты къуымты фæ 
зылдтæн, стæй та дуармæ. Æмæ никуы æмæ ницы. Нæ лæпиуйы 
райхъал кæнынмæ рахъавыдтæн. 
— Цæмæн? 
— Куыд цæмæн? Цы нæ вæййы? Цы нæ ’рцæуы адæйма- 
гыл? 
— Æмæ дын исты дзидзидай сывæллон дæн. Уæртæ фалæ- 
сыхы уыдтæн, — Бекызæ тыргъы æрæвæрдта чысыл фанеры гæ- 
баз. Мидæмæ куыд фæцæйцыд, афтæ Дзæна нырдиаг кодта: 
— Уыцы хуызæнæй кæдæм цæуыс! Дæ цырыхъхъытæ цъы- 
фæй куынæуал зынынц! Æркæс-ма сæм рухсмæ! 
— Цæй, æгъгъæд у! Дон сæ хос. Ныхсдзыстæм сæ. Цæхгæр- 
мæ уынджы ацæуæн нæй цъыфæй. Нæ хъæусоветы сæрдар Ха- 
141 

дзымырзæ иу мæйдар æхсæв ууылты куы ацæуид, уæд базонид, 
куыд зын цæуæн дзы у, уый. 
— Омæ дæу исчи артмæ ныддардта, ахæм афон ууылты ацу, 
зæгъгæ, — сбустæ та кодта ус. 
— Абон хосгæрдæнмæ куы фæцæйцыдтæн, уæд уæртæ Ба- 
буцаты дуармæ къанауы был фанеры гæбаз федтон æмæ... — йæ 
цырыхъхъытæ ласгæ-ласын дзуры Бекызæ, — сæ куыдз ыл сху- 
ыссыд. Фæскъæвда зæхх уымæл уыд, æмæ... Марадз зæгъай, кæд 
атæрын куымдта. Стæй мыл иурæстæджы йæхи куы ныццæвид. 
Уастæн, йæ хицауы сæр куы бахæрид! Лæдзæг мæм фæци, æн- 
дæра мын мæ хæлафæй гæбаз арæмыгътаид, æвæццæгæн. 
— Гъеныр ды Хуыцауы æлгъыст нæ дæ! Чердæм дæ хъуыдис 
уыцы фанеры гæбаз? Уæдæмæ зыдыка дæ? 
— Алцыдæр пайда у. Уæдæ дæ фырт кæнæ дæ чындз... Рог 
цыд æрбацæйкæнынц сæ хæдзармæ. Рог цыд чи кæны, уымæн 
йæ фынг дæр рог вæййы. А нæ фыртæй мæ бон базыдтон, 
фæлæ... Нæ дохтыр чындз дæр уый хал ахордта... Рынчындоны 
куыд ницы ис? Иу хатт-ма спъирттæй иу авджы æркæнæд æмæ 
йæ æрбахæссæд. Науæд дзы бæмбæг дæр нæй? Уæдæ рынчын- 
ты æхснырсæгæй куы рампъухы æмæ нын дзы стыр хæйттæ куы 
скæны. Æппын мацы фæуæд, фæлæ дзы валериан дæр нæй? Иу 
бон афтекмæ уый тыххæй фæцыдтæн, æмæ уыцы рæстæг æз 
ницы бакуыстаин? Ноджы хосæн бафыстон æхца. Уæдæмæ мæн 
бакæнын хъæуы афтæ: мæхимæ фысдзынæн, бинонтæй боны 
дæргъы хæдзармæ чи цы ’рбахæсса, уый. Науæд уый циу, æз 
мæ удæй арт цæгъдын, иннæтæ та?.. 
— Омæ уый дæуæн загъдæуа. Сахуыр дæ гыццылæй фæстæ- 
мæ, æмæ... Цин кæн, иыронг милицæмæ кæй нæ бахаудтæ, уый 
тыххæй. 
— Ахсын хъæуы, бирæгæйттæй чи мырхы, уыдон. Æз давæг 
нæ дæн. Æз хæсгæ æрбакæнын. Стæй цы ’рбахæссын, уый ми- 
луанты аргъ нæ вæййы. 
— Хæссæн дæр нæй. Гъеныр, зæгъæм, раззаг къуыри джитъ- 
ритæ тыдтат колхозы æмæ-иу изæры демæ æрбахастай цыппар- 
фондз джитърийы. Æмæ ныр алчидæр куы хæсса быдырæй, 
уæд... Цал адæймаджы-иу уыд бон джитъри тонынмæ? 
— Дзæвгар, сæдæ адæймаджы бæрц. 
— Гъемæ-ма банымайæм. Алы бон дæр алчи килограмм куы 
ахæсса, уæд колхозæй фæхъæудзæн сæдæ килограммы. 
142 

— Уыдæттæ колхозæн, фурды — тъепа. 
— Иумæ дæс æмæ ссæдз азы цæрæм, æмæ мæ ныронг кæм 
нæ бамбæрстай, уым мæ нал бамбардзынæ. Цал хатты рауад не 
’хсæн ныхас дæ уыцы миты тыххæй. Цы дын нæ фаг кæны? Нæ 
хæдзар ницы хъуаг у. Джитъритæ ис нæхи цæхæрадоны дæр, 
фаг нын сты хæрынæн, уæд ма сæ цæмæн хæссыс быдырæй? 
Уæдæ нæм дыргътæ дæр ис, уæд ма цъæх фæткъуытæ цæмæ 
ныниæмыс дæ дзыппыты? Уæдæмæ дæуæн уый низау у æмæ 
нал зоныс æнæ афтæ. Æндæра ацы мæйдары фалæсыхмæ араст 
у фанеры гæбазмæ! 
— Æз гъеныр дзæбæх бафынæй уыдзынæн æнæмæтæй, — 
загъта Бекызæ æмæ йæхи сынтæгыл æруагъта. 
Рацыдаид къуыри. Иу изæр Бекызæйы фырты фырт чысыл 
Бига хъæлдзæгхуызæй бауад сæхимæ, йæ хъæбысы уыд зестæй 
къопп, йæ сæр æмбæрзт. 
— Хуыцау, табу дын кæнын! Бига мæ хуызæн фæци. Афти- 
дæй не ’рбацыд йæ хæдзармæ. 
— Баба, афтæ фæзæгъыс, хæдзармæ мард мыст куы ’рбахæс- 
сай, уæддæр пайда у, зæгъгæ. Æмæ æз та... — йæхæдæг стъо- 
лыл æрæвæрдта къопп æмæ йын йæ сæр фегом кодта. Æртæ 
мысты кæрæдзийы фæдыл сгæппытæ кодтой къоппæй æмæ уаты 
къуымты амидæг сты. — Куыройы сæ ’рцахстон. Дыууæ дзы 
лæппынтæ сты. 
— Гъæй, Хуыцау дын ма уа! Æз дын афтæ загътон, æмæ... 
— Гъе уый агуырдтай, нæ лæг! — нырдиаг кодта ус. — Нæ 
хæдзар мыстæй байдзаг уыдзæн, нæ бонæй уæм!.. 
Бинонтæй ферох уыдаид мыстыты хъуыддаг, фæлæ... Цæ- 
виттон, уыцы мыстытæ цот рауагътой, стæй та уыдоны цот дæр, 
æмæ хæдзар мыстæй байдзаг. 
Иу изæр Бекызæ уыиджы æрцæйцыд, йæ хъæбысы дыууæ 
гæдыйы, афтæмæй. 
Хинæйдзаг Тотыкк сæ дуармæ бадти уыцы рæстæг. Йæхи- 
мидæг хинхудт бакодта æмæ цалдæр ныхасы баппæрста Бекы- 
зæмæ: 
— Дæ хорзæхæй, уал гæдыйæ цы кæныс? 
— Мыстытæй байдзаг стæм. 
— Ау! Уæдæ махмæ иу мыст дæр куы нæй, стæй сыхæгтæм 
дæр, уæд сымахмæ кæцæй æрцыдысты? 
— Нæ къулбадæг лæппу сæ... — Бекызæ йæ ныхас æваст фæу- 
143 

рæдта, афтæ йæм фæкаст, цыма Тотыкк хабар зоны, фæлæ ма 
йæ къахгæ кæны, æмæ ныхас æндæрырдæм фездæхта. 
— Уæ бæласыл цы ставд фæткъуытæ ис! 
— Уыдон настæ сты, — хинхудт бакæнгæйæ, загъта Тотыкк. 
Аууæттæ 
Уæлæуæз æмæ Дæлæуæз Тымбылхъæуы цæрынц. Æфсы 
мæртæ сты. Гыццылтæй афтæ нæ хуындысты, фæлæ, куы ра- 
хъомыл сты, уæд сыл сæ сыхæгтæй чидæр аныхæста уыцы 
нæмттæ, сæ иу даргъ кæ*1 уыд, иннæ та цыбыр, уымæ гæсгæ. Сæ 
ныййарджытæ мæсты кодтой. Архайдтой, цы амал уыд, уымæй, 
сæ фырттыл сæхæдæг кæй сæвæрдтой, уыцы нæмттæ куы базза- 
иккой, фæлæ сыл хъæуы цæрджытæ фæтых сты. 
Уæвгæ, хъуыддаг æрмæст нæмттыл нæу. Адæмы хуызæн 
адæймаг цыфæнды цауд ном дæр сфидауын кæны. Гъе, фæлæ 
Чъырттымбеджы фырттæ сæ нæмттæ срæсугъд кæндзысты, уый 
зын зæгъæн у. 
Уынджы иумæ куы араст вæййынц, уæд адæм афтæ фæзæ- 
гъынц: 
— Уæртæ Чъырттымбеджы дыууæ «аууоны» фæцæуынц: 
Чъырттымбег сæ гыццылтæй фæцахуыр кодта цъæх арахъ- 
хъыл. Бæрæгæхсæв-иу чъиритæ куы скуывта, уæд-иу сыи æнæ- 
мæнг хъуамæ карз нозтæй саходын кодтаид. Æмæ уыдон дæр 
сабыргай-сабыргай фæцахуыр сты уыцы хæйрæджыты цæхдо- 
ныл. 
Сæ мад Пуркæ хъуыр-хъуыр кæнын уæд базыдта. Лæгæн-иу 
бауайдзæфтæ кодта: 
— Нырма ницы ’мбарынц, æнахъом сты, рæзгæ кæнынц æмæ 
сæ нозтыл ма ахуыр кæн. 
Уæд-иу Чъырттымбег афтæ: 
— Лæджы бындзæфхæдтæ сты. 
Ныр марой кæны, фæлæ байрæджы. Йæ фырттæ царды 
фæндæгтыл арæх кæй оцани кæнынц, уый тыххæй йæм чысыл 
уайдзæфтæ не ’рхауы. 
Æртæ мæйы бæрц та куыстыл хæст нæу кæстæр фырт Дæ- 
144 

лæуæз. Шофыр у, фæлæ йын йæ машинæ айстой. Хабар афтæ 
уыдис. Иу сæрдыгон æхсæв та кæмдæр æгæр бирæ ауагъта йæ 
ахсæнмæ уыцы цæхдонæй. Хъæуы уынгты машинæ афтæ тагъд 
скъæрдта, æмæ йæ тигъыл нал бафæрæзта бауромын. Хæдза- 
ры къул батыдта. Машинæйы кабинæ дзы фæмидæг. Хуыцау 
хорз æмæ, къул кæм бакалд, уыцырдыгæй фарс нæ хуыссыд 
сæ чызг Уæла. Дæлæуæз кабинæйæ рахызт, уæдæ цы уыдаид, 
æмæ чызгмæ бадзырдта, де ’хсæв, дам, хорз. Стæй йæ фарсмæ 
æрбадти æмæ йын уарзондзинады тыххæй æмдзæвгæтæ кæсын 
райдыдта. Уæдмæ бинонтæ гуыпмæ æрбазгъордтой. Афтæ фен- 
хъæлдтой, сæ чызджы сын фескъæфынц. Фыд Лехъа тынг хъа- 
руджын уыд. Искæй къух-иу куы æрæлхъывта, уæд-иу басур. 
Дæлæуæз дæр йæ гæндзæхтæ дзæвгар фæтылдта, уазæг, алыбон 
æгас цу. зæгъгæ, йын куы загъта, уæд. 
Уæлæуæз дæр ныртæккæ ницы куыстыл хæст у. Абанайы 
дæгъæлгæс уыд. Иу бон цæлгæнæнмæ бауад сæн аназынмæ. 
Уым ыл фембæлдысты зонгæтæ. Сидтытæ, ныхæстæ ныддаргъ 
сты. Уæдмæ хур дæр акъул. Бæгънæг адæмæн абанайы æнхъæл- 
мæ кæсынæй сæ цæстытæ ныуурс сты. Сæ дарæс скъаппыты 
уыдысты. Дуæрттæ сын чи бакодтаид? Дыккаг бон Уæлæуæзы 
йæ куыстæй асырдтой. Иыр æфсымæртæ зилынц нозтдзуан. Ра- 
сыгæй сæхимæ куы фæцæйцæуынц, уæд Уæлæуæз фæзæгъы: 
— Дæлæуæз, гъе Дæлæуæз! Хъусыс мæ?! Бынæй мæ хъахъ- 
хъæн куыйтæй. 
Уæлæуæз лæгъстæйаг у Дæлæуæзæн. Уый фæзоны, мæй, 
дыууæ мæйы раздæр хъæубæсты кæмæ цы вæййы, уый. Куы йæ 
ферох уой, уымæй тæрсгæйæ сæ ныффыссы гæххæттыл. 
Мæнæ та абон дæр дыууæ æфсымæры æркастысты сæ ном- 
хыгъдмæ. Афтæ йæ хонынц. Иу ран дзы фыст ис: ацы мæйы 
дыккаг хуыцаубоны Тъæбæрттаты Адæготæм уыдзæн куывд, сæ 
чызг Тамарæ институт каст кæй фæци, уый тыххæй. 
— Айфыццаг горгеты дуканийы цы дæндæгтæсхъауæн къæ- 
цæлтæ балхæдтон, уыдонæй-ма мын рахæсс. Мæ дæндæгты 
’хсæн ныффидар вæййы къуыдырвых дзидза, — загъта Уæлæ- 
уæз æмæ йæ туфлитæ сæрфынмæ фæци. 
— Уæд та ма иучысыл банхъæлмæ кæсиккам, кæд хонæг 
уаид, — загъта Дæлæуæз. 
— Нырмæ кæм нæ уыд, уым мауал æнхъæлмæ кæс. Стæй 
хъæуысæрæй хъæуыбынмæ хонæг æрвитынц? Исты сæм чындз- 
10 Заказ № 1667 
145 

хаст куынæ ис, мыййаг. Фаллаг уынгты уæлæмæ сфардæг уы 
дзыстæм, стæй уыдоны рæзты фæуырдыг кæндзыстæм. Цæмæй 
базондзысты сыхæгтæ, хонæг нæм уыд æви нæ? Фысымтæ та 
банхъæлдзысты, сыхæгтæй сыл чидæр дуармæ фембæлд æмæ 
сæ æрбахуыдта. Æниу ахæм ран бæстæ дзолгъо-молгъо вæййы, 
æмæ ма уыдæттæм фæкæсынц, хонæг кæмæ уыд æмæ кæмæ нæ 
уыд! Айфыццаг уæлæ дыууæгуыбынон Темырсолтанимæ горæ- 
ты иу уынджы фæцæйцыдыстæм нæхи ирхæфсгæ. Кæсæм, æмæ 
дын иу кæрты адæм бадынц, кафынц. Мах дæр дын мидæмæ 
бараст стæм, цыма хиуæттæ стæм, афтæ. Цæмæй ныл ма фенæ- 
ууæнк уой, уый тыххæй, лæугæ чи кодта, уыдонæн бауайдзæф 
кодтон: 
— Уæ хорзæхæй, бадгæ-ма скæнут, æви уæ хæлæфты иту- 
вæрдæн фехæлынæй тæрсут? 
Уæд дын уыдонæй иу афтæ: æмæ, дам, сымах цæуылнæ 
сбадут, уæхи, дам, цы рафæлив-бафæлив кæнут? Адæм, дам, 
минас кæнынц, сымах та, дам, сæм иуварсæй кæсут. Уыцы рæ- 
стæг уырдыглæууæг нæ уæлхъус алæууыд, цайданы арахъхъæй 
дыууæ сыкъайы айдзаг кодта, æмæ дын афтæ, стъраф, дам, 
уæ кæнын. Æмæ нын сæ æнæдзургæйæ ануазын кодта. Стæй 
сбадтыстæм хиуæттау æмæ, цæмæн уый зæгъыс, хорз фæминас 
кодтам. Сæ уæливыхтæ царвы ленк кодтой, æмæ та-иу сæ мах 
дæр рацахстам. Иннæ ахæм сæ бæгæны. Былтæ-иу кæрæдзиуыл 
аныхæстысты, афтæ бæзджын æмæ адджын уыди. 
— Бынтондæр мæ сцыбæл кодтай, — загъта Дæлæуæз. 
— Уазджытæн нуазæнтæ дæр авæрдтам фысымты номæй. 
— Æмæ дзы цы уыди? Куывд æви...чызгæрвыст? Искæй дзы 
рахастой? 
— Иу расыг лæджы дзы рахастой, — сахатмæ æркæсгæйæ, 
сдзырдта хистæр æфсымæр æмæ кулдуарырдæм ацамыдта: — 
Размæ! Байрæджы уыдзæн. Дæндæгтæсхъауæн къæцæл дæ ма 
ферох уæд. 
Сахаты фæстæ Уæлæуæз æмæ Дæлæуæз уыдысты Тъæбæрт- 
таты Адæготы дуармæ. Фæндыди сæ, исчи сын мидæмæ куы 
загътаид, фæлæ, сæ фыдæнæн, дуармæ сæ цæст никæуыл æрхæ- 
цыд. Уæд хистæр æфсымæр фæхъæр кодта: 
— Размæ! Фæстæмæ иу санчъех дæр нæ! — æмæ дыууæйæ 
дæр бахызтысты кулдуарæй. 
Кæрты иу-цалдæрæй змæлыдысты. Сæ иутæ егъау аджы бын 
146 

арт кодтой, инæтæ та стыр тæрс бæласы бын аууоны фынгтæ 
арæзтой. Дыууæ æфсымæры сын раарфæ кодтой, стæй, фынг- 
тæ чи арæзта, уыдонæн æххуыс кæныныл фесты. Уый фæ- 
стæ къæбицмæ дæр бауадысты. Анызтой фæйнæ дыууæйы. 
Уæдмæ хуынд адæм дæр æрбамбырд сты. Фынгтæ æрæвæрд- 
той. Сбадтысты. Хистæр Дзолаты Асæхмæт куыд сцæйстад 
æд бæгæныйы кæхц, афтæ йæм дыккаг хистæр Сосе бадзырд- 
та, дæ хорзæхæй, иу-ныхас, дам, зæгъон, æмæ йæ цæст ахаста 
адæмыл: 
— Мæнæ нæ уарзон сыхбæстæ, абон мах скодтам æртæ чъи- 
рийы. Дардмæ нæ арвыстам хонæг. Бафæндыд нæ афтæ æрмæст 
сыхбæстæ æмæ хæстæджытимæ абадын, фæлæ... Куыд æй зæ- 
гъон, нæ зонын. Уæ хорзæхæй, æгæр къæйных, æгæр æнæфенд 
мæ ма схонут. Кæрты ис хæддзу адæм. Хонæг сæм нæ уыд, 
афтæмæй æрцыдысты. 
Адæм кæрæдзимæ бакастысты. 
— Цæмæн халынц нæ фыдæлты рæсугъд æгъдæуттæ?! — 
дарддæр йæ ныхас кодта Сосе. — Чысыл раздæр уæртæ къæ- 
бицы æфсинтæ ссардтой номхыгъд. Кæйдæр дзыппæй схауди. 
Æмæ цавæр номхыгъд у, уый куы зониккат? Хъæубæсты кæмæ 
кæд цы уыдзæн, уыдæттæ дзы сты фыст. 
Райхъуысти кæйдæрты худын. 
—.Мæнг нæ зæгъын. Кæд уæ фæнды, уæд дзы бакæсæм. 
— Бакæсут, бакæсут! — бадзырдта чидæр. 
— Гъемæ хорз! — загъта Сосе æмæ æфсиитæй иумæ фæ- 
дзырдта: — Ирбег, уыцы номхыгъдæй-ма сын иучысыл бакæс, 
сеппæт кæсынæн рæстæг нæй. 
Ирбег йæ кæсæнцæстытæ бакодта, стæй йæ пинджаккы ми- 
дæггаг дзыипæй чырынтæ гæххæтт систа æмæ афтæ бакодта: 
— Раззаг мæйты кæмæ цы уыди, уыдон дæр бакæсон? 
т- Уыдон нæ хъæуынц. Науæд хойраг ныууазал уыдзæн. 
Ацы мæйы хабæрттæ бакæс. 
— Августы фыццаг хуыцаубоны Дзамбастæм уыдзæн куывд. Сæ 
лæппу æфсадæй ссыди. Æргæвст дзы уыдзæни «Г», кæнæ та «Т». 
Кæйдæрты худын нал æмæ нал æнцад. 
— «Г» æмæ «Т» та цы сты? — бафарста кæстæртæй иу. 
— «Г» амоны гал кæнæ, æвæццæгæн, гогыз. «Т» та — тохъ- 
хъыл, — дзуапп радта Ирбег. 
— Дарддæр: дыккаг хуыцаубоны Тъæбæрттаты Адæготæм 
147 

уыдзæн куывд. Йæ чызг Тамарæ каст фæци институт. Æргæвст 
дзы уыдзæн «Ф» кæнæ та «Р». 
— Уыцы бæлвырд сæ цæмæй базыдта? Æцæгдæр афтæ уыд. 
Раздæр Адæгойы зæрды уыдис фыр аргæвдын, стæй уæд... 
— Æртыккаг хуыцаубоны Уæрдæхты Уырысбитæм æмæ 
лæбырддзæст Габолатæм уыдзæн чындзхастытæ. Уырысбитæм 
уыдзæн хус сæн. Гуырдзыйæ æрластой. Цыппæрæмы та цъæм- 
цъæмгæнаг Хъæрæбитæм Бæзджынхъæуæй æрбацæудзæн фидау- 
джытæ. Йæ къоболафындз лæппу Муртазæн ус куры. 
— Ацы гæххæтт Уæлæуæзы дзыппæй схауд, тамакотæ куы 
сцæйиста, уæд, — йæ ныхас фæци Ирбег. 
— Кæй хоны цъæмцъæмгæнаг Хъæрæби?! Æз уымæн ныр- 
тæккæ лæг циу, уый фенын кæндзынæн! — йæ алыварс ракæс- 
бакæс кæны Муртаз. 
— Æгъгъæд сæ кæс, Ирбег, — загъта Сосе æмæ дыууæ аууон- 
мæ йæ цæстытæ сарæзта: 
— Зæгъут-ма, Чъырттымбеджы фырттæ, чи уæм арвыста хо- 
нæг? 
— А-гъа, уæдæ номхыгъд дæр уыдон сарæзтой? — фæхъæр 
кодта Муртаз. 
— Уыдон уыдысты, — загъта Ирбег. 
— Кæсут-ма уыдонмæ! Æмæ мæ фыд Чъырттымбегæй цауд- 
дæр у?! Сымахау исты мæ сæрæй дуæрттæ кæнын. Айфыццаг 
дæлæ Сауитæм цытæ кодтат уый уæ ферох?! Мæнæ адæм, æз 
уын æй радзурон. Куывдæй ахæм расыгæй рацыдысты æмæ кæ- 
рæдзийы нал зыдтой. Иурæстæг Уæлæуæз Дæлæуæзæн афтæ: 
— Ды... Ды... Кæмдæр ма дæ федтон цыма, — йе ’взаг йæ 
дзыхы нал тасыд. 
— Æз ацы хъæуккаг дæн... — кауыл хæцгæйæ, загъта Дæлæ- 
уæз. — Чъырттымбеджы лæппу дæн... Æз... 
— Æмæ уæдæ... Æмæ уæдæ æз дæр уый лæппу... Уый фырт 
куы дæн. 
Афтæ базонгæ сты, гъе. Уымæй ма худинагдæр хъуыддаг 
уыдзæн? 
— Уæ хорзæхæй, æз мæ ныхас кæронмæ нæ фæдæн, — загъта 
Сосе æмæ, Ирбеджы къухы цы гæххæтт уыд, уый зæххыл ныц- 
цавта. — Худинаг уын фæуæд, Чъырттымбеджы фырттæ! Уыцы 
митæ сæрмæ хæссинаг не сты! Цæвиттон, афтæ... сыстут уæ дыу- 
уæ дæр æмæ цæугæ кæнут ардыгæй! Нæхи бар нæ бауадзут! 
148 

Иу сыбыртт никæцæйуал хъуысти. Æрмæст ма-иу рог дымгæ 
базмæлын кодта тæрс бæласы сыфтæ, кæрты-иу ахæлиу кодта 
чъиритæ æмæ физонджыты адджын тæф. Бæргæ нæ фæндыди 
аууæтты ахæм бæрæчеты цурæй ацæуын, фæлæ æндæр гæнæн 
нал уыдис. Хуынд адæм сæ фæдыл кастысты, цалынмæ кулдуа- 
рæй нæ фæаууон сты, уæдмæ. 
Райсом хабар æгас хъæуыл ахæлиу. Чидæртæ хъаст кодтой 
Сосейæ: 
— Æгæр къæйныхæй равдыста йæхи. 
Фылдæр адæм та дзырдтой: 
— Тынг раст бакодта Сосе. Афтæ сын хъуыди! 
Хъуыры цъар 
Иу сабаты рынчындонмæ фæраст дæн, мæ сыхаг Тамби уым 
хуыссыд, æмæ йæ, зæгъын, абæрæг кæнон. Йæ цуры абадтæн 
иуцасдæр, стæй палатæйæ рахызтæн æмæ къæлидоры хæрхæм- 
бæлд фæдæн мæ зонгæ Гæбæттыл. 
— Дæ хорзæхæй, цы хур, цы къæвда дæ æрбахаста? 
— .Хур дæр мæ не ’рбахаста, къæвда дæр, операци мын скод- 
той, — загъта Гæбæтт æмæ йæ хъуырмæ ацамыдта. Хъуыр уыд 
бинтæй баст. 
— Мæ сыхаг Тамбийæн та йæ уыргтæ риссынц. Æвæццæгæн, 
уый дæр бахъæудзæн операци кæнын. 
Ныхасгæнгæ бæстыхайæ рахызтыстæм кæртмæ. Гæбæтт сус- 
хъæд бæласы бын бандоныл йæхи æруагъта. Æз дæр йæ фарсмæ 
æрбадтæн. Иу сыбыртт дзы нæ хъуысти. Йæ æрвгъуыз цæстытæ 
зæхмæ ныццарæзта. Æрæджиау, бынтон æрæджиау сдзырдта: 
— Æнахуырæй ам тынг зын у... Истытæ мын радзур. 
— Цы дын радзурон, нæ зонын. Кæд дæ, нæ колхозы куы- 
стытæ куыд цæуынц, уый базонын фæнды, уæд хъус. 
— Уыдæттæй зæрдæцъæх куы дæн. 
— Бригадирæй ма кусыс? 
— Нал, систой мæ... 
— Æмæ уæд цæй тыххæй? 
— Цæй тыххæй куы зæгъай, уæд... — Лæгæн йæ ныхас фес- 
149 

къуыд, стæй та райдыдта: — Алкæмæ дæр исты миниуæг вæййы. 
Чи æнæ йæ къухтæ тилгæйæ дзурын нæ зоны, чи цæугæ цæуын 
фæстæмæ фæкæс-фæкæс кæны... Мæ сыхаг Арсæмæг та гæды 
ныхас зæгъынмæ куы фæхъавы, уæд йæ фæсхъус цалдæр хатты 
аныхы йæ амонæн æнгуылдзæй. Гъе, фæлæ дзы мæныл цы мини- 
уæг ныттæбæз, хъуыры цъар фыццаг хатт раивæзтон гыццылæй. 
Нæ сыхаг Теботæм хорз дыргъдон уыд. Сæ лæппу-иу йæхицæй 
къаддæр чи уыд, уыдоны хъæбысæй хæцын кодта. Чи иу фæуæ- 
лахиз, æрмæстдæр-иу уымæн радта фæткъуы. Æз къæсхуыртæ 
хастон, бырсын мын ничи куымдта, уæд мын иу хатт загъта: «Дæ 
хъуыры цъар æртæ хатты раиваз, æмæ дæуæн дæр — фæткъуы». 
Æндæр гæнæн мын нæ уыд æмæ йæ раивæзтон. Уый йæм цæ- 
мæндæр хорз фæкаст, æмæ-иу мын чылауийы тыххæй дæр мæ 
хъуыры цъар раивазын кодта. Афтæмæй-афтæмæй, æвæццæгæн, 
фæцахуыр дæн уыцы миниуæгыл æмæ дзы мæ бон фервæзын 
нал у. Гъеныр тамакотæ цы сты? Ницы. Фæлæ æз «Космос» æмæ 
«Наша маркæ»-йыл фæцалх дæн. Гъемæ дуканимæ куы бацæуын 
æмæ тæрхæджытыл уыдонæй мæ цæст куы ницæуыл æрхæцы, 
уæд мæ хъуыры цъарыл рахæцын: «Гъе-мардзæ, искуы-ма фе- 
нут...» Æмæ та сæ уæд фæсвæдæй рахæссынц. 
— Ахæмтæн цы кæнын хъæуы, уый нæ зоныс? Ныффыстаис 
адæмон бæрæггæнджытæм. 
— Æмæ не ’фсиныл та кæдæм ныффыссон? Мæ хæдон æх- 
синаг куы уа, уæддæр ын дæ хъуыры цъар раиваз, истæуыл иту 
авæрын куы бахъæуы, уæддæр та... Хъыг дын ма уæд, дард хæс- 
тæг дын æййафын, æнхъæлдæн? — Гæбæтт иурæстæг фæхъус, 
стæй та йæ хъæстытыл фæци. — Гъеныр мæ чызг Кафетæ... Ай- 
фыццаг мой кæныныл ныллæууыд. Æмæ кæмæ, уый куы зонис? 
Уæлæ Гæрæмты Муркайы фыртмæ. Йæхицæй хуыскъастæудæр 
нæй. Уырны дæ, йæ худ зæхмæ куы ’рхауа, уæд æй нал сисдзæн 
æргуыбыр кæныны адæргæй. Æмæ мæ чызгæн æргомæй загъ- 
тон: «Чи уæ дардзæн? Уæ иуæй иннæ магусадæр». Кафетæ им- 
портон дарæс йеддæмæ йæ уæлæ ницы кæны. Æрæджы суазал. 
Æхснырста. Уæд ын æз афтекæй горчичниктæ куы ’рбахæссин. 
Æмæ сæ, марадз-зæгъай, кæд йæ фæсонтыл æвæрын уагъта. 
Уыдон, дам, цы сты? Импортон горчичниктæ, дам, никуы ис?.. 
Иу бон та нæ баййардта: «Уæ ирон хæринæгтæй, дам, мæ зæрдæ 
фæцъæх». Мæ хо Мæди уæд махмæ уыд уазæгуаты. Изæры сир 
скодта æмæ йыл царв ауагъта, йæхæдæг дын Кафетæйæн афтæ, 
150 

ай, дам, венгриаг хæринаг у, фарои сæрд, дам, туристон балцы 
уым куы уыдтæн, уæд, дам, мын бацамыдтой, куыд кæнгæ у, 
уый... — Уырны дæ, нæ чызг дзы хæрынæй нал æфсæст. Махæп 
нæ бон худæгæй нал уыд. 
— Æмæ Кафетæ чындзы нал цæуы? 
— Мæ хъуыры цъар ницыуал æмбæрста, афтæ тынг иу æй 
раивæзтон йæ разы, æмæ уал æрсабыр. Иу курæг ма йæ ис... 
Хорз бинонтæ сæ хонынц... О, æмæ дын уый дзырдтон. Фæстаг 
рæстæг мæ хъуыры цъар дæлæмæ æрзæбул фыривæзтæй. Хæ- 
доны æфцæгготы мидæг-иу æй нытътъыстон, фæлæ та-иу уай 
тагъд уæлæмæ сбырыд. Ноджы ма царм цыдæр сырх хъулон 
сси. Æвæццæгæн-иу дзы туг фæбадти. Адæмы æхсæнмæ цæу- 
ын нал уæндыдтæн. Фæстагмæ хирургмæ æрцыдтæн, æмæ мын 
æй ралыг кодта. Бафæдзæхста мын, мауал, дам, æм бавнал, йæ 
хуыдтытæ, дам, фæйнæрдæм ацæудзысты æмæ афтæмæй куы 
байгас уой, уæд, дам, уый фæстæ тынг бæрæг дардзысты... Гъе 
уыдон дын мæ хабæрттæ, — ныуулæфыд Гæбæтт. 
— Дæ куыстæй дæ цæмæн систой, уый мын нæ загътай. 
— Домаг, дам, нæ дæ. Йæ ных, дам, бакъуырын кæмæн 
фæхъæуы, уымæн, дам, ды та дæ хъуыры цъар ивазын байда- 
йыс. 
— Искуы дæ федта, æвæццæгæн, сæрдар. 
— Нæ механизатортæй иу нозтджынæй куыстмæ æрбацыд. 
Æз æй нæ уагътон трактормæ хизын, фæлæ мæм уый, марадз 
зæгъ, кæд хъуыста. Уæд æз йæ размæ æрлæууыдтæн æмæ йын 
мæ хъуыры цъар раивæзтон, иу хатт, дыууæ хатты... Сæрдар мæ 
афтæмæй æрбаййæфта, æмæ... 
— Цæй, ма тыхс. Æгуыст нæ уыдзынæ, — зæрдæтæ авæрдтон 
Гæбæттæн. 
Уалынмæ агъуыстæй кæртмæ рахызт рынчынтæмзилæг. 
— Æндæр уатмæ дæ баивынмæ хъавæм, — загъта Гæбæттæн. 
— Уым, æнхъæлдæн, тыхст рынчын ис. Йæ хъæрзынмæ нæ 
бафынæй уыдзынæн. Уадзут мæ мæхи уаты, Хуыцауæй курæ- 
гау дæ курын. — Лæг та сæвналынмæ хъавыд йæ хъуырмæ, стæй 
фембæрста, къубал баст кæй у, уый, æмæ йæ къух æруагъта. — 
Мæ къухтæ ма кæд бæтгæ бакæнон... Цымæ фыццагдæр йæ хъуы- 
ры цъар чи раивæзта, стæй цæмæн, цæй тыххæй? 
Æз ницыуал сдзырдтон Гæбæтмæ. Æмæ йын уæвгæ зæгъгæ 
дæр цы кодтаин... 
151 

Æгас кæй дæ, уый тыххæй 
гæххæтт æрбахæсс 
Мæдиккæ æрбахæццæ базарæй. Йæ дыууæ хызыны пъолыл 
уæззау æппæрст æркодта, стæй, йæ цыргъ фындзы цъуппыл цы 
хиды ’ртах æрдзедзыкка, уый амонæн æнгуылдзæй фæцагайдта. 
Æртах æрхауди. Уый фæстæ сылгоймаг йæ лæг Мулкимæ тæс- 
сармæ бакаст. 
— Мæ тæригъæд фæхæсс, уый дын мæ хуыздæр арфæ! Æз 
дæм чындзы уый тыххæй не ’рцыдтæн, æмæ мæ сугхæссæн хæ- 
рæг саразай! Уæдæ мыл цы дзурджытæ уыди! Æмæ мæ тъæпп 
дæуыл фæцыди. Дæу мæнмæ цы хæйрæг сардыдта, уый хæрз- 
бын бауæд! Мæ зæнгтæ мæ быны нал цæуынц, цæнгтæ дæр зыр- 
зыр кæнынц. Афонмæ Будамæ цардæй тъæпп хауин. Æрдæбон 
мæ рæзты йæ «Нивæ»-йыл асыххуытт кодта. Йæ ус йæ фарсмæ 
йæхи хъаны уагъд акодта. Ныр æз уый бынаты нæ бадтаин... 
— Де ’лхысчъытæй сфæлмæцыдтæн. Буда коммерсант у, æз 
та — боцкъатæгæнæг. Мæ мыздæй уæлдай мæм никæцæй ницы 
хауы. 
— Æмæ д,ы дæр... Боцкъайы фæрсчытæ-иу уæддæр рахæсс, 
æмæ сæ ам... Боцкъа чи фæнды дæр балхæндзæн фæззæджы 
цæхджынтæ кæнын афон. 
— Ахæстоны цæмæй смидæг уон, уый дæ бафæндыди? 
— Дæ уд — къоппы! Уæдæмæ хæппуд дæ. Æрмæст мæныл 
хорз кусыс. Мæ цæнгтæн сæ рыст, æвæццæгæн, изæрмæ дæр не 
ссæудзæн. 
— Уагæр дæ хызынты цытæ æрбахастай? Куы сæ фенин, — 
загъта Мулки æмæ диванæй рабадти. 
— Зымæгмæ цытæ фæцæхджын кæнынц, уыдон дæ ферох 
сты? Знон æрбантъыхтон банкæтæ, ныр та — чылауитæ, чъе- 
рамитæ, баклажантæ. Райсом дæр та афтæ, цалынмæ ахауон, 
уæдмæ. 
— Æмæ æз дæр... Хуыцау ме ’вдисæн. Змæлын, кусын. 
Мæ отпусчы рæстæг къуырийы дæргъы цæхæрадоны картоф 
фæкъах-тон, хъæдур æртыдтон. Æрластон сæ хæдзармæ. Ды 
та... Хиды ’ртах дæ куы ’рхауы, уæд фæдис саразыс. Уагæр 
дæлæ Дзыгыдайы хуызæн куы фыдæбон кæнис. Æндæрæбон иу 
сыффыттæн хъæды бамидæг. Хъæддаг кæрдотæй голлаг айдзаг 
152 

кодта, иу хъæддзауы машинæйы йæ авæрдта æмæ фæсгихор сæ 
дуармæ февзæрд йæ уаргъимæ. Абон та хъæдбынмæ асыффытт 
кодта уагъылытæм. 
— Уый та мæнæй æдылыдæр. Батырбег та сæ кæрты тама- 
котæ цъиры. Иу бон дын афтæ: фæздæгмæ, дам, къогъотæ æмæ 
бындзытæ хæстæг нæ цæуынц. Уартæ машинæты бензин кæм 
кæнынц, уырдæм бацæуынмæ хъавы кусынмæ. Уым, дам, тама- 
ко дымæн нæй æмæ, дам, æй кæд ферох кæнин. Ды дæр уым 
исты куысты ныллæуу. 
— Æмæ мæ уырдæм цæмæн æрвитыс? Ам дæр ис тамако ны- 
ууадзæн. Ды-иу дæ дарæсыл бензин æркал, æмæ уæд дæ цуры 
спичкæ судзæн нæ уыдзæн, стæй тамако дымæн. 
— Цы зондджын дæ!.. Хæрзаг мыл спичкæ баппарис æмæ 
бакъæй уаин. Уый фæстæ æндæр ус æрдавис. 
— Мæныл исты куы ’рцæуид, уæд ды дæр саутæ не скæиис. 
— Уымæн æмæ... Цардæй дæм ницы федтон. Кæрæдзийы 
кæдмæ тондзыстæм? Куы ахицæн уаиккам, уæд, æвæццæгæн, 
хуыздæр уаид. Мæ чызгимæ искуыдтæ цæрдзыстæм. Ды мæнæ 
ам баззайдзынæ, мах та, кооперативы ныи цы фатер аразынц, 
уырдæм нæхи айсдзыстæм. 
— Цы, дам? Уый мæныл конд у. Гæххæттытæн халæн нал 
ис, — йæ мидбылты æнæбары бахудгæйæ, загъта Мулки æмæ 
тамако сдымдта. 
Цыдис рæстæг. Бонтæ тахтысты æбæрæг кæдæмдæр. Иутæм 
афтæ касти, цыма æгæр тагъд тындзынц, иннæтæ та дзырдтой: 
«Размæ сын ницы ’нтысы». Ахæм хъуыдыйыл хæст уыди Мулки 
дæр. Фатер цы хæдзары райстаид, уый хъуамæ зымæджы сцæт 
тæ уыдаид. Ныр та апрелы къæдзил разынди, уæддæр рæвдз 
нæма у. Иу изæр та куыстæй здæхгæйæ, йæ фæндаг ууылты 
ракодта. Йæ зæрдæмæ иучысыл рухсы цъыртт бакалди. Раззаг 
къуыри цар æмбæрзт нæма уыди, ныр... Ног шифертæ фæстаг 
хуры тынтæм афтæ тынг æрттывтой, æмæ йæ иу цæст бацъынд 
кодта. Æртæ-цыппар боны фæстæ та хъуамæ йæхи æрбайстаид 
ардæм, фæлæ... Рæстæг цин дæр хæссы , фыдæх дæр ын бæззы. 
Иуахæмы та стыр быцæу сабухта сæ хæдзары. Ус аххосджын 
кодта лæджы, лæг — усы. Мулки лæмæгъдæр разынд, йæ ие- 
рвытæ хъаугъайæн нæ бафæрæзтой æмæ рынчындонмæ бахау- 
ди. Уым дæр иудадзыг йæ хъуыдытæ уыдысты ног фатеримæ: 
«Куыддæр фæсæрæн уон, афтæ дзы дзæбæх скувдзынæн Бæр- 
153 

зондылбадæгæн хиуæттимæ, зонгæтимæ. Æмæ уым æрцæрдзы- 
нæн». 
Рынчындоны бафæстиат, йæхи нымадмæ гæсгæ, дыууæ 
мæйы æмæ æртæ боны. Куы рацыд, уæд фыццагдæр йæ дзыхæй 
рапæррæст кодта: 
— Хæдзар нæма срæвдз? Фатёртæ нæма уарынц? 
Фæлæ йын йе ’фсин «нæ зонын»-æй дарддæр ницы дзуапп 
радта, æмæ уæд уый дæр сабыргай араст автобусты æрлæууæн- 
мæ. 
Чысыл кабинеты бадти, йæ сæр кæмæн фæхалас, ахæм 
стæвдтарæзт сырхцъар лæг. Цавæрдæр гæххæттытимæ архайд- 
та. Уыдис ыл стыр кæсæнцæстытæ, фæлæ ма-иу уæддæр гæх- 
хæтты сыфтæ йæ тæккæ фындзы бынмæ схаста. Рæстæггай-иу 
йæхинымæр базарыд. Зын раиртасæн уыдысты зарæджы мелоди 
æмæ ныхæстæ. Æрæджиау схуыфыд æмæ уæд фæбæрзонддæр 
йæ хъæлæс. 
Дзыгыйы арахьхь акалдта 
Нæ участковый а кьуыри. 
Дзырдта ма ус: «Цы бакуыстай?! 
Афтæ лæмæгъ куынæ уыди!» 
Мулки йæ уæлхъус куыд æрлæууыди, уый æппынфæстаг ба- 
фиппайдта: 
— Хорз лæг, кабинетмæ куы цæуай, уæд-иу раздæр дуар ба- 
хой æмæ-иу зæгъ: «Мидæмæ цæуыны бар ис?!» 
— Дуар æрбахостон, фæлæ мæ нæ фехъуыстай. 
— Уыдаид афтæ. Хъусæй тынг рæвдз нæ дæн, стæй заргæ 
дæр кодтон, æмæ... Дохтыртæ куыд дзурынц, афтæмæй адæймаг 
боны дæргъы хъуамæ бахуда, æппынкъаддæр, цыппар-фондз 
хатты, науæд та... Хъæлдзæг зарджытæ кæнын дæр æххуыс у 
бирæ фæцæрынæн. Гъеныр сбад æмæ дзур, чи дæ, цæй тыххæй 
æрбацыдтæ æмæ афтæ дарддæр. Æз мæхæдæг хуыйнын Сам- 
сыхъо. Ды та? 
— Мулки. 
— Мулк мæм ис, нæй, уый дæ хъуыддаг нæу! Æви афтæ зæ- 
гъынмæ хъавыс: æз гæртæмттæ исын! Йе та рекитер дæн. Стæй... 
Мæн йеддæмæ дыууæуæладзыгон хæдзар ничи сарæзта? Ныр- 
тæккæ рæстæг æндæр у. Амалджын чи у, уый амæлттæ кæны. 
— Нæ мæ бамбæрстай, Самсыхъо. Ды афтæ банхъæлдтай, 
154 

цыма дæ æз фæрсгæ бакодтон, мулк дæм ис æви нæй, уымæй. 
Мæнæн мæ ном афтæ у — Мулки. 
Самсыхъойы цæсгомыл чысыл раздæр цы тызмæг мигъ 
æрæнцади, уый сабыргай йæхи айста кæдæмдæр. 
— Æмæ уый цавæр ном у — Мулки?! Фæуæд афтæ. Дзур, цы 
фарстайы фæдыл æрбацыдтæ? 
— Æз сымахмæ, уæ кооперативы хъуамæ фатер райсон. Æхца 
бафыстон. Гæххæттытæ арæзт сты. Мæ мыггаг Баболитæй. 
Самсыхъо бæлвырддæр бакасти Мулкимæ йæ кæсæнцæ- 
стыты бынты, стæй стъолы лагъзæй систа, йæ кæрæттæ кæ- 
мæн нысчъилтæ сты, ахæм зæронд донгъуыз панкæ. Байгом æй 
кодта. Уый фæстæ йæ кæсæнцæстыты æвгтæм комы тæф цал- 
дæр хатты бауагъта, къухтыкæлмæрзæнæй сæ ныссæрфта æмæ 
гæххæттытæм сарæзта йæ цæстыты гагуытæ. Дзæвгар рæстæг 
фæрафæлдах-бафæлдах кодта гæххæттытæ, стæй иуафон, цыма 
йыл стыр хорздзинад æрцыд, уыйау æваст йæ хъæр фæцыд: 
— Мæнæ сты! Фæлæ... фæлæ... ам... ам... Гæххæттытæ Мæдик- 
кæйыл конд сты! Баболиты Мæдиккæйыл. Уый дын чи у? 
— Уый мæ бинойнаг у, фæлæ... — йæ лæдзæг уæлдæфы стил- 
гæйæ, фæтъæнг ласта Мулки, — гæххæттытæ мæ номыл конд 
куы уыдысты, уæд ныр!.. Чи сæ фæиннæрдæм кодта?! 
— Лæдзæг дæлæмæ æруадз! Сæрвæты нæ дæ! Стуртæ не 
скъæрыс! Ныртæккæ равзардзыстæм хъуыддаг, — сбустæ код- 
та Мулкийыл Самсыхъо, стæй хъуыдыты афардæг. Æрæджиау 
загъта: — Де ’фсин айфыццаг ардæм æрбацыд æмæ фехъусын 
кодта, мæ лæг, дам, амарди, фатеры гæххæттытæ, дам, мæныл 
скæнут. 
— Мæнæ цытæ хъусын! — хæрдмæ фæхауди Мулки, цыма 
йæ исчи судзинæй фæрæхуыста. 
— Мæнæ къамтæ дæр æрбахаста, — загъта Самсыхъо æмæ 
дыууæ хуызисты бавдыста Мулкимæ. — Дæлæ уыныс? Мæнæ 
ацы къамы йæ лæг амарди. Сынтæджы уæлгоммæ хуыссы. Йæ 
цæстытæ æхгæд. Дзагъыр не сты. Чидæр сæ æрæхгæдта. 
— Уый æз дæн! Куы афынæй дæн, уæд мын афтæмæй чидæр 
мæ хуыз фелвæста. Уый Мухар йеддæмæ ничи уыдаид! Мæ фы- 
нæймæ мын бахъавыд. 
— Мухар чи у? — афарста Самсыхъо. 
— Мæ усы ’фсымæр. 
Самсыхъо иннæ къаммæ дæр ацамыдта: 
155 

— Мæнæ ардæм дæр æркæс бæстон. Куы амардтæ, уæд дын 
дæ цæсгом хъуымацы гæбазæй æрæмбæрзтой. 
Мулки та хæрдмæ фæхауди: 
— Уый!.. Уый мæ цæсгом мæхæдæг æрæмбæрзтон, науæд мæ 
бындзытæ фынæй кæнын нæ уагътой! Æмæ та мын уыцы Мухар 
афтæмæй дæр сусæгæй мæ хуыз фелвæста. 
— Æз ыл баууæндыдтæн, къамтæ куы федтон, уæд. Ды дæр 
ыл баууæндыдаис мæ бынаты. 
— Ныр мæнæн дарддæр цы гæнгæ у? Фатерæй мæнмæ ни 
цыуал хауы? — афарста Мулки. 
— Ницыуал. Уымæн, æмæ... Мард адæймагæн йæ бынат — 
уæлмæрдты... 
— Куыд дæм кæсын, афтæмæй дæуæн зæрдæ нæй, адæйма- 
джы рыст дæм нæ хъары! Æз æгас дæн! Æрбакæс мæм! 
— Чи зоны, æгас дæ. Чи зоны, абон аходæн дæр скодтай, 
фæлæ... 
— Бæгуыдæр скодтон аходæн, уый фæстæ ма «Хъæрмæдон» 
дæр банызтон. 
— Чи зоны, уыдаид афтæ, фæлæ... æз ацы хъуыддаджы æп- 
пындæр аххосджын нæ дæн. Дæ усæн кæн уайдзæфтæ. Уый дæ 
рахуыдта мард. 
— Æз дæ æрдæбон дæр бафарстон, мæнæн дарддæр цы гæн- 
гæ у?! 
— Дохтырæй гæххæтт æрбахæсс, æгас кæй дæ, уый тыххæй. 
Мулки ницыуал загъта. Ахызти кабинетæй æмæ кæрты фæй- 
нæгæй арæзт даргъ бандоныл йæхи æруагъта. Афтæ йæм фæ- 
каст, цыма йын уæлдæф нæ фаг кæны. Хæдоны уæллаг дыууæ 
æгънæджы суæгъд кодта. Цалдæр хатты сулæфыд йæ риуы дзаг. 
Тарсти, йæ нервытæ та йæ куы банкъуысын кæной, уымæй. Йæ 
зæрдыл æрбалæууыдысты Самсыхъойы ныхæстæ, ома цæмæй 
адæймаг фылдæр фæцæра, уый тыххæй боны дæргъы хъуамæ 
иу-цалдæр хатты бахуда, стæй хъæлдзæг зарæг дæр хорз æхху- 
ыс кæны уымæн, æмæ йæхинымæр базарыд: 
Хорз ус кæмæн вæййы, уый та-иу, зæгъы, 
Хьазтмæ цæмæн фæбæллы? 
Алыбон хъазт йæ хæдзары вæййы, 
Йæ хæдзары вæййы, гъей! 
Мулки æваст фæурæдта йæ зарын, нал æй фæхъуыды кодта, 
156 

усы кой дзы кæй ис, уый. Йæ цæстыгыл ауади йе ’фсин Мæ- 
диккæ. Ацы тæмæлы йæ чи баппæрста, уыцы Мæдиккæ. Цæмæй 
дзы æрбайрох уа, уый тыххæй сисынмæ хъавыд «Чепена»-йы 
зарæг, фæлæ уыцы рæстæг бæстыхайы рудзгуытæй иу чидæр 
байгом кодта. Мулки йæм фæкомкоммæ. Ауыдта Самсыхъойы 
сырх цæстом. Фемдзаст сты кæрæдзимæ. Мулки сыстад æмæ йæ 
гуырыконд сарæзта трамвайты лæууæн бынатмæ. 
Мæдиккæ зыдта, Мулки мæстджынæй æрцæудзæн, уый, 
æмæ йæ цæгатмæ афардæг. Лæг æхсæвы йæ хуыссæны бирæ 
фæрафт-бафт кодта. Хуыссæг æм æввахс нал цыд. Иуафон бо- 
нырдæм афынæй. Райсомæй раджы фæхицæн йæ сынтæгæй. 
Аходæн куы скодта, уæд айдæнмæ йæхи байста. Цæсгомы хуыз 
йæ зæрдæмæ нæ фæцыди: уыд фæлурс, чи зоны, æгъуыссæгæй. 
Ахъуыды кодта: «Ахæм хуызы мæ куы фена дохтыр, уæд æцæ- 
гæйдæр банхъæлдзæн, мард дæн». Йе ’фсины сырхбын пудрæ 
рахаста. Йæ цæсгом дзы рацагъта. Афтæ йæм фæкасти, цыма 
ныр дзæвгар фæцардхуыздæр. 
Поликлиникæйы азылди дуæрттыл, касти сын сæ фыстытæ: 
уролог, невропатолог, окулист, терапевт, психиатр. Кæцымæ 
дзы бацæуа? Чи тагъддæр базондзæн, æгас кæй у, уый. 
«Цæй æмæ мæхи фенын кæнон терапевтæн. Адæймагæн йæ 
сæйрагдæр хай у зæрдæ, æмæ»... — скарста йæхимидæг Мулки æмæ 
уыцы дуарыл бахæцыд. Дохтырæн ныллæг хъæлæсæй загъта: 
— Дæ райсом хорз! — стæй йæ лæдзæг дуаргæрон бахъил 
кодта. 
— Сбад æмæ радзур, цы дæ риссы? Цæмæй хъæрзыс? — 
загъта дохтыр, бандонмæ ацамонгæйæ. 
Мулки йæхи æруагъта бандоныл æмæ арф ныуулæфыди: 
— Мæн хъæуы гæххæтт, æгас кæй дæн, уый тыххæй. 
Уыцы ныхæстæ фехъусгæйæ, дохтыр фæджих. Бæлвырддæр 
бакаст Мулкимæ. Фæндыд æй, лæджы сæрызонд йæ уагыл ис 
æви нæ, уый базонын. 
— Дзæбæх дæ нæ бамбæрстон, хорз лæг. 
— Фен мæ æмæ мын гæххæтт ратт, куыд мард нæ дæн, уый 
тыххæй, — загъта Мулки æмæ йæ хæдон ласынмæ фæци, — 
байхъус мæ зæрдæмæ. 
— Дзæгъæлы ласыс дæ хæдон. Уынын дæ, æгас кæй дæ, 
уый. Хуыздæр уаид, психиатрмæ куы бацæуис, уæд. Тынг дæс- 
ны дохтыр у. Æз йæ цуры ницы дæн. 
157 

Мулки æрбатæвд и: 
— Æмæ кæд ницы зоныс, уæд ам цы бадыс? 
— Бадын, цалынмæ мæ асурой, уæдмæ. 
— Æз æй æмбарын, ды мæ психиатрмæ цæмæн æрвитыс, 
уый. 
— Омæ цæмæн зивæг кæныс? Дардмæ цæуын дæ нæ хъæуы. 
Мæнæ мæ фарсмæ ис йæ кабинет. Ам ис ныртæккæ. 
— Ай цавæр дуне у?! Цы Хуыцау уæ ралгъыста?! Адæйма- 
джы рис уæ куы ничи ’мбары! — уыцы ныхæсты фæстæ Мулки 
дуары æдде фæци. 
Лæг ноджы тынгдæр стыхсти. Иугæр психиатрмæ уыди, уæд 
ма дзы дыккаг справкæ дæр куы ’рцагурой, куыд æрра нæу, уый 
тыххæй. Ахъуыды кодта, куыд хуыздæр, куыд аивдæр бахиза 
кабинетмæ, цæмæй дохтырмæ зондцух лæджы хуызæн ма фæ- 
кæса... Дуарыл бахæцыд. Нæ байгом. «Ау, ничи дзы ис? Уæдæ 
терапевт афтæ куы загъта, уым ис. Кæд дуар зын гомгæнæн 
у?» — уыцы хъуыдытимæ дуар батъæпп кодта. Дуар фегом, ми- 
дæмæ бахауди, пъолыл йæ тъæпп фæцыд. Хорзау нал фæци. Йæ 
цыппæртыл алæууыд, фестади. 
— Бахатыр кæн! Дæ дуар раздæр нæ гом кодта, ныр æвип- 
пайды фегом æмæ... 
— Раст зæгъыс. Раздæр æхгæд уыди. Мæ туфлитæ мын мæ 
къæхтæ æлвасынц. Рог дзабыртæй сæ раивтон. Сбад. Зæгъ дæ 
низы хатт. Кæдæй нырмæ дæ рынчын? Искуы ма уыдтæ дохтыр- 
мæ, æхсæв куыд фьгаæй кæныс? Дæ цæстытыл истытæ фæуайы? 
Мулки хъавыди, йæ нервытæ йæ кæй хъыгдардтой, рынчын- 
доны кæй хуыссыди, знон æй кæй рафыстой, уыцы хабæрттæ 
ракæнынмæ, фæлæ йæхи фæурæдта. Фæтарсти, æцæгæйдæр æй 
æрра куы схоиа, уымæй. 
— Ницы мæ риссы. Фынæй дæр хорз кæнын. 
— Уæдæ цæй тыххæй æрбацыдтæ? Уæвгæ... царды æндæр 
хъуыддæгтæ дæр... æвæццæгæн... 
— Мæ ныхас кæцæй райдайон, уый нал зонын. Мæн хъуы- 
ди справкæ, куыд æгас дæн, уый тыххæй. Ныр ма ноджыдæр 
иу тæмæлы бахаудтæн. Æмæ архайын, цæмæй мыл баууæндат, 
сæрхъæн, сонтхела кæй нæ дæн, ууыл. 
Дохтыр лæгмæ кæсгæйæ баззади. Дарддæр ма йын цы загъ- 
таид, уый нал зыдта. Аджих. Мулки бамбæрста хъуыддаг. Цы- 
дæр сдзурынмæ хъавыди, фæлæ дохтыр йæ разæй фæци: 
158 

— Чи дын загъта, æгас нæ дæ, уый, æви дæхæдæг афтæ æн 
хъæл дæ? Стæй... Зондцух та дæ чи рахуыдта? 
— Мæнæ терапевтæн куы загътон, справкæ мæ хъæуы, куыд 
æгас дæн, уый тыххæй, уæд мæм цыдæр æнахуыр каст æрбакод- 
та æмæ афтæ, уæртæ, дам, психиатрмæ бацу. 
— Æмæ дæ цæмæн бахъуыди гæххæтт, куыд мард нæ дæ, 
уый тыххæй. 
— Дæ цæрæнбон бирæ. Æгайтма мæм ахæм фарст радтай? 
Гъеныр мæ терапевт дæр афтæ куы бафарстаид, уæд ын хабар 
сæрæй бынмæ ракодтаин... 
Мулки æрбадти бандоныл æмæ радзырдта, фатер йæ фæдыл 
цытæ расайдта, уыдæттæ. 
Дохтыр арф ныхъхъуыды кодта, цæсгом фæтар, стæй йæ 
сæр банкъуыста: 
— Æвæдза, цас нæм ис нырма формалисттæ! Кæд сæ схицæн 
уыдзыстæм? Дæ ном куыд у? 
— Мулки мæ хонынц адæм. 
— Гъемæ, Мулки, дæхи мауал æфхæр. Дæ сæрызонд ис йæ 
бынаты, стæй мард дæр нæ дæ. Ыыртæккæ дын терапевт ныф- 
фысдзæн справкæ, куыд æгас дæ, уый тыххæй. Уый фæстæ йыл 
сæйраг дохтыр йæ къух æрæвæрдзæи. 
— Дæ цæрæнбон бирæ! Ацы хорздзинад дын никуы ферох 
кæндзынæн! — загъта Мулки арф ныуулæфгæйæ, стæй ма йæ 
ныхасмæ бафтыдта: — Стыр дамгъæтæй-иу ныффыссæд, æгас 
кæй дæн, уый, науæд Самсыхъо цæстæй рæвдз нæу. Уырны дæ, 
мæ риуы дзаг сулæфыдтæн! Æгайтма!.. Æгайтма æгас дæн! 
Дохтыр, мæ гуыбын фесæфт 
Рабадти чысыл Аппе йæ хуыссæны. Йæ цæст ахаста уаты 
къуымтыл. Федта: мад Дуфинæт хуыссы диваныл, йæ цуры та- 
буреткæйыл уыдысты зæрдæйы æмæ игæры хостæ. Лæппу сы- 
стад. Йæхи ныхсадта. Стæй мады цур æрбадт: 
- Дуфи, кæд адзæбæх уыдзынæ? 
— Нæ зонын. Хостæ нуазын, мæ къона, фæлæ мын æххормаг 
у, æхца дæр нæй. Пенси райсынмæ нырма цалдæр боны ис. Нæ 
159 

телефон дæр нал дзуры, æндæр мæ хомæ адзурин, æмæ æрба- 
уаид. Мæ сæр дæр зилы, чи зоны, æххормагæй. Бауай нæ сы- 
хагмæ, Иркæмæ, афтекмæ. Зæрдæйы хос дзы райсдзынæ, æхца 
йын фæстæдæр ратдзыстæм. 
— Æз æм цæуын. 
Бахоста афтеччы дуар Аппе. 
— Мидæмæ! — Райхъуыст Иркæйы хъæлæс. 
Бахызти Аппе. 
— Мæнæ-ма Аппе! Рагæй дæ нал федтон. О, хæдæгай, лаге- 
ры куы уыдтæ сæрды. Цы дæ риссы? 
— Мæнæй ницы лиссьг, фæлæ Гыцци. Уый лынчын у. Зæл 
дæйы хос æй хъæуы, фæлæ нæм æхца нæй. Пенси нæма ис. 
Хæлинаг дæр нæм нæй. Нæ уазалгæнæн у афтид. Æстæй... Мæ 
гуыбын фесæфт. Нал æй алын. 
— Цы кодта, уый зонын. Ызнон цы бахордтай? 
— Ницы. 
— Æндæрæбон та? 
— Уæд дыууæ чылауийы бахолдтон. Абон дæр ницы, стæй 
Гыццийæн дæр æххормаг у. 
Иркæ систа стъолы лагъзæй мин сомы æмæ сæ радта Аппе- 
мæ. 
160 

— Адон ратдзынæ Дуфинæтмæ. Уый дын зæгъдзæн, цы ’лхæ 
нын хъæуы, уый. 
— Бузныг, Илкæ. Æхца дыи латдзыстæм. 
— Кой дæр æй мауал скæн. Æз уын æй æфстау нæ дæттын. 
— Мæ гуыбынæн ам хос нæй? Стæй цæмæн фесæфти? Дыу- 
уæ боны йæ агуылдтон. Ныл дæр нæй. 
— Ды тынг сæххормаг дæ, æмæ уымæн фесафт дæ гуыбын. 
Куыддæр харинаг бахæрай, афтæ равдисдзæн йæхи. 
*** 
Чындзхастмæ æрхæццæ Безы фырт, 
Литрæй нуазы фæскъуымы. 
Сæры ма цæуæд, фæлæ дзы йæ 
Ахсæн та куыннæ скъуыны. 
Дыдта, уазæг фæстаг хай дæр фæхæры! 
Додти абон æрæджиау сыстад æмæ йæ аходæн кæнынмæ нал 
равдæлд, æрмæст ма-иу лауыз цæугæ цæуын стъолай фелвæста 
æмæ уый дæр йæ фарсыл на бахæцыд. Сæ сыхæгты куыдз ыл 
йæхи æрбауагъта æмæ йын йе *рдæг уымæн аппæрста. Тындзы 
сæхимæ фæсурокты Додти. Абон Дзыцца бæгæны кæнинаг уыди 
æмæ йæ кæд хæринаг кæнынмæ нæ равдæлди, уæд та? Фæлæ 
уæддæр тындзы размæ. Ыыххæццæ сæхимæ. Сæ куыдз Силæм 
йæ размæ разгъордта йæ дыууæ къабылаимæ. Додти скъолайæ 
сæхимæ куы ’рцæуы, уæд сæ барæвдауы. Йæ дзыппæй фелвасы 
дзулы кæрдих æмæ сын æй адихтæ кæны. Ныр æм ницы ис æмæ 
сын цы аппара? Уæвгæ хæдзары кæд истæуыл фæхаст уаид. 
Кæртмæ нæма бахызти, афтæ йæ фындзыл ауади цæлы тæф. 
Додти нæ фæсайды, Дыдта æцæгдæр уагъта бæгæны. Лæппу 
бацыд кæртмæ. 
— Дыдта æххормаг мын у, абон дæр скъоламæ цæугæйæ 
ницы бахордтон. 
— Мæнæ бæгæны куы бабæстон кæнон, уæд скæндзынæн 
хæринаг. 
11 ЗаказХо 1667 
161 

— Æмæ уый кæд уыдзæн. Мæ ахсæнæй хъуысы хъуыр-хъуыр. 
Суанг уыцы хъуыр-хъуыр ахуыргæнæг дæр фехъуыста. 
— Уазæг нæм ис Хуымæллæгæй. Мæ файнуст ын иу уæли- 
вых ракодта. 
— Æмæ кæм и уазæг? 
— Цæлгæнæны. Уыцы чъири иууылдæр нæ бахæрдзæн. Фæ- 
уадздзæн ма дзы. 
Лæппу йæ чингуытæ сæвæрдта æмæ цæлгæнæнмæ йæ каст 
скодта дуары зыхъхъырæй. Хорз æм зынди уазæг. Тæбæгъы ма 
уыди æртæ хайы. Уазæг графинæй рауагъта агуывзæмæ арахъ. 
Цыдæртæ адзырдта хæрдмæ скæсгæйæ æмæ йæ анызта. Систа 
уæливыхы хайттæй иу. «Дыууæ хаймæ нал бавналдзæни», — 
хъуыды кодта Додти, фæлæ йæ йæ хъуыды фæсайдта. Систа та 
иннæ хай дæр. Лæппу ма цы акодтаид, уый нал зыдта. Цæсты- 
тæ атарта сты. Хъуыды кæны: фæстаг хаймæ нал бавналдзæн. 
Уазæг йæ сойæдзаг былтæ асæрфта. Лæппу бацин кодта. «Уыцы 
хай мæн уыдзæн», — ахæм уыд йæ хъуыды. Фæлæ та æххормаг 
Додти ацы хатт дæр амондджын нæ разынди. Уазæг та систа 
уыцы хай дæр. 
Лæппу йæхи нал баурæдта. 
— Дыдта, уазæг фæстаг хай дæр систа. Йæ дзых фæхæлиу 
кодта. Уазæг айхъуыста Додтийы ныхæста. Хай æрæвæрдта тæ- 
бæгъы. 
— Æрæвæрдта йæ фæстæмæ. Æрæвæрдта йæ фæстæмæ. Нал 
æй хæры, — райхъуыст та Додтийы хъæлæс. 
Карчы фиу 
Куыд дзурынц, афтæмæй маргъи сылгоймæгтæн сæхи хуы- 
зæн у. Æваст ныххуды, стæй йæхи фæдзагъул кæны, йæ æрф- 
гуытæ фæпыхцылдæр вæййынц, се ’лхынцъæн райхалæн нал 
вæййы. Æппæт уыдон зæрдыл æрлæууыдысты абон. Райсомæй 
раджы арв скæсæны ’рдыгæй сырх-сырхид афæлдæхт. Уалынмæ 
хур стылди. Рацыдаид сахаты бæрц, æмæ арв айдзаг мигътæй. 
Миты тъыфылты та дымгæ йæ разæй сгуырицц кодта. Чысыл 
162 

фæстæдæр та хур æргудзи кодта мигътæй. Дыууæ заронд лæ- 
джы зымæджы мæйты сæ хæдзæртты бадынæй се ссæдз скод- 
той. Ныр ралæууыд уалдзæг. 
Габызæ бахоста Тасойы кулдуар: 
— Хур та ракасти, кæд нал амбæхсид. Нæхи хурмæ батавæм. 
Дæ гъщцыл баз демæ рахæсс, бандон нырма уымæл уыдзæн. 
Бадынц дыууæ сыхаджы. Сæ хабæрттæ кæнынц кæрæдзи- 
йæн. Иучысыл куы абадтысты, уæд сæ цуры февзæрд Хъæрæби, 
йæ дæндæгтæ схъаугæ. Йæ былтæ та ныр дæр уыдысты сойæ- 
дзаг, хурмæ æрттывдтой. 
— Уæллæгъи, Хъæрæби, кæд дæм хæлæг нæ кæнын. Æз ма 
мæ дæндæгтæ фæстаг хатт схъаудтон дыууæ азы размæ, далæ 
Ебæзайы фырт ус куы ’рхаста, уæд. Цы дæр, æвæццæгæн, ми- 
нас кодтай чысыл раздæр. 
— О, о. Дзæбæх абадтыстæм мæ зоотехник Дзагконмæ. Нæ 
разы уыд уæливыхтæ, фыдджынтæ, стæй фысы чъапа. Уый йæ 
æрбахаста. Куысты нæ уыдтæн цыппар боны. Мæ игæр йæ уа- 
гыл нæу. 
— Игæрæн нард дзидза емынæ у. Уыцы чъапæйæ ма кæд 
аззади, уæд ыл де ’нгуылдз дæр мауал андзæвæд. Мах æм ба- 
хон, уæдæ ма колхозы сæрдар цы вæййы. Уыцы ныхæстæн сæ 
тæнæгмæ куы бахæццæ сты, афтæ сæ сыхаг Созыры хъæлæс 
иуварсæй æрбайхъуыст. 
— Фарн уæ бадты, мæ дзæбæх сыхæгтæ! 
— /Егас цу, æгас, Созыр! — Сдзырдта Тасо, иннæтæ дæр æй 
бафæзмыдтой, æрмæст ма Габызæ йæ ныхасмæ афтыдта: 
— Дæуæн дæр, Созыр, дæ былтæ хурмæ куы ’рттивынц, 
мæнæ, Хъæрæбийы хуызæн. Тахудиаг стут. 
Хъæрæби аивæй бакасти Созырмæ. Чи зоны, йæхинымæр, 
загъта: ацы пълотник та... Нæ чъапæйæ чи аззад, уый мæ фæдæ- 
ле кæнæд. Науæд та... йæ каис Ногиры бойнæйы кусы. Хуылфы- 
дзауматæ йын схаста, æвæццæгæн. Тъæнгты нæрдтæ бирæ вæй- 
йы. 
Раст уыцы рæстæг Созыры гыццыл чызг Дзыкъыло æрбаз- 
гъордта æмæ афтæ: 
— Баба, ардæм куы цыдтæ, уæд дæ былтæ цы карчы фиуæй 
айсæрстай, уый нæ бур гæды цæхæрадонмæ аскъæфта. Баййаф 
æй! 
163 

— Гъæтт, сæр нæ бахъуыди, Созыр! Цæмæй ма сæрддзынæ 
дæ былтæ! — Худæгæй ныттыппыр, афтæмæй дзырдта Хъæрæ- 
би. — Асур уыцы æвзæр гæдыйы! 
Зæронд лæгтæ — Тасо æмæ Габыза, уыцы ныхæстæ айхъус- 
гæйæ, цавддурау фесты. Бакастысты Созырмæ. Уый йæ сига- 
рет цалдæр хатты баулæфыд тынг, стæй сыстад уаззаугай, раст 
цыма мæлæтдзаг цæф фæци хæсты быдыры. Араст дыууæ зæ- 
ронд лæджы фæстæ сæргуыбырæй. Уый цы уавæры бахауди, 
ахæм уавæры мæ зонгæтæй мачи бахауæд. Дзæвгар ауадысты, 
фæлæ ма уæддæр Хъæрæбийы æлхыскъ худт сæ хъустыл уади. 
Акъаци дидинæг нæма ракалдта 
— Нæ лæг, уæ нæ лæг! 
— Цы кæныс? Цы ’рцыди? 
— Цы ’рцыди куы зæгъай, уæд.. Цæстæй хорз нал дæ, æвæц- 
цæгæн. Нæ цæхæрадоны нартхор ныссадзæм, науæд байрæджы 
уыдзæн. 
— Цытæ дзурыс, усай? Акъаци дидинæг куы ракалы, уæд 
вæййы æрæджы. Бакас дæ цъæх цæстытæй, уартæ, нæ акъаци 
бæласмæ. Дидинæг нæма ракалдта. 
— Нæ хъæдур дæр æнæсагъд нырма, — загъта Сурæт æмæ 
акъаци бæласмæ йæ цæстытæ сарæзта. Æцæгæй дæр уыди æнæ 
дидинæг. Рацыди къуыри, фæлæ уæддæр акъаци нæ ракалдта 
дидинæг. 
— Нæ лæг, нæ сыхы акъаци бæлæстæ кæмæ ис? 
— Уартæ Мæцыхъотæм. 
Сурæт атындзыдта Мæцыхъотæм. Æцæгæйдæр сæ акъаци 
бæлæстыл иу дидинæг дæр нæ уыд. Æрбаздæхт фæстæмæ Су- 
рæт. Йæ лæг Бутъро йæ афарста: 
— Гъы, куыд сты сæ акъаци бæлæстæ? 
— Нæма сыл ис дидинæг. 
— Не ’фсин, уæдæ афтæ, амæй фæстæмæ-иу мæ ныхæстыл 
æууæнд. Æз цы зæгъон, уый-иу кæн? 
Сурæт хæстæгдæр бацыд акъаци бæласмæ æмæ федта: бæ- 

ласы зæнгæн йе ’мбис уыд хырхæй фаст. Хырхы фæд тынг нæ 
зынди, чидæр æй цъыфæй байсæрста. Ус сæрст ракалдта æмæ 
байгом хырхы фаст. 
— Уæ, нæ лæг, искæд ма зæгъдзынæ, мæнмæ хъус, зæгъгæ. 
— Цы хабар у?! 
— Нæ акъацийы чидæр акалынмæ хъавыди, стæй йæхи фæ- 
уырæдта цæмæндæр. Чи зоны, уæд та йæ хырх асасти, кæнæ 
та... Цынæ вæййы. Уæд та фæтæригъæд кодта бæласæн æмæ 
дзы хырх раппæрста. Чи зоны, сывæллæттæй йæ исчи цъыфæй 
байсæрста. 
Бутъро хорзау нал уыди. 

Сæргæндтæ 
Чындз йæхæдæг ныззарыд 3 
Сырдтыл цуан кæнын нæма уадзынц 6 
Хъуыдыйады иу кæронæй иннæмæ — таксийы 7 
Хæрзæггурæггаг.... 7 
Уый дæ лæг у 9 
Хохыл йæ хæлаф ахафта 10 
Йæ цæсгом ын агуырдтон 11 
Нæ басудздзæн 11 
Базонгæ уæм 12 
Кауынцæйтты 12 
Иу хатт-ма мæ расурæд дæ лæг 12 
Ма кæн, науæд дæ ахахх кæндзынæн 14 
Мах тагъд кæнæм 15 
Хъуыди мæ рифмæ 16 
Афтеччы 17 
Хорей æмæ амфибрахий 17 
Адæм кæмæй равзæрдысты? 18 
Цæуыннæ уыди къæвда? 18 
Уынгты кæм цал бæласы ис, уый зонынц 20 
Иутæ фысгæ кодтой, иннæтæ та сæ хуызтæ истой 20 
Æртæ къафетты 20 
Сæ цæхæрадоныл пъол хуыйынц 21 
Бындз цы фæци? 21 
Халон-ревизор 23 
Фесæфæд зивæг 28 
Мæ хуыздæр хъус 29 
Æз ма иу ран зонын 32 
Цы байтыдтой, уый æркарстой 32 
166 

Дзыхджын — бæхджын 33 
Дæ къухтæ хæрдмæ сдар 34 
Дæ туфлитæй иу æри 37 
Не знæгтæй ам ис чидæр 37 
Нæ мæ уырны ныр дæр 38 
Цæкуы 39 
Цæмæн хызти Хъуынду быруйыл 39 
Тексттæ ластой похцийæ 40 
Цымæ цы кодта? 40 
Æз майрæмбоны нæ фæхудын 41 
/Емæ æз куы ницы фехъуыстон 41 
Æз дæ лæг никуы уыдтæн, дзæбæх сылгоймаг 42 
Уыцы дзырд нал аппардзынæн 43 
Чи ма ракафдзæни? 43 
Кæдæм тагъд кодта Саламджери? 45 
Гомау. гомау, гомау 46 
Дыууæ марды 46 
Сау гæды дыууæ лæппынимæ 48 
Уæ хæдзар рухс уаид 50 
Сæгътæ 50 
Куывды 50 
Дæуæн цыртæн 51 
Фæйнæгфарс 51 
Уынынц фыдæбæттæ 54 
Фæхæцынц хъæбысæй 54 
Нæ йæ уырныдта 55 
Быру цæмæн хæлдта? 55 
Цæстдзыд адæймагыл тутæ фæкæнынц 57 
Дыууæ Барастыры 58 
Дæуыл сахуыр уæ уасæг 59 
Чи фæразæй вæййы, уыдоны 59 
Хуыты æххуыс 59 
Уый мæлæтæй куы тарстаид, уæд 60 
Цæй фæрцы? 60 
Бон-изæрмæ куысты вæййы 60 
Цымæ халон уыдаид? 61 
Хæдзардзин чындз 62 
Зымæг дæ уым куы ’рæййафа 63 
Знæгты риутæ 63 
167 

Æз дæр сымахмæ куы амæлин 64 
Æндæр хатт 65 
Парижаг таксист 65 
Буфет-муфет 65 
Æз хуыфын зонын 66 
Мæ чызг 53 килограммы ласы 67 
Дублер 68 
Реформæты дзыхъхъы ныххауди 68 
Радыгай хæссынц кæрæдзийы 69 
Мæрдтæй æрбаздæхт 69 
Компресс 71 
Чиныгкæсæджы бустæ 71 
Мæнæ-ма æцæг нæлгоймаг! 71 
Фындзы хъуынтæ 72 
Сæр 72 
Къухист 73 
Театрмæ резинæ цырыхъхъыты 73 
Горчицæ 73 
Раззаг бынат чи бацахста? 74 
Алы уынгмæ дæр дыууæ хонæджы 74 
Æз дæ разæй хуыпп дæр не скæндзынæн 76 
Бынат ма дзы ис? 76 
Демократи йæхæдæг кæм ис? 77 
Фермер 77 
О гормæттæ 77 
Цæстытæ сахъат не сты 77 
Хорз хуы 78 
Брутаг лæг 78 
Уисой 80 
Уæздан лæппу 80 
Йæ туджы æлхъывд куы сбæрзонд уа 80 
Сымахыл æууæнк нæй 81 
Рæвдздæр фæзын, дохтыр! 81 
Репетицитæ 81 
Дамгъæ «хъ» йæ бон дзурын нæу 82 
Ахæсдзæн æй иу адæймаг дæр 83 
О, хæдæгай, уæлмæрдтæм дон бауагътам 83 
Билцъ 84 
Тæрсынц, сæ цард куы схорз уа, уымæй 84 
168 

Чи адавта чингуытæ? 84 
Кæрæдзийы нал зыдтой 85 
Размæ-фæстæмæ 85 
Гæды къуыммæ бауади 86 
Сæрдмæ фæлæуу! 86 
Уæхæдæг та ма цы кусдзыстут? 87 
Къæбуты дзыхъхъытæ 87 
Æмбиинаг нæм цы уыди, уый бамбыди 88 
Хорз æмæ æвзæр кæрæдзийæ нал иртасы 88 
Цымæ Ирыстоны ахæмтæ нæй? 89 
Цыдæр ис 89 
Цæмæн куыдта? 90 
Кæдæм? 90 
Ад иртасын хъæуы 91 
Сценæйы пъолтæ 91 
Æндæр гæнæн сын нæй 92 
Хъусджын худтæ 92 
Æгасæй мæ баныгæнут 93 
Ихджын донмæ нæ бахиздзынæн 93 
Расыг ручкæ 94 
Министры бынат 94 
Æмæ дæхи продукци хуыздæр у? 95 
Уайдзæф 95 
Дохтыртæ дæр семæ сты 96 
Фæстæрдыгæй размæ 96 
Сæ мыды къæм бахауди 96 
Арахъхъ йæ доны тыххæй нуазын 97 
Хырх æви æвзаг 98 
Иунæгæй 98 
Дон дзы нæ уыди 98 
Куыд ис уымæн уæвæн? 99 
Худæджы лектор 100 
Цом уæхимæ 100 
Мард æрбацæуы! 100 
Зилгæ дымгæйы ахæсты 102 
Худтæ уæййаг 105 
Цы фесты хуынд адæмы туфлитæ? 107 
Уæлæмæ сыстут тагъд! 109 
Сырх хæдон 113 
169 

Бибыхъойы æхцатæ 114 
Низты фысым 115 
Сынчъы уæлæ цъутхал 119 
Уромæнтæ 125 
Сыгъзæрины къæртт 128 
Мард цæмæн рабадти 133 
Зыдыка 139 
Аууæттæ 144 
Хъуыры цъар 149 
Æгас кæй дæ, уый тыххæй гæххæтт æрбахæсс 152 
Дохтыр, мæ гуыбын фесæфт 159 
Дыдта, уазæг фæстаг хай дæр фæхæры! ’. 161 
Карчы фиу.. 162 
Акъаци дидинæг нæма ракалдта 164 

Лптературно-художественное юданне 
СИТОХОВ САЛАМДЖЕРИ АЛЕКСАНДРОВИЧ 
НЕВЕСТА ЗАПЕЛА САМА 
В книге использованы рисунки 
Руслана Сланова 
РедакторЛ. Т. Багаева 
Художник Г. Ф. Алипченкова 
Технический редактор Б. Т. Бесаева 
Компьютерная верстка Ю. О. Федорова 
Подписано в печать 21.01.14. Формат бумаги 60x84 ’/„.. Бумага офс. М? 1. Гарн. 
шрифта АЕ Киси-азЬоу. Печать офсетная. Усл.-печ. л. 9,99. Учетно-изд. л. 8,32. 
Тираж 1000 экз. Заказ № 1667. 
Отпечатано в ОАО «Издательско-полиграфическое предприятие им. В. Гассиева», 
362021, г. Владикавказ, ул. Тельмана, 16. Тел. 76-81-97. 


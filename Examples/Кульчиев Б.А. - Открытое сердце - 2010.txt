ХЪУЛЧИТИ БОЛА 
ÆРГОН ЗÆРДÆ 
. 
Дзæуæгигъæу 2010 

Отсканировано 
в августе 2016 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2016 азы августы 
сæрмагондæй паблик 
«Бæрзæфцæг»-ы чиныгдонæн. 
ИМр://ук.сот/Ьаг2а^сад 

ХЪУЛЧИТИ БОЛА 
ÆРГОН ЗÆРДÆ 
ÆмЬзæвгитæ 
Дзæуæгигъæу * 2010 

Киунугæ уагъд цæу\1 Республикæ Цæгат Иристон — 
Алаиий Дигорон финсгути еугонди харзæи. 
Основная тема стихов Бола Кульчиева — раздумья о 
времени и о себе. Они привлекают свежестью восприятия 
мысли. 
4702500202-16 
ЛЛЗ1(06-10) © Кульчиев Б.А., 2010 

Æргон зæрдæ 
Æнæсæр хæдзарау — мæ хъисмæт, 
Уой мин зонгæй, еске æркæуидæ. 
Уобæл мин еу поэт ниффинсæд, 
Дормæ дæр уæд кæун æрцæуидæ. 
Фал базуртæ садзунцæ лæгбæл, 
Хæстæгдæр кæмæ дæн æхе уодæй, 
Ку ’сзæгъун: æрлæудтæн æрдæгбæл, 
Еунæг уод мæгур æма ’намонд æй. 
Нæ комуй æгириддæр ме ’взаг 
Лигъститæн, козбаутæн дзурд зæгъунмæ. 
Æгирит нæ тасуй мæ уæраг 
Хъалти цори æнздæр æрлæуунмæ. 
Неке рази фæуун сæргубур, 
Нæ хæссун нæ хецæуттæн лæвæрттæ. 
Нецæмæй дæн дуйнебæл мæгур, 
Мæ зæрдæн игон æнцæ æ дуæрттæ. 
Куд зелуй æнæмастæй цæргæс 
Итигъд арвбæл, дуйнемæ фæлгæсгæ, 
Нурæй фæстæмæ æз - æнихæс - 
Ихæстæй ци кæнунцæ цæргæстæ? 

Нистауæн 
Исдасæ дæхе къохæй цæрæн мæсуг, 
Бæласæ ниййаразæ дæхуæдæг. 
Фурцийнæй куд рæдæдза дæ цæстисуг, 
Сæнтауæ дæ бундорбæл ирæзæг. 
Æрхæтæ дæ хæтæнтæбæл идæрдти, 
Де стъалутæ ’рнимайæ нæуæгæй, 
Рауадзæ нæ æрдзон уæлдæф дæ тæртти; 
Раздæхæ, кæцæйфæнди дæр лæгæй. 
Исхезæ нæ бæрзонд хонхæн æ цъонкмæ, - 
Ракæсæ, рафæлгæсæ си идард; 
Зийнадæ макæд бауадзæ дæ тогмæ, 
Æгадæ мацæмæй исуæд дæ цард. 
Фесарæ фидæй идзаг ухст цæхæрмæ, 
Ку не ’сфица, ухсти фидау, дæ дзурд, 
Ма ’рхæссæ финсæги ном уæд дæ сæрмæ, 
Ма ’руадзæ, кедæрти фæнзгæй, рæдуд. 
Æгас дуйне аллирдæмæ басгарæ, 
Исхезæ лæги карæмæ æнхæст; 
Еске ’взагбæл еу къуар дзурди бавзарæ, 
Дæхе ’взаг ди ма феронх уæд æрмæст! 

Дзубанди номи кадæбæл ку ’рлæууа, 
Ма хуæрæ æлхæд кадæбæл цæсгон. 
Еу уæхæни, мæнгард миуæ ку ’сгъæр уа, 
Хуæрдзæй дæ фæдифæдмæ дæр фæсмон. 
Не ’гъдæуттæ 
Хестæри над ма ракъуæрæ, 
Фæдифæдмæ ходуйнаг. 
Æнæсковгæй ма бахуæрæ, 
Ку дæмæ уа ковуйнаг. 
Æдонугæн дон бадæдгæй,- 
«Дони арæхæн дæ цард. -» 
Мах адæнмæ дон æй фæтгæй, 
Кæстæрæн цæуй лæвард. 
Сиахси ходæ æскъафтонцæ 
Æдеугурæй еунæг хатт, 
Къумæлдзæфтæй нæ кафтонцæ - 
Нур ку иссæй парахат. 
Дессаг уидæ киндзи хæццæ 
Ездон кафæг æд æгъдау, 
Нæ къæрцгъазти и къæрц-къæрццæй 
Æстъæлфтæй цæргæс уæлиау. 

Нæ ходуйнаг — хуæрд, ниуæзтæ, 
Тæрсун гъæуй федисæй. 
Гъæйтт, фæсевæд, нæ цæргæстæ, 
Кафун гъæуй ерисæй. 
Æнæраст дуйне 
Айфонмæ еске æ меднимæр заруй, 
Кæуй кедæр сабий е ’стонгæй; 
Уаруй кæмидæр, тъæфилæй мет уаруй, 
Тæвдæ ’й ескæмити айфонгæ. 
Еу гъæздуг цæхæрмæ нард фидтæ тавуй, 
Мæгур — фæлхуардзауæн фæскъумти; 
Давæг æхецæй давæггæгтæ давуй, 
Курмæ хъæрæу хонуй уингути. 
Хонхæн æ еу фахс — деденгутæй фæлунст, 
Иннебæл цъете ниддæвдæг æй; 
Æрдзæ кæмидæр нур идайуй æ куст, 
Кæми, адæймагау, ’сбæгънæг æй. 
Еу ахæст, фуртухстæй, бæнттæ нимайуй, 
Иннæ сæ — мæйтæ, дæсгай æнзтæй; 
Кæд еу æ цардвæндаг гъенур идайуй, 
Иннебæл сæд’анзи сæнхæст æй. 

У^к 
>/Д^ , 
Дуйне — æнæраст, сау гъолæнттæ ниццæй, 
Нур ма ка еруй рæстдзийнадæ? 
Давæг, къумухæй дæр, ’стур хецау иссæй, 
Рæстуод, зундгинæй дæр — æгадæ. 
Уæ тухфинсæ ниууагътæ... 
Æз зудтон фахъæра бæгъæнбæдтæ, 
Кæмæн н ’адтæй сæ фий ниссæрфæг; 
Фийсæрфунгъон н’ адтæнцæ сæхуæдтæ - 
Сæ финстбæл десæй мæлидæ лæг. 
Æз уарзун дигорон æрдæгдзæфтæ, 
Кæдзос дзорун — никкидæр фулдæр, 
Уоми дæр — æнтæстгин зундæйдзæфтæ, 
Ахургондæн е ’взаг — мæгурдæр. 
Æз бæллун сумах зундмæ, зундгинтæ, 
Уæ тухфинсæ ниууагътæ æрмæст. 
Æцæг поэт фæууй зундæй киудт дæр, - 
Дæллæй-уæллæй, не ’взаргæй, æнхæст. 

Мæ цъæх таути рæзæ 
Уарзтон æмдзæвгитæ, - 
зудæй игъустон, 
хатгай, ка сæ дзурдта, 
уонæмæ. 
Æз дæр цъæх рæнгъитæ 
финсæги-финстон, 
къотæр æфтауæгау, 
къотæрмæ. 
Худтæнцæ кадæртæ, 
цæстити уидтон 
къахæй сæри уæнгæ, - 
не ’нвæрсгæ. 
Агъуд, æнахъæлтæ, 
се ’фхуæрд дæр ирдтон, 
гъема, нæ балæудтæн 
се ’мвæрстæ. 
Сæттун — æвзонг адтæн, 
цæй финст ’ма æндæр?.. 
Фæнзæ хе хузæнтти, 
ирæзæ. 

Фал нур,.. ку рацардтæн 
ме ’нзти ’рдæг æз дæр - 
цæттæ мæ цъæх таутæн 
сæ рæзæ. 
Хъулчити Галайæн 
Адæгони анхос зæрдæбæл æмбæлуй, 
Хæстæги хуарз — фулдæр дууæ хатти. 
Еске хуарзмæ минкъий кæдæриддæр бæллуй, 
Уонæй дæр дæн арази дæс хатти. 
Багъæуаги синхагмæ ци синх нæ кæса, 
Еци синхæн се ’гъдау — фонси хатти. 
Æ гъæуккаги зинæй хай кадæр нæ еса, - 
Æнæхай мæ анхосæй е ’рхаудти. 
Хузонæн лæхъуæнбæл ци кизгæ не ’нвæрса, 
Еци кизгæн — фарнæ æ тъæрбадти. 
Æ амонд иссерун ци кизгæн бантæса, 
Е, гъай-гъай, нивгундæр — сæдæ хатти. 
Æ муггаги хуарзбæл ка ауодуй зæрдæй, 
Гъуддагæй ка бацæуй еу хуарзи, 
Уони кадæ мæнмæ бæрзонди æвæрд æй - 
Дæуæй ба... æз мин хатти арази! 

Ме ’знагмæ мæ къох лæвардтон, 
Цудтæн фæндагæн æ тæссондбæл 
Лæгуаргъ дувæлтæрæй тъулдтон, 
И зин æвзурстон мæхе уодбæл. 
Арвæй рæвдудта хори каст - 
Ейæ нæ батавта мæн зæрдæ, 
Уидæ хопъалæмæ мæ маст, 
Адтæй мæ фæндаг айдагъ хæрдæ. 
Дзурдтон фудгинæн æ сæрбæл, 
Фудгин мæхуæдæг разиннинæ. 
Хуарзæй ци дарон зæрдæбæл? 
Цъамар — мæ гъенур, мæ æзинæ. 
Дор нæй лæги уод, лæги цар - 
Зæрдæ исгъигæ уй фудцардæй. 
Цард мин раги адтæй хъазар 
Мæ цæсти, нур ба исæгадæ ’й. 

Беслæни цаутæ 
Сосгъонагæ æзнаг багъузтæй 
'Ма райста нæ сабийти уацари, - 
Сæдæгæйттæн сæ зинг бахустæй, 
Уæд æнцад куд бадтайнæ хæдзари?.. 
Кæд æстонг, æдонугæй сабий 
Хæкъурццæй искæуидæ ахæсти, 
Хуæруйнаг куд фунхтайнæ табий, 
Лæги тог ку зелуй мæ къабæзти?.. 
Куд састайнæ донæй æдонуг, 
Игъосгæй зæронд уосау хабæрттæ?.. 
Кизгау дæр куд калон цæстисуг - 
Æнæбонæй, не ссергæй амæлттæ?.. 
Зæрдинез æнæ кæугæй райстон, 
Ниххуардтон уодхуартæмæ гæнкъунтæ, 
Цард цæрун нури уæнгæ уарзтон, 
Нур мæмæ нæбал цæуй цæрунтæ. 
Æностæмæ хе уод — фудæфхуард, 
Æскъунунæй тæрсгæй нæ дзилагæн. 
Нæбал мин ес гъенур сабур цард, 
Хатир дæр нæ уодзæй фуд æзнагæн! 

Нæ хуæнхбæсти 
Донифарсæй нæ фиддæлтæ 
Ралигъдæнцæ, дан, кæддæр, 
Фал хуæнхбæстæн æ дессæгтæ - 
Имисунцæ ма нур дæр. 
Нæ хуæнхбæсти æрфусунмæ 
Хъæбæр рагæй æз бæлдтæн. 
Донифарс æма Къуссумæ, 
Гъазгæ-ходгæй исхъæртдæн. 
Цæбæл æрхуæстæй мæ цæстæ? 
Цæй, зæгъон уин æй гъæрæй: 
Разел-базел сау цæргæстæ 
Куд кодтонцæ мæ сæрæй. 
Уонæй уæлдæр — цъæх къæдзæхтæ, 
Мулдзугутау сæбæл — фонс, 
И хуæнхнæдтæ — къæдзтæ-мæдзтæ, 
Нæзи гъæдтæ — сæ фалдзос. 
Нури уæнгæ идард бæсти 
Нæ иссердтон мæ амонд. 
Иссирдтон æй нæ хуæнхбæсти, 
Уомæй дæн нур сæрбæрзонд. 

Малити Батрази фæсмæрдæ 
Æгуппæгæй райзадэей Дигорæ - 
Фуднезæй æрхъан æй нæ уæйуг. 
Цæбæл нæмæ’й Хуцау уотæ ’зморæ, 
Цæмæн нин никкалдта нæ мæсуг? 
Кæд не ’взаг нæ зонæн, нæбал уарзæн, 
Уомæй нæмæ ’сфудæнхæ’й Сæрккаг?.. 
Фал æ ном æнæмæлгæ ’й Батразæн, 
Неке уарзта уой бæрцæ не ’взаг. 
Неке тухстæй уоййау æ адæмбæл, 
Фæккодта рæстдзийнадæбæл тох, 
Нæ бабадтæй уотид æ бадæнбæл, 
Финсгæ кодта æноси, æдзох. 
Зин ци æй, е, æвæдзи, ме ’мдзæвгæ 
Æ уодæн нецибал æй агъаз. 
Фал куд уа нæ зин дæр æнæзæгъгæ?.. 
Рохс дзенети — дæ бадæн, Батраз... 

Мæ райгурæн гъæу 
Нæ арф гъæди — берæ комтæ, 
Неке си æй æнæ ном, 
И дæлгъæдтæ — къолтæ-молтæ, 
Нæ гъæууордæг — цъете дон. 
Нæ ниууагътон уæхæн рауæн, 
Уæхæн къолæ æма ком, 
Кæми н’ адтæн æхсæрдзауæн, 
Кæми н’ адтæн цауæйнон. 
Мæ уосонгæ — цъæх талатæ, 
Некæд хустæй си мæ арт. 
Мæ астæубæл — хъатаратæ, 
Косарт ракæнунмæ — кард. 
Фал ку рафтуддæн Сибирмæ, 
Хуæздæр цардагор сæрди, 
Уæд лухфадæни хир-хирмæ, 
Æфтудæй мæ гъæу зæрди. 
Кæмидæр уон — æримисун 
Мæ райгурæн гъæу Лескен. 
Æрхун ибæл æз куд исун, 
Ку зонидæ уой еске. 

Куйти хуали 
Гъе, мæгур уарзæг уод, 
Лæдæрæг дæ нæййес. 
Цæбæл æнцæ, зæгъай мин, 
тæрхæнттæ? 
Изол ди æй амонд, 
Æнæ ес, æнæ бес, 
Æрæгиау дæ фæсмонбæл 
æрсæттæ. 
А, гиаур, сайд хъисмæт, 
Хатир дæмæ нæййес, - 
Рæстуодбæл æмбалхуарæй 
рацудтæ. 
Куд циргъ æй дæ фæрæт, 
Дæ архъан — бæхснуггъес, 
Æзнагау мæ фæндагбæл 
бафтудтæ. 
Е, уæууæй, уарзæг уод, 
Ристи хай мин фæддæ - 
Хъисмæт дæбæл нинтъохуй 
фæрæттæ, 
Бæхснуг-гъесæй — инод, 
Неци гъонæй кæрдтæ, 
Дæ цардæн æ кæронмæ 
æрхъæрттæ. 

Фудцардæн æ цæсгон 
Бафæсмардтон æнхæст, 
Хуæздæр цардмæ бæлгæй, - 
æрдæгуали 
Кæмæн нæййес исон, 
Раст зундбæл уогæй хуæст, - 
Абонти-исонти - 
куйти хуали, 
Къах сæ рони 
Мæ зæрдæмæ æгæр истон 
Нæ хецæуттæн æз сæ гъæр. 
Аййевадæн ниффæлдистон 
Ме ’фхуæрд уоди гъе уæддæр. 
Неке мин си ’й фидиуосæ, 
Нæдæр мин си фиди ’знаг, 
Уони гъæрмæ æригъосæ, 
Фæссонт уайдæ адæймаг. 
Мæ дæндæгутæн фурмæстæй, 
Исцæуидæ сæ къæс-къæс, 
Мæ зæрдæ си исфæлмæстæй, 
Исирадтæн сæмæ æз. 
.16 Ь 

Æруорæдтон уæд гъеууони: 
«Æгæр æй, — зæгъун, — уæ гъæр 
Хецау айтæ?.. — къах уæ рони. 
Уæ ихуæрст нæ дæн æз дæр!..» 
Уæди уæнгæ, берæ æнзти, 
Дзæгъæл адтæй мæ фæттох. 
Исæгадæ ’нцæ мæ цæсти, 
Ракъуæрдтон сæбæл мæ къох. 
Фæндараст уо, зумæг! 
Ниддаргъ æй и зумæг - 
Цъæх хæрæги думæг. 
Æ хуæст нæбæл минкъий 
нæбалуадзуй... 
Гъе уæхæн æй фуд лæг, 
Еске хуарз ин — гъулæг, 
Мæгур лæгæн си мизд 
нæ ададзуй. 
Хор кæнуй идзулд каст, 
Бæргæ гъаруй æ уарзт, 
Фал æ гъар нæма хъæртуй 
зæнхæмæ. 

Гъей, зумæг, фæндараст, 
Исихалæ де ’лваст, 
Ивулæнтæ комдæнттæ 
уæрхæмæ 
Æртæхæнтæ цъеу-маргъ, 
Æртайæд ехи рагъ, 
Уадзæ фонс фæххезонцæ 
цъæх зæлди. 
И зуймон ехин саргъ 
Ку рагæлдзæн, куд уаргъ, 
Рæсугъд зартæ ’фтуйдзæнцæ 
нæ зæрди. 
Хидирти Ехьяай имисгæй 
Нæ дзиллæн Дигоргомæй Мæздæгмæ 
Дæ адзал разиндтæй уæззау цæф. 
Уæд цæфбæл фæкъкъех æнцæ рæстæгмæ: 
Нæ «Дигорæ» газзет, нæ «Ирæф». 
Нæ бахизтай, Ехья, дæ киунугæ, 
Кæд рацæудзæй, е дæр нæй бæрæг. 
Дæ финстбæл ниббадтæй бæзгин ругæ, 
Æ рацудмæ ’нгъæлдзау — финсткæсæг. 
45^' 

Нæ ниууагътай еске дæ бундорбæл, 
Дæ къæсæрбæл ’сæвзурстæй кæрдæг. 
Дæ сагъæсти фулдæр — дигоронбæл, 
Æфхуæрд ергæй, арæх дæхуæдæг. 
Дæ циртбæл уæд мæ къох æз баивардтон... 
Ци ма æй, дæхе загъдау, къахнад?.. 
Рохсаг уо, лæгæй дæ бафæсмардтон - 
Æведуйгæ поэзий дæ цард! 
Колити Виталимæ 
Сседемсей фулдсер уарзтон кизгуттсе. 
Колити Витали 
«Сæ&æ кизги уарзтон», — гъай-гъай зæгъис, 
Витали. 
Дæу хузæн поэтæн уæд уал уарзти ци ’нцæ. 
Цæй, нурма дæ ахур сæдебæл ци ихали? 
Ма си зонæ бафсес, ма лæдæрæ бæрцæ. 
И кизгутти æз ба нимæдзæй нæ нимадтон, 
Æнæ уæлдай: турккаг, хъумухъаг, дигорон. 
Æз дæр сæмæ мæ уарзт минкъиййау нæ 
фæгъгъардтон, 
Æнæ аййеп уарзгæй, æнæ ескæд фæсмон. 

лЖ^ 
Нур бабæй фæндагагор цæун зæрдитæмæ, 
Нæ æруадзгæй рæдуд, нæ си зонгæй рæвдуд. 
И уарзт ба федуйуй рæнгъитæй æмдзæвгæмæ. 
Исæфтдзаг æй мæ цард, фæдифæдмæ — нæ 
дзурд. 
Мæйдзалх 
Лæмбунæг кæсун мæйæмæ, 
Сæркъолæй лæууй мæйдзалх, 
Губорау, цума уæйæмæ, 
Фал бæрæг ку нæй йæ аргъ. 
Сабиймæ си дæс уæйуги 
Багъузтæнцæ хъаурæ ’взар, 
Æрæвдолуй сæ æрвруги, 
Æрхуæцуй сæбæл федар. 
Еу искастæй ба иннемæ, 
Æндæр æй мæйæн е ’нгæс. 
Бæргæ мæ сайуй æхемæ, 
Куд исхъæртон имæ æз? 
Къолæсæр рæхцуй цæхæри, 
Ниссагъæсти ’й æ къудур. 

Ци сагъæстæ ес уой сæри, 
Ка базондзæй уой гъенур?.. 
Мæ тæходуй 
Тæходуй, ка фæууй æвæсмон, 
Уæлæбæл ке цард нæй æнæбари. 
Ци хъал æй, кæмæн ес сувæллон, 
Ке хезуй æ бийнойнаг хæдзари. 
Тæходуй, кæмæн фæууй каййес, 
Ка нимайа æ сиахс, æ бæдолау, 
Дæ къæбæр ке хæццæ уа æмбес, 
Ке хæццæ ’й бахуæрай, адгин дзолау. 
Тæходуй, ке содзуй тухгин уарзт, 
Æхе дæр ке уарзунцæ уой бæрцæ. 
Æ уарзон кæмæ фæууй æмгаст, 
Ка ракафуй еу гъазти уой хæццæ... 
Тæходуйтæ, ескæд æ уарзон 
Кæбæл нæ исфæлхæттæй æ доги, 
Уотемæй ка рацардæй еу бон, 
Зæрди рист ка нæ зудта е ’взонги. 

Тæходуй, æнæмастæй цæргæй, 
Зæрдæрохсæй амонд кæмæ ходуй. 
Игурæн нæбал ес нæуæгæй... 
Рагæлдзинæ билæй мæ тæходуй. 
<л 
Цуппаррæнгъонтæ 
Нецæбæлдæр мæ еу зонгæ 
Нæ бакоссæнæй лæвар, 
Ести финсун нæма зонгæй, 
Æрагоруй гонорар. 
* * * 
Дзурди барæ мин раттетæ - 
Дууæ дзурди зæгъдзæнæн, 
Кафти барæ мин раттетæ, 
Сайтæнтти кафт кæндзæнæн. 
* * * 
Дууæ марги ес æмвæрстæ: 
И тамаку, æд ниуæзтæ. 
Адæймагæн — карз адзал - 
Уомæн ба... нæййес мадзал. 
Цъæх арахъæн æ карзæй 
Гъæдгин рахснунмæ хуарз æй 
Ма си толæ дæ дæндаг, 
Нæ уодзæнæ рæствæндаг! 
^^7 

Кæрдти хæццæ куд нæ кафтон, 
Куд нæ цудтæн бæттæнбæл - 
Фæл, кизгуттæй кæмæ гъавтон - 
Исæййевдзи ’нцæ мæнбæл. 
* * * 
Ма бакæнæ поэти ахæсти, 
Æ зæрди ин ниссадзæ циргъ кард. 
Мабал уина цъæх арв гъеууой бæсти, 
Мабал зарæ уой бæсти æнкъард. 
Ци уодзæй нæ исон? 
И цардæн неке зонуй æ бæрцæ, - 
Ка зонуй, ци æрцæудзæй исон? 
Римæхсгути гъазунцæ нæ хæццæ 
И исони æхсæвæ, и бон. 
Гъе уæддæр, нæ ерæн фау нæхемæ, 
Æнæмæлгæ нæхе æнгъæлæн. 
Мулки цæстæй кæсæн кæрæдземæ - 
Мæлгæ ба, æгæр дæр ма мæлæн. 

Фудкондæй ци ахæссуй мæ цæстæ, 
Сæ фуддæрти уонæн римæхсун. 
Сæхуæдтæ сæ уинунцæ æгæстæ, 
Мæрдтæн ба нæй сæ бон искæсун. 
Нæ уадзунцæ сæ «цъуст» наркомантæ, 
Марг — тамаку спъæртт кæнуй кизгæ. 
Нæхе ма бæргæ хонæн Алантæ - 
Бахуардта нин не ’взаг ба изгæ. 
Фулдæр бартæ фæцæй силгоймаги, 
Исрæдæхстæй æ сæрмæ лæгæн. 
Уæхæн фæткæ адтæй хъæбæр раги, 
Нур имæ нæуæгæй ’æздæхæн. 
И цардæн æ фудмиутæ нимайгæ, 
Рохс исонмæ нæййес æрцæуæн, 
Фал, ирайгæ рауотæ, ирайгæ, - 
Сæ кой дæр нæй зæрдæн æхцæуæн... 

^еи 
Хъарати Виктори фæсмæрдæ 
Нæ цæстисугтæ — дæ цирти дорбæл. 
Нæ устур мæсуг, ку нин никкалдтæ... 
Нæбал рабухстдæ дæ хори-хорбæл, 
Куд нæ ниууагътай цæстисуг калгæ?.. 
Æмвæрстæ æнцæ уæ цирти дортæ, 
Дæ хори-хор ди нæ райадагъта. 
Дæ устур ахил, тумугъ бийнонтæ, 
Зæрдæхъурмитæй цæмæн ниууагътай?.. 
Кæд ме ’мбал мæ мардбæл батухссæй, 
Уæд ме ’знаг зæгъдзæнæй: «Низзæгæл æй». 
Раздæр бал, ке ни зинг бахуссæй, 
Ейæ ба рагацау зин зæгъæн æй. 
Кæд, уарзгæй, ескæбæл дæхуæдæг - 
Даргъ æхсæвтæ ’рветис æнæрцъундæ, 
Кæд дæ фарсмæ ’рхустæй æрхæндæг, 
Уæд нимайæ — де ’цæгæй нивгун дæ. 
Фал хъисмæт кæми уайуй фæндон, 
Ду, ме ’мбал, амонд ерун ци ’нгъæли? 
Кæд абони еу кизги уарзтон, 
Уæд исон, ци нæ фæууй, æндæри. 

$еае& 
Кæд тухæй неке еруй амонд, 
Кæд нивæ конд фæууй, æцæгæйдæр, - 
Кæми æнцæ ме ’нзтæн сæ пурсонт, 
Куд нæ тæрсуй карнæ и зæруæй дæр? 
Кæд мæлæт нæ цæуй æнгæрон, 
Уæд амонд куд нæ ходуй æ бæсти? 
Дууæ фарстай: «Цæрон? Ма цæрон?» 
Æви ’знаг «низзæгæл уæд», мах бæсти. 
* * * 
Махмæ, гъо, иуазæг цитгин æй, 
Ниуазæн тагъд фæссадзæн уой къохи. 
Иуазæг нæ фæххинцун зин æй, 
Гъæуи уа, е будури, е хонхи. 
Кæд зæгъæн, нæ ниуазуй еу лæг, 
Карз арахъ нæ агоруй уой зæрдæ. 
Туххæй нин ка бакомуй «еунæг» - 
Нæбал æй ниууадзæн æнæ «æртæ». 
Кæми ес æнæ зæгъæн «рохсаг», 
Фал, хатгай, «æгъдаубæлхуæст» хестæртæ, 
«Нæ ниуазун» ’скæнгæй федиссаг, 
Кæстæрæн басодзунцæ е гæртæ. 

Ма загътон: «Иуазæг уай, фусун - 
Мæ ниуазæн фæстæмæ не ’здахтон, 
Нæ ниуазун мæ сæрмæ хæссун, 
Нæ мæ гъæуй, ма кæнтæ, нийуагътон!» 
Арфиаг уотæ! 
Æнæ зин нæ ахедуй æнцон, 
Æфсес, дан, нæ лæдæруй æстонги. 
Æнæнивæ мæхе æнгъалдтон - 
Иссердтон æй дæ уиндæ, дæ конди. 
Мæ идзулун уидæ æрдæгмаст, 
Мæ ходун дæр берæ некæд хаста. 
Силгоймаг, куд тухуаст æй дæ уарзт, 
Мæн бæрцæ дæ нурмæ неке уарзта. 
Силгоймаг, дæу æной нæлгоймаг, 
Уæлæбæл цæрунгъон некæд адтæй. 
Арфиаг дæ æдзох, арфиаг, 
Лæварæн дин — нæ уарзт парахаттæй. 
Силгоймаг, фиццагидæр — Мадæ, 
Нæ нана æй, нæ хуæрæ, бæдолæ. 
Силæстæг, нæ уарзон дæр ду дæ, 
Дæу фæрци ан нивæй æмидолæ. 

Æцæг уарзтæй ци уайтæ хайгин, 
Устур нифс уин куд уæн кæддæриддæр! 
Нæлгоймагау ма ’суотæ баргин, 
Ма зонетæ зæрдрист æгириддæр! 
8-маг мартъий 2006 анзи 
Уарзти согтæй ниндзарæ 
Тæвдæ бон сатæг бонæй 
æййивд ку нæ уидæ, 
уæд зæнхæн æрлæууидæ 
æносмæ æ зилд. 
Уæд дуйнебæл нæ цард 
махæн дæр æрлæууидæ, 
уæд не ’гъусдзæй нæ таус, 
не ’скæнгæй сибиртт. 
Еунæг дзурд дæс загъдемæн 
гъостæн гъулæг фæууй, 
цъæх кæнуй еунæг зар - 
мелодитæй зæрдæ. 
Кизги къæйних дзуапп 
лæги зæрдæ ба фхуæруй, 
нивгæнуй си цума цъимарай 
сау лæкъæрдæ. 

Еунæг зар кæд зонис, 
уæд мин æй мабал зарæ, 
нæбал гъаруй уæддæр 
мæ зæрдæмæ фуд рист. 
Мæ зингхуст фунуки 
уарзти согтæй ниндзарæ, 
ахур дæн æфхуæрдбæл, 
уарзти аги — æхсист. 
Мæ сурхдигойраг 
Фæззигон уазал ех-думгæ хаста, 
Мæлæтхæссæгау, мæлæтхæссæгау. 
Тъурити кизги ци лæхъуæн уарзта, 
Зæрдæцæф лæгау, зæрдæцæф лæгау. 
Æ зарти хуæздæр: «Мæ сурхдигойраг, 
Цæмæн дæ фарстон дæ зæрдиуагбæл... 
Кæд нæ адтæн æз дæ уарзти аккаг, 
Цæмæннæ цудтæн мæ раст фæндагбæл». 
Куддæр фегъуста «нæ уарзун», зæгъгæ, 
Ци ракодтайдæ, ци исдзурдтайдæ? 
Ку æй ниууагъта, гъенцъунæй мæлгæ, 
Æ содзагæ маст цæмæй сурдтайдæ?.. 

Æвгæнгæй, загъта «сайтани хуаллаг», 
Дууæ уодемæй, еунæг ку уарза. 
Куд рæдуйагæ ’й уарзæг адæймаг, 
Мастсорун æнгъæл, ку баниуаза. 
Мæ сурхдигойраг, мæ сурхдигойраг, 
Цæмæн дæ фарстон дæ зæрдиуагбæл? 
Кæд нæ дæн æдда дæ уарзти аккаг, 
Цæмæннæ цудтæн мæ раст фæндагбæл?.. 
* * * 
Уæддæр мæхе дæ, мæ амонд, 
Нæ дæн, нерæнгæ дæр, фæммулди; 
Уарзтæй исдæн, цума, фурсонт, 
Цæфсун е ’спæртт æма е ’ссугъди. 
Зæрдæй хецæн лæууй мæ зунд... 
Нæййес, нæййес æй гъуди - барæ. 
Дæуæн зæрдæй нæййес истунд... 
Гъенур никко æма низзарæ. 
Хæссун донгони дон тæскъæй, 
Кизгай, гъæйдæ, дæ къох æрдарæ. 
Дон дин ку не ’схæссон, тæрсгæй, 
Кæуй ме ’намондбæл гитарæ. 

Дæ къох рахæссæ, зæрдæ, цæй, 
Нæййес фудцъухти ’хсæн уарзæнтæ; 
Сæ фуд райвулдæй ’ма фæцæй. 
Тæскъæй ’сбийæн нур ба авдæнтæ! 
Тæвдæ дорбæл 
Æррæсог уй устур цадæ, 
Ку æй нæ уа æзмæнтæг, 
Мæ тæнзæрдæ, ци гъæла дæ, 
Ци æзмæнтис дæхуæдæг! 
Мæ зæрдесгæ сæ тъæрæбæл 
Æрфæлладæй бадунæй. 
Ци æрцудæй мæ зæрдæбæл? 
Нæ фæллайуй уарзунæй. 
Тумбул кизгæ бæгъæнбадæй 
Тæвдæ дорбæл ку кафта, 
Кæцæй зондзæй, уарзти фатæй 
Е мæ зæрдæ ниццавта. 
Дигорон гъæу сæ дæлвæндаг, 
Римæхсуй, цума, Кæсæг. 
Уарзæг уодмæ анхосмондаг 
Куд неке ес фæккæсæг... 

Аззæмæ 
Мæ сагъæстæ дæубæл æнцæ, 
Нæбал мин ес бафунæй. 
Тæходуйтæ, кизги хæццæ 
Ка æфсæдуй кафунæй. 
Ци хеваст æй кизги зæрдæ, 
Ци сæрбæрзонд, уæ дæдæй. 
Дæ сорæт дин, мæ хевæндæ, 
Куд истонон мæ зæрдæй?.. 
Римæхсуй дæ уæ къæразгæ, 
Дуæрттæ дæбæл æхгæд ес, 
Гъе, уæддæр дин æнæ уарзгæ 
А-дуйнебæл ку нæййес. 
Ци мин æнцæ æфсæн дуæрттæ, 
Ку игъосай рæсугъд зар. 
Къæбæлдзугæй зæрди тæгтæ 
Игон кæнуй зæрди дуар. 
Зиндæр мин æй бонæй-бонмæ, 
Дæубæл мæлун æрхунæй. 
Тæходуйтæ, æ уарзонмæ 
Ка æфсæдуй кæсунæй. 

Мæ зæрбатуг итинг телбæл 
Нæ фæллайуй зарунæй. 
Тæходуйтæ, а-дуйнебæл 
Ка æфсæдуй уарзунæй. 
Мæ сагъæстæ дæубæл æнцæ, 
Нæбал мин ес бафунæй. 
Тæходуйтæ, Аззи хæццæ 
Ка æфсæдуй кафунæй. 
Хадати Алинæн 
Нæ зонун, нæ бауарзтон тухфинсæ, 
Нецæмæй дæн дæ рази фудгин. 
Дæхуæдæг лæгъуз кизгæ ку уисæ, 
Нæ ди уинæ абони зæрдгин. 
«Хуарзи, дан, æстаун нæ фæгъгъæуй», - 
Ехх, æдда, ма ми ракæнæ гъаст. 
Дæу хузæнæй хайгин ка нæ фæууй, 
Æрхауй цæф салдатау æваст. 
И зумæг ку бацудæй æ тухи, 
Ку æрбадтæй и мегъæ æнгон, 
Дæ загъд бабæй бафтудæй мæ цъухи... 
Исзæгъон æй æви — ма зæгъон... 

^Д^, 
Нæ, уæддæр нецигъон æй гæгъæди, 
Æнæуод ци лæдæруй зæрдæн? 
Ехх, æз ба берæ уарзун мæ хуæрти, 
Ехх, ду мæ ку фæууисæ хуæрæн. 
Æргъæвст æй и бæлæстæн сæ сифæ, 
Æнхæст сæ ку нæ батавуй хор. 
Зин дин æй, ке нæ ерун мæ нивæ, 
Раст, цума дорти цæндæбæл — дор. 
Куд нæййес дорти æхсæн, Алинæ, 
Сугъзæрийнæн цæстæй римæхсæн, 
Раст уоййау, дæуæн дæр, сугъзæрийнæ, 
Нæй тæссаг и кизгутти æхсæн. 
Æскъæфгæ ба... 
Дæ кизгутти амунд... 
Фудконд си неке хонун, 
Лигъстæ син ка кæндзæнæй, 
мæ бæсти? 
Ке нæ фæндуй, зæгъай, 
Деденгутау, се ’стонун? 
Фал, дæуау, ка ахедуй 
сæ цæсти? 
.яь 

Мæнæн ци не ’нтæсуй, 
Мæ хестæр, Махдий-Хан, 
Уæлдайгунтæй дæуæн - 
бантæссæй. 
Æнзти берæ неци ’й, 
Æнгæрттæ кæд нæ ан, - 
Дæубæл мин ка фæнди дæр 
банвæрссæй. 
А поэзимæ дæр 
Хæссунгъон дæ лæг-нифс? 
Дæ лæгигъæдæ ’ма 
дæхуæдæг. 
Гъенур дæр ма, зæгъис, 
И рæсугъди уарзис? 
Ду уарзæ — скъæфгæ ба 
мæхуæдæг. 
Фæндурдзæгъдæг кизгæн 
Æд фæндур мин ци дзæбæх дæ, 
Куд зæрдесгæ ’й дæ бакаст; 
Дæ фæндурмæ æнгулдзæхтæ 
Нур æркафæ, зæгъун, раст. 
^^И^ 

Фал, ка ’й зонуй, кæд дæ реуи 
Уарзт биццеумæ нæ зинна, 
Уæд гъæуама е биццеуи, 
Æнæвгъауæй æхсина. 
Кæмидæр уон — имисдзæн дæ, 
Кæми мин уай — дзæбæх уо! 
Мацæбæл ресæд дæ зæрдæ, 
Ма бауорс уæд дæ дзикко! 
Зæрди рист нæ ихæлуй 
Ихæлуй къариндасæн æ финст, 
Уæд дæ къохи æрмæст финстихалæн. 
Нæ ихæлуй, уарзгæй зæрди рист, 
Нæ ин ес а-дуйнебæл нийхалæн. 
Ихæлуй, ихалгæй, æлхий баст, 
Къумæлхиййæн дæр ес исизазæн. 
Æнихæлгæ — æноси мæ уарзт, 
Уæлæбæл мин нæййес æнæ уарзæн. 
Æхсицгæ мæ гъæуй дæ дзуапп, 
Нур мæ гъæуй хъæбæр, уодæгасæй. 
Мæнæрдæмæ — еу ампъез, еу гапп. 
Уотид мин дæ кой дæр уоди хуасæ ’й. 

УЪ^; 
Æ*^ 
Сабиййæн зæрдхъурмæй æ фæррист, 
Цæстисугæй зæнхæмæ ’гъзæлдзæнæй, 
Игурдзæй мæ зæрдристæй къохфинст, 
Ма дæубæл æмдзæвгæй æмбæлдзæнæй. 
Æнсувæр æма хуæри зар 
К и з г æ. 
Мæ фæлмæн мадæ куд уозæлагæй, 
Æ бæдоли зин зæрдæмæ есуй. 
Амондгун ку дæн, игъæлдзæг заргæй, 
Æ зæрдæ мæбæл дзæгъæли ресуй. 
Л æх ъу æ н. 
Æгъдаубæл хуæст æй мæ кадгин фидæ, 
Æ фарни мæсуг мæнбæл фæдзæхст æй. 
Æгъдауи фæдбæл кæмидæр уидæ, 
Æнæгъдау миуæ некæд уодæнстæй. 
К и з г æ. 
Мæ рæсугъд мадæ, тæмæнтæ калгæй, 
Нæ ездон кафтмæ ку рацæуидæ, 
Нæ сагсорти, дан, æнæрæнцайгæ, 
Ерисæй кафун уæд багъæуидæ. 

Л æ х ъ у æ н. 
Мæ кафæг фидæ æхе аразта 
Лескени гъæуæй Хъармани гъæумæ, 
Æ уодæнбали гъе уæд бауарзта, 
Бафедудтонцæ и тæккæ сæумæ. 
Еумæ базард. 
Лескейнаг уосгор силгæ кæсалгæ 
Лескени донæй Хъарманмæ ласта, 
Хъармайнаг кизгæ, тæмæнтæ калгæ, 
И лескейнаги берæ бауарзта. 
Нæ кадгин фидæ — Лескени гъæуккаг, 
Хъармани гъæуæй — нæ фæлмæн мадæ. 
Дууемæй ку ан уони байзæддаг, 
Багъæуай кæнæн сæ устур кадæ! 
Мæ хъурдохæн 
Æнæуинон зин æй хъури тохун, 
Лæдæрун, цæбæл æй уæд мæ дес, 
Æхсæвгæйттæ ци æй мæ хъурдохæн, 
Уæддæр мæ лæдæрæг ку нæййес... 

Ци дзорун, уомæн дæр æ зæгъунбæл 
Рæтъозуй сæри къудур фæсмон. 
Ци гъон æнцæ дзурдтæ, дæ цæунбæл 
Дæ уорамун ку не ’суа мæ бон?.. 
Цæмæй конд æй, цума, кизги зæрдæ, 
Æхецæй цæмæй уа уотæ хъал?.. 
Исæскъунæд и уарзт мæ фæсмæрдæ, 
Нæ ин ес гæгъæдибæл адзал!.. 
Æнæнез адтæн, 
Неци ми ристæй - 
Куд дæ ниууарзтон, 
Гириз-миризтæй? 
Мæ реуи медæг 
Ци арф ниххизтдæ? 
Тикис цума дæ - 
Кæцæй фæззинддæ? 
Сувæллон æз ба - 
Тикистæ уарзæг. 
Æ-лæ-лæй, ду ба - 
Мæ уодæй гъазæг. 

Æцæгæй зæгъгæй: 
Истикис мин дæ, 
Æз ку дæн, кизгай, 
Дæ «гъазæн мистæ». 
Гъулæг дин уодзæй, 
Мæ сосæг уарзон, 
Дæ кизгон уодæй 
Æз ку фæгъгъазон. 
Бæргæ цæрдзæнæ 
Мæ къохфинстити, - 
Кæдмæ гъаззæнæ 
Тикис-мистити?.. 
* * * 
Мæ еу цæстæ ’схауа - 
уиндзæнæн. 
Къулух бауон къахæй - 
цæудзæнæн. 
Еунæг цонг уа мæнбæл - 
финсдзæнæн. 

Мæхе кеми кæд уон - 
зардзæнæн. 
Цалдæнгæ æзмæлон - 
кафдзæнæн. 
Кæдмæ-фæнди цæрон - 
уарздзæнæн. 
Ку нæ уа мæ хъисмæт - 
мæ фæндон. 
Нæ агорун фæндаг - 
уæд æнцон. 
Мæн нæ уа мæ зæрдтаг - 
хуæрзæбон. 
Бурдæн мæ ку хæсса - 
фæххæссæд. 
Рæвдаугæ хор кæса - 
никкæсæд. 
Мæ уарзон мæн нæ уа, 
уæд — мæлæт! 

* * * 
Адтæй къæрцгъазт, 
Фæцан æмгаст, 
Кафæг кафæги, цит, æййевгæ. 
Адтæй си ’ндзарст, 
Уорс гал æвгарст, 
Рæстæг лигъдæй, цудæй æлхъевгæ. 
Адтæй мæн гъавд - 
Дæу хæццæ — кафт. 
Загътон дин уæд æз дæр, æндеугæ. 
Фегъосгæй загъд, 
Райгъустæй цагъд, - 
Хорау рацудтæ уæд æрттевгæ. 
Ме ’мбал Кæрæф 
Кодта æрдзæф. 
Кафгæй фурхæстæг кæрæдземæ, 
Уарзтæй — æрвдзæф, 
Уой дæр — æмдзæф. 
Цæф<:тан идзулгæ, еу — иннемæ. 
Адтæй къæрцгъазт, 
Фæцан æмгаст, 
Кафæг кафæги, цит, æййевгæ. 

Еци изæр, раст, 
Райгурдæй уарзт - 
Рæсугъд, æносмæ æнæкеугæ. 
* * * 
Куд хиццаг æй дæ цард, 
Æ хъалæй ка заруй, 
Æ сагъæстæ финсгæй, 
хебæраги. 
Банигæдтон æз ба 
Мæ гъудитæ барæй, 
Мæ финсун ниууагътон 
хъæбæр раги. 
Ци мæгур æй еунæг - 
Нури доги, уæлдай... 
Рæстуодæн кæми нæййес 
цæрæнтæ. 
Куд си ледзуй хæстæг, 
Куд нæ ин ес æмбал, 
Амонд ин куд некæд ес 
ерæнтæ? 

Раст фæндагбæл уогæй, 
Зулунгонд ка цæуй, 
Сæребарæ ка æй, 
къохтæбастæй. 
Æнæнцойнæ финсæг, 
Масти фæдбæл цæугæй, 
Æмдзæвгæ фæлдесуй 
зæрди мастæй. 
Æфсæрми 
Ехх, æфсæрми, гъæуис, багъæуис 
Кæмидæрти бæргæ дæ бунати, 
Кæми ба лæги нихмæ ’рлæууис, 
Ма гъуддæгтæ усхъуммæ исхати. 
Нæуæгхунд киндзæбæл федауис, 
Уайсадгæй, зелæнгæнгæй хæдзари. 
Кедæр ба дæ ахæсти дарис, 
Ка ба дæ фæффæнзуй æнæбари. 
Æз кæддæр рæсугъд кизги уарзтон, 
Æвардтон мæхецæн рæсугъд фæндтæ; 
Мæ рæсог уарзтмæ сек нæ хастон, 
Фал, гъæйдæ, æд æфсæрми басæттæ. 

Ма лигъдæнцæ и бæнттæ, бонгай, 
Æнзтæбæл æфтудæнцæ ’ндæр æнзтæ. 
Исустæй, исустæй уарзти цъай, 
Ма цъаййау, æцæгæйдæр, байсустæй. 
Ехх, æфсæрми... гъæуис, нæ гъæуис?.. 
Кæмидæрти бæргæ дæ бунати, 
Фал, мæн нихмæ комкоммæ лæууис, 
И кизгæ дæр нерæнгæ — курдуати. 
Элитæмæ 
Зæрди арф ностæй, Элитæ, 
Куд исфæлдистæуа зар, 
Дæ хъисмæт кæд уа æлхийтæ, 
Бон дæбæл ку ’руа мæйдар? 
Гæр, не ’стæфис цардбæл тохи. 
Ке нæбал дæн цардæгас, 
Ке нæбал дарун мæ къохи 
Гæгъæди ’ма къариндас? 
Ке нæбал дæн дзурдфинсунгъон, 
Æхсингæй мæ фудти маст, 
Ке æрцæудзæн ескæци бон, 
Сау сикъитæй æз æмбарзт? 

Зæрди арф ностæй, Элитæ, 
Нæ игуруй рæсугъд зар. 
Нæбал ихалуй е ’лхийтæ 
И фуд карнæ, и лæгмар! 
* * * 
Бæргæ хуарз æй гъуддаг 
цæфбæл кондæй. 
Ескæдмæ уагъд - дзурддаг 
æнамонд æй. 
Ес дæр, дан, фæттасуй 
есафони. 
Мæ хорх мин æлвасуй - 
«нæма хони?» 
Ниууагътон мæ къаййаг 
хебæраги. 
Мæ рæдуд — аллайаг, 
аллайаги. 
Куд лæдæрдтæй, æдта, 
адæймаги, 
Бафæрсæг дæр зудта 
багъæуаги. 

Уæйуг ба дин — уæйуг, 
зæрдихаттæй. 
Æ дзикко — къæбæлдзуг, 
рæсугъд адтæй. 
Æрдæгбæл фæллух æй 
нæ æмцийнæ, 
Æносмæ мин — уарзон, 
нæй æфсийнæ. 
Бæргæ хуарз æй гъуддаг 
цæфбæл кондæй. 
Мæн гъуддаг — фæсмойнаг, 
æнамондæй. 

СÆРГÆНДТÆ 
Æргон зæрдæ 3 
Нистауæн 4 
Не ’гъдæуттæ 5 
Æнæраст дуйне 6 
Уæ тухфинсæ ниууагътæ 7 
Мæ цъæх таути рæзæ 8 
Хъулчити Галайæн 9 
«Ме ’знагмæ мæ къох лæвардтон...» 10 
Беслæни цаутæ 11 
Нæхуæнхбæсти 12 
Малити Батрази фæсмæрдæ 13 
Мæ райгурæн гъæу 14 
Куйтихуали 15 
Къах сæ рони 16 
Фæндараст уо, зумæг! 17 
Хидирти Ехьяай имисгæй 18 

Колити Виталимæ 19 
Мæйдзалх 20 
Мæтæходуй 21 
Цуппаррæнгъонтæ 22 
Ци уодзæй нæ исон? 23 
Хъарати Виктори фæсмæрдæ 25 
«Кæд ме ’мбал мæ мардбæл батухссæй...» .25 
«Махмæ, гъо, иуазæг цитгин æй...» 26 
Арфиагуотæ! 27 
Уарзти согтæй ниндзарæ 28 
Мæ сурхдигойраг 29 
«Уæддæр мæхе дæ, мæ амонд...» 30 
Тæвдæ дорбæл 31 
Аззæмæ 32 
Хадати Алинæн 33 
Æскъæфгæ ба 34 

^Дгч, 
<Л 
ФæндурАзæгъдæг кизгæн 35 
Зæрди рист нæ ихæлуй 36 
Æнсувæр æма хуæри зар 37 
Мæхъурдохæн 38 
«Æнæнез адтæн...» 39 
«Мæ еу цæстæ схауа...» 40 
«Адтæй къæрцгъазт...» 42 
«Куд хиццаг æй дæ цард...» 43 
Æфсæрми 44 
Элитæмæ 45 
«Бæргæ хуарз æй гъуддаг...» 46 

А итературно-художественное издание 
Кульчиев Бола Агубекирович 
ОТКРЫТОЕ СЕРДЦЕ 
Стихи на дигорском языке 
Редактор С Б. Сабаев 
Корректор М.Л. Будаева 

Хъулчити Агубекири 
фурт Бола райгурдæй 
Ирæфи райони 
Лескени гъæуи 1965-аг 
анзи. Скъола каст фæу- 
уни фæсте куста берæ 
рауæнти. 1993-аг анзæй 
фæстæмæ косуй 
Паддзахадон дигорон 
драмон театри актерæй. 
бола æмдзæвгитæ финсун райдæдта, 
скъолай ма ку ахур кодта, уæд. 
Е ’мдзæвгитæ мухургонд цудæнцæ газзет- 
тæ: «Ленинец», «Дигорæ», «Рæстдзинад», 
«Дигори хабæртти», журнал «Ирæф»-и. 
Хъулчити Бола финсуй цардбæл, 
æ райгурæн Дигорæбæл, æвзагбæл, 
уарзондзийнадæбæл,æрдзæ6æл... 


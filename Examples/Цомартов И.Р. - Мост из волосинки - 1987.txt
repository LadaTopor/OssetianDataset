ЫОМАРГАТЫ ИЗÆТБЕГ 
ÆВйУЙÆ ХИ4 
иОВЕСТТÆ 
ÆМÆ 
РАДЗЫРДТÆ 
ЧИНЫГУАДЗÆН «ИР» 
ОРДЖОНИКИДЗЕ * 1987 

840сет 
Ц-72 
Рецензент А. Т. Агузаров 
Цомартаты И. 
Ц 72 Æрдуйæ хид: Повесттæ æмæ радзырдтæ. — Орджо- 
никидзе: Ир, 1987—400с. 
Цомартов И. Р. 
Мост из волосинки 
В пер.: 2 р. 
Повесть «Мост из волосинки» рассказывает о большой и чистой любви 
Алана и Асель. Девушка живет в семье, где достоинство человека опреде- 
ляется его материальным положением. В борьбе за свое счастье она вступаст 
в конфликт с семьей и одерживает нравственную победу. 
В других произведениях, вошедших в книгу, автор также поднимаег 
нранственные проблемы, волнующие совремснников. 
4702470000—77 
Ц — ■ 38—87 840сет 
М131(03)—87 
© Издательство «Ир», 1987 

НЫМÆТЫН ЕХС 
I 
Демæ йæхи чи обаста, уый та —дæуæй æвзæрдæр! Фе- 
сæф мæ цæстыты разæй, сæрхъæн! 
Уыцы ныхæсты хæд фæстæ сау «Волг.æ»-йæ, знæт рувас 
кæркдонæй æд бæдул куы рагæпп ласа, уыйау лыстæджытæ 
бурдым чызг дуар йæ пыхцыл сæрыл рахаста. 
— Мæнгард! Æз дын фенын кæндзынæн, фæлæуу!— сдзырд- 
та мæстæлгъæдæй, йæ сау оæрак хызынæн цыма байсынæй 
тарст, уыйау æй йæ мæллæг риумæ нылхъывта æмæ, фæстæмæ 
фæкæс-фæкæсгæнгæ, фисынæй фæаууон. 
«Ды фенын кæндзынæ, куыннæ! Мæлæты хабедзен!—былы- 
счъилæй йыл худы Энвер.— Æнæ мæн дæ хъуыры къæбæр 
куы нæ цæуы, уæд ма мын мæ мæгуыр нервытæ та цы халыс 
цымæ?» 
Зæронд лæгау йæ къæхтæ асфальтмæ уæззау ист æркодта 
æмæ кæдæмдæр аджих. 
«Ныртæккæ та йæ ардæм хъæуы. Фæцæуы, фæцæуы æмæ та 
мæхимæ æрцæуы, уæддæр бирæгъау йæ кæнон нæ уадзы. Ракур, 
дам, мæ. О, æнхъæлмæ кæс! Ныр, мæ алфамблай цы хæлд сыл- 
тæ и, уыдон иууылдæр курыныл куы схæцин... Афтæ йыл кæй 
æрвæссын, ууыл цин нæ кæны, фæлæ ма мæ фылдæр истытæ 
дæр домы. Цæугæ, цæугæ! Мæ лæвæрттæ дæ зæрдыл куы 
’рлæууой, уæд та уайтагъд дæ тæргай ссæудзæц... Иннæ лæппу- 
тæ дæр сæ уарзæттæн ахæм зынаргъ дзаумæттæ куы ’лхæ- 
«ынц...» 
Энвер йæхиуыл æвæндонæй схæцыд, йæ къах æй мидæмæ нæ 
хæссы, æмæ бæстастæу сагъдауæй лæууы. 
«Уæвгæ ма нæхимæ дæр цы цæуын? Хъæды халонау иунæ- 
гæй бад... Мæ пълантæ мын фехæлдта, джауыр! Æнæ лæгæй иу 
минут нæ фæразы, афтæмæй мын иудадзыг йæхицæй æнæвнæлд 
чызг аразы! Хъуамæ алы хатт дæр йæ размæ мæ уаерджытыл 
лæууон æмæ йын мæ хъуыры цъар ивазон! Йæхи мын дзы зæ- 
ды бынаты чи нæ’сæвæры!..» 
Лæппуйæн йæ цæстытыл уайынц чызджы рæузонд митæ æмæ 
йæм мæстæй мæлы. «Искуы дзы ахæм фæлдурæджджын уыди? 
з 

Мæ тæккæ рæвдауæн митæм куы бахæццæ вæййын, уæд мæ 
йæхи атоны, сынтæгæй асæррæтт ласы, йæ дзаумæттæ йæ уæ- 
лæ акæны æмæ дуаргæрон слæууы, стæй сабыргай фæстæмæ- 
æрбаздæхы æмæ йæ дарæс ногæй ласын райдайы... Цы мæрд-. 
даг у, хуыцауы хатырæй?! Арвæй зæхмæ хæзгулæн дæр ма 
бæзз! Бон-изæрмæ йæ доны хъæстæ дæр ма фæкæ, æрмæст æй 
тæргай кæнын бауадз! Куы нал фæзына, уæд — къах йæ роны! 
Кæмæн фыддæр — хъæбæрдæр! Къæмдзыгау мыл ныххæцы, 
æмæ гыццимæ дæр нал бафтын. Ныр мын замманай фадат 
фæци. Цæй, мæ фатермæ уал скæсон. Уæд та мын æй исчи 
фæкъахта...» 
Энвер йæ машинæйы дуар къахæй бассыдта æмæ хæдзары 
’рдæм азылд. Йæ рохст цæстæнгас æнæнхъæлæджы хæхтæм аз- 
дæхта æмæ мæйы ’взистхуыз къæлæтмæ фæкомкоммæ. 
«Æнæхъæн мæй ацы хæйрæджджынимæ куы фæхыл кæнон„ 
уæд мæ раны дæн. Иæ зонд ма аива, стæй йæм бæрæг уы- 
дзæн!..» 
Уыцы хъуыдытимæ сырх агуыридурæй амад фондзуæладзы- 
гон хæдзары кæройнаг дуарыл бахызт, бетон асинтыл сындæг- 
гай хæрдмæ фæцæуы, чысыл фæзгонды æрлæууыд æмæ йæ 
дзыпп сгары. 
«Дзæгъæлы йæ ракъахтон. Цы хуызæн дзы нæ бавзæрстон„ 
ахæм 1мын нал баззад, уæддæр сын сæ гæды митыл нæма са- 
хуыр дæн. Тыххæй дæм дзы чи æрбабырса, уый дæр хъуамæ 
йæхи афтæ дара, цыма дунейыл уымæй æнæхæлддæр чызг нæй. 
Диссаг сты, æвæдза...» 
Лæппу йæ хъуыдыты адзæгъæл. Иæ дзыппы дæгъæл кæй 
агуры, уый дæр ма дзы ферох. 
«Кæд цыфæнды у, уæддæр æй æфхæрын нæ хъуыди Тæри- 
гъæд у. Сылгоймæгтæ махæй лæмæгъдæр сты, æмæ сыи барын 
хъæуы. Фылдæр хатт сæхи аххос дæр нæ вæййы. Сонгæй сæ 
мæстытæ скалынц, стæй уайтагъд æртайынц. Нæлгоймаг хъуа- 
мæ зондджындæр æмæ хиуылхæцгæдæр уа, æз та... Кæй йæ 
бафхæрдтон, уый мæм фаг <нæ фæкаст æмæ ма йын йе ’хсæр- 
фарс дæр ныдздзæхст ластон. Раст нæ бакодтон. Кæд ма æрба- 
цæуа, уæд дзы хатыр ракурын хъæудзæн. Кæд ма æрбацæуа... 
Кæд ма æрбацæуа... Æрбацæудзæн, уæдæ цы фæуыдзæн! Иæ 
хуыздæр уарзæттæ кæм сты?..» 
Энвер дæгъæл систа æмæ йæ гуыдыры æвæндонæй тъыссы.. 
«Ай бæллæх нæу? Дæ хæдзармæ бацæуын дæ ма фæндæд. Цы- 
ма мын кæлæнтæ счындæуыди. Уæд та ус ракурин? Каед сывæл- 
лæттæм... Нæ, нæ! Нырма мын æгæр раджы у,— фæтарст йæ 
хъуыдыйæ Энвер.— Æхсæз æмæ ссæдз азы... Нæ, нырма нæма. 
Лæг сæрибарæй цы ацæра, уый мæрдты дæр йæхи æмæ уæлæ- 
4 

уыл дæр. Цымæ дзы цы кæнын уыцы сæрибар цардæй?»—фæр- 
сы йæхи, фæлæ йæ фарстæн дзуапп раттын нæ фæразы, раст- 
дæр зæгъгæйæ та йæ дзуапп дæттын нæ фæнды, уымæн æмæ 
йæ уæд йе ’фсармы раз фæкъæмдзæстыг уæвын бахъæ/дзæн... 
— Дæ изæр хорз, мæ дзæбæх сыхаг,— хъуысы йæм чъыл- 
дымырдыгæй сылгоймаджы хъазгæмхасæн ныхас. 
Иæ хъуыдытæй нæма фæхицæн, афтæмæй йын зына-нæзына 
йæ сæрæй акуывта æмæ дуарыл бахæцыд. 
— Иу мæйы бæрц фæрсæй-фæрстæм цæрæм æмæ кæрæдзи 
дæр нæма зонæм,—ноджы хъæлдзæгдæрæй дзуры сылгоймаг. 
Р1æ фæлмæн худт дæр ма райхъуыст. 
«Ныхас ракъахыныл архайыс, æндæр куыд нæ зонæм кæрæ- 
дзи та? Æвæццæгæн дæ мæнæй цыдæр æххуыс хъæуы. Диссаг 
сты адæм. Иугæр стыр хицауы фырт дæн, уæд хъуамæ се 
’ппæтмæ дæр мæ цæст дарон. Нæ, Герæ, ницы дьш дзы рауай- 
дзæн. Дзæгъæлы мæ уромыс»,— хъуыды кæны Энвер. Цæмæй 
йæ йæ уазал ахастæй ма бафхæра, уый тыххæй йæм йе ’ргом 
аздæхта, æмæ йæ цæстæнгас сылгоймаджы мондаггæнæн тып- 
пыр риуты дзыхъхъыл æрæнцад, стæй урс-урсид дæллагхъуыр- 
тыл сгаргæ хæрдмæ ссыд. Фæлмæн тымбыл роцъо, сырх-сырхид 
пух былтæ, зына-нæзына гуыбыргомау рæстæмбис фындз, сатæг 
сау цыбæлхуыз цæстытæ. Бæрзонд урс ныхыл лыстæг æнцъылд- 
тæ фæзынд, фæлæ йын йæ аивдзинад нæ халынц. Сауахуырст 
дзыккутæ — астæуæй дихгонд æмæ фæйнæрдæм тъæпæн фаст, 
лæгъз къæбутыл къæбæлдзыг дадалиты ’хсæн тымбыл бастæй 
лæууынц. 
«Цал азы йыл цæуы цымæ?—йæхи фæрсы Энвер.— Æвæц- 
цæгæн, дыууиссæдзæй кьаддæр нæ. Хуыцау, зæхх — æвдисæн, 
нырма йын ницы у. Уæд та йæ мидæмæ бахонин?.. Нæ, нæ! Ис- 
чи мæ ахæм зæронд сылгоймагимæ куы фена, уæд мæ худинаг 
æнæхъæн Ирыл ныххæлиу уыдзæн. Æрыгæттæ мыл сæхи куы 
марынц...» 
— Ныр дæуæн цы загъдæуа, — хионхуызæй йæм дзуры Ге- 
рæ.— Уый хуызæн фатер æнæ æфсин уæд. Цалынмæ æрыгон 
дæ, уæдмæ ус ракур æмæ дæ цард сараз. 
«Мæ фатерæн та мыи цы зоныс, мидæгæй дзы куы никуы 
уыдтæ, уæд?—фæрсы йæ йæхинымæр Энвер.— Стæй мыл цæй 
тынг стыхстæ? Нæ мæ мады *хо дæ, нæ мæ фыды хо... Уæдæмæ» 
дæ дзых нæ лæууы, æмæ дзæгъæл дзырд кæныс». Цæмæй дзы 
фервæза, уый тыххæй æнæбары загъта: 
— Æххæст ма диссертаци бахъахъхъæнон. 
«Уый та кæцæй æрбаймысыдтæ? Диссертаци бахъахъхъæ- 
нын дæ фæсонæрхæджы дæр куы нæ и. Уæдæ мæ дзæгъæл фæр- 
5 

стытæ цы кæны? Цыма мыл мæхицæй тынгдæр тыхсы. Мæ цард 
æппындæр кæй не ’ндавы, уый дæр мын хъуамæ...» 
— Ус дæ «ницы бахъыгдардзæн. Хорз сылгоймаг дæм куы 
’рбахауа, уæд уæлдай разæнгарддæрæй куедзынæ,— йæ хъуыды- 
тæ йын фескъуыдта Герæ, æмæ дзы Энвер æрбатыхст. 
«Иу ран мæ куы ныууадзис! Кæд дын ницы куыст и, уæд 
ацу æмæ æндæр искæй ныхæстыл дар!»—йæхинымæр ыл сбу- 
стæ кодта æмæ мидæмæ бацвд. 
«Куыд æнæуаг дæ, æвæдза. Гъер æй иунæгæй куыд ныууагъ- 
тай? Кæд æй ардæм цæуын фæндыд, уæд та? Нæ, ам ницæмæн 
хъæуы. Сывæллæттæ дæр кæй зонынц, уыцы хабæрттæй мын мæ 
зæрдæ сцъæх кæндзæн». 
Энвер ыл йæ къух ауыгъта æмæ хуызджын телевизор ску- 
сын кодта. 
«Куы мын бакæсай кæйдæр къæсæрæй, 
Æппынæдзух дæр æз уымæй тарстæн. 
Мæ зонд фæлидздзæн мæнæн мæ сæрæй, 
Мæ зæрдæйæ та нæй лидзæн уарзтæн». 
Фæлмæн хъæлæсæй зары хæрзхуызтæ нæлгоймаг. 
«Дæ ныффыссæг мацыуал ныфыссæд, кæд ма зондæн æндæр 
ранæй дæр фæлидзæн нæй,—ралгъыста йæ Энвер æмæ иннæ 
джыбыйыл бахæцыд. 
«Дорога нас приводит, 
Дорога нас приводит, 
Дорога нас приводит 
Домой...» 
Иæ удæй арт цæгъды æрыгон саухил чызг. 
Энвер телевизор ахуьгссын кодта, диваныл йæхи æруагъта 
æмæ йæ цæсты уæлтъыфæлттæ æрæхгæдта. 
«Хорз у цард, 
Хорз у цард, 
Рæсугъд у цард...» 
Хъуысы йæм радиойæ, æппындæр зæрдæ кæй нæ исы, ахæм 
зарæг. 
«Хорз уаид, æвæдза, хъæды кæрон æрцæр æмæ мацы хъус, 
мацы уын, æрмæст æрдзыл цин кæ, фæлæ ахæм амонд кæмæ 
кæсы? Алы бон къантормæ цу æмæ цъата луарæгау иугæндзон 
хус ныхæстæ нывæнд. Ме ’цæг хъуыдытæ мын куы бэзониккой, 
уæд мæ хъиладзагъдæй фæсуриккой. Нæ, мæ фыды сæрты мæм 
не ^рбауæнддзысты...»—дзуры йæхинымæр Энвер. 
Дзæнгæрæджы рæсугъд зæлтæ агъуыстмæ æрбаивылдысты, 
æмæ лæппуйæн йæ цæсгом зына-нæзына бахудызмæл. 
6 

«Афтæ, гъе, мæ хур. Тæргæйттæ та-иу дæ мадæн кæ»,— фе- 
взæрд йæ сæры. 
«Цæй, кæм дæ, мæ саурæсугъд? 
Дард дæ æви дæ хæстæг? 
Ракæс мæм дæ рудзынгæй — 
Нæй мын рæстæг». 
Хъуысы йæм радиойæ зарæггæнæджы иыллæг хъæлæс, æмæ 
йыл былысчъилæй худы: «Исчи дæ артмæ дары? Кæд.дын рæ- 
стæг нæй, уæд ахъуытты у дæ хæдзармæ». Барæй фæстиæттæ- 
гæнгæ, рабадт. «Уадз æмæ мæм банхъæлмæ кæса. Кæд йæ сæр 
æруазал уаид...» Дуары ’рдæм сабыргай фæцæуы. Æрлæууыд, 
Иæ хъус æддæмæ дары. Никуы æмæ ницы. Æвæццæгæн, йæ 
фыдзонд хæзгул нæу. Уый куы уаид, уæд афонмæ тыргъы пи- 
хылæйттæ калид. Уæдæ йæм чй æрбацыдаид? Гьщцыл цæстгон- 
дæй акæсид, фæлæ аив куы нæ уа... 
Энвер дæгъæл æрзылдта æмæ дуарыл йæхимæ æрбахæцыд. 
Герæ. Къæсæргæрон къæмдзæстыгæй лæууы. Цы йæ хъæуы 
цымæ? 
— Хæрзаг дæхинымæр зæгъыс: «Ацы зæронд ус мæ иу ран 
нал ныууадздзæн?»—дзуры хъазгæмхасæн æтæ Энверы сау- 
лагъз дæргъæлвæс цавсгоммæ зыдхуызæй кæсы. 
«Диссаг у, æвæдза, адæймаджы конд. Хъуыды иуырдæм кæ- 
ны, дзургæ та — иннæрдæм. Ныр æй зæронд ус чи рахонид, уы- 
мæ туджджыны зæрдæ бадарид. Каад ма сылгоймæгтæн исты 
æмбары«, уæд æй м.æн хæстæгдæр базонын фæнды. Æнæ æрба- 
хонгæ йын нæй». 
Энвер йæ хъуыдытæм йæ мидбылты бахудт æмæ иуварс 
алæууыд. 
— Цæмæн зæгъыс? Мæ къæсæртæ мьгн куы нæ фæсастай. 
Рахиз мидæмæ. 
— Нæ, (мидæмæ нæ цæуын. 
Лæппуйæн фыр дисæй йæ сау æрттиваг цæстытæ ахъоппæг 
сты. 
«Уæдæ мæ фæдыл цы сагъуыдтæ?!»—фæнды .йæсылгоймаг- 
мæ уыцы гуымиры фарст раттын æмÆ дуар ахгæнын. Герæ йын, 
æвæццæгæн, йæ зæрдæйы уаг бамбæрста æмæ ноджы тынгдæр 
иыфсæрмы. 
— Нæ мæ æвдæлы... Иу хъуыддагæй дæ, зæгъын, афæрсон... 
— Мæнæн мæ къæсæрæй никуыма ничи аздæхт. Мидæмæ 
рацу æмæ мæ æппæт хъуыддæгтæй дæр фæрс,— мидбылхудгæ 
йæм дзуры Энвер. Герæ фæныфсджындæр. 
— Мæ фарстатæн мын дæ бон дзуапп раттын бауыдзæн? 
7 

— Хъуамæ бауа,— загъта Энвер æмæ сылгоймаджы цонгмæ 
бавиæлдта. 
«Цы мæстæг буар ын и. Ауыстæн, æвзæр нæ уыдзæн»...— фев- 
зæрд йæ сæры, æмæ йыл фидардæр æрхæцыд. 
Герæ уатмæ æхеызгонæй бахызт æмæ æрттиваг лæгъз фæй- 
нæгæй астæрд къултæм цымыдисæй кæсы. 
— Æрбад, дæ хорзæхæй,—диванмæ йын амоны Энвер. 
— Фæлæуу, дæ фатер уал дын фенон. 
Сылгоймаг цырагъ ссыгъта, æмæ стыр къæлæтджын бандо- 
ныл стайы царм цæхæр скалдта. Иæ уæлæ—чысыл нымæтын 
ехс. Систа йæ. 
— Амæй та цы кæныс?—зæрдаивæй фæрсы хæдзары хица- 
уы. 
— Уый мын дæсныфæрсæджы чиныг у,— хъазгæмхасæн ым 
дзуапп дæтты Энвер. 
Герæ йæ фæстæмæ йæ бынаты æрæвæрдта æмæ агъуысты- 
тыл зилын райдыдта. Дыууæ дæр — ног ахуырст. Иу—морæ, 
иннæ—æрвхуыз. Сæ дыууæйы дæр—æмбисонды рæсугъд ныв- 
тæ. Стыр хрусталь люстрæтæм цæстьг тигътæ нæ лæууынц. 
Къултæ кæрæй-кæронмæ персайнаг гауызтæй æмбæрзт. Паркет 
пъолтыл дæр—гауызтæ. Мидæггаг уаты—дыууæ хъæдын сын- 
тæджы, сæ уæлæ гарузты хуызæн фæлмæн æмбæрзæнтæ тыд 
тигрты нывтимæ. Иу уаты — туркаг, дыккаджы—араббаг хæ- 
дзары дзаумæттæ. Уæрæх сервант хрусталь агуывзæтæй — йе 
дзаг. Телефон дæр—хрусталæй конд. Рудзынгæмбæрзæнтæм 
адæймаг кæсынæй не ^фсæды. Афтæ зыны, цыма гыццыл чыз- 
джы армы бацæуиккой. Ноджы ма агъуыстытимæ сæ хуыз кæ- 
рæдзиуыл хорз бады æмæ дзы диссаджы дзæбæх фидауынц. 
«Уый дын хицау, гъе! Иæ фыртæн уый бæрц ’мулк кæм са- 
мал кодта, уым ма уагæр йæхи рæбыны та цас æрæфснайд- 
та?»— хæлæггæнгæ дзуры йæхинымæр Герæ. 
— Атæппæт дзаумæттæ дьж исчи куы адава, уæд дæ зæтæ 
мæстæн иæ атондзæн?— фæрсы Энверы. 
— Уæртæ уыцы нымæтын ехс мæ къухæй ма ахауæд, æн- 
дæр мын тас нæу...— йæ цæст æм сусæгвæндгæнæгау æриы- 
къуылдта Энвер, ;азалгæнæнæй сау еугæф æмæ францусаг конь. 
як райста, стъолыл сæ æрæвæрдта æмæ хъайла кæныныл ба- 
лæууыд. 
— Æри-ма, æз дæм фæкæсон,— цыма рагæй дæр иумæ цæ- 
рынц, уыйау æм хионхуызæй дзуры Герæ. И.æ тыппыр риутæ 
Энверы фæсонтыл бандзæвыдысты, æмæ йæм лæппу йе *ргом 
раздæхта. 
— Табуафси. 
Айк æмæ йæм кард дæтты. Герæ кардæй аД-к æрцавта æмæ 
в 

йæ тебæмæ æрæппæрста. Энверы былтæ йæ къæбутыл андзæ- 
выдысты... ноджыдæр та... Цыдæр æнахуыр æхсызгондзинад йæ 
буары ахъардта æмæ йе уæхсчытыл радыгæй схæцыд. 
— Хъыдзы мæ кæныс,— дзуры лæппумæ, мидбылхудгæ. 
Энвер ын йæ риутæм хъавгæ æвналы. 
— Ма кæ. Æз ахæм митæ нæ уарзын. Мæ цæргæбонты мыл 
мæ лæг .йеддæмæ никæй къух андзæвыд,— дзуры сылгоймаг. 
— Дæ буар уардийы тæф кæны. Тæрсын, мæхи дæм куы 
нæ бауромон. Ахæм «рæсугъд сылгоймаджы <æнæхъæн мæй куыд 
нæ федтон цым;æ? 
— Куырм стут, куырм, нæлгоймæгтæ,— худы Герæ.— Дæ 
цæхх кæм и?—фæрсы Энверы. 
йæ ныхас ьин æваст иннæрдæм кæй фæзылдта, уый лæппу- 
йæн фæхъыг. Цыма йыл ихдон бакалдта, уыйау фæци æмæ иу- 
варс алæууыд, цæхдарæн æм дæтты. Герæ дзы йæ уырзтæй 
хъайлайыл иу чысыл æрызæрста æмæ цæхдарæн нарæг стъо- 
лыл æрæвæрдта, хъайла та —фынгыл. 
— Цæттæ у. 
— Уæдæ уæд — хæргæ. Абондæргъы мæ тæнтæ кæр:едзи- 
уыл андзæвыдысты,—дзул лыггæнгæйæ, дзуры Энвер. Герæ йын 
йæ хъоппæг цæстытæм фæрсæгау кæсы. 
— Цæй, æз цæуон... 
Иæ хъæлæсы уагыл бæрæг у, лæппуйæ йæ йæ къах кæй нæ 
хæссы, уый. 
— Æмæ дæ фарста та? Нал æй дæттыс? 
— Æндæр хатт... 
Сылгоймаджы цæстытæ цæмæндæр фенкъа<рд сты. 
«Афтæмæй дæ куы ауадзин, уæд мæм дзыхæй дæр нал сдзу- 
рис»,—йæхинымæр ыл худы Энвер. Иу къухæй дзулы тæбæгъ 
систа, иннæмæй та Герæйы цонгыл ахæцыд. 
— Æз иу хъуыддагыл бирæ дзурын нæ уарзын. Цом æмæ 
фæйнæ сыкъайы баназæм. 
— Нæ, нæ, нæ! Мæ дзыхмæ дæр æй не схæсдзынæн!— йæ 
сæр дыууæрдæм тилы Герæ, фæлæ йæ цонг лæппуйы къухæй 
нæ уæгъд кæны. 
— Цæуыннæ?—фæрсы йæ Энвер. 
Уазæг фæуыргъуыйау. Æцæг, æцæг, цæуыннæ? Цы йæ хъыг- 
дары? Уæд ын дзы бафсис куы нал вæййы. 
— Никуы банызтон...— къуызгæйæ, дзуапп дæтты фысымы 
фарстæн. 
— Абон дын мемæ æнæ баназгæ нæй. Хъуамæ дзы фыццаг 
хатт дæ ком суадзай,— йæ ныхмæ фæлæууæн кæмæн нæй, а^æм 
хъæлæсы уагæй дзуры лæппу. Сылгоймаджы астæуыл йæ цонг 
æрбатыхта æмæ йæ диванмæ бахаста. 
9 

«Цы тыхджын у. Мæ хуызæн стыр усы афтæ æнцонæй фсл- 
вас. Ехх, ахæм лæгимæ цæрынæй бафсæд!»—йæ былыцьæрттæ 
йæм хæры Герæ. 
Энвер чысыл бар байгом кодта, шоколад къафетты къопп 
дзы райста æмæ уазæгмæ йе ’ргом аздæхта. 
— Кæд дæ зæрдæ хус сæн зæгъы, мыййаг? 
— Æз куы ницы баназин, уæд хуыздæр уаид. 
— Ууыл нал дзурдзыстæм,— фидарæй загъта фысым æмæ 
барæй иу нарæгхъуыр даргъ авг райста. 
— Уый æндæр хатмæ уадз. Кæд гæнæн нал и,*уæд конья- 
кæй иу чысыл саходдзынæн,— цыма йæ бегарайы цæуын хъæ- 
уы, уыйау батыхсти Герæ. 
«Кæстæртæй ма дæм равдæлон — æнхъæл нæ дæн. Уæвгæ... 
Цы бæрæг и... Чи зоны, ды се ’ппæты дæр амбулай...»—бахудт 
æм Энвер æмæ диваныл йæ фарсмæ æрбадт, хрусталь агуывзæ- 
ты коньяк уадзы. 
— Мæнæн æй æрдæгæй...— сдзырдта Герæ, авгмæ йæхи ба- 
ивæзта, фæлæ байрæджы кодта, æмæ йæ къух фынджы сæрмæ 
ауыгъдæй аззад, стæй йæ сабыргай æруагъта. 
— Цæй, уæдæ, нæ базынды тыххæй фæйнæ баназæм. Кæрæ- 
дзиуыл гадзрахатæй куыд никуы рацæуæм, ахæм хъару нæм 
разынæд,— кувын райдыдта Энвер.— Кæрæдзи зæрдæмæ куыд 
фæцæуæм...— бахудт йæ мидбылты æмæ та уазæгмæ йæ цæст 
æрныкъуылдта. 
— Æмæ дæ зæрдæмæ нæма цæуын?—хинхудтгæнгæ йæ 
фæрсы Герæ.— Мæнæй афтæ... 
— Мæ мæцъæлтæ — мæхи. Цæуыс, цæуыс,— йæ ныхас ын 
æрдæгыл фескъуыдта Энвер æмæ агуывзæ йæ дзыхыл сдардта. 
Уазæгмæ дæр бирæ хатын нæ бахъуыд. Æцæг ма фæстаг 
фæлварæн акодта йæхи нозтуарзагæй нæ равдисыныл æмæ йæ 
агуывзæ æрдæгнызтæй æрцæйæвæрдта, фæлæ йын æй Энвер 
фынгмæ не ’руагъта. 
— Фыццагæн æнæ равдæлонгæнгæ нæй. Уый фæстæ—бар дæ- 
хи. 
Герæ исдуг джихæй абадт, йæ цæсгом сагъæсхуызæй равды- 
ста, стæй йæ цæстытæ ферттывтой. 
— Уæдæ гал хосæй амæлæд. Куы срасыг уон, уæд дæу ах- 
хос уыдзæн. «Коньячы авг кæмæн батых кæна, ахæм сылгойма- 
джы каст нæ кæныс»,—бахудт ул лæппу. Дзулы тæнæг лыгга- 
гыл еугæф байзæрста æмæ йæ Герæмæ дæтты. 
— Музыкæ дæм нæй æви?—комдзаггæнгæ йæ фæрсы Герæ. 
— Уæуу, мæ сæр мын куыд рачындæуыди,— йæхи æфхæрын- 
мæ фæци Энвер.— Замманай эстрадон зарджытæ мæм ис, æз 
та дæ абондæргъы хус ныхæстæй рæвдауын. 
10 

Лæппу сыстад, япойнаг магнитофонмæ бацыд, скусын æй 
кодта, æмæ дзы сабыр музыкæ раивылд. 
— Иу кафт акæнæм,—дзуры фысым йæ уазæгмæ. 
— Нæ, нæ, нæ!— йæ сæр та ныттылдта Герæ. 
— Цæуыннæ? 
— Нæ зонын. 
— Ницы зонын дзы хъæуы. 
Энвер ын йæ цонгыл схæцыд, æмæ сылгоймаг сыстад. 
«Цы фидæрттæа»рæзт у. Кæй лæг фæуа, уый амондджын уы- 
дзæн. Цалынмæ ус кура, уæдмæ йæ нал суæгъд кæндзынæн. 
Иугæр æнæ мойæ баззадтæн, уæд хъуамæ цардæгасæй мæхи 
баныгæнон? Мæн дæр цæрын фæнды нырма»,—лæппуйы цæс- 
гоммæ кæсгæйæ, хъуыды кæны Герæ. Энверы къухтæ йæ фæ- 
сонтыл са1быргай змæлынц æмæ йын йæ риумæ цыдæр æхсыз- 
гон æнкъарæнтæ хæссынц. Къухтæ йæ хæрдмæ систой. 
— Ма кæ, Энвер, æруадз мæ. Нырма кæрæдзи дзæбæх дæр 
куы нæма зонæм.... «Уæддæр мæ йæ фидар дзæмбытæй нал 
суадздзæн». Уыцы хъуыды йын ныфсы хос фæци, æмæ йæ къæх- 
тæ батылдта. 
— Фæлæуу-ма! Æз... æз дæм уый тыххæй не ’рбацыдтæн!— 
дзуры тызмæгæй, лæппуйы бæзджын сæры хъуынтæм лæбуры, 
йæхи дзы тоны. 
— Æз дæм ныр æнæхъæн м’æй бæллыи...— тыхулæфтгæнгæ 
йын йæ хъусы дзуры Энвер—Ды диссаджы сылгоймаг дæ... 
«Каед æй хъæуон, уæд райсом дæр ам уыдзынæн...»—фев- 
зæрд Герæйы сæры æмæ йæхи фæтызмæгхуыз кодта. 
— Суадз мæ, Энвер, æз ахæм митæ нæ уарзын. 
Дзæнгæрæджы рæсугъд зæлтæ агъуыстмæ æрбаивылдысты, 
æмæ лæппу сагъдауæй аззад, .æрæджиау сылгоймаджы пъолмæ 
æруагъта. Герæ йæм дæле уæлæмæ фæрсæгау кæсы, чи дæм æр- 
бацыдаид, зæгъгæ. Энвер йе уæхсчытыл схæцыд æмæ йæ рохст 
цæстæнгас дуары ’рдæм аздæхта. Иæ цæсгомыл бæлвырд зы- 
ны, йе ’нæхуынд уазæгæй тынг разы кæй нæу, уый. Иæ бæз- 
джын рихитæ дæр ма мæсты змæлд бакодтой. 
Дзæнгæрæджы фæлмæн зæлтæ та музыкæимæ баиу сты. 
«Æнæбайрайгæ фæу, цы магнитофон дæ! Мæ фыр диссагæй 
йæ хуыссын дæр нал акодтон, цыма мæ хъæбысы Сахы рæсугъд 
уыд!»— йæхимæ æрба’мæсты Энвер. 
Ногæй та дзæнгæрæджы аив зæлтæ. 
«Гыцци ма уæд, æндæр кæуылфЗвнды дæр разы дæн. Уый 
мæ ма фенæд сылгоймагимæ. Ноджы ахæм зæрондимæ...»—хъуы. 
ды кæны йæхинымæр лæппу. 
— Энвер, дуар байгом кæ! Мидæгæй дæ, уый зонын!—хъуы- 
и 

сы йæм тыргъæй йæ хæзгулы барджын хъæлæс. Бæлвырд ын 
фенцондæр, æмæ йæ къæхты бынæй ныуулæфыд. 
— Дæ уарзон у?—фæрсы йæ Герæ. 
— 0. 
— Ауадз æй, æмæ ацæуа. Абон дæ никæмæн ратдзынæн,— 
лæгъстæхуызæй йæм дзуры Герæ. 
«Дæу хуызæн хицау ма мын нæ уыди. Цы ’дылы ми фæ- 
цæйкодтон, æвæдза. Хорз æмæ мæ хæзгул æрбацыд», бынтондæр 
æрсабыр Энвер æмæ магнитофон ахуыссын кодта, дуары цурмæ. 
йæ къахфындзтыл бацыд æмæ æддæмæ йæ хъус дары. 
— Идиот!—æрбайхъуыст та йæм чызджы мæстæлгъæд хъæ- 
лæс, стæй йæ къæхты уынæр бетон асинтыл адард. 
— Ныртæккæ та йæ фæстæмæ ардæм хъæуы! Цалынмæ нæ- 
ма схæццæ, уæдмæ феддæдуар у, ам уыдтæ, уый куыд нæ базо- 
на!—Герæмæ тыхстхуызæй дзуры Энвер. 
Сылгоймагæн лæппуйы ныхæстæ фæхъыг сты æмæ тæргай- 
хуызæй дуары ’рдæм араст. 
— Кæд ма мæм æрбацæудзынæ?—цæмæй йæм ма фæхæрам 
уа, уый тыххæй йæ фæрсы Энвер. 
— Куы дæ бафæнда, уæд мæм-иу дæхæдæг æрбацу, æцæг 
æнæ уæлдай митæй...— загъта Герæ, æмæ йæм, хинхудтгæнгæ, 
йæ амонæн æнгуылдз æртхъирæнгæнæгау батылдта. 
«Гъер гаражы диспетчеримæ мæхи куыд фæцæйбастон? Кæд 
истæмæй рынчын у, уæд та? Хæрзаг иу шофыры дæр æнæ ба- 
рæвдаугæйæ нæ уадзы...»— хъуыды кæны йæхинымæр Энвер. 
Дуар байгом кодта, æм.æ Герæ æвæндонæй тыргъмæ ахызт. 
— Æрбацыдтæ?—хъуысы Энвермæ йе ’нкъард хъæлæс: 
«Кæимæ ныхас кæны, кæ, афтæ хионхуызæй»—йæхи фæрсы 
Энвер. Æддæмæ акаст æмæ тæнтъихæг саулагъз чызгмæ фем- 
дзаст. 
— Мæ кæстæр у — Верæ,— уазал хъæлæсы уагæй йын йæ 
мидфарстæн дзуапп дæтты Герæ. 
Энвер ын йæ сæрæй акуывта. Чызджы сæр дæр зыиа-нæзы- 
на базмæлыд. 
Лæппумæ афтæ кæсы, цыма, Герæимæ уаты цы куыстой, уый 
Верæ бамбæрста æмæ сын йæ мæстыхуыз цæстæнгасæй уайдзæф 
кæны. 
«Мæнæн та циу? Йæ мады æфхæрæд»,— февзæрд йæ сæры. 
— Энвермæ бауадтæн, кæд, зæгъын, дæуæн æфтауцуатæй зы- 
мæгон цырыхъхъытæ райсид. Къухты æгæр зынаргъ сты, æмæ 
уый бæрц æхца кæмæ и?..— йæ чызджы раз йæхи сраст кæны- 
ныл архайы мад. 
«А-а-а, уæдæ мæм уый тыххæй æрбацыдтæ, уый тыххæй? Æз 
та цы фенхъæлдтон, хуыцау — йæ зонæг, æмæ мæхи тынг æнæ- 
12 

уæзданæй равдыстон»,— фæтæригъæд ын кодта Энвер æмæ йæм 
къæмдзæстыгхуызæй бакаст. 
— Æцæг зæгъыс, мамæ?!—хъуысы йæм Верæйы æхсызгон 
хъæлæс. Чызг ма фыр цинæй йæ армытъæпæнтæ кæрæдзиуыл 
дæр ныццавта. 
— Йæхи йы-н бафæрс,— дзуры йæм Герæ, йæхæдæг лæппумаг 
аивæй йæ цæст ныкъулы, мæ фарс рахæц, уымæй дын ницы уы- 
дзæн, зæгъгæ. 
— О, о,— йæ сæр разыйы тылд кæны Энвер. 
— Цы хорз у!—хъæлдзæгæй та сдзырдта Верæ, йæ мидбы- 
нат цъилау æрзылд, æмæ йæ джиппæйфыст æрвхуыз къабайы 
фæдджитæ хæрдмæ стахтысты. 
«Цы рæсугъд зæнгтæ йын и. Иннæ ахæм йæ гуыры конд. 
Уæдæ цæсгомæн дæр ницы у. Æз та хæзгултæ æндæр рæтты 
агурын»,— хъуыды кæны Энвер. Цæмæн, уый бæлвырд нæма 
эоны, фæлæ чызг дзæбæх дзаумæттыл æнувыд кæй у, уый йын 
æхсызгон у. 
— Мæнæн — хатыр. Нал мæ æвдæлы,— дзуры Верæйы æф- 
сæрмхуыз æнæхин цæстытæм кæсгæйæ. 
— Хъусыс, цырыхъхъытæ дæ ма ферох уæнт. Мæ чызг бæ- 
гъæввад у...— хинхудтгæнгæ йæм йæ амонæн æнгуылдз тилы 
Герæ. 
«Цы хорз у, мадмæ кæй нæ фæрæдыдтæн, уый...»— хъуыды 
кæны Энвер, йæ зæрдæмæ цыдæр æнахуыр фæлмæн æнкъарæн- 
тæ бахъуызыдысты, æмæ йæ мидбылты бахудт. 
— Æз иу хъуыддагыл бирæ дзурын нæ уарзын, Герæ. Иу- 
гæр «о» загътон, уæд сæ æлхæдыл нымай. 
Энвер йæ дуар сæхгæдта æмæ бетон асинтыл уырдыгмæ фæ- 
раст. 
«Ацы лæппумæ чысыл нæй, æмæ дзы спайда кæнын хъæуы. 
Кæд хуыцауы фæнда, уæд æй мæ къухтæм æрбайсдзынæн»,— 
йæ фæдыл æхсызгонæй кæсы Герæ. 
2 
Сау «Волгæ» згъоры горæты нарæг уынгты. Светоформæ куы 
бахæццæ вæййы, уæд æвæндонæй æрлæууы, иу чысыл банхъæл- 
мæ кæсы, цъæх рухс нæма ссудзы, афтæ йæхи æнæрхъæцæй раз- 
мæ аппары æмæ та йæ тых-йæ бонæй’асфальтыл стырындз вæй- 
йы. Фæзилæны йæ цæлхыты хъыррыст ссæуы, цавæрдæр æна- 
уæрдон тых æй иуварсырдæм фæцæйхæссы, сфæлдæхынмæ йæ 
бирæ нал фæхъæуы, фæлæ йæ цыд нæ фæсабырдæр кæны. Иæ 
бæттæнтæ рæмудзы, цыппæрвадыгæй уайы, тæхы размæ. 
Энвер йæ галиу рæмбыныкъæдз машинæйы гом рудзынгыл 
13 

дары, æмæ рахиз къухæй рулыл дæ зæрдæ-мæ зæрдæйæ хæцьи 
«Верæйæн цырыхъхъытæ куы балхæнон, уæд мæм цы цæс- 
тæй ракæсдзæн цымæ? Æнæ дзæгъæл ракæ-бакæйæ мæ куы ба- 
мбарид. Лæгъстæ кæнынæй мын æнаддæр ницы ис. Дзаумæттæ 
бирæ кæй уарзы, уый хорз у. Хъуам»æ мын æнцондæрæй æрта- 
са... Куы фæрæдийай, уымæй нæ тæрсыс? Ацы хатт дæ размæ 
æнæхæлд чызг фæци. Иæ сыгъдæг цæстæнгасмæ йын нæ кæ- 
сыс? Ахæм чызг дын æнцонтæй не сразы уыдзæн. Уæддæр æй 
хъуамæ бафæлварон»,— хъуыды кæны йæхинымæр Энвер. Ма- 
шинæйы раззаг авджы сæрмæ цы нарæг айдæн фидаргонд и, 
уый йæхирдæм разылдта æмæ йæм скаст. Йæ мидбылты бахудт, 
æмæ йæ урс дæндæгтæ уыцы рæсугъдæй разындысты. 
«Верæ мын ком куы раттид, уæд ын иуæй иннæ зынаргъдæр 
дзаумæттæ æлхæнин, æмæ сызгъæринау цæхæр калид. Цы ма 
хъæуы сылгоймаджы уымæй хуыздæр? Амонд, мæ хур, амонд. 
Дæуæн дæ бон раттын цы нæ у, уый. Æмæ цæуыннæ у мæ бон 
амонд раттын? Æз кæмæй æвзæрдæр дæн? Æвзæрдæр никæмæй 
дæ, фæлæ — хъал, хъал. Гъер Верæ замманай чызг куы у, уæд 
æй цæуыннæ ку.рыс? Æмæ йæ куыд ракурон, куы ницыма йын 
зонын. Уæдæ дзы ратащау дæхицæн хæзгул цæмæн аразыс? Ни- 
цы дзы аразын хæзгул. Аразыс, аразыс! Исты дын фыццаг хатт 
у? Куыддæр рæсугъд чызгыл сæмбæлыс, афтæ дæ хуыссæн дæ 
цæстытыл ауайы. Уым æй куыд рæвдаудзынæ, уыцы зæрдæхъы- 
дзыгæнæн нывтæ дæ зондыл фæуæлахиз вæййынц, æмæ дæ цæ- 
стытæй æндæр ницыуал фæуыныс. Æз аххосджын нæ дæн. Куы 
нæ мын-иу сразы уаиккой, уæд... Дæхи уæддæр ма сай. Нырма 
ус курын дæ фæсонæрхæджы дæр нæма ис. Ис. Кæд Верæ хи- 
уылхæцгæ .разына, уæд æй ракурдзынæн. Ракурдзынæ, куыннæ! 
Афтæ хорз дæ сæр. Дæ зæрдæмæ-ма лæмбынæпдæр байхъус, 
цыма дын цы дзуры. Чызджытæ хæлæггæнаг кæй сты, æмæ Ве- 
рæйæн, йе ’мгæртты зынаргъ дзаумæттæм кæсгæйæ, йæ цæсты 
фиутæ кæй тайынц, ууыл цинæй мæлыс, нæ? Нæ мæлын. Мæ- 
лыс, мæлыс, æмæ йыл басæтт! Æфтауцуатмæ дæр уымæн тын- 
дзыс. Æхца дæм бирæ ис, æмæ цардæй къæртт æппарыс. Дæ 
бонæй у. Згъоргæ рæвдздæр, уыцы æнæхайыры цырыхъхъытæ 
балхæ æмæ чызджы дæхирдыгæй фæкæ. Верæ дæ йæхæдæг уый 
бæрц не ’ндавы. Уымæй рæсугъддæр чызджытыл дæр бирæ хæт- 
тыты фæуæлахиз дæ. Уæдæмæ дæ ногдзинад сайы йæ фæдыл. 
Чи зоны, уый дæр та фæуадзай æмæ та æндæр амæттаджы фæ- 
дыл стырындз уай. Мæхи аххос нæу. Къамæй æхцайыл чи хъа- 
зы, уыйау мыл азарт фæтых вæййы, æмæ мæхиуыл ныххæцын 
нал бафæразын. Куыд бафæразай? Уымæн хъару дæр 
хъæуы. Цæкуыйæ хаст уырсы цы бауромдзæн Æз азымджыч 
нæ дæн. Цард мæ йæхæдæг сæвæрдта ахæм уавæрты. Мæ бы- 
14 

«аты алчидæр афтæ кæнид... Ницы зæгъæн дæ и, æнцойуат ран 
.æрлæууыдтæ. Иуæй — ронбæгъд, иннæмæй — сыгъдæгцæсгом. 
Афтæмæй цыфæнды æбуалгъдзинадæн дæр срастгæнæн ис. Нæй! 
Æз æбуалгъдзинад мæ сæрмæ не ’рхæсдзынæн. Верæйæ мæ 
мур дæр ницы хъæуы. Цырыхъхъытæ йын ратдзынæн æмæ 
.ацæудзынæн, йæ цæсты кæронæй дæр мæ куыд никуыуал фена, 
афтæ. Æз цы Энверы зонын, уььй æнæистæй тыххæй лæвæртгæ 
кæиа.... Уæдæ ма-иу кæс!..»—фидар дзырд дæтты йæхицæн Эи- 
вер. 
«Волгæ» згъоры æнæхсад асфальтыл, тæхы размæ, йæ бæт- 
тæнтæ тоны горæты сæйраг æфтауцуатмæ. 
«Сабырдæр цу, науæд сылгоймаджы азарæй царæфтыд кæ- 
ныс, гормон. Алы юбкæйы фæдыл дæр фæдагурæг куыдзау куы 
стырындз вæййыс. Мæ ныхас дæ зæрдыл бадар, де ’нæсæрфат 
миты тыххæй иокуы цъысымы хаудзынæ. Ацы царды лæвар ни- 
цы ис, алцæмæн дæр фидын хъæуы... æхцайæ... тугæй...» 
Энверæн æваст Дæ хъуыдытæ базгъæлæнтæ сты. Иæ размæ 
урс «Волгæ» кæцæй февзæрд, уый æмбаргæ дæр нæ бакодта. 
Уромæныл ма йæ къах бæргæ авæрдта, фæлæ байрæджы. Кæй- 
дæр машинæйы фæстаг дуар батььдта. 
«Мæ амондæн дзы ничи бадт, æндæр мæхи нæ байсæфта- 
йн?»—февзæрд йæ сæры. 
— Цæстытæ дыл нæй æви?! Танкау размæ цы бырсыс?!—йæ 
хъух æм æртхъирæнгæнæгау тилы æрыгон шофыр. Бæрзонд бур- 
хил лæппу. Иæ цъæх цæстытæ фыр мæстæй цæхæр калынц, фæ- 
лæ сæ уæщдæр, зæрдæ йæхимæ чи скъæфы, ахæм фæлмæндзи- 
над ивылы. Иæ дæргъæлвæс нарæг цæсгом ныффæлурс. Тæнæг 
бур сæры хъуынтæ бæрзонд ныхмæ æркалдысты, æмæ афтæ зы- 
ны, цыма уыдон дæр сæхимидæг мæсты змæлд кæнынц. Шо- 
фыр йæ машинæйы цъæл дуармæ рохст цæстæй кæсы æмæ йæ- 
химидæг тыхсы. 
«Ныртæккæ йын æхца ратдзынæн, æмæ ныл милиционеры 
цæст куыд не ’рхæца, афтæ фæйнæрдæм фæпырх уыдзыстæм»,— 
йæхицæн зæрдæтæ æвæры Энвер. «Волгæ»-йæ габыргай рахызт. 
— Ныр ма мæ хицауæн цы зæгъдзынæн, йæ машинæ йын 
куы ныцъцъæл кодтай, уæд?!—хъæр ыл кæны лæппу. Энвер ын 
йæ «Волгæ»-мæ хæстæпдæр бацыд æмæ йæм æдзынæг кæсы. 
— Цалцæггæнæггаг ын цас бахъæудзæн?— фæрсы шофыры. 
— Æмæ йын цы зонын! Йæ дуар ивинаг у бынтондæр, стæй 
йæ фарс... 
— Æхца дæ цас хъæуы мæнæй?—йæ ныхас ын æрдæгыл фе- 
скъуыдта Знвер æмæ йæ пинджачы риуы дзыпмæ нывнæлдта. 
— Æппынкъаддæр дæс æмæ ссæдз туманы. Ивæн хæйтгæ 
къухы куыд зынаргъ сты, уый нæ зоныс?.. 
15 

Энвер йæ чыссæ систа, фæлæ йæ уайтагъд фæстæмæ йæ 
дзыппы атъыста. 
Милиционер сæ уæлхъус алæууыд, йæ къух йæ къæмисæнмæ 
схаста æмæ сын йæхи бацамыдта: 
— Инспектор Джиойы-фырт. 
«Мæ кæрц ма дыс хъуаг уыди. Пахан мын ацы хабар куы 
базона, уæд та загъд-замана сисдзæн»,— йæхимидæг батыхст 
Энвер. 
— Фæивар кæнын дæ бахъæудзæн, æфсымæр! Æри-ма дæ 
гæххæттытæ!—тызмæгæй йæм дзуры .милиционер.— Ахæм ног 
машинæ бабын кæ! Сæ дзыхтæ ныххæлиу кæнынц, æмæ авари— 
цæттæ! Дæ амонд бахæр. Искæй куы амардтаис, уæд цæргæ- 
бонты — ахæстоны!.. 
Инспектор Энверы мыггаг æмæ фыды номыл йæ цæст аха- 
ста æмæ цавддурау фæци. Адæргæй йæ сурхид акалд. Ие ’взаг 
аныхъуырдта, æмæ йæ дзыхæй хъыпп-сыпп нал хауы. Иæ сырх- 
уадул тыппыр цæсгом цикъæйау афæлурс. Ие ’нгуылдзтыл зыр- 
зырæг бахæцыд. 'Къæйных цæстытæ фæтарстхуыз сты. Ие ’ргом 
куы гæххæттытæм аздахы, куы сæ хицаумæ. Ие ’нахъинон уа- 
вæрæй цы хуызы фервæза, ууыл сагъæсы бафтыд, фæлæ йæ сæр 
ницы ахсы .æмæ йæхимидæг катай кæны. Аххооджын Энвер кæй 
у, уый æмбары, фæлæ йæм нæ уæнды. Сæ хæдзæрттæм сæ æнæ 
хъаугъайæ арвитид, фæлæ пырх машинæйы шофыр йæ коммæ 
куы нæ бакæса. Ныридæгæн йæ хъуыр-хъуьирæй куы нæ æнца- 
йы. Иæхицæн сабыргай куыд æрбацæйцыд æмæ йыл Энвер йæ 
«Волгæ» куыд баскъæрдта, уый дзуры æмæ дзуры. Нæ, ацы 
лæппу, æнцонæй чи бауисæн кæна, ахæм нæу. Иæхи йын фæ- 
азымджын кæнид, фæлæ цы цæсгомæй? 
— Æри-ма ды дæр дæ гæххæттытæ,— |йæ къух æм дары ми- 
лиционер. Лæппу йæм йæ гæххæттытæ радта æмæ йын йæцæсты- 
тæм фæрсæгау кæсы. 
— Æфсымæр, раст зæгъгæйæ, ды дæр æнаххос нæ дæ,— йæ 
сæр хæрдмæ нæ исы, афтæмæй дзуры инспектор. 
— Æз ницы аххосджын дæн! Сæйраг фæндаг мæн уыди! Сау 
«Волгæ» æнæнхъæлæджы сгæпп кодта мæ размæ!—хъæр кæны 
лæппу, фæлæ йæм инспектор ницы хъус дары. 
— Рахизырдæм дæ акæсын хъуыди. Бузныг мын зæгъ, дæ 
талон дын кæй нæ хуынкъ кæнын, уый тыххæй. 
— Гал марæггаг — хъуг,— саст хъæлæсæй дзуры шофыр. 
Инспектор иу чысыл хъуыдыдзастæй алæууыд, стæй йæ мид- 
былты бахудт. 
— Лæппутæ, уæдæмæ афтæ бакæнæм. Сымах мæн нæ фед- 
тат, æз сымах нæ федтон. Уæхæдæг бафидаут, нæ? 
— Хорз,— йæ сæр банкъуыста Энвер æмæ та чыссæ йæ дзып- 
16 

пæй систа. Милиционер рогæй сулæфыд æмæ йæхи иуварс ай- 
ста. 
— Дæ ном цы хуыйны?— фæрсы шофыры Энвер. 
— Мырзабег. 
— Кæмæй дæ? 
— Цыдатæй. 
— Кæмæй?!— фæгæмæл Энвер. 
— Цыдатæй. 
— Æ, мæ сæр мын куыд рачындæуыди. Чысыл ма бахъæуа,. 
мæ мады ’рвады фæцæймардтон. 
— Æцæг зæгъыс æви?— бацинхуыз и Мырзабег. 
— Ауьгстæн, æцæг. Ацы машинæйы кæй ласыс? 
— Иу профцæдисон тъузы. 
— Æмæ дæ куыст дæ зæрдæмæ цæуы? 
— Нагъ. Бон-изæрмæ гаражы къамæй хъазын, æмæ мæ 
дзыпп бынтондæр сафтид. Хицау йæхæдæг дæр никæдæм цæуы, 
мæн дæр никæдæм уадзы. 
— Мæнмæ дæ нæ фæнды? 
— Æмæ цæмæй кусыс? 
— Сæны заводы директорæй. 
— О-гъо! Ацы дымысдæр дæ дзæгъæлы нæ фæтарст,— инс- 
пекторы ’рдæм ын сæрæй амоны Мырзабег. 
— Куыд зæгъыс? 
— Æз разы дæн, фæлæ уал мæ машинæ сцалцæг кæнын 
хъæуы.... 
Энвер йæ чыссæйæ дæсгай тумантæ æртæ гæххæтты систа 
æмæ йæм сæ радта. 
— Куыддæр суæгъд уай, афтæ мæм-иу фæзын. Æз дæм æн- 
хъæлмæ кæсдзынæн. 
— Хорз,— йæ сæр батылдта шофыр æмæ йæм йæ мидбылты 
бахудт. 
«Мæ сины саст фæрæстмæ. Замманай дзæбæх лæппу ссард- 
тон. Хъуамæ мын бахъуаджы сахат истæмæн сбæзза»,— йæхи- 
нымæр скарста Энвер æмæ йæ машинæйы сбадт. «Волгæ» йæ 
бынатæй фенкъуысыд æмæ та асфальтыл стырындз, цыма йыл 
æппындæр ницы ’рцыд, уыйау. Горæтæй агæпп ласта, уираг дур- 
тæй астæрд фæндагмæ бахызт, æмæ йæ цæлхыты гуыр-гуыр 
цæуы. 
«Цард дæр мæнæ ахæм къуызыртæ фæндаджы хуызæн у. 
Чи йыл, тыхтухæнтæгæнгæ, фистæгæй цæуы, чи — гыбар-гыбур- 
гæнгæ хæрæгуæрдоныл, чи — рог машинæйыл, чи та йæ сæрмæ 
хæдтæхæгыл тæхы æмæ йын йæ фыдæбон не ’мбары»...— хъуы- 
ды кæны йæхинымæр Энвер. 
«Волгæ» галиуырдæм базылд, иу чысыл ма азгъордта, стæй 
2 Цомартаты Изж тСег 
17 

дыууæуæладзыгон хæдзары цур æрлæууыд. Лæппу дзы æвæн- 
донхуызæй рахызт æмæ сагъдауæй лæууы. Иæ дуар ын сæхгæ- 
на æви нæ? Уæвгæ йæ цы ’хгæны? Нич-и йын æй адавдзæн, уый 
■нæ зоны? Бæгуыдæр æй зоны. Иæ фыд зæхх иннæрдæм сфæл- 
дахдзæн, уæддæр æй ссардзæн, æмæ къæрных карз æфхæрд 
баййафдзæн. Нæ, ничи йæм бауæнддзæн. 
Энвер кæройнаг къæсæрыл мидæмæ бахызт æмæ бетон асин- 
тыл сабыргай хæрдмæ фæцæуы. 
«Æддæмæ мæм ракæсдзæн æви нæ? Кæд нæ ракæса, уæд 
йæхицæн аргъ кæнын зоны, æмæ йын мæ риуыл — фæндаг, кæд 
мæ размæ рауайа, уæд лæджы ном хæссыны аккаг нæу»,—ны- 
хас кæны Аæхиимæ. Дыккаг уæладзыгмæ схызт. Æфтауцуаты 
хицау æм кæй нæ ракаст, уый йын иуæй æхсызгон у, иннæмæй— 
хъыг. 
«Лæгдзинад æм кæй ис, уый хорз у, мæ пахан æмæ мæн кæй 
ницæмæ дары, уый та — æвзæр. Цырыхъхъытæ мын куы нæ 
ратта, уæд æй ардыгæй фæтæрын кæндзынæн!»—скарста йæхи- 
нымæр æмæ кæройнаг дуарыл мидæмæ бахæцыд. 
Бæзæрхыг саулагъз лæппулæг цыма бирæ азты фæстæ йæ 
мады зæнæджы сæрæгасæй федта, уыйау ыл ныццин кодта, къæ- 
лæтджынæй фестад æмæ йæ размæ рауад. 
— Æвæджиауы хынцинаг уазæг нæм фæзынд!—дзуры æх- 
^сызгонæй. 
«Мæ пахан стыр хицау куы нæ уаид, уæд мын дæ бынатæй 
стгæ дæр не скодтаис. Куыд дыдзæсгом стут, адæм, куыд. Дык- 
каг хатт мæ уыныс æрмæст, афтæмæй мыл уарзон æфсымæрау 
узæлыс. Дæ цæстытæ иуырдæм дзурынц, де ’взаг та — иннæр- 
дæм. Мæ пахан уæ фосыл дæр нæ нымайы, сымах та ма уый 
æдде мæнæн дæр мæ зæвæттæ сдæрут. Ехх, адæм, адх»м!»— 
.хъуыды кæны йæхинымæр Энвер. Æвæндонæй йæм йæ къух ба- 
лæвæрдта. Лæппулæг ын æм дыууæ къухæй февнæлдта æмæ 
йæ зæрдиагæй тилы. Йæ тыппыр цæсгомыл зæрдæлхæнæн мид- 
былхудт æрбынатон æмæ дзы нал хицæн кæны. 
— Куыд æрæгмæ цыдтæ? Телефонæй куы *рбадзырдтай, уæ- 
дæй нырмæ дæм æнхъæлмæ кæсын... 
— Мæ машинæ мын иу «Волгæ» скъуырдта, æмæ уым ба- 
-фæстиат дæн. 
— Скъуырдта, зæгъыс?!—тарстхуызæй йæ .фæрсы лæппу- 
лæг. 
— О. 
— Æмæ дын ницы уыди?! 
— Куыд уы<ныс, афтæ. 
Энвер бандоныл æрбадт æмæ йæ иу къах иннæуыл сæвæрд- 
та. Æфтауцуаты хицау дæр къæлæтджыныл йæхи æруагъта 
18 

æмæ уазæгмæ фæрсæгау кæсы. Энвер йæ ныхас цæмæй рай- 
дайа, уый нæ зоны. Рагæй æрæгмæ дæр курынæй йе сæфт уы- 
ны... 
— Цæмæ дæм æрбацыдтæн, уый зоныс?— къæмдзæстыгхуы- 
зæй фæрсы лæппулæджы. 
— Исты хорз дзаума дæ хъæудзæн... Ардæм æндæр ницæйг 
тыххæй цæуынц...—хинхудт кæны ’фтауцуаты хицау. 
— Раст зæгъыс,— æнæбары бахудт Энвер дæр.— Сылгойма- 
джы цырыхъхъытæ... Кæд гæнæн и, уæд... 
— Гæнæн та цæмæн нæй?.. Кæцы размер дæ хъæуы? 
— Æртын æвдæм. 
— Фæлæуу, æз — ныртæккæ,— загъта лæппулæг æмæ фед- 
дæдуар. 
«Мæ хъул сах абадт. Ай мын цырыхъхъытæ нæ, фæлæ йæ- 
усы дæр ма мæ машинæйы авæрдзæн. Замманай миниуджытæй 
фæхайджын. Хъуамæ тагъд схиза хæрдмæ...» 
— Диссаджы цырыхъхъытæ!— йæ хъуыдытæ йын фескъуыд- 
та лæппулæджы цины хъæр.— Барæй сæ фæфæстиат кодтон. 
Хионтæй, зæгъын, искæй куы бахъæуой... 
«Кæд дын мæнæй хиондæр нæй, уæд дæ мард æнæ ныгæ- 
дæй баззайдзæн»,—йæхинымæр ыл худы Энвер. Цырыхъхъытæ 
райста æмæ сæм æхсызгонæй кæсы. 
— Æппæты фæстагдæр модæйыл хуыд сты. Иуæй — тыиг 
рæсугъд, иннæмæй—тынг хъарм. Базары сæ уайтагъд фондз 
æмæ ссæдз туманæй алхæниккой,— цыма дзы сæудæджер кæ- 
ны, уыйау сæ æппæлы фысым. 
Энвер йæ дзыпмæ нывнæлдта, фæлæ йын æфтауцуаты хицау 
йæ цонг ацахста. 
— Дæ хуыцауы хатырæй, ма мæ бафхæр. Æз дын уый тых- 
хæй нæ загътон... 
— Æз дæр дæ зыгъуыммæ нæ бамбæрстон. Сæхи аргъ дын 
фидын æрмæст. 
— Нæ хъæуы... 
— Ома? — фæрсæгау æм кæсы Энвер. Лæппулæджы цæсгом 
асырх. Иæ сæгъдза.ст цæстытæ ныкъкъæм^зæстыг сты. 
— Никуы дын ницы фæдæн æмæ... 
— Уанцон нæ дæ. Ахæм зынаргъ лæвар?..— йæ къух йæ* 
дзыппы дары Энвер, фæлæ дзы æхца исынмæ нæ тагъд кæны. 
— Дæу хуызæн буцгæнинаг уазæгæн зынаргъдæр лæвæрттæ 
кæнын æмбæлы, бæргæ, фæлæ...— йæ сæвджын уæхсчытыл схæц- 
схæцгæнгæ, йæ мидбылты худы фысым.— Хуыцауæй дæ бауыр- 
нæд, Энвер, дæ хабар мын телефонæй куы бамбарын кодтаис^ 
уæд дæ ардæм цæуьгн дæр нал бахъуыдаид, æмæ ма лæ 
«Волгæ» дæр æвыдæй аирвæзтаид. Ныртæккæ æфтауцуатмæ 
19» 

:куы фæцæйцыдтæн, уæд æй ауыдтон. Тынг цæф нæу, фæлæ... 
«Искæй бæллæх мæнæй уайтагъд æрбайрох вæййы, ай та 
мын мæ машинæйы чысыл цъæррæмыхст дæр йæ зæрдыл бадард- 
та. Фæлмæндæр уæвын хъæуы адæмимæ. Се ’ппæт дæр мæм 
дымысдæртæ кæсынц, æмæ сæ рагацау ме сæфт фенын. Фæл- 
мæндæр уæвын мæ хъæуы, науæд бынтондæр ныддурзæрдæ уы- 
дзынæн»,— хъуыды кæны йæхинымæр Энвер. Иæ къух йæ дзып- 
пæй сласта, фæлæ йæ |цы фæкæна, уый нæ зоны. 
«Æхца йын ратт, худинаг у. Дæ фыды тыххæй дын сæ лæвар 
кæны, æмæ ахæм æгад митæ дæ’сæрмæ ма хæсс. Сис æхца 
æмæ йын цьфыхъхъыты аргъ бафид. Дæуæн дæ фæсдуар цы 
мулк и, уый амæн йæ рæбыны дæр иæй,— дзуры йæм йæ мид- 
хъæлæс. 
— Цас кæнынц дæ цырыхъхъытæ?— фæрсы ’фтауцуаты хи- 
цауы. 
Лæппулæг йæ къухтыл хæрдмæ схæцыд, мах æхсæн ахæм 
гыццыл хъуыддагыл бирæ дзурын не ’мбæлы, зæгъгæ, æмæ та 
Энвер дывыдон арты бахаудта. Иуæй ,йæ фысымæн æхца рат- 
тын фæнды, иннæмæй йæ цырыхъхъытæ лæвар ахæссын фæнды. 
«Гъе, уæууæй, гъе! Ахæм капеччытæм æрхау! Уый дæ æл- 
хæнгæ кæны, æлхæнгæ, гормон. Æмæ мæ цы айсдзæн? Де 
’фсарм. Ды ардыгæй куы ацæуай, уæд æй искæмæн аппæл- 
дзæн æмæ...» 
Энвер адæргæй ,йæ хъуыдытæ кæронмæ ахæццæ кæнын дæр 
нал бауагъта. Ие ’хцадонмæ февнæлдта, сыстад æмæ лæппу- 
лæгмæ æлхынцъæрфыгæй бакаст. 
— Цас у сæ аргъ? 
— Æртындæс туманы. 
Энвер стъолмæ дзыхъхъынног æхцатæ æрæппæрста, цырыхь- 
хъытæ райста æмæ тыргъмæ ахызт. Фысым — йæ фæдыл. 
— Цæй, хорзæй баззай. Бузныг. 
Цыдæр зæгъын ма йæ фæнды, фæлæ цы зæгъа, уый нæ зо- 
ны æмæ йæ къух æфтауцуаты хицаумæ дæтты. Уы,й та йæм зыд 
æвнæлд фæкодта, йæ уымæл армытъæпæнты йæ æлхъивы æмæ 
йæ æхсызгонæй тилы. Иæ райдзаст цæсгомыл бæлвырд зыны: 
Энверæн хорзы кæй бацыди, уый тыххæй йæхицæй тынг разы у. 
Æхца исын дзы кæй нæ куымдта, уый та йæм бынтон хорз кæ- 
сы. Куы нæ йын сæ раттаид, уæд дæр ыл ницы ’рцыдаид, бæргæ, 
фæлæ йæ иугæр афтæ бафæндыди, уæд бар йæхи. Йæ зæрдæ 
йын кæй балхæдта, уый æппæтæй сæйрагдæр хъуыддаг у. Ис- 
куы йæ Энверы сæр куы бахъæуа, уæд дзы хъуамæ уый дæр 
йæхи ма атигъ кæна. Æххуыс дыууæрдæм у... 
Æфтауцуаты хицау уазæджы къух суагъта. 
«Адæмæн козбаудзинад сæ туджы ис, æмæ дзы никуы фер- 
20 

вæздзысты. Милиционер м^ йвар куы фæкодтаид, ацы хуырым 
та мын цырыхъхъытæ куы нæ раттаид, уæд сын фылдæр аргъ 
кæнин, ныр та... Нæ, мæ лымæнлæггаг, ды, бузныг циу, уый 
зоигæ дæр нæ кæныс. Уыдоныл худыс, афтæмæй дæхи митæ нæ 
уыныс. Цард дæ цы уавæрты сæвæрдта, уыдонæй пайда кæ — 
уый хорз адæймаджы миниуæг нæу. Гъер дæ цырыхъхъытæ ам 
куы ныууадзис... Нæ, нæ!»—.йæ хъуыдыйæ фæтарст Энвер æмæ 
бетон асинтыл уырдыгмæ фæцæуæг, машинæйы сбадт æмæ 
размæ атындзыдта. Фисынæй куы фæаууон, уæд дзы йæ хæрзгæ- 
нæг æрбайрох. Дард кæцæйдæр æм æрбахъуызыд Верæйы су- 
рæт. Сабыргай мигъфæлмæй асыгъдæг, æмæ лæппумæ ирдæй 
разындысты йæ сау цæстытæ, ,йæ чысыл аив фындз, йæ сырх- 
ахуырст былтæ, йæ урс сыгъдæг ных, йæ сау дзыккутæ. Цæсты- 
тæ стыр не сты, фæлæ сæ мидæг цыдæр æнахуыр тых и, æмæ 
йæ сæхимæ æлвасынц, дойныйæ мæлæг адæймаджы суадон йæ- 
химæ куыд æлвасы, афтæ. Куы йæм фæкомкоммæ вæййынц, уæд 
йæ туг ныллæууы. Цалдæр уынды йеддæмæ йæ нæма фæкодта, 
афтæмæй дзы ныридæгæн йæхи атонын нал фæразы. Иннæ чыз- 
джытæй цæмæйдæр хицæн кæны, фæлæ цæмæй, уый Энвер бæл- 
вырд нæма зоны. Æвæццæгæн, йæ сывæллоны митæй. Бауадз 
æй, уæд бон-изæрмæ чындзытæй хъазид. Исты худæг куы фе- 
ны, уæд йæ цæстытæ ферттивынц, æмæ чысыл сабийау, гæпп- 
гæпгæнгæ, йæ армытъæпæнтæ кæрæдзиуыл хойын райдайы. Куы 
бахуды, уæд йæ дæргъæлвæс урс цæсгом бынтондæр срæсугъд 
вæййы. 
Ср’азы йын уыдзæн цымæ? Цырыхъхъытæ куы фена, уæд 
хъуамæ йæ зæрдæ фæсæтта. Лæвар ын сæ ратдзæн, стæй ма 
йын къабайаг дæр балхæидзæн. Алцыдæр ын балхæндзæн, æр- 
мæст ын ком раттæд. Алы сæрд дæр æй денджызмæ ласдзæн, 
<æмæ иумæ сæ фæллад уадздзысты. Мæнæ ацы машинæйæ кæм 
иæ балæудзысты, ахæм къуым сын нал баззайдзæн Ирыстоны. 
Сыхаг республикæтæм дæр ма ахæццæ уыдзысты. 
Сау «Волгæ» згъоры асфальт фæндагыл, йæ бæттæитæ тоны 
размæ, цыма йæ хицауы зæрдæйы уаг æмбары æмæ уый дæр 
Верæмæ тагъд кæны. Мæнæ сырх агуыридурæй амад фондзуæ- 
ладзыгон хæдзар. 
Энвер йæ машинæ кæртмæ батардта, рахызт дзы æмæ хæрц- 
мæ скаст. Гом рудзынгæй йæм Верæйы худгæ цæсгом разынд, 
æмæ йæ зæрдæ барухс. 
— Мамæ, Энвер мын цырыхъхъытæ æрбахаста!—æрыхъуыст 
жм чызджы цины хъæр. Машинæйы дуар йæ къахæй æнæрвæс- 
сон ссыд бакодта æмæ кæройнаг дуарыл мидæмæ бацыд. Хæрд- 
мæ фезгъоры. Афтæ йæм кæсы, цыма дунейыл Верæйы йас ни- 
кæй уарзы, цыма йæ рæхджы ракурдзæн, æмæ амондджынæй 
21 

цæрдзысты йæ хъæздыгфæлыст фатеры. Æмæ цæуыннæ хъуа- 
мæ цæрой амондджынæй? Верæ кæмæй æвзæрдæр у? Ныр сек- 
ретарæй кусы, зæгъгæ, уæд хъуамæ амондджын ма уа? Энвер* 
æм йæ цæст фæдардзæн æмæ институтмæ бацæудзæн, каст æй 
фæуыдзæн. Уый фæстæ йын хорз куыст ссардзæн æмæ дзы 
уайтагъд æрбайрох уыдзæн, кæддæр цумайы лæдзæг кæй уы- 
ди, уый. 
Энвер цалдæр гæппæн дыккаг уæладзыгмæ схæццæ. Дуар 
хойын æй нæ бахъуыд. Верæ йæм, мидбылхудгæ, ракаст æмæ 
йæ мидæмæ бакодта. 
— Мамæ, мамæ, ракæс-ма, цы рæсугъд цырыхъхъытæ сты!— 
цИ’Нхуызæй дзуры йæ мадмæ. Иæ туфлитæ феппæрста æмæ йæ 
къæхтæ цырыхъхъыты атъыста. 
— Раст цыма мæхиуыл хуыд сгы? Дæ хорзæхæй, кæм сæ 
ссардтай?—фæрсы Энверы. 
— Кæйдæр зæронд дзабыртæ нымæтын ехсæй æрцавтон,. 
æмæ цырыхъхъытæ фестадысты,— худæнбылæй йын дзуапп дæг- 
ты лæппу. Диваныл йæхи æруагъта, йæ иу къах иннæуыл сæ- 
вæрдта æмæ Верæмæ цыбæлхуызæй кæсы. 
Герæ цæлгæнæнæй рацыд, исдуг ’цырыхъхъытæм фæкасг, 
стæй йæ сæр банкъуыста. 
— Рæсугъд куыд сты, фщдын дæр сын афтæ хъæуы. Тæху- 
ды, æмæ чи амæлы. 
«Ацы сылгоймаг цы ’вз/æр зондыл хæст у. Бар ын ратт, уæд 
адæймагæн йæ бынæй рухс суадзид»,— æрбатыхст дзы Энвер. 
Иæ зæрдæйы цы ’хсызгон æнкъарæнтæ гуырыди, уыдон æрбай- 
сæфтысты. 
«Ской æри у, æри тыхми у»,— йæ мады æнæхсæст ныхасæй 
фефсæрмы чызг æмæ йæ чыссæмæ февнæлдта. 
— Оххай, мæрдырох мыл бахæцыд. Фыр цинæй кæм дæн^ 
уый мæхæдæг дæр нæ зонын. Цасы аргъ сты? 
Энвер йæ амонæн æнгуылдзыл хæрдмæ схæцыд æмæ зына- 
нæзына йæ мидбылты бахудт. 
— Дæс туманы?—фæрсы йæ Верæ. 
Лæппу йæ сæр «нагъ», зæгъгæ, банкъуыста. 
— Нæ дæ æмбарын, — стыхсти Верæ. 
Герæ цæлгæнæнмæ бацыд. 
«Уый дын æмбаргæ сылгоймаг, гъе!»—разыйæ дзы баззад 
Энвер æмæ йе ’нгуылдз йæ русыл авæрдта. 
Верæ зæрдæбывæй ныххущт. 
— Мамæ, .рауай-ма, йæ русæн ын иу ба акæ!—хъæрæй дзу- 
ры цæлгæнæны ’рдæм. 
— Уый мæ ба нæ хъæуы, сæрхъæн,— райхъуыст æм Герæйы 
хъæлæс. 
22 

Энверы цæсгом фæрухсдæр. Иæ цæсты уæлтъыфæлттæ æр- 
æхгæдта æмæ йæ ^сæр банкъуыста, ома дæ мад раст зæгъы. 
Верæ бæстастæу сагъдауæй лæууы. Цы кæна, уый нæ зоны 
•æмæ тыхсы. Лæппу сыстад æмæ йæ цурмæ бацыд. Диссаг, ба- 
вналын æй фæнды чызгмæ, фæлæ йæм нæ уæнды. Энвер сыл- 
гоймагмæ йæ ныфс нæ хæссы! Уый йын исчи куы базонид, уæд 
ыл зæрдæбынæй фæхудид. Энвер —тæппуд! Ха-ха-ха! 
— Нæ дæ фæнды?—къуызгæйæ, фæрсы Верæйы. 
Чызджы цæсгомыл арт ссыгъд. Цыма йæ разы исты тæссаг 
сырд и, уыйау æм хъавгæ бацыд, йæхи йæм сивæзта, йæ цæс- 
тытæ ахгæдта æмæ йын йæ русæн аба кодта. Цыма йе уæхсчы- 
тæй уæззау уаргъ ахауд, уыйау ын фенцон и. 
«Иæ былтæн ын аба кæ. Кæд æрбамæсты уа, уæддæр дæм 
ницы суæнддзæн: дæ къухты ис. Рæвдздæр, науæд байрæджы 
уыдзæн! Рæвдздæр ын аба кæ æмæ йын йæ зæрдæйы уаг ба- 
зон!— йæхи размæ схойы Энвер, фæнды йæ чызджы йæ хъæ- 
бысмæ фелвасын, фæлæ йын цыдæр æнахуыр тых йе уæнгтæ 
сбаста æмæ йæ йæ бынатæй фезмæлын дæр нæ уадзы. 
«Цы хæрзæгъдау лæппу у. Иæ фадатæй не спайда кодта»— 
февзæрд Верæйы сæры ’хсызгон хъуыды. 
— Нæ хæдзары ’рбадæн дæр ниюуы ис. Нæхи куы уаид, уæд 
æм афтæ нæ кæсиккам, бæргæ. Ацы аразджытæ дæр диссаг сты. 
Хæдзар æрдæгкæндтытæй авæрынц æм-æ лидзæг фæвæййынц,— 
уатмæ, хъуыр-хъуыргæнгæ, æрбацыд Герæ. 
— Уæдæ кæй у?— фæрсы йæ Энвер æмæ Верæмæ тæригъæд- 
гæнæджы каст кæны. 
— Ау, дæ фарсмæ хæдзар чи райста, уый цалдæр мæймæ нæ 
базыдтай?—дистæ йыл кæны Верæ. 
’Энверæн йе уæхсчытæ æбæрæг змæлд бакодтой. 
— Кæй у, уымæн ма горæты иу хæдзар и, æмæ нын ацы 
агъуыст рæстæгмæ радта. Мæй йын æнæхъæн æхсæз туманы 
фидæм,— мæстæлгъæдæй дзуры Герæ. 
— Уый хорз нæу,— йæ сæр банкъуыста Энвер. 
— Ай-гъай нæу. Хицæуттæн «ма кæ» зæгъæг нæй, æмæ 
хынджылæг кæнынц, куыддæриддæр сæ фæнды, афтæ. Иутæн — 
дыгай фатертæ дæттынц, иннæтæ та ссæдзгай азтæ искæй 
къуымты рахау-бахау кæнынц. 
— Мæнæй афтæ, уæхи фатер у. 
— Дæ бонæй уай. Мæгуыр лæгмæ ахæм амонд кæцæй ха- 
уы? Дысон дын куыстæй æрбацæуын. Куыддæр фарастуæла- 
дзыгон хæдзармæ æрбахæццæ дæн, афтæ мыл бинаг лоджæйæ 
дынджыр куыдз куы рарæид. Хуыцау мын мацы кæнæд, ды- 
гæрдыджы йас уыди. Уæд уый хæссын дæр нæ хъæуы, йæ хи- 
цауы сæр бахæра! 
23 

— Мамæ...— уайдзæфгæнæгау æм дзуры Верæ. 
— Бауырнæд дæ, мæ удæй мæ мидæг ницыуал аззад, æмæ 
фыр тæссæй размæ бахаудтон. Фыр мæстæй мæ цæстытæ доны 
разылдысты. Зæгъын, фондз æмæ осæдз азы алы куыстуæтты 
дæ уыргтæ фæхой, æмæ дæ уыцы ницæйаг куыдзы кад дæр ма 
уæд.... 
— Æмæ фатермæ рады.нæ лæууыс?—фæрсы йæ Энвер. 
— Фыццаг бæргæ дæн, фæлæ та фатер исын афон куы ’рцæ- 
уы, уæд рахауын... 
Мæ ингæнмæ ньгккæс, Энвер, ай ахæм мæнгард дуне у, æмæ 
æнæ фæхæцæгæй æппындæр ницы сараздзынæ. 
Фатер райсынмæ дæр дæм хъуамæ исчи фæкæса, науæд дын 
дæ мард искæй ныккæндæй рахæсдзысты. Æмæ ма мæн цы хъæ- 
уы, фæлæ мæ чызг... 
— Мамæ, гъер цытæ дзурыс?—уайдзæф ын кæны Верæ, фæ- 
лæ йæ мад ницæмæ дары. 
— Бар мын куы раттиккой, уæд æз адæмæн сæ афгнд хæ- 
дзæрттæ байсин! Æнæ закъонæй сын сæ чи радта, уыдон та Сы- 
бырмæ ахæссин!—мæстыйæ загъта Герæ æмæ цæлгæнæнмæ ба- 
цыд. 
— Дæ зæрдæ йыл ма фæхудæд. Мæстджын у æмæ...— Энвер- 
мæ саст хъæлæсæй дзуры Верæ. 
— Нæ йыл худы мæ зæрдæ. Æз уæм фæкæсдзынæн фатер 
райсынмæ. 
— Дæхи ма тыжсын кæ. Исты амæлттæ кæндзыстæм. 
— Уый мæнæн тыхсты хос нæу, Верæ. Кэед дын мæ бон ис- 
ты бауа, уæд мæхицæн дæр æхсызгон уыдзæн. Цæй, æз уал 
цæуын. Уый фæстæ та уæм æрбауайдзынæн. 
— Уæддæр ацы цырыхъхъытæ цасы аргъ сты? Æхца мæ куы 
нæ райсай, уæд сæ æз мæ «къæхтыл не скæндзынæн,— фидарæй 
йын зæгъы Верæ. 
Энвер æм йæ мидбылты бахудт æмæ йын амонæн æнгуыл- 
дзæй йæ фындзмæ бавнæлдта. 
— Æз иу хъуыддагыл бирæ дзурын нæ уарзын, чызгай. Уы- 
дон дын мæ лæвар сты, æмæ сæ мæ номыл фæрнæй фæдар. 
«Цы хорз зæрдæ йын и. Ехх, ахæм цардæмбал...»— бацыбæл 
и Верæ æмæ йæ хъуыдытæй фефсæрмы. 
«Замманай хæрзæгъдау чызт. Секретарь у, æмæ цы? Инсти- 
туттæ чи фæци, уыдонæй дæлдæр ницæмæй лæууы. Æз та йыл 
йæ мадмæ гæсгæ дызæрдыг кодтон æмæ дзы мæхицæн хæзгул 
арæзтон. Мæнæ ма йæм иу чысыл бакæсон, æмæ мæ кæд бауар- 
за, уæд æй ракурдзынæн. О, о, ракурдзынæн! Цæуыннæ йæ 
хъуамæ ракурон?—йæхи фæрсы Энвер. Йе ’ргом дуары рдæм 
аздæхта æмæ æвæндонæй араст. 
24 

— Мæ фыдыстæн, нæ дæ ауадздзынæн! Иу комдзаг нæм 
уæддæр скæ! Сомыгондæй нæм æрбацæуыс æви?! —хъæрæй йæм 
дзуры Герæ. Энвер æм йе уæхсчы сæрты ракаст æмæ йæ сæр 
банкъуыста. 
— Мæнæн хатырæй фæуæд. Хæрын мæм нæ цæуы. 
— Æз та афтæ зæгъын, сыдæй мæлыс? Иу та ма дзы 
^фсарм и. 
— Ауадз æй, мамæ. Кæд нын нæ хæринæгтыл не ’рвæссы, 
уæд æй цы уромыс? 
Чызджы хъæлæсы уагыл бæрæг у, Энверы ацыд æй кæй нæ 
фæнды, уый. 
— Афтæ у?! Рахæссут-ма, уæдæ, уæ къæбицы цыдæриддæр 
и, уыдон иууылдæр!— хъæлдзæгæй сдзырдта Энвер æмæ сæм 
йе ’ргом раздæхта. Дыууæ сылгоймаджы дæр бахъæлдзæг сты 
æмæ фынг æвæрынмæ бавнæддтой. 
3 
«Æфсæст æххормаджы рис нæ зоны. Цы раст ныхæстæ сты, 
æвæдза. Цæмæй уыцы хъуыдымæ æрцæуай, уый тыххæй цас 
æххормаг бонтæ арвитын хъæуы. Мæнæн та мæ ныййарджытæ 
авгау æрхауынæй тарстысты. Цæсты гагуыйау мæ хъахъхъæд- 
той, æмæ искæй æххормаг никуы бамбæрстон. Æртæ йеддæмæ 
куы нæ уыдыстæм, уæд нæ фондз уаты та цæмæн хъуыдн цы- 
мæ? Иæхицæн — иу, йæ цардæмбалæн — иннæ, мæнæн— æртык- 
каг, цыппæрæм æмæ фæндзæм та?..»—хъуыды кæны й<æхины- 
мæр Энвер. «Фоидз æмæ ссæдз азы алы куыстуæтты дæ уыргтæ 
фæхой, æмæ дæ уыцы ницæйаг куыдзы кад дæр ма уæд...»— мы- 
сы Герæйы мæстæлгъæд ныхæстæ. Фæнды йæ йæ фыдмæ ацæ- 
уын æмæ йын алывыдтæ акалын. Ныртæккæ йæ цуры куы фес- 
тид, уæд ын бæргæ зæгъид, цы хъæуы, уый! 
«Ницы йын зæгъис мур дæр. Цæуыннæ? Уымæн æмæ дæ уæд 
дæхи хъуыддæгтæм дæр æркæсын бахъæуид. Æмæ мæм фауи- 
нагæй цы ссардтай? Иу уды къоппа йеддæмæ куы нæ дæ, уæд 
дыууæ уаты цы цæсгомæй райстай? Ус курын мæ хъæуы? Хъæ- 
уы. Сывæллæттæ мын уыдзæн? Уыдзæн. Фæлæуу, фæлæуу. Уæд 
та дын иæ уыдзæн. Уыдзæн! Иу хатт кæимæ фæвæййын, уый 
æвиппайды... Æмæ дæ усæн куы нæ уа, уæд та? Уæд æй атæр- 
дзыиæн, æндæр цы. Уый мæ уырны. Ды атæрдзынæ, фæлæ дыу- 
уæ уаты дæ цотæн нæ райстай. Уæдæ кæмæн? Дæхицæн. Фыл- 
дæр дын куы лæвæрдтаиккой, уæддæр «нагъ» нæ загътаис. Уы- 
мæн æмæ уе ’ппæт дæр зыд æмæ кæрæф стут! Дзургæ иуырдæм 
кæнут, архайгæ та—иннæрдæм! Дæ дæлбар чи кусы, уыдонæн 
алы бон адæймаджы сыгъдæгдзинадыл куы дзурыс, уæд сын 
сæ хидвæллой цæмæн давыс? Ницы сын æй давын. Давыс, да- 
25 

выс! Уæдæ де ’мбæхсæнты цы сызгъæринтæ æмæ бриллианттæ 
ис, уыдон кæй фæллой сты? Æ-æ, цы зæгъынмæ хъавыс, уый 
хорз æмбарын, фæлæ æз кусæг лæджы дзыппæй капекк дæр ни- 
куы систон. Æз паддзахадæй давын. Æмæ паддзахад кæй у> 
Не ’ппæты дæр. Æмæ уæдæ... Ныууадз, дæ хорзæхæй! Уæд- 
дæр дзы хуымæтæг кусæгмæ ницыуал æрхаудзæн. Кæм цы цæст- 
фæлдахæг и, уыдон ын æй ассивдзысты, стæй ма йы-н ахæм был- 
дауæн ныхæстæ дæр фæкæндзысты, цыма йæ хæрзгæнджытæ 
сты, цыма йæ дунейы бæллæхтæй хъахъхъæнынц. Мæ паханмæ 
нæ кæсын? Ие стырдæр мæт йæ гуыбын æмæ йæ хæзгултæ сты^ 
йæ ныхæстæм ын байхъус, уæд та — адæмы сæрхъуызой. Ницы 
зæгъæн дæ и, æнцойуат ран та æрлæууыдтæ. Иуæй —ронбæгъд,. 
иннæмæй — сыгъдæгцæсгом. Афтæмæй цыфæнды æбуалгъдзи- 
надæн дæр срастгæнæн ис. Æз æбуалгъдзинадæй ницы аразын. 
Уæдæ ныр ам цы агурыс? Заводы кусджытæ раджы куы ацы- 
дысты, уæд ма ды иунæгæй цы бадыс? Сæ уавæртæ сын куыд 
фæхуыздæр кæнай, ууыл сагъæс кæныс? О, ды фæхуыздæр кæн- 
дзынæ искæй уавæртæ. Уæдæмæ, дæ хæдавæгæй æфсæрмы кæ- 
ныс. Уый бон-изæрмæ мыды бындзау кусы, йæ удæй 
арт цæгъды, цæмæй пълантæ æххæстгонд цæуой, ууыл архайы,. 
ды та—давгæ. Дæ фыдæй дæм ничи бауæнддзæн, уый зоныс 
æмæ мæгуыр адæмы фæллой дæ хæдзармæ скъæфыс. Къуымты 
йæ тъыссыс, æвæрæнтæ кæныс. Дæ хорзæхæй, цас дæ хъæуы? 
Цал азы фæцæрынмæ хъавыс? Дæ сейфы та фынддæс мины куы 
’рæфснæйдтай. Бирæ мæгуыры хос нæу. Уадз æмæ уой. Нæ, ар- 
дыгæй сæ адде кæнын хъæуы: æгæр бирæ лæууынц. А дыууæ 
боны та иннæ фынддæс мины дæр ардæм хъæуы. Мæн аххос 
нæу. Заводæн цас æмбæлы, уьгмæй фылдæр сæнтæ куы рауа- 
дзы, уæд дзы иуварсырдæм фæбырынгæнæн вæййы.... Гъы, цы- 
ма сæ завод йæхи æгъдауæй рауадзы. Дæ цæстфæлдахæн миты 
фæрцы... Уый цæстфæлдахæн ми нæу, фæлæ арæхстдзинад. За- 
вод мæхи «куы уаид, уæд æй фенис...» 
Дуар æрбайгом, æмæ йын æфснайæджы хъæлæс йæ хъуы- 
дытæ фæсырдта: 
— Энвер Мараты фырт, дæ уат дын рамæрзон? 
— Чысыл фæстæдæр. 
Сылгоймаг дуар æрбахгæдта, æмæ Энвер йæ къæлæтджы- 
нæй сыстад. Рудзынджы ’рдæм æдзынæг кæсы. Изæрмилтæ æр- 
бахъуызыдьгсты, æмæ бæстæ фæтар. 
Лæппу сейфы дуар байгом кодта, æхцатæ йæ «дипломат»-ы 
сæвæрдта æмæ тыргъмæ ахызт. Иæ акомкоммæ тар-морæ дер- 
матинæй æмбæрзт дуар чысыл байгом æмæ йæм йæ хæдивæ- 
джы халас сæр разынд. Стъолыл ныггуыбыр æмæ цыдæртæ 
фыссы. 
26 

«Замманай хæрæг ссардтай æмæ йыл хуым кæныс. Цалын- 
мæ дæ пахан уæле уа, уæдмæ дæ ныхмæ ницы суæнддзæн, фæ- 
лæ йæ зон, куыддæр Марат йæ бынатæй фæхауа, афтæ дæ гуы- 
рæй райгæ у. Æ-æ, ардыгæй уæдмæ уал акусæд, стæй бæрæг 
уыдзæн»,— йæ къух ыл ауыгъта Знвер, йæ сæр бæрзонд систа 
æмæ уынгмæ ахизæн дуары ’рдæм фидар къахдзæфтæй араст. 
«Цæуон, гьщцийы бабæрæг кæнон. Иæ зæрдæ та мæм æхсай- 
дзæн. Дæхи уæддæр ма сай. Гыццимæ нæ дæуыс, фæлæ дæ на- 
ханмæ. Хъуамæ уьпй æххуысæй Верæйæн хæдзар райсай. Уы- 
мæн йæ бон бирæ у. Йæ зын — горæххæсткомы сæрдармæ теле- 
фоиæй æрдзурын...» 
Энвер йæ хъуыдытæй сфæлмæцыд. Куыддæр йæ зæрды кс- 
ты саразын æрæфты, афтæ та йæ мидхъæлæс иæ ныхмæ фæвæй- 
йы. Иæ риуы цыма дыууæ зæрдæйы ис, <æмæ сын бафидауыны 
хъомыс нæй, уыйау æдзух кæрæдзи хъуын-хъис тонынц. Энвер 
йæ мидхъуырдухæны аххос æмбары, фæлæ йыл йæхицæн дæр 
нæ сæтты. Иæ мады сыгъдæг туг æй раст фæндагмæ здахы, 
цард æй цы уавæрты сæвæрдта, уыдон та йыл иннæрдæм хæ- 
цынц æмæ иудадзыг йæхиимæ тох кæны. Верæмæ цы цæстæнгас 
дары, уый дæр бæлвырд нæма зоны. Чызгимæ иу чысыл куы 
афæстиат вæййы æмæ, хорз адæймаг у, уый куы бамбары, уæд 
æй йæхинымæр курыныл ныллæууы, иу бон дзы куы фæхицæн 
вæййы, уæд та уайтагъд йæ зонд аивы. Кура йæ, ма йæ кура, 
уæддæр ын хъуамæ хæдзар райса. Стæй хъуыддæгтæ сæхæдæг 
сæхи амондзысты. 
Энвер йæ «дипломат» машинæйы фæстаг ба^ндонмæ баппæр- 
ста, йæхæдæг разæй сбадт, матор скусын кодта, æмæ «Волгæ» 
йæ бынатæй фенкъуысыди. 
«Цæугæ йæм бæргæ кæнын, фæлæ йын куыд зæгъдзынæн? — 
йæхи фæрсы Энвер.— Курынмæ йæ хъавын, æмæ йын хæдзар 
раттын кæ, нæ? Æмæ уьш дыууæ уаты фаг не сты, зæгъгæ, мæ 
куы бафæрса, уæд та? О! Цæмæй йæ мад махимæ ма цæра 
.æмæ нæ ма хъыгдара, уый тыххæй йын иу агъуыст сæмал кæ». 
Лæппуйæн йæ цæсгом бахудызмæл. Иæ ных дæр ма тым- 
был къухæй бакъуырдта, ома æфсæнттæ агурынмæ дæ разæй 
никæй ауадздзынæ. 
«Волгæ» згъоры чъизи асфальтыл. Иæ разæй дæр—маши- 
/нæтæ, йæ фæстæ дæр, æмæ сæ рыг сæ сæрыл сбадт. Æфсæнвæн- 
дагыл, гыбар-гыбургæнгæ, цæуынц трамвайтæ. Цæхджын кæ- 
сæгтæ боцкъайы куы ныккалай, уыйау дзы адæм кæрæдзиуыл 
баныхæстысты, æмæ сæ фæллад цæсгæмттæ уыцы тыхстхузæй 
зынынц æддæмæ. 
«Æфсæст æххормаджы рис нæ зоны,— хъуыды кæны йæхи- 
нымæр Энвер.— Трамвайы æнæнхъæлæджы дæр никуы сбад- 
27 

тæн, æмæ дзы уæртæ тыхлæуд чи кæны, уыдон зындзинад кæ- 
цæй хъуамæ бамбарон? Сæ кæрæдзийæ хæрзаг тынг фæлмæ- 
цынц. Ехх, ныр сын истæмæй баххуыс кæ! Æмæ сын хорз куы 
’ххуыс кæныс. Ома? Сæ хидвæллой сæ хæдзæрттæм куы нæ афæ- 
разой, уымæй тæрсыс æмæ сын æй дæ хæдзармæ ласыс. Уый 
гыццыл æххуыс у? Ратт сын æй фæстæмæ, науæд дыл сæ фы- 
дæх бафтдзæн! Цавæр фыдæх? Уыдонмæ фыдæх куы уаид, уæд 
æй мæ разæй æндæр кæуылдæрты бафтауиккой, фæлæ сæ бон 
ницы у мæсты кæнын йеддæмæ...» 
«Волгæ» иннæ машинæты гуылфæнæй фервæзт æмæ сабыр 
уынгмæ базылд. Ногæхсад асфальтыл ма иу чысыл азгъордта> 
стæй рæсугъд фондзуæладзыгон хæдзары кæртмæ базылд æмæ 
каштанты цур æрлæууыд. Энвер мидæмæ бацыд. 
— Къулыл—зылын хахх. Кæдæй-уæдæй ма дæ ныййар- 
джыты æрхъуыды кодтай,— уайдзæфтимæ йыл сæмбæлд йæ 
мад. 
— Куыстæй мæ хъуырмæ дæн, гыцци, æмæ мæ мæ уд сисыи- 
мæ дæр не ’вдæлы,— йæхи рæстытæ юæны фырт. Иæ былтæ ма- 
ды уадултыл авæрдта æмæ йæм уарзæгой цæстæй бакаст. Ма- 
ды сау хъоппæг цæстытæ дæр бахудæнбыл сты. 
— Йæ уд не знаг сисæд,—райхъуыст йæ фæлмæн хъæлæс. 
— Æмæ папæ кæм и?— фæрсы йæ Энвер. 
— А-а, нæ сæфт лæппу дæр фæзынд?— мидæггаг уатæй дæр- 
гъытæ халат æмæ фæсмын дзабырты рахызт рæстæмбисрæзт 
гуыбынджын лæг æмæ Энверæн йæ къух райста.— Куыд у? 
— Нырма ’мын ницы у, кæд дарддæр дæр афтæ ахæссон, 
уæд...— хъазгæмхасæн ын дзуапп дæтты Энвер. 
— Æз дын æгас куы уон, уæд мацæмæй тæрс,— худы Ма- 
рат, йе ’ргом йе ’феины ’рдæм аздæхта æмæ ма йæ ныхасмæ 
бафтыдта:—Иа, Тамарæ, сæр дæ бахъуыди. Дæ фыртæн исты- 
тæ фен. 
— Хæринæгтæ цæттæ сты. Цамут цæлгæнæнмæ. 
Энвер цæхæркалгæ ваннæйы йæ къухтæ ныхсадта, уæрæх 
райдзаст цæлгæнæнмæ бацыд æмæ стъолы уæлхъус йæ фыды 
акомкоммæ æрбадт. 
— Истытæ радзур. Заводы ногæй цы ис? Уæ пълантæ сæх- 
хæст кæндзыстут?—фæрсы йæ Марат. 
«Пълантæ йæ туджы бацыдысты, æмæ йæ фырты дæр æндæр 
цæмæй бафæрса, уый нæ зоны»,— бахудт ыл йæхинымæр Энвер 
æмæ йæ сæр банкъуыста. 
— Сæххæст кæндзыстæм. 
Ууыл сæ ныхас ахицæн. Лæг ныхъхъус. Лæппу дæр ницы 
дзуры. Иæ фыд хъæрмхуыпп, сыллыпгæнгæ, куыд хæры, уымæ. 
кæсы æмæ йыл дисæй мæлы: 
28 

«Ахæм стыр бынат æрцахс æмæ аив хæрын дæр ма базон.. 
Гуымиры хъæуккаг уыди æмæ гуымиры хъæуккагæй баззадн. 
Кæд æз дæр ахæм æнæхсæст дæн, мыййаг, æмæ йæ мæхæдæг не 
’мбарын? Нæ, хъуамæ уый хуызæн ма уон. Бакастæй дæр гыц- 
цийы халдих дæн, удыхъæдæй дæр. Бакастæй—о, фæлæ уды- 
хъæдæй —нæ, æмæ дæхи дзæгъæлы ма сай. Гыццийы артмæ куы 
дарай, уæддæр йæхицæн хæзгул не скæндзæн. Ома йæ лæджы 
цæсгом ма фæчъизи кæна, уый тыххæй нæ, уæдæмæ йæхи ту- 
джы нæй æгад митæ кæньп:, ст^й адæмы æхцатæ йæ рæбыны 
не ’рæфснайдзæн, Марат та уыцы «гыццыл» хъуыддæгты йæ 
цæст дæр нæ фæныкъулдзæн. Дæуæй афтæ, ахæм стыр бынатмæ 
куыдæй схызт? Иæ зонд æмæ йæ курдиаты фæрцы? Куыннæ, 
куыннæ...» 
Лæг йæ хъæрмхуыпп хæрд фæци æмæ гогызы фыд йæхимæ 
æрбайста. Энвермæ афтæ кæсы, цыма Марат æваст нæрсын рай- 
дыдта æмæ ныртæккæ фæйнæрдæм атъæпп ласдзæн. 
«Æнæуый йын æфсæст богъы цæстæнгас и, фæлæ æрыгон 
чызджытимæ куы фæныхас кæны, уæд йæ цæстытæн сæ хуыз. 
бынтондæр аивы. Уый бæрц цæхæр дзы кæцæй фæзыны цымæ? 
Адæймагмæ æнæхардзгонд тыхтæ бирæ ис, æвæццæгæн. Æнæ- 
хардзгонд тыхтæ...— йæ мидбылты зына-нæзына бахудт Энвер.— 
Иæ хæзгултæ — иуæй иннæ æвзонгдæр, иуæй иннæ рæсугъддæр. 
Зæронд æмæ фыдынд куы у, уæд æм цы ссардтой цымæ? Æхца,. 
æхца, мæ лымæнлæггаг! Æхца ды куыд уарзыс, уыдон дæр æй 
афтæ уарзынц. Стæй сæ æвзæр бынæтты не ’вæры. Цæуыннæ 
йыл хъуамæ уой æнувыд? Ауыстæн, бынтон фыдконд нæу». 
Марат гогызы дзидза хæрд фæци, кард райста æмæ йын йæ- 
цыргъ фындзæй йæ дæндæгтæ къахы. 
«Искуы дзы ахæм æнæджелбетт лæг уыди. Гъер цытæ кæ- 
ны?!»—æрбамæсты йæм йæ фырт æмæ иуварс азылд. Лæг 
агуывзæйы хъæрмæдон рауагъта æмæ дзы йæ комыкъултæ, цæл- 
лахъхъ-мыллухъгæнгæ, æнхъæвзы. 
«Дæ хабар ын рæвдздæр ракæ, науæд сыстдзæн, æмæ дын 
уæд йемæ ныхас райдайын зындæр уыдзæн. Фæлтау ын ам дæ 
зæгъинаг æргомæй зæгъ»,— дзуры йæхимæ Энвер. Иæ дзых 
схæлиу кодта, фæлæ уæдмæ Марат сыстад, йе уæнгтæ айвæзта 
æмæ уатмæ, фæчопп-фæчопгæнгæ, бацыд. 
«Гъемæ цæугæ! Æз та дыл ныртæккæ гыццийы сардаудзы- 
нæн æмæ мæхæдæг иуварсырдыгæй баззайдзынæн»,— йæхимæ 
йæ цæст æрныкъуылдта Энвер. 
— Цыдæр тыхстхуыз дæ. Исты дæ риссы?—тæригъæдгæнæ- 
джы хъæлæсæй йæ фæрсы Тамарæ. 
— Рисгæ мæ ницы кæны, бæргæ, фæлæ...— Энвер йæ ныхас 
барæй фескъуыдта æмæ стъолмæ къæмдзæстыгхуызæй ныггуы- 
29 

быр. Тамарæ йын йæ сæр рæвдауæгау сæрфы æмæ йæм сабы- 
рæй дзуры: 
— Кæд дæ æхца хъæуы, мыййаг?.. 
— Нæ, нæ! Æхца мæ нæ хъæуы.— йæ бынатæй фесхъиудта 
Энвер. 
— Уæдæ цы кæныс?— ноджы сабырдæрæй йæ фæрсы Тама- 
рæ. Иæ сæрыл ма йын йæхимæ дæр æрбахæцыд. 
— Иу дзæбæх чызгыл фембæлдтæн æмæ... 
— Цы? Дзæбæх чызгыл, зæгъыс? Æмæ уьий хорз хъуыддаг 
куы у, уæд дæ фындз цы ’руагътай?—бацинхуыз и мад.— Чи у, 
чи, йæ рынтæ йын ахæрон? Цы куыст кæны? 
— Университеты ахуыр кæны нырма, — æрбаймысыд Энвер 
æмæ ныхас иннæрдæм аздæхта:—Тынг мæгуыр сты. Каем цæ- 
рой, уый сын нæй. 
— Мæ хæдзар куыд уыди. Мах рæстæджы та ма ахæм мæ- 
гуыр чи у? 
«Æфсæст æххормаджы рис нæ зоны»—йæхинымæр æй фел- 
хыскъ кодта Энвер æмæ йæм уайдзæфгæнæджы цæстæй скаст, 
фæлæ йæ цæстæнгас уайтагъд æрфæлмæн. 
Сылгоймагæн йæ урсцъар тымбыл цæсгомыл иу æнцъылд 
дæр нæй, æрмæст йæ хъуымбыл цыбыркъуырд дзыккутæ фаьха- 
лас сты, фæлæ йæ фыдынд нæ кæнынц, йæ уæздандзинад ын 
ирддæрæй цы ’вдисынц, æндæр. Кавд йæ фондз æмæ дыууиссæдз 
азы йæхи фесты, уæддæр йæ цæстыты ’рыгон æрттывд нæма 
•ахуыссыд. Иæ уардихуыз былтæ дæр уыцы пухæй баззадысты. 
«Папæйы уарзгæ бакодтай, æви йæм йæ бынаты тыххæй ба- 
бæллыдтæ?»— йæхинымæр æй фæрсы Энвер. Иæ мады сыгъ- 
даёгдзинадыл кæй фæдызæрдыг, уый йын фæхъыг хмæ йæхи- 
мидæг батыхст. 
— Куыд дæ фæнды? Нæ лæгæн зæгъон, æмæ сын кæд иу 
къуым самал кæнид...— дзуры мад йæ фыртмæ. 
— О,— йæ сæр разыйы тылд кæны Энвер. Иаехæдæг дæр ын 
зæгъид, фæлæ, чи заны, йæ усмæ тынгдæр байхъуса. Æниу æм 
куы нæ байхъуса, уæддæр цы?! Иу агъуыст сын йæ давæпаг 
æхцатæй балхæндзæн. Иæ хид сыл куы нæ акалдта, мыййаг. 
Верæйæн хæдзар куы балæвар кæна, уæд æй фыр цинæй аны- 
хъуырдзæн, æмæ йæ цы фæнда, уый йын... Æ-æ! Ногæй та уы- 
цы æдылы хъуыдытæ! 
Тамарæ мидæмæ бацыд. Энвермæ телевизоры уынæрæй иæ 
ныхас нæ хъуысы, æмæ йæ мидбынат тыхст змæлд кæны. 
— Æмæ мæм йæхæдæг кæдæй нырмæ нал уæнды?!—хъæ- 
рæй дзуры Марат. 
— Худинаг æм кæсы. Иæ уарзон чызджы тыххæй йæ фыди- 
мæ куыд ныхас кæна?—йæ фырты сæрыл хæцы мад. 
30 

— Лæппу, ардæм-ма рауай! 
«Иугæр мæм йæхимæ сиды, уæд хъуыддаг арæзт у!»— цины 
уылæн анхъæвзта Энверы уæнгты, æмæ къæмдзæстыгхуызæй уаг- 
мæ бахызт. Дынджыр немыцаг куыдз йæ размæ сыстад æмæ 
йæм смыстытæ кæны. 
— Цы зæгъыс, Рекс? Нал мæ базыдтай?—фæлмæн хъæлæсы 
уагæй йæ фæрсы Энвер. Куыдз ыл йæхи ахафта, фæстæмæ га- 
уызыл æрхуыссыд, йæ сæр йæ раззаг къæхтыл сæвæрдта æмæ- 
хуызджын телевизормæ æдзынæг кæсы, цыма дзы цы ’вдисынц,. 
уымæн исты ’мбары, уыйау. 
— Нæ чындзаг кæмæй у, уый нын уæддæр зæгъ,— уæзбын 
хъæлæсæй дзуры фыд йæ фыртмæ. — Кæм кусынц йæ ныййар- 
джытæ? Нæ хæстæг бауæвыны аккаг сты? 
— Иæ фыд амард,— комкоммæ йæ сайы Энвер. Æргомæй 
дæр ын æй зæгъид, йæ бинонты ныууагъта æмæ æндæр усимæ 
бацард, зæгъгæ, фæлæ уæд фæгæмæл уыдзæн æмæ йæм алы- 
хуызон фарстатæ дæттын райдайдзæн. Фæлтау иу гæды ныхас 
аныхъуырæд. 
— Чызджы йæ мадмæ гæсгæ æвзарын хъæуы. Кæд йæ мад 
хæрзæгъдау сылгоймаг у, уæд дзы уымæн æмбал нæй,— сæ ны- 
хас сын айста Тамарæ. 
— Тынг раст зæгъыс,— йæ сæр разыйы тылд кæны Марат. 
— Ирыстоны сылгоймæгтæ иууылдæр уый хуызæн хиуыл- 
хæцгæ куы уаиккой, уæд сæ кой æнæхъæн дунейыл айхъуы- 
сид...— æмбæхст дзуапп сын дæтты Энвер. Иæ цаэстыты хинхудт 
февзæрди, фæлæ йæ ничи бафиппайдта. 
— Уæдæ хъуыддаг фæстæдæрмæ æргъæвын нал хъæуы,— 
æхсызгонæй дзуры Тамарæ æмæ йæ моймæ æххуысагурæджы 
цæстæй кæсы.— Цалынмæ та нæ лæппу йæ зонд нæ аивта, уæд- 
мæ сæм м)инæвæрттæ... 
— Гыцци, минæваерттæ æрвитыны афон куы ’рцæуа, уæд уын 
æй æз мæхæдæг зæгъдзынæн,— йæ ныхас ын æрдæгыл фес- 
къуыдта Энвер æмæ йын йæ цонгмæ аивæй бавнеелдта, ома 
æгæр гуымирыйæ дæм сдзырдтон, æмæ <мын ныххатыр кæ. 
Мады цæсгомыл æмбаргæ мидбылхудт фæзынд. 
Цæй мæгуыр дæ, æнæхин адæймаг. Алцæуыл Дæр куыд æн- 
цонæй æууæндыс. Амæй размæ дæ æрмæст дæ лæг сайдта, ныр 
та йыл дæ фырт дæр бафтыд»,—йæхинымæр æм дзуры Энвер. 
— Уæдæ (куыд кæнæм? Кæм цæрой, уый сын нæй, зæгъыс, 
нæ?—уæр.æх уаты ^æлы Мараты уазал хъæлæс. Рекс афтæ 
фенхъæлдта, йæ хицау уымæ сиды, æмæ йæхиуыЛ схæцыд. Цыма 
йын йæ бынатæй фезмæлын тынг зын у, уыйау æм æвæндонæй 
бацыд. Марат ын йæ сæр рæвдауæгау сæрфы æмæ Тамарæйы 
фæлмæн хъæлæсы уагæй фæрсы: 
Я1 

— Ацы куьгдзæн абон хæринаг уыди? 
«Ахæм дыууæ фарстайæн иумæ раттæн куыд <и? Уымæй 
уæлдай дæм искæй рис ма хъарæд. Адæм та йæм бон-изæрмæ 
æххуысагур цæуынц...»—хъуыды кæны Энвер. Иæ цæсгом фæ- 
тар, æмæ Тамарæ йæ лæгæн уайдзæфтæ кæнынмæ фæци. 
— Цы æнæуаг дæ, хуыцауы хатырæй? Дæ хъæбулæн уал ис- 
тæмæй зæрдæ бавæр, стæй дæ куыдзыл стыхсдзынæ. Цымæ уал 
азы демæ куыд фæцардтæн?. 
— Гъер ахæмæй цы загътон?—Энвермæ дисхуызæй кæсы 
Марат. 
— Куыд цы загътай? Дæ лæппуйæн хæдзарæй зæрдæ æвæ- 
рыс æви нæ?— комкоммæ йæ фæрсы Тамарæ. 
— Сымахæн уæ фæндон ма сæххæст кæ, æмæ адæймагмæ 
дзыхæй дæр мауал сдзурат. Кæсыс дæ фыртмæ? Уайтагъд йæ 
цæсгомы хуыз куыд аивта... 
— Ницы йæ аивтон,— ныфсæрмы Энвер. 
— Зæгъ сын, æмæ сæ гæххæттытæ бацæттæ кæной... 
— Бузныг, папæ. 
Ууыл та сæ ныхас ахицæн. Тамарæ цæлгæнæнмæ бацыд 
æмæ тæбæгътæ æфснайы. Марат телевизормæ иу чысыл 
•бакаст, стæй диваныл æрхуыссыд æмæ уайтагъд йæ хуыр-хуыр 
•ссыди. Рекс цыма уымæ æнхъæлмæ каст, уыйау йæ цæстытæ 
æрæхгæдта. Энвер уатæй йæхи райста. 
— Цæугæ кæныс?!—тарстхуызæй ,йæ фæрсы Тамарæ. 
— О. 
— Куыд тагъд? 
Энвер ын цы *фсон скæна, уый нæ зоны æмæ дзы йæ цæсты- 
тæ æмбæхсы. Мад ын йæ уавæр бамбæрста æмæ фенкъард. 
— Диосаджы цæрдтытæ кæнæм... Дæ иунæг хъæбулы уын- 
дæй ма бафсæд, афтæмæй дзы фæхицæн у... 
— Уæхи аххос у. Цалынмæ нын горæты хорз ран фатер 
райсыны амал и, уæдмæ йæ райсæм, науæд уый фæстæ нæ къу- 
хы куы нал бафта, зæгъгæ, мæ уæхицæй фæсырдтат. Ныр та 
йæ мæ бон æвæгæсæгæй ныууадзын нал у. Мæ бынтæ мын ис- 
чи куы адава, уæд гаффуттæй аззайдзынæн, — хъазгæмхасæн 
дзуры Энвер. 
— Афтæ рауад, æндæр дæ чи фæсырдта?.. 
— Хынджылæг кæнын, гыцци. Иннæ хатт дæм рагацау æр- 
бацæудзынæн, æмæ æхсæв-бонмæ кæрæдзи фарсмæ фæбаддзы- 
стæм. Ныр та уал дзæбæхæй баззай. 
— Цу, цу, мæ къона, æцæг-иу арæхдæр æрбауай. Мæ зæрдæ 
æдзух демæ дзуры. 
— Хорз, хорз, гыцци. 
— Æхца дæм ис? 
52 

— Ис, ис, дæхи ма тыхсын кæ. 
Лæппуйæн йæ цæсгомыл арт ссыгъд. Фыр æфсæрмæй ма йæ 
лъустæ дæр ныссырх сты. 
«Ды ЙЫ’Н дæ фыаддæс минæй иу капекк дæр не ’рбахастай, 
уый та...» 
Энвер йæ хъуыды кæронмæ ахæццæ кæнын дæр нал бауагъ- 
та. Æнæмбаргæ кæй у, уый тыххæй йæхимæ æрбамæсты æмæ 
йæ мадмæ ,йæ чъылдым раздæхта. 
Тамарæ йæм фæстæты бацыд æмæ йын йæ финаг сау цæ- 
хæркалгæ пинджачы дзыппы фондз туманы гæххæтт тъыссы. 
— Нæ хъæуы, гыцци. Ницы хъуаг дæн,— фæзылд æм Энвер 
æмæ йын йæ къух ацажста. 
— Айс сæ, мæ хæдзар, æмæ дзы дæ уарзонæн исты балхæн. 
— Дæхгацæн сæ уадз! 
Лæппуйæн йæ хъæлæс фæкарздæр, æмæ Тамарæ йæхиуыл 
фæхæцыд. 
«Фæстаг рæстæджы бæлвырд фæсагъæсхуыздæр. Пахан ыл 
æрыгон чызджытимæ гадзрахатæй кæй цæуы, уый базыдта, 
æвæццæгæн. Стæй йæм æз дæр арæх нал цæуын, æмæ йæхи 
хуызæн нал у, мæгуыр»,—фæтæригъæд ын кодта Энвер, фæл- 
мæн æм бахудт, йæ уадултыл ын йæ былтæ авæрдта, йæ цæст 
дæр ма йæм фæныкъуылдта, тыхсгæ ма кæ, зæгъгæ, æмæ, фæ- 
стиæттæгæнгæ, ацыд. 
«Гъер ын иу-дæс туманы куы. авæрдтаис, уæд уымæй мæ- 
гуырдæр фæуыдæис?! Мæ капеччытæ хъуаг нæу. Пахан 
стыр мызд исы, стæй йын машинæйæ ласынц... Æмæ ныхас 
хъуагыл цæуы?! Уæдæмæ, æвзæр дæ æмæ æвзæрæй амæлдзы- 
нæ! Тæхуды, æмæ дын де ’хцатæ исчи куы адавид!»—йæхиимæ 
загъдгæнгæ, йæ «Вх)лгæ»-мæ фæцæуы Энвер. Æрлæууыд. 
Гыцци та йæ фæдыл балкъонмæ рауад цы-мæ? Хæрдмæ 
скаст, æмæ, йæ мады фенгæйæ, йæ зæрдæмæ цыдæр хъарм уы- 
лæн æрбаивылди. 
«Амæй фæстæмæ дæм арæхдæр цæудзынæн. Ацы дунейыл 
мын дæуæй зынаргъдæр адæймаг нæй»,— дзуры йæм йæхины- 
мæр. Фæнды йæ æртыккаг уæладзыгмæ сызгъорын æмæ йæ ма- 
ды йæ хъæбысмæ фелвасын, фæлæ йæ йе ’фсарм нæ уадзы. Ма- 
шинæйы сбадт. 
«Волгæ» йæ бынатæй фенкъуысыди, сæйраг фæндагмæ ахызт 
æмæ размæ стьгрындз. Энвер йæ ахуыр нæ халы. Гом рудзын- 
гыл та йæ галиу рæмбыныкъæдз «сæвæрдта, рахиз къухæй ру- 
лыл æфсоны хæст кæны æмæ иугай цæуджытæм куыдфæндыйы 
цæстæй кæсы. Иуæй-иу хатт æм дзы >исчи йæ къух фæдары. 
Уæртæ акъацийы бын лæппуйы фаромæ чи лæууы, уыцы чызг 
бынтондæр Верæйы æнгæс куыд у. Фæлæуу-ма, фæлæуу, æмæ 
^ Цомартаты Из*тбег 
33 

хæд Верæ у, уæд та?! Уый у, уæдæ чи у! Бæрзонд,- хæ’рзконд^ 
нарæгастæу, тыплырриу. Иæ дзъгккутæ йе уæхсчытæм æркал- 
дыёгы. Æ-æ, хъахбай, хъахбай, кæйдæр лæппумæ йæхи куыд. 
нылхъывта! Æвæццæгæн, йæ хæзгул у! Энверы цур та йæхи- 
цæй æнæвнæлд чызг саразы! Куыд ыл баууæндыд цымæ? Герæ- 
йы хуызæн æнæгъдау мадæн хæрзæгъдау чызг кæй нæ уыдзæн, 
уый нæ зыдта? Бæгуыдæр æй зыдта! Сæгъæй сæныкк гуыры! 
«Чызджы йæ мадмæ гæсгæ æвзарын хъæуы...» — мысы Энвер. 
Тамарæйы ныхæстæ æмæ мæстæй мæлы. Афтæ йæм кæсы, цы- 
ма йын Герæ æмæ Верæ йе ’хцатæ барæй сайынц. Фатер сын 
куы райса, уæд æй фæуадздзысты æмæ... Нæ, нæ! Иу фатер дæр 
нæ! 
Лæппу йæ маши-нæ фæндаджы астæу фæурæдта. Иæ амон- 
дæн, йæ фæдыл ничи цæуы. Рахизырдæм бааылд æмæ йæ сæр 
рулыл æруагъта. Дывыдон арты судзы. Иуæй йæ Верæйы фе- 
нын фæнды, иннæмæй... Нæ, иннæмæй дзы нал и! Хъуамæ ныр- 
тæккæ йæ уарзоны цæсгом фена æмæ йыл бату кæна, йе ’мы- 
джыры та бæласыл фæхойа! Фæндагмæ акаст. Иу машинæ дæр 
дзы нæ зыны. Иæ «Волгæ» галиуырдæм цæхгæр фæзылдта æмæ 
уарзæтты иувæрсты уæлæ.рдæм стырындз. Дæрддзæф куы суа- 
ди, уæд фæстæмæ разылд æмæ уырдыгмæ сабыргай рараст. 
Уарзæттæ йæм зонгæ æнхъæлæй бауадысты, фæлæ шофыры 
быйаты ’цæгæлон лæппуйы куы ауыдтой, уæд джихæй аззадыс- 
ты. Энвер газыл йæ къахæй æрхæцыд, æмæ машинæ тарст æф- 
сургъау йæхи размæ аппæрста. 
«Верæ кæй нæ разынд, уый цы хорз у! Мæ хабар ын ком- 
коммæ радзурдзынæн, зæрдæбынæй мыл куыд фæхуда. Нæ, нæ* 
йын æй хъæуы дзурын. Мæ зæрдæмæ цæуы, уый куы базона, 
уæд мæ сæрмæ схиздзæн. Сылгоймаг мæнгард у. Иæхицæн æн- 
хъæл дæр кæй нæ вæййы, уый йæ къухы куы бафты, уæд æн- 
дæртæм кæсын райдайы». 
Лæппу æрсабыр. Верæ йæм куыд æнхъæлмæ кæсы, уый йæ 
цæстытыл уайы æмæ йæ мидбылты худы. 
4 
Цæугæдоны сыгъдæг уылæнтæ уырдыгмæ кæрæдзи сурынц. 
Иу дзы хуыдымы куы афæстиат вæййы, уæд ыл иннæ йæхи 
ныццæвы, йæ быны йæ анорды æмæ, йæ уæлахизыл цингæнгæ, 
размæ атындзы. Доны был стыр уираг дуры иувæрсты чысыл 
хæфс уылæнтæм баирвæзынмæ йæ уды быцъынæг скъуыны. Иæ 
тых-йæ бонæй йæхи хæрдмæ фехсы, фæлæ йæ фæллад къæхты- 
уый бæрц хъару нал и, æмæ дардмæ нæ ахауы. Цалынмæ дык- 
каг гæпп фæкæны, уæдмæ йæ лыстæг бурхъус калм æрбаййа- 
фы, -æмæ та хффс удаистæй йæхи хæрдмæ фехсы.. *;- 
34 

«Адæм..дæр афтæ сты. Се ’хсæн æдзухдæр карз тох цæуы, 
•фæлæ сын доны уылæнтæ, хилджытæ æмæ сырдты хуызæн^æр- 
гомæй нæ зыны. Адæймаг хин æмæ кæлæн у. Иæ мидбылты Да&м 
лæларау худдзæн, фæлмæн ныхæстæ дын кæндзæн, лæмæгъ бы- 
наты’дæ ссардта —дæ хурхы уадзындзтæм дын дæндагæй фæлæ- 
бурдзæн æмæ дæ сæрты ахиздзæн. Уымæ гæсгæ, иудадзыгдæр 
гæмæлæй лæууын хъæуы, науæд æнæнхъæлæджы мæнæ ацы 
лæппын хæфсау калмы дзыхы бахаудзынæ,— хъуыды кæны йæ- 
хинымæр Энвер.— Мæгуыр хæфс тæригъæд у, фервæзын æй кæ, 
^емæ дæхицæн удыбæстæ сараз. Æмæ йын цы уæлдай у? Абон 
куы нæ уа, уæддæр æй райсом æндæр калм аныхъуырдзæн. Иæ 
райгуырынæй фæстæмæ йæ хъысмæт конд у. Хъуамæ æнæмæнг 
искæй амæттаг суа. Цард диссаг у, æвæдза. Иутæ æфсургътыл 
«бадынц, иннæтæм та бæхты бынтæ сыгъдæг кæнын дæр нæ ха- 
уы... Нæ ныхасмæ нын байхъус, уæд та... Ныууадз дæ нииæйаг 
хъуыдытæ! Уый бæсты мæгуыр хæфсы фервæзын кæ! Иидæмæн 
æй хъæуы ирвæзын кæнын. Æрдз нæ æгъатырæй сфæлдыста, 
æмæ нæхи, цы стæм, уымæй уадзæм». 
Калм хæфсы куыд ’ныхъуыры, уымæ цымыдисæй кæсы. Æрæ- 
джиау йæ зæрдæ нал фæлæууыд, æмæ йæ йæ къæдзилæй фел- 
вæста. 
— Цы дæм и, цы? — дисхуызæй йæ фæрсы Вераь. 
— Калм. 
— Гъер уьщы æлгъаг цæрæгоймæ къухæй куыд æвналыс? 
Аппар æй! 
■• — А-гъа, тæрсгæ дзы кæныс?!—худгæ йæм фæзылд Энвер.— 
Ныртæккæ ма-иу дæхимæ фæкæс! 
—: А-а-а!—нырдиаг кодта чызг æмæ йын йæ къух æркъуырд- 
та, йæхæдæг лидзынмæ фæци. 
Калм донмæ ныххаудта, иу хатт ма фæзынд, стæй йæ знæт 
уылæнтæ дуртыл хойгæ уырдыгмæ аскъæфтой... 
-г’ Хæфс аныхъуырдта, æмæ йын æй йæ хуылфæй раппарын- 
мæ хъавыдтæн,— Верæйы фæдыл сабыргæнæджы хъæлæсæй дзу- 
ры Энвер. Чызг æм дæрддзæфæй йе ’ргом раздæхта. 
— Мæгуырæг, æмæ мын æй уæд раздæр цæуыннæ загътай? 
— Сдзурын ма мæ бауагътай... 
’ -?- Кæлмытæй мæ удхæссæг уынын. Фыны дæр мын мастмæ 
цæуынц... 
— Æ-æ, фынтæ та цы сты, — йæ къух ыл ауыгъта Энвер. — 
Кæс-ма уæлæ къæдзæхы фарсыл уыцы бæлæстæм. Цыма сыл 
хуры тынтæ арт бандзæрстой, уьгйау куыд судзынц. 
•■-=- Æцæг зæгъыс, æцæг. Куыд диссаджы рæсугъд сты!—цин- 
га&нгæ сæм скаст Верæ дæр. Энвер æм бацыд æм:е йын йæ 
цонгмæ аивæй бавнæлдта. 
^5 

— Ацы сыгъдæг уæлдæфы куы атайон, уымæй т^рсыи. Æрдз 
мæм йæ цæсгом абоны хуызæн рæсугъдæй никуыма равдыста. 
Æвæццæгæн, дæу тыххæй... — саст хъæлæсæй дзуры чызджы 
хъусы. Верæ йæ мидбынат нындзыг. Иæ цонг лæппуйы фидар 
къухæй куы суæгъд кæнид, уый йæ фæнды, фæлæ йæ бон нæу. 
Амæй размæ кæй никуыма бавзæрста, ахæм æнцойдзинад æйг 
йæ адджын хъæбысы æрбатыхта æмæ, дарддæр йæхи куыд да- 
ра, уый нæ зоны. 
— Ды мæ цуры куы нæ уаис, уæд мыл сау мигътæ сæхи æр- 
уадзиккой æмæ мæ зæхмæ нылхъивиккой...— æбæрæг катай 
æмæ йæм фæлмæн æнкъарæнтæ хæссы лæппуйы хъæлæс. Энвер 
ын йæ дзыккутыл иуварс ахæцыд æмæ йын йæ къæбутæн аба 
кодта. Верæйы уæхсчытæ сæхимидæг базмæлыдысты. 
— Ма кæ, Энвер,— дзуры лæппумæ къæмдзæстыгхуызæй,. 
фæлæ йын уый йæ ныхæстæ ницæмæ дары. 
«Ацы кæсаг цыма мæ хызы бахаудта, афтæ мæм кæсы. Кæд 
мæ хуыцау нæ фæливы, уæд æй тагъд мæ хъæбысмæ хъæуы...»— 
йæхицæн дзы зæрдæтæ æвæры Энвер æмæ йын йæ риумæ хъав- 
гæ æвналы. 
Верæ йæхимидæг батыхст. Иæ улæфт уын цавæрдæр æбæрæг 
тых æхгæны. Ныртæккæ дзы йæхи куы нæ атона, уæд байсæф- 
дзæн. Цы хуызы дзы фервæза? Иæ хъарутæ йæхимæ куы нал 
сты, уæд цы бакæна? Лæппуйы былтæ та йæ къæбутыл андзæ- 
выдысты æмæ сабыргай риуты ’рдæм æрбахъуызынц... 
— Дæ буар уардийы тæф кæны,— дзуры Энвер. 
«Худинаг, худинаг! Иæ мадæн дæр ын уыцы ныхæстæ загъ- 
тай! Æмæ цы? Ау, куыд цы?! Иу та ма дзы ’фсарм и. Цæй 
æфсарм æмæ цæй цыдæр. Сæ дыууæ дæр æмхуызон рæутуг кæй 
сты, уый мæн аххос у? Рæутуджы тыххæй ды хъуамæ искæуыл 
ма худай. Цæуыннæ? Уымæн æмæ уæ дыууæ Марат дæр хуыз- 
дæр тугыл хæст не стут»,— йæхиимæ схъуырдухæн и лæппу. 
Верæйы йæ фидар къухтæй суагъта, æмæ чызг сагъдауæй аз- 
зад. Иæ сæр расыгау зилы. Стыр бæллæхæй кæй фервæзт, уый 
æмбары æмæ йе ’муд æрцæуыныл архайы. Энвер та йын йæ 
цонгмæ бавнæлдта. 
— Абон уал ньш æгъгъæд фæуæд,— цæмæй йæм лæппу ма 
фæхæрам уа, уый тыххæй йæ мидбылты бахудт Верæ æмæ йæ 
цонг суæгъд кодта. 
— Куыд дæ фæнды, афтæ...— фæтæргай Энвер. 
Чызг дуры сæрæй йæ гыццыл морæбын чыргъæд фелвæста 
æмæ астæумæ кæрдæджы фæмидæг. 
— Мæнæ-ма кæс, цы дзæбæх дзедыртæ дзы ис! Æмæ куыд 
зад сты, уый та!— хъуысы лæппумæ йæ хъæлдзæг ныхас. Дзе- 
36 

дыртæ тоны æмæ сæ йæ чыргъæды æвæры. Искуы-иу дзы йæ 
дзыхы баппары. 
— Рацу ардæм. Уым цы лæууыс?—дзуры Энвермæ. 
«Диссаджы адæймаг у, æвæдза. Лæ&жы йæхимæ мæсты кæ- 
нын дæр ’нæ уадзы. Чи йæ ракура, уый йемæ хæрзаг амондджын 
уыдзæн. Æмæ йæ ды цæуыннæ курыс, ды? Æви дæ амондджын 
уæвын нæ фæнды? Куы ницы зæгъын. Чи зоны, ракурон æй. 
Мæнæ ма йæм иу чысыл бакæсон. Кæд йæхиуыл х-æцын бафæ- 
раза, уæд æй никæмæн ратдзынæн. Æмæ куы нæ бафæраза, 
уæд та?..» 
Верæ йæм æрбауад, йæ къухыл ын фæхæцыд æмæ йæ йæ 
фæдыл аласта. 
— Зæхмæ æргуыбыр кæ æмæ дæ мадæн дзедыртæ æртон. 
Куыд æхсызгон ын уыдзæн, уый зоныс? 
— Куы !Йæ бахъæуа, уæд ын æрбаласдзысты... 
— Иæ фырты лæвар ьш æхсызгондæр уыдзæн. 
— Ды та йын цы зоныс? 
— Сылгоймаг дæн æмæ йæ æмбарын. 
Энвер сындзджын дзедыртæм æвæндонæй æргуыбыр кодта, 
цалдæр дзы æртыдта æмæ сæ йæ дзыхы бакалдта. 
— Гъер адонмæ хорзæй цы ссардтай?—дзуры, дзагъултæ- 
гæнгæ, фæстæмæ сæ ракалдта æмæ дурыл æрбадт. 
«Иæ ныййарæг мадæн дзедыртæ æртонын кæй зæрдæ лæ 
комы, уый зæрдæ кæйдæр чызгæн цы бакомдзæн. Куы мæ раку- 
ра, уæддæр æм ницы цард фендзынæн»,— хъуыды кæны йæхины- 
мæр Верæ. 
Егъау хуры цалх хохы цъассы цадæггай ныттылд æмæ уыр- 
дыгæй йæ сæнт сырх цæнгтæ фæныкхуыз æврæгътæм ивазы. 
Иæ фæстæ æмраст урс фæд уадзгæ сæм фæтындзы дзывылда- 
ры йа«с æвзист хæдтæхæг. Верæмæ афтæ кæсы, цыма æврæгъ- 
тæм куы бахæццæ уа, уæд пиллон арт суадздзæн. 
— Кæс-ма, ныртæккæ хæдтæхæг ссудздзæн!—хъæрæй дзу- 
ры Энвермæ. 
«Нырма сывæллон у, æз та дзы фæлтæрдджын хæзгулы ми- 
тæ домын»,—йæхицæн уайдзæф кæны Энвер. 
— Цом нæхимæ! 
Иæ иыхæстæ дзы æгæр карзæй кæй схаудтой, уый тыххæй 
йæм фæсмон æрцыд, фæлæ йæ уавæр чызгæн нæ бамбарын код- 
та. Уадз æмæ иннæ хатт йæхи дарын зона! 
«Цом нæхимæ... Ехх, ныр æцæгдæр нæхимæ куы цæуиккам, 
нæ иумæйаг хæдзармæ!..»— хъуыды кæны Верæ. 
— Энвер, дæ ныййарджытæ зæрдæхæлар сты?—цæмæдæр 
гæсгæ фæрсы йæ уарзоны. 
37 

, ..•• «Гъер æй.уыдон тз цæмæн бахъуыдысты цымæ?!»—æрбамæ- 
сты йæм Энвер æмæ иуварс азылд. 
— Мæхи мын куы нæ уарзыс, уæд мьга мæ ныййарджытæй цы 
кавныс?! . 
, Уыцы фарста йæм къахыны тыххæй радта æмæ æнхъæлмæ 
дсæсы, чызг дарддæр йæхи куыд дардзæн, уымæ. Верæ йæм ба- 
цыд æмæ йын йæ сæры хъуынтæм бавнæлдта. 
; — Мæсты мæм ма кæ, Энвер. Æз... æз... Мæ зæрдæмæ куы 
нæ цæуис, уæд ам цы агурын?...-—дзуры æнкъардæй. Лæппу 
’йæм йе ’ргом разпæхта æмæ йын йæ сины сæртыл æрхæцыд. 
— Ды хорз чызг дæ, Верæ, тынг хорз чызг, æз та æвзæр 
адæймаг дæн, æмæ мын хатыр бакæ. 
— Æвзæр ницы дæ, фæлæ — буцхаст æмæ хиуарзон. Дæхæ- 
!дæг цы зæгъай, æндæр хъуамæ мацы уа... 
Лæппу æруазал, чысыл раздæр æм цы бæллицтæ уыди, уы- 
дон йæ риуы атадысты æмæ хорз хæларау чызгмæ йæ цæст æр- 
ныкъуылдта. 
— Цом нæхимæ. 
!^ . 5 
Телефоны дзæнгæрæг уæрæх уаты ныййазæлыд, æмæ Энре- 
ры цæсгом фæтар. 
— Куыдзæй, хæрæгæй дæм бон-изæрмæ чи нæ æрбадзур- 
дзæн,—хъуыр-хъуыр кæны нæ фындзы бын. Иæ ручкæ сау 
йластмассæ æвæрæны æртъыста æмæ хæтæл систа. 
— Алло! Алло! Энвер дæ?!—хъуысы йæм Герæйы цъæхснаг 
лъæлæс. 
4 «Хъæр та цæуыл фæкæны, хъæр? Æз дæр дзы мæхи кæимæ 
не сбæттын. Исты ’дылы ныхæстæ та кæндзæн, æмæ гъер уымæ 
хъус!»—æрбамæсты йæм Энвер æмæ хæтæл фæстæмæ йæ бы- 
наты æрæвæрдта, фæлæ та ;уайтагъд йæ зæлланг райхъуыст. 
«Æнæфенд ма у. Дæхи зондджын куы хоныс, уæд дæ сæрмæ 
цытæ хæссыс? Директор! Сис æй. Кæд дын исты хорз хабар 
зæгъынмæ хъавы, уæд та? О, нал мæ ныууагъта. Чи, чи, фæлæ 
Герæ зæгъдзæн хорз хабар. Æхца та мæ сайдзæн, æндæр цы. 
Уымæ гæсгæ ма мын Верæ дæр сæнад вæййы». 
г Хæтæл та æвæндонæй систа æмæ йæ йæ хъусмæ дæрддзæф 
дары. 
— Алло! Алло!— ноджы хъæрдæрæй йæм дзуры Герæ. 
,.' — Цы кæныс? Бæстæ дæ сæрыл цы систай?—сабырæй, фæ- 
лæ йæ æлхыскъгæнæгау фæрсы Энвер. 
— Дæ телефон æвзæр кусы æмæ... 
«Дæ сæр дæр уый хуызæн хорз куы кусид». 
— Цы дæ хъæуы? 
# 

. ^- Куысты фæстæ-ма нæм æрбауай!—йæ хъæлæс бардзырд 
дæттæгау нæры Герæйæн. 
«Гъер ма уый хъуаг уыдтæн! Цыма йæ саби дæн!»—æрбат 
мæсты та йæм Энвер æмæ æнæфсæрмæй срæцыгъта: 
— Нæ мæ æвдæлы! 
— Дæ хорзæхæй... Мæнæ дæ Верæ дæр куры...— лæгъстæ- 
тæм фæци сылгоймаг. , 
— Хæтæл-ма йæм ратт, йæхи хъæлæс ын фехъусон. 
Герæ исдуг фæхъус, стæй къуызгæйæ сдзырдта: 
— Дуканимæ (йæ арвыстон. Ныртæккæ йæ ардæм хъæуы. 
«Цæстфæлдахæг! Хъазыл дон бакалæгау та йæм хьаргæ ни- 
цы кæны. Иæ цæсгомыл дæр ын бату кæ. Ныссæрфдзæи æй 
æмæ лæм бахуддзæн, цыма йыл æппындæр ницы ’рцыди, уы- 
йау. Верæмæ йæ тугæй мацы уа, уымæн уæвæн нæй. Æвæццæ- 
гæн, нырма йе ’взæрдзинæдтæ æмбæхсын фæразы, фæлæ куыд- 
дæр йæ къухы бафтон, афтæ сæгъы къæдзилы бынау фегом уы- 
дзæн, æмæ уæд мæ гуырæй райгæ дæн»,— æнæрай хъуыдытæ 
зилынц лæппуйы сæры. 
— Цы ныхъхъус дæ? Нæ дæ фæнды?—фæрсы йæ Герæ. 
«Уæвгæ цы сафын? Верæмæ иу чысыл фæхæстæгдæр уыдзы- 
нæи. Каед мæ къухы нæма бафта, уæд уал мæ хæдзармæ æндæр 
искæй æрбакæндзынæн»,— дзуры йæхицæн Энвер. Иæ цæсты- 
тыл уайынц йæ хæзгултæ. Саулагъзтæ, бурдымтæ, мыдхуызтæ, 
хæрзхуызтæ, мæллæджытæ...— Диссаг у, æвæдза, нæлгоймаг. 
Цас æм дзы фылдæр хауы, уыйас афтиддæр кæны йæ зæрдæ. 
Ныр мæ дзы куы ничи хъæуы, уæд сæ фæдыл цы стырындз вæй" 
йын? Цæмæй сæ номхыгъд фæфылдæр уа, уый тыххæй? Æмæ 
кæй хъæуы уыцы номхыгъд? Мæ сæрыстырдзинады? Уæд га 
Верæйы йæхи бар ныууадзин? Куы нæ йæ ракурдзынæн, уæд æй 
цы тухæнæй марын? Нæ, исты хæлиудзыхы къухтæм бахауыны 
бæсты...» 
— Куы ницы дзурыс...— хъуысы та йæм хæтæлæй Герæйы 
хъæлæс. 
— Фæцæуын,— æбæрæг хъæлæсы уагæй загъта Энвер æмæ 
телефоны хæтæл æрæв&рдта. Кæдæмдæр аджих. Æвæццæгæг 
та йæ Герæ фатеры тыххæй фæрсдзæн, æндæр дзы цы кæн. 
Уæд та йæ паханмæ бадзурид? Æмæ аив куы нæ уа. Цæй, р 
ласт хуылыдзæй нæ тæрсы. Телефоны хæтæл та систа, 
фондз зылды ’ркодта æмæ æнхъæлмæ кæсы. 
— Алло,— хъуысы йæм сылгоймаджы тызмæг хъæл^ 
«Хйцæуттæн сæ секретарьтæ дæр сæхи хуызæн г 
хуыз куыд свæййынц»,— февзæрд Энверы сæры. 
— Папæимæ-ма мæ баиу кæ. • 

— Энвер Мараты фырт, уый ды дæ?!— цинхуызæй йæ фæр- 
>сы сылгоймаг. 
«Гъер ма дзы «Мараты фырт» та чердæм хъуыди, кæд мын. 
мæ зæрдæ не ’лхæны, уæд?!»— æрбамæсты йæм лæппу. Дзуапи 
дæттын дæр æй нал фæнды æмæ ницыуал дзуры. 
— Ныртæккæ, ныртæккæ, Энвер Мараты фырт! 
«Æнæбайрайгæ дзы скæ дæ «Мараты фырт»-æй! ’Фыды но- 
мæй дзурын адæмæн культурæйы нысан у, махæн та— козбау- 
гæнæн фæрæз». 
— Хъусын,— йæ хъуыдытæ йын фескъуыдта йæ фыды са- 
«быр хъæлæс. 
— Папæ, дæ изæр хорз. 
— А-а, ды дæ? Æгас цу, æгас. 
— Цы уæм и ногæй? 
— Ницы. 
— Гыцци куыд у? 
— Дзæбæх у, фæлæ йæм-иу арæхдæр æрбауай. 
— Хорз. 
Ууыл сæ ныхас ахицæн. Сæ иуы дзыхæй даер хъыпп-сыпп 
нал хауы. 
— Иæд у... Уыцы хъуыддагæй ницы рауад?— æрæджиау 
сфæрæзта зæгъььн Энвер. 
— Кæцы?— фæрсы йæ Марат. 
— Фатеры.... 
— Цавæр фатеры? А-а-а... 
Дзæвгар рæстæг хæтæлæй сым дæр нал райхъуыст, стæй 
Мараты хъæлæс Энверы хъусрæбын ныййазæлыд: 
— Лæппу, æргомæй-ма мын æй зæгъ, уыцы бинонтимæ ащæг 
бахæстæ:- кæнынмæ хъавыс? 
— О. 
— Уæдæ уæд — хорз. Цы ма дæ хъæуы мæнæй? 
— Ницы. 
— Гъемæ хæрзæхсæв. 
Энвермæ хæтæлæй бипп-бипп хъуысы æмæ йын йæ зæрдæмæ 
."хсызгон æнкъарæнтæ хæссы. Афтæ <йæм кæсы, цыма йын исчн 
’орзейы азбукæйæ стыр ахсджиаг хабар дзуры. Хæтæл æрæ- 
одта æмæ та йæ ручкæ систа, фæлæ йæм кусыи нал цæуы. 
ггæмæ йæ йе ’вæрæны æртъыста. 
уар æрбахостæуыд. 
Мидæмæ!— хъæрæй дзуры Энвер. 
-» æрбахызт бæрзонд бурхил лæппу. Иæ цъæх цæстытæ 
ардхуыз сты. 
м и?— фæрсы Энверы. 

Энвер йæ бынатæй сыстад æмæ йын йæ къух райста. 
— Æз Мырзабег дæн,—йæхи йын къæмдзæстыгхуызæй амо- 
ны æрбацæуæг. 
— Базыдтон дæ. Æрбад, дæ хорзæхæй. 
— Бузныг. Кæд дæ истæмæн хъæуын, уæд —табуафси, мæ- 
нæ дын фыццаг къласы шофыр,— чысыл фæныфсджындæр лæп- 
пу æмæ стъолы фарсмæ æрбадт. 
— Куы нæ мæ хъæуис, уæд дæ не ’рбахуыдтаин. Дæ куыстæй 
дæхи суæгъд кодтай? 
— Нæма. 
— Цæуыинæ? 
— Уæд та дæ фæнд аивтай... 
— Æз мæ фæнд афтæ æнцонæй нæ ивын. Ацу, дæ куыстæй 
дæхи суæгъд кæн æмæ райсом ам куыд уай, афтæ. 
— Цавæр машинæ мæм дæттыс? 
— Рефрижератор. 
— О-гъо! 
— Хæдзар дын ис? 
— Нæй. 
— Дæхи дарын куы базонай, уæд дæм алцыдæр уыдзæн. Ис- 
ты фарста ма дæм ис мæнмæ? 
— Нагъ. 
— Уæдæ мæм райсом дæ гæххæттытимæ æрбацу. 
— Хæрзæхсæв. 
— Фæндараст. 
Лæппу цингæнгæ ацыд. Энвер ма йæ кабинеты иу чысыл 
афæстиат, стæй уый дæр кæртмæ ахызт, йæ «Волгæ»-йы сбадт 
æмæ Верæмæ атындзыдта. Герæ йæ размæ худгæ рауад, й;е 
къух ын райста æмæ йæ мидæмæ бакодта. 
— Мæнæ диваныл æрбад æмæ уал телевизормæ бакæс. Уæд- 
мæ Верæ дæр зьшдзæн. 
«Ацы фæлитой та мæ стигъынвæнд скодта, æвæццæгæн. Дзæ- 
гъæлы мыл нæ узæлы. Хорз, æмæ йемæ нæ фæрæдыдтæн, æн- 
дæр ме ’ккойæ хизын нал ракуымдтаид»,— сылгоймагмæ кæс- 
гæйæ, йæхицæн дзуры Энвер. Диваныл æрбадт, йæ иу къах и>н- 
нæуыл сæвæрдта æмæ йæ сабыргай змæлын кæны. 
— Верæ кæм и?— фæрсы хæдзары хицауы. 
— Ма йын тæрс, ничи йæ аскъæфдзæн,— йæ цæстытæ ферт- 
тывтой Герæйæн, æмæ цæлгæнæны фæмидæг. 
Энвер йæхиуыл схæцыд æмæ дуары ’рдæм йе ’ргом аздæхта. 
— Æз уал нæхимæ бауайон,—дзуры Герæмæ. Сылгоймаг 
æм разгъордта, йæ цонгыл ын фæхæцыд æмæ йæ фæстæмæ ди- 
ваныл æрбадын кодта. 
— Верæ ательемæ ацыд... Иу чысыл æм банхъæлмæ кæс... 
41 

Йæ ног къабайыл ын куы бацин кæнай, уæд ын æхсызгон уы- 
дзæн. 
Герæ дзургæ-дзурын зæронд шифанеры лагъзæй кæрдæгхуыз 
альбом райста æмæ йæ Энверы хъæбысы авæрдта, йæхæдæг та 
цæлгæнæны фæмидæг. Энвер альбомы сыфтæ сабыргай фæл- 
дахы æмæ алыхуызон цæсгæмттæм æнæбары кæстытæ кæны. 
Дзæбæх сылгоймаджы къам куы фены, уæд ыл æхсызгонæй йæ 
цæст æрæвæры, стæй та сыфтæ фæлдахын райдайы. Æрæджиау 
дзы иу æрыгон чызджы’къаммæ фæкомкоммæ, æмæ йæ. загрдæ- 
йы куыст фæтыхджындæр. Хæрзхуызтæ тымбыл цæсгом. Сырх- 
ахуырст уадултæ. Æмраст чысыл фындз. Цæттæ æрыскъæф- 
хуыз былтæ. Аив роцъо. Сау хъоппæг цæстытæ сæ фæлмæндзи- 
надæй адæймаджы .сæхимæ æнахуыр тыхæй æлвасынц. Бæр- 
зонд гом ныхы фæйнæфарс сау къæбæлдзыг дзыккутæ сæнæфси- 
ры пуцæлттау хъустыл сæхи æруагътой. Урс-урсид дæллаг- 
хъуыртæ. Тыппыр риутæ. 
«Ацы сылгоймаджы фæдыл зындонмæ дæр бацæуæн ис»,— 
«æхсызгонæй хъуыды кæны Энвер. 
— Мæнæ ацы чызг та чи у?!— фæрсы Герæйы. 
— Каецы?! 
— Верæйы фарсмæ цы къæбæлдзыг саурæсугъд бады, уый! 
— Мæ хистæр чызг — Дзерæ! 
— Æмæ кæм и?! 
— Калачы! 
— Ахуыр кæны?! 
— Нагъ! Гуырдзиаг лæг ын и, æмæ уырдæм ацыдысты! 
— Раджы?! 
— Æртæ азы размæ! 
«Хуыцау дын æй ма ныббарæд! Æцæгæлон адæймагæн дæ • 
саурæсугъды радтай, мæнæн та!..» — æрæнкъард Энвер. Цыма 
йын исчи йæ уарзон чызджы байста, уыйау ын фæзыц. Иинæ 
къамтæм кæсын дæр æм нал цæуы. Альбом бахгæны, стæй та 
йæ рафæлдахы æмæ Дзерæмæ æдзынæг фæкæсы. Кæм цæры, 
уый куы базонид, уæд æм ныртæккæ афардæг уаид æмæ й:е 
йæ лæгæй байсид. 
— Цот ын и?!— фæрсы Герæйы. «О», куы фехъуса, уый 
тæссæй йæ туг ныллæуыд. 
— Нæй!— дзуапп ын дæтты Герæ. 
«Цы хорз у!»— цæмæдæр гæсгæ цины уылæн акхъа^взта Эн- 
веры риуы, æмæ йæ цæстытæ цæхæр скалдтой. 
— Фæлæуу-ма, фæлæуу! Дæ зæрдæмæ фæцыд æви?!— цæл- 
гæнæнæй йæм хъуысы .сылгоймаджы дисхуыз хъæлæс. 
— Ницы фæцыд мæ зæрдæмæ! Цыма йæ кæмдæр федтон, 
афтæ мæм фæкаст!—комкоммæ йæ сайы Энвер. 
42 

Герæ цæлгæнæнæй радыд æмæ йæ фарсмæ æрбадт: 
•^* Верæ уымæй бйрæ хуыздæр у, тормон, æмæ йыл фйда]у 
хæц. Хуыцау, зæхх — æвдисæн, мæ чызджы дын нæ хъарын,* 
фæлæ йæ куы ра’курай, уæд нæ фæрæдийдзынæ: тынг хæрзæгъ- 
дау æмæ хæдзардзин адабймаг у. 
«Хæфсæн йæ лæппын—хуры тын»,—февзæрд Энверы сæры* 
æмæ <йæ мидбылты бахудт. 
— Цæуыл худыс? Нæ мыл æууæндыс? 
— Æууæндгæ та цæуыннæ, фæлæ... Алцæмæ дæр дæм а^и-; 
хъæлмæ кастæн уыцы ныхасæй фæстæмæ... ’" 
— Алы ныййарæг дæр йæ цоты амондмæ бæллы. Хорз адæй^ 
маг дæ, æмæ дæм, зæгъын, кæд исты цард фенид. 
— Бузныг, æгайтма мын хорз æнхъæл дæ. Уый дæр мæнæ 
нæу, фæлæ... кæд дæ чызджы зæрдæмæ нæ цæуын, уæд та? 
— Æхсæв-бонмæ, мæгуыр, фынæй куы нал кæны. Ды адæй- 
маг нæ дæ, фæлæ—иблис. Куы мын æй фæрæдийын кæнай, 
уæд... уæд дæ мæхæдæг амардзынæн! Æз—дæ мад, дæ фыды 
уазæг, ма мын æй бабын кæ. Æгæр æууæндаг у æмæ... : 
— Ма тæрс. Раст зæгъгæйæ, мæхи зæрдæмæ дæр цæуы. 
— Уæдæ ма цæмæ у каст? 
— Адæймаджы бæстондæр базонын хъæуы... 
— Цалынмæ йæ ды бæстондæр зонай, уæдмæ йæ æндæр ис- 
чи ахæсдзæн, æмæ хъахъдзыхæй аззайдзынæ. 
— Дае ныхæсты логикæ нæй. Иуæй йын мæнæй тæрсыс, ии-* 
нæмæй... 
— Мæн логикæ нæ хъæуы, фæлæ—мæ чызджы амонд,— йæ 
ныхас ын æрдæгыл фескъуыдта Герæ. 
— Уый тыххæй мæ æрбахуыдтай?— хинхудтгæнгæ йæ фзрр- 
сы Энвер. 
— Нагъ. 
— Уæдæ мæ цы кæныс? 
«Дæуæн æй ныртæккæ зæгъ æмæ алидзай. Нæ, ме суинаг 
сиахс, ды куыд æнхъæл дæ, æз ахæм æдылы «æ дæн. Верæйьг 
цур дын æй куы зæгъон, уæд мын æнцондæрæй сразы уыдзы- 
нæ»,— йæхинымæр æм дзуры Герæ. 
— Искуыдæм тагъд кæныс?—æлхыскъгæнæгау фæрсы Энвс-1 
ры. 
— Тагъд никуыдæм кæнын, фæлæ... 
— Уæдæ уал абад. 
Верæ мидæмæ æлхынцъæрфыгæй æрбахызт æмæ, Энверы; 
ауынгæйæ, йæ цæсгом барухс. 
— Кæм и дæ къаба?— фæрсы йæ Энвер. 
— Ательейы уыдтæн, уый цæмæй зоныс? Мамæ дын æй здгъ- 
та? - - 
*? 

— Æмæ уым диссагæй цы ис? Рацу æмæ, зæгъын, лæ уар- 
зоныл йæ ног къаба куыд фидауы, уый фен,— мидбылхудгæ, 
сдзырдта Герæ æмæ та цæлгæнæнмæ бацыд. 
— Цыдæр мæстыхуызæй æрбацыдтæ. Цы кодтай? 
— Мæ къаба мын фехæлдтой, — æрæнкъард Верæ. — Ахæм 
хъæдынкъухтæ ательемæ хæстæг уадзын нæ хъæуы, бæргæ... 
— Къабатæ уый бæрц дæр балхæндзыстæм. Рацу мæ фарсмæ 
æрбад. Абондæргъы давæггаг х-æрæджы куыст фæкодтон, æмæ, 
зæгъын, Верæйы цур мæ фæллад суадзон, фæлæ дæ ам не 
’рбаййæфтон æмæ мæнæ æрхæндæгæй альбом фæлдахын. 
Чызг йæ мидбылты бахудт æмæ лæппуйы фарсмæ йæхи æр- 
уагъта. 
— Уарзыс ма мæ æви нал?— мидбылхудгæ йæ фæрсы Энвер. 
— Æмæ дæ кæд уарзтон? 
— Уæдæ мæ мæ зæрдæ сайгæ фæкодта? 
— Æвæццæгæн... 
Лæппу йыл йæхимæ æрбахæцыд æмæ йын йæ русæн аба 
кодта. 
— Ху-ди-наг у,— уæнггай йын йæ хъусы дзуры Верæ. 
Альбомы сыфтæ фæлдахынц æмæ къамтæм рохст цæстæй 
кæсынц. Сæ цæсгæмттыл бæрæг у, сæ хъуыдытæ уыдонимæ кæй 
не сты, уый. 
Герæ ацы хатт йæ фæстаг капеччытыл дæр нал бацауæрста. 
Хъуамæ йе суинаг сиахсы цæсты йæхи афтæ сæвæра, дзыхъхъы 
лæуд æнхъæл ын куыд нæ уа. Фынгмæ иуæй иннæ дзаджджын- 
дæр хæринæгтæ хæссы. Тæнæгцъар картофджынтæ царвы ленк 
кæнынц. Лывзæйæн йæ фæздæг йæ сæрыл сбадт. Францусаг 
коньяк буцхуызæй стъолыл æрæвæрдта. Ома дæумæ куы ис, 
уæд æз цæмæй æнæлæгдæр дæн? Венгриаг хус сæнтæ, сæнæф- 
сиртæ, фæткъуытæ, кæрдотæ, къафеттæ. Фыр буцæй ма йæ ног 
мæнæргъыты кампот дæр байгом кодта. 
Знвер фынджы сæр хистæрæн æрбадт æмæ йæ уарзон сидт 
рауагъта: 
— Цæй уæдæ, кæрæдзиуыл гадзрахатæй куыд никуы рацæ- 
уæм, ахæм хъару нæм разынæд. Зæххыл уарзондзинадæй дом- 
байдæр ницы ис, æмæ нæ йæ хорзæх уæд. 
«Иумæ цы дзæбæх фидауынц. Куы ,йæ ракурид,— хъуыды кæ- 
ны йæхинымæр Герæ.— Мæхæдæг ницы амонд федтон, фæлæ 
кæд мæ чызг исты амонд фенид. Дæхи дæр ма сайын куы рай- 
дыдтай. Амондджын уыдтæ, фæлæ дæ амонд дæхæдæг фехæлд- 
тай. Дæ лæгыл гадзрахатæй рацыдтæ. Æмæ ма иу хатт куы 
уыдаид...» 
— Мамæ, цы ныджджих дæ?— йæ хъуыдытæ йын фескъуыд- 
та Верæйы хъæлæс. Герæ хатыркурæгау йæ мидбылты бахудт 
44 

æмæ йæ нуазæн анызта. Чызг дæр сæны агуывзæ «йæ дзыхыл 
сдардта. 
Комдзаг кæнынц. 
— Мæ сæры бацыди,— фæхуд-фæхудгæнгæ, дзуры Верæ. 
— Хъл/амæ сæры бацæуа, сæры! Уæдæ куыд вæййы.’Ч—хъæл- 
дзæгæй йын йæ къухмæ æвналы Энвер, ома, мæ цуры куы уай, 
уæд дæхицæн мацæмæй тæрс. Дыккаг рæгъ рауагъта æмæ та 
йæ сыгъдæг хъæлæс уаты азæлыд: 
— Сылгоймæгтæ стут, æмæ уæ цæрæнбон бирæ уæд! Æдзух- 
дæр нын дидинджытау рæсугъд ут! 
— Бузныг, бузныг,—уарзæгой цæстæй йæм кæсы Герæ <æмæ 
йæ сæр сабыргай тилы. Фæнды .йæ йæ чызджы искуыдæм арви- 
тын æмæ Энверимæ иунæгæй баззайын. 
«Ахæм рæузонд хъуыдытæ дæхимæ хæстæг ма уадз, гормон. 
Уæддæр дæ сæнттæй ницы рауайдзæн, æмæ дæ зæрдæ дзæгъæлы 
ма риссын кæ. Фæлтау дæ чызджы цард сараз»,— дзуры йæхи- 
цæн Герæ. Иæ туг æрсабыр кæныныл архайы, фæлæ йæ бон 
нæу, æмæ тыхсы йæхимидæг. Иæ цæстытыл уайы, Энвер æй ай- 
фыццаг йæ мидæггаг уатмæ куыд фæцæйхаста, уыцы зæрдæ- 
хъыдзыгæнæн ныв. 
«Дæ буар уардийы тæф кæны. Тæрсын, мæхи дæм куы нæ 
<5ауромон. Ахæм рæсугъд сылгоймаджы æнæхъæн мæй куыд нæ 
федтон цымæ?»—дард кæцæйдæр æм хъуысынц Энверы рæвда- 
уæн ныхæстæ. Афтæ йæм кæсы, цыма та йын лæппу йæ риутæм 
Æвналы,æмæ йæ туг фыцы. Коньячы агуывзæ æнæуæлдай ны- 
хасæй анызта, фынгмæ та багуыбыр кодта, фæлæ хæринаг йæ 
хъуыры нæ цæуы. 
«Верæ нырма æрыгон чызг у æмæ ма йæм Энверы хуызæи 
лæппутæ æрхаудзæн, фæлæ æз фæзæронд дæн, æмæ мæ фадæг- 
тæ уый бæрц нал амонынц... Ехх, куы мæ бамбарвд æмæ нæ 
иумæ куы ныууадзид!» 
Герæ дызæрдыг нæ кæны, Энверимæ иу агъуысты куы баз- 
заид, уæд йæ рæстæг æвзæр кæй нæ арвитид, ууыл, æмæ мæс- 
тæй мæлы йæ чызгмæ, фæлæ йын уыцы иу рæстæг тæригъæд 
дæр кæны, уымæн æмæ фæлтæрдджын къæрцхъус сылгоймаджы 
цæстæй уыны буцхаст æнæмæт лæппуйы миддуне... 
— Энвер, цы дын зæгъынмæ хъавыдтæн, уый зоныс?— ныл- 
лæг хъæлæсæй фæрсы йæ уазæджы. 
— Цы? 
— Афæдзы æмгъуыдмæ мæ дыууæ мины хъæуы... 
— Мамæ, цытæ дзурыс уый?!—ныфсæрмы и Верæ. Адæргæй 
ма йæ бынатæй дæр фестад. 
— Уым æвзæрæй цы ис? Ау, лæгæй æфстау райсæн нæй æх- 
ца?— йæхи ницымбарæгхуызæй æвдисы Герæ. 
45 

«Уæдæ дæ чызг лæвар хъæуы? И& уындæй дæ зæрдæ ку&д 
райы, уый мын уынын æнхъæл нæ дæ?—Ды — рувас, æз та — 
дæ къæдзил». , 
гг М&М’æ,'ды Энверæй æхца куы райЬай, уæд дæм æз дзьь 
хæй нал сдзурдзынæн!—мæстæлгъæдæй йын уайдзæф кæны Ве- 
рæ. 
— Мæнмæ æхца ис, мæ... мæ хæлар,— йæ къухмæ йын бав- 
нæддта Энвер æмæ йыл аивæй æрхæцыд.—Ацы дунейыл мæ- 
цы бахъæуа, уый ссардзынæн, цалынмæ мæм нымæтын ехс уа, 
уæдмæ. Алцыдæр мæм ис, æрмæст амондæй дæн цух. Уымæн га 
нымæтын ехсæй нæ, фæлæ хуыцауы фæндæй дæр ссарæн нæй,. 
йæхæдæг дæм куы нæ æрбацæуа, уæд. Цæй æмæ амонды тых- 
хæй фæйнæ сыкъайы баназæм. 
— Баназæм,—йемæ сразы Герæ. 
Энвер та агуывзæтæ байдзаг кодта. Иæхицæн æмæ Герæ- 
йæн — коньякæй, Верæйæн та — сæнæй. 
— Амондæй хайджын куыд уæм, уыцы хорзæх нæ уæд,— 
скуывта цыбырæй æмæ агуывзæ йæ дзыхмæ фæфæлдæхта. Ге- 
рæйæн дæр бирæ лæгъстæ кæнын нæ бахъуыд. Чызг цæхгæр 
«нагъ»-ыл ныллæууыд æмæ къæрттæй цъула нал аппæрст’а. 
— Уæдæ уæ æз тæргайæ лидзын,— хъазгæмхасæн загъта 
Энвер, Верæмæ :йæ цæст æрныкъуылдта æмæ дуары ’рдæм? 
араст. 
— Мæ хæдзар куыд уыди, уый та куыд лыгъд у?!— цыма йæ 
не ’мбары, уыйау æм тарстхуызæй дзуры Герæ. 
— Æз ныртæккæ фæстæмæ фездæхдзынæн,— йæ къух æбæ- 
рæг тылд бакодта Эцвер æмæ ацыд. 
— Мамæ, цырыхъхъытæ мын балхæдта, фатерæй нын зæр- 
дæ бавæрдта, ды та ма дзы ’хца дæр курыс,— тыхстхуызæй дзу- 
ры Верæ. 
— Цы йыл тыхсыс? Исты дьш йæ хидвæллой дæтты?..— бы- 
лысчъилæй худыТерæ.— Куы дæ ракурид, уæд мах дæр адæмы 
’мрæнхъ рацæуиккам... 
— Мамæ... 
— Æз мæ хъиутæ бирæ фæхордтон, æмæ æгъгъæд у. Фыр 
рæсугъдæй мæм цæсты тигътæ нæ лæууыдысты, æмæ мæхицæн 
мойаг æвзарын дæр нæ базыдтон. Сæрхъæн! 
Энвер дыууæ мины ’рбахаста æмæ сæ диванмæ æнæрвæс* 
сон æппæрст бакодта, йæхæдæг Верæйы фарсмæ æрбадт. 
— Чи у сæрхъæн?— фæрсы Герæйы. 
—. Æз, æндæр чи. 
— Нæ-æ, ды сæрхъæн нæ дæ, — хинхудтгæнгæ йæм йæ амо* 
нæн æнгуылдз тилы Энвер. 
46 

Герæйы цæсгомыл æмбаргæ мидбылхудт фæзынд, йæ сахаг- 
мæ æркаст æмæ йæхимидæг батыхст. 
«Мæ хæдзар куыд уыди, цас ныффæстиат дабн. Мæ хæзгул 
мæм гаражы ’нхъæлмæ кæсы, æз та нуазыныл фæдæн». 
— Сымах уал абадут, æз мæ хæлармæ бауайон,— загъта 
куыдфæндыйы хъæлæсæй æмæ сыстад. 
«Уæ, дæ цæрæнбон мын бирæ æрбауа, Герæ, æмæ дын мæ 
уд къафетт ахæра! Кæщ, ма дæуæй æмбаргæдæр сылгоймаг ис- 
куы ис, уæд йæ рахиз хъус ныззарæд. Уæ, сызгъæрии талатæ 
суадза йæ ингæны, дæу цы мад ныййардта!»—йæ зæрдæ фыр 
цинæй скафыд Энверæн. 
Герæ ацыд æмæ дуар йæ фæдыл ахгæдта. Тыргъæй ма йæ 
къæхты хъæр æрбайхъуыст, стæй бæстæ басабыр, ныхьхъус,-пы- 
ма фынæй баци. 
Лæппу чызджы цонгмæ хъавгæ бавнæлдта. 
— Ма кæ, Энвер. Цу ды дæр уæхимæ æмæ дæ фæллад 
суадз,— саст хъæлæсæй йæм дзуры Верæ, фæлæ йæ цæстæнга- 
сыл бæлвырщ зыны, йæ уазæджы ацыд æй кæй нæ фæнды, уый. 
Энвер æм æдзынæг кæсы. 
— Тæргæ мæ кæныс? 
— Уанцон нæ дæ. Кæд дæ фæнды, уæд уал абад. 
Чызг сыстад æмæ фынг æфснайьш райдыдта. Цæмæй йæ 
туг æрсабыр уа, уый тыххæй цæлгæнæны дзæвгар рæстæг афæ- 
стиат вæййы, стæй та уатмæ къæмдзæстыгхуызæй рацæуы. Фæн- 
ды йæ лæппуйы фарсмæ æрбадын æмæ йæ хъæбысы атайын, 
фæлæ цæмæйдæр тæрсы æмæ йæхиуыл хæцы. 
«Сылгоймæгтæ хъуыды иуырдæм кæнынц, дзургæ — иннæр- 
дæм, архайгæ та — бынтш æндæрырдæм. Цы сæ хъæуы, уый 
сæхæдæг дæр нæ зонынц, æвæццæгæн,— дзуры йæхинымæр Эн- 
вер.— Кæд цыфæнды сты, уæддæр сæхиуыл хæцын махæй тынг- 
дæр фæразынц. Адон дæр нæлгоймæгты хуызæн æнæрхъæц куы 
уаиккой, уæд цы уавæрмæ æрхауиккам цымæ? Нæ худинаг нæ 
сæрæй фæуæлдæр уаид, æндæр цы. Æмбаргæ йæ куы кæныс, 
уæд дæхиуыл хæцын цæуыннæ фæразыс? Мæ> бон нæу. Иæхи- 
уыл чи фæуæлахиз уа, адæймаджы сыгъдæг ном хæссыны ак- 
каг æрмæст уый у. Верæмæ ма бавнал. Хъусыс?! Ма йæм бав- 
нал! Тæригъæд у. Уæддæр æй нæ ракурдзынæ... Ракурдзынæн! 
Нæ ракурдзынæ. Уæдæ ма-иу кæс!» 
Энвер та чызджы цонгмæ бавнæлдта. 
— Дæ тæбæгътæ никуыдæм алидздзысты: Мæмæ уал мæ 
фарсмæ æрбад. 
Æрхæцыд ыл, æмæ Верæ диванмæ æрхауд. 
— Цæмæй мæ тæрсыс? 
— Ницæмæй. 
47 

— Уæдæ мæ фарсмæ æрбад. 
Фынг уал бафснайон. 
— Фæстæдæр... 
Энвер æй йæхимæ æрбалхъывта æмæ йын батæ кæны. 
— Суадз мæ, Энвер. Ма кæ,— кæуын хъæлæсæй йæм дзуры. 
Верæ, йæхи дзы тоны, фæлæ йын йæ бон ницы у. 
— Ракурдзынæн дæ... Баууæнд мыл...— тыхулæфт кæны Эн- 
вер. Чызджы диваныл æрфæлдæхта. Верæ æхцаты тыхтоныл 
æрхаудта æмæ йæ сæры хъуынтæ арц абадтысты. Ау, йæ мад 
æй ацы дыууæ миныл ауæй кодта?! Æмæ ма уæд йæ цард циу? 
Иæ кофтæйы цæппæрты пъæр-пъæр ссыд, æмæ йæ риутæм фæ- 
лæбурдта. 
— Нæ, нæ! Ныхъхъæр кæндзынæн, суадз мæ! 
Лæппуйы къухтæ се змæлдæй фенцадысты. Чызджы фарсмæ 
æрхуыссыд æмæ йæ лæгъстæхуызæй фæрсы: 
— Кæмæ хъæр кæныс? Мæнæй дæ фылдæр чи уарзы? 
— Суадз мæ! 
— Цæмæй тæрсыс? Тагъд чындзæхсæв скæадзыстæм, æмæ 
мемæ цæрдзынæ, дæ мадæн та дын хæдзар райсдзынæн. Абон 
мæ паханимæ ныхас кодтон, æмæ, дам, уыцы фарста лыггондыл 
банымай. 
— Æцæг? 
— О. 
— Цы хорз у! 
— Мемæ куы уай, уæд дæ хъуыдæгтæ æдзухдæр хорз цæу- 
дзысты. 
— Суадз мæ, Энвер. Мамæ нæ æрбаййафдзæн, æмæ худи- 
наг у. Алцæмæн дæр афон и... 
— Верæ, кæд мыл не ’ууæндыс, мыййаг?.. Ард дын хæрын, 
мæ сыгъдæг уарзондзинадæй, бирæ дæ уарзын. 
— Ды мæ уарзгæ куы кæнис, уæд мемæ дæхи афтæ нæ да- 
рис... 
— Хуыцауæй дæ бауырнæд, мæнæн мæ зæрдьГницы уыд æв- 
зæрæй.— Лæппуйæн »йæ цæсгом фæсагъæсхуыз, æвæндонæй ра- 
бадт, диваныл йæхи фæстæмæ ауагъта æмæ дæлиауæй ныуулæ- 
фыди.— Кæдæй-уæдæй мæ риуы сыгъдæг æнкъарæнтæ райгуыр- 
ди... 
— Ма мæ сай, Энвер. Мæнæй дæ цы хъæуы, уый хорз уы- 
нын... 
Лæппуйы цыма исчи судзинæй фæрæхуыста, уыйау фестъæл- 
фыд æмæ тæргайхуызæй чызгмæ йæ чъылдым раздæхта. 
— Куыд кæсын, афтæмæй мæнæн ам лæугæ «ал у. Уæддæр 
кæрæдзи нæ бамбардзыстæм. Ау, фос æнхъæл мын дæ?— Энвер 
исдуг йæ хъуыдытимæ афæстиат, стæй ма йæ ныхасмæ æнкъар- 
48 

дæй бафтыдта: Мæнæ афтæ мыл æууæндыс. Æууæнк кæм нæ 
уа, уым цард дæр нæй, уарзондзинад дæр, æмæ цас раздæр ахи- 
цæн уæм, уыйас — хуыздæр. 
«Цы зондджын у. Уьий æдде ма — сыгъдæгзæрдæ, æз та йæ 
ме ’нæрхъуыды ныхæстæй æфхæргæ бакодтон»,— фæсмоны ар-. 
ты судзы чызг. Лæппуйы сæр йæ гом риумæ æрбалхъывта æмæ 
йæ мидбылты бахудт. 
6 
Горæт фæсте аззад. «Волгæ», цыма машинæты гуылфæнæй 
кæй раирвæзт, ууыл цин кæны, уыйау йæ тых-йæ бонæй размæ 
тындзы. 
Энвер бандоныл йæхи фæстæмæ ауагъта, йæ галиу къух гом 
рудзынгæй æддæмæ дары, рахизæй рулыл хæцы æмæ йæ раз- 
вæндагмæ сæрыстырæй кæсы. Иæхицæй абоны хуызæн никуыма 
фæбузныг. Æмæ куыд нæ! Иæ «Волгæ»-йы ахæм бæлццон ла- 
сы! Дзерæ! Дзерæ! Бæсты рæсугъд кæй дæ, уый дæхæдæг зоныс 
цымæ? Энвер æй куы зыдтаид, уæд дæ нырмæ Калачы уагъта? 
Дæ цæсгомы аивдзинадæн дьш къам йе ’рдæг дæр нæ равдыста^ 
æмæ æнхъæл уыди, хуымæтæг сылгоймаг дæ. Ныр та йæм аф- 
тæ кæсы, цыма æнæ дæу иу минут дæр нæ бафæраздзæн. Фæн- 
ды йæ машинæ бауромын æмæ дæу йæ хъæбысы æрбакæнын„ 
фæлæ йæ бæллицæн нырма сæххæстгæнæн нæма и, уый æмба- 
ры æмæ йæхиуыл хæцы. Знон ын Герæ куы загъта, Калакмæ- 
ма мæ бадав, зæгъгæ, уæд ын уайтагъд сразы. Сылгоймагæн 
ма фыр’ дисæй йæ дзых дæр бахæлиу. Иæ хивæнд сыхаг ын 
ахæм дард раимæ акомдзæн, уый йæ фæсонæрхæджы дæр иæ 
уыд æмæ йын фыр цинæй йæ русæн аба кодта. Энверæн дæр 
йæ зæрдæ гæлæбу фестад, фæлæ йын Герæ йæ мидхъуыдытæ 
куы бамбара æмæ йæ фæнд куы аива, уымæй тæрсгæйæ, йæ 
цин йæ цæсгомыл нæ равдыста... 
«Волгæ» Калакæй адард æмæ хæрды рогæйизгъоры. Хæххон 
сыгъдæг уæлдæф машинæйы гом рудзгуытæй мидæмæ бырсы 
æмæ бæлццæтты сæры хъуынтæй хъазы. 
— Мамæ, дæлæ-ма кæс, Кура æмæ Арагви кæм баиу сты!-- 
йæ мадмæ хъæлдзæгæй дзуры чызг. Иæ хъæлæс дæр иннæ сыл- 
гоймæгты хъæлæстæй рæсугъддæр кæсы Энвермæ, æмæ та йæм 
йе ’ргом аздæхта. Иæ зæрдæ нал фæлæууыд æмæ йæ мидбылты 
бахудт. Сылгоймаджы тымбыл цæсгом дæр цыма бахудызмæл. 
Иæ цæгатмæ йæ кæй ласы, уый тыххæй дзы бузныг у, æвæц- 
цæгæн, æмæ... Нæ, Энверæй бузныг чи вæййы, уыцы чызджы- 
тæ йæм бынтон æндæр кæстытæ фæкæнынц. Амæн та йæ цæсты- 
тæ монцæй се дзаг сты... 
4 Цомартаты Изæтбег 
49' 

’ «Сразы мын уыдзæн ц-ымæ? Кæд йæ лæджы бирæ уарзы; уæд 
глæ фæлтæрæнтæй ницы рауайдзæн æмæ ма Верæйæ дæр æнæ 
хай фæуыдзынæн. Тынг арæхстгай мæ архайын хъæуы йемæ. 
Арæхстгай... арæхстгай... Цалынмæ йæм æз фæхъуыз-фæхъуыз 
кæнон, уæдмæ йæ къуыри агæпп ласдзæн æмæ фæстæмæ йæ 
лæгмæ раздæхдзæн. Нæ, цыфæндыйæ дæр ыл фæуæлахиз уæ- 
вын хъæуы. Ахæм дзæбæх сылгоймагæн ракурæн дæр ис. Кхзд 
йæ лæджы нæ уарзы... Замманай лæг ын куы ис, уæд æй куыд 
нæ уарзы? Иæ иу бакаст дæр... Нæ, ды уымæй рæсугъддæр дæ.- 
Зæрдиагæй куы бацархайай, уæд дæ хъул сах абаддзæн. Сыл- 
гоймагæн дæ ныхмæ зын фæлæууæн у...» 
Энверæн йæ хъуыдытæй йæ зæрдæ барухс æмæ та Дзерæмæ 
аивæй рæкаст. Ацы хатт сылгоймагæн йæ цæстыта. дæр ма 
^бахудтысты. 
— Истæмæй тыхсут?—сылгоймæгты хъæлдзæгæй фæрсы 
Знвер. 
— Ницæмæй,— цыбыр дзуапп ын дæтты Дзерæ. 
— Уды къæртты хуызæн лæппу нæ йæ дзыхъхъынног «Вол- 
гæ»-йы ласы æмæ ма тыхсгæ дæр кæнæм?— худы Герæ. 
— Уды къæртты хуызæн...— æнкъардæй йæ.фæзмы Энвер.— 
Кæд уды къæрттытæ иууылдæр ахæмтæ сты, уæд... 
— Дæхи цыфæнды хæдæфсармæй куы равдисай, уæддæр дыл 
лæ баууæнддзынæн,— хъазгæмхасæн æм дзуры Дзерæ. 
— Цæуыннæ? 
— Уымæн æмæ рæсугъд лæппутæ сæхицæй тынг хъал вæй- 
йынц... 
— Уыцы ныхæстæ мæнмæ «æ хауынц. 
— Ай æцæг хорз лæппу куы у, æз та дыл æууæндынмæ нæ 
хъавыдтæн,— йæ мадмæ худæн(5ылæй кæсы Дзерæ. 
— Энверæн аргъ нæй, аргъ,— æппæлы дзы Герæ.— Верæйæн 
зымæгон цырыхъхъытæ балхæдта ,мЗенæн æфстау дыууæ мины 
радта, хæдзарæй нын зæрдæ бавæрдта... 
— Æгæр мæ ма стау, Герæ, науæд æцæгдæр мæхицæй ныб- 
^буц уыдзынæн,— фæстæмæ та сæм ракаст Энвер, æмæ йæ цæст- 
æнгас Дзерæйы сырхуадул цæсгомыл афæстиат. 
— ’Хæдзарæй сын зæрдæ æцæг бавæрдтай?—фæрсы йæ 
Дзерæ. 
-^ Æз Герæйæн мæ уд дæр нæ бавгъау кæндзынæи, мае уд. 
— Раст дын куы зæгъон, уæд æз нæлгоймæгтæн æвзæрдæр 
æнхъæл уыдтæн... Афтæ мæм касти, цыма се "’ппæт дæр сылгой- 
мæгтыл гадзрахатæй цæуынц, цыма се ’хсæн æппындæр уæздан 
гуырдтæ «ал и... 
— Æвæццæгæн дæм ахæм хъуыды дæ лæг сæвзæрын код- 
та,— фæрсæгау æм кæсы Энвер. 
50 

••* Дзерæ ?йæ сæр «о»>, з#гъг&<; банкъуыс+а. ’* ’ :' 4 : 
«Уæ, хорз дыл æрцæуа, цы лæг дæ! 'Замманай’ ф’ада^мын: 
куы радтай дæ рæсугъд усы барæвдауынæн»;— цин ыл кæиы; 
йæхинымæр Энвер. 
— Исты (ныхас ма уæм рауад, фæстаг писмо мæм куы ныф- 
фыстай, уæдæй ’фæстæмæ?— хъуысы йæм Герæйы хъæлæс. 
’—Ныхас цы хоныс? Алы бон кæрæдзи хъуын-хъис куь* 
тонæм. Хуыцауæй дæ бауырнæд, мамæ, мæ уды бон дзы нал 
у,— мадæн йæ хъæстытæ кæны чызг. 
— Мæнмæ сабыр адæймаг куы фæкаст уæдæ... — сæ хыльг 
сæр цæуыл вæййы, уььй базоныны тыххæй йæ къахы Знвер. 
— Иæхæдæг сабыр у, бæргæ, фæлæ йæ йæ иблис мад мæныл 
ардауы. Сывæллон, дам, ын куы нæ и, уæд, дам, æй дæ хæдза- 
ры цы дарыс? 
— Æмæ кæд йæхицæн нæй, уæд та?—фæрсы йæ Герæ. 
— Æз дохтЫрмæ уыдтæн æмæ мын афтæ, дæу аххос, дам,. 
нæу, фæлæ мыл лæг не ’ууæнды. Мæнæн, дам, дæ размæ иу хæз- 
гул уыд æмæ... 
Дзерæ йæ ныхæстæй фефсæрмы <æмæ басабыр. Герæ æмæ- 
Энвер дæр ницыуал дзурынц. Æрæджиау та мад йæ чЫзгмæ- 
бакаст. ’ 
— Лæг æмæ усæн дзæвгар рæстæг сывæллон нæ вæййы, 
стæй сын райгуыры... 
— Мæн æппындæр ’ницыуал уырны,— хъуысы Энвермæ Дзе- 
рæйы æнкъард хъаелæс æмæ йын йе уæнгты цыдæр ныфс уадзы. 
«Гъер кæд саузæрдæ адæймаг нæ дæ, уæд искæй æнамонд- 
дзинадыл куыд райыс? Ницы йыл райын, æрмæст мæ фæнды... 
Зонын æй, цы дæ фæнды, уый!»—йæхи æфхæры Энвер, фæлæ- 
йае йæ райдзаст хъуыдытæй фервæзын нæ фæнды. Æфцæгмæ* 
æрбахæццæ сты, æмæ машинæ баурæдта. 
— Фæйнæ физонæджы уал бахæрæм, стæй та дарддæр нæ- 
фæндаг дардзыстæм,—дзуры сылгоймæгтæм. 
«Цы уæздан лæппу у. Тæхуды, ахæм лæг мæ куы фæуыда- 
ид. Афонмæ мын, чи зоны, сывæллæттæ...» 
Дзерæ Дæ къæйных хъуыдыйæ фæтарст æмæ йæ йæхйцæй/ 
фæсырдта. Иæ мады фæстæ «Волгæ»-йæ ахызт. Адæм сæ маши- 
нæтæм хæринæгтæ куыд скъæфынц, уымæ цымыдисæй кæсы. 
Дзерæ бæлццæттæм йе ’ргом барæй здахы. Цæмæй Энверыл 
ма хъуыды кæна, уый тыххæй сæ йæхи сайы, фæлæ лæппу йæ» 
зæрдæйы къуымы ныффидар æмæ уырдыгæй æддæмæ тæрын нæ 
комы. Сылгоймаджы йе ’бæрæг уавæр иуæй катайыл æфтауы, 
иннæмæй йын æхсызгондзинад дæтты. 
— Уым цы лæууыс? Рацу ардæм,—дзуры йæм Герæ. 
Энвер физонджытæ, ситройы æвгтæ æмæ лауаси балхæдта, 
5Г 

цъæх нæууыл сæ газеты уæлæ æрæвæрдта, йæхæдæг донмæ ныу- 
уад æмæ йæ къухтæ æхсы. 
«Цы ’взыгъд лæппу у, мæ лæг та — годо. Ехх!..»—дæлиауæй 
«ыуулæфыд Дзерæ æмæ йæ мады цурмæ бацыд. Энвер сæм 
рæвдз суад æмæ æвгтæ фегом кодта. 
— Ахæм дзæнæты ран æнкъард кæнын раст иæу,— хъæл- 
дзæгæй дзуры Дзерæмæ.— Æви дæ фæстæмæ Калакмæ фæнды? 
— Нæ, нæ!— фестъæлфыд Дзерæ. Лæппу йæм хъæбæр гæх- 
хæттæй конд агуывзæйы дзаг ситро радта, æмæ кæрæдзимæ фем- 
дзаст сты. Сæ дыууæйы цæсгæмттыл дæр фæлмæн ’мидбылхудт 
фæзынд. 
«Цымæ мæ лæгæй куы рахицæн уаин, уæд мæ нæ ракурид?— 
йæхи фæрсы Дзерæ.— Нæ. Куы мæ бауарза, уæддæр бадæг ра- 
курын йæ сæрмæ не ’рхæсдзæн. Ирон æнæфенд митæ...» 
— Тыхсгæ-ма мацæмæй кæ, нæ хо! Цалынмæ дын æз æгас 
уон, уæдмæ цардæй къæртт æппардзынæ, цардæй!— цыма йын 
йæ хъуыдытæ бамбæрста, уыйау ын зæрдæтæ æвæры Энвер. 
Дзерæ та йæ мидбылты бахудт æмæ ситро анызта, физонæ- 
гæй æнæбары комдзæгтæ кæны. 
— Герæ, дæ чызджы хæрдтытæ æппындæр мæ зæрдæмæ нæ 
цæуынц,— хъазгæмхасæн дзуры Энвер. Фадат ын фæци, æмæ 
Дзерæйы къухмæ бавнæлдта.— Адджын комдзæгтæ-ма дзы нык- 
кæ, адджын! 
Хæрынц, нуазынц, хъæлдзæг ныхæстæ кæнынц. Энвераан йæ 
цæстытæ æрттивынц. Иæхимæ ныры хуызæн амондджын никуы 
кæсы. Фæнды йæ Дзерæйы йæ хъæбысы фелвасын æмæ йæ уæ- 
лæ уыцы къæдзæхы цъупмæ схæссын. 
— Уæлдæр схизын уæ нæ фæнды?— фæрсы сылгоймæгты. 
— Мæнаан мæ зæнгтæ риссынц, уæхæдæг схизут,— куыдфæн- 
дыйы хъæлæсæй йæм дзуры Герæ. 
— Ды та куыд зæгъыс?— фæрсы Энвер Дзерæйы. 
— Мæ бон куы нæ бауа... 
— Æз дын феххуыс кæндзынæн,— сдзырдта лæппу, сылгой- 
маджы къухыл фæхæцыд, æмæ къуыбырмæ сызгъордтой. 
Хур хæхты цъасмæ сабыргай куыд фæтулы, уымæ цымыди- 
сæй кæсынц. 
— Æрдз куыд рæсугъд у. Хъуамæ ахæм тæмæссаг дунемæ 
адæм иууылдæр амондджынæй гуыриккой...— хъуыдыдзастæй 
дзуры Дзерæ. Энвер æй йæ риумæ æрбалхъывта, æмæ йæ был- 
тæ сылгоймаджы хъусыл андзæвыдысты. 
— Ныртæккæ ацы зæххыл мæнæй амондджындæр нæй, æвæц- 
цæгæн. 
— Цæй тыххæй зæгъыс?—кæд æй бамбæрста, уæддæр ма 
йæ къахæгау фæрсы Дзерæ. 
52 

— Бæсты рæсугъд мемæ кæй ис, уый тыххæй. 
— Хынджылæг мæ кæныс? 
— Нагъ. Хуыцауæй дæ бауырнæд, мæнæн мæ зæрдæмæ дæ- 
уæй тынгдæр никуыма ничи фæцыд. 
— Цытæ дзурыс? Мæнæн лæг и... 
— Куы йæ ныууадзис, уæд дæ тæккæ абон дæр ракурин. 
— Æмæ уæд мæ хо та? 
— Ома?— цыма йæ не ’мбары, уыйау æй дисфарст кæны 
Энвер. 
— Мамæ мын афтæ, кæрæдзи, дам, уарзынц... 
— Верæимæ? 
— О. 
— Нæ, Дзерæ, æз нырмæ, уарзондзинад циу, уый зонгæ дæр 
нæ кодтон. Дæ къам дын куы федтон, уæд мæхицæн фидарæй 
загътон: «Ацы сылгоймаг мын куы нæ бакома, уæд мæ бонтæ 
иунæгæй æрвитдзынæн». 
Дзерæйы цæсгом барухс. Лæппуйы æргом ныхасæй фефсæр- 
мы æмæ йæ сæр æруагъта. 
— Цом мамæйы цурмæ, æнхъæлмæ нæм кæсы,— дзуры ныл- 
лæг хъæлæсæй. 
— Иу гыццыл-ма алæууæм. Æвидæмемæлæууьгн нæ фæнды? 
— Фæнды, фæлæ... 
— Дзерæ... 
— Цы кæныс? 
— .Афтæ мæм кæсы, цыма дæ рагæй зонын... 
— Мæнмæ дæр афтæ куы кæсы... 
«Æвæццæгæн, ацы кæсаг дæр мæ хызы бахаудта. Ауыстæн, 
диссаджы бинонтæ сты»,— хъуыды кæны Энвер. Куы фæфæс- 
вæд уаиккой, уымæ бæллы æмæ йæ цæстытæй æмбæхсæн бы- 
нæттæ сгары. Фыццаг батæ уал ам йæ къухы куы бафтиккой, 
уæд ын горæты йемæ æнцондæр архайæн уаид... 
Дзерæ сабыргай уырдыгмæ араст. Кæд ььн фæкæлынæй тас 
нæу, уæддæр Энвермæ тарстхуызæй йæ къух бадардта. Лæппу 
•йæм февнæлдта æмæ йæхи размæ аппæрста. 
— Фæлæуу, хауын!— хъæр æм кæны Дзерæ æмæ йæм зæр- 
дæбынæй худы. 
Миты хъæпæнмæ æрхæццæ сты. Энвер сылгоймаджы йæ хъæ- 
бысмæ фелвæста æмæ йæ йæ мады цурмæ ныскъæфта. 
— Цомут, науæд ныл ам банафон уыдзæн,— куыдфæндыйы 
хъæлæсæй сæм дзуры Герæ. Машинæйы сбадтысты æмæ размæ 
атындзыдтой. 
«Энверæй мын сывæллон куы райгуырид, уæд хæрзаг дзæ- 
бæх уаид»,— æхсызгонæй дзуры йæхицæн Дзерæ æмæ лæппуйы 
фидар къæбутмæ уарзæгой цæстæй кæсы. 
53 

... 7 ’ 
Мырзабег йæ хицауы кусæн уатмæ хъæлдзæгæй ба!хызт. Эн- 
вер æм йæ мидбылты бахудт, йæ бынатæй фестад æмæ йын йæ 
къух райста. 
— Цæттæ дæ балцмæ?— фæрсы йæ шофыры. 
— О. 
— Хорз, хорз,— йæ сæр разыйы тылд кæны Энвер.— Гæх- 
хæттытæ дæхимæ сты? 
— Ныртæккæ сæ райстон, æмæ мын ды куыд загътай, аф- 
тæ ам æрбалæууыдтæн. 
— Тынг раст бакодтай. 
Энверы хъæлæсы уагыл бæрæг у, цæуылдæр кæй тыхсы, 
уый, фæлæ йын шофыр йæ уавæр не ’мбары. 
— Цæмæн дæм фæдзырдтон, уый зоныс? 
— Кæцæй йæ зонын. 
— Ахæм дард балцы фыццаг хатт цæуыс, æмæ дæ мæ зæр- 
ды бафæдзæхсын и... 
— Исты сывæллон дæн. 
— Фæлæуу, тагъд ма кæ... Цы ласыс, уый хъуамæ зонай... 
— Æмæ йæ нæ зонын? Уазалгæнæны-иу цы фæласынц? 
— Дæ машинæйы сæны æвгтæ ис. 
— Цы? 
— Сæны æвгтæ... ссæдз мины аргъ... 
— Мæнæн та цы уæлдай у? 
— У дын уæлдай, у. Сабыргай цу, æвгтæ куыд нæ асæттой, 
афтæ. Фæндагыл цы нæ æрцæуы, æмæ дын мæнæ æхца. Чи дæ 
баурома, уымæн-иу йæ зæрдæ балхæн... 
Энвер йæ сейфæй æхцаты тыхтон райста æмæ сæ Мырза- 
бегмæ радта. Уый сæ йæ хæлафы дзыппы атъыста æмæ дирек- 
торы цæстытæм фæрсæгау бакаст, ома ацæуыны бар мын ис> 
— Цæугæ, æцæг дæ зæрдыл бадар — фæндагыл дын æппын- 
дæр рæдыд æруадзæн нæй. 
— Дæу хуызæн мæм йæ машинæ комкоммæ мачи саразæд> 
æндæр мын ницы тас у>— худы шофыр. 
— Сæны æвгтæ æртæ ранмæ баласдзынæ, гæххæттыты куыд 
амынд и, афтæ, æхца райсдзынæ æмæ сæ ардæм рахæсдзынæ. 
— Хорз. 
— Фæндараст. 
Мырзабег йæ рахиз къухы дыууæ æнгуылдзы йæ къæмисæн- 
мæ схаста æмæ, мидбылхудгæ, ацыд. 
«Цавæр балцы дæ æрвитын, уый куы зонис, уæд афтæ зæр- 
диагæй нæ худис. Уæвгæ дын циу? Цъысымы куы бахауай, уæд 
дæ фæстæмæ раласдзынæн. Нымæтын ехсæн йæ бон бирæ у.^ 
54 

Уæддæр ын хъуыддаг бамбарын кæнын хъуыди. Алцæмæ^/дæр1 
рагацау цæттæ куыд уа. Нæ, афтæмæй хуыздæр у. Чи зоны, нæ 
мын акуымдтаид, æмæ уæд, марадз, æндæр шофыр агур. Ай 
та.— цæттæ лæг, бардзырд æххæстгæнæг. Æхца куы схæсса, уæд 
ын дзы мин сомы йæ дзыппы нывæрдзынæн, æмæ мын æхсыз- 
гонæй лæггад кæндзæн. Сыгъдæгзæрдæ лæппуйæ давæг аразыс 
æмæ æфсæрмы дæр нæ кæныс. Ницы дзы аразын давæг. Ие 
’ххормаг гуыбын ын æфсадын, æмæ мын арфæтæ кæнæд. Уа- 
дзæбæх дæ сæр, кæд ды арфæты аккаг нæ дæ»,— йæхи æфхæры 
Энвер. Рудзынгмæ бацыд æмæ кæртмæ акаст. 
Дæргъæй-дæргъмæ машинæ йæ бынатæй фенкъуысыди æмæ 
уынгмæ сабыргай атылд. Хъалагъур ын йæ фæдыл дуар ахгæд- 
та. 
«Размæ, мæ хæлар! Цалынмæ мæ пахан уæле бады, уæдмæ 
мацæмæй тæрс»,— шофырмæ йæхинымæр дзуры Энвер. Ру- 
дзынгæй иуварс ацыд æмæ бæстастæу сагъдауæй лæууы. Абон 
æй ам ницыуал хъуыддаг и. Нырма йын цæуынæн раджы у, 
фæлæ... Кувæг дæр — йæхæдæг, омменгæнæг дæр, аходæг дæр. 
Кæй бон ын цы у? Никæй! Хорз у, æвæдза, фæлмæн къæлæт- 
джыны бадын. Министр мæм йæхимæ сиды, зæгъгæ, секрета- 
ры хъусы бацæгъд æмæ æваст æрбайсæф. Министр дæ куы агу- 
ра, уæд та уæлдæр хицауадмæ дæ. Иу æмæ дзы дыууæ и, кæй 
бахъæуай, ахæмтæ?... Иу чысыл ма абада, стæй Дзерæмæ ацæу- 
дзæн. Дзерæ, Дзерæ... Ехх!.. 
Лæппу бандоныл йæхи æруагъта, гæххæттытæ рафæлдах-ба- 
фæлдах кæны, фæлæ йæ хъуыдытæ уыдонимæ не сты, æмæ дзы 
йæ сæрмæ ницы цæуы. Иæ дæлбар кусджытæй йæм исчи куы 
’рбацæуы, уæд дзы æрбатыхсы, æмæ йæхи ныхъхъуынтъыз кæ- 
ны. Сæ директор йæ чемы нæй, уый куы бамбарыяц, уæд сæ 
«сæр сæ кой свæййы. Энвер арф ныуулæфы æмæ та йæ гæххæт- 
тытæ фæлдахын райдайы. Сындзытыл бадæгау бады йæ фæл- 
мæн къæлæтджыны. Цалынмæ йæ фæнд йæ къухы бафта, уæд- 
мæ йын йæ цард ад не скæндзæн, йæхицæн иу бынат не ссар- 
дзæн, æмæ æгæлæнтæгæнæг рынчынау катай кæны. 
«Тæппуд, сыст уæлæмæ æмæ йæм згъоргæ. Иунæгæй бады 
æмæ дæумæ æнхъæлмæ кæсы. Цæугæ йæм тагъддæр, науæд бай- 
рæджы уыдзæн. Калакмæ куы афардæг уа, уæд ьш-иу йæ фæ- 
дыл цæхх кæ. Мæ хъуыддагæй куы ницы рауайа, уæд мæ æнæ- 
хъæн бинонтæй фæндырты сцæгъддзысты, æмæ ма мæ худинаг 
кæм бамбæхсдзынæн? Ничи сæ кицы суæнддзæн. Се ’ппæтæи 
дæр сæ дзыхтæ æХгæд сты. Лæгъстæйаг адæймаг æнæбон у, 
мæгуыр, æвæрæз. О, о, æвæрæз! Цалынмæ сын фатер райсай, 
уæдмæ дæм хуыцаумæ кувæгау кувдзысты. Æмæ сын се ’дых 
уавæрæй спайда кæ. Рæвдздæр! Æви Энвер нал дæ? Амæй раз- 
55 

мæ хуры чызгæй дæр куы никуы фæтарстæ, уæд дыл ныр цы 
’рцыди? Сылгоймæгты æдыхдзинадæй пайда кæнын мæ нæ 
фæнды. Афтæмæй мæ къухы куы бафта, уæддæр мын кицы 
’хсызгондзинад æрхæсдзæн. Уæдæ моладзанау ам бад æмæ дæ 
хуылфмæ хъус! Ницы хъусын мæ хуылфмæ. Хъусыс, хъусыс. 
Дзерæмæ дæ бæттæнтæ тоныс, фæлæ гёæм нæ уæндыс æмæ дæ- 
хицæй хæрзгæнæг аразыс. Цы, цы, фæлæ дæ хæрзгæнат гикуы 
рауайдзæн. Фæлтау сыст æмæ йæм ацу. Сывæллон ын куы рай- 
гуыра, уæд æй йæ лæг нал ратæрдзæн, стæй йæ фидæн афтид 
нæ уыдзæн...» 
Энвер сыстад æмæ æддæмæ ахызт. 
— Æз министрадмæ цæуын,—гёе уæхсчы сæрты ма бадзырд- 
та секретарьмæ. Æрыгон бурхил чызг ын цы загъта, уый дæр 
нал айхъуыста. Цыма йæ хæдзарыл арт ссыгъди, уыйау тындзы 
кæртмæ. Иæ «Волгæ»-йы абадт æмæ размæ стырындз. 
«Цæмæ æрбацыдтæ, зæгъгæ, мæ комкоммæ куы бафæрса, 
уæд ын цы дзуапп ратдзы/нæн? Нæ мæ бафæрсдзæн. Мæнмæ 
гæсгæ, нæлгоймаджы ’рдыгæй фаг рæвдыд не ’ййафы. Ие стонг 
цæстæнгас мæ сайгæ нæ кæндзæн. Ехх, мæ къухы куы баф- 
тид, уæд ын исты зынаргъ лæвар скæнин. Зьшаргъ лæвар, зын- 
аргъ лæвар... Цæуон æмæ йын æй ныр балхæнои». 
Машинæ рахизырдæм базылдта æмæ проспекты цур æрлæу- 
уыд, дуканимæ сæппуадæй фæуайы. 
«Цы уарзы цымæ? Медальон? Къухдарæн? Хъусцæджытæ?»— 
фæрсы йæхи, фæлæ йæ фарстæн дзуапп раттын нæ фæразы. Уæд 
та уал ын йæхи бафæрсид. Нæ, аив куы нæ уа... Лæвар бæхы 
дæндагæй не сгæрстæуы. Цы йын балхæна, уый райсдзæн. Исгæ 
йæ ракæндзæн, фæлæ йæ адджынæй куы нæ дара, уæд цæмæн 
хъæуы? Адджынæй кæй дара, ахæм дзаума гёын балхæндзæн. 
Исты йæм нæй æхца?.. 
Энвер дуканимæ бацыд æмæ зынаргъ дзаумæттæм æдзылæг 
кæсы. Бриллианттæ, сызгъæринтæ, æвзист... Фыр рæсугъдæй 
сæм цæсты тигътæ нæ лæууынц. Хъусцæджытæ—иуæй иннæ аив- 
дæр, иуæй иннæ зæрдæмæдзæугæдæр. Фæлæуу-ма, фæлæуу, йæ 
хъусты хуынчъытæ ис æви нæй? Гыццыл ын кæй сты, уый ба- 
зыдта, фæлæ... О, уыди сыл хъусцæджытæ! Æцæг цыдæр æгъуыз 
уыдысты.Æгæр-мæгуыр ын зынгæ дæр нæ кодтой. Хъуамæ йын 
уæртæ уыцы бриллиант хъусцæджытæ балхæна. Цасы аргъ сты 
цымæ? Æхсæзсæдæ æвдай сомы. Æ-æ-æ! Ахæм сылгоймаджы 
тыххæй æхцатыл ауæрдæн куыд и?! Иæ хид сыл куы нæ акалд- 
та, мыййаг. 
Энвер хъусцæджытæ балхæдта, йæ пинджачы дзыппы сæ 
нывæрдта æмæ уынгмæ рацыд. Рог уддзæф ын йæ тæвд хъуы- 
рыл атыхст, йæ бæзджын сæры хъуынтæй йын хъазы, æмæ лæп- 
56 

пумæ афтæ кæсы, цыма йын æрдз дæр гёæ уæздан мийыл цин 
кæны. Иæ «Волгæ»-йы сбадт æмæ та размæ стырындз. 
«Цымæ мыл куыд сæмбæлдзæн? Бацин мыл кæндзæн æви 
нæ? Иунæгæй йæ куы баййафин, уæд ын йæ зæрдæйы уаг хуыз- 
дæр базонин. 0 хуыцау, йемæ мачи уæд!»— кувы йæхинымæр 
Энвер. 
Машинæ кæртмæ батылд æмæ æрлæууыд. Лæппу дзы рахызт. 
«Куыд мыл сæмбæла, уымæй аразгæ уыдзысты хъуыддæгтæ»,— 
уыцы хъуыдыимæ кæройнаг къæсæрыл мидæмæ бахызт. Иæ 
зæрдæ цыдæр æнахуыр гуыпп-гуыпп кæны, афтæмæй хæрдмæ 
фæцæуы. Мæнæ йæ бæллиццаг дуар. Диссаг у, æвæдза, гдæй- 
маг. Æрæджы дæр ма йæм афтæ касти, цыма сын ацы фæйиæг 
дуар сæ тыргъ фыдынд кæны, ныр та йæм дунейы æппæт дуæрт- 
тæй рæсугъддæр кæсы. Иæхицæй куы нæ æфсæрмы кæнид, уæд 
ма йьш ба дæр акæнид. Джыбыйыл бахæцыд, æмæ йæм дзæн- 
гæрæджы зæлланг райхъуыст. 
Дуар байгом, æмæ дзы Дзерæйы худгæ цæсгом разынд. 
«Ахæм рæсугъд ус кæмæн и, уый тæхудиаг нæу?»— февзæрд 
лæппуйы сæры. Цæмæдæр гæсгæ дæлиауæй ныуулæфыд. 
— Мидæмæ мæ нæ уадзыс?—фæрсы сылгоймаджы. 
— Уæдæ ма кæй уадзын? Мæ цæстытæ дæм куы ныуурс сты 
.æнхъæлмæ кæсынæй. Иунæгæй мæ «ыууагътат, æмæ ам æнкъар- 
дæй б; • л\ — тæргайхуызæй дзуры Дзерæ. 
— Раздæр дæм æрбауайынмæ хъавыдтæн, фæлæ мæ куыс- 
тæй нæ равдæлд. Бон-изæрмæ ауыгъды хуызæн вæййын,— йæхи 
раст кæнынмæ фæци Энвер. 
— Мæгуырæг,— батæригъæд ын кодта Дзерæ æмæ йын йæ 
къухыл ахæцйд.— Цай дын афыцон? 
— .Бузныг, нæ мæ хъæуы. Уый бæсты-ма мæнæ диваныл мæ 
фарсмæ æрбад. 
— Æххормаг дын нæу? 
— Нагъ. 
— Æз та абондæргъы мæ удæй арт цæгъдын, Энверæн, зæ- 
гъын, йæ зæрдæмæ чи фæцæуа, ахæм хæринаг... 
— Ды цы фæнды куы скæнай, уæддæр мæ зæрдæмæ фæцæу- 
дзæн. Дæу тыххæй ма мын мæнæ ацы уат дæр садджын и. 
Дзерæ... 
— Цы кæныс? 
— Цыдæр гыццыл дзаума дын балхæдтон, æмæ... Курыи дæ, 
ма мæм смæсты у... Æфсымæры лæвар... 
— Цæмæн хъуыди?..— йæхи хæдæфсармæй æвдисы Дзерæ, 
фæлæ йæ цæсгомы хуызыл бæрæг у, æхсызгон хабар кæй фе- 
хъуыста, уый. 
Энвер хъусцæджытæ йæ дзыппæй систа æмæ йын сæ йæ къу- 
57 

лы нывæрдта. Сылгоймагæн бриллиант хъусцæджыты уындæй 
йæ цæстытæ цæхæр скалдтой. 
.— Цы диссаджы рæсугъд сты! — дзуры цинхуызæй. 
— Дæ зæрдæмæ цæуынц? 
— Тынг!—<йæ худын нал баурæдта Дзерæ. Иæ зæронд хъус- 
цæджытæ фелвæста, ногтæ сын сæ бынаты атъыста, айдæнмæ 
бауад æмæ сæм цыбæлхуызæй кæсы. 
■-^ Хорз дыл фидауынц,— дзуры йæм Энвер. 
— О,— йæ сæр разыйы тылд кæны Дзерæ.— Ныртæккæ Ве- 
рæ куы ’рбацæуа, уæд ын сæ аппæлдзынæн. 
-^- Æз дын сæ балхæдтон, уый йын-иу ма зæгъ. 
-*- Цæуыннæ? 
Энвер æм бацыд, йæ цæсгом ын йæ армытъæпæнты ’хсæн 
бакодта æмæ йæм йæ мидбылты бахудт. 
— Раст мæ бамбар, дæ хорзæхæй... Афтæ мæм кæсы, цыма 
Верæ... Мæнмæ гæсгæ йы.н æхсызгон нæ уыдзæн... Уый — мæны- 
рдæм, æз та —дæуырдæм... 
— Хорз, хорз,— йæ сæр батылдта Дзерæ æмæ та айдæнмæ 
йе ’ргом аздæхта. Энвер æм фæстæты бацыд æмæ йын йæ къæ- 
бутæн аба кодта. 
— Æфсымæры лæвар куы загътай...— хйнхудтгæнгæ йæм ра- 
зылд Дзерæ. 
— Дæумæ цы зæрдæ фæлæууа, уый хъуамæ æндонæй конд 
уа... 
— Цу, диваныл сбад. Верæ нæ иумæ лæугæ куы фена, уæд 
ын хъыг уыдзæн. 
— Цы |йын мæ бон у?..— йе уæхсчытыл схæцыд Энвер æмæ 
иуварс ацыд.— Уæдæмæ-ма цом ресторанмæ. Уым дын хъæл- 
дзæгдæр уыдзæн. 
— Цом,—сразы Дзерæ, йæ цæсгом пудрæйæ фæхъæстæ код- 
та, æмæ тыргъмæ ахызтысты. 
«Верæ ныл куы нæ сæмбæлид»,— хъуыды кæны Энвер. Ма- 
шинæмæ бацыдысты æмæ дзы кæрæдзи фарсмæ сбадтысты. 
— Кæцы ресторанмæ цæуæм?— фæрсы лæппуйы Дзерæ. 
— Кæцымæ дæ фæнды? 
— Мæнæн у&лдай нæу. Музыкæ дзы уæд, æндæр... 
Цъæхсыфтæр бæлæстæ фæстæмæ лидзынц æмæ æбæрæг æн- 
къарæнтæ хæссынц сылгоймаджы зæрдæмæ. Мæнæ ацы маши- 
нæйы цæуид æмæ цæуид. Никуы дзы сфæлмæцид, æрмæст Эн- 
вер æдзухдæр йæ фарсмæ уæд. 
«Волгæ» горæтæй агæпп ласта æмæ х^ехты ’рдæм йæ ных са- 
рæзта, стæй рахизырдæм азылд æмæ уæлмæрдты иувæрсты раз^ 
, мæ стырындз. •■•..-. 
/'«СЬшёх^н уæ^цард фæци, æмæ уæ ницыуал мæт и, мæнæн та 
58 

мæ сагъæстæ мæ сæрæй уæлдæр сты,-— мæрдтимæ.йæхйнымæр 
ныхас кæны Дзерæ.—Дæ фæстæ æппындæр мацы фæд ныу- 
уадз — уымæй ма æлгъыстагдæр хъуыддаг цы уа! Иу сывæллон 
мæ уæддæр куы фæуаид, уæд мæм исты нысан фæзынид. О хуы- 
цау, чызг мын ратт, мæхи æнгæс чызг, мæ райгуырд куыд нæ 
фæмæнг уа! Мæхæдæг ницы а-м.онд федтон, фæлæ уый уæддæр 
самондджын кæнин. Мæ лæг дзæдæл у, уым æз цы азымджын 
дæн? Ницы. Уæдæ мæхиуыл цы ныххæцыдтæн? Чи мын бамбар- 
дзæн мæ хъизæмæрттæ? Мæ мой? Нæ, уый мын мæ сыгъдæгдзи- 
надæн ницы аргъ скæндзæн. Иу чысыл ма мемæ ацæрдзæн, стæй 
мæ ныууадздзæн æмæ йæхицæн æндæр ус æрхæсдзæн, æз та 
иунæгæй баззайдзы<нæн. Бынтон иунæгæй.. Нæ, нæ! Фæлтау... 
фæлтау... О хуыцау, иу сывæллон мын уæддæр ратт!» 
Сылгоймагæн йæ цæстытыл уайы, йæ сабийæн дзидзи куыд 
дары, уый æмæ йæ мидбылты худы. 
— Куы ’рсабыр дæ. Цæуыл хъуыды кæныс?— фæрсы йæ Эн- 
вер. 
— Мæ цардыл. 
. — Æгæр арæх ыл ма хъуыды кæ. Дæ рæсугъд цæсгом æи- 
цъылдтæй байдзаг уыдзæн, æмæ дæ дæ лæг нал уарздзæн. 
— Уый уарзт мæ ницæмæн хъæуы. 
— Уæдæ? 
— Хуыцау мын иу сывæллон куы раттаид... 
— Хуыцау дын ницы ратдзæн. Дæхæдæг æй сараз. 
— Раст-ма зæгъ, Энвер, дæ ус дын æндæр искæмæй сывæл- 
лон куы ныййарид, уæд ын æй «ыббарис? 
— Нагъ. 
— Уæдæ мæнæн куыд амоныс уыцы зонд? 
— Æцæгæй мæ фæрсыс æви мæ æлхыскъ кæвысг 
— Æцæгæй, æцæгæй. 
— Уæдæ дын уæд мæ хъуыды æргомæй зæгъын. Æз дæ бы- 
наты зондджы.н лæгæй сывæллон скæнин. 
— Дæ мойыл гадзрахатæй рацæуис, нæ? 
— Гадзрахатæй йыл æрдз рацæуид, æз та йын йæ цард срæ- 
сугъд кæнин. 
— Æмæ сывæллоны фыд йæ дзыхыл хæцын куы нæ бафæ- 
раза, уæд та? 
.— Æз «зондджын лæгæй» загътон... Стæй йьш æй хъуаадæ 
æнæмæнг зæгъгæ кæнай? Уадз æмæ йæ уый дæр ма зона. 
— Ау, нæ йæ бамбардзæн?.. 
— Нæлгоймæгтæн ды куыд æнхъæл дæ, афтæ æмбаргæ че 
сты. Цыфæнды сылгоймагæн дæр сæ йæ бон асайын у. ,. 4 
— Кæдарй-уæдæй нæлгоймагæй раст ныхас хъусын. . •- ’ 
Машинæ хъæумæ бахæццæ æмæ та хæхты ’рдæм азылд, 
59 

— Кæдæм цæуæм, кæдæм?—фæрсы Дзерæ Энверы. 
— Ресторанмæ. 
— Æмæ кæм и? 
— Æрдзы хъæбысы. 
— Сайгæ мæ нæ кæныс? 
— Нагъ.— Лæппу сылгоймагмæ бакаст æмæ йæм йæ цæст 
арныкъуылдта.— Цæмæй тæрсыс? 
— Демæ — ницæмæй. 
— Уæдæ æнцад бад æмæ æппындæр мацæуыл тыхс. 
Машинæйы рахиз фарс цæугæдон уырдыгмæ згъоры, йæ га- 
лиу фарс хъæды дæлбазыр чысыл рæсугъд къæстæ стыр урс 
хæдзары фале фæзгонды æрæнцадысты. Агуыридурæй амад гæ- 
рæны цур мæнгагъуыстæй кæлы фæздæг. 
— Уæртæ дын уый та — ресторан,— хъæлдзæгæй дзуры Эн- 
вер. 
— Уæдæ ма мæ кæдæм ласыс? — дисхуызæй йæ фæрсы Дзе- 
рæ. 
— Доны был уал абадæм. 
«Волгæ» ма исдуг асфальтыл азгъордта, стæй доны ’рдæм 
сабыргай базылд. Иæ цæлхытæ лыстæг хуырыл сыф-сыф кæ- 
нынц æмæ сылгоймаджы зæрдæмæ æбæрæг æнкъарæнтæ хæс- 
сынц. Машинæ йæ хъæды цас рæбындæр ласы, уыйас йæ мид- 
катай тыхджынæй тыхджындæр кæны. «Волгæ» стыр тулдз бæ- 
ласы бын æрлæууыд. 
«Æвæццæгæн, ардæм чызджыты арæх æрбаласы»,— февзæрд 
Дзерæйы сæры, æмæ йæ цæсгом фæтар, фæлæ лæппуйы узæл- 
гæ æвнæлдæй йæ зæрдæ æмбисонды æнкъарæнтæй байдзаг,. 
æмæ йе ’рфгуыты æлхынцъ райхæлд. 
— Куыд рæсугъд сылгоймаг дæ, уый, æвæццæгæн, дæхæ- 
дæг дæр нæ зоныс,— дзуры йын йæ хъусы Энвер. 
— Рæсугъддзинад амондæн куы ницы æххуыс уа, уæд цæ- 
мæн хъæуы? 
— Афтæ ма дзур. Ды амондджын уыдзынæ, тынг амонд- 
джын! Æз... æз... 
Лæппу дарддæр цы зæгъа, уый нæ зоны æмæ ныхъхъус, ба- 
тæ кæны Дзерæйæн, йæ риумæ йæ тынгæй-тынгдæр æлхъивы. 
— Ма кæ, Энвер, ныууадз мæ,— æфсоны ныхæстæ хауы сыл- 
гоймагæй, йæхæдæг йе ’мгуылдзтæ лæппуйы бæзджын сæры 
хъуынты батъыста, æмæ сæ зыр-зыр цæуы. Иæ буар къах-ей 
сæрмæ судзы. Бандон йæ быны æрфæлдæхт, æмæ йæхи фæстæ- 
мæ ауагъта. 
— Ма кæ, Энвер, машинæйы аив нæу... Уый фæстæ...— дзу- 
ры, тыхулæфтгæнгæ, фæлæ йæм лæппу нæ хъусы. Иæ дзаумæт- 
тæ йын тагъд-тагъд ласы. 
60 

Сылгоймаг йæ цæстытæ бахгæдта æмæ йæхинымæр зæрдæ- 
бынæй кувы: «О хуыцау, иу чызг мын ратт, иу чызг. Мæ цард. 
æдзæрæг быдырау афтид куыд нал уа». 
’ • '•.. / 
8 
В<фæ.куыстæй æрбацыд æмæ йе ’ргом Энверьт рудзгуытæм 
аздæхта. Лæппуимæ куы базонгæ, уæдæй нырмæ афтæ кæны. 
Хъуамæ йын фыццаджы фыццагдæр йæ уаты фæросæгтæм скæ- 
са. Энвер йæ фатеры и, уый куы бамбары, уæд йæ цинæн кæ- 
рон цал вæййы. Асинтыл уыциу уад скæны, йæ дуары дзæнгæрæ- 
гыл ын тагъд-тагъд æртæ хатты бахæцы æмæ сæхимæ худгæ ба- 
лидзы. Йæ уарзоны рудзгуытæ æхгæд куы разынынц, уæд та 
йæм рухсы цъыртт никуыцæйуал фæкæлы. Ныр дæр æхгæд сты, 
æмæ Верæ йæ сæр æнкъардæй æруагъта. Каед æй йæ цæстытæ 
сайгæ кæнынц, зæгъгæ, йæ алфамблай Энверы «Волгæ» аца- 
гуырдта, фæлæ никуы æмæ ницы. Æрмæст сыхы устытæ сус- 
хъæд бæласы бын фæхсбандоныл бадынц æмæ хъæрæй ныхас 
кæнынц, чысыл фалдæр та сывæллæттæ æмбæхсынтæй хъазынц 
æмæ бæстæ сæ сæрыл систой. 
«Цы ’нæмæт сты, æвæдза. Гъер уыдонæй ма фест»,— хæлæг 
сæм кæны чызг. Фæнды йæ йæ сау сæрак хызын уæртæ уыцы 
цъæх нæумæ фехсын æмæ сывæллæтты фæдыл азгъорын. Нæ^ 
уыдæтты афан ын нал у. 
Верæ æвæндонæй мидæмæ бацыд æмæ сабыргай дыккаг уæ- 
ладзыгмæ схызт. Энверы дуары цур æрлæууыд. Иу сыбыртг 
дæр дзы нæ хъуысы. 
«Æвæццæгæн та йæ ныййарджытæм ацыд. Куы мæ ракурид,. 
уæд сы« кæстæриуæг кæнынæй иæ бафсæдин. Сæ зæрдæхудт 
сын никуы райсин. Ехх]»—дæлиауæй ныуулæфыд чызг, йæ хы- 
зынæй дæгъæл систа æмæ дзы йæ дуар байгом кодта. 
«Цалынмæ Энвер цæуа, уæдмæ уал Дзерæимæ телевизормæ 
бакæсдзыстæм. Энвер нæ театрмæ куы ахонид. Кæм и цымæ 
Дзерæ?» 
Чызг цæлгæнæнмæ бацыд, кастрункæйы сæрыл схæцыд æмæ 
джихæй аззад. Иæ хо хæринаг кæнын куы нæ уарзы, уæд ыл 
ацы хатт цы зæд атахт? Къоппайæ дзы иу чысыл систа æмæ 
йæ йæ дзыхмæ схаста. Диссаджы лывзæ! 
Уатмæ рацыд, телевизор скусын кодта æмæ диваныл æрбадт. 
Иæ цæстытыл уайы, айфыццаг æй Энвер мæнæ ам куыд рæв- 
дыдта, уыцы ныв, æмæ йæм æнахуыр фæлмæн æкъарæнтæ æв- 
зæрын кæны. 
«Ракурдзынæн дæ... Баууæнд мыл...»— хъуысы йæм йæ уар- 
зоны лæгъстæхуыз хъæлæс. 
61 

, «Нæ, нæ! Ныхъхъæр кæндзынæ^н, оуадз мæ!»;, 
Уый та йæхи хъæлæс у. 
«Кæмæ хъæр кæныс? Мæнæй дæ фыддæр чи уарзы?» .. 
«Суадз мæ!» 
«Цæмæй тæрсыс? Тагъд чындзæхсæв скæндзыстæм, æмæ ме- 
мæ цæрдзынæ, дæ мадæн та дын хæдзар райсдзынæн...» 
«Куы йын сразы уыдаин, уæд мæ цард дарддæр куыд ацы- 
даид цымæ? Ныууагътаид мæ æви нæ? Хорз зæрдæ йын куы 
ис, уæд мæ куыд ныууагътаид? Нæ, Энвер йæ уарзонаш æгъа-. 
тыр ми нæ бакæндзæн. Иу хатт ма ахæм уавæрмæ куы ’риæ- 
уæм, уæд ын нагъ зæгъын нал бафæраздзынæн. Тæхуды, куы 
мæ ракурид. Нæ, мæхи дзы дзæгъæлы сайын. Нæ мæ ракурдзæн. 
Заводы директор, æмæ секретарь-машинисткæ. Секретарь-маши- 
нисткæ æмæ заводы директор. Нæ, нæ мæ ракурдзæн. Уæдæ 
йæм цæмæ æнхъæлмæ кæсын? Курджытæ мæ куы ис, уæд дзы 
иуæн разыйы дзуапп цæуыннæ дæттын? Æххæст ма Энверæй мæ 
бон базонон. Ехх, фæлтау ыл куы нæ сæмбæлдаин. Уæд мын 
ныр æнцондæр цæрæн уаид». 
Тыхсы, фæлмæцы йæхимидæг Верæ, агъуысты катай кæны. 
Рæстæгæй-рæстæгмæ рудзынгæй акæсы, фæлæ йæ цæст Энверы 
машинæйыл не ’рхæцы æмæ та æлхьщцъæрфыгæй фæстæмæ æр- 
баздæхы. Телевизормæ рохст цæстæй кæсы. Адæм дзы æмыз- 
мæлд кæнынц, цæуылдæр дзурынц, фæлæ сын чызг сæ ныхæстæн 
ницы ’мбары. Иæ хъуыдытæ иууылдæр Энверимæ сты. Иæ зæр- 
дæйы къуымы арф кæмдæр дызæрдыджы хал ныффидар æмæ 
йæ удхарæй мары. Кæд, мыййаг, Дзерæимæ искуыдæм ацыд. 
Ау, æмæ йæ йæ мойгонд хойыл баивта? Æмæ ма уый — гъа, 
фæлæ йын Дзерæ та куыд бакуымдта? Æвæццæгæн, иунæгæй 
сфæлмæцыд æмæ киномæ ацыд, Энвер та йæ ныййарджытæм и. 
Верæ йæхи сдбыртæ; кæны, фæлæ аарсабыр уæвын йæ бон 
нæу. Рæстæг ыл ныддарг>. Иæ зæрдæйы.уидæгтæ йын цыдæр 
æхсыны. Иæ игæрт,æ пецыл фьщæгау судзынц. Зæрдæ риуы гуы- 
дыр ратоны. Кæртæй йæм рог машинæйы уьшæр сыхъуыст, 
æмæ балкъонмæ йæхи аппæрста. Нæ, уый Энверы машинæ иæу. 
К.æйдæр сырх «Жигули» кæртмæ æрбахылд. /Цыма, йæ уарзо- 
ны «Волгæ» |сæй нæ зыны, уый «Жигулл»-йы .аххос у, уыйау æм 
Верæ мæстæй мæлы. Кæд ма чысыл раздæр йæ хойы сыгъдæг- 
дзинадыл йæ зæрдæ дардта, уæд ыл ныр, æппындæр нал æу- 
уæнды. Афтæ йæм кæсы, цыма йын Дзерæ йæ уарзоны исынмæ 
æрбацыди. Рæсугъд сылгоймаг у æмæчнæ бон цы нæ бауыдзæн. 
Мой .ку^ы нæма скодта, уæддæрæхсæв й^е -хæдзары нæ бадти, 
ныр та, æвæццæгæн, бынтон схæтæгхуаг и. Ацы нæлгоймæгтæ 
дæр диссэг сты. Рæсугъддзинад йеддæмæ сæ ницы хъæуы... 
Верæ адæргæй арвмæ асинтæ æвæред, Иа^ .дæстытыл« уайы, 
П 

Энвер ын йæ хойы куыд рæвдауы, уыцы ныз æмæ йæ зыр-зыр 
цæуы. Æндæр искæй куы рæвдауид, уæд ын афтæ зын нæ уаг 
ид. Лæппуйæн хæзгултæй фылдæр цы вæййы! Фæлæ Дзерæ æн- 
дæр хъуыддаг у. Иугæр Энверæн уыцы хъуыддаг йæ къухы куы 
бафта, уæд дзы Верæйæн пайда нал и. Ехх, фæлтау ын айфыц- 
цаг куы сразы уыдаид! Уæд, чи зоны, Дзерæмæ йæ цæсгом нал 
бахъæцыдаид æмæ йæхицæн баззадаид... 
Æрталынг и, фæлæ Верæмæ рухс судзын нæ цæуы. Диваныл 
та йæхи æруагъта. Ныр цы кæна? Кæм агура йæ хо æмæ йæ 
у’арзоны? Се ’рабцыдмæ куы амæлид. Цымæ сæхи куыд дарик- 
кой? Ду, æппындæр ын нæ фæтæригъæд кæниккой? Фæсмон сæм 
не ’рхъарид цымæ? Чызгæн йе ’нæрай хъуыдытæм йæ цæстытæ 
доны разылдысты. Машинæйы уынæр та йæ хъустыл ауад. Иæ 
бынатæй фестад, фæлæ балкъонмæ нал азгъордта. Бæстастæу 
сагъдауæй лæууы. Цыфæнды куы фæуа, уæддæр сæм нæ акæс- 
дзæн. Уымæ дæр ис сæрыстырдзинад! 
Энвер æмæ Дзерæ худгæ ссæуынц. Цы хъæлдзæг сты! Иыр 
уыдоны зæрдæтæй иу къæртт. Хъуамæ ныртæккæ мидæмæ æр- 
бахизой. Кæуындзастæй йæ куы æрбаййафой, уæд йæ худина- 
джы хъæр ацæудзæн. Нæ, нæ! Уый бæсты мæлæт — хуыздæр! 
Иæ лæмæгъдзинад сæм нæ равдисдзæн. 
Чызг ваннæмæ бауад, йæ цæсгомыл дон скалдта æмæ хи- 
сæрфæнæй йæхи сæрфы. Иæ хъус аивæй æддæмæ дары. Ныртæк- 
кæ дуар æрба1Йгом уыдзæн, Дзерæ Энверы разæй æрбахИздзæн^ 
æмæ агъуыст йæ кæл-кæлæй айдзаг уыдзæн. Чи зоны, се ’хсæн 
æппындæр ницы ис, Верæ та сæ хæрхæраг фестын кодта. Цæуын- 
нæ хъуамæ ацæуой киномæ? Цы сæ хъыгдары? Мур дæр ницьк 
Уæдæ Верæ цы сдиссаг и? 
Энверы дуары къæрцц фæцыд, стæй дуне федзæм, цыма 
æвиппайды тарф фынæй аци. Верæ фæуыргъуыйау. Нæ йæ уыр- 
ны, Дзерæ йын йæ уарзоны фатермæ бацыд, уый. Ау, æппын- 
дæр æм æфсарм нал и? Уæвгæ гёæм кæд уыди æфсарм та? Ве- 
рæмæ афтæ кæсы, цыма зæххы цъарыл йæ хойæ æдзæсгомдæр 
сылгоймаг нæй. Фæнды йæ Энверы хæдзармæ базгъорын æмæ 
Дзерæйы къæбæлдзыг сæры хъуынтæ æррæдувын. Цы дзы уар^ 
зынц цымæ лæппутæ? Иемæ цæуыл фæныхас кæнынц? 
Чызг уаты силлæг и. Адæргæй йæ дæлæрмттæ бауымæл 
сты. Цы бакæна, уый нæ зоны æмæ катай кæны. Энвер æмæ 
Дзерæ иумæ æгæр куы бафæстиат уой, уæд... уæд!.. Нæ, нæГ 
Верæ йæ уарзоны никæмæн ратдзæн! Цыфæнды куы фæуа, уæд- 
дæр ыцныртæккæ уырдæм-æнæ бацæугæ ’нæй. Хъуамæ йæ би- 
нонты сыгъдæгдзииад бахъэхъхъæна. Иæ бинонты сыгъдæгдзи- 
нады мæт æй уыйкбæрц нæй, йæхи сраст кæныны тыххæй дзу- 
ры афтæ. :" ^ • 
в$ 

Дуар фегом кодта æмæ тыргъмæ ахызт, сагъдауæй лæууы. 
Цæмæдæр гæсгæ йæ ныфс асаст, æмæ йæ йæ къæхтæ размæ 
лал хæссынц. Ныр цы бачындæуа, хуыцауы хатырæй? Афтæ 
кæдмæ лæудзæн? Цалынмæ ай ам джиуа, уæдмæ уыдон уым 
сæ хъуыддæгтæ конд фæуыдзысты, æмæ ма уый фæстæ уæлдæф 
тымбыл къухæй хой..> 
Верæ йæ уарзоны дуармæ уыциу уад бакодта æмæ дзæнгæ- 
рæгыл бахæцыд. Цæмæйдæр фæтарст. Исдуг æм алидзыны зонд 
дæр æрцыд, фæлæ йæ уайтагъд йæхицæй фæсырдта. Цыма цæ- 
хæрыл бæгъæввадæй лæууы, уыйау тыхсы. 
Энвер æм ракаст æмæ йæ мидбылты бахудт. Цы рæсугъд 
мидбылхудт ын и; æвæдза! Ехх, ахæм лæппу дæ хай ма фæуæд! 
Верæ та афтæ æнхъæл уыди, Энвер æй куы ауына, уæд æм æр- 
бамæсты уыдзæн. Цы хорз у, кæй фæрæдыд, уый! 
— Мидæмæ рацу,— дзуры йæм лæппу. Иæ цæст дæр ма 
Ææм фæныкъуылдта. Уæддæр чызг йæ бынатæй не змæлы. Эн- 
вер ыл йæхимæ æрбахæцыд, æмæ кæрæдзи хъæбысы февзæрды- 
•сты. 
— Æз дæ бирæ уарзын, тынг бирæ,— хъуысы Верæмæ йæ 
уарзоны сусу-бусу ныхас, æмæ æхсызгондзинад æвдадзы хосау 
йæ буарыл хæлиу кæны. Дызæрдыг хъуыдытæн сæ фæд дæр нал 
^аззад. Лæппуйы фидар къухтæй феуæгъд æмæ сабыргай ми- 
дæмæ бахызт. 
— А-а, Верæ дæ?— цинхуызæй йæм дзуры йæ хо. 
— Иунæгæй æнкъард кодта æмæ йæ фуникулермæ аластон,— 
сæрæй йын Дзерæйы ’рдæм амоны Энвер. 
— Æмæ дæ зæрдæмæ фæцыд?— фæрсы йæ хойы Верæ. 
— Тынг! Хуыцауæй дæ бауырнæд, æз мæ цæргæбонты ахæм 
уавæры никуыма уыдтæн. Афтæ мæм касти, цыма уæлæрвты 
тахтæн æмæ зæхмæ никуыуал æрхæццæ уыдзынæн...— дæлгом- 
мæ ныхас кæны Дзерæ. 
— Æз дзы уæвгæ дæр никуыма уыдтæн,— æнкъардæй ба- 
фиппайдта Верæ. 
— Хъыг дæр ма дзы суыдзынæ, хъыг. Æз дын æгас куы 
уон, уæд мацæмæй тæрс,— йе уæхск ын æрхоста Энвер æмæ та 
йæм йæ цæст æрныкъуылдта. 
9 
...Зæрдæ йæ дойны суагъта, æмæ буары ’хсызгон хъыдзы 
^рбайсæфт. Лæппу къулмæ йæхи нылхъывта. Куы ничиуал ыл 
андзæвид, уымæ йæ былыцъæрттæ хæры, фæлæ йæ Дзерæ иу 
ран нæ уадзы. Цыма йæ мæстæй мары, уыйау æй йæ тæвд хъæ- 
■бысы æрбатухы, æмæ та Энвермæ йæ фæлмæн хъæлæс рай- 
хъуысы: 
«4 

— Мæ бардзырддæттæг... Куыд адджын дæ, уый куы зонис... 
«Ныр амæй цы хуызы фервæзтæуа?»— йæхи фæрсы Энвер. 
Цæмæй сылгоймаджы ма бафхæра, уый тыххæй йæм лæгъстæ- 
хуызæй дзуры: 
— Дзерæ, мæ зæрдæ тæвд кæны, æмæ уал мæ иу чысыл мæ- 
хи бар бауадз... 
—’ Мæ бон нæу. Хуыцауæй дæ бауырнæд, ахæм уавæры фыц- 
цаг хатт дæн. Афтæ мæм кæсы, цыма уæлæрвты тæхын... 
— Уыцы ныхæстæ знон фехъуыстон. Ныр дæ Верæ куы 
бамбæрстаид, уæд та? 
— Уый та ахæмтæн цы ’мбары...— бахудт сылгоймаг, стæй 
лæппуйы цæстытæм уайдзæфгæнæгау бакаст.— Ды дæр ын хорз 
зæрдæ бавæрдтай... 
— Ома цæмæй?—цыма .йæ не ’мбары, уыйау æй фæрсы Эн- 
вер. 
— Дæхицæй ницымбарæг сывæллон ма араз. Æз, дам, дын 
æгас куы уон, уæд, дам, мацæмæй тæрс. Æдзæсгом дæ, æвæ- 
дза. 
— Цæмæн зæгъыс?— хинхудт кæны Энвер. 
— Мæ фæстæ ма Верæмæ цы зæрдæйæ бавналдзынæ? 
Лæппуйы цæсгом фæтар æмæ йæхиуыл схæцыд. Сылгоймаг 
æй æвæндонæй суагъта. 
— Куыд кæсын, афтæмæй мах кæрæдзи никуы бамбардзы- 
стæм. Ау, фос æнхъæл мын дæ?— Энвер исдуг йæ хъуыдытимæ 
афæстиат, стæй ма йæ ныхасмæ æнкъардæй бафтыдта:—Мæнæй 
афтæ мыл æууæндыс. Æууæнк кæм нæ уа, уым цард да.р нæй, 
уарзонлзииад дæр æмæ... 
— Хатыр... Хатыр курын мæ бардзырддæттæгæй, мæ буц 
сæры хицауæй,— йæ ныхас ын æрдæгыл фескъуырдта Дзерæ, 
лæнпуйы хъуырыл та атыхст æмæ йæ хуыссæнмæ æрфæлдæхта, 
батæ йын кæны йæ риуæн, йæ дæллагхъуыртæн, йæ былтæн. 
Энвер æм нал æвналы, æмæ йæхимидæг тыхсы. 
— Дæ фарсмæ ахæм рæсугъд сылгоймаг хуыссæд, æмæ аф- 
тæ сабыр у. Гъер дæуæй цы загъдæуа?— æлхыскъ кæны йæ 
хæзгулы. 
«Цы тынг æнæхсæст дæ. Демæ йæхи чи сбаста, уый та — 
дæуæй æвзæрдæр»,— йæхинымæр æй æфхæры Энвер. Иæ зæр- 
дыл æрбалæууыди, фыццаг хатт æй къамы куы федта, уæд къа- 
хæй сæрмæ куыд ссыгъди, уый, æмæ йæ цæсгоммæ былысчъил 
мидбылхудт бавнæлдта. 
«Цы фæвæййы цымæ нæ уарзт? Æвæццæгæн, фосы монц уар- 
зо,ндзинад хонæм; Нæ монц куы ’рбайсæфы, уæд уарзондзинады 
рухс дæр ахуыссы. Нæхимæ нын байхъус, уæд та æнæ уарзгæ- 
йæ иу минут дæр нæ фæразæм». 
5 Цомартаты Изæтбег ОД 

— Цæуыл хъуыды кæныс, цæуыл?—цымыдисæй йæ фæрсьг 
Дзерæ. ,. , 
— Мæхиуыл, стæй... дæуыл. 
— Æмæ цы хатдзæгмæ æрцыдтæ? Ракурдзынæ мæ? 
— Нæ зонын. 
— Дзæгъæлы. Æз дын хорз ус уаин. Дæ коммæ кæсин, мæ- 
хицæй дæ фылдæр уарзин, сыгъдæг дæ дарин, рæсугъд сывæл- 
лæттæ дын ныййарин... 
«Нæ, кургæ — нæ. Верæ амæй хуыздæр у»,— дзуры йæхины- 
мæр Энвер, фæлæ кæстæр.хо хистæрæй цæмæй хуыздæр у, уый.. 
бæлвырд нæ зоны. Æвæццæгæн, йæ хæдæфсармдзинадæи. Уæв- 
гæ, уый дæр ай уавæрты йæхи куыд равдисид—цы бæрæг и? 
Чи зоны, Дзерæйæ ронбæгъддæр разына... 
Телефоны дзæнгæрæг æм райхъуыст, æмæ йæ хъуыдытæ ба- 
згъæлæитæ сты. Хæтæл систа æмæ йæ йæ хъусыл авæрдта. 
— Алло... Чи дæ?.. А-а-а...— дзуры куыдфæндыйы хъæлæ- 
сз.й.— Цы?!.— фестъæлфыд йæ мидбынаты æмæ бæгънæгæй 
пъолмæ рахызт.— Мырзабеджы æрцахстой, зæгъыс?! Æ-æ, хæ- 
лиудзых!.. Хорз, хорз... Мацæмæй тæрс... Хъуыддаг тæрхондон- 
мæ нæ бахæццæ уыдзæн... Дзæбæх у... 
Энвер телефоны хæтæл æрæвæрдта æмæ йæ дзаумæттæ кæ- 
нынмæ фæци. 
— Чи дын у, чи, Мырзабег?—фæрсы йæ Дзерæ. 
— Нæ шофыр. 
— Æмæ йæ цæмæн æрцахстой? 
— Æ-æ,— йæ къух ыл ауыгъта Энвер æмæ йæм йæ мидæг- 
гæгтæ баппæрста.— Рæвдздæр сæ акæ, мæн нал æвдæлы. 
— Иннæрдæм акæс. 
Энвер æм йæ чъылдым раздæхта. Дзерæ сабыргай йæ дзау- 
мæттæ йæ уæлæ кæны. Иæ цæсгомы хуызыл бæрæг у, лæппуйæ’ 
тынг разы кæй нæу, уый. Йæ бон ыл куы цæуид, уæд æй ни- 
куыдæм ауадзид. 
— Кæд ма фембæлдзыстæм?—саст хъæлæсæй фæрсы Эиверы. 
— Райсом. 
— Цы афон? 
— Фæссихор. 
— Æмæ дæ куыстæй равдæлдзæн? 
— Куыст та циу рæсугьд сылгоймаджы цур?.. 
— Æцæгæй дæр дæм рæсугъд сылгоймаг кæсын æви мæ- 
хъазгæ кæныс? 
— Ницы дæ хъазын. Тынг рæсугъд сылгоймаг дæ. 
— Уæдæ мæм ахæм уазал цæстæй цæмæн кæсыс? 
Энвер йæ мидбылты бахудт, бацыд æм æмæ йæ йæ хъа^бысы 
æрбатыхта. 

— Æдылы къоппа, æз дæуы йас никуы никæй уарзтон. 
— Мæгуыр уыдысты уæдæ дæ хæзгултæ. 
Энвер йæ уæхсчытыл схæцыд æмæ иуварс ацыд. 
— Цы сын мæ бон у? Æрдз мæ афтæмæй сфæлдыста. 
— Иннæбон Калакмæ цæуын æмæ, чи зоны, никуыуал фем- 
бæлдзыстæм,— æнкъардæй дзуры сылгоймаг. 
— Фæнды ма дæ ам лæууын? 
— О. 
— Цас? 
— Цас фылдæр, уыйас — хуыздæр. 
— Æз дын иу къуырийæн дохтырæй гæххæтт райсдзыдои. 
— Цы хорз дæ! 
— Æрдз мæ афтæмæй сфæлдыста... 
Энвер æмæ Дзерæ кæрæдзийæ фæхицæн сты. Энвер — æх- 
сызгонæй, Дзерæ—хъыгзæрдæйæ. «Волгæ» асфальтыл рогæй 
азгъордта. Энвер тыхстхуызæй йæ развæндагмæ кæсы. Ныр йæ 
фыдмæ цæуы, фæлæ йын цы зæгъдзæн? Давæг дæн æмæ мæ 
фервæзын кæ, нæ? Æмæ ма йæм уый фæстæ цы цæсгомæй кæс- 
дзæн? Æндæр исты йæ æрхъуыды кæнын хъæуы, фæлæ цы? Ма- 
рат æдылы лæг нæу, цыфæнды ’фсон ын куы скæна, уæддæр æй 
бамбардзæн, йæхи царм кæй хъахъхъæны, уый. Кæй, кæй, фæ- 
лæ йæ фырты хорз зоны. Цæй, цы уа, уый уæд. Цъыфдзастæй 
йæ раласæд, æндæр дзы Энверы ницы хъæуы. Иæ уайдзæфтæн 
ын бабыхсдзæн. 
«Волгæ» бронзæхуыз хæдзары цур иннæ машинæты ’хсæн 
æрлæууыд. Энвер дзы рахызт, йæ дуар ын къахæй бассыдта 
æмæ шофыртыл йæ цæст ахаста. Чи дзы машинæйы фынæй кæ- 
ны, чи та чиныджы кæсы. Иу цалдæр лæппуйы бæласы бын 
лæууынц æмæ худынц. 
«Мæ завод кусджытæ хъуаг у, адон та ам бонасадæн кæ- 
нынц. Афтæмæй тынг дард куыд нæ ацæудзыстæм»,— бахудт 
Энвер æмæ мидæмæ бараст. Милиционер æм чысыл рудзынгæй 
худы. Иæ уатæй рахызт æмæ йын йæ къух æлхъивы. 
— Дæ фыд ам и,— дзуры йæм фæлмæн хъæлæсæй. 
«Нæ, адæм адæм никуы суыдзысты. Цалынмæ иу иннæмæн 
йæ хицау уа, уæдмæ козбаудзинад нæ фесæфдзæн. Ацы мили- 
ционер мæ хъуамæ ахæстонмæ аласид, ай та мын мæ зæвæттæ 
•сдæры»,— хъуыды кæны Энвер. Дыккаг уæладзыгмæ схызт 
æмæ дерматинæй æмбæрзт дуарыл бахæцыд. 
Марат йæ ручкæ æрдæгфыст гæххæттыл æрæвæрдта æмæ 
йæм йæ уæззау цæстæнгас разылдта. 
— Дæ бон хорз, папæ,— салам ын дæтты Энвер. 
— Æгас цу, æгас. 
Ды уазал хъæлæс ын и. Æнæуый дæр ыл тынг нæ бацин кæ- 
67 

ны, фæлæ йæм ацы хатт мæлæты хъуынтъызæй кæсы. Цы йыл 
æрцыд цымæ? Ие ’рфыджы мигъ цæмæн бады? Куысты йæм 
фæстæмæ дзурын ничи уæнды, æмæ ам не смæстджын уыдаид. 
Уæдæ Тамарæ дæр фысы комæй хал нæ раласдзæн. Иæ лæгмæ 
сдзурыны бæсты йæ уатмæ бацæудзæн æмæ йæ цæссыг фæкал-. 
дзæн. Кæд æй йæ хæзгултæй исчи бафхæрдта? Нæ, Марат, сыл- 
гоймаджы ныхæстæм йæ хъус чи æрдара, ахæм лæг нæу. Уæдæ 
йыл цы ’рцыд? Æ-æ, Энверæн йæ хъуыддаг саразæд, æндæр ыл 
цыфæнды дæр æрцæуæд! 
— Де ’ххуыс та мæ бахъуыди, папæ,— тыхстхуызæй дзуры 
фырт. 
— Æрбад. Цæмæ лæууыс?— бандонмæ йын амоны фыд. — 
Зонын æк, цы ’ххуыс дæ хъæуы, уый. 
Энвер æм дисмæ кæсæгау кæсы. Цы зæгъа, уый нæ зоны, 
æмæ йæ зæрдæ риуы къултыл йæхи хойы. 
— Куыддæр дæ шофыр бахаудта, афтæ мæм æрбадзырдтой... 
Алкæй дæр ме ’ххуыс хъæуы, æмæ мын мæ зæрдæ æлхæнынц... 
Сæхинымæр куыд фæзæгъынц, уый зоныс? «Мах дын дæ фыр- 
ты фервæзын кæндзыстæм, æмæ-иу бахъуаджы сахат нæ фарс- 
мæ æрбалæуу, науæд æм иннæ хатт нæ цæст нал фæдардзыс- 
тæм». Ды сын сæ къухтæм архъан раттыс, æмæ мыл æй уай- 
тагъд æрбаппарынц... 
— Фæрæдыдтæн, папæ... Хатыр... 
— Дæ бынат уæззау бынат у, лæппу, бырынцъаг фæндагмæ 
дзы ’нцон бахизæн у. Директорæй дæ куы ’вæрдтой, уæд мæн„ 
раст зæгъгæйæ, фæндгæ дæр нæ кодта, æгæр æрыгон, зæгъын, 
у æмæ куы фæрæдийа, фæлæ мæм нæ байхъуыстой... 
«Ам куы нæ бадис, уæд мæ дæ дымысдæртæ уырдæм хæ- 
стæг дæр нæ бауагътаиккой, стæй дæхи дæр тынг куы нæ фæн- 
дыдаид, уæд сæ ныхмæ цæхгæр ныллæууыдаис. Былалгъæй 
дзырдтай, æмæ дæ бамбæрстой...»— дзуры йæм йæхинымæр Эн- 
вер. 
— Адæм æгъатыр сты, æмæ сын сæ исбонмæ æргомæй ма 
æвнал. Бæстæ фæхсын у, лæг — бирæгъ, æмæ дæ къухтыл хæ- 
цын фæраз. Цæсты фæндиаг дæхи ма фæкæ,—уæзбынæй дзуры 
Марат. 
«Гъе, гъе, ныр æй раст зæгъыс. «Æргомæй ма æзнал». Дав- 
гяе кæй кæнын, уый дæ нæ мары, фæлæ мæ шофыр сæнимæ кæй 
бахаудта, уый. Иæ гæххæттытæм къух бакæнæн, бæргæ, нæ уыд„ 
фæлæ йæм фæлтæрддзинад нæма и æмæ йæхи нæ бахъахъхъæд- 
та кæнæ та цъæххудджынтæ сæн уæйгæнæн дуканитæ бæрæг 
кодтой æмæ йыл æнæнхъæлæджы бамбæлдысты...»—хъуыды 
кæны Энвер. 
— Цалынмæ æз мæнæ ацы къæлæтджыны бадон, уæдмæ 
68 

дын адæм де ’нæсæрфат митæ быхсдзысты, фæлæ æз куыддæр 
ардыгæй фæхауон, афтæ сæ дæхи хъахъхъæ. Дæ ’ппæт хъуыддæг- 
тæ дæр дын дæ зæрдыл æрлæууын кæндзысты... 
— Зонын æй, папæ... 
— Уæдæ цæугæ æмæ царды æнæфыст закъæттæ хуыздæр 
сахуыр кæ. Ногуард митыл дæр хъуамæ дæ фæд ма уадзай...— 
Марат ыл йæ къух ауыгъта æмæ йæ ручкæ систа. 
— Иæд у... Шофыр та?.. • 
— Ууыл ма тыхс: рауадздзысты йæ. 
— Бузныг, папæ... 
«Мæ паханы авналæнтæ афтæ уæрæх кæм сты, уым ма уæл- 
дæр хицæутты бон та цас у цымæ?»— йæхи фæрсы Энвер. Фæл- 
мæн сырххъулон гауызыл сабыргай ацыд æмæ йæ фæдыл уæз~ 
зау дуар ахгæдта. 
«Цард цы хорз у, æвæдза. Ехх!»—æхсызгонæй дзуры йæхи- 
нымæр. 
10 
— Уастырджийыстæн, æз æй куы зыдтаин, кæдæм мæ æр- 
витыс уый, уæд дын ницы хуызы акуымдтаин. 
— Æниу, цы ’рцæудзæн, уый æз куы зыдтаин... Дæ размæ 
чи куыста, уыцы шофыр ахæм хъуыддæгтæм тынг рæвдз уыди, 
æмæ, зæгъын, кæд ды дæр фæцалх уаис... 
— Нæ, мæнæй дын пайда нæй. Кæд мæм æндæр машинæ 
дæттыс, уæд дæм кусын, кæд нæ, уæд хæрзбон зæгъæм кæрæ- 
дзийæн. 
— Рефрижераторыл кусын дæ нæ фæнды уæдæ, нæ? 
— Нагъ. 
— Бæстондæр ахъуыды кæ. Ахæм фадат дын нал уыдзæн... 
— Ахæстоны бадынæн стыр фадат нæ хъæуы. 
Энверæн йæ цæсгом фæтар, кæдæмдæр аджих, стæй та Мыр- 
забегмæ йе ’ргом раздæхта. 
— Бирæтæ ахæм машинæ райсыны тыххæй цас бафидынц, 
уый зоныс? 
— Зонын. 
— Цæмæн ын бафидынц, уый дæр зоныс? 
— Зонын. Алы рейсæй дæр сæ мингай сомтæ сæ дзыппыты 
нывæрынц... 
— Æмæ дæу æхца нæ хъæуы? 
— Хъæуы, фæлæ... тæрсгæ-ризгæйæ... Нæ, уый бæсты... 
— Иу мыздæй иннæмæ, дæ капеччытæ нымайдзынæ, нæ?— 
йæ ныхас ын дарддæр ахæццæ кодта Энвер. 
— Æз мæгуыр лæджы фырт дæн, æрсытимæ кæрдо цæгъ- 
дын мæ бон нæу. 
§9 

— Куыд дæ фæнды, афтæ... Мæ мады ’рвад дæ, æмæ дын, 
зæгъын, кæд истæмæй феххуыс уаин... 
— Бузныг. Зæронд къæсыл чи сахуыр уа, уый ма æргъæу 
галуаны цæрын базона... 
— Ма зæгъ, ма зæгъ,— йæ мидбылты худы Энвер.— Бынтон 
хъал мæгуыр лæг куы свæййы, æхцайы ад куы бамбары, уæд. 
— Æз уыдонæй нæ дæн.— Мырзабег сыстад æмæ йæ .чæрæ- 
фыргмæ йæ къух бадардта. 
«Ахæм сыгъдæгзæрдæ лæппу дæм нал æрбахаудзæн, æмæ 
йæ ма ауадз»,— дзуры йæхиимæ Энвер. Цæмæн, уый бæлвырд 
нæ зоны, фæлæ йæ Мырзабеджы ауадзын нæма фæнды. Иæхи 
халдих æй скæнынмæ хъавы? Нæ. Уæдæ йæ цæмæ уромы? 
Æвæццæгæн, алы чъизи уд дæр сыгъдæгдзинадмæ кæй бæл- 
лы, уый тыххæй. Энвер кинойы зондджын адæймаджы куы фе- 
ны, уæд æм афтæ фæкæсы, цыма уый дæр ахæм зондджын у. 
Курдиатджын артистмæ кæсгæйæ, дæр йæхи ууыл фæбары, æмæ 
йын бæлвырд фенцондæр вæййы. Мырзабегмæ дæр иннæ лæп- 
путæй хъауджыдæр иуцалдæр хорздзинады ссардта æмæ йæхи- 
мæ, цы у, уымæй хуыздæр кæсын райдыдта. Уымæ гæсгæ цæ- 
уылфæнды дæр разы у, йæ мады ’рвадæн цавæрфæнды маши- 
нæ дæр ратдзæн, æрмæст æй иунæгæй ма ныууадзæд. 
— Фæлæуу, кæдæм лидзыс?— фæлмæн хъæлæсы уагæй фæр- 
сы Мырзабеджы. 
— Дæ цæстæнгасыл бæрæг у: мæ ныхæстæ дæ зæрдæмæ нæ 
цæуынц. 
— Цæмæн зæгъыс? Бæгуыдæр цæуынц. Кæд дæ фæнды, уæд 
мæ машинæйыл кус. Æрæджы мæ шофыр ацыд æмæ... 
— Цавæр машинæйыл?— нæ йæ бамбæрста Мырзабег. 
— Мæ «Волгæ»-йыл. 
— Ома дæу куыд ласон, афтæ? 
— О. 
— Разы дæн,— бацинхуыз и Мырзабег. 
— Æцæг дын горæты сомтæ кусæн нæ уыдзæн. Мæхæдæг 
ыл арæх фæцæуын æмæ... Æмбарыс мæ? 
— Æмбарын. 
— Цом уæдæ мемæ. 
— Кæдæм? 
— Мæ хæстæджы мын Калакмæ алас. Тынг рæсугъд сылгой- 
маг у, æмæ йæ ма бауарзай...— бахудт та Энвер. 
— Уанцон уарзт нæу,— фефсæрмы Мырзабег. 
Дыууæ лæппуйы заводы кæртмæ рацыдысты, «Волгæ»-йы 
сбадтысты æмæ Дзерæмæ атындзыдтой. 
«Мæхæдæг æй кæй нæ ласын, уый йын æхсызгон нæ уыдзæн, 
фæлæ... Æ-æ, лæг ма царв æмæ мыдæй дæр куы схъыг вæййы. 
70 

Искуы дзы ахæм æнæфсис адæймаг уыди»,— хъуыды кæны Эн- 
вер. Иæ хъустыл уайы Дзерæйы лæгъстæхуыз хъæлæс: «Мæ 
бардзырддæттæг, мæ буц сæры хицау, ракур мæ æмæ нæ фæрæ- 
дийдзынæ. Ракур мæ, Энверчик. Мæ лæгæй мæ фервæзын кæ- 
Æз дын диссаджы рæсугъд сывæллæттæ ныййардзынæн. Уыцы 
иу рæстæг дын уыдзынæн цардæмбал дæр, хæзгул дæр, лæггад- 
гæнæг дæр. Ракур мæ, мæ удлæууæн. Калакмæ мæ мауал ауадз. 
Курайы доны мæхи баппардзынæн, куы нæ мæ ракурай, уæд». 
«Æмæ ма уырдæм дæр цы цæуыс? Нæхимæ замманай Терк 
куы ис»,— зæгъынмæ йын хъавыд Энвер, фæлæ йæхи баурæд- 
та. «Куыд диссаг у, æвæдза, сылгоймаг. Иæ мойыл гадзрахатæй 
кæй цæуы, уый йæм фаг нæ кæсы, æмæ ма йæ йæ хæзгулы 
къæхты бынмæ дæр æппары.. Ома мæ лæг нæ бæззы, æмæ дæу 
уымæн рæвдауын. Уый хорз куы уаид, уæд мæ дæ цæсты кæро- 
нæй дæр нæ фенис. Искæй сыгъдæг цæсгом цъыфæй сахор, æмæ 
дæхи чъизи цæсгом сыгъдæгæй разына»,— Дзерæйыл йæхины- 
мæр худы Энвер. 
— Æмæ дæ рæсугъд хæстæг Калакмæ цæмæн цæуы?— фæр- 
сы йæ Мырзабег. 
— Уым цæры. 
— Гуырдзиаг лæг ын и? 
— О. 
— Армыдзаг йеддæмæ не стæм, афтæмæй иæ чыаджытæ кæ- 
дæм нæ мой кæнынц... 
— Зæрдæ национ фарстатæ нæ хынцы... 
— Хъыгагæн. 
— Раст дын куы зæгъон, уæд мæнæн дæр уæлдай нæу... 
ирон, уырыссаг, гуырдзиаг, сомихаг... Амондджын у, æндæр... 
— Нæ бæллæх дæр уый мидæг и, уæлдай нын кæй нæу. 
Энвер йæ мады ’рвадмæ цæсты зулæй бакаст, фæлæ ницы 
сдзырдта. Иæ галиу рæмбыныкъæдз та машинæйы гом рудзын- 
гыл сæвæрдта, рахиз къухæй рулыл хæцы æмæ йæ развæндаг- 
мæ рохст цæстæй кæсы. 
— Нæ чызджытæ мой нæ кæнынц, нæ лæппутæ устытæ нæ 
курынц, чи баиу вæййы, уыдон дыууæ сывæллонæй фылдæр нæ 
кæнынц, уæлдæр скъола каст чи фæвæййы, уыдон æндæр адæм- 
тыл бафтынц, æмæ, дам, сбирæ ут,— уайдзæфгæнæджы хъæлæ- 
сæй дзуры Мырзабег. 
«Ничи йæм кæсы. Шофыр йеддæмæ ницы у, афтæмæй йæ 
сæрмæ цы хъуыдытæ цæуы»,— дис ыл кæны Энвер. 
— Дæхицæн ус и?— фæрсы йæ мады ’рвады. 
— Нагъ. 
— Цæуыннæ. 
— Хæдзар мын нæй. Кæдæм æй æрхæссон? 
71 

— Уарзон чызг та?.. 
Мырзабег йæ сæр «нагъ», зæгъгæ, батылдта. 
— Дæу хуызæн сыгъдæгзæрдæ лæппуйæн уарзон нæй, уый 
мæ никуы бауырндзæн. 
— Сыгъдæг зæрдæ... — æнкъардæй йæ сфæзмыдта Мырза- 
бег.— Кæй хъæуы мæ сыгъдæг зæрдæ?.. 
— Цæмæн зæгъыс? Ахæмтæ — бирæ. 
— Хуыцауæй дæ бауырнæд, Энвер, чызджытæ мæм иууыл- 
дæр базары уæйгæнджыты хуызæн кæсынц. Алчидæр дзы йæ 
аргъыл, цас не ’мбæлы, уыйас æфтауы. Сæ удæй арт фæцæгъ- 
дынц рæсугъдты æмæ бонджынты зæрдæтæм фæцæуыныл æмæ 
кæд сæ къухы бафтынц, уæд фыр цинæй хæрдты фæхауынц, ца- 
лынмæ сæ рæдыд нæ бамбарынц, уæдмæ, сæ къухы куы нæ ба- 
фтынц, кæнæ сæ лæппутæ куы фехалынц, уæд та цæссыгкалгæ мæ 
хуызæттæм кæсын райдайынц... 
— Æвæццæгæн дзы исчи дæ хъыджы бацыд,— йæ мидбылты 
^бахудт Энвер. 
— Кæмæ дзы баулæфын, уымæн уайтагъд йæ цæстытæ до- 
нæй айдзаг вæййынц. «Хатыр бакæ, Мырзабег. Тынг хорз зæрдæ 
дын и, демæ амондджын уаин, фæлæ... æндæр кæйдæр уарзын». 
Æрæджы дзы иуы комкоммæ фæрсын, йæхæдæг дæр дæ, зæ- 
гъын, уарзы, йæхæдæг? Æмæ, дам, нагъ. Уæдæ йыл, зæгъыи, 
дæхи цы марыс? Ие уæхсчытыл схæцыд æмæ кæуы. Ахæм хъыг 
мын фæци, ахæм, æмæ йын, зæгъын, афтæ йе ’хсæрфарс ныггæ- 
рах лас. 
— Æз ын æй бæгуыдæр ныггæрах ластаин. 
— Сылгоймагæн?—дисмæ кæсæгау æм кæсы Мырзабег. 
— О. Уæд дæ, чи зоны, фылдæр бауарзтаид. Чызджытæ зыи 
бамбарæн сты. Цы сæ хъæуы, уый сæхæдæг дæр нæ зонынц. 
— Æгæр дæр <ма йæ зонынц. Исбон æмæ рæсугъддзинад. 
«Дæумæ сæ иу дæр нæй æмæ уымæн афтæ хъуыды кæныс»,— 
йæхинымæр ыл бахудт Энвер, машинæ кæртмæ батардта, дæ- 
гъæл Мырзабегмæ радта æмæ дуарыл ахæцыд. 
— Иу чысыл банхъæлмæ кæс. 
«Мæхæдæг æй куы аласин, уый йæ бæргæ фæнды, фæлæ та 
гъер уый ныхæстæм хъус. Ардыгæй Калакмæ мын мæ лервытæ 
фехалдзæн йæ судзаг хъæстытæй. Замманай лæг ын ис, æмæ 
æнцад йемæ цæрæд. Мæнæн ус курын мæ фæсонæрхæджы дæр 
нæма и. Æмæ Верæ та? Афтæ куы загътай, уый йæ хистæр хо- 
Яæ хуыздæр у. Хуыздæр у, æмæ цы? Уарзгæ дæ кæны, гормон. 
Цы мæ уарзы, уый æз хорз зонын. Цы? Мæ рæсугъддзинад æмæ 
мæ исбон. Гъер дын худинаг нæу, дæ шофыры ’дылы ныхæстæ 
куыд фæлхат кæныс?! Мæ шофыр æдылы нæу. Æрмæст йæ 
зæрдæ дæр бирæйы йаргъ куы у. Уæд та сæ Верæимæ кæрæдзи- 
72 

йæн фенын кæнин? Цæмæн? Чи зоны, кæрæдзи зæрдæмæ фæ^ 
цæуой... Ма кæ, Энвер, дæ цардæй ма хъаз. Æвæджиауы дзæ- 
бæх чызг ссардтай æмæ йæ дæхæдæг ракур, науæд дæ къухтæй 
аирвæздзæн. Кæд мæн уа, уæд нæ аирвæздзæн, кæд мæн нæ уа, 
уæд цæугæуæд, кæдæмдæриддæр æй фæнды, уырдæм!» 
Энвер фæстæмæ раздæхт æмæ машинæйы цур æрлæууыд. 
— Цом мидæмæ,— йæ ныхмæ фæлæууæн кæмæн нæй, ахæм 
хъæлæ’сы уагæй дзуры Мырзабегмæ. 
— Æз та дæ цæмæн хъæуын?— йæхимидæг батыхст шофыр. 
— Хъæуыс, хъæуыс. Æддæмæ рахиз. 
Мырзабег æвæндонæй рахызт æмæ машинæйы дуар æхгæньи 
— Ма йæ æхгæ: ничи йæм бавналдзæн,— йæ цонгыл ын 
ахæцыд Энвер. Дыккаг уæладзыгмæ схызтысты, æмæ сæ размæ: 
агъуысты дуар байгом. 
«Иæ машинæйы хъæрæй йæ базонынц, æвæццæгæн»,— фев-.. 
зæрд Мырзабеджы сæры, æмæ йæ хицауы фæдыл уатмæ бацыд. 
«Ацы рæсугъд сылгоймаг гуырдзиаг чындз уыдзæн, уæртæ уый 
та — йæ хо. Цы тынг æнгæстæ сты. Уæлдайдæр та сæ сау цæ- 
стытæ æмæ сæ гыццыл фындзтæ. Амæн йæ цæсгом у рæсугъд- 
дæр, уымæн та—йæ гуыры конд»,— хъуыды кæны йæхинымæр. 
— Хъæуы йаргъ лæппуйы уæм æрбакодтон, æмæ базонгæ 
ут,—хионхуызæй дзуры Энвер æмæ уазæгмæ къухæй амоны.— 
Мырзабег. Мæнæ уыдон та — Дзерæ æмæ Верæ — дыууæ хойы. 
— Сæ нæмттæ дæр сæхи хуызæн рæсугъд сты,— къæмдзæ- 
стыгхуызæй загъта Мырзабег, æмæ йæ цæсгом фæсырх. 
— Æрбадут, уæ хорзæхæй,— диванмæ сын амоны Дзерæ. 
— Бадынмæ нæ не ’вдæлы,— тыхстхуызæй дзуры Энвер.— 
Дæхи ацæттæ кæ, æмæ рæвдздæр ацæут, науæд уыцы тæссаг 
фæндæгтыл Мырзабегæн æхсæвыгон зын цæуæн уыдзæн. 
Дзерæ фæгæмæл, исдуг сагъдауæй аззад, стæй Энвермæ тæр- 
гайхуызæй бакаст, Верæйы цæсгом та рухс ныцци. 
«Мæнæн æй кæй ласын кæны, уый тыххæй йæм смæсты, 
æвæццæгæн. Нæ зонын, æвиппайды мæ йæ машинæйы фæтъы- 
ста, цыма йын искуыдæм лыгътæн. Верæ йæм цы уарзæгой цæ- 
#стæй кæсы, уый та. Иу хатт дæм ахæм каст дæр мачи æрбакæ- 
’нæд. Æмæ, дам, чызджытæ сыгъдæгзæрдæ лæппуты уарзынц. 
Кæннод сын цы загъдæуа. Рæсугъддзинад æмæ мулк, мулк æмæ 
рæсугъддзинад, æндæр сæ ницы хъæуы. Фæлæуу-ма, фæлæуу, 
æмæ сæ йæ хæстæджытæ куы рахуыдта мæ хæрæфырты гæбаз. 
Æ-æ, мæнгард, мæнгард! Уæвгæ цы бæрæг и. Чи зоны, æз ра>. 
дийын. Иу æмæ дыууæ хатты фæрæдыдтæн?..»— йæхиимæ ныхæч 
стæ кæны Мырзабег. Цæмæдæр гæсгæ йæ фæнды, чызджытæ 
æцæгдæр Энверæн исты хæстæг куй разыниккой, уый. 
Дзерæ сыл къæсæргæрон цы фæлмæн мидбылхудтимæ сæм- 
7& 

барлд, .уый йæ тымбыл рæсугъд цæсгоммæ æввахс дæр нал ба- 
цыд. Сылгоймаг уыцы хъуынтъызæй фæцархайдта йæ хызыни- 
мæ, стæй Верæимæ сæ рустæ кæрæдзиуыл андзæвын кодтой. 
Дзерæ — æнкъардæй, Верæ — хъæлдзæгæй. 
— Герæ йæ куысты и?,— фæрсы сæ Энвер. 
— О,— мидбылхудгæ йын дзуапп дæтты Верæ. 
— Æмæ йæ чызгæн фæндараст зæгъынмæ цæуыннæ æрба- 
цыд? 
— Нæ йын бантысти, æвæццæгæн. 
— Кæд ма дæ йæ фенын фæнды, уæд дæ Мырзабег гараж- 
мæ баласдзæн,—Дзерæмæ хатыркурæджы хъæлæсæй дзуры 
Энвер.— Мæхæдæг дæр дæ аласин, фæлæ мæ æвæстиатæй мини- 
стрмæ цæуын хъæуы. Æдзух æмбырдтæ аразынц æмæ!.. Лæг 
дзы иу зондджын ныхас уæддæр куы фехъусид!.. 
Дзерæ йын йæ тыхстхуыз цæсгоммæ фæрсæгау бакаст. Æцæ- 
гæй дзуры æви йæ сайгæ кæны? Æвæццæгæн, æцæгæй дзуры, 
фæлæ уарзон сылгоймаджы тыххæй министрæй хи ракурæн дæр 
уыди, Дзерæйæн йæ балц куыд нæ сæнад уыдаид. Ехх, ныр йæ 
рæучи хо æмæ ацы æнахъинон бурхил лæппу йæ цуры куы нæ 
уаиккой, уæд йæ хæзгулы йæ хъæбысы æрбатухид æмæ ма дзы 
фæстаг хатт йæ мондæгтæ суадзид! Æнхъæл уыди, Энвер 
ын иу цалдæр хатты машинæ бауромдзæн æмæ йыл зæрдæбы- 
нæй баузæлдзæн, стæй йын ракурынæй ныфс бавæрдзæн. Фæс- 
таг бонты йæхи куыд дардта, уымæ гæсгæ йын Дзерæ йæ уар- 
зондзинадыл баууæндыд æмæ фæрæдыд. Ау, æппындæр никуы- 
уал сæмбæлдзысты? Рæсугъд сылгоймаг куы у, уæд æй Энвер 
нал бацагурдзæн? Сывæллон ын дзы куы райгуырид, уæд æй, 
чи зоны, ракурид. Сывæллон, сывæллон... Ехх!.. 
Дзерæ дуары ’рдæм йе ’ргом аздæхта æмæ сабыргай араст. 
Верæ хызыныл схæцыд, фæлæ йын æй Мырзабег йæ къухæй ай- 
ста, æмæ кæрæдзи фæдыл кæртмæ æрхызтысты. Машинæйы цур 
Дзерæ Энвермæ йæ къух балæвæрдта. 
— Цæй, хæрзбон рау. Дæ зæрдыл мæ-иу дар. 
Иæ фæстаг ныхæстæ хъæлдзæгæй зæгъынмæ бæргæ хъавыд, 
фæлæ йыл йæ хъæлæс гадзрахатæй рацыд, æмæ, цæмæй йæ хо- 
йы цæсты йæхи ма бафтауа, уый тыххæй «Волгæ»-йы сбадг. 
Мырзабег дæр йæ бынат æрцахста, матор скусын кодта, æмæ 
машинæ цæстыфæныкъуылдмæ фисынæй фæаууон. 
— Исты кусыс?— Энвер, мидбылхудгæ, бафарста Верæйы. 
— Нагъ. 
— Уæдæ такси æрцахсæм æмæ æрдзы хъæбысмæ алидзæм, 
науæд ацы æнуды фæхуыдуг уыдзыстæм. 
— Ам мæм фæлæуу, æз дуар ахгæнон!— хъæлдзæгæй сдзырд- 
та- Верæ æмæ хæдзары фæмидæг. 
74 

11 
Герæ фыр цинæй йæхицæн бынат нал ары. Иæ къухы гæх- 
хæтты гæбаз тилы æмæ уаты дыууæрдæм рацу-бацу кæны. 
— Дæ бирæ хæрзтæ дын цæмæй бафиддзынæн цымæ?— мид- 
былхудгæ, фæрсы Энверы.— Фондз æмæ ссæдз азы мæ куыдзы 
хъуыдыгæнæг нæ уыди, ныр дæ фæрцы ме стырдæр бæллиц 
сæххæст. Мæнæй дæ цы хъæуы, уый мын зæгъ. Мæ мард фен, 
иæ дын æй бавгъау кæндзынæн. 
Сылгоймагæн фыр æхсызгонæй йæ цæстытæ доны разылды- 
сты. Ордер цы фæкæна, уый нæ зоны æмæ йæ иу къух-ей ин- 
нæмæ райс-байс кæны. 
— Мæ ингæнмæ ныккæс, æз иу уатмæ дæр не ’нхъæлмæ ка- 
стæн, ды та мын дыууæ балæвар кодтай. Дыууæ дзыхъхъын- 
ког уаты! Нæма мæ уырны! Ау, ацы фатер иууылдæр мæн у?Г 
Ничиуал мын æй айсдзæн?! 
— Цалынмæ мæм нымæтын ехс уа, уæдмæ макæмæй тæрс,— 
йæ цæст æм ныкъулы Энвер. 
— Хуыцау дын æй дæ къухæй макуы аппарæд! 
Герæйæн йæ зæрдæ нал фæлæууыд æмæ лæппуйы йæ хъæбьг- 
сы æрбатыхта, йæ рустæн ын батæ кæны. 
— Дæ чызг дæ куы фена, уæд дæм туджджыны зæрдæ ба- 
дардзæн...— хъазгæмхасæн æм дзуры Энвер, йæхæдæг рахиз къу- 
хæй сылгоймалжы чъылдыммæ æвналы, 
«Гъер ам дыууæйæ иумæ куы фестиккам. Верæйы мемæ 
дзæгъæлы ракодтон. Хъыгдарыны хос йеддæмæ мын ницы у! 
Хæлиудзых! Афонмæ ацы хъæздыг лæппуйы дæхицæн ма ба- 
къаддæртæ кæ! Рæвдздæр æй куы ’рцахсид, уæд æм мæ зæрдæ 
нал æхсаид, æмæ æрсабыр уаин, фæлæ йæ къухы куы нæ баф- 
та, æмæ ма дзы æз дæр æнæ хай куы фæуон... Хæрзаг мæ ма- 
сты дзæкъул атонид»,— хъуыды кæны йæхинымæр Герæ. 
— Искуыдæм æй арвитон?..— саст хъæлæсæй фæрсы Экверы 
æмæ йын, Верæ кæм и, уырдæм сæрæй амоны. 
— Дæ зонд фæцыд?! Бамбардзæн нæ...— йæхи дзы атыдта 
лæппу æмæ мидæггаг уатмæ бацыд. 
— Кæс-ма, Энвер, хæхтæ ардæм цы дзæбæх зынынц! — йæ 
армытъæпæнтæ кæрæдзиуыл хойы Верæ æмæ йæ мидбынаты 
сгæпп-сгæпп кæны.— Дуне цыма ногнад у! Æвзистау цæхæр 
куыд калы! 
Энвермæ чызджы цин нæ хъары. Хæхты рæсугъддзинад æй 
æппындæр не ’ндавы. Фæнды йæ Герæйæ фервæзын æмæ мæнæ 
ацы афтид агъуысты Верæйы барæвдауын. Хистæр хойы Калак- 
мæ куы арвыста, уæд та фæстæмæ кæстæр хомæ раздæхт. Дзе-. 
рæйæ куы фæзæрдæцъæх и, уæд æм Верæ, цы у, уымæй хуыз- 
75. 

дæр кæсын райдыдта. Чи зоны, кургæ дæр æй ракæна, фæлæ уал 
æй бавзарын хъæуы. Иæхиуыл хæцын фæразы æви нæ? Кæд 
бынты быны хæлд у æмæ Энверæн йæхи курын кæны, уæд та? 
Нæ, бавзарын уал æй хъæуы. Иæ машинæйы цы шампайнаг 
сæнтæ и, уыдон ардæм нæ ласта, фæлæ... сылгоймæгты тыххæй. 
капеччытæ чи нымайы?.. 
— Уæдæ уæ ног фатер æрæхсæм, зæгъут, нæ?— цыма абон- 
сарæй уыцы хъуыддагыл ныхас кæнынц, уыйау дзуры фысым- 
тæм. 
— Æз разы дæн, цомут нæхимæ,— æддаг уатæй йæм хъуы- 
сы Герæйы ’вæндон хъæлæс. Бæрæг у, Энверы ныхас æй æдзæт- 
тæйæ кæй æрæййæфта, æмæ фынг æвæрынмæ разæнгард кæй 
нæу, уый. 
— Уæхимæ цæмæн? Ам цы кæны? 
— Рæвдз ницæмæй стæм...— Герæ къæсæрæй æрбахызт æмæ 
лæппумæ фæрсæгау кæсы. 
— Ууыл ма тыхс. Æз цæттæ вæййын æдзухдæр.— Энвер ауад, 
дыууæ шампайнаг сæны æмæ шоколад къафеттæ æрбадавта, пъо- 
лыл газеттæ æрытыдта æмæ сæ уым æрæвæрдта. Шампайнаг 
пъропкæйы гæрах фæцыд, æмæ сылгоймæгтæ нымдзæгъд код- 
той, стæй афтид агъуысты сæ худын азæлыд, иннæ уатмæ ахызт, 
тыхджынæй тыхджындæр кæны, абухы, нæры амондджын фы- 
сымты æмæ буц уазæджы хъæлдзæг кæл-кæл. 
Нуазынц сырсыргæнаг сæн, хæрынц шоколад къафеттæ. 
— Мæ сæр зилы,—худгæйæ, дзуры Верæ. 
— Сæны расыг бирæ нæ хæссы,— сабыр æй кæны Энвер. 
«Иумæ сæ куы нæ ныууадзон, уæд ацы лæппуйы мæ чызг 
никуы ’рцахсдзæн. Сæрхъæн, æндæр мацæмæ арæхс! Гыццылæй 
дæр хæлиудзых уыди, æмæ ныр дæр хæлиудзых у! Ныууадзон 
сæ, æмæ, кæд фæрæдииккой, уæд лæппуйæн хуыздæр гæнæн 
нал уыдзæн... Æнæ æрцахсгæ йын нæй. Мæ чызг ма ссæдз гуыр- 
ды куы ракæна, уæддæр æм ахæм лæг нал æрхаудзæн... Цы уа, 
уый уæд!»— скарста йæхинымæр Герæ æмæ йæ къæмисæнтæ 
æууæрдынмæ фæци. 
— Цы кæныс, мамæ?— фæрсы йæ Верæ. 
— Мæ сæрæй мæлын. 
— Цом уæдæ нæхимæ. 
— Нæ, мæнæн машинæйы цæуæн нæй. Сæн куы баназын, 
уæд бензины тæфæй мæ зæрдæ хæццæ фæкæны. 
— Уый та уæлдай хуыздæр, фистæгæй цом!— бацинхуыз и 
Верæ æмæ та йæ армытъæпæнтæ кæрæдзиуыл ныццавта. 
«Нæ, ацы чызгæй ницы рауайдзæн. Мæ тугæй йæм иу æртах 
дæр нæй»,— йæ къух ыл ауыгъта Герæ æмæ дуары ’рдæм араст. 
■•■—■ Фæлæуу, æз дæр демæ цæуын,— дзуры йæм Верæ. 
Ж 

— Уазæджы иунæгæй куыд уадзыс, гормон? Цы нæ фен- 
хъæлдзæн? 
— Мамæ... 
— Бирæ-иу мауал бафæстиат ут,— загъта ма сылгоймаг æмæ 
Энвермæ бакаст. 
«Уæ, сызгъæрин фестай, Герæ! Æдзухдæр мæ афтæ куы ’мба- 
рай, уæд дын æз хæдзар нæ, фæлæ æргъæу галуан дæр райс- 
дзынæн»,— йæхинымæр ын зæрдæтæ æвæры Энвер. 
«Мæ ацыд дын куыд æхсызгон у, уый уынын, фæлæ дзæгъæ- 
лы цин кæныс, Дæлæ кæнай, уæлæ кæнай, мæ хызæй дыи али- 
дзæн никæдæмуал и. Дæ фыдимæ уе стыр бынæттæй фæхауат, 
уый уæ нæ бафæнддзæн, æмæ дын мæ чызджы кургæ æрц-еу- 
дзæн. Иугæр уæ хæдзармæ куы бацæуа, уæд та йæ æз æддæмæ 
тæрын нал бауадздзынæн»,—былысчъилæй йыл бахудт Герæ 
æмæ ацыд. 
— Цом мах дæр, Энвер,— къуызгæйæ, дзуры Верæ. 
— Кæдæм тагъд кæныс? 
— Никуыдæм, фæлæ... 
— Диссаджы хорз мад дын и, æвæдза,— ныхас иннæрдæм 
аздæхта Энвер. 
— О,—йæ сæр банкъуыста Верæ. Æдзухдæр Энверимæ куы 
вæййы, уæд æм цы тасдзинад фæзыны, уый та йæ зæрдæйы фæ- 
мидæг, æмæ къахæй сæрмæ ризы. Фæнды йæ алидзын, фæлæ йæ 
бон нæу. 
Энвер газетты кæрæттыл схæцыд, сæны ’вгтæ æмæ къафетты 
цъæрттæ пъолмæ æркалдта, газеттæ иуварс æрæвæрдта æмæ 
сыл йæ сау сæрак къурткæ æрытыдта, йæхæдæг чызджы цонг- 
мæ хъавгæ æвналы. 
— Иу чысыл абадæм, стæй ацæудзыстæм. 
Верæ йæ æмбары, сæ хъуыддаг бадынæй кæй нæ ахицæн 
• уыдзæн, уый æмæ катай кæны. 
— Цом, Энвер, нæхимæ... Æндæр хатт æрбацæудзыстæм...— 
дзуры лæгъстæхуызæй, фæлæ йæ хъуыдыгæнæг, нæй. Лæппу йæ 
йæ хъæбысмæ систа æмæ йæ йæ къурткæйыл æрæвæрдта, йæ- 
хæдæг пъолыл йæ фарсмæ æрхуыосыд æмæ йын батæ кæны. 
— Нæ хъæуы, Энвер... Ма мæм бавнал... Нал мæ ракур- 
дзынæ, æмæ фенамонд уыдзынæн... 
— Сс... Ракурдзынæн дæ... 
— Энвер... Дæ хорзæхæй, бахъахъхъæ мæ. 
— Кæмæй? 
— Мæхицæй, стæй... стæй дæхицæй... Энвер, хорз зæрдæ дын 
куы ис... Энвер!... 
Чызгæн йæ цæстытæ доны разылдысты æмæ дзæвгар рæстæг 
йæ уарзоны нал федта, æрмæст ма ч§ын йæ бæгънæг уæхскыл 
77 

дæндагæй ныххæцыд, æмæ йæ буарыл ахæлиу сты, нырмæ кæй 
никуы бавзæрста, ахæм æнкъарæнтæ... 
12 
Дыууæ изæры астæу. Фæззыгон къæвда сабыргай зæхмæ йæ- 
хи æруагъта, æмæ хуылыдз асфальт мæнгæрттывд кæны. Адæм 
цыма сæхицæн атайынæй тæрсынц, уыйау тыхстхуызæй сæ хæ- 
дзæрттæм тындзынц. Куыйтæ бон-изæрмæ фæразгъор-базгъор 
кодтой, машинæтыл хъæуа-нæ хъæуа фæрæйдтой, ныр фæсвæд 
рæттæм сæргуыбыр, уæнтæхъилæй бацыдысты æмæ. уарыпмæ 
æнкъардæй кæсынц. Изæрмилтæ горæт сæ хъæбысы æрбатыхтой. 
Кæрты цырæгътæ ссыгъдысты, фæлæ дзы Верæйы зæрдамæ иу 
рухсы цъыртт нæ бакалд. Ие ’бæрæг уавæр æй тухæнæй мары, 
æмæ йæ фыр катайæ рудзынджы цурæй ацæуын нæ уæнды. Эн- 
вер куы фæзына æмæ та фæстæмæ куы ’рбайсæфа. Нæ, фæлтау 
æм ам банхъæлмæ кæсдзæн. Иæ куыстытæ дæр баззайæнт. Иæ 
мад дæр æм хæцæд, уæддæр Верæ ардыгæй никуыдæм ацæу- 
дзæн, цалынмæ йæ уарзоны фена, уæдмæ. Фæстаг рæстæджы 
Энвер йæхи куыддæр дарын райдыдта, æмæ йын хъуамæ йæ 
зæрдæйы уаг базона. 
«Тагъд чындзæхсæв скæндзыстæм, æмæ мæ хæдзары хицау 
суыдзынæ»,— мысы йæ уарзоны ныхæстæ. Æрæджы йын сæ- 
загъта, хæрз æрæджы. 
«Уавдæ ма цæмæ кæсыс? Минæвæрттæ нæм цæуыннæ æрбар- 
витыс?»— бафæрсынмæ йæ хъавыд Верæ, фæлæ йæм нæ бауæн- 
дыд. Ацы хатт æй æнæмæнг бафæрсдзæн. Кæд ма йыл йæ цæст 
æрхæца, уæд... Чызгмæ афтæ кæсы, цыма дзы Энвер йе сæфт уы- 
ны æмæ йæ хæдзармæ дæр нал æрбацæудзæн. Нæ, нæ, æрба- 
цæудзæн! Хъуамæ æрбацæуа æмæ йæ ракура. Куы нæ йæ раку- 
ра, уæд... уæд... 
Верæйæн йæ зæрдæ суынгæг æмæ йæ роцъо базыр-зыр код- 
та. Ехх, æвæдза. Энвер æй куы ракурид, уæд ьгн куыд хорз уа- 
ид! Стæй æрмæст уымæн нæ, фæлæ ма йæ ныййарджыгæи дæр^ 
Хæрзаг бирæ сæ уарзид. Кæстæриуæг сын кæнид. Иæхиуыл ни- 
цæмæй баьауæрдид. Сæ къæхтæ дæр ма сын æхсид. 
Чызгæн йæ цæстытыл уайынц алыхуызон зæрдæхъыдзыге- 
нæн нывтæ. Мæнæ цæлгæнæны хæринаг кæны йæ уарзом цард- 
æмбалæн. Энвер хæдзармæ æрбацыд æмæ фæсдуар æрлæууыд, 
æнхъæлмæ кæсы, Верæ йæм кæд рацæудзæн, уымæ. Верæйы фæн- 
ды йæ мойы размæ азгъорын, фæлæ йæхи тыххæй урсмы. Æрæ- 
джиау йæ зæрдæ нал фæлæууыд æмæ йæм худгæ рауад. Лæг 
æй йæ хъæбысы фелвæста æмæ йын батæ кæны. Цæлгæнæнмæ* 
йæ бахаста æмæ йæ пъолмæ æвæндонæй æруагъта, йæхæдæг йæ* 
армытъæпæнтæ кæрæдзиуыл сæрфы. 
78 

«Гъа-ма, мæ рæсугъд æхсин, цы хæринаг скодтай?! Ах, ах, 
ях, цы дзæбæх тæф кæны! Мард æм рабаддзæн, мард!» 
Алы хатт дæр ын Верæ йæ уарзон хæринæгтæ кæндзæн. Зæх- 
аы цъар дæндагæй бахсындзæн, уæддæр-иу сæ ссардзæн, æмæ- 
иу Энверы ’рбацыдмæ фынгыл цæттæйæ лæудзысты. Сыгъдæг 
жй дардзæн. О, о, сыгъдæг! Энвер хъуамæ æппæт нæлгоймæгтæй 
сыгъдæгдæрæй цæуа куыстмæ дæр æмæ кæдæмфæнды дæр. 
Ахæм рæсугъд лæппу... уый æдде ма заводы директор... 
«Æмæ дæ куы нæ ракура, уæд та?»— арф кæцæйдæр æм 
.æнæнхъæлæджы рахъуызыд йæ мидхъæлæс. Чызгæн адæргæй 
йæ буар ныррызт. «Нæ, нæ, уымæн уæвæн нæй! Уый æгæр 
æбуалгъ ми уыдзæн. Уæдæ дæм цалдæр боны цæуыннæ фæзынд? 
Иæ хæдзармæ дæр куы нал цæуы. Иæ мад та рынчын у, æвæц- 
цæгæн. Иæ зæрдæ, дам, арæх фæриссы. Рæвдздæр йæ чындз куы 
<суаин, уæд йæ уæлхъус цырагъдарæй лæууин æмæ йæ сдзæбæх 
кæнин...» 
Иæ рæсугъд сæнттæ йын фескъуыдта зоигæ машинæйы уы- 
нæр. Мин «Волгæ»-йы ’хсæн дæр ын йæ маторы фæлмæн куыст 
раиртасдзæн. 
«Мæ зæрдæ йæ рагацау зыдта, кæй мæм æрбацæудзæн, 
уый!»—февзæрд йæ сæры. Фæнды йæ лæппуйы размæ ьзгъо- 
рын, фæлæ йæхиуыл ныххæцыд. 
«Рудзынджы цурæй иуварс ацу, дæхи йæ цæсты ма аслам 
кæ. Цу, уæртæ диваныл сбад, ныртæккæ йæ ардæм хъæуы»,— 
дзуры йæхицæн Верæ, фæлæ йæ йæ къах мидæмæ нæ хæссы. 
Машинæмæ æдзынæг кæсы, фæлæ дзы æддæмæ ничи хизы. Ай- 
дæнмæ бауад, йæ фæсхъустæ духийæ ацахуырста æмæ дуары 
цур йæ уарзонмæ æнхъæлмæ кæсы. Энвер æм куы ’рбадзæнгæ- 
рæг кæна, уæд ын дуар æваст нæ фегом кæндзæн. Уадз æмæ 
йæхиуыл ма фервæсса. 
— Цыма къæрных дæ æмæ искæй фатер къахынмæ цæуыс, 
уыйау куы хъуызыс,— хъуысы йæм сылгоймаджы цъæхснаг 
хьæлæс. 
— Ницы хъуызын,— хæрз ныллæг хъæлæсæй дзуры Энвер. 
Сылгоймаджы хъæлдзæг кæл-кæл тыргъы азæлыд, электрон ты- 
хау Верæйы хъусты фæмидæг æмæ æнауæрдонæй йе уæнггы 
ахъардта. Чызг адæргæй йæхи цы фæкæна, уый нæ зоны æмæ 
тыхсы, йæ къухтæ кæрæдзиуыл æууæрды. Энверы дуары хъæр 
ма йæ хъус ацахста, стæй бæстæ фегуыппæг. Рæстæг та йыл 
ныддаргъ. Иæ зæрдæ та къултыл йæхи хойы. Буар къахæй сæр- 
мæ дыз-дыз кæны. 
«Хæлд лæппу кæй у, уый нæ зыдтай? Цæмæн ын сразы дæ? 
Ракурынмæ йæм æнхъæлмæ кастæ, нæ?»— йæхицæн уаидза^фтæ 
кæны чызг. Афтæ йæм кæсы, цыма ам куы лæууа, уæд исты 
79 

бæллæх æрцæудзæн, æддæмæ куы ацæуа, уæд та бæллæч йæ 
иувæрсты аивгъуыйдзæн, æмæ тыргъмæ ахызт. Иæ уарзоиы фа- 
терæй йæм хъуысы францусаг зарæггæнæджы фæсусбыи хъæ- 
лæс. Энвер-иу æй йæ хуыссæны куы рæвдыдта, уæддæр-иу уы- 
цы лæппу зарыд. Верæйæн йæ зæрдæмæ хуымæтæДжы тынг цы- 
ди. Ныр та карды рæхуыстау йæ буары иннæрдæм хизы. Йæ 
цæстытыл та уайы, Энвер йæ хæзгулы куыд рæвдауы> уыцы заер- 
дæриссынгæнæн ныв æмæ йæ фæнды йе ’мыджыры дзыккутæ 
æррæдувын. Ныр цы бакæна, хуыцауы хатырæй? Энверы дуар 
бахоид, æмæ куы фæхудинаг уа, нæ йæ бахоид, æмæ ам кæдмæ 
лæудзæн? Уынгмæ йæ ацæуын хъæуы æмæ, кæд Энверы уатæй 
рухс кæла, уæд сылгоймаг йæ хæзгул нæу, кæд дзы рухс нæ 
кæла, уæд... 
Чызг йæ хъуыды кæронмæ ахæццæ кæнын дæр нал бауагъ- 
та. Бетон асинтыл уырдыгмæ ныййарц. Дæллаг къæпхæн нал 
ауыдта æмæ йæхи размæ бахаста. Иæ уæраг ныццавта æмæ 
йын дудгæ рыст скодта. Къуылых-къуылых федде, хæдзары 
чъылдыммæ азгъордта æмæ Энверы рудзгуытæм скаст. Адæр- 
гæй йæ туг ныллæууыд. 
«Иæ хæзгул у!—февзæрд йæ сæры.— Хæзгул... Цы æнад 
дзырд у. Æз дæр йæ хæзгул дæн, æвæццæгæн. О хуыцау, цæ- 
мæн ын сразы дæн?! Мæхи цæрдудæй цæмæн байсæфтон?! Чи 
ма мæ ракурдзæн ныр? Ничи! Ох!»— ныхъхъæрзыдта Верæ 
æмæ сусхъæд бæласыл бахаудта. Къæвда йыл уары æмæ уары, 
фæлæ йæ чызг йæ зæрдæйы рыстæй ницæмæ дары. Къахæй 
сæрмæ ныддæлдон æмæ йæ гæртт-гæртт цæуы. Фæнды йæ мæ- 
лын. Ехх, ныр мæнæ ам мæрдфынæй бау! 
— Мæ хæдзар куыд уыди, Верæ куы дæ!—дард кæцæйдæр 
æм хъуысы йæ мады тарст хъæр.— Ам та цы ми кæныс ацафон?Г 
«Ома куыд «ацафон»? Æмæ ныр цы афон у?»—йæхи куыд- 
фæндыйæ фæрсы Верæ. Цыдæр æнахуыр тых æй зæхмæ æлва- 
сы, æмæ йæ бон фезмæлын дæр нæу. Иæ дæндæгтæ кæрæдзи- 
уыл нал æндзæвынц. Æргъæвст цъиуау ныккука. 
— Цом, мæ къона, нæхимæ, цом,— рæвдауæгау æм дзурьг 
Герæ. Схæцыд ыл æмæ йæ сабыргай мидæмæ фæкæны. 
«Иæ машинæ ам нал и. Иæ хæзгулы дзы аласта. Мæн нал 
уарзы. Æвæццæгæн мæ уарзгæ дæр никуы кодта, æз та... æз та... 
Нæ мæ ракурдзæн. Куы ма мæм æрбацæуа, уæд ын кард йæ 
зæрдæйы ныссадздзынæн, уый фæстæ та мæхи амардзынæн»,— 
хъуыды кæны йæхинымæр Верæ. Дыккаг уæладзыгмæ схызты- 
сты. Кæсынц, æмæ сæ дуар гом. 
— Мæ бындур ныззылд, ай та гом цæмæн у?!— фæрсы йæ 
чызджы Герæ, фæлæ йæ фарстæн дзуапп нæ домы. Верæйы уа- 
вæр æмбары æмæ йын уайдзæф нæ кæны. 
80 

Мидæмæ бахызтысты. Мад йæ чызджы хуылыдз дзаумæттæ* 
раласта, шифанерæй йын ногæхсад мидæггæгтæ райста æмæ 
йыл сæ скодта, стæй йæ хъæццулы бын æрнорста. Чызджы фæн- 
ды раздæрау йæ мады риумæ йæхи нылхъивын æмæ уым йæ 
зæрдæйы тыппыртæ суадзын, фæлæ йæ цыдæр нæ уадзы. Иæ ху- 
динаджы хабар ын исты хуызы куы бамбара, уæд ма йæм цы 
цæсгом равдисдзæн? Иæ къух йæхимæ куы сиса, уæд ын кæд 
йæ рæдыд ныббарид... 
— Зæгъ-ма мын, мæ хъæбул, чи дæ бафхæрдта? — фæрсы 
йæ Герæ. 
Чызгæн йæ кæуындзæг аскъуыд, æмæ судзгæ цæссыгтæ дыу- 
уæ сахайæ базмæ згъорынц. Иæ дæндæгтæй хъæццулыл ныххæ- 
цыд æмæ кæуы, дзыназы йæ сæфт æвзонгдзинадыл... 
— Энверы искæимæ федтай? 
Верæ «о», зæгъгæ, йæ сæр банкъуыста. 
— Уе ’хсæн исты рауад?— йæ дзыккутæ йын ра:вдауæгау 
сæрфы, афтæмæй йæ фæлмæн хъæлæсы уагæй фæрсы мад. 
Чызг ницы дзуры. Иæ сæр хъæццулы бын амбæхста æмæ 
хъæрдæрæй ныккуыдта. 
— Ма ку, мæ хур, æрсабыр у, æз мæ чызджы ’фхæрын ни- 
кæмæн бауадздзынæн. 
— Мамæ!..— хъæрзæгау сирвæзт Верæйæ. 
— Гъо, хæдзар, мидæмæ нæ уадзут?!—дзургæ сæм æрбацыд. 
Энвер.— Уæ дуар дæр куы нал æхгæнут... 
— Хæдзары амонд куы нæ уа, уæд æй фæнды æхгæ, фæнды 
ма...— æвæндонæй йын дзуапп дæтты Герæ. 
— Верæ цæй раджы схуыссыд? 
— Нæфæразгæ у. 
«Æвæццæгæн мæ уыцы сылимæ федта æмæ дзы трагеди са- 
рæзта. Æрсабыр кæнын æй хъæуы, науæд та амæн дæр йæ 
хъæстытæм хъус. Гыццыл дæр сæ кæуыл бандзæвын, уый æвип- 
пайды мæ хæдзармæ бырсын райдайы. Мæ уды бон сæ нал у. 
Сæ иу дæр мæ кæй нæ хъæуы, уый куы зониккой, уæд мæ иу 
ран ныууадзиккой»,— йæхинымæр Верæимæ хæцы Энвер. 
— Раздæр уæм æрбауайынмæ хъавыдтæн, фæлæ мыл уын- 
джы ме ’мхæрæфырт амбæлд æмæ мæ къулы хуынчъы аласта, 
дæ музыкæмæ, дам, дын байхъусон. Иу чысыл мæм афæстиат, 
стæй йæ сæхимæ аластон,— хъæлдзæгæй дзуры Герæйæн. 
Чызджы зæрдæ æгъатыр æлхъивæнæй феуæгъд. Иæ цæсгом 
куы хъæцид, уæд ныртæккæ хъæццул иуварс аппарид æмæ гыц- 
цыл сывæллонау хуыссæнæй рагæпп ласид. Нæ, иудадзыг зæр- 
дæйы коммæ кæсын нæ хъæуы. Цы йæ фенхъæлдзæн Энвер? 
— Командировкæйы уыдтæн æмæ Верæйæн мæнæ ацы фран- 
цусаг духи балхæдтон,— хъуысы йæм йæ уарзоны хъæлæс. 
6 Цомартаты Ияетбег 
8! 

«Цæмæн æй бафхæрдтон цымæ мæ гуырысхотæй? Ехх, куыд 
зенæрхъуыды дæн, куыд!»— йæхицæн уайдзæф кæны чызг. 
— Æгæр хæрдзтæ ма кæн, æгæр,— лæппумæ былалгъæй дзу- 
ры Герæ, йæхицæн, духимæ кæсгæйæ, йæ цæстытæ цæхæр ка- 
лынц.— Цом-ма цæлгæнæнмæ, æз дæ истæмæйты хорз фенон. 
— Ницы мæ хъæуы, мæнæ гъай омг дæн,—йæ хъуырмæ амо- 
ны Энвер. 
— Цом-ма, цом,— йæ цонгыл ын фæхæцыд ус æмæ йæ иæ 
«фæдыл ласæгау акодта. Энвер стъолы фарсмæ æвæндонæй æр- 
бадт, Герæ пецы уæлхъус цыдæртæ архайы. 
— Уæгъд æфсургъау кæдмæ разгъор-базгъор кæндзынæ, 
лæппу?—уазæджы комкоммæ фæрсы фысым. 
— Æмæ-гъа. 
— Ракур ус æмæ дæ цард сараз. 
«Кæд мын дæ чызджы курыи кæныс, уæд дзæгъæлы арха- 
йыс. Хæзгулæн мæ хъæуы, усæн — нæ»,— дзуапп ын дæтты йæ- 
хинымæр Энвер. 
— Æви дæхи аккаг чызгыл нæма сæмбæлдтæ?—къахы йæ 
Герæ. 
Лæппуйы цæсгом зына-нæзына бахудызмæл. 
— Мæ аккаг чызджытæ — бирæ. 
— Уæдæ ма цы боны хорзмæ æнхъæлмæ кæсыс? 
Энвер ын цы зæгъа, уый нæ зоны æмæ ницы дзуры, æрмæст 
йс уæхсчытыл схæц-схæц кæны. 
— Верæ дæ зæрдæмæ цæмæй нæ цæуы, уый-ма мын зæгъ. 
— Бæгуыдæр цæуы мæ зæрдæмæ. 
— Уæдæ йæ цæуыннæ курыс? Æцæг дæ фæрсын, æцæг. 
— Ахæм æргом ныхас... 
— Айфыццаг дæр ма ууыл дис кодтай, фæлæ дæхицæн цот 
куы уа, уæд нал дис кæндзынæ. 
— Æз дæр сын афтæ æргомæй агурдзынæн къайæгтæ? 
— Дæу агурын нæ бахъæудзæн. Гæлæбутæ цырагъы рухсмæ 
куыд тæхой, афтæ дын тæхдзысты дæ исбонмæ. 
— Сымах дæр уый тыххæй хъæуын? 
— Нагъ. Мæ чызг дæ бауарзта æмæ йæ усгуртæй разыйы 
дзуапп никæмæн дæтты, рæстæг та цæугæ кæны... Дæуæн циу? 
Ды зæрондæй дæр æрыгон чызг æрхæсдзынæ, Верæ та... Куы 
йæ фехалай, уæд ма кæй хъæуы? 
Энверы цæсгомыл арт ссыгъд, æмæ йæ бынатæй фестад. 
«Базыдта йæ, æви мæ къахгæ кæны?»—фæрсы йæхи. Ау, Верæ 
йын исты загътаид? Æви йæ ацы цæстфæлдахæг йæхæдæг сар- 
дыдта, Энверæн сразы у æмæ йæ æрцахс, зæгъгæ? Герæ сардау- 
дзæн. Куы йæ бахъæуа, уæд йæ чызджы фыдбылызы дæр нытъ- 
тъысдзæн. Сындзы бынæй сындз æвзæры. Верæмæ дæр йæ ма- 
'82 

ды туг и, æмæ йыл сæмварс сты, фæлæ сæ фæндæй ницы рауай- 
дзæн! Машинисткæ ус дæр ма нæ ракуырдта! Афтæ йыл кæй 
æрвæссы, ууыл цин нæ кæны, фæлæ ма дзы фылдæр истытæ дæр 
домы. Зæгъæм, Энверæн йæ сæры зонд фæлыгъд, æмæ йæ ра- 
куырдта. Уымæй цы рамбулдзæни Верæ? Мур дæр ницы! Сæ 
мондæгтæ куы суадзой, уæд та ма цæуыл дзурдзысты? Ницæ- 
уыл. Уæдæ цы сдиссаг сты сылгоймæгтæ? Ницæмæй стыр тра- 
геди цæмæн аразынц? Иу чысыл сæхи аирхæфстой æмæ — æгъ- 
гъæд! Кæд Верæ йæ хæзгул уæвыныл разы у, уæд — табуафси.. 
Энвер ын зынаргъ лæвæрттæ æлхæндзæн. Иæ зæрдæхудты ни- 
куы бацæудзæн. Бирæ сылгоймæгтæ ахæм хъæздыг хæзгулты 
боныгон цырагъы рухсæй агурынц, фæлæ сæ къухы не ’фльшц 
æмæ утæхсæн кæнынц. Верæйæн йæ хъул сах абадт æмæ ци- 
нæй мæлæд. Кæд æй чындзы цæуын фæнды, уæд та йæхи аккаг 
лæг ссарæд. О, о, йæхи аккаг! Шофыр кæнæ кусæг. Шофыр, шо- 
фыр... Фæлæуу-ма, фæлæуу, Мырзабег замманай лæппу куы уг 
уæд æй цы бахъыгдардзæн? Мур дæр ницы. Иу нывыл карсты 
хуызæн уыдзысты иумæ. Айфыццаг æй лæппу къулы хуымчъы 
куы аласта, Верæ мæ зæрдæмæ фæцыд æмæ ма нæ ,хæстæгдæр 
базонгæ кæ, зæгъгæ. Чызджы йын исты хуызы сразы кæнын 
хъæуы, æмæ йæм, йæ мадььзагъдау, «исты амонд фена». Энвер 
та сæм æхцайæ фæкæсдзæн. Ауыстæн, фæкæсдзæн. Æппындæр 
йæ чыссæйыл нæ бацауæрддзæн! Герæйæ дæр йæ дыууæ мины 
фæстæмæ нал райсдзæн, æрмæст... æрмæст ын йæхи мачи ку- 
рын кæнæд. 
— Куы ницы дзурыс. Мæ ныхæстæ дæ зæрдæмæ нæ цæуынц> 
— Цæуыннæ. 
— Æмæ куыд зæгъыс? 
— Хъуыды кæнын мæ бауадз,— æрбатыхст дзы Энвер æмæ 
йæм йæ чъылдым раздæхта. 
— Куы байрæджы уа... 
Лæппуйæн æваст йæ зæрдæйы гуыпп-гуыпп ссыд. Адæргæй 
йæ буар æрбампылæгау кодта, æмæ сылгоймагмæ цæхгæр фæ- 
зылд. 
— Уымæй цы зæгъынмæ хъавыс? 
— Цы загътон, уымæй уæлдай ницы. 
Энверы фæнды Герæйæн исты гуымиры ныхас зæгъын алмæ 
феддæдуар уæвын, фæлæ йыл йæ фыдмæ куы бахъаст кæка 
æмæ йын Верæйы тыххæй куы ракурын кæна, уымæй тæрсгæ- 
йæ, йæхиуыл хæцы. 
— Мæ чызг лæппутæм хæстæг дæр никуы бацыд. Ие ’нгуыл- 
дзы кæронæй дæр ыл ничи андзæвыд. Хуыцауæй дæ бауыриæд,. 
дæу бауарзын æнхъæл дæр ын нæ уыдтæн...— хъуысы йæм сыл- 
гоймаджы тыхстхуыз хъæлæс.— Æрмæст дæуæн радта йæ зæр- 
8* 

дое æмæ утæхсæн кæны. Тæрсын, йæ уарзондзинадæн ыи фаг 
.аргъ куы нæ скæнай, æмæ йæ къух йæхимæ куы сиса... 
«Дæ тугæй иу æртах кæмæ уа, уый нæлгоймаджы тыххæй 
йæ къух йæхимæ нæ сисдзæн»,— йæхинымæр ыл худы Энвер. 
Иу чысыл ма афæстиат, стæй, джихтæгæнгæ, ацыд. 
«Мæ чызджы курын дæ нæ фæнды, нæ? Фæлæуу-ма дзы 
уæдæ афтæ!»—æртхъирæн æм кæны Герæ. 
13 
Сау «Волгæ» исдуг сабыр уынджы азгъордта, стæй машинæ: 
ты гуылфæнмæ бахызт æмæ рыджы бын фæци. 
— Нæ амонд у, æмæ къæвдаджын горæты цæрæм, æндæр 
ацы рыгæй никуы фервæзиккам,— зæрдаивæй дзуры Энвер. 
— Асфальт ныхсын нæ фæразынц, мах та ма сæ фылдæр 
истытæ домæм, — былысчъилæй бахудт Мырзабег æмæ йæ хи- 
цаумæ цæсты зулæй бакаст.— Се стырдæр мæт — сæ рæбынтæ 
байдзаг кæнын, сæ ныхасмæ сын байхъус, уæд та æнæ мах сæ 
хъуыры къæбæр нæ цæуы. 
— Дзургæ дæр ма ма кæной... 
— Тынг æдзæсгом сты, æвæдза. Паддзахады фатертæ æрго- 
мæй уæй кæ. Айфыццаг мæм горæххæсткомæй иу лæг кæйдæр 
-сминæвар кодта æмæ мын афтæ, æртæ мины, дам, æрбахæсс, 
.æмæ, дам, дын — дыууæ уаты. 
— Æмæ йын радтай? 
— Кæцæй? Мæнмæ æртыгай минтæ куы уаид, уæд кæйдæр 
уымæл къæсы цæрин?.. 
— Æппындæр дæм æхца нæй?—джиххуызæй йæ фæрсы Эн- 
еер. 
— Хуыцау, зæхх — æвдисæн, капеччы хицау дæр нæ дæн. 
— Æмæ дæ бакусын нæ фæнды? 
— Ды мын куыдæй кусын кæныс, афтæмæй — нæ. 
— Цы? А-а-а,— йæ ком ивазæгау бакодта Энвер æмæ ма 
йæ ныхасмæ æлхыскъгæнæгау бафтыдта:— Уыцы машинæйыл 
замманай лæппу сбадти æмæ алы бон дæр дæ цæрæнбонмæ ку- 
вы. 
— Æнæ фыдбылызæй йыл кусæд,— æмбæхст æлхыскъæй 
йын дзуапп радта Мырзабег æмæ та йе ’ргом йæ развæндагмæ 
аздæхта. 
«Волгæ» фарастуæладзыгон хæдзары иувæрсты афтид кæрт- 
мæ батылд æмæ кæройнаг дуары цур æрлæууыд. 
— Цом мидæмæ,— дзуры Энвер барджынæй. 
— Нæ, мæн ам уадз,— цыма йæхи уацары дæтты, уыйау йæ 
къухтæ хæрдмæ сдардта Мырзабег, фæлæ йæ цæсгомы хуызыл 
бæрæг у, мидæмæ цæуын æй кæй фæнды, уый. 
.8* 

Энвер æм дискаст кæны. 
— Кæд мæ айфыццаг мæ хъустæ нæ фæсайдтой, уæд мыц 
дæхæдæг загътай, Верæимæ нæ хæстæгдæр базонгæ кæ, зæгъгæ. 
— Уый раст у, фæлæ... Цы пайда мын дзы и? 
■— Куыд кæсын, афтæмæй йæм дæ ныфс нæ хæссыс. 
— Мæ ныфс та йæм цæуыннæ хæссын, фæлæ... Тæрсын, куы 
нæ мын бакома... 
— Цæуыннæ дын хъуамæ бакома? Дæуæй цæмæй хуыздæр у? 
— Ахæм рæсугъд чызг мæ мæтæй мæлы. 
Мырзабег æрæнкъард, æмæ Энверы зæрдæмæ тæригъæддаг 
æнкъарæнтæ бахъуызыдысты. 
«Раст нæу не сфæлдисæг æрдз. Мæ бæсты хъуамæ ай уаид 
хъæздыг æмæ рæсугъд. Хъæздыг æмæ рæсугъд... Бирæ тых сæм 
ис, æвæдза. Иу сылгоймагæн дæр йæ бон сæ ныхмæ фæлæууын 
нæу. Дæ шофыры ныхæстæ та фæлхат кæнын райдыдтай. Уый 
мæгуыр æмæ фыдынд куы нæ уаид, уæд уыцы хъуыды йæ сæр- 
мæ никуы ’рцыдаид. Куыд дæм кæсы, дæ бынаты Мырзабег куы 
уаид, уæд Верæйы ракурид? Æмæ-гъа. Æвæццæгæн, нæ. Цæ- 
уыннæ? Ахуыргонддæр æмæ хиуылхæстдæр чызг агурид. Уæдæ 
йын цы тæригъæд кæныс? Верæйы йын йæ хъæбысы нывæр, 
«мæ цинæй мæла. Нæ йæм кæсыс, йæхицæн æй æнхъæл дæр 
куы нæ у. Ауыстæн, æгæр амондджын дæр ма уыдзæн йемæ. 
Верæ та? Уый дæр ыл сахуыр уыдзæн æмæ цæрдзæн, мингай 
сылгоймæгтæ куыд цæрынц, афтæ. Цытæ дзурыс? Иу та ма дзы 
’фсарм и. Æфсарм. Ха-ха-ха! Цæй æфсарм æмæ цæй цыдæр. 
Мах рæстæджы та ма æфсармы кой чи кæны? Де ’дылы хъуыды- 
тæ дæ сæрæй аппар æмæ иу гæрахæй дыууæ сырды амар. Иуæй 
Верæйæ фервæздзынæ, иннæмæй та Мырзабеджы цард сараз- 
дзынæ. Ацы ран æппындæр дæхимæ тæригъæд нæ исыс, уымæн 
æмæ æвзæрдзинад æмæ хорздзинад иумæ кæныс». 
Энверæн йæ тæригъæддаг æнкъарæнтæ йæ зæрдæйæ æрбай- 
сæфтысты, æмæ йæ мидбылты бахудт. 
— Æз ын дæ кой кодтон, æмæ мæм афтæ фæкаст, цыма 
дын сразы уыдзæн, æцæг дæ лæджы хъæд равдисын бахъæу- 
дзæн. Мæ сыхаг зæронд лæг куыд фæзæгъы, уый зоныс?— но- 
джы тынгдæр бахъæлдзæг Энвер.— Ус, дам, куы куырдтон, уæд, 
дам, мæ къайаджы фæдыл зилгæйæ, мæ бæхыл æхсæрдæс хаг- 
ты бакодтон цæфхæдтæ. 
— Æз ыл ссæдз хатты дæр бакæнин, бæргæ... 
— Æппындæр ма мацæмæй тæрс,— йе уæхск ын æрхоста 
Энвер.— Цом, чызгимæ уал дæхæдæг аныхас кæ, стæй йæ мæ 
бар уадз. Ауыстæн, æз дын æй мæхи машинæйæ æртеу-теу кæи- 
дзынæн! 
— Фæлæуу... аив куы нæ уа,— ныфсæрмы Мырзабег. 
85' 

— Аив уыдзæн, аив,— æнæдызæрдыгæй дзуры Энвер. Йа? 
барджын хъæлæс машинæйы нæры æмæ шофыры уæнгты стыр> 
ныфс уадзы. 
«Волгæ»-йæ рахызтысты. Мырзабегæн ногарæзт хæдзары 
тæф йæ фындзыл уайы æмæ, йæ иувæрсты мидæмæ цы хъæл- 
дзæг адæм цæуы, уыдонмæ хæлæг кæны: «Ехх, мæнмæ дæр> 
Энвер йæ цæст куы фæдарид, æмæ иу уат куы райсин! Иу уат 
æрмæст. Верæйы йæм æрхæссин æмæ... Нæ, Верæ мын нæ ба- 
комдзæн. Æгæр рæсугъд у мæнæн». 
Лæппуйæн чызджы аив цæсгом йæ цæстытыл уайы æмæ йæ- 
химидæг тыхсы. 
— Дæ фындз цы ’руагътай? Дæхиуыл схæц!— дзуры йæм 
Энвер, йе уæхск дæр ма йын æркъуырдта. 
— Горæты уынгты куы фæцæйцæуын, уæд цæуыл фæхъуы- 
ды кæнын, уый зоныс?— цæмæй йын Энвер йе ’цæг хъуыдытæ 
ма ацахса, уый тыххæй ныхас иннæрдæм здахы Мырзабег.— 
Афтæ мæм фæкæсы, цыма фатертæ кæмæн и, уыдон иууылдæр 
амондджын сты. 
«Рынчынæн йæ низы кой — йæ дзуринаг. Айфыццаг дæр ма 
мын уыцы ныхæстæ загъта. Æвæццæгæн, хæдзар райсынмæ тынг 
бæллы. Ахæм бæллицæн æз йæ ад æмбаргæ дæр нæ бакодтон. 
Раст не стæм, æвæдза. Хъуамæ мæ дыууæ уатæй иу амæн рат- 
таиккой..» 
Энвер йæхицæй фефсæрмы. Иæ шофырмæ бакæсын дæр нал 
уæнды. Фæнды йæ Мырзабегæн истæмæй баххуыс кæнын, фæлæ 
куыд æгъдауæй? Ногæй та йæ фыдмæ бацæуа? Нæ, нæ! Худи- 
наг у. Цал хатты-ку вæййы? Уыцы рефрижераторыл куы сбад- 
таид, уæд æм афæдзмæ алцыдæр уыдаид, бæргæ. Аххосджын 
йæхæдæг у, фæлæ... Нæ, «фæлæ»-тæн дзы бынат нал и! Иугæр 
дæ сыгъдæгзæрдæйæ цæрын фæнды, уæд хъуагдзинæдтæн быхе! 
Афтæ арæзт V ацы мæнгард дуне»,— йе ’фсарм æрсабыр кæны- 
ныл архайы Энвер. 
— Кæд Верæимæ уæ цард баиу кæнат, уæд уын фатер рай- 
сыныл бацархайдзынæн. Уый дæр —мæ хæстæг, ды дæр — мæ 
хæстæг. Сымахæй ма хуыздæр кæмæн баххуыс кæндзынæн уæ- 
дæ?— зæрдæ æвæры Мырзабегæн. 
— Æцæг зæгъыс æви?— æнæууæнк каст æм кæны шофыр. 
— О,— фидар дзуапп ын дæтты Энвер. 
Мырзабег Энверы фæдыл фидар къахдзæфтæй фæцæуы. Æр- 
тыккаг уæладзыгмæ схызтысты. Энвер рахиз дуар аивæй хойы. 
Дуар байгом æмæ дзы Верæйы худгæ цæсгом разынд. Мырзабе- 
гæн йæ зæрдæйы гуыпп-гуыпп ссыд, йæ буар ахид. Чызджы цæс- 
гомæй йæ цæстытæ атонын нæ фæразы. Афтæ йæм кæсы, цыма 
йæ Верæ Энверы чъылдыммæ куы ауыдта, уæд йе рфгуытæ æл- 
80 

хынцъ аисты. Энверыл цы тынг цин кæны. Æвæццæгæн, зæх- 
хыл Мырзабегæй амондджындæр нæ уаид, Верæ йын куы ба- 
комид æмæ йыл афтæ куы цинтæ кæнид, уæд. 
Дыууæ лæппуйы мидæмæ бацыдысты. Энвер — биноитæй 
куыд æгъдауæй фервæза, ууыл сагъæсгæнгæ, Мырзабег та — се- 
мæ куыд æгъдауæй бахæстæг кæна, ууыл хъуыдыгæнгæ. Дива- 
ныл кæрæдзи фарсмæ æрбадтысты, Энвер йæ иу къах иннæуыл 
сæвæрдта, газет райста æмæ йæм рохст цæстæй кæсы. Кæд ын 
Верæ ницыма загъта, уæддæр ын лæппу йæ уавæр æмбары æмæ 
тыхсы, цыдæр æнæбæрæг маст ын йæ зæрдæйы уидæгтæ æхсыны. 
Мырзабегмæ смой кæ, зæгъгæ, йын куыд зæгъа? Уæндгæ йæм 
бæргæ бакæнид, фæлæ чызг куы ныффæрск уа æмæ къæрттæй 
цъула куы нæ аппара. Цы сараздзæни уæд? Нæ, нæ! Хъуамæ 
сразы уа. Хуыздæр гæнæн ын нæй. 
«Æрсабыр у. Уæд та сывæрджын нæу. Нæ, сывæрджын у. 
Раздæр лæгъстæхуыз ныхас кодта, ныр та къæйныхдæр фæци. 
Цыма мæ цыдæр æмбæхсы, йæхи афтæ дары. Иæ алы фæзылдыл 
дæр бæрæг у: йæхи бар нал у. Æмæ æниу уæд сывæрджын дæр. 
Æхца йын ратдзынæн, æмæ йæхи асыгъдæг кæндзæн. Цасдæ- 
риддæр æй хъæуа, уыйас ын ратдзынæн»,— дзуры йæхинымæр 
Энвер. Афтæ йæм кæсы, цыма Верæйæ куы фервæзид, уæд ыл 
дунейы хæрзтæ ныккæликкой. Хæрам æм ницæуыл у, йæ зæрдæ- 
мæ дæр цæуы, фæлæ йæ усæн нæ хъæуы, æмæ алы хъуыдытæй 
йæхи тæрсын кæны. 
Мырзабеджы цыбæлхуыз цæстытæ Верæйы фæдыл зилынц, 
фæлæ йын чызг йæ уавæр не ’мбары. Цалдæр боны кæм и, уый 
йæхæдæг дæр нæ зоны. Энвер æм йæ ног хæдзармæ куы нал 
.æрбацæуа, уый тæссæй йæ зæрдæ срыст. Æмæ йæм мæнæ ныр 
йæ уарзон фæзынди, фæлæ мæлæты уазалхуыз у. Иу фæлмæн 
ныхас дзы уæддæр куы схауид. Нæ, ницы дзуры. Чызг ын йæ 
рæсугъд цæсгомыл аивæй йæ цæст æрæвæры, æмæ та йын йæ 
зæрдæ цыдæр тас срæхойы. Сывæрджын у, уый Энвер куы базо- 
на, уæд ын цы зæгъдзæн? Æхсызгон ын уыдзæн æви хъыг? Ра- 
курдзæн æй æви нæ? Уыцы фарстатæ йæ удхарæй марынц, æмæ 
йæхимидæг катай кæны. 
— Герæ кæм и?—хъуысы йæм Мырзабеджы къуызгæ хъæ- 
лæс. 
«Æвæццæгæн та йæ хæзгулмæ ацыд. Арвæй зæхмæ дæ адæ- 
мы мыггаг мад дæр ма фæуæд. Уæвгæ, ууыл цы худын? Мæ- 
хæдæг хуыздæр дæн? Фыццаг дæр мæм цы лæппу æрбаулæфы- 
ди, уый цур мæ дзаумæттæ ласыныл фæдæн. Худинаг, худи- 
наг!» — йæхи æфхæры Верæ. 
— Куыстæй нæма æрбацыди?—фæрсы йæ Мырзабег. Иæ 
цæсгомыл уыцы ’дылы мидбылхудт цæмæн хъазы цымæ? Коз- 
Я7 

баугæнæджы зæрдæлхæнæн мидбылхудт. Цы йæ хъæуы Верæ- 
йæ? Цæмæ йæм æрбацыди? Энверимæ йæ куы ныууадзид, уæд 
дзы Верæ хуымæтæджы бузныг фæуаид. Чи зоны, абон йа: зæр- 
дæйы тыппыртæ суадзид æмæ йын бæлвырд фенцондæр уаид. 
Нæ, ацæуыны зонд кæмæ и, ахæмы каст нæ кæны. Уый нæ, фæ- 
лæ ма цæлгæнæнмæ йæ фæдыл дæр æрбараст. 
— Æри-ма, æз дæм фæкæсон,— дзуры хионхуызæй. Ам кæй- 
дæр лæппуимæ хицæнæй куы архайа, уæд æй Энвср цы фен- 
хъæлдзæн? Æвæццæгæн, хæлд сылгоймаг. Хæлд сылгоймаг... 
Нæ, нæ! Фæлтау Верæ йæ цард раттыныл дæр сразы уыдзæн. 
— Кæсын мæм нæ хъæуы. Æз мæхæдæг...— стыхсти йæхими- 
дæг, коньячы авгмæ февнæлдта æмæ йæ уатмæ радавта. Иæ- 
фæстаг æхцатæй йæ балхæдта. Энверæн æй фæхъахъхъæдта 
æмæ йын æй ныр мæнæ йæ разы стъолыл æвæры. 
Энвер йæ сæрыл схæцыд, æмæ йæ цæсгом зына-нæзына ба- 
худызмæл. 
— Верæ, æз ныртæккæ фæстæмæ фездæхдзынæн,— дзуры 
йæм сусæгвæндгæнæгау. Иæ цæст дæр ма йæм фæныкъуылдта 
æмæ сыстад. 
Чызгæн йæ зæрдæйы цæлхъ-цæлхъ ссыди. Скæуынмæ йæ би- 
рæ нал хъæуы. Бæстастæу сагъдауæй лæууы. Фæнды йæ Энверы 
хъуырыл атыхсын, фæлæ йын æфсарм йе уæнгтæ сбаста, æмæ 
йæ бынатæй фезмæлын нæ фæразы. Лæппуйы фæлмæн къух йæ 
уадулыл дæлæмæ æрцыд æмæ йæ дæллагхъуырыл æрæнцад. 
Чызг бандзыг и. Цыдæр бæллæх æнкъары, фæлæ цы у, уый нæ 
зоны. 
Энвер йæ къух айста, æмæ та йæ цæстæнгас ныууазал. Ве- 
рæмæ афтæ кæсы, цыма йæ йæ уарзон уынгæ дæр нæ кæны, цы- 
ма йæ хъуыдытæ æндæр кæмдæр сты. 
— Де ’мбалимæ мæ цæмæн уадзыс? Нал дæ хъæуын, æма* 
мæ ныр та уымæн дæттыс, нæ?—уайдзæфгæнæджы хъæлæсæй: 
йæ фæрсы Верæ. Энверæн йæ цæсгомыл арт ссыгъди. 
— Цытæ дзурыс?! Фос æнхъæл мын дæ?!— сирвæзт дзы мæ- 
стыйæ æмæ йæ цæстытæ иуварс азылдта. 
Чызгæн йæ ныхæстæ æнæнхъæлæджы схаудтой. Энвер æй ис- 
кæмæн ратдзæн, уый йæ фæсонæрхæджы дæр нæ уыд, фæлæ йыл 
ныр фæгуырысхо, æмæ йæ зæрдæ ныккæрзыдта. 
— Кæд дæ нал хъæуын, уæд мын æй комкоммæ цæуыннæ 
зæгъыс? 
— Дæхиуыл фæхæц, Мырзабегæй худинаг у. 
— Айфыццаг мæ мæнæ ам куы рæвдыдтай, уæд дзы куьг 
нæ æфсæрмы кодтай... 
Мырзабег чызджы ныхас айхъуыста æмæ фæгæмæл. Йæ зæр- 
дæ риуы къултыл йæхи ныххоста. 
88 

«Æ-æ, сæрхъæн, сæрхъæн. Адæмы хъæр никуы бамбардзынæ, 
æвæццæгæн. Ныр дæ хæрæфыртгонд цы лæг у, уый хорз куы 
зоныс, уæд ыл цы баныхæстæ?»— йæхимæ хæцы Мырзабег. Ис- 
дуг сагъдауæй алæууыд, стæй уатмæ бацыд, машинæйы дæгъæл- 
тæ диванмæ баппæрста æмæ дуары ’рдæм уæззау къахдзæфтæй 
араст. 
Энвер йæ фаадыл æдзынæг кæсы. Фæнды йæ йæ мады ’рва- 
ды фæстæмæ раздахын, фæлæ Мырзабег йемæ кæй нал бакус- 
дзæн, уый æмбары æмæ ницы дзуры. Верæйы дзыхæй дæр 
хьыпп-сыпп нæ хауы. Хæрз æрæджы дæр ма йæ уарзоны шо- 
фырæй фервæзыймæ йæ балыцъæрттæ хордта, ныр та... Иæ 
раздæхынмæ йын уыйас нæ бæллы, фæлæ... Цæмæдæр гæсгæ йæ 
йæ уарзонимæ иунæгæй баззайын нæ фæнды. Цæмæйдæр дзы 
тæрсы æмæ тыхсæгау кæны. Ехх, ныр къулыбадæг ус фест æмæ 
Энверы нымæтын ехсæй æрцæв, йæ зæрдæ карчы цъиуы бум- 
булийæ фæлмæндæр куыд суа. Цас æй уарзид, æвæдза! 
14 
Мит фæлдзæгъдæн кæны. Дымгæ рудзынджы авгыл ставд 
тъыфылтæ æргъомы дзаг æрбакалы, йæхæдæг хъал æфсургъау 
мыр-мыргæнгæ уæрæх уынджы хæрдмæ ныййарц вæййы, æмæ 
йæ бæрцытæ знæт фурды уылæнтау сфæйлауынц. 
«Цард дæр мæнæ ацы боныхъæдау змæст æмæ зынæмбарæн 
у. Хъарм агъуыстæй йæм куы кæсай, уæд ыл ды худыс, йе 
’гъатыр фыдты ’хсæн дæ хъызты куы 'уУæРДа> уæд та дыл уый 
худы,— хъуыды кæны йæхинымæр Энвер, кæдæмдæр аджих.— 
Диссаг у, æвæдза, цард. Цас дзы фылдæр хъуыддæгтæ æмба- 
*рын, уыйас мын æнаддæр кæны. Æниу мын адджын дæр куыд 
уа, уый бæрц мæнгарддзинæдтæ чи æмбæхсы... Иæ къахфыидз 
дурыл чи скъуыры, уый дæр уайтагъд царды мæнгарддзинæд- 
тыл йæ маст калынмæ фæвæййы. Кæд дзы исты мæнгарддзинад 
ис, уæд уый ды дæ. Ома куыд æз? Ацы дунейы æхсæз æмæ 
ссæдз азы фæцардтæ æмæ дзы хорзæй цы сарæзтай? Мур дæр 
ницы. Стæй дзы аразгæ дæр ницы скæндзыиæ. Æгæр-мæгуыр 
де ’нгуылдз уазал доны дæр никуы атылдтай. Куы райгуырдтæ, 
уæдæй нырмæ дæ фыды уæхсчытыл лæууыс. Алцыдæр дын уый 
фæрцы и. Марат дæ размæ куы нæ схоид, уæд заводы директоры 
бынат дæ цæсты кæронæй дæр нæ федтаис. Дæ дæлбар чи кусы, 
уыдон дæуаай курдиатджындæр сты... Не сты! Хуыцау, зæхх — 
æвдисæн, мæнмæ æрдзæй стыр курдиат уыди, фæлæ йын раргом 
кæнынæн фадат нæ фæци. Мæ паханы дымысдæртæ мын алЦЫ- 
8» 

дæр цæттæйæ хастой, æмæ мæ тыхсын ницæуыл бахъуыди. Па- 
ханыл мæ зæрдæ куы нæ дарин, уæд æз иу капекк дæр никуы- 
цæй рахæссин. Чызджыты дæр уымæн халыс? О. Æппæт хъуыд- 
дæгтæ дæр лæгæн йæ уавæртæй цæуынц. Хорз æнцойуат ран та 
æрлæууыдтæ. Афтæмæй цыфæнды фыдраконддзинадæн дæр 
срастгæнæн ис. Раст ма, дыууæ хойы тæригъæды кæй бацыдтæ^ 
уый дæр. Ницы бацыдтæн сæ тæригъæды. Иуæн ма дзы йæ цард. 
дæр сарæзтон». 
Лæппу рудзынгæй йæ цæстæнгас атыдта, шифанермæ бацыд 
æмæ йын йæ лагъз раласта, хæлд къонвертæй Дзерæйы писмо- 
систа æмæ йæм æдзынæг кæсы: 
«...Бузныг, Энвер, стыр бузныг. Демæ цы бонтæ арвыстон, 
уыдон — мæрдты дæр мæхи æмæ уæлæуыл дæр. Куыд амонд- 
джын дæн, уый куы зонис! Ацал-ауал азы мæм мæ мой рæстмæ 
нал дзырдта, æмæ æнхъæл уыдтæн, нæ цард фехæлдзæи, фæлæ* 
фæрæдыдтæн. Сывæрджын кæй дæн, уый куы базыдга, уæд 
къæссавæлдæхт фæци æмæ мæ йæ уæлныхтыл хæссын райдыдта, 
Авгау мын æрхауынæй тæрсы. Адæймаджы амондджын уæвы- 
нæн цы гыццыл хъæуы, æвæдза!..» 
Энвер писмо лагъзмæ ныппæрста æмæ та æбæрæг ранма^ 
аджих. Дзерæйы амонд ын æхсызгон у æви хъыг? Æмæ-гъа. Иæ 
лæгæй йæ кæй нæ байста, ууыл фæсмон кæны æви нæ? Уый дæр 
бæлвырд нæ зоны. Дзерæ йæ зæрдыл арæх æрлæууы, фæлæ дзы 
уайтагъд æрбайрох вæййы. Ныр дæр та сылгоймаджы сурæг ше 
цæстыты размæ слæууыд æмæ йæм худы. Исты хуызы йыл куы 
сæмбæлид, уæд ма йæ фæстаг хатт барæвдауид. Ахæм уавæры? 
Нæ, нæ! 
Энвер зæрдæбынæй ныккæрзыдта æмæ та йе ’ргом рудзын- 
джы ’рдæм аздæхта. 
Верæйы дæр рагæй нал федта. Цы баци цымæ уый та? Сы- 
вæрджын у, зæгъгæ, йæ йæ зæрдæ фæсайдта, æвæццæгæн. Иæ- 
хи бар куы нал уыдаид, уæд дзы аборт кæнынмæ æхца уæддæр 
бацагуырдтаид. Энвер сылгоймæгты хорз зоны. Хин æмæ кæлæн 
сты. Сывæрджын кæнын йæ зæрды кæмæн нæ вæййы, уыдон 
дæр ын йе ’хца асайынц. Ахæм хæрдзтæ йæ чыссæйыл тынг нæ 
фæзынынц, фæлæ уæддæр.... 
Дуары дзæнгæрæджы фæлмæн зæлтæ йæ йæ хъуыдытæй фае- 
хицæн кодтой. «Чи у цымæ?»— февзæрд йæ сæры. Дуармæ ба- 
цыд æмæ дæгъæлмæ аивæй бавнæлдта. 
«Чысыл цæстгондæй уал акæс. Кæд дæ чи нæ хъæуы, ахæм 
адæймаг у, уæд æй ма æрбауадз»,— дзуры йæхицæн. Чысыл ав- 
гæй æддæмæ акаст, æмæ йе ’рфгуытæ æрбалхынцъ сты. 
«Верæ! Мæ кæрц ма дыс хъуаг уыди! Ахынджылæг кодтам. 
æмæ—æгъгъæд! Алцæмæн дæр ис райдайæн æмæ кæрон. Дæ- 
1 

сæрмæ цытæ хæссыс? Мидæмæ уал æй æрбауадз, стæй хъуыд- 
дæгтæ сæхи амондзысты. Хорзæй йæм ницæмæ æнхъæлмæ кæ- 
сын. Уæддæр уал æй мидæмæ æрбауадз»,— йæхиимæ схъуырду- 
хæн Энвер æмæ дуар байгом кодта. Худын æм нæ цæуы, фæлæ 
æнæбары йæ мидбылты худы. Иæ былтæ ма чызджы уазал ру- 
сыл дæр авæрдта. 
Верæ йæ чемы нæй. Уатмæ æрбацыд æмæ диваныл æд пал- 
то æрбадт. Иæ дзыхæй сым дæр нæ хауы. 
— Ацы тымыгъы дæ цы хуыцау æрбахаста?— фæрсы йæ Эн- 
вер. 
— Тынг æдзæсгом дæ, æвæдза,— дзуапп раттыны бæсты йын 
уайдзæф кæны Верæ. 
— Цæмæн? 
— Дæхицæй та ницымбарæг сывæллон ма сараз. 
Верæ йæ палтойы тæрттæ сабыргай байгом кодта, æмæ Эн- 
верæн адæргæй йæ зæрдæ бауазал. Айфыццаг цы хъуыддагыл 
фæгуырысхо, уый æцæг рауад. Æвæццæгæн ыл йæ уарзон гадз- 
рахатæй рацыд. Нырма дзы куыд æгъдауæй фервæза? Ехх! 
— Раду-ма, иу чысыл мæ фарсмæ абад,— дзуры йæм æн- 
къардæй Верæ. 
— Бадынмæ мæ не ’вдæлы. Мамæ мæ тыхстæй агуры, æмæ 
йæм, зæгъьтн, куы бауаин... Стæй сымахыл мæ фæндаг ракæн- 
дзынæн...— йæ цæстытæ дзы ’мбæхсы, афтæмæй дзуры Энвер. 
— Уыцы гæды ныхæстæ ма æз фехъуыстон,— ноджы фен- 
къарддæр и Верæ. 
«Ахъуытты-ма у цæй! Фехъуыстон, нæ фехъуыстон! Гъемæ 
сæ æгайтма фехъуыстай!»— йæхинымæр æм хæцы Энвер. Хъæ- 
рæй дæр зæгъид уыцы ныхæстæ, мисхалы бæрц дæр дзы ’фсæр- 
мы нæ кæны, фæлæ йæ чызгæй æнæ хъаугъайæ ахицæн уæвын 
(фæнды -æмæ быхсы. 
— Фыццаджы хуызæн мæ нал уарзыс, уый зонын... 
«Фыццаг дæр дæ нæ уарзтон æмæ ныр дæр». 
— Чи зоны, цæугæ дæр дæм нал æрбакодтаин... 
«Гъемæ тынг раст бакодтаис». 
— ...Фæлæ мæ иу хъуыддаг æрбатардта.... 
Энверæн йæ зæнгтæ адон сты. Иæ мидбынат сагъдауæй лæу- 
уы æмæ расыгау йæ сæр зилы. 
— Мæхи уагыл нæ дæн æмæ... 
Лæппуйæн фыр тыхстæй йæ зыр-зыр ссыд. Зæрдæ цыдæр гых 
æгъатырæй нылхъывта, æмæ ма иу мæнгуд халыл тыххæст кæ- 
«ы. 
«Ха-ха-ха! Нæ ды.н дзырдтон, ацы мæнгард дунейы лæвар 
ницы ис, зæгъгæ. Алцæмæн дæр дзы фидын хъæуы. Нерзытæй, 
тугæй, æхцайæ...»— кæцæйдæр та йæм рахъуызыд йæ мидхъæ- 
'91 

лæс, æмæ йыл худы. Чи зоны, уый йæ мидхъæлæс дæр нæу, фæ- 
лæ иблисы хъæлæс у. Æнæмæнг иблис бады йæ хуылфы, æмæ 
йæ лæмæгъæй куы ссары, уæд дзы хынджылæг кæнын райдайьи 
Нæ, Энвер йæхи ахæм уавæрмæ не ’руадздзæн! Нырма йæ къæх- 
тыл фидар лæууы! 
«Æхцайæ! Æз æхцайæ фæфидын мæ хæстæ! Æрмæстдæр æх- 
цайæ!»—дзуры йæхинымæр æртхъирæнгæнæгау. 
— Æцæгæй зæгъыс æви мæ хъазгæ кæныс?— фæрсы Верæ- 
йы. Цæмæн æй фæрсы, уый йæхæдæг дæр нæ зоны. Сылгойма- 
джы гуыбын кæд уый бæрц стыр нæма у, уæддæр йæхиуыл иу 
чысыл рахæцыд æмæ йæ лæппу хорз уыны, фæлæ ма цыдæр дис- 
саг æрцæуынмæ æнхъæлмæ кæсы. 
— О, гъер мæ тæккæ хъазгæйæ дæн... 
— Кæд æй базыдтай? Цас ыл цæуы? 
— Цыппар мæйы. 
— Цы?!— Энверæн фыр мæстæй йæ хурхы уадындзтæ адым- 
стысты.— Æмæ дыл уæд раздæр дзых нæ уыди?! 
— Æз цы уавæры уыдтæн, уый куы зонис...— кæуын хъæлæ- 
сæй дзуры Верæ. Иæ цæстытæ доны разылдысты, æмæ сæ йа^ 
къухы чъылдымæй сæрфы. 
Энверæн йæ зæрдæ æнæуынондзинадæй куыд дымсы, уый 
æнкъары æмæ йæхимидæг тыхсы. Афтæ йæм кæсы, цыма йыи 
Верæ æцæгæлон адæймаг у, цыма йæм цæргæ-цæрæнбонты хæ- 
стæг дæр никуы бацыди, цыма æндæр кæмæйдæр басывæрджын 
æмæ ныр йæхицæн бонджын лæг ахсы. Нæ, уый йæ къухы нæ 
бафтдзæн! Фæлтау æй Энвер!.. Цы?! Маргæ?! Ау, æмæ йæм 
уый бæрц æгъатырдзинад разындзæн? Нæ, нæ! Кæд ыи стиад 
и, уæддæр... Ехх, ныр æнæ хъаугъайæ куы ахицæн уаиккой, Эн- 
вер ын цасфæнды дæр раттид æхца! 
— Æртæ мæйы арвмæ асинтæ æвæрдтон. Мæ сæр зылд, мæ 
зæрдæ хæццæ кодта, мæ буар къахæй сæрмæ рысти, афтæмæй 
мæм иу хатт дæр нæ фæзындтæ...— йæ хъустыл уайынц чызджы 
æфхæрæн ныхæстæ, æмæ йæ маст ноджы карздæр кæны. 
— Токсикоз дæм и? 
— О. 
— Æмæ уæд дæхи цы тухæнæй марыс? Аборт скæн æмæ дæ 
хъизæмæрттæй фервæзай. 
— Раздæр мæ мамæ нæ ауагъта, ныр та гæнæн нал и... 
— Бæгуыдæр ис!— фæцырд æм Энвер. 
Верæйæн йæ фæлахс цæсгом ныффæлурс, йæ цæстытæ утæх- 
сæнæй байдзаг сты. Æдзæм сагъæс ын йæ зæрдæйы уидæгтæ 
æхсыны. 
— Кæд дæ нал хъæуын, уæд... Тыххæй дæм нæ бырсын,.. 
Æрмæст чындзæхсæц скæнæм, стæй мæ ныууадз. Мæ сывæллон 
92 

дзæгъæлзад куыд нæ уа... — дзуры хъæрзæгау йæ хæзгулмæ:. 
— Гъæйдæ-гъа! Чындзæхсæв! Мæ худинаг æнæхъæн Ирысго- 
ныл куыд ныххæлиу уа! Нæ фыдгултæ алы къуымтæй цъиутау 
уасдзысты: «Кадджын Мараты фыртæн фондз мæймæ сывæллои 
райгуырд! Адæмæн æгъдауæвæрджытæ сты, сæхæдæг та æнæ- 
гьдау митæ кæнынц». Нæ, Верæ, æз мæ бинонты сыгъдæг ном 
чъизи кæнын никæмæн бауадздзынæн! 
Верæйæн йæ цæссыгтæ фемæхстысты æмæ йæ уадултыл уыр- 
дымгæ згъорьшц. 
— Кæуын дзы ницæмæн хъæуы. Æз афтæ куы нæ зæгъын: 
«Нæ дæ ракурдзынæн». Дæхи уал асыгъдæг кæ... 
— Нырма куыд?.. Байрæджы...— хæкъуырццæй кæуы Верæ.— 
Чындзæхсæв нын æнæ... 
— Цалынмæ дæ сывæллонæй фервæзай, уæдмæ нæ хъуыдда- 
гæй ницы рауайдзæн, æмæ нæ рæстæг дзæгъæлы мауал сафæм,— 
уазал хъæлæсы уагæй йын йæ ныхас фескъуыдта Энвер. 
— Иæ ныфс ма мæм чи бахæсдзæн? Æгæр бирæ йæ ныу- 
уагътон... 
— Мæнæн иу дæсны гинеколог æрдхорд ис, æмæ дæ уый уай- 
тагъд асыгъдæг кæндзæн. 
«Дæ астæуыл дæ дыууæ дихы куы акæна, уæддæр ын аборг 
кæныныл ма сразы у. Йæ коммæ куы бакæсай, уæд дæ нал ра- 
курдзæн. Хъусыс, ма йын сразы у! Уымæй хуыздæр лæппу нал 
ссардзынæ æмæ йыл фидар хæц! Къæрттæй цъула куы нæ ’ппа- 
ра, уæд та-иу æй мæ бар бауадз!»—мысы Верæ йæ мады ныхæ- 
стæ. Сыстад, йæ уарзонмæ æрдæгæхгæд цæстæй бакаст æмæ фи- 
дарæй загъта: 
— Æз дохтырмæ нæ цæуын. 
— Ома куыд нæ цæуыс? 
— Мæ сывæллоны мæхæдæг схъомыл кæндзынæн. 
- — Æмæ адæмæй худинаг нæу? 
— Ууыл мæ раздæр хъуыды кæнын хъуыд. Иугæр мæ хъуыд- 
даг афтæ рауад, уæд хуыздæр гæнæн нал и.— Энвер ын йæ цонг- 
мæ бавнæлдта. 
— Дæхи дæ ссыгъдæг кæнын бахъæудзæн. 
Верæ йæ сæр «нæ», зæгъгæ, банкъуыста, æмæ йе ставд цæс- 
сыг йæ гыццыл фындзы хъæлыл æртагъд. 
— Цæуыннæ? 
— Тæрсгæ кæнын. 
— Цæмæй? 
— Куыннæ мæ æмбарыс. Мæлын мæ нæ фæнды... 
— Мур дæр дын ницы уыдзæн. Уый ахæм операцитæ иу 
æмæ дыууæ не скодта. 
— Куыд дурзæрдæ дæ, куыд. Æз та æнхъæлдтон... 
?* 

— Æз дурзæрдæ нæ дæн, Верæ. Дæуæй афтæ, мæн тынг 
’фæнды мæ уарзоны кæрдты бынмæ барвитын? Нæ фæнды, нæ, 
фæлæ нын, дæхи загъдау, хуыздæр гæнæн нал и. 
Верæ йæм фæрсæгау кæсы, цæуыннæ, зæгъгæ. 
— Нæ худинаг ма куыд бамбæхсдзыстæм? Æз дæуыл дæр 
тыхсын, гормон. Адæм дæм къухæй амондзысты. 
— Мæ сæр ма кæм фæцæвон, нæ зонын. Мамæ мæ иуырдæм 
ардауы, ды — иннæрдæм. Фæлтау куы нæ райгуырдаин. 
«А-а, зæронд хъахбай! Стыр хицауы фырт сиахс дæ хъæуы, 
нæ?! Ссардтай æдылы!—Энвер йæхинымæр хæцы Герæимæ.— 
Дæ чызджы мæ хæдзармæ æрбакæныны бæсты æнæ усæй баз- 
зайыныл сразы уыдзынæн». 
Верæ сабыргай дуары ’рдæм араст. 
— Кæдæм?— фæрсы йæ Энвер. 
— Нæхимæ. 
— Иу чысыл-ма фæлæуу. 
— Цæмæ ма лæууон? Мæнмæ гæсгæ, ды дæ ныхæстæ загътай. 
— Æмæ дæм цы зонд и? 
— Æз демæ никуы сразы уыдзынæн. 
— Куыд дæ фæнды, афтæ!— йæ къухтæ йыл сцагъта Эн- 
ъер. — Кæмæн фыддæр — хъæбæрдæр! 
— Æндæр мын ницыуал зæгъыс?—йæ кæуын та йæ былалгъ- 
мæ схæццæ Верæйæн. 
— Нагъ! 
— Уæдæ хорзæй баззай. 
— Фæндараст! 
Верæ уæззау зæрдæимæ ацыд. Энвер уаты къуымты катай 
кæкы æмæ йæхицæн хъæрæй дзуры: 
— Бакæс-ма адонмæ. Сæхицæй мын æнæлаз зæдтæ сарæз- 
той. Æз та — залым! Диссаг сты, æвæдза! Æндæр дæм бузныг- 
гад ма уæд! Æхца сын радтон, хæдзар сын райстон, алыхуызон 
дзаумæттæй сын сæ зæрдæтæ æлхæнын, уæддæр мæ разы не 
сты. Уæд.æмæ хорз ма ракæ æмæ фыд ма ссарай! 
Энвер рудзынгмæ бацыд æмæ æддæмæ кæсы. Ныртæккæ йын 
Герæ æмæ Верæйæ знагдæр нæй зæххыл. Æвæццæгæн сыл ма- 
рыныл дæр нæ бацауæрдид. Уæдæ йæ иу ран цæуыннæ ныууа- 
дзынц?! Кæй сыл æрвæссы, уый сын æгъгъæд нæу?! 
Верæ мæллæг рьинчын зæронд усау ныкъкъæдз, тымыгъимæ 
тохгæнгæйæ размæ тыхцыд кæны, лæппуйы зæрдæмæ сабыргай 
тæригъæд бахъуызыд. Афтæ йæм кæсы, цыма йæ курыныл дæр 
разы у. Ехх, чысыл цыдæр ма йæ куы нæ хъыгдарид!.. Уыцы 
«чысыл цыдæр» цы у, уый Энвер йæхæдæг дæр бæлвырд нæ зо- 
ны. «Секретарь æмæ заводы директор, заводы директор æмæ 
секретарь»,— йæ дæлæвзаг та рауай-бауай кæнынц уыцы ныхæ- 
*4 

стæ æмæ йæ удхарæй марынц. Нæ, æгæр æнахуыргонд чызг уг 
стæй... Стæй ма цы? Герæйы туг кæм»æ ис, уымæн хорзæй тас 
нæу. Сæ дыууæ... нæ, се ’ртæ дæр хæдзармæ бауадзынмæ нæ- 
бæззынц. 
Энвер æппындæр дызæрдыг нæ кæны, Верæ йын хæлд чыз- 
джытæ кæй ныййардзæн, æмæ йын фæстагмæ йæ сæр кæй фæ- 
худинаг кæндзысты, ууыл. Иæ зæрдæ та фæсаджил. Иу æй Ве- 
рæмæ æрвиты, иннæ та йæ æддæмæ нæ уадзы. Лæппу тыхсы, йæ 
мидбынат катай кæны. 
«Ацу æмæ йæ оæхимæ алас. Кургæ йæ кæй нæ кæныс, уый 
йын фаг бæллæх нæу, иунæгæй та ма йæ цæмæн уадзыс? Ацу 
æмæ йæ дæ машинæйæ баййаф! Цæугæ йæм рæвдздæр, гормон. 
Дæхи лæг куы хоныс!.. Уæдæмæ, ницы уыдтæ æмæ ницыйæ баз- 
задтæ! Тæппуд!»— æфхæры йæхи Энвер. Дæлиауæй ныуулæфыд. 
æмæ æнæ худ æнæ палтойæ Верæйы фæдыл атындзыдта... 
15 
Тар-морæ тинты кæрцыл цыма дзындзытæ байзæрстæуыди,. 
уыйау хурмæ цæхæр калы. Энвер æй йæ галиу цонгыл мидæмæ 
фæхæссы æмæ хъуыдытæ кæны: «Кæд ма мæм абон дæр нæ бай- 
хъуса, уæд мæ хъуыддаг бынтон хæрзтæй нæу. Иæхæдæг мæм 
бæргæ байхъусид, фæлæ йæ фыдзыкъуыр мад... Герæ бирæ уа- 
йæнты ауади, æмæ афтид армæй йемæ ныхасгæнæн нæй. Иæ чыз- 
джы мыл куы нæ ардауид, уæд афонмæ мæ тын мæ къух ссард- 
таид. Исты хуызы сæ фервæзын хъæуы. Цы стыр рæдыд æруагъ- 
тон, æвæдза. Цæй Верæ мæ хъуыди? Иæ хо мын фаг нæ уыди? 
Нагъ, хъуамæ се ’ппæты дæр басгæрстаин. Хорз, æмæ мадимæ 
нæ фæрæдыдтæн. Уый дæр мын «нагъ» нæ загътаид. Искуы дзы 
ахæм рæутуг адæм уыди. Æмæ, дам, семæ дæхи сбæтт. Куыи- 
нæ, куыннæ. Фæлтау æнæ усæй баззайдзынæн». 
Энвер къæлидоры иу чысыл афæстиат, стæй дуар бахоста. 
Ракаст æм Герæ. Тинты кæрц куы ауыдта, уæд йæ цæстыгæ 
ферттывтой. 
— Дæ хорзæхæй, уыцы диссаджы кæрц кæмæн балхæдтай?— 
афарста йæ цыбæлхуызæй. 
— Мæ коммæ чи бакæса, уымæн,— йæ цæст æм æрныкъуылд- 
та Энвер.— Сылгоймаджы цæсгом мидбылхудтæй айдзаг. 
— Æз ахæм зынаргъ дзаумайы тыххæй хæйрæджы коммæ 
дæр бакæсин! 
— Мамæ!— Энвермæ уатæй райхъуыст Верæйы уайдзæфгæ- 
нæн хъæлæс. Мидæмæ бацыд, кæрц диваныл æрæвæрдта, йæ 
фарсмæ æрбадт æмæ Верæйы ’нкъард цæсгоммæ скаст. 
«Æвæццæгæн мын мæ лæвар ницæмæ æрдардта. Карз тох 
9& >. 

кæнын мæ бахъæудзæни йемæ»,— хъуыды кæны зæрдæсастæй. 
— Æцæгæй дæ фæрсын, æцæгæй. Кæмæн æй балхæдтай?— 
«баййардта йæ Герæ æмæ кæрцы цур скатай. Чызджы цачгтæн- 
гас дæр æрфæлмæн. 
— Кæй аккаг уæ уа, уымæн,—дзуапп ын дæтты Энвер, йæ- 
хæдæг æм хинхудт кæны. Герæ кæрц фелвæста æмæ йæ Верæ- 
йы уæхсчытыл уæгъд æвæрд æркодта. 
— Мæ мæрдтыстæн, де уæнгтыл хуыд у!— сирвæзт дзы ци- 
ны хъæр. 
— Мæнмæ дæр афтæ кæсы. Ауыстæн, дзæбæх ыл фидауы,— 
йæ сæр банкъуыста Энвер. 
— Кæцæй йæ райстай, кæцæй?—фæрсы йæ Герæ. Иæ цæс- 
гомы хуызыл бæрæг у, йæ чызджы бынаты фестын æй тынг 
кæй фæнды, уый. 
— Нымæтын ехс мæм кæй ис, уый дæ ферох? 
— Нæ ферох, нæ. Дæ къухтæй макуы ахауæд. 
— Уæдæ мæм лæмбынæг байхъусут. Æз ныхас кодтон мæ 
ныййарджытимæ, æмæ мæ ской дæр нæ бауагътой. Ныртæккæ, 
дам, нæ чындз хæссынмæ не ’вдæлы. 
Верæ йæ ног кæрцы фæлмæн хъуын рæвдауæгау сæрфы æмæ 
сæрфы, цыма йæ къух ифтыгъд у. Æрхæндæгæй уаты къуым- 
мæ ныджджих. Мад Энверы цæстытæм фæрсæгау кæсы. Иæ 
фæндæй кæй ницы рауайдзæн, уый æмбары æмæ фæсмон кæ- 
ны. 
«Уый зонгæйæ мæ чызджы афойнадыл дохтырмæ барвыста- 
ин. Мæхæдæг æй бабын кодтон, æвæццæгæн. Хъуыддаг фæстæ- 
дæрмæ æргъæвтон. Æнхъæл уыдтæн... Ехх... Базæронд дæн, уæд- 
дæр цардæн ницы бамбæрстон. Ныр ма цы бачындæуа, хуыцауы 
хатырæй, ацы налат сæттын куы нæ комы, уæд?» Фæнды йæ Эн- 
верæн алывыдтæ акалын, фæлæ йæм йæ ныфс нæ хæссы. Йе 
^хца æмæ йын йæ фатер куы байса, уæд уынджы къæйыл баззай- 
дзæн. Нæ, нæ! Фæлтау цæуылфæнды дæр сразы уыдзæн. 
Сылгоймаг мидæггаг уатмæ æвæндонæй бацыд æмæ рудзын- 
джы цур æдзæмæй лæууы. Мæстæй мæлы Энвермæ, йæхимæ, йæ 
мæгуыр цардмæ. Цæргæбонты йæ капеччытæ фæнымадта, æмæ 
<сæ йæ зæрдæ никуы барухс. Бонджын адæммæ фыр хæлæгæй 
йæ цæсты фиутæ фæтадысты. Хуыдымæй куы раирвæзид æмæ 
йæ чызджыты цард куы саразид, стæй... стæй ма йæхæдæг дæр 
исты цард куы фенид, уымæ йæ былыцъæрттæ фæхордта, фæлæ 
йæ бæллицтæй ницы рауад. Иæ фæстаг ныфсы хал ма Энвер 
уыди, æмæ уый дæр аскъуыди. Æвæццæгæн, йæ чызджы гборт 
кæнын бахъæудзæн. Ехх!.. 
— Гинекологимæ ныхас кодтон, æмæ, дам, æппындæр мацæ- 
46 

мæй тæрсæд, — хъуысы йæм æддаг уатæй Энверы хъæлæс. 
— Куыд тæссаг хъуыддаг у, уый зоныс?— æрхæндæгæй дзу- 
ры Верæ. 
— Ахæм тæссагæй дзы ницы ис,— сабыртæ йæ кæны Энвер.— 
Ме ’мбал фæлтæрдджын дохтыр у. 
— Нæ, Энвер, мæ бон нæу. 
— Æнæ скæнгæ дын нæй. Мæ ныййарджытæ мын афтæ зæ- 
гъынц, ахæм уавæры, дам, æй нæ чындз никуы схондзыстæм. 
Кæд дæ мемæ цæрын фæнды, уæд дохтырмæ цом. 
— Сайгæ мæ кæныс. 
— Ард дын хæрын, нæ дæ сайык. 
— Æз разы дæн,— уазал хъæлæсы уагæй дзуры Верæ.— Гъа, 
дæ кæрц ахæсс æмæ-иу æй дæ ног хæзгулæн балæвар кæ. 
Чызг тинты кæрц лæппуйы хъæбысмæ баппæрста æмæ цæл- 
гæнæнмæ бацыд. 
«Адон хин æмæ кæлæн сты. Иумæ сæ куы ныууадзон, уæд 
та сæм цы зонд æрцæудзæн, хуыцау — йæ зонæг. Нæ, цалынмæ 
мын чызг разы у, уæдмæ йæ дохтырмæ аласын хъæуы»,— хъуы- 
ды кæны йæхинымæр Энвер, кæрц Герæмæ радта æмæ цæлгæ- 
нæнмæ бараст. Верæ рудзынджы цур ныггуыбыр æмæ хæкъуырц- 
цæй кæуы. Энвер ын йæ цонгмæ хъавгæ бавнæлдта. 
— Мацæмæй тæрс: ницы дын уыдзæн. 
Чызг фестъæлфыд æмæ йæ цæссыгтæ сæрфынмæ фæци. 
— Цом рæвдздæр, дохтыр нæм æнхъæлмæ кæсы,— фæлмæн 
хъæлæсы уагæй йæм дзуры Энвер. 
— Цом,— куыдфæндыйæ йын дзуапп дæтты Верæ. Хæрз 
æрæджы дæр ма йæ нæ уырныдта, Энвер ахæм æгъатыр разын- 
дзæн, уый. Æрæгмæ йæм-иу куы цыди, уæд æм-иу афтæ касти, 
цыма йыл цыдæр бæллæх æрцыди, цыма йæ машинæ искуы 
былæй ахаудта æмæ йæ быны фæци, цыма... Æмæ-иу цыхулзæт- 
тæй нæ уади йæ цæстытыл. Бæстытæй, уæнгсæстытæй, пырхы- 
тæй... Ахæм æбуалгъ нывтæ уынгæйæ-иу йæ зæрдæйы тугтæ 
ныккалдысты. Ныр та йын йæ мæлæтмæ бæллы. лЙæ цуры куы 
’рхауид æмæ йæ гæндзæхтæ куы бацæгъдид, уæд Верæ йæ бы- 
натæй змæлгæ дæр нæ фæкæнид. Диссаг у, æвæдза, адæймаджы 
зæрдæ. Уарзондзинад æм цас и, æнæуынондзинад дæр —уыйас. 
16 
Тамарæ, йæ къухтæ æууæрдгæ, агъуысты дыууæрдæм скатай. 
Иæ цæсгом ныффæлурс. Иæ хъоппæг сау цæстытæ тасдзинадæй 
байдзаг сты. Былтæ зыр-зыр кæнынц. 
— Мæнæ мæ иунæг хъæбул йæхицæн цы куыст бакодта! 
Дæхи барвæндонæй фыдбылызы нытътъысс! Ныр ма цы ба- 
7 Цоыарта-.ы Изжтбег 
97 

чындæуа, хуыцауы хатырæй?!—дзуры хъастгæнæгау. Рæстæ^ 
гæй-рæстæгмæ Энверы раз æрлæууы, æдзынæг æм ныккæсы, стæй 
та уаты силлæг вæййы. 
Энвер къæлæтджын бандонæй хæрдмæ дæр нæ зьгны. Æхсæз^ 
æмæ ссæдз азы дæргъы фыццаг хатт фæтарст æмæ адæргæй си- 
дзæр къæбылайау къуымы нымбæхст. Искуы-иу хатт дзы цы- 
дæр хъист-хъист райхъуысы. 
— Сæрхъæн! Уымæй уæлдай дæхи бахъахъхъæнынæн ма уГ 
Æз дын куы нæ уаин, уæд дыл адæм сæ цъыф къæхтæ ныссæр- 
фиккой!— агъуысты нæры Мараты бæзджьгн хъæлæс. Лæг фæс- 
дуар къæдзæхау лæууы. Афтæ зыны, цыма йæ ницавæр тымыгъ- 
тæ афæлдахдзысты, цыма мидæмæ уæйгуытæ куы бырсой, уæд- 
дæр сæ не ’рбауадздзæн. Рекс ын йæ зæрдæйы уаг æмбары æмæ 
хъæрæй рæйы: «Гъæу-гъæу!» 
Марат ын йæ сæр адаудта æмæ телефоны хæтæл систа. 
Куыдз æрсабыр. 
— Алло, дæ изæр хорз, Бечырби,— барджынæй дзуры хæ- 
дзары хицау. 
— Кæй изæр у, уый хор... Марат Хетæджы-фырт не стут?— 
хъуысы йæм нæлгоймаджы къуызгæ хъæлæс. 
— Уæллæй, гъе уый дæн! 
Хæтæлæй цыдæр æбæрæг мыртæ хъуысын райдыдта, æмæ • 
дзы Марат æрбатыхст. 
— Цы фæдæ, цы?!— хъæрæй фæрсы Бечырбийы. 
— Иæд у... Хатыр бакæнут, уæ хорзæхæй... 
«Гъер кæд идиот нæу, уæд мæ хатыр та цæмæн куры?!»— 
æрбамæсты йæм Марат. 
— Мæнæ телефон æнæнхъæлæджы мæ рæмбыныкъæдзæй 
бакъуырдтон, æмæ пъолмæ æрхаудта,— козбау хъæлæсæй йæхи 
рæстытæ кæны Бечырби. 
— Цæмæ дæм дзурын, уый... 
— Хъусын уæм, Марат Хетæджы фырт!—йæ иыхас ын æр- 
дæгыл фескъуыдта Бечырби. 
— Æндæрæбон уæ рынчындонмæ иу чызг бахаудта æмæ... 
— Верæйæ зæгъут?— йæ ныхасы разæй та фæци Бечырби. 
Марат дисхуызæй федзæм. 
— Иæ мæлæты размæ мын æй загъта, кæй аххосæй нæм æр- 
бахаудта, уый... Уæ сыгъдæг ном хъахъхъæнгæйæ, æз дохтыр- 
тæн ницы схъæр кодтон... 
— Чызг амарди?!— къахæй сæрмæ ныррызти Марат. 
— О. Аборт ьгн чи скодта, уый йын йæ тугмæ хæрам баха- 
ста, æмæ йын нæ бон ницыуал баци... 
Энверы цыма электрон тых æрцахста, уыйау зыр-зыр кæны. 
Иæ сæрыл дыууæ къухæй ныххæцыд æмæ хъæрзы. Иæ размæ та 
98 

февзæрдысты Верæйы тасæфтауæг цæстытæ æмæ йæ удхгрæЛ 
марынц. 
• «Мæлын мæ нæ фæнды,Энвер, фервæзын мæ кæ! Энвгр! Эн- 
вер! Мæлын мæ нæ фæнды!»— хъуысы йæм чызджы уайдзæф- 
гæнæг хъæлæс. Куы дзы фервæзид, уымæ бæллы, фæлæ уый 
йæ хъусты фыдуацхæссæг дзæнгæрæгау æнæрынцойæ зæлы æмæ 
йæ удхарæй мары. 
«Æддæмæ куы нæ ацæуон, уæд ам фæхуыдуг уыдзыиæн»,— 
хъуыды кæны йæхинымæр. 
— Куыд дæм кæсы, диагнозæн аивæн нæй? 
Кæд Марат йе ’мдзурæджы фæрсгæ кæны, уæддæр æй Эн- 
вер æмбары, бардзырд ын кæй дæтты, уый.. Афтæ йæм кæсы, 
цыма йæ фыд хуыцау у æмæ йæ цыдæриддæр бафæнда, уый ба- 
кæндзæн. 
«Диссаджы пахан мьш и, æвæдза. Цалынмæ уæле бада, уæд- 
мæ мæ сæрæй иу æрду дæр не ’рхаудзæн». 
— Бузныг. Зæрондæй ма лæг йæ сæр куыд фæхудинаг кæна, 
æндæр æй ахæстоны бантъæр раст!— æртхъирæнгæнæгау дзуры 
Марат. Телефоны хæтæл æрæвæрдта æмæ Энвермæ уырынгтæ- 
гæнæг цæстæй ныккаст.— Æнаххос чызджы мæрдтæм барвит! 
Гъер дæуæй цы загъдæуа?! 
— Мæгуыр йæ бон уыцы ’намондæн. Фæлтау æй цыфæнды- 
йæ дæр куы ’рхастаис,— йæ цæстытæ доны зилынц Тамарæ- 
йæн.— Раст нæ бакодтай, мæ хъæбул. Ахæм æгъатыр мын ра- 
уайдзынæ, уый чи зыдта... 
— Æгъатыр нæ, фæлæ хъæддаг сырд! 0, о, хъæддаг сырд!— 
хъæр кæны Марат.— Сыст уæлæмæ æмæ фесæф мæ цæстыты 
разæй! 
Энвер уæззау стад скодта æмæ дуары ’рдæм сæргуыбырæй 
араст. 
— Ахæм фырт схъомыл кæныны бæсты æнæ зæнæгæй амæл! 
Куы райгуырди, уæд фыр цинæй мæхицæн бынат нал ардтон! 
Дунемæ чи никуы ’рцыди, ахæм лæг дзы, зæгъын, сараздзы- 
нæн!.. Гъе, уæууæй, гъе!—йæ фæдыл мæстæлгъæдæй дзуры Ма- 
рат. 
«Бæгуыдæр дзы рауадаид, дунемæ чи никуы ’рцыди, ахæм 
лæг, фæлæ йæ ды фехæлдтай»,— йæхинымæр ын уайдзæф кæиы 
Тамарæ. 

ÆРДУЙÆ ХИД 
1 
Дыууæ егъау хæмпус гæдыбæласы дæлбазыр буцхуызæй 
лæууы урс агуыридурæй амад бæрзонд хæдзар. Иæ цыппар 
уæрæх фæрссаджы хурæфсæст дунемæ сæхи парахатæй бай- 
тыгътой, æмæ дзы бердзенаг донхуыз рудзынгæмбæрзæнтæ ца- 
дæггай змæлынц. Сæ астæу — æрдæгæй уæлæмæ авгæй æхгæд 
тыргъ. Хæдзарæн йæ сæр дюралкшинæй æмбæрзт, йæ цыппар 
тигъы æмæ мидæмæ бахизæн дуары агъуды фæйнæфарсæй 
стахтысты урс-урсид дюралюмин бæлæттæ. Афтæ зыны, цыма 
се ’взист къалати уæларвмæ фæхæссынц. Цъæх-цъæхид арв, цæст 
æй цас ахсы, уыйас ирд айдæнау тæмæнтæ калы. Хæснагæн дзь* 
иу мигъы къæм нæ зыны. Хур æм барджынæй стылд æмæ фæс- 
къæвда йæ зæрин тынтæй ногнад æрдз рæвдауы. Гæдыбæлæсты 
фæлурс-цъæх сыфтæртæ сæхимидæг æнæмæт чыр-чыр кæнынц- 
Дымгæ сæм йæ дæрзæг къухæй куы фæныхилы, уæд тарст сырд- 
донцъиутау стæхынц, æмæ дзæвгар рæстæг сæ базырты пæр- 
пæр нал фенцайы. Уæлдæф у рог, сыгъдæг æмæ рæсуг. Быдырæй 
хъуысы дзиго-цъиуты зæрдæскъæфæн зарæг... 
Уатæй тыргъмæ рауад æрыгон чызг. Иæ саулагъз цæсгомыл 
фæлмæн мидбылхудт хъазы. Иæ хъоппæг цæстыты мынчын æн- 
гасæй бæрæг у, сæ хицау йæ цæргæбонты иу зул дзыхы иыхас 
дæр кæй никуы фехъуыста, æмæ йæ зæрдæ уæлæ уыцы арвау 
æнæкъæм кæй у, уый. Иæ хæрзаив уæнгты конд ын æмбисоиды. 
рæсугъдæй æвдисы уарзы-нæуарзытæй нывæфтыд æрвхуыз къа- 
ба. Æрттиваг морæ трюмомæ бакаст æмæ йæ мидбынат æхсыз-; 
гонæй æрзылд. 
— Дуне цы рухс у, æвæдза! Цæрынæй дзы никуы бафсæ- 
дин...—цинхуызæй дзуры йæхицæн. Иæ сау дзыккугимæ архай- 
гæйæ, йæ цонгылдаргæ сызгъæрин сахатмæ фæкомкоммæ, æмæ- 
мидбылхудт йæ цæсгомæй æрбайсæфт.— Стыр сихор сси, æз та 
ма фæстиæттæ кæньга. Згъорон тагъддæр. Афонмæ ме ’мбæлт- 
тæ скъолайы кæрты æрæмбырд сты. Фæстаг бон æрвитæм иумæ.. 
Нæ аттестаттæ куы райсæм, уæд быдырмæ ацæудзыстæм æмæ’ 
дидинджытæ æртондзыстæм. Алан дæр немæ цæуы. Алан...— 
зына-нæзына змæлынц йæ уардихуыз былтæ. Диссаг, æрæджьс 
дæр ма йæм уыцы ном æппындæр ницы ’нкъарæнтæ гуырьш 
300 

кодта, иннæ нæмттæй йын зынаргъдæр нæ уыди, ныр та*.. Цæ- 
мæн ын садджын и цымæ? Ехх! 
Чызг та фыр цинæй цъилау æрзылд, дуар фегом кодта æмæ..* 
къæсæрыл сагъдауæй аззад. Иæ даргъ къæлæт æрфгуытæ æр- 
балхынцъ сты. Нырма ныр бафиппайдта, асфальтгонд уæрæх. 
кæртмæ хъуызæгау чи æрбацыд, уыцы æнæфыдæрхъис бурхи.т 
лæппуйы. 
«Æз та æдзух æнæрхъуыды митæ кæнын. Цы мæ фенхъæлд- 
та цымæ?»— февзæрд йæ сæры, уазæгмæ къæмдзæстыгхуызæй 
кæсы, йе уæнджы цавæрдæр тасдзинад кæй æвзæры, уый æн- 
къары, æмæ йæ зæрдæ йæхиуыл худы. Лæппуйæн, æвæццæгæн, 
йæ хæмпæл сæры хъуынтыл сæрвасæн рагæй нал андзæвыд æм* 
гæны фæскъæуттау æддæг-мидæг ауадысты. Иæ цъæх цæстытæ— 
æнкъард, æнæууæнк. Сæ уæлтъыфæлттæ—рæсыдхуыз, цыма- 
хуыссæнæй ныртæккæ рахызт æмæ йæхи дæр нæма ныхсадта. 
Иæ тæнæг æрфгуытæ хурмæ сивтой æмæ йæ нарæг сырх цæс- 
гомыл фæлурсбын хæххытæй зынынц. Иæ фындз — стыргомау, 
гуыбыр. Цæхæрадоны чындзыл зæронд хæррæгъ куы баппа- 
рай, уыйау ыл бадынц йæ дæрдджын хуызивд хæдон æмæ хæ- 
лаф. Иæ бурбын туфлиты зæвæттæ æддæрдыгæй баихсыдысты 
æмæ иуварсырдæм ныззылынтæ сты. 
«Кæд фыдгæнæг у, мыййаг?»—хъуыды кæны йæхинымæр 
чызг. 
— Ма мæ тæрс, мæ хойы хай,— цыма йьш йæ хъуыды бам- 
бæрста, уыйау æм сабыргæнæн хъæлæсæй дзуры лæппу.— Уьиь 
дæй сæмпæрчъи дæн, удыхъæдæй та — зæд. 
Иæ цæсгоммæ йын былысчъил мидбылхудт бавнæлдта, фæ- 
лæ цæстытæ уыцы ’нкъардæй баззадысты. Хынджылæг кæны 
æви æцæгæй дзуры? Чызгмæ афтæ кæсы, цыма уазæг йе ’дзæл- 
-лаг уавæрыл худы, æмæ йæ зæрдæмæ тæригъæддаг æнкъарæн- 
тæ бахъуызыдысты. 
— Тæрсгæ та... Хъæды куы нæ стæм, мыййаг...— дзуры йæхи 
æрсабыр кæныны тыххæй. 
— Рæдийыс, мæ хойы хай. Горæт хъæдæй æдасдæр нæу! 
Бæллæхтæ иууылдæр ам куы цæуынц...— Уазæг æм сусæгвæнд- 
гæнæгау йæ цæст æрныкъуылдта æмæ ма йæ ныхасмæ бафтыд- 
та:— фæлæ мæ ды ма тæрс. 
— Ницы дæ тæрсын. Æнæуынæрæй æрбацыдтæ æмæ... 
Чызг дарддæр цы дзура, уый нæ зоны æмæ лæппумæ фæрсæ- 
гау кæсы. 
— Мæ уавæр мæ æнæуынæрæй цæуын домы. Цард æгъатыр 
у, мæ хойы хай. Дæ риуы ’мбæрц дзы размæ куы лæгæрдай^. 
уæд дзыхъхъы ныххаудзынæ, æмæ дæм йе ’ххуысы къух ничи 
æрдæтдзæн. 
№ 

— Нæ дæ æмбарын,— йе уæхсчытыл схæцыди чызг æмæ 
лæлпуйыл йæ был акъуырдта, ома уыцы ’нахуыр ныхæстæ мæн 
цæм,æ хъæуынц? 
— Уым диссагæй ницы ис, мæ хойы хай,— æнцадæй загъта 
уазæг æмæ хæдзарыл йæ цæст ахаста.— Ай хуызæн цъæхсæрты 
чи схъомыл, уый æнæхæдзар хæтæнхуаджы куыд хъуамæ бамба- 
ра? Æфсæст æххормаджы рис нæ зоны. 
— Кæд дьгн стонджы у, мыййаг?..— тæригъæдгæнæджы хъæ- 
лæсæй йæ фæрсы фысым. . 
— Уый тыххæй не ’рбацыдтæн!—мæстыйæ срæцыгъта лæп- 
лу, æмæ чызджы цæсгомыл арт ссыгъди. 
— Хатыр... Æфхæрынмæ дæ нæ хъавыдтæн... 
Уазæджы цæстытæ знæт æрттывд кæнынц. Ацы буцхаст сау- 
рæсугъд ын мæгуыргур æнхъæл кæй фæци, уый йын йæ тъæнг- 
тæ ацагъта. Ардæм цæй фæдыл æрбацыд, уый дæр æй нал хъæ- 
уы, æмæ фысыммæ йæ чъылдым раздæхта. Тæргайæ куы ацæ- 
уа, уымæй фæтарсти чызг æмæ йæм бетон асинтыл æрызгъорд- 
та. ,, 
— Цы дæ хъуыди?..— фæрсы йæ къæмдзæстыгхуызæй. 
— Цы нæ, фæлæ — чи,— йе уæхсчы сæрты йæм æнæбары ра- 
касти лæппу. 
— Гъемæ афтæ дæр фæуæд. Чи дæ хъæуы?—ноджы фæл- 
мæндæрæй йæм дзуры чызг. 
— Мæ зæрдæйы хъæдгæмттæ мын дзæм-дзæмы донæй чи 
æрæхса, уый,— æбæрæг дзуапп ын дæтты лæппу. 
— Æз дæлгоммæ ныхæстæ не ’мбарын,— фæтыхсти фы- 
сым. 
— Уæлгоммæ дæр сæ сфæлдахин, фæлæ кæй хъæуынц? Ал- 
чидæ{) нæ йæхимæ хъусьш уарзы. Иу иннæйы низæй нæ хъæрзы. 
— Уый мæнмæ нæ хауы. 
— Лæгмар дæр йæхиуыл къæм абадын нæ фæуадзы, фæлæ 
мын уæддæр æхсызгон у, кæдæй-уæдæй иблисты ’хсæн мæхи 
хуызæн зæдыл фембæлдтæн,— комкоммæ йыл худы лæппу. — 
Цæй, æз цæуон. Дибæ мæ хъуыди, фæлæ цыма мæ цыд нæ фæ- 
рæстмæ,— бафтыдта ма йæ ныхасмæ зæрдаивæй, йæхæдæг чыз- 
джы цæстытæм фæрсæгау кæсы, ома раст хъуыды кæньгн? 
— Æмæ мамæ æнæуый дæр ам нæ вæййы. Папæимæ хъæуы 
цæры. 
Уазæгæн æваст йæ цæсгомы хуыз аивта. Фыр дисæй йæ лы- 
стæг къубал фæдаргъдæр, цæстытæ ныдздзагъыр сты. 
— Мамæ, эæгъыс?! Æмæ Дибæ дæ мад у?!.— цымыдис фæр- 
стытæ кæны чызджы. 
— О. Æмæ йын ды та чи дæ?— сцымыдис фысым дæр. 
Лæппуйы цъæх цæстыты ’виппайды цы пиллон арт ссыгъд, 
102 

\ый уайтагъд ахуыссыд æмæ та сыл ногæй се ’нкъард фæлм æр- 
бадт. Кæдæмдæр аджих. 
— Æз та... æз та... йе ’фсарм...— тыххæйты сфæрæзта заёг 
гъын. 
— Чи? 
•— Ничи, мæ хойы хай, ничи. Ис ахæм адæмыхатт. Кæд ин- 
нæтæй æззæрдæр !не сты, уæддæр никæй хъæуынц. Рауай зæ- 
гъæг сын нæй, æмæ хъæуи-хъæу зилынц, хорз цард агурынц^ 
фæлæ сæ къухы ницы ’фты, æмæ, адæммæ хæлæг кæнгæйæ, сæ 
бонтæ æрвитынц... 
Лæппу чызгмæ дзургæ-дзурын йæ чъылдым раздæхта æмсё 
дуары ’рдæм араст. 
— Дæ ном мын уæддæр зæгъ,— лæгъстæгæнæгау æм дзуры 
фысым, фæлæ йæ уый хъуыды дæр нал кæны. 
— Цас мæ ’нæ зонай, уыйас — хуыздæр. Æз кадхæссæг нæ 
дæн...— хъуысы чызгмæ йæ уазал хъæлæс. 
Лæппу цæугæ стæгдарау уынгмæ ахызт. Бæстæ фегуыппæг, 
æрмæст ма гæдыбæлæсты æнæнцой сыфтæрты ’хсæнæй хъуысы: 
хъæддаг бæлоны æнкъард зарæг: «Уху-ху-ху-ху, уху-ху-ху-ху» 
æмæ чызджы зæрдæмæ æнахуыр тыхæй æвналы. 
«Иæхицæй цытæ дзырдта. Кадхæссæг, дам, нæ дæн. Иæ зонд 
фæцыд, æвæццæгæн. Нæ, йæ ныхæстæм гæсгæ æдылы нæу. Ма- 
мæйæн цы бавæййы, цымæ? Кæд дзы ’хца агуырдта? Æмæ йытс 
уæд æз нæ раттаин? Æххормагæй исты куы кæна. Баййафын æй 
хъæуы. Дардмæ нæма ахæццæ уыдаид». 
Уыцы хъуыдытимæ бетон асинтыл сызгъордта. Хъуамæ йыи 
йе ’хцайы æмбис ратта, хъуамæ... Нæ, дзæгъæлы йыл тыхсы. 
Хæрам та йæм цы фæуа, æндæр дзы ’хца нæ айсдзæн. Стонджы- 
йы кой йын куы скодта, уæд >æм туджджыны цæстæй куы ра- 
каст. Æндæр цыдæр æй хъæуы, æвæццæгæн. 
Чызг ыл йæхинымæр йæ къух ауыгъта. Гъа, ныр тыргъы 
дуар дæгъæлæй сæхгæна, афтæ кæртмæ æрбахызт рæстæмбис- 
рæзт хæрзхуызтæ сылгоймаг. 
— Мамæ!— ныццин кодта чызг æмæ ,йæ мадмæ атындзыдта. 
Дибæйы сырхцъар фæтæн цæсгом бахудызмæл, фæлæ йæ фæл- 
ладхуыз цъæх цæстытæ нæ фæхъармдæр сты.. Иæ бурбык дзык* 
кутæ хæрдмæ — лæгъзфаст. Фæлурс-морæ сæрбæттæн сыл рог- 
бастæй лæууы, æмæ йæ дыууæ кæроны сылгоймаджы нард цы- 
быр къæбуты фæйнæфæрсты дæлæмæ æрзæбул сты. Иæ сæв- 
джын риутæ æмæ йе стыр гуыбьин морæ къабайыл æддæмæ хæ- 
цынц, æмæ афтæ зыны, цыма йæ фæстаг хай раззагæй даргъ- 
дæр у. 
— Асель, мæ къона, иунæгæй нæма сфæлмæцыдтæ?— фæрсы 
мад йæ чызджы, аивæй йын æрбахъæбыс кодта. 
1<К 

— Мамæ, ам-ма лæуу, æмæ иумæ цæрæм. 
— Æмæ уæд мæ куыст та?— худæнбылæй йæм кæсы Дибæ.— 
Дæ сæры зонд кæд бацæудзæн цымæ? 
— Никуы, æвæццæгæн,— йæ мадæн асинтыл схизынмæ æх- 
хуыс кæнгæйæ, йемæ сразы Асель. 
Дибæ уæрæх райдзаст тыргъмæ бахызт, «ыллæг бандоныл 
.æрбадт, «æфхъуындары цармæй конд æрттиваг морæ туфчлитæ 
йæ къæхтæй раласта, йе ставд сырх зæнгтæ фæйнæрдæм ап- 
пæрста æмæ йæ къабайы фæдджийæ йæхицæн дымгæ кæны. 
*— Искуы дзы ахæм тæвд уыди, хуыцауы хатырæй. Бæстæ 
та судзын куыд райдыдта...— хъаст кæны чызгæн боныхъæдæй. 
— Мидæмæ ацу æмæ диваныл дæхи æруадз: уым сатæгдæр 
у,— йæ разы йын хæдзарыдаргæ фæсмын дзабыртæ æвæры 
Асель. 
• — Фæстæдæр, ам уал иу чысыл мæ фæллад æрцæуа. Нæ ав- 
тобус фæндагыл асаст æмæ иу-фондз километры фистæгæй фæ- 
цыдтæн. Бахъуаджы заман такси зынæг дæр нал вæййы, дæ- 
лæмæ ныххауой!— бæлвырд фæкарздæр Дибæйы тыхджын хъæ- 
лæс.— Мæ къæхтæ та ныррæсыдысты,— æнкъардæй ма бафтыд- 
та йæ ныхасмæ æмæ йæ сæрбæттæн халынмæ сæвнæлдта. 
Асель Дибæйы цур дзуццæджы ’рбадт, йæ къæхтæ йын сæр- ■ 
фы. Амонæн æнгуылдзæй сæ кæм нылхъивы, уым исдуг чысыл 
дзыхъхъ аззайы, стæй сæмвæз вæййы. 
.— Тасы дын уазал дон радавон?—фæрсы чызг йæ мады. 
— Нæ хъæуы: ныртæккæ мæхи найын. 
— Уæдæ мæн нал æвдæлы. Скъолайы мæм ме ’мбæлттæ æн- 
хъæлмæ кæсынц... О, хæдæгай, сызгъæрин майдан мын рат- 
дзысты!—йæ цин нал баурæдта Асель, ныфсæрмы æмæ йæ сæр 
Дибæйы дæллагхъуыр амбæхста. Мад æм йæ мидбылты бахудт. 
— Стыр амонд дын æрхæссæд, мæ хур. Фехъуыстон æй, фе- 
лъуыстон, æмæ ардæм дæр уымæн батагъд кодтон. 
— Æмæ дын æй чи загъта? 
— Карим мæм хæрзæггурæггаг фæци. 
Дибæ йæ чысыл морæ сæрак хызынæй бриллиант къухда- 
рæн систа æмæ йæ Аселы даргъдæр æнгуылдзыл бакодта. 
«Цы фæлмæн къухтæ йын ис. Тæхуды, исты амонд мыя куы 
фенид. О хуыцау, фыдзæрдæ адæмы азарæй йæ бахиз»,— кувы 
йæхинымæр йæ чызгæн. 
— Мамæ!— цины хъæр сирвæзт Аселы риуæй, Дибæйы хъуы- 
рыл атыхст æмæ йын йæ русæн аба кодта. Æрæджиау йæ зæр- 
дæ йæхиуыл æрхудт æмæ йæ мадмæ аххосджынхуызæй ба- 
каст. — Æгæр не схардз кодтай, мамæ? 
— Зæрдырай мын у, æндæр æхцатæ та цы сты. Æрмæст дæ- 
уæн цæуьш мæ къæхтыл. Хъæбулæй адджындæр ницы ис, мæ 
1«4 

хæдзар. Мæнæ дæхицæн сывæллон куы уа, уæд æй бамбардзы- 
нæ... 
— Мамæ...—уайдзæфгæнæгау æм дзуры чызг, йæхæдæг 
къæмдзæстыгхуызæй пъолмæ кæсы. 
Дибæ йе стыр уæрджытыл йæ сырх дæрзæг къухта:й æрæн- 
цой к-одта æмæ уæззаугай сыстад. 
— Мæхиуыл сатæг дон куы нæ æруадзон, уæд мын амæлы- 
ны хос йеддæмæ ницыуал ис. 
— Æз та скъоламæ бауайон. 
— Бауай, мæ къона, бауай, æцæг-иу фæстæмæ тагъд фез- 
дæх, иунæгæй æнкъард кæндзынæн. 
— Хорз,— зæрдæ йын бавæрдта Асель æмæ дуармæ йæхи: 
аппæрста, фæлæ æваст дзыхълæуд фæкодта æмæ йæ мадмæ цы- 
мыдисхуызæй фæстæмæ ракаст.— О хæдæгай, æрдæбон дæ иу 
лæппу агуырдта. 
— Цы мæ кодта? — дæ зæрдæ-мæ зæрдæйæ йæ фæрсы Дибæ.. 
— Æмæ-гъа,— йе уæхсчытыл схæцыд Асель. Иæ цымыдис- 
дзинад йæ хъоппæг цæстыты атад, миты гæлæбу суадоны куы 
’рбайсæфа, уыйау. 
— Иæхи дын нæ бацамыдта? 
— Нагъ. 
— Уæдæ къах йæ роны. 
Дибæ уаты дуарыл бахæцыд æмæ мидæмæ бахызт. 
— Мамæйæн, зæгъын, чи дæ? Æмæ, дам, йе ’фсарм,— хъуьг- 
сы йæм Аселы талф-тулф ныхас. 
Сылгоймаг фæсæццæ. Иæ буарыл куы ихдон æркæлы, куы— 
фыцгæ дон. Иæ хид йæ къæхты бынæй акалд. Афтæ йæм кæсы, 
цыма йыл ныртæккæ цар æрхаудзæн æмæ йæ йæ быны ныцъ- 
цъист кæндзæн. Фæнды йæ алидзын, фæлæ йæ бон нæу: æнауæр- 
'Дон тых ын йе уæнгтæ сбаста æмæ йæ йæ бынатæй фезмæлыи 
нæ уадзы. 
— Цы, дам, цы?—тыргъмæ райхъуыст йæ мæнгуд хъæлæс. 
Асельмæ ма йæ фæлурс цæсгом разылдта, фæлæ уæдмæ чызг 
къæсæрæй агæпп ласта æмæ кæрты дуары æдде фæци... 
2 
Лæппу æмæ чызджы сæрмæ—æгæрон ирд арв, сæ бынмæ— 
цъæхфæлыст быдыр. Сырх-сырхид зырзыраг дидинджыта*. бæз- 
джын кæрдæгыл туджы ’ртæхтау ныппырх сты æмæ хуры фæ- 
стаг тынтæм цæхæр калынц. Уарзæттæ, кæрæдзи къухтыл хæц- 
гæ, размæ згъорынц, цыма арв æмæ зæхх кæм баиу сты, уьщ 
сæ амонд и æмæ йæ маргъау æрцахсынмæ хъавынц... 
— Фæлæуу, Алан, мæ бон нал у,— тыхулæфтгæнгæ, дзуры 
1#& 

чызг. Лæппу æрлæууыд æмæ йæм уарзæгой цæстæй кæсы. Иæ 
уылæнæмхиц мыдхуыз сæры хъуынтæ схæмпус сты æмæ уадым- 
сæй сæхимидæг змæлынц. Иæ тымбыл хæрзаив цæсгомæй чызг- 
мæ цыдæр фæлмæндзинад ивылы. Иæ цъæх цæстытæ — хъуыды- 
дзаст. Æмраст фындзы бынмæ — мыдхуыз рихитæ. Цыбырдыс 
сырх хæдон æмæ ног джинс-хæлафы мидæгæй йæ фидар нуæрт- 
тæ куыд хъазынц, уый бæрæг у йæ алы фезмæлдæй дæр. Чыз- 
джы астæуыл фæхæцыд, хæрдмæ йæ фелвæста, стæй йæ цъæх 
кæрдæгыл æрбадын кодтз, йæхæдæг дæр йæ фарсмæ æрбадт. 
æмæ йæм сабырæй дзуры: 
— Асель... 
— Цы кæныс? 
— Ницы. Дæ ном дзурын мын æхсызгон у. 
— Мæ фыд дæр æй бирæ уарзы æтæ мыл æй уымæн сæ- 
вæрдта.— Лæппу кæдæмдæр аджих, стæй та чызгмæ бакаст. 
— Æвæццæгæн, дæ фыд хорз адæймаг у... 
— О. Тынг хорз. Мæн тыххæй йæ цард дæр ратдзæн... 
«Мæн та мæ фыд йæ хæдзарæй ратардта. Адæм куыд алы- 
хуызæттæ сты, æвæдза»,— хъуыды кæны йæхинымæр Алан. Иæ 
цæстытыл уайынц йе ’взонджы бонтæ. 
«Дæ дзæгъæлзад фыртæй мæ бон нал у, нал! Кæд ма мæхи 
амарон, æндæр мæ мæгуыр удæн куы ницыуал зонын! О хуы- 
цау, ацы стыр бæллæх мыл цæмæн сæвæрдтай?!»—хъуысы йæм 
йæ фыды усы цъæхснаг хъæлæс. 
«Цы та дын кодта?!»—Уый та йæ фыды тызмæг хъæлæс у. 
«Æмæ ма мын цы кæна?! Иу æхсæв мæм куы ’рбацæуа æмæ 
мын мæ сыгъдæг цæсгом куы фæчъизи кæна, уæд æй бамбар- 
дзынæ! Ныридæгæн мæ йæхицæй чи æлгъиты!..» 
«Цы, цы?!»—Лæгæн йæ цæстытæ цæхæр акалдтой, мидæмæ 
бауад æмæ дыууæхстон топп раскъæфта. 
Алан кауы сæрты цæхæрадонмæ куыд асæррæтт ласта, уый 
йæхæдæг дæр нал бамбæрста. Гæрах фæцыд, æмæ йæ зæронд 
вельвет къепкæ зæхмæ атахти. Дыккаг гæрахимæ хус нартхæрт- 
ты уæнгмард сыфтыл сабантъыйы гæр-гæр ссыд. 
«Гыццыл лæппуйыл ахæм æбуалгъ хъуыддаг æрымыс... Цæ- 
мæй мæ мæ фыд йæ хæдзарæй фæсура æмæ иунæгæй баззайой, 
ууыл архайдта, фæлæ уæддæр...»— йæ сæр дыууæрдæм тилы 
Алан. 
— Гъей, кæдæм та адзæгъæл дæ?— худæнбылæй йæ фæрсы 
Асель. 
— Никуыдæм. 
— Цыма дæ нæ уынын. Мемæ куы вæййыс, уæд æдзухдæр 
джихтæ фæкæныс. Ирыстоны дын уарзон и, æвæццæгæн.— Лæп- 
пу йын й.æ дзыхыл фæхæцыд æмæ йæм йæ мидбылты бахудт. 
106 

— Кæд мæм искуы цæрын æрцæуы, уæд æрмæстдæр дæ цу- 
ры. Дæу йеддæмæ мын ничи ис зæххыл. 
Чызг бахъæлдзæг æмæ йын йæ къухмæ бавнæлдта. 
— Кæс-ма уæртæ уыцы къуыбыртæм, теуаты чырау кæрæ- 
дзи фæдыл куыд ныххал сты. 
— Æцæг зæгъыс, æцæг,— йе ’ргом сæм аздæхта Алан дæр. 
— Ныр уыдоныл сбад æмæ искуыдæм афардæг у. 
— Мæн никуыдæм фæнды цæуын,— фæсаст лæппуйы хъæ- 
лæс. 
— Цæуыннæ? Бæстæтæ фенын æвзæр у? 
— Нæу, фæлæ мæ дæуæй мæ къах никуыдæм ахæсдзæн... 
— Æцæг зæгъыс? 
— О. 
— Тæрсын, куы мæ схъыг уай æмæ фæстæмæ Ирыстонмæ^. 
куы ацæуай. 
Чызджы цæстыты хинхудт рагæппæввонгæй лæууы, фæлæ йæ- 
лæппу нæ хаты æмæ æцæгхуызæй дзуры: 
— Нæ, Асель, дæуæй мын схъыг уæвæн нæй. Исчи ма сыгъ- 
дæг уæлдæфæй хъыг кæны?.. 
— Вæййы афтæ дæр...— къахы йæ дарддæр Асель. 
— Хур кæм атылд, уыцы æдзæрæг быдыры дойныйæ мæлæг 
бæлццон рæсуг суадон куы ссара, уыйау дыл æнæнхъæлæджы 
фембæлдтæн, æмæ мæ уацары райстай... 
— Уæдæ ныр мæн дæ, нæ?—хъазгæмхасæн æй фæрсы чызг,. 
йæ къæйныхдзинадæй фефсæрмы æмæ йæ сæр æруагъта. Иæ 
уæззау дзыккутæ йæ бæрзонд риутæм æрзæй кодтой æмæ сæ йæ 
лыстæг æнгуылдзтæй йæ хъусты чъылдыммæ айсыныл архайы, 
фæлæ уыдон йæ коммæ нæ кæсынц. Иу стыр дидинæг стыдта, 
йæ гыццыл аив фындзмæ йæ схаста, стæй йæ даргъ цæстыхау- 
тыл цадæггай схæцыд. Лæппу æмæ чызг кæрæдзимæ фемдзаст 
сты. Аланæн йæ зæрдæйы гуыпп-гуыпп ссыд. Иæ туджы змæлд 
фæцырындæр. Æнахуыр цины уылæн æм æрбакалд æмæ йæ йæ 
хъæбысы ’рбатыхта. 
— Дæу дæн, Асель, дæу,— фæсусбынæй дзуры йæ уарзонмæ. 
Чызджы къухмæ дидинæджы ’фсон аивæй æвналы.— Цы рæ- 
сугъд у... 
— Рæсугъд бæргæ у, фæлæ йын бирæ цæрæнбон нæй. Рæх- 
джы йæ хуры ’гъатыр тынтæ басудздзысты...— Чызджы цæсгом 
цæмæдæр гæсгæ фенкъард. 
— Мæнмæ куы ’рбахауид, уæд ын æз мæ зæрдæйы хъармæй 
йæ цард фæфылдæр кæнин... 
Асель æм дидинæг бадардта. Иæ цæсгомыл ахæм хуыз æвг 
дисы, цыма лæппуйы ’мбæхст ныхас не ’мбары. 
— Табуафси. 
107' 

— Нæ, æз æндæр дидинæджы кой кæнын. Уый æппæт ди- 
динджытæй рæсугъддæр у... 
Чызгæн йæ цæсгом фæсырх æмæ та йæ сæр æруагъта. 
— Асель...— хъуысы йæм лæппуйы рæвдаугæ хъæлæс æмæ 
йын йæ зæрдæмæ цыдæр фæлмæн удæнцойад хæссы. Иу æнус 
афтæ лæууид йæ уарзоны фарсмæ æмæ йæм хъусид... 
Хур цыма теуаты синтыл атылд, уыйау арвы кæрон сагъда- 
уæй аззад, стæй сабыргай къуыбыры аууон фæци, фæлæ ма йæ 
-судзгæ арты æвзæгтæ арвы хъæбысмæ калы æмæ йæ сырх-сыр- 
хид ахорæнæй ахоры. 
— Цом, Алан. Мамæ нæхимæ и, æмæ мæ куы агура...— 
тыхстхуызæй дзуры Асель æмæ лæппумæ фæрсæгау кæсы. Сæ- 
химæ йæ цæуын кæй нæ фæнды, уый Алан æмбары æмæ йæ бы- 
натæй змæлгæ дæр нæ кæны. 
— Дæ сызгъæрин майдан æм куы равдисай, уæд дæ фыр ци- 
нæй фæрсгæ дæр ницæмæйуал бакæндзæн,— сабыргæнæн хъæ- 
лæсæй дзуры чызджы хъусы. Цыма йын æнæбары рауад, уы- 
йау ыл йæ былтæ авæрдта. Аселæн йæ цæсгом фæтар æмæ фæнд- 
фидарæй сыстад. 
— Хатыр... Тæккæ абон Чабæмæ цæуын мæ тæригъæдтæ 
сыгъдæг кæнынмæ,— йæ мздбылты худы Алан æмæ чызгмæ йæ 
къух дары.— Схæц мыл, науæд ахсæв ам баззайдзынæн, æмæ мæ 
.бирæгътæ бахæрдзысты... 
— Уадз æмæ дæ бахæрæнт. Уæддæр чызджытимæ дæхи да- 
рын нæ зоныс,— йæхи мæстыхуызæй æвдисы Асель. 
— А-гъа, афтæ зæгъыс?! Уæдæ ма-иу иыртæккæ дæхимæ фæ- 
.кæс!— хъандзалтыл бадæгау цырд фестад Алан æмæ Аселы фæ- 
.суры. Чызг дидинджыты ’хсæнты горæты ’рдæм ныййарц. Лæп- 
пу — йæ фæдыл. Сæ хъæлдзæг кæл-кæлмæ цъырцъырæгтæ сæ 
хуыссæнтæй рахызтысты, æмæ рогбазыр æнкъард хъуыдытыл 
.æфтауæг цагъд æгæрон быдырыл азæлыд. Стъалытæ арвыл ци- 
«ы цæссыгтау рахъардтой æмæ æхсызгонæй тыбар-тыбур кæ- 
нынц. Чысыл раздæр уæртæ уыцы иунæг гæдыбæласы цъуппыл 
мигъы бындзыгау цы фæлурс мæй рæдзæ-мæдзæ кодта, уый 
ныр райхъал, сбур и æмæ ныгуылæны ’рдæм фæтындзы. 
Лæппу чызджы фæхæрдгæнæны ацахста, дидивджытæм х%р- 
хаудтой æмæ, къуыбылеццытæгæнгæ, дæлæмæ æртылдыгты. 
Асель Аланы къухæй йæхи атоныныл архайы, фæлæ йæ уый нæ 
уадзы. 
— Фæлæуу-ма иу чысыл. 
— Цæмæн? 
— Мæйы тынтæ дæ цæсгомыл хъазынц, æмæ сæ райсон. — 
Лæппу чызджы цаесгом йæ армытъæпæнты ’хсæн бакодта. — 
Т08 

Æниу сæ цы исын? Уадз æмæ хъазой: афтæмæй рæсугъддæр 
сты... 
Асель йæ къухтæ йæ сæры бым бакодта æмæ арвы тыгъдад* 
мæ кæсы. 
— Ныртæккæ мæ цы фæнды, уый зоныс, Алан? 
— Цы? 
— Æвдадзы хос фестын æмæ, зæххыл цы рынчынтæ ис, уы- 
доныл фæлмæн къæвдайæ æруарын, куырмытæ ацы ’мбисонды 
дунемæ цæсты дзагæй куыд ракæсой, къуырматæ йын йæ зæр- 
дæскъæфæн зæлтæ куыд фехъусой, цæнкуылтæ се уæнгтæ куыд 
айвазой... 
— Хæрам зæрдæтæ дæ цæстытау куыд ссыгъдæг уой...— йæ 
ныхас ын дарддæр ахæццæ кодта Алан. 
— Мæнмæ адæм иууылдæр дæу хуызæн хорз кæсынц, цыма 
сæ иуы зæрдæйы дæр хæрамдзинад нæй. 
Алан ын йæ фæ’лмæн роцъомæ бавнæлдта æмæ йæ мидбыл- 
ты бахудт. 
— Æвзонг чызг дæ нырма, тыгъдызæй дыл нæма æрцыд... 
— Ды домбай дæ, бахъахъхъæндзынæ мæ. 
— Æнæмæнг афтæ, æцæг...— йæ ныхас барæй æрдæгыл фе- 
скъуыдта Алан æмæ Аселы цæстытæм фæлварæгау кæсы. 
— Цы?— фæрсы йæ чызг. 
— Æдзухдæр мæ фарсмæ цу, мæ хъыджы дæр, мæ цины 
дæр. 
Аселы цæсгомыл тæргайы фæд фæзынд. 
— Æмæ мыл дызæрдыг кæныс? 
— о. 
— Цæмæн? 
— Ныртæккæ дæр ма куырмытæ, къуырматæ æмæ цæнкуыл- 
тыл æвдадзы хосæй æруарынмæ куы хъавыдтæ. 
— Ма тæрс, иунæгæй дæ нæ ныууадздзынæн. 
— Асель... 
— Цы кæныс? 
— Куыд хорз дæ, уый куы зонис... 
— Зонын æй. 
Чызджы цæстыты та, сывæллон йе ’мбалæй истьГ хъазæн 
куы бамбæхса, уыйау æнæкъæм хинхудт нымбæхст. Алан йæхи 
нал баурæдта .æмæ йæ йæ хъæбысмæ фелвæста, ба кæныкмæ 
йын хъавы, фæлæ йæ Асель нæ уадзы. Иæ къух ын йæ былтыл 
.авæрдта æмæ тарстхуызæй сдзырдта: 
— Нæ, нæ! Исчи нæ фендзæн æмæ худинаг у... 
Лæппу йæ алфамблай акаст æмæ йæ æвæндонæй æруагъта. 
Чызг Аланы къухтæй куы феуæгъд, уæд ныххудти æмæ та го- 
рæты ’рдæм ныййарц. 
.109 

3 
Тыхсы йæхимидæг Дибæ, дæндагнйзæй сæйæгау катай кæ- 
ны уæрæх тыргъы. Дуары цур æрлæууы, уынгмæ йæ хъус ада- 
ры, стæй та йæ уæззау къахдзæфтæ нымайын райдайы. Цы 
’рцыдаид уыцы ’нæнтыст чызгыл? Кæдæм æй асайдтаиккой йæ 
хæйрæджытæ? Цы стырзæрдæ у, æвæдза. Уымæй уæлдай дæ дæ 
ныййарæг мадмæ дæ къах ма хæссæд. Уагæр ма йын фæдзæхс- 
гæ куы нæ бакодтаид, фæстæмæ-иу тагъд фездæх, зæгъгæ. Кæд 
æдзухдæр ацафонмæ æдде баззайы, уæд замана нæу? Ие ’мбæлт- 
тæй йын искæй афарстæуаид, æм»æ йæ адæмы цæсты чи æфтауы. 
Уæдæмæ, йæ сæры мисхалы бæрц дæр зонды мур нæй, æндæр 
æй иунæгæй цæмæн ауагъта? Ома куыд иунæгæй? Уæдæ йын 
бонсихорафон хъахъхъæнджытæ баххуырстаид? Горæты йыл 
йæ ницæйаг æфсымæримæ куы ’ууæнды... Хуыздæр гæнæк ын 
нæй, æндæр... Бирæгъыл мæгуыры бон куы акæны, уæд куыдзы 
бын дæр атулы. Хъæуы дæс къласы нæй æмæ... Нæ, уæдд.ер æй 
иунæгæй уадзын нæ хъуыди. Æмæ цæмæй хæйрæг уыди? Иæ 
чызг уынджы афтæ æрæгмæ баззайдзæн, уымæн цы зыдта? 
Æеæццæгæн, тынг фæрæдыд, горæтмæ йæ кæй рарвыста, уымæй* 
Æвзонг чызгыл æууæндæн и? Æдзухдæр æм цæст дарын хъæуы„ 
науæд исты фыдбылызы ныссæдздзæн æмæ... 
Гъер кæд æдылы нæу, уæд йæхи цы стæрсын кодта? Дыууæ 
азы горæты æнæ ныййарджытæй куы цæры æмæ йæ сæрæй иу 
æрду дæр куы нæ фæхъуыд, уæд ыл ахсæв цы ’рцæудзæн? Æвæц- 
цæгæн, тле ’мбæлттимæ искуыдæм ацыди. 
Дибæ йæхи сабыртæ кæны, фæлæ кæронмæ æрсабыр уæвын 
йæ бон нæу. Иæ зæрдæ йæ чызгмæ æхсайы, æмæ уынгмæ йæхи 
цæстытæй куы нæ акæса, уæд ын ад не скæндзæн. Кæртмæ 
ахызт, исдуг сагъдауæй алæууыд, стæй кулдуарыл ахæцыд. Элек- 
трон цырагъы бынæй дардмæ æдзынæг кæсы, фæлæ дзы ницы 
уыны. Уæллаг сыхæй йæм кæйдæр куыдзы рæйын хъуысы. Цæ- 
хæрадоны иу гæды сывæллоны хъæлæсæй кæуы. Æндæр гæды- 
имæ схыл. Дибæ сæм мæстæй мæлы. Ныр сыл суджы фастаг 
фехс, сæ сæртæ куыд ныппырх уой! Мидæмæ бацыд, ныллæг 
бандоныл æрбадт, сыстад, хуызджын телевизор сифтыгъта, 
ахуыссын æй кодта, кæдæмдæр аджих. Ныр йæ чызджы кæм 
агура, хуыцауы хатырæй?! Мæнæ æрбацæуа! Дуары хъинц йæ 
хъустыл ауад, æмæ йын чысыл фенцондæр. Иæ къæхты хъæрæйг 
йæ базыдта — Асель! Чызг бетон асинтыл сызгъордта æмæ тыр- 
гъы фæмидæг. Ие стыр цæстытæ худынц. Дибæйы маст уай- 
тагъд цыдæр æрбаци, фæлæ ма уæддæр æлхынцъæрфыгæй ба- 
фиппайдта: 
— Ацафонмæ чындздзон чызгæн уынджы уæвын аив нæу. 
Иннæ хатт-иу уый бæрц мауал бафæстиат у. Чызджы йæ фидис 
110 

ингæны дæр нæ уадзы. Иугæр дыл къæм куы абада, уæд дын 
ам цæргæ нал уыдзæн... 
— Мæн тыххæй дæм уайдзæф микуы ’рхаудзæн, мамæ...— 
Аселы цæсгом асырх, уатмæ йæ ных сарæзта, фæлæ йæ Дибæйы 
хьæлæс баурæдта: 
— Ууыл æз дызæрдыг нæ кæнын æмæ дæ ардæм дæр уымæн 
рарвыстон, фæлæ уæддæр адæмы дзыхтæй дæхи хъахъхъæ: ис- 
кæимæ дæ куы феной, уæд дын дæ сыгъдæг ном цъыфимæ сыз- 
мæнтдзысты. Адæм æгъатыр сты. Алчидæр архайы йæхи, цы бы- 
наты и, уымæй бæрзонддæр сисыныл, искæй та йæ къæхты бын- 
мæ æрæппарьшыл... 
Аселы фыдгæйттæм хъусын нæ фæнды æмæ Дибæмæ йæ ат- 
тестат æмæ йæ сызгъæрин майдан æвдисы. Дибæ сæм æхсыз- 
гонæй кæсы. Иæ цæсгомыл фæлмæн мидбылхудт хъазы, фæлæ 
диссаг, йæ цæстытæ æппындæр нæ худынц. 
— Адон куыд рæсугъд сты, дæ цард дæр афтæ рæсугъдæй 
арвит, мæ хæдзар,— зæрдæбынæй арфæ кæны йæ чызгæн. Асель- 
мæ сæ дæтты.— Бафснай сæ. Уыдон стыр хæзна сты. 
Асель сæ уатмæ фæхæссы. 
— Æз та скъола æрдæгцъæррæмыхстытæй фæдæн каст,— 
хьуысы йæм Дибæйы хъæлæс. Æнкъард, стæй уыцы иу рæстæг 
цыма искæмæн уайдзæф кæны.— Уæвгæ уæд æндæр рæстæг уы- 
ди... Мæ мады зæронд къаба зыгъуыммæ рафæлдæхтон æмæ уым 
цыдтæн... 
Дибæ та ныллæг бандоныл йæхи æруагъта æмæ аджих. Иæ 
цæстытыл уайынц йе ’взонджы бонтæ, æмæ йæ риу мæстæй дым- 
сы. Цас мæгуырдзинæдтæ бавзæрста, цас! Цæмæн? Чи уыд ах- 
хосджын? Æмæ ма мæгуырдзинæдтæ — гъа, фæлæ рæдыдтытæ 
та, рæдыдтытæ. Иуæй иннæ гуымирыдæр, иуæй иннæ æнахъинон- 
дæр. Чи ма сæ сраст кæндзæн? Ничи. Рæстæг аивгъуыдта... 
Асель тыргъмæ рауад æмæ йæ мады раз дзуццæджы ’рбадт. 
— Æцæг зæгъыс, мамæ? — дисхуызæй фæрсы Дибæйы. 
— Цæмæй мæ фæрсыс? 
— Мæ мады зæронд къаба зыгъуыммæ рафæлдæхтон, загъ- 
тай, æмæ мæм диссаг кæсы... 
— А-а,— йæ мидбылты æнкъард худт кæны Дибæ, йæ уæз- 
зау къух йæ чызджы сæрыл æрæвæрдта. — Къаба ма къаба у, 
фæлæ мæ къæхтæ бынтон бæгъæввад куы уыдысты. Фыццаг 
хатт сыл туфлитæ куы скодтон, уæд сæ мæ уд сцæйхаудта, æмæ 
сæ уайтагъд феппæрстон. 
Дибæйы фæтæн цæсгомыл ирдæй зыны мæстæлгъæд хъуыды- 
ты фæд. Ие ’нцъылдтæ бæлвырд фæарфдæр сты, цæстытæ знæг 
каст кæнынц. 
— Æмæ ма æнæ дарæсæй фæцæрæн ис, фæлæ стонгæй адæй- 
111 

маг йæ хорз миниуджытæ иууылдæр сафы. Уый та бæллæх у,— 
мæсчъыдоны мынæг хæл-хæлау сабыргай ивылы сылгоймаджы 
хъæлæс.— Фыр æххормагæй ахуыргæнджытæм хъусын никуы 
бафæрæзтон. Мæ хъуыдытæ-иу уайтагъд адзæгъæл сты... 
— Æмæ афтæ мæгуырæй куыд цардыстут? 
— Нæ хъиутæ хордтам. Хæст нæ заууаты бынатмæ æртард- 
та, æмæ нын футæг йеддæмæ бахæринаг ницыуал уыд. 
— Уый та циу, мамæ? — цымыдисæй йæ фæрсы Асель. 
— Хæмпæлгæрдæг. 
Чызг йæ мадмæ æнæууæнк каст кæны. 
— Хуымæтæг хæмпæлгæрдæг?! Цæхæрадоны чи зайы, ахæм?! 
— О, мæ хур, о. Хуымæтæг хæмпæлгæрдæг. Мæнæй кæнгæ 
куы уаид, уæд ын æз стыр цырт сæвæрин. Уый нæ фервæзын 
кодта, стæй... хуыскъæл. 
— Уый дæр хæмпæлгæрдæг у? 
— Нæу. 
— Уæдæ? 
— Картофы мыггаг... 
— Æмæ картоф хорз куы у! Æз æй бирæ уарзын! 
— Хуыцау дæ ахæм кдртофæй бахизæд, мæ хæдзар.— Ди- 
бæйы къух сабыргай Аселы сæр дауын райдыдта.— Цалынмæ 
дын æз æгас уон, уæдмæ дæ хуыскъæлмæ не ’руадздзынæн, фæ- 
лæ æз куы нал уон... 
— Мамæ,— лæгъстæгæнæгау æм дзуры Асель,— мæлыны 
кой-ма ма кæ. 
— Хорз, мæ хæдзар. Æз дæр ахсæв мæлынмæ нæ хъавын, 
фæлæ... Адæймаг кæд фæцъынд уыдзæн, уый иунæг кадджын 
хуыцау йеддæмæ ничи зоны, æмæ дæ, зæгъын, рагацау иу бæл- 
лæхæй уæддæр бахизон. Лæг стонджы куы уа, уæд цыфæнды 
чъизи мийыл дæр сразы уыдзæн... 
— Нæ мæ уырны, мамæ. Æз... 
— Мæнмæ хъус æмæ ма фæрæдийай,— йæ ныхас ын æрдæ- 
гыл фескъуыдта Дибæ.— Цард, ды куыд æнхъæл дæ, ахæм лæгъэ 
фæндаг нæу. Ды йыл нырма фыццаг къахдзæфтæ кæныс æмæ 
йын йæ бырынцъаг фæзилæнтæ нæма зоныс, æз та йыл, фæкæл- 
фæкæлгæнгæ, бирæ фæцыдтæн æмæ йæ мæ дыууæ къухы хуы- 
зæн базыдтон. 
— Мамæ, ахæм иыхæстæ мын раздæр куы никуы кодтай, уæд 
дыл ахсæв цы ’рцыди? 
— Раздæр гыццыл чызг уыдтæ æмæ мæ нæ бамбæрстаис^ 
ныр та стыр чызг дæ æмæ алцыдæр æмбарыс. 
Асель фестад æмæ хъазгæйæ дзуры йæ мадмæ: 
— Мæнæн стонджы у, æмæ мæ истæмæй хорз фен. 
«Æрыгон чызгæй ма рæузонддæр уа. Æппындæр куыд ницьв 
112 

’мбары. Цардæн æй ссæндын нæ бауагътон, æмæ дзы уæлæн- 
гæйтты азгъордта. Раст фæндагыл æй саразын хъæуы, науæд 
зæфцы фыдæй фесæфдзæн»,— йæхицæн хъыгзæрдæйæ дзуры Ди- 
бæ, йæ дæрзæг армытъæпæнтæ йе ставд уæрджытыл æрæвæрдта 
æмæ уæззау стад скодта. 
— Мæ уд дæ фæхъхъау, ныртæккæ дæ æз замманай хæри- 
нæгтæй бафсаддзынæн. 
Дибæ скъапмæ бацыд, урс дзулы ’рдæг дзы райста æмæ йæ 
кардæй нарæг лыгтæ кæны. 
— Диссаг мæм цы кæсы, уый зоныс, мамæ? — уатæй йæм 
хъуысы Аселы хъæлæс. 
— Цы, цы, мæ хæдзар? 
— Абон дæ цы лæппу агуырдта, уымæ де ’нгæсæй цыдæр 
ис, фæлæ цы у, уый бæлвырд нæ зонын. 
Дибæ фестъæлфыд, æмæ цыргъ карды ком йæ къухмæ фæ- 
хæццæ. Сылгоймагæн туджы уындæй йæ зæрдæ бауазал. 
— Иод-ма радав! — тыхстхуызæй дзуры йæ чызгмæ. Асель 
ын йæ ныхас нæ бамбæрста, фæлæ йæм уæддæр йæ къаба ивгæ, 
ратындзыдта, цæмæй йын феххуыс кæна, уый нæ зоны æмæ 
адæргæй йæ цуры катай кæны. 
— Дæ къух цы кодта, мамæ? — фæрсы йæ тарст хъæлæсæй. 
— Алыг и. Иод — рæвдздæр! — йæ цæстытæ йæм сзылдта 
Дибæ. 
— Æз — ныртæккæ! 
Асель рæбинаг уаты фæмидæг, чысыл афтекгондæй йод рас- 
къæфта, урс бæмбæгыл дзы ’ркалдта æмæ йæ Дибæйы тугæй- 
дзаг къухыл æрæвæрдта. 
— Дæ цæсгом куы ныффæлурс. Ма тæрс, ницы дын уы- 
дзæн,— мад йæ сывæллоны куы сабыртæ кæна, уыйау ныфсытæ 
æвæры æнарæхст дзуллыггæнæгæн. 
— Чи уа цымæ? Кæд мæ хойы лæппу у? — йæхиимæ ныхас 
кæны сылгоймаг. Иæ цæсгомы ’нцъылдтæ та зынгæ фæарфдæр 
сты. 
— Цавæр хо, мамæ?—дисхуызæй йæ фæрсьГАсель. 
— Мæ фыды ’фсымæры чызгæй зæгъын. Дигорайы цæры.. 
«Ныр ын цытæ дзурын? Мæ хæрæфырт мæ йе ’фсарм цæй тых- 
хæй хъуамæ рахуыдтаид? Кæд Инал у, мыййаг? Нæ, нæ! 
Хуыцау мæ уыцы стыр бæллæхæй бахизæд! Фæлтау цæуылфæн- 
ды дæр сразы уыдзынæн. О сыгъдæг Лæгтыдзуар, мæ тæфтыл 
дæр æй ма æрбауадз, æмæ дын сызгъæрин тæбæгъты кувдзы- 
нæн!» — йæхинымæр лæгъстæ кæны нæлгоймæгты бардуагæн. 
— Нæ, мамæ, уый нæу. Дæ хæрæфырт къаммæ гæсгæ сатæг 
сау у, ай та — цæттæ несийау бур-бурид,— бафиплайдта Асель 
æмæ сапонæй йæ къухтæ æхсыныл балæууыд. 
8 Цомартаты Изæтбег 
11»* 

— Уæдæ йæ уæд нæ зонын. Мæ фыдфынтæ — йæ хай! — рал- 
тъыста йæ Дибæ, йæ йодæйдзаг бæмбæг исъранты бын сау пласт- 
массæ бедрамæ ныппæрста æмæ фынгыл хæринаг æвæрынмæ 
бавнæлдта.— Цы диссаджы хъæрмхуыпп дын сфыхтон, уый куы 
зонис! Мард дæр æм рабаддзæн раст! —дзуры йæ чызгæн. Иæхи 
афтæ дары, цыма лæппу йæ хъуыдыйы кæрон дæр нал и. Урс 
кастрункæйы сæр систа, газы пецыл æй æрæвæрдта æмæ æвзист 
доны тылд къоппайæ тæбæгъмæ дзидзаджын хъæрмхуыпп æв- 
гæны. Дуары ’рдæм йе ’ргом аздæхта æмæ йæ дзых хæлиуæй 
-аззад. Иæ мой мидæмæ «уыд æрбацыд, уый æмбаргæ дæр нæ 
бакодта. 
«Ацы ’гуыдзæг та, æнхъæлдæн, хæдзар æвæгæсæгæй ныу- 
уагъта. Къæрныхтæ мын ме ’вæрæнтæм куы баирвæзой, уæд 
гаффуттæй баззайдзынæн, æмæ та раздæрау мæ сæдæ зæбулы 
иу æндахыл хæцдзысты»,— фæрæхуыста йæ тасæфтауæг хъуы- 
ды, æмæ йæхи нал баурæдта: 
— Тæхуды æмæ дыл исчи æнæнхъæлæджы æхсæнтæ дон куы 
ракалид! Дæ хуыцауы хатырæй, лæг дæ æви уыг?! Дæ ацыд 
дæр — ныгъуылдæй, де ’рбацыд дæр! Иу хатт ма дæ хæдзармæ 
лæджы цыд æрбакæ, æмæ дæ адæймаджы зæрдæ барухс уа! 
— Лæджы цыд куы ’рбакæнон, уæд мысты хуынкъ туманæй 
агурдзынæ, уый зон,— сабырæй йæм дзуры лæг. 
— Æгас цу, папæ,— мидбылхудгæ йæм бауад Асель. Фыд 
æй йæ хъæбысы ’рбакодта. 
— Бузныг, мæ чызг. Æгайтма дæхи дæлæмæ не ’руагътай. 
Æдзухдæр тырыса афтæ бæрзæндты хæсс! 
— Хорз, папæ,— йæ сæр банкъуыста Асель æмæ мидæмæ 
.бацыд. 
— Æхсæвæр хæрыс? — фæрсы Дибæ йæ лæджы. 
— Цæуыннæ хæрын. Исты мын дзаджджын фынгтæ ныу- 
уагътай,— хъазгæмхасæн æй æлхыскъ кæны лæг.— Дуканийæ 
æрбацыдтæн, æмæ нæ хæдзар афтид. Сыхæгты фæрсын, мæ рæ- 
сугъд ус, зæгъын, цы ’рбаци? Цавæр рæсугъд ус, дам? Мæхи- 
цæн, зæгъын, цардæмбалæн кæй æрхастон, уый. Æмæ, дам, 
дæ фыдынды та тæргæ а»кодтай? О, зæгъын. Ноджы, тæрын 
чи бакома, ахæм нæу... Худыиц. 
— Сæ худындзæг аскъуыйæд! — æлгъиты сæ Дибæ.— Дæуыл 
дæр хур ракæсы, дæ усы дын исчи фыдынд куы рахоны, уæд! 
— Хур мыл кæсгæ нæ ра-кæны, фæлæ — ныгуылгæ. Дæ цар- 
ды бонтæ удхæссæджы хуызæн сылгоймагимæ арвит... 
— Сбад æмæ хæргæ, уый дын «удхæссæджы хуызæн сыл- 
гоймаг»! Дæ худ хæрдмæ æппар! Дæхицæн мæ æнхъæл дæр 
нæ уыдтæ!.. 
— О-гъо-гъо-гъо, хъазын дæр та куы нал æмбарыс. 
114 

Дибæйы уагыл бæрæг у, иудадзыг дæр йæ лæджы рæхойын: 
кæй уарзы, уый. Лæг та цыма йæ усы дæрзæг ныхæсты тых- 
хæй йе ’фсæрмыйаг уазæгæй хатыр куры, уыйау къæмдзæстыг 
худт 1кæны. Рæстæгæй-рæстæгмæ йæ гыццыл æмраст фындзмæ 
сæвналы, стæй йæ цыбырæлвыд халасдзагъд зачъетæ адауы. 
Иæ къухтæ сапонæй ныхсадта æмæ сæ хъуынджын хисæрфæ- 
нæй биноныг сæрфтытæ кæны. Асель æм йæ аттестат æмæ йæ 
сызгъæрин майдан рахаста. 
— Æри-ма сæ, æри, æз сæм æркæсон. Каед мæнг арæзт 
сты, уæд та,— хъæлдзæгæй дзуры лæг. Дибæ сæрыстырæй кæ- 
сы йæ мой æмæ йæ чызгмæ. «Æвæдза, тынг дзæбæх лæг фæ- 
ци мæ хай. Уынджы схъомыл у æмæ дæ зæрдæ æппындæр- 
чъизи кæнын ма бауадз. Æмæ куыд хæрзуынд у, уый та. Æр- 
мæст йæ сау хъоппæг цæстытæ дæр бирæйы аргъ сты. Мæ 
чызгæн йæ амонд уыди æмæ йæ фыды халдих рауад. Цы йæ 
цæсгомы ’вæрдæй, цы йæ зæрдæйы хаттæй. Мæ хуызæн фыдын- 
дæй никæй бахъуыдаид, кæд æй мæнау исчи дыккаг усæн æр- 
хастаид... Тæхуды, исты амонд мын куы фенид»,— хъуыдытæ 
кæны йæхинымæр ус. 
— Мæнг арæзт не сты,— хъуысы йæм йæ мойы хъазæн ны- 
хас, æмæ та йæ æнæ фелхыскъгæнгæ нал фæлæууыд: 
— Гъер дæ чьгзгæн уымæй хуыздæр цы зæгъай, уый нæ зо- 
ныс?! Арфæ йын ракæ, гормон, арфæ! 
— Рæхджы дæ сызгъæрин зæрдæйы хицау куыд бацагура^. 
уыцы амонд дын дунейы фарн саккаг кæнæд,— кувы йæ чыз- 
гæн фыд, йæ цæсгом фæлмæн мидбылхудтæй айдзаг. 
— Афтидарм дæр куыд нæ уа...— йæ ныхасыл ма йын æм- 
пъузæн аныхæста Дибæ. 
— Иæ мулкмæ йын ма бабæлл, мæ чызг. Æз афтæ нæ зæ- 
гъын, бонджынтæ иууылдæр цæстфæлдахджытæ сты, фæлæ сæм 
цыдæр æвзæрдзинад фæзыны æмæ... 
— Æ-æ, дæ зæды хай дæ хуыздæр фæкæна, цы лæг дæГ 
Кæд арфæ кæнын нæ зоныс, уæд дæ исчи артцæ дары?! — тыз- 
мæгæй йæм кæсы Дибæ. Лæг ныхъхъус, йæ булкъдаст сæрæй 
хъулон тюбетейжæ систа æмæ йæ диваныл æрæвæрдта, йæхæ- 
дæг стъолы фарсмæ æрбадт, аргъуыцгæнæгау хæрдмæ скаст, 
йæхинымæр цыдæртæ сдзырдта, йæ дыууæ къухы йæ зачъетыл 
рæвдауæгау æрхаста æмæ хæрын райдыдта. 
— Цæмæй æрцыдтæ? — фæрсы йæ Дибæ. 
— Иу уæзласæн машинæ мæ размæ фæци æмæ, зæгъын, мæ 
чызгмæ ныууайон. Алы хатт сызгъæрин майдантæ исдзæн?.. 
Æццæй? — йæ мидбылты бахудт лæг æмæ Асельмæ йæ цæст 
æрныкъуылдта. 
115 

— Пединститут сырх дипломимæ кæй фæуыдзынæн, уый 
тыххæй уын фидар дзырд дæттын,— æнæдызæрдыгæй дзуры 
Асель. 
— Фæлæуу, хаугæ уал æм бакæ. 
— Ма мын тæрс: бахаудзынæн. 
— Хæдзар иунæг у? — сæ ныхас сын айста Дибæ. 
— Каримы дзы ныууагътон,— дзуапп ын дæтты лæг. 
— Уый нывæн фæу! Давæг ма йæм цы ’рбахона, æндæр æй 
хъахъхъæнгæ нæ бакæндзæн!.. 
— Ау, ахæм æнæууæнк у? 
— Цы дæ фырт, цы дæхæдæг! Иу минут уын хæдзар уæ 
-бар бакæнæн нæй! 
— Цы йын уыдзæн, дæ хорзæхæй? 
— Куыд ын цы уыдзæн?! Мæ бирæ азты фæллæйттæ мын 
исчи дымгæмæ сдардзæн! 
— Дæ хæррæгъты мæтæй дын мæлынц. 
— Уый та дын цы ныхас у?! Рæвдздæр ахæр æмæ цæугæ 
хъæумæ! Дæ чызджы ам ницæмæн хъæуыс! 
Лæгæн йæ къух æд уидыг уæлдæфы ауыгъдæй аззад. Уидыг 
йæ мидбынат æрзылд,. æмæ хъæрмхуыпп тæбæгъмæ æркалд. 
Лæг фæрсæгау куы йæ усмæ бакæсы, куы йæ чызгмæ. Асель 
æй цыма йæхæдæг тæры, уыйау дзы ныфсæрмы æмæ æрхæн- 
дæгæй йæ сæр æруагъта. 
— Мамæ...— тыххæйты ма сфæрæзта зæгъын, фæлæ йын 
Дибæ йæ дзых ахгæдта: 
— Цы «мамæ», цы?! Давджытæ нын иæ мæгуыр муртæ куы 
ныкъкъуыввитт кæной, уæд ныл нæ амæлæты бонмæ хъуын, 
жрду нал æрхæцдзæн! Гукк, хуырым кæрчытæ! 
Асель адæргæй цы фæуа, уый нæ зоны æмæ стъолы уæлхъус 
сындзытыл бадæгау бады, йæ сæр хæрдмæ сисын нæ уæн- 
ды. 
— Гъемæ кæд ды нæ цæуыс, уæд æз мæхæдæг ацæудзы- 
нæн!—дуары ’рдæм йе ’ргом аздæхта Дибæ. Лæг йæ зачъетыл 
йæ къухтæ æрхаста æмæ йæхиуыл æвæндонæй схæцыди. 
— Хæргæ уал бакæ. Æххормагæй кæдæм цæуыс?!—уай- 
дзæфгæнæгау æм дзуры ус. 
— Æз æфсæст дæн, тыппыртæ æмæ дæнгæлтæ... Ныр æнæ- 
хъæн ссæдз азы...— йæхиимæ дзурæгау загъта лæг, йæ тюбе- 
тейкæ йæ къухы айста æмæ «æртмæ ахызт. 
— Ацафон ма кæдæм ахæццæ уыдзæн? Хъæумæ иу маши- 
нæ цæуæг дæр куы нал вæййы...— хъыгзæрдæйæ дзуры Асель, 
— Ма йыл тыхс. Нæлгоймаджы фаг бæллæх хуыцаумæ дæр 
нæй,— пецы цурæй йæм хъуысы йæ мады уазал хъæлæс.— 
Сбад æмæ хæргæ. 
.116 

4 
• Каримы цыма исчи сургæ æрбакодта, уыйау тыргъы фæми- 
дæг. Иæ хæрзæхсад урс хæдоны ’гънæджытæ — æфтыд, фæнык- 
хуыз æрттиваг хæлаф — биноныг итувæрд. Иæ гыццыл цæсгом 
хурмæ афтæ тынг ныссау æмæ йæ негрæй нæ раиртасдзынæ. Ие 
члыр сау цæстытæ — æвæлмас. Лæппулæг метр æмæ æрдæгæй 
уæлдæр не срæзыд, уый æдде ма йæхи зына-нæзына гуыбыр 
дары, æмæ æппындæр цæсты нæ ахады. 
— Мæ хойы гæбаз! Аселинæ! Кæм дæ?! Кæд ма дæ æфсы- 
мæр хъæуы, уæд мæ фервæзын кæ! Мæ хо-о! — тыргъы зæлы 
йæ лыстæг хъæлæс. Иæ хæдон раласта æмæ йæ диванмæ бап- 
пæрста, йæхæдæг дзы цæхгæрмæ йæхи æруагъта æмæ мидæмæ 
дзуры: —Асель! Мæ хойы гæбаз! 
Никуы æмæ мицы. Бæстыл цъиуызмæлæг нæй. 
— Кæдæм та адзæгъæл уыдаид? — йæхи фæрсы Карим.— 
Куыд кæсын, афтæмæй ньжкæндмæ мæхицæн хизгæ æрцæу- 
дзæн. 
Нæ йæ фæнды æмæ адæргæй йæ хуылыдз риуы хъуынтæ йæ 
галиу армытъæпæнæй аууæрды. 
— Æмæ ма кæд адзæгъæл дæн? — уатæй, зæрдæхудт ны- 
хасгæнгæ, рацæуы Асель. 
— Хатыр дæ курын, мæ уарзон хойы гæбаз! Ме ’нæрхъуы- 
ды ныхæстæ мæ былалгъæй куыд схаудтой, уый мæ мæгуыр 
сæры зонд æмбаргæ дæр нæ бакодта, æмæ мын ме стыр рæдыд 
ныббар! —сценæйы хъазæгау дзуры Карим. 
— Цыдæр лæгъстæхуыз дæ. Æвæццæгæн та дæ æхца хъæ- 
уы,— фæрсæгау æм кæсы Асель. 
— Мæн æхца «æд нæ хъуыди, ахæм сахат мыл никуыма 
скодта, мæ хойы гæбаз, фæлæ ацы хатт æхцайыл нæу мæ са- 
гъæс. Мæ удхос дæ къухты ис, æмæ мын æй ма бавгъау кæн. 
— Уагæр циу? 
— Кæд дæ мæ судзаггаг марды уæлхъус дæ рæсугъд уадул- 
тæ тонын нæ фæнды, уæд мын ныккæндæй иу уазал бæгæны 
сдав. У-у-у, мæ хойы гæбаз! — йæ хъуыры цъар ивазы Карим. 
— Æмæ уыцы гыццыл хъуыддаджы тыххæй хъуамæ дæ 
уæрджытыл слæууай? — уайдзæф ын кæны Асель. 
— Куы нæ мын, зæгъын, акомай. Искуы-иу хатт куы ныф- 
фæрск вæййыс, уæд... Нæ, нæ! Ды тынг коммæгæс дæ. 
Асель ацыд æмæ ныккæндæй иу бæгæныйы авг схаста. Ка- 
рим ын йæ сæр диваны кæроныл фегом кодта æмæ йæ йæ дзы- 
хылсдардта. Авг куы равдæлон, уæд æй иуварс авæрдта æмæ 
йæ туфлитæ ласынмæ фæци. 
— Æххæст ма мын тасы иу доны хуыпп... Æз дæ мад, дæ 
117 

фыды уазæг... Мæ къæхтæ мæм дзыхæй нал сдзурдзысты... 
Чызгæн йæ цæсгом фæтар. 
— Ауай æмæ сæ ваннæйы ныхс! Æз дын лæггадгæнæг на& 
дæн! 
— Асель, зæгъ-ма, дæ хорзæхæй, зæххы цъарыл æз æппæ- 
тæй фылдæр кæй уарзын? 
— Дæ ус æмæ дæ чызджы. 
— Нæ йæ базыдтай. 
— Де ’мхæрæфырт Шокиры. 
— Нæ та йæ базыдтай. Дæу, мæ сыгъдæг хъуыраныстæн^ 
дæу. 
— Ахæм гæды ныхæстæй мæ нал асайдзынæ. 
— Гыццылæй дæ-иу дæ хивæнд миты тыххæй хистæр сы- 
вæллæттæ куы ’фхæрдтой, уæд сæ-му чи æрхоста? Æз. Сыхæг- 
ты цæхæрадонæй дын сырхфарс фæткъуытæ чи давта? Æз, 
Æппынæдзух дæ йе ’ккойы чи рахæсс-бахæсс кодта? Æз. Цы 
хæрзты дын бацыдтæн, уыдон ма дарддæр нымайон? — йæ цæс-. 
гомыл хинхудт хъазы æмæ йæ урс дæндæгтæ æрттивынц Кари- 
мæн. 
— Нагъ, æцæг æй дæ зæрдыл бадар, фæстаг хатт ма дын 
хæссын. Зæронд лæг мын нæ дæ, мыййаг!—æлхынцъæрфыгæй 
дзуры Асель. 
— Уæ, дæ цæрæнбон мын бирæ æрбауа, мæ хойы гæбаз! — 
хъæлдзæгæй йын арфæ кæны Карим.— Æз дын ахæм усгур 
ссардзынæн, æмæ де ’мбæлттæн фыр хæлæгæй сæ цæсты фиу- 
тæ тайдзысты... 
— Дæ усгуры мæтæй дын мæлын. 
— Цæмæн зæгъыс? 
— Уый дæр дæхи хуызæн хуыскъастæу уыдзæн. 
— Нæ, уымæн хуыскъастæуæй тас нæу. Æгæр кусаг дæр 
ма у. Царв æмæ мыды куы ленк кæны... 
— Кæмæй зæгъыс, кæ? 
— Фæстæдæр æй базондзынæ... 
— Æхсызгон мæ хъæуы,— йæ был акъуырдта Асель æмæ 
мидæмæ бацыд. Уынгæй æрбайхъуыст рог машинæйы хъæр. 
Карим йæхимидæг батыхст. 
— Рæвдздæр, мæ хойы гæбаз, рæстæг мын нал и! — тыргъы 
та азæлыд йæ лыстæг цъæхснаг хъæлæс. 
Асель ын тасы дон рахаста, Карим дзы йæ къæхтæ атъы- 
ста, æмæ йæ цæсгом барухс. 
Иæ амонæн æнгуылдзыл машинæйы дæгъæл тилгæ, тыргъ- 
мæ æрбахызт бæрзонд къабазджын лæппулæг. Иæ дæргъæлвæс 
цæсгом — саулагъз. Ие ставдуылæн сæры хъуынтæ, йе ’рфгуы- 
тæ æмæ рихитæ — бæзджын, сатæг сау. Ие ’фсæр — стыргомау, 
118 

дæстытæ —тызмæгхуыз. Иæ уæлæ — джинс-костюм. Къурт- 
кæйæн йæ уæллаг æгънæджытæ — гом, æмæ дзы йæ бæзджын 
сау риуы хъуынтæ æддæмæ бырсынц. Аселы куы ауыдта, уæд 
йæ цæстыты цыдæр сусæг арт ссыгъд. 
— Дæ бон хорз, Асель,— йæхицæн аргъ чи кæны, ахæм 
адæймаджы хъæлæсæй салам дæтты чызгæн. 
— Æгас цу. 
— Æххæст ма Шокирæн дæр бæгæны куы сдавис,— лæгъ- 
стæхуызæй дзуры йæ хомæ Карим. 
— Æгонгæй, Асель, нæ хъæуы,— йе стыр къухтæ батылдта 
уазæг. Иæ бæзджын хъæлæсы мыртæй бæлвырд хъуысы, чыз- 
джы ном дзурын ын тынг æхсызгон кæй у, уый. Иæ цæсго- 
мыл мидбылхудт æрбынатон æмæ дзы нал хицæн кæны. 
— Цырддæр змæл, баизæр ныл уыдзæн,— дзуры Кариммæ. 
— Гъе, ме ’мхæрæфырты гæбаз, æз дын æгас куы уон, уæд 
ма æппындæр мацæмæй тæрс, хæрзхаст æфсургъы мыр-мыры 
фæстæ æххормаг гæды фынгмæ куыд суаса, уыйау сыхъуыст 
Каримы мæнгуд хъæлæс. 
— Мæ «Волгæ»-йы йæ æз ралас-балас кæнын, йæхицæй та 
мын ай æппæлы,— худы йыл Шокир. 
— Цард хæлæгæй нæу. Кæд æз дæр искуы ахæм хæдтулгæ 
балхæнин. 
— Мæнæ ма йыл иу чысыл ауайон, стæй дын æй æз балæ- 
вар кæндзынæн. 
— Лæгæн йæхимæ куы ницы уа, уæд искæй исæй ис нæй,— 
йæ къух ыл ауыгъта Карим, йæ къæхтæ ныхсадта æмæ тасыл 
иуварс ахæцыд. Уæдмæ Асель пъадвалæй дыууæ бæгæныйы 
авджы схаста. 
— Гъе уый дын чызг! Иæ хъæуы аргъ æфсымæры дæр иæ 
ферох кодта! — цины хъæр сирвæзт Каримы риуæй. 
Шокир æвгтæ райста, сæ сæртæ сын йæ къухы стыр æнгуыл- 
дзы ныхæй сæппæрста æмæ дзы иу Кариммæ радта, йæхæдæг 
чызгмæ йе ’ргом аздæхта. Иæ цæсгомыл къæмдзæстыг мидбыл- 
худт фæзынд, цыма, цы не ’мбæлы, ахæм хъуыддаг аразы. 
— Мойгæнæг чызг дæ, æмæ хорз амонд дæ хай,— дзуры 
Асельмæ, йæ цæсгоммæ йын уарзæгой цæстæй кæсы. Чызг дзы 
фефсæрмы. 
— Бузныг,— зына-нæзына банкъуыста йæ сæр æмæ мидæмæ 
бацыд. 
— Дæхи дарын куы базонай, уæд ды фæуыдзынæ йæ хай,— 
хъуысы йæм Каримы ныхас. 
Хъазгæ кæны, æви йын æцæгæй æвæры зæрдæ? Иæ хъæлæ- 
сы уагмæ гæсгæ хъазын йæ фæсонæрхæджы дæр нæй. Уый та 
куыд? Иæ хойы усджын лæгæн дæтты уæдæ? Цы ’нæхсæст æф- 
119 

сымæр ын и, æвæдза. Кæм цы дзурын хъæуы, уый дæр нæ зо* 
ны... 
— Ахæм амонд та кæмæ хауы... — чызгæн йæ хъуыдытæ 
фескъуыдта Шокиры бæзджын хъæлæс. Асель дзы цыдæр æн- 
къард мыртæ ацахста, æмæ йæ цæсгом ссыгъд. 
— Мæ хойы гæбаз, мах кæсаг ахсынмæ фæцæуæм! — хъæ- 
рæй дзуры Карим. 
«Гъер цæуыл хъæр кæны? Хъуамæ гыццыл ницæй тыххæй 
дæр бæстæ йæ сæрыл сиса, цыма йын къуырма дæн»,— æрба- 
мæсты йæм Асель. 
Дыууæ ’мхæрæфырты феддæдуар сты. Карим «Волгæ»-йы 
абадт. Шокир машинæимæ цыдæртæ архайы æмæ рудзгуытæм 
аивæй йæ цæст дары. Асель иуварс ацыд. 
«Æдзæсгом! Ус ын и, афтæмæй ма чызджытæм дæр кæ- 
сы!» — хъуыды кæны йæхинымæр. 
«Волгæ» скуыста æмæ фæндагыл уырдыгмæ ныййарц. Бæз- 
джын рыг хæрдмæ йæхи систа æмæ уæлдæфы æнæзмæлгæйæ 
лæууы. 
«Дæхи дарын куы базонай, уæд ды фæуыдзынæ йæ хай». 
Цы зæгъынмæ хъавыд уыцы ныхæстæй Карим? Ноджы сæ 
куыд æнæдызæрдыгæй загъта. Гъер-ма уымæ кæс. Уагæр ма 
йæхи чызг куы уаид... 
Ие ’фсымæрмæ æрæджиау смæсты Асель. 
5 
Хуымæтæг цыппаруæладзыгон бæстыхай. Блоктæй арæзт хæ- 
дзар. Спичкæйы къопп йæ иу тигъæй стъолыл куы ’рæвæрай 
уыйау быгъдæг ран сидзæрхуызæй лæууы. Арвæй зæхмæ дзы 
зæрдæ цæмæй барухс уа, уый нæй. Иæ бакастмæ гæсгæ афтæ 
банхъæлæн ис, цыма мидæгæй дæр æддейы хуызæн афтид æмæ 
æнæзæрдæисгæ у, фæлæ Асель афтæ нæ хъуыды кæны, уымæн 
æмæ æгæр амондджын у. Иæ риу æмбисонды ’нкъарæнтæй бай- 
дзаг, æмæ йæ сæ уæлныхты дыккаг уæладзыгмæ фæхæссынц. 
Кæддæр арвы дуар гомæй федта æмæ, æвиппайды йæ былал- 
гъыл цы дзырд æрбабадт, уый уыди «Ахуыргæнæг». Уæдæй 
фæстæмæ йæ бæллиц йæ зæрдæйы фæхаста, цæсты гагуыйау æй 
фæхъахъхъæдта, куыд йæ бон уыд, афтæ йæ фæрæвдыдта æмæ 
йæм ныр æрбахæстæг. Чызг йæ царды цы ’нахуыр ногдзинад 
æвзары, уый йæ иуæй тæрсын кæны, иннæмæй йыл ныфсы ба- 
зыртæ садзы. Исты хуызы куы фæкъуылымпы уа, кæнæ йын 
хæрамдзинад йæ размæ цæлхдуртæ куы сæвæра... Нæ, нæ! Фæ- 
къуылымпы уæвæн ын нæй! Иæ зонындзинæдтæ фаг сты пе- 
динститутмæ бацæуынæн. Иу фæлварæн ратдзæн æмæ дзы 
ахуыр кæнын райдайдзæн. «Нæ, Асель, цыфæнды куы фæкæ- 
120 

«ай, уæддæр ды институтмæ нæ бацæудзынæ,—дзуры йæм йæ 
зæрдæ.—Дæ ныхыл фыст нæй, æмбарыс?» Уыдон та цы ны- 
хæстæ сты? Адæймаг истытæ куы бавзары, уæд ын зæронд 
устытæ фæзæгъынц: «Дæ ныхыл фыст уыди». Æндæр рагацау 
ныхыл фыст ницы вæййы. «Царды тыхджын уæвын хъæуы, 
-æмæ уæд дæ къухы алцыдæр бафтдзæн»,— мысы Аланы ныхæ- 
йтæ. Алан... Куыддæр институтмæ бахауа, афтæ йæм смой кæн- 
дзæн, æмæ сæ хæдзары иумæ æрцæрдзысты. Уый тыххæй сæм 
ницыма ныхас рауади, фæлæ йын хъуамæ Алан сразы уа. Уæ- 
дæ фатерæн æхца фидын хуыздæр у? Иæ ныййарджытæ йын 
хорæты цъæхсæртæ уымæн нæ аскъæрдтой, æмæ адæмы къуым- 
ты рахау-бахау карна. Уæвгæ Асель йæ уарзонимæ мусонджы 
дæр фæцæрдзæн. 
«Куыддæр чындзы ацæуай, афтæ дын ацы хæдзар балæвар 
кæндзынæн. Æцæг-иу дæхицæн хорз мойаг ссар»,— йæ хъустыл 
уайынц Дибæйы ныхæстæ. Цымæ Алан йæ зæрдæмæ нæ фæ- 
цæудзæн? Хъуамæ фæцæуа. Ахæм дзæбæх лæппу... 
Асель йæ хъуыдытæм йæ мидбылты бахудт æмæ йæ цыд 
фæтагъддæр кодта. Фыццаг фæлварæнæй фондз куы райса, 
уæд Аланæн сæхимæ фæндаг ратдзæн æмæ... Рæвдздæр куы 
"рцæуид уыцы рæстæг. Хуыцауæй разы, ныр æй бирæ æнхъæл- 
мæ кæсын нал хъæуы. Рæхджы Алан йæ лæг суыдзæн. Лæг... 
Цы ’хсызгон дзырд у. Зæрдæмæ дзы цыдæр хъæрмад ивылы... 
— О-о, мæнæ ма кæй уынын! — йæ адджын хъуыдытæ йын 
фескъуыдта кæйдæр цины хъæр. Сылгоймаджы хъæлæс у æви 
нæлгоймаджы? Асель æм йе ’ргом аздæхта. Уырыссаг æмæ фæ- 
сарæйнаг литературæйы кафедрæйæ рахызт рæстæмбисрæзт 
мыдхуыз нæлгоймаг. Фынддæс æмæ йыл ссæдз азæй фылдæр 
нæ цæудзæн, фæлæ æгæр хæрзхуыз æмæ лæгуын кæй у, уымæ 
тæсгæ йæ карæй хистæрхуыз зыны. Ие ’рвхуыз костюм ынйе 
уæнгтæ æлхъивы, ноджы ма йæ нард хъуырыл фæтæн галстук 
бабаста, æмæ Асельмæ афтæ кæсы, цыма ныртæккæ фæхуыдуг 
уыдзæн. Нæлгоймаг, æвæццæгæн, йæ гæмæх сæр Дæ даргъ дзык- 
кутæй амбæрз-амбæрз кæнын сахуыр æмæ та сыл ныр дæр 
иуварсырдæм йæ тыппыр къух ахаста, стæй йæ чызгмæ балæ- 
вæрдта. 
— Дæ бон хорз, Цæрæг,— салам ын дæтты Асель. 
— Æгас цу, æгас, Асель,— зæрдæлхæнæн худт кæны Цæ- 
рæг. 
«Цы хидгæнаг къух ын и»,— æнæрвæссонхуызæй йæ цæсгом 
фенцъылд кодта чызг æмæ йæ къух аивæй йæ синысæртыл 
асæрфта. Цæрæг ын фыр диссагæй йæ уавæр нæ бамбæрста. 
Йæ ивад цæсгомыл козбаугæнæджы мидбылхудт фæзынд. Йе 
*тъуыз цæстытæ дæр худынц. 
ш 

— Дæ гæххæттытæ махмæ æрбахастай уæдæ, нæ? — цыма 
сæм уый размæ ныхас уыди, æмæ чызг æппынфæстаг йæ ком- 
мæ бакаст, уыйау фæрсы Аселы. 
— О,— сæрыстырæй йын дзуапп дæтты чызг. 
— Каецы факультетмæ? Кæй зæгъын æй хъæуы, махмæ. 
— О,— йæ сæр разыйы тылд кæны Асель. 
— Цом-ма, æз дæм фæкæсон,— йæ цонгмæ йын бавнæлдтаг 
Цæрæг. 
— Нæ хъæуы... Æз мæхæдæг... 
— Цом-ма, цом, æфсæрмы ма кæн,— барджын хъæлæсæй* 
дзуры Цæрæг, йæ цонгыл ын ахæцыд, æмæ уæрæх агъуыстмæ- 
бахызтысты. Асельмæ афтæ кæсы, цыма институтмæ Цæрæджы 
æххуысæй цæуы, æмæ адæргæй йæхицæн бынат нал ары. Æрæ- 
джиау адæмыл йæ цæст ахаста. Цалдæр сылгоймаджы стъолы 
фарсмæ бадынц æмæ абитуриентты сæхимæ фыссынц. Сæ иуы 
дзы цыма зоны. Уый у, æвæццæгæн. Дибæйы хæлар. Æнхъæл- 
дæн, Терезæ хуынди. Аселæн цæмæдæр гæсгæ йæ зæрдæйы 
гуыпп-гуыпп ссыд. 
Цæрæг ын йæ гæххæттытæ йæ къухæй айста æмæ сæ стъо- 
лыл æрæвæрдта. Чызг ма сæм февнæлдта, рады чи лæууы, уы- 
донæй худинаг у, зæгъгæ, фæлæ йын Цæрæг йæ къух ацахста 
æмæ халассæр ацæргæ сылгоймагмæ хъуыддагхуызæй дзу- 
ры: 
— Терезæ, замманай чызг филологон факультетмæ цæуы 
æмæ йæ тагъддæр ныффысс, науæд йæ фæнд аивдзæн, æмæ- 
дын æй нæ ныббардзынæн. 
— Гъер цытæ дзурыс, Цæрæг? — бынтон ныфсæрмы Асель. 
— Уый чызг нæу, фæлæ — зæд. Иæ хъæлæс дæр — зæды 
хъæлæс. Чи дын у, дæ хорзæхæй? — Цæрæджы фæрсы Терезæ. 
Иæ цæсгомы хуызыл бæрæг у, Асель йæ зæрдæмæ тынг кæй 
фæцыди, уый. Йæ мидбылты дæр ма йæм бахудт. 
— Цæрæг ын йæ фарстæн цы дзуапп ратта, уый нæ зоны 
æмæ ницы дзуры. 
— Æмбарын дæ...— хинхудт кæны сылгоймаг. 
— Раст мæ нæ бамбæрстай. Нæ мадæлтæ иу хъæуæй сты, 
æмæ иумæ хорз цæрæм... 
Терезæ йын йæ ныхæстæм ницы хъус æрдардта, чызджьг 
гæххæттытæ йæхимæ æрбайста, рафæлдæхта сæ æмæ йæ къух- 
тæ йæ мæллæг уадултыл авæрдта. 
— Мæ хæдзар, æна! Асель куы дæ æмæ мæм куы ницьг 
дзурыс! 
— Цымæ ма мæ, зæгъын, базонис,— худы йæм Асель. Тере- 
зæ йæ бынатæй фестад æмæ йæ йæ хъæбысы ныккодта. 
— Мæ фыдыстæн, нал дæ базыдтон. Дæ мад схъæздыг æмæ- 
122 

ма кæуыл æрвæссы... Кæдæй нырмæ мæм нал æрбацыд... Куыд 
у, куыд, Дибæ? 
— Дзæбæх у. 
— Саламтæ йын-иу ратт. Дæ рагон хæлæртты, зæгъ, ма 
рох кæн. 
— Хорз, зæгъдзынæн ын,— йæ мидбылты худы Асель. 
— Гъы, цы рæсугъд чызг сси,— Цæрæгмæ дзуры Терезæ.— 
Гыццылæй дæр рæсугъдхъуаг нæ уыди, фæлæ...— Иæ бынаты 
та сбадт æмæ фыссын райдыдта.— Сызгъæрин майданимæ уни- 
верситетмæ цæуыннæ цæуыс кæнæ мединститутмæ? — фæрсы 
Аселы. 
— Ахуыргæнæг суæвын мæ фæнды. 
— Æмæ ахуыргæнæджы дæсныйад университеты дæр рай- 
сæн ис. 
«Аланæй мæ мæ къах никуыдæм хæссы»,— дзуапп ын дæт- 
ты йæхинымæр Асель. 
— Рæдийыс цыма... Республикæйы сæйраг горæт, универ- 
ситет, театртæ, кинотеатртæ, парк, проспект, ам та...— дзуры 
Терезæ. 
— Æгонгæй, Асель, ардыгæй макуыдæм ацу,— йæ ныхас 
сæм баппæрста Цæрæг. 
— Мæнæн Гулистанæй1 зынаргъдæр горæт нæй. Ам сахуыр 
дæн æмæ мæ никуыдæм фæнды цæуын. Университет та... Ахуыр 
кæнын кæй фæнда, уый институты дæр сахуыр кæндзæн,— дзу- 
ры Асель. 
Терезæ йæм худæнбылæй скаст, ома рæдийыс, фæлæ бар — 
дæхи, фæлварæнты гæххæтт æм радта, æмæ Цæрæгмæ дзуры: 
— Истыл æй банымай. 
— Æниу ма йæ ма райсут,— йæ цæст æм ныкъулы Цæ- 
рæг.— Ахæм чызджытæ уæм арæх æрбацæуы? 
Аселы цонгмæ та бавнæлдта æмæ йыл дуары ’рдæм ахæ- 
цыд. Чызг дзы аивæй йæхи суæгъд кæныныл архайы, фæлæ йæ 
Цæрæг нæ уадзы. Уынгмæ ахызтысты. Иуы дзыхæй дæр сæ 
хъыпп-сыпп нæ хауьг. Цæрæгæн адæмы ’хсæн чызгимæ дзурын 
æнцон вæййы, фæлæ йемæ хицæнæй куы аззайы, уæд йе ’взаг 
йæ коммæ нал фæкæсы. Хъусæй лæууын аив нæу, уый æмбары 
æмæ тыхсы, йæхимæ мæсты кæны, гыццыл чызджы раз хъæу- 
гæ ныхæстæ ссарын кæй нæ фæразы, уый тыххæй. Æнхъæл 
уыди, Асель скъола каст куы фæуа, уæд ын йæ зæгъинæгтæ 
зæгъдзæн, йæ зæрдæйы ’лхынцъ ын райхалдзæн, æмæ ныр ба- 
гоби. 
«Замманай фадат дын фæци, æмæ дзы спайда кæн»,— дзу- 
1 Гулистан — æрымысæггаг горæт у, иронау — Дидинæгдон. 
123 

ры йæхицæн абадгæ усгур, фæлæ йæ дзых схæлиу кæнын йæ 
бон нæу. Пъæззы йыл ныббадт. Ехх, æнæ уæлдай ныхасæй йæ* 
куы бамбарид! Куы йын зæгъа, уæд ын сразы уыдзæн цымæ? 
Куы нæ йын сразы уа, æмæ ма йæхи чызджы цæсты дæр куы 
бафтауа. Нæ, уый бæсты... «Цы уый бæсты? Афтæ иунæгæй, 
кæдмæ баддзынæ? Адæм дыл худын куы райдыдтой. Раргом 
ын кæ дæ уарзондзинад! Æдзухдæр сæм уый тыххæй куы цыд- 
тæ, куы-иу æй федтай, уæд дыл-иу æхсæв-бонмæ хуыссæг куы 
нал æрхæцыд... Нæ, æгæр рæсугъд æмæ буцхаст чызг у, фæхуд- 
дзæн ыл. Зæронд лæгуынсæр лæгæй цы кæны? Ома куыд цы 
кæны? Æмæ кæй равзара, уый дæуæй хуыздæр уыдзæн? Ацы 
горæты филологон наукæты кандидаттæ бирæ ис?.. Кандидат 
кандидат... Æвзонг чызг кандидатæй йæ сæр хойы? Адæймагæн 
аргъ кæнын иу хъуыддаг у, уарзын та — бынтон æндæр хъуыд- 
даг. Гыццылæй йæм хорз зæрдæ дардта, бæргæ, йемæ-иу хъа- 
зынæй нал æфсæсти, фæлæ ныр... Уæд-иу æй йæ хъæбысы куыд 
фелвæста, афтæ та йæ куы фелвасид æмæ йæ аргъауы бæстæ- 
мæ куы ахæссид! Куыд амондджын уаиккой, æвæдза! Цæй лæ- 
мæгъ дæ, цæй, гормон,— худы йæхиуыл Цæрæг.— Афтæмæй’ 
ус кæд ракурдзынæ? 
— Уæ бинонтæ куыд сты? 
Арвæй зæхмæ уыцы фарста ссардта æмæ йæ срæцыгъта. 
Кæд й-æ фæдыл исты ныхас расаид, æмæ йын фенцондæр уаид. 
— Ницы сын у,— дзуапп ын дæтты Асель, фæлæ йæ хъæ- 
лæс мæлæты уазал у. Уый æдде ма йæхи афтæ дары, цыма йæ 
Цæрæгмæ иу уысмы бæрц дæр не ’вдæлы. Цæрæг йæ кæцыдæр 
æнкъарæнæй æмбары, чызг æм цы зæрдæ дары, уый, фæлæ йæ- 
йæ мæнгæфсон æмбудæныл кæронмæ æууæндын нæ фæнды æмæ 
дарддæр кæны йæ ныхас: 
— Æз Дибæйы бирæ уарзын. Тынг хорз адæймаг мæм кæ- 
сы. Сæрæн лæгау хъæддых æмæ раст зондыл хæст у. 
Чызг йæхимидæг батыхст, сдзæгъæлгаст. Цæмæй йыл Цæ- 
рæджы зæрдæ ма фæхуда, уый тыххæй йæ сæр «о», зæгъгæ, 
банкъуыста æмæ та донхæрисы ’рдæм æнæрхъæцæй бакаст. 
Уым ын цы баззад цым.æ? Сусæг-æргомæй йæм цы бакæс- 
бакæс кæны? Бандоныл лæппу бады æмæ бадæд. Фæлæуу-ма, 
фæлæуу. Каед амæ æнхъæлмæ кæсы, мыййаг? Цæрæгæн йæ* 
зæрдæмæ цыдæр тасдзинад бахъуЫзыд, фæлæ йæ уайтагъд йæ- 
хицæй фæсырдта. Нæ, нырма йын цæй уарзон уыдзæн... 
. — Фæлварæнтæй ма тæрс, æз дæм мæ цæст фæдардзынæн,-т- 
æвиппайды рахызт зæрдæлхæнæн ныхæстæм, фæлæ Аселы 
’дхынцъ мæстыхуыз цæстытæм куы фемдзаст, уæд хорзау нал 
фæци. Цæмæн æм смæсты цымæ? Хæрзаудæн ыл куы кæны... 
Ногæй та уыцы ’нæбайрайгæйы «цæст дарын»! Абон Асе- 
124 

лæн Дибæ дæр афтæ загъта: «Цæрæг дæм йæ цæст куы фæда- 
рид...» Æмæ уымæн алывыдтæ акалдта, фæлæ амæ уый бæрц; 
нæ уæнды. Уæвгæ та йæм куы уæндид, уæд æй исты дæрзæг 
ныхасæй фелхыскъ кæнид. Уæдæ йæхицæй бæсты бикъ комьг 
дæгъæл цæмæн аразы? Цыма уый йеддæмæ ахуыр кæнын ни- 
чи фæразы. Диссаг сты ацы хистæртæ. Сæхицæй æрыгондæрьг 
зонындзинæдтыл æппындæр не ’ууæндынц. 
— Фыццаг фæлварæнæй дын фондз куы нæ сæвæрой, уæд, 
зæгъын, куы фæкъуылымпы уай...— чысыл ныхкъуырддæрæй 
дзуры Цæрæг. 
Тæдзынæгæй — цыхцырæгмæ. Цыма йын иу æфхæрд фаг 
нæ уы’ди. «Фондз куы нæ райсай» — нæ, фæлæ «куы нæ сæвæ- 
рой». Ома йæхæдæг ницы сæнтаудзæн, фæлæ Цæрæджы ’ххуы- 
сæй... 
— Бузныг. Æгайтма мыл тыхсыс, фæлæ... Æз мæхæдæг...— 
йæ маст æмбæхсгæйæ йын арфæ кæны Асель.— Фыццагæй фондз 
куы нæ райсон, уæд иннæ фæлварæнтæ дæр ратдзынæн æмæ- 
бахаудзынæн. 
— Æз дыл дызæрдыг нæ кæнын, фæлæ уæддæр...— цæхгæр 
фæсаст Цæрæджы хъæлæс.— Адæймаджы хæрз гыццыл хъуыд- 
даг бахъыгдары. Дæ размæ исты цæлхдур куы фæуа, мыййаг... 
— Ма мын тæрс. Ахæм лæмæгъ нæ дæн. 
— Ахуыргæнæг абитуриентæн барæй дæр сæвæры æвзæр- 
бæрæггæнæн, æмæ куы нæ бахауай, уæд... Цы зæрдæ дæм да- 
рын, уый зоныс...— Цæрæг ныссуйтæ. 
— Мæн тыххæй искæмæн иу ныхас дæр куы зæгъай, уæд. 
дæм фæхæрам уыдзынæн. Æз мæхæдæг фæлварæнтæ дæттын- 
хъом дæн.— Чызгæн йæ хъæлæс бæлвырд фæкарздæр. Иæ цæ- 
стыты знæт цæхæр фæзынд. Цæрæг æй афтæмæй никуыма фед- 
та æмæ фæуыргъуыйау. 
— Ме ’ххуыс дæ нæ хъæуы æви?..— фæрсы йæ тæргайхуы- 
зæй. 
— Цæмæн афтæ зæгъыс? Æз дæ м-æ хистæр æфсымæрыл 
куы нымайын. 
«Мæ хистæр æфсымæр! Мæ хистæр æфсымæр!» — риссын 
кæнынц уыцы æртæ дзырды Цæрæджы хъустæ. Цыма æртæ- 
згæхæрд хъамайы сты, уыйау ын рæхойынц йæ зæрдæ. Æфсы- 
мæр, æфсымæр... Нæ, нæ! Цæрæг йе ’фсымæр уæвыныл никуы 
сразы уыдзæн! Чифæнды дæр ын уæд, æрмæст æфсымæр — нæГ 
Уал азы дзы йæхицæн зæрдæтæ уымæн февæрдта, цæмæй йæм 
ныр æфсымæры цæстæй акæса? Нæ, уый никуы уыдзæн! Ни- 
куы! 
.--»- Уæдæ дæ цæуыннæ фæнды? — чызджы зæрдæйы уаг кæ- 
ронмæ базоныныл архайы Цæрæг. 
12& 

— Искæй фæрцы куы бахауон, уæд мæ ахуыргæнджытæм 
цавæр цæстытæй кæсдзынæн? 
Цæрæгæн фенцондæр. Уый та цы фенхъæлдта, хуыцау — йæ 
зонæг! Асель цыфæнды дзурæд, хъусын æм нæ хъæуы. Фондз 
ын сæвæрын кæндзæн, стæй хъуыддæгтæ сæхæдæг сæхи амон- 
дзысты. 
Цæрæг фæджих. Асель афтæ зæрдиагæй кæмæ худы цы- 
мæ? Ау, донхæрисы бын цы лæппу бады, уымæ? Бадгæ нал 
кæны. Слæууыд æмæ Асельмæ йæ мидбылты худы. Цæрæгæн 
йæ зæнгтæ адон сты, зæхх йæ къæхты бынæй фæлидзы. Зæр- 
дæ риуы къултыл йæхи хойы. Дадзинты туджы бæсты тад зды 
стырындз. Кьæмисæнтæ фæйнæрдæм фæрæдувынц. 
— Хатыр бакæ, Цæрæг,— къæмдзæстыгхуызæй йæм дзуры 
чызг. Нæ, къæмдзæстыг уыйас нæу, амондджын цас у. Лæп- 
пуйы ’рдæм фæтæхы. О, о, фæтæхы. Цæрæгмæ афтæ кæсы, 
цыма урс бæлон фестад æмæ тæхгæ фæкæны. Ехх, ныр егъау 
цæргæс куы фестид æмæ йе ’мыджыры куы акъабæзтæ кæнид, 
Аселы та йæ уæлныхты куы ахæссид!.. Сæнттæ, сæнттæ... 
Цæрæг мæстæй мæлы йæ лæгуын сæрмæ, йæ нард гуыбын- 
мæ, йе ’взонджы бонтæ æнæ рæсугъд сылгоймаджы рæвдыдæй 
кæй аивгъуыдтой æмæ сын раздахæн кæй нал и, уымæ, хæлæг 
кæны, донхæрисы бын ын йæ рухс бæллицмæ чи æнхъæлмæ кæ- 
сы, уыцы хæрзконд лæппумæ. 
«Асель институтмæ куы нæ бахауид. Алы бон æй амондджы- 
нæй куы уынон, уæд мын зын уыдзæн»,— хъуыды кæны йæхи- 
нымæр. 
6 
— Ахæм дзæбæх гауыз дын балхæдтон æмæ диссаг! — йæ 
цин йæ хъуыры фæбадт, афтæмæй дзуры Дибæ. 
— Æмæ ма дзы цы кæныс, мамæ? Гауызты бын куы фес- 
тæм...— куыдфæндыйы хъæлæсæй йæ фæрсы Асель. 
— Уый та дын цы ныхас у? — цыма йæ нæ бамбæрста, уы- 
йау æм фæрсæджы цæстæй кæсы Дибæ. 
Чызг йæ был фесчъил кодта æмæ йе уæхсчытыл схæцыд. 
— Нæ зонын, уый бæрц гауызтæ нæ цæмæн хъæуы? 
— Ис мæгуыры хос нæу, æдылы къоппа. Абон ницы хъуаг 
.дæ, нæ?.. 
— Кæм ма йæ æвæрыс? Бынат нæм куы нал и,— сæттын 
ын нæ комы Асель. 
— Кьуымы уал лæууæд. Æхсæвæр ын куы нæ æвæрæм... 
— Нæ дæ æмбарын, мамæ. Хъæуы дæр, ам дæр нæ агъуы- 
стытæм дзаумæттæй къух бакæнæн нæй, ды ма уæддæр хæс- 
сыс æмæ хæссыс... 
т 

— Кæй нæ мæ æмбарыс, уый хорз нæу. Иу чысыл æххор- 
магæй куы аззаис, уæд мæ æгæр дæр ма æмбарис,— йе ’нæмæт 
цард ын йæ цæстмæ дары Дибæ, сырххъулон гауыз пъолыл 
райтыдта, æмæ йæ цæсгом мидбылхудтæй айдзаг. Иæ цæстытæг 
дæр кæдæй-уæдæй æрттивын райдыдтой. Æхсызгонæй куы йæ 
чызгмæ бакæсы, куы — гауызмæ. Асель ын йæ циныл кæй нæ 
цин кæны, уый йын иуæй хъыг у, иннæмæй та йæ дисы ’фтауы. 
Иæхæдæг-иу æрыгонæй ног дзаума куы федта, уæд ыл-иу ба- 
зыртæ базад. Фыццаг хатт дуканийы уæйгæнæгæй кусын <уы 
райдыдта, уæд æй фæндыд æппæт дзаумæттæ дæр йæ хæдзгр- 
мæ адасын, йæ чызг та дурын цыртау æдзæмæй лæууы æме 
гауызмæ кæсгæ дæр нæ кæны. Нæ, ацы хатт æй афтæмæй на,- 
ныууадздзæн! Хъуамæ йын йæ рæдыд йæ цæстмæ бадара, на- 
уæд æгæр стырзæрдæ у æмæ хорздзинадæн аргъ кæнын никуьг 
базондзæн. 
— Дæ зæрдæмæ нæ цæуы? — къахæн фарст кæны Аселы. 
— Æмæ-гъа... Ницы йын у... 
— Ома куыд ницы йын у?! — фæкъæртт и Дибæ.— Цы 
мæрдтаг дæ, хуыцауы хатырæй?! Сылгоймаджы миниуджытæй 
дæм куыд ницы фæци?! Хæдзары дзаума дæу нæ хъæуы, рæ- 
сугъд уæлæдарæс ды нæ уарзыс! Цы уарзыс уæдæ, цы?! — Га- 
уыз сабыргай батыхта æмæ йæ къулы рæбынмæ батылдта, йæ- 
хæдæг хъуыр-хъуыр кæны йæ фындзы бын: — Цыма сæ мæхи- 
цæн æлхæнын! Мæн дзы иу галаган дæр нæ хъæуы! Кæд, зæ- 
гъын, мæ чызгæн исты ныууадзин! Æмæ дын уый та йæ хуыз- 
дæр арфæ!.. 
— Мамæ... 
— Цы «мамæ», цы?! — фæзылд æм Дибæ.— Æниу мæхи 
цæуыл хæрын, кæд æдылы нæ дæн, уæд? Нæ фыдæлтæ тьгнг 
раст загътой: «Хорзæн бын ма скæ, æвзæрæн бын ма ныу- 
уадз». 
— Æмæ дзы æз кæцытæм хауын, мамæ? — йæ мидбылты 
йæм худы чызг. Мадæн дæр йæ маст йæ риуы, атад, æмæ йа^ 
цæсгом бахудызмæл. 
— Æвзæртæм,— дзуапп ын дæтты, йе ’цæг æнкъарæнтæ æм- 
бæхсгæйæ. Ныллæг бандоныл фæлладхуызæй йæхи æруагъта. 
Асель йæ разы дзуццæджы ’рбадт, йæ рæмбыныкъæдзтæ ма- 
ды уæрджытæм сбыцæу кодта, йæ къухтæ та йæ роцъомæ са- 
рæзта, афтæмæй йæм хæрдмæ кæсы. 
— Нæ, мамæ, сайгæ мæ кæныс: æз æвзæртæм нæ хауын.— 
Сылгоймаджы бахудын фæнды, фæлæ йæхиуыл ныххæцыд. Иæ 
цæсгом та барæй фæтар кодта. 
— Мæ иунæг хъæбул йæ бонтæ, адæммæ хæлæггæнгæйæ, 
ма æрвита, зæгъгæ, мæ удæй арт цæгъдын, ай та мæ куыдзы 
127 

хъуыды дæр нæ кæны! — цыма искæмæн йæ чызгæй хъаст кæ- 
ны, уыйау дзуры мæстыйæ. 
— Мæ хуызæн мад никæмæн и, æвæдза,— фæлмæн хъæлæ- 
сы уагæй бафиппайдта Асель æмæ Дибæйы зæнгтæ йæ хъæбы- 
сы ’рбакодта. Сылгоймаджы цæсгом барухс. 
— Нæй, демæ дзурæн нæй. Цардæн мур дæр ницы ’мбарыс. 
— Институтмæ дæр уымæн цæуын, цæмæй истытæ бамба- 
рон. 
— Дæ гæххæттытæ балæвæрдтай? 
— о. 
— Цæрæджы нæ федтай? 
— Куыннæ йæ федтон. Тыхсгæ дæр ма дзы скодтон. Мæ 
донгыл мын ныххæцыди æмæ мæ нæхимæ нал уагъта. «Хорз, 
æмæ мæм Алан æнхъæлмæ каст, æндæр мæ фæдыл рацыда- 
ид»,— йæ ныхас дарддæр ахæццæ кодта йæхинымæр. Хъæрæй 
дæр æй зæгъид, фæлæ цæмæйдæр стъæлфы. Цæмæй, уый йæ- 
хæдæг дæр нæ зоны. Афтæ йæм кæсы, цыма йæ йæ мад нæ 
•бамбардзæн, цыма йын йæ рæсугъд æнкъарæнтæн фаг аргъ 
не скæндзæн. 
— Цæрæгæй афтæ ма дзур, мæ къона,— ныртæккæ дæр ма 
тыргъы æрвнæрæгау цы тыхджын хъæлæс нæрыди, уый ныр 
царвæй сæрстау æрлæгъз и.— Уыдон цавæр бинонтæ сты, уый 
зоныс? Астæуккаг Азийы сын сæ фарсмæ никæй æрæвæрдзы- 
нæ. Цæрæг кæй фæсдуар балæууа, уымæн йæ хъул сах абад- 
дзæн... 
— Уыцы сылкъи? — йæ тых-йæ бонæй ныппыррыкк кодта 
Асель æмæ фестад. 
— Куыд сæрхъæн у æрыгон чызг, куыд,— йæ сæр дыууæр- 
дæм тилы Дибæ.— Цалынмæ йæ цард къæдз лæдзæгæй не 
’рхойы, уæдмæ йæм куыд ницы бахъары... 
Сылгоймагæн йæ рохст цæстæнгас кæдæмдæр адзæгъæл. Иæ 
чызгимæ æргомæй дзура, æви уал æй раздæр цæттæ бакæна? 
Асель дæр йæхи хуызæн хивæнд у, кæцырдæм фæуыдзæн, хуы- 
цау — йæ зрнæг. Иуырдæм куы ныффæрск уа, уæд æй æнæхъæн 
дзыллæтæ дæр нал басæтдзысты. Уымæ гæсгæ йæм фæлмæнæй 
дзурын хъæуы. 
— Ахуыр кæнын куы райдайай, уæд æм дæ хъус æрдар, 
мæ къона. 
— Мамæ, цытæ дзурыс уый?! — фæтарсти чызг. Ие стыр 
хъоппæг цæстытæй дискаст кæны Дибæмæ, цыма йын йе ’цæг 
хъуыдытæ ацахсынмæ хъавы. Кæд уыцы ныхæстæ йæ мады дзы- 
хæй не схаудтой, кæд æм æндæр искуыцæй æрбайхъуыстысты... 
Нæ, Дибæ сæ загъта, лæгъстæхуызæй, фæлæ уыцы иу рæстæ^ 
ломгæ хъæлæсæй. Иæхицæн сæ раджы кæй скарста æмæ сыйг 
128 

сæ рæстдзинадыл æппындæр дызæрдыг кæй нæ кæны, уый йæ 
цæсгомы хуызыл бæрæг у. Асель мидæмæ балыгъд, адæргæй 
куы цæмæ февналы, куы цæмæ... 
— Гъер цы срог дæ?! Æвзæрæй дын цы загътон?! Алчидæр 
йæ амонд йæхæдæг аразы. Уæларвæй дæм ничи ницы ’руадз- 
дзæн,— хъуысы йæм Дибæйы дæрзæг хъæлæс æмæ йæ сагъæс- 
тыл æфтауы... 
7 
Цы ’рцыди уæддæр?! Цæмæн афтæ тынг утæхсæн кæны 
Цæрæг? Иæхицæн бынат цæуыннæуал ары? Æмæ ма йыл цы 
"рцæуа? Цалдæр азы дæхицæн зæрдæтæ кæмæй февæрай, уый 
дын бонсихорафон исчи дæ фындзы бынæй фелвасæд. Æмæ ма 
исты лæг куы уаид! Уæд йæ игæртæ цæхæрыл нæ фыциккой 
Цæрæгæн. Иæ мастæн ныббыхсид. Аселы сурæт йæ зæрдæйæ 
аппарид æмæ йæ ферох кæнид, фæлæ йæ карз æфхæрдæн куыд 
ныббыхса? Иæхи зонынхъом куы фæци, уæдæй нырмæ йыл 
ахæм тыхджын цæф никуыма сæмбæлди, йæ хъыджы уый бæрц 
никуыма ничи бацыд, æмæ цы кæна, уый нæ зоны. Иæ маст 
кæмæй райса? Аланæй? Æмæ æгæр бынноз нæ лæууы? Цæрæг 
дзы цыдæр хабæрттæ æрыхъуыста æмæ йæм йæ сæрмæ салам 
дæттын дæр нæ хæссы. Чи у? Дæлæмæ дæр, уæлæмæ дæр хæ- 
дзæрттæ аразæг! Техникум каст фæци æмæ йæ Астæуккаг Ази- 
мæ æрæрвыстой. Æрæрвыстой йæ, æмæ кусæд! Нагъ, хъуамæ 
чызджыты фæдыл зила æмæ Цæрæджы фенамонд кæна! Куы- 
сты фæстæ сæ рæстæг цы фæкæной, уый нæ зонынц ацы кус- 
джытæ дæр æмæ хæтынц, агурынц... Цæрæджы та йæ уд си- 
сынмæ дæр никуы равдæлд. Чи зоны, раст сты лæппутæ. Зил- 
тæ цы куыдз кæны, стæг дæр уый ары... 
«Ныр ын куы ницы зоныс, уæд йæ ныхмæ цы сдæ? Базон 
З’ал æй,. стæй уæд хатдзæгтæ кæндзынæ»,— йæхицæн уайдзæф- 
тæ кæны Цæрæг. 
Æнцон зæгъæн у «базон уал æй», фæлæ йæ сæххæст кæнын 
зын у, тынг зын. Уæлдайдæр та æфхæрд усгуры æнæрай уавæ- 
ры. Дæ сæрыстырдзинад дын йæ цъыф къæхты бын чи сызмæн- 
та, уый базонынмæ дæ былыцъæрттæ куыд нæ хæрдзынæ. Нæ, 
ницæмæн æй хъæуы Алан! Хъæуы йæ æрмæст Асель æмæ йæ 
никæмæн ратдзæн! Иæ цард рауæлдай кæныныл дæр сразы 
уыдзæн, уæддæр æй фæстæмæ раздахдзæн! 
Цæрæгмæ афтæ кæсы, цыма Асель йæ къухты уыди æмæ 
йын зæфцы фыдæй аирвæзт. Рагацау ын йæ зæрдæйы уаг куы 
раргом кодтаид, уæд ын чызг «нагъ» зæгъын ницы хуызы сфæ- 
рæзтаид. Цы боны хорзмæ м’а йæм æнхъæлмæ касти цымæ? И& 
ныхас иу хаттæй иннæ хатмæ æргъæвта, æмæ цъымарайæн \йæ 
•9 Цомгртаты Изæтбег 
129 

тæккæ астæу скуыси. Куыд ма дзы фервæза? Цы хуыздæр ма- 
дзал ссара йæ уарзоны раздахынæн? Кæд афонмæ... Нæ! Аселы 
ахæм чызг нæу... 
Цæрæг адæргæй йæ къæмисæнтæ æууæрды. Æрттиваг стъо- 
лы цурæй сыстад, биноныг сæрфт паркет пъолыл рацу-бацу 
кæны. Уæрæх къултыл кæрæй-кæронмæ — фæсарæйнаг гауыз- 
тæ. Морæ сервантæн йæ хæцæнтæ æмæ йæ хæрзаив нывæф- 
тыдтæ — сызгъæрин доны тылд. Æрдæгæй уæлæмæ хрусталь 
вазæтæ æмæ агуывзæтæй — йе дзаг. Егъау люстрæ дæр — 
хрусталь. 
«Кæд хæстæджытæ сты æмæ се ’хсæн ницы ис, уæддæр æз 
стыхстæн,— йæхи сабыртæ кæны Цæрæг.— Нæ, хæстæджытæ 
кæрæдзимæ ахæм зæрдæ нæ фæдарынц». Цавæр зæрдæ? Уыцы 
фарстæн Цæрæджы бон дзуапп раттын нæу, фæлæ йæ буары 
алы чырæгæй дæр æнкъары, Аселæй кæй фæфыдæнхъæл, уый. 
Уæддæр ма йæ зæрдæ цæуылдæр дары, цæмæдæр ма æнхъæл- 
мæ кæсы. Чи зоны, тынг куы бацархайа, уæд йæ къухы бафта~ 
Цæрæг ахæм лæппу нæу, йæ дыууæ цæсты астæуæй йæ фында 
фелвасын чи бауадза. Иæхи бон куы ницы бауа... Иæхи бон 
исты куы уыдаид, уæд уынджы къæйыл хъахъдзыхæй аззада- 
ид æмæ ныр мæнæ ацы æмбисонды рæсугъд уаты йæ къухы 
фыдтæ хæрид? Нæ, йæхæдæг ницы сæнтаудзæн, æмæ арвмæ 
асинтæ дæр уымæн æвæры. Фæлæ хуыцауæй разы, мад ыи 
хорз и — сонт-монтæй дзы ницы аирвæздзæн. Цæрæгæн йæ ныф- 
сы мæсыг Даухан у. Æрмæстдæр ын уый бон бауыдзæн йае 
цард саразын. Кæм и цымæ, кæм? Куы никуыцæй зыны. Уæд 
æй иу ран куы нал фæуадзы: «Цæй-ма, лæппу, чындз æрхæс- 
сæм, кæд ма дын дæ сывæллæтты иу чысыл уæддæр барæвда- 
уин. Ацы цъæхсæртæ кæмæн ныууадзынмæ хъавыс, гормон?» 
Ахæм ныхасмæ ма куы ’рцæуиккой, уæд æй Дибæмаё минæва- 
ры хуызы арвитид æмæ хъуыддæгтæ бæлвырд-бæрæг базонид^ 
дзæгъæл гæрах куыд нæ фæуа. Гъер ма дзы уый дæр нæ рай- 
хъуысти: «Цæрæг Аселы куырдта, æмæ йыл чызг нæ барвæс- 
сыди». 
Бахъуаджы сахат Даухан дæр зæххы скъуыды ныххауьк 
Æвæццæгæн та сыхæгты усмæ йæ бандон ахаста. Бон-изæрмæ 
сæ доны хъæстæ дæр ма фæкæ, æрмæст сæ фыдгæйттæ кæнын 
уадз. 
Цæрæг бетонгонд кæртмæ ахызт, сæнæфсиры бын стъольг 
фарсмæ æрбадт. «Сылгоймаджы ’нгуылдзты» цæттæ пуцæлттæ 
йæ сæрмæ æрзæбул сты, æмæ сæ чи æртона, уымæ æнхъæлмæ 
кæсынц. Цæрæг сæм æнæуый йæ къух сивазы, æмæ дзы ад- 
джынæн ахæры, фæлæ сæ ацы хатт уынгæ дæр нæ кæны. Иæ 
хъуыдытæ йæ дзæгъæлдзуаг мадимæ сты. 
130 

Даухан кæрты дуарыл сабыргай æрбахæцыд æмæ Цæрæджы 
"’рдæм тыхстхуызæй æрбацæуы. Иæ къуырд дзыккутæ — сатæг 
сау ахуырст. Иæ тымбыл хæрзхуыз цæсгом — ивад, иугай æн- 
цъылдтæ йыл фæзынд, фæлæ йын йæ аивдзинад нæ халынц. 
Иæ роцъойыл цы иугай хъуынтæ и, уыдон ратонын дзы ферох, 
æмæ урс-урсид дарынц. Ие уæлæ— тæнæг халат. 
— Уый та сын цы миниуæг у,— цыма абондæргъы йæ фыр- 
тимæ ныхас кæны, уыйау дзуры сылгоймаг.— Сæ ныййарджы- 
тæм истæуыл æрбамæсты уæнт, æндæр уайтагъд сæхи марын- 
мæ фæвæййынц... 
— Кæмæй зæгъыс, кæ? — фæрсы йæ Цæрæг. 
— Кæмæй зæгъын æнхъæл мын дæ? Астæуккаг Азийы чи 
дæры, уыдонæй. 
— Чи та амардта йæхи? 
— Чи амардта, чи? Далæ дæлæсыхы чызджытæй иу. 
— Цæмæн? 
— Къулбадæг у æмæ уымæн. 
— Къулбадджытæ бирæ сты, фæлæ се ’ппæт сæхи нæ ма- 
рынц. 
— Иу лæппуйы, дам, уарзта, йæ ныййарджытæ та йæ æн- 
дæрæн лæвæрдтой, æмæ йæхи æрцауыгъта... 
— Астæуккаг æнусты хъæддаг ми... 
Даухан мидæмæ бацыд, иу чысыл дзы афæстиат, стæй фæ- 
•стæмæ рацыд æмæ йæ фыртыл бустæ кæнынмæ фæци: 
— Мæ цæнгтæ сисын нал фæразын. Утæппæт агъуыстытæ 
алы бон иунæгæй æфснай, дыууæ нæлгоймаджы гæрстæ æхс, 
и’ту сыл æвæр.— Сылгоймаг дзургæ-дзурын Цæрæджы фарсмæ 
æрбадт æмæ йын комкоммæ йæ цæстытæм ныккаст.— Тынг 
æдзæсгом дæ, æвæдза. Дæ мæгуыр мадæн уымæй уæлдай ма 
тæригъæд кæн. Гъер дæуæн цы загъдæуа?.. 
Цæрæг æм æнæбары йæ мидбылты худы. 
— Æппындæр мын нæ тæригъæд кæныс? — фæрсы йæ мад. 
Цæрæг æй æнæ дзургæйæ йæ хъæбысы ’рбакодта, фæлæ йæ 
Даухан йæхицæй ассыдта. 
— Ауай-ма дæ гадза митимæ! Куы мæ уарзис, уæд мын мæ 
хæдзармæ чындзы номыл гæдыйы лæппын уæддæр æрхæссис! 
Абадгæ усгур дæлиауæй ныуулæфыд æмæ æнкъардæй кæ- 
дæмдæр аджих. 
— Кæд рынчын дæ, мыййаг? Уæд дохтыртæн дæхи фенын 
кæ,— иу ран æй нал уадзы мад. Цæрæджы цæсгоммæ къæм- 
дзæстыг мидбылхудт бавнæлдта. 
— Рынчын бæргæ нæ дæн... 
— Уæдæ ма исчи дæ карæнмæ æнæ усæй бады? Цалынмæ 
бынтон нæ ныллæгуын дæ, уæдмæ хъуыддаг бакæ, гормон. 
131 

.— Бынтон лæгуын та ма цы хуызæн вæййы? — йæ сæры цæ- 
гаер æмбæрзæн дзыккутыл та йæ къух аивæй ахаста Цæрæг. 
— Ме ’дзард æфсымæрыстæн, мæ зæрдæ дыл худы. Ахæм 
æнæбон у... 
:— Мæхи аххос нæу, дзыцци. 
— Уæдæ мæн аххос у? 
— Мæ зæрдæ кæмæ æхсайдта, уый скъолайы ахуыр кодта, 
æмæ йæм мæ цæсгом нæ хъæцыди... 
— Чи у, чи, йæ рынтæ йын ахæрон? Æз æй нæ зонын? 
— Зоныс. 
Даухан йæ фырты цæсгоммæ æнæрхъæцæй кæсы, уæдæ мын 
æй куыд æрæгмæ амоныс, зæгъгæ. 
— Де ’ппæты хуыздæр хæлары чызг... 
— Асель?! — цины хъæр сирвæзт амондджын сылгоймаджы 
риуæй. 
— О. 
— Мæхи зæрдæ дæр æдзух уыимæ дзырдта. Замманай чызг 
у. Рæсугъд, зæрдæхæлар, коммæгæс. Æмæ сыгъдæгдзинад куыд 
бирæ уарзы, уый та. Кæнæ йын йæ зондæй цы зæгъдзынæ? 
— Уый раст у, фæлæ... 
— Фæлæтæ мауал кæ, лæппу,— йæ ныхас ын фæурæдта 
Даухан.— Иугæр дæ зæрдæмæ цæуы, уæд æй æрхæссæм. 
— Куы ницы нын дзы рауайа... 
— Ома куыд ницы рауайа? Сæ хуыздæр усгуртæ кæм сты? 
Ме ’дзард æфсымæрыстæн, Дибæ мæнæн йæ чызджы. нæ, фæ- 
лæ йæ уд дæр нæ бавгъау кæндзæн. 
— Уымæй аразгæ куы уаид, уæд бæргæ...— гуырысхотæгæн- 
гæ, дзуры Цæрæг. 
— Уæдæ кæмæй аразгæ у? 
— Чызгæн йæхицæй. 
— Ды Дибæйы нæ зоныс... 
— Зонын æй, фæлæ уымæн йæ бон циу? Мах рæстæджы та 
ма ныййарæгмæ чи хъусы? 
— Фæлæуу-ма, фæлæуу. Чызгимæ уæм исты ныхас рауад 
æви? Цыдæр уæнгмард дæ... 
— Ницы ныхас нæм рауад, фæлæ... 
— Уæдæ рагацау дæхи цы стæрсын кодтай? Дæуæй хуыз- 
дæр лæппу ссардзæн? + 
— Хæфсæн йæ лæппын — хуры тын,— йæхиуыл былысчъи- 
лæй худы Цæрæг.— Цыма ссардта, афтæ мæм кæсы. 
— Кæй? 
— Аланы. 
— Уый та ма дзы цавæр Алан у? 

— Иу æрыгон лæппу. Нæхимæ арæзтадон техникум каст 
фæци, æмæ йæ ардæм æрæрвыстой. 
— Кæрæдзи уарзынц, уый дын чи загъта? 
— Мæхæдæг сæ федтон. 
— Æмæ нырма гыццыл чызг куы у, мауал байрæза! Фав- 
лæууæд-ма дзы афтæ! — йæ маст æмбæхсын нал фæразы Даухан. 
— Дзыцци...— уайдзæфгæнæджы каст æм кæны Цæрæг, ми- 
дæгæй та йын æхсызгон у, Даухан йæ масты фæдыл кæй ацæу- 
дзæн, æмæ сæм Дибæимæ стыр ныхас кæй рауайдзæн, уый. 
— .Æз куы ницы... Лæг йæ мæстæй цы нæ зæгъдзæн... 1Л& 
сæрмæ дын ахæм митæ хæссын...— йæхи рæстытæ кæны Дау- 
хан, йæ мидхъуыдыты та ныридæгæн йæ хæлары фарсмæ бады. 
— Каед се ’хсæн ницы ис, уæд та? — хъуысы йæм йæ фыр- 
тыхи сабыргæнæн ныхас. 
— Уый дæуæн загъдæуа,— йæ амонæн æнгуылдз æм тилгæ 
бахаста Даухан. 
— Ехх, кæдæй-уæдæй мæ зæрды цыдæр æрæфтыд æмæ...— 
йæ къух ауыгъта Цæрæг, арф ныуулæфыди æмæ сыстад. 
— Цæй, о! Чызгæн уарзæттæй фылдæр цы вæййы? Чи йæм 
фæрæвдздæр уа, уый йæ ахæсдзæн. Чызджытæ сæрæн лæппуты 
уарзынц. 
— Тæрсын, Алан мæнæй сæрæндæр куы разына. Цалынмæ 
йæм æз бахъав-бахъав кодтон, уæдмæ йыл уый йæ арм æрæ- 
вæрдта. 
— Де уæнгтыл схæц, лæппу. Ме ’дзард æфсымæрыстæн, æз 
дæ бынаты куы уаин, уæд цавæрфæнды чызджы дæр æртасык 
кæнин. Куыд лæмæгъ дæ, куыд?! 
-- Ахуырæй мæ адæммæ нæ равдæлд, æмæ уыцы ныхкъуыр- 
дæй баззадтæн. Чызджытæн та æппындæр ницы базыдтон,— 
хъæстгæнæгау йæ мады цур йæ зæрдæйы тыппыртæ уадзы Цæ- 
рæг. 
— Хуыцау мын мацы кæнæд, абон уынджы мæ цæст Ди- 
бæйыл æрхæцыд. Уый зонгæйæ йæ нæ баурæдтаин? 
— Нæ хъæуы, дзыцци. Ныууадз сæ,— куыдфæндыйæ дзуры 
Цæрæг, фæлæ йæ ныхæстыл йæхæдæг дæр не ’ууæнды. 
— Хъæуы, хъæуы. Æз ыл а дыууæ боны мæхи ахафдзынæн 
æмæ хъуыддæгтæ бæстон базондзынæн. 
Даухан сыстад æмæ мидæмæ йæ ных сарæзта. 
Цæрæг йæ фæдыл æдзынæг кæсы. Иæ мад ын цы хорзы 
бацæудзæн, уый нæма зоны, фæлæ йын йæ амондыл карз тох 
кæй самайдзæн, ууыл мисхалы бæрц дæр дызæрдыг нæ кæны. 
«Ехх, Асель исты хуызы мæ къухы куы бафтид!» — дзуры йæ- 
хинымæр, сæнæфсиры пуцал æртыдта, йæ дзыхмæ йæ сцæйха- 
ста, стæй йæ зæххыл ныццавта æмæ уынджы ’рдæм араст.. 
133 

8 
Дард хурыскæсæны, арв æмæ зæхх кæм баиу сты, уырдьт- 
гæй хъуызгæ слæсти сырх-сырхид егъау мæй. Дуне чысыл фæ-. 
рухсдæр. Фæлæ ма талынг у быдыр. Уадымс срог и æмæ кæр- 
дæгимæ хъазы. Рæстæгæй-рæстæгмæ уарзæтты сæры хъуынтæ 
апыхцыл кæны, сæ хъусты сын цыдæртæ адзуры, стæй та ди- 
динджыты ’хсæн æрбайсæфы. Тарбын лæнкауæй цыдæр сусæг- 
дзинад ивылы. Бæстæ ныссабыр, йæхимæ ныхъхъуыста, цыма 
æнæнцой кусгæ боны фæстæ йæ фæллад уадзы, æрмæст цъыр- 
цъырæгты иугæндзон цъыр-цъыр хæлиу кæны сыгъдæг уæлдæ- 
фы æмæ уарзæтты зæрдæтæм æбæрæг æнкъарæнтæ хæссы... 
Алан æмæ Асель бадынц кæрæдзи фарсмæ. Сæ къухты 
’нгуылдзтæ æддæг-мидæг ауадысты æмæ, сæ тугдадзинтæ куыд 
змæлынц, уый бæлвырд æнкъарынц. 
— Кæс-ма, Алан, нæ зæрдæтæ куыд æмцæф кæнынц! — 
-æхсызгонæй дзуры Асель. 
— Æцæг зæгъыс, æцæг! — барухс и Аланы цæсгом дæр. Иæ 
былтæ чызджы хъусы кæроныл андзæвыдысты.— Уадз æмæ 
æдзухдæр афтæ кусæнт — иумæ, кæрæдзи æмбаргæйæ... Хорз? 
— Хорз,— йæ сæр разыйы тылд кæны Асель. 
Уарзæтты кæрæдзимæ цавæрдæр тых æлвасы, фæлæ сæтуг 
сæ зондыл куы фæуæлахиз уа, уымæй тæрсгæйæ, сæ къухтæ 
суагътой. 
— Алан, байхъус-ма цъырцъырагмæ,— саст хъæлæсæй дзу- 
ры Асель.— Мæнæ нæ цуры чи цъыр-цъыр кæны, уымæ. 
— Æмæ æрдæбонсарæй уымæ куы хъусын. Цыдæр æн- 
къард у. 
— Кæд иунæг у æмæ йæ къаймæ сиды? 
— Рæхджы йæ ссардзæн æмæ мæнау самондджын уыдзæн. 
— Алан, æцæгæй дæр амондджын дæ? 
— О! Тынг! Афтæ мæм кæсы, цыма æмбисонды фын уы- 
иын. Тæрсын, куы райхъал уон æмæ та раздæрау иунæгæй куы 
баззайон. 
Аланы цæсгом фæсагъæсхуыз. Иæ хъуыдыты та Ирыстоны 
балæууыд. Ие ’взонджы бонтæ йæ цæстытыл уайынц æмæ йæ- 
химидæг тыхсæгау кæны. 
— Гъей, цы фæдæ? Ма тæрс, фын нæу, æцæгдзинад у...— 
дзуры йæм Асель. 
— Ацы цъырцъырæгтæм хъусгæйæ та мæ мæ хъуыдытæ нæ- 
химæ ахастой. Мæ фыд карз лæг уыди æмæ мæ хурныгуылдæй 
фæстæмæ хæдзарæй æддæмæ нæ уагъта. Нæ сæныччытæ-иу ис- 
куыдæм куы адзæгъæл сты æмæ-иу, уыдон агургæйæ, изæрыгон 
быдыры куы бафæстиат дæн, уæд мыл-иу йæ сывылдз лæдзæ- 
134 

гæй æрцыд. Тынгдæр къæхтæ æмæ сæр надта. Уымæ гæсгæ, 
æдзухдæр ме уæнджы цыдæр тасдзинад уыди, æмæ-иу æвæдза, 
цъырцъырæгты ’нкъард зарæг мæ хъустыл ауад, уæд нæхи- 
мæ — згъоргæ. 
— Хæрзаг тынг дын рыстысты йæ цæфтæ,— тæригъæдгæ- 
нæджы хъæлæсæй дзуры Асель æмæ йæм йæхи æлхъивы. 
— Фæлтау мæ дзыхыл куы хæцыдаин,— йæхимæ æрбамæ- 
сты Алан.— Тæригъæд мын кæнай, уый тыххæй дын æй нæ 
загътон. 
— Адæймагæн уарзгæйæ куы тæригъæд кæнай, уæд уый 
æвзæр нæу... 
— Тæригъæд мæ иу хуызы дæр нæ хъæуы. Гыццылæй уыд- 
тæн тæригъæддаг æмæ æгъгъæд у. 
Чызджы цæсгомыл фæлмæн мидбылхудт фæзынд. 
Алан ын йæ роцъомæ хъавгæ бавнæлдта æмæ йын йæ ру- 
сæн аба кодта. Асель æм зына-нæзына йæхи баивæзта æмæ йæ 
цæстытæ ахгæдта, фæлæ лæппуйы былтæ йæ былтыл куы ан- 
дзæвыдысты, уæд фæтарст æмæ сæ йæхи атыдта. 
— Нæ хъæуы, Алан... Афтæ дæр нын хорз куы у...— лæгъ- 
стæхуызæй дзуры йæ уарзонмæ. Цæмæй та йæ адджын æнкъа- 
рæнты уацары ма бахауа, уый тыххæй чысыл æддæдæр абадт* 
— Асель...— хъуысы йæм Аланы ныллæг хъæлæс. 
— Цы кæныс? 
— Рацу мæхимæ. 
— Æмæ демæ нæ дæн? 
— Бынтондæр. 
— Иу чысыл ма бахъæц. Æххæст ма фæлварæнтæ раттон..- 
— Асель. 
Лæппуйы тыхджын цæнгтæ чызджы нарæг астæуыл атых- 
стысты, æмæ та æвзонг былтæ кæрæдзи ссардтой... 
— Цом, Алан, æгæр банафон,— тыхулæфтгæнгæ, дзуры 
Асель. 
— Дибæ ма ам и? — фæрсы йæ Алан. 
— Мæ цуры автобусмæ ацыди. 
— Уæдæ кæдæм тагъд кæныс? 
— Ау, æнæ мадæй хæдзар агурын нæ хъæуы? — уайдзæфгæ- 
нæгау æм кæсы Асель. 
— «Æнæ мадæй...» Ды хъæздыг дæ, æвæдза. Дæ ныййар- 
джытæ нырма сæ тæккæ сæрæнæй сты. Мæнæн та иунæг мад 
и æрмæст. Уый дæр — рынчын. Иæхи загъдау, йæ сæрыл куы- 
ройы фыдтæ нæ разылдысты, æндæр цы нæ хъизæмæрттæ бав- 
зæрста, ахæм ын нал баззад. 
— Дæ мад зæрдæхæлар у? 
— О. 
135 

— Бауарздзæн мæ? 
Алан аджих. 
— Иумæ нæ цæрæм. Фондз азы мыл куы цыди, уæд мæ 
ныууагъта æмæ дыккаг мой скодта. 
— Æмæ уæд кæм цардтæ? 
— Иу чысыл — мæ фыдмæ, стæй мæ уый дæр йæ усы дзы- 
хæй фæсырдта... 
— Ныр кæм и дæ фыд? 
— Нал и. 
— Мад та? 
— Йæ лæг амард æмæ æвæгæсæгæй баззад. 
— Нæ цард куы баиу кæнæм, уæд æй нæхимæ æрбакæндзы- 
•стæм, йæ зынтæ дзы куыд ферох уой... 
— Æцæг зæгъыс æви мæ хъазгæ кæныс? — тыхстхуызæй йæ 
фæрсы Алан. Иуæй йыл æууæнды, иннæмæй — нæ. 
— Ницы дæ хъазын. Дæ ныййарæг мæнæн дæр мæ ныййа- 
рæг у. 
— Асель! Дæ хæрзтæ дын цаемæй бафиддзынæн цымæ? 
— Ныр мемæ кæй дæ, уымæй сæ фидыс,— сабырæй дзуры 
Асель.— Дæ цæстытæй мæ ныхъуырыс. Уæртæ-ма хæхтæм акæс, 
куыд рæсугъд сты. Мæй сыл йе ’взист тынтæ куы фæлуары, уæд 
сæм кæсынæй нал фефсæдын. 
— Уагæр ма Кавказы цъити-хæхтæ куы фенис. Дунемæ 
æмбисонд уыдон куы сты. 
— Ахондзынæ мæ Ирыстонмæ? 
— Æнæмæнг. Æцæг дын рагацау зæгъын, нæ хæхтæ нын 
куы фенай, уæд дæ дæ къах ардæм нал æрхæсдзæн. Фыр рæ- 
сугъдæй сæм цæсты тигътæ нæ лæууынц. 
— С-с,— амонæн æнгуылдзæй йын йæ былтæм æвналы Асель 
æмæ йын йе ’ргом суадоны ’рдæм здахы. Алан фæхъус. 
Дыууæ хъуазы сабыргай æрбацæуынц. Сæ иу — бæрзонд- 
дæр æмæ хæрзконддæр. Иæ белæнгæс сыкъатæ йæ сæрыл хъал- 
хуызæй æрбахæссы. Иннæ — чысыл ныллæгдæр, гуымыдза. Сæ- 
хи кæрæдзимæ нылхъывтой æмæ суадонмæ фæцæуынц. Æрлæу- 
уынц, исдуг æрдзы уынæрмæ байхъусынц, стæй та цадæггай 
араст вæййынц. Сыл хъуаз донмæ бацыд æмæ дзы нуазы. Нæл 
хьуаз къæрцхъусæй йæ уæлхъус лæууы. Æрæджиау уый дæр 
нуазын райдыдта. Дыууæйæ дæр сæ сæртæ донæй фелвæстой, 
цыма истæмæй фæтарстысты. Æрдзмæ та байхъуыстой æмæ 
фæстæмæ хъæды ’рдæм араст сты. Сæ аив синтыл мæйы ’взист 
тынтæ фæхæссынц... 
Алан æмæ Асель сæ фæдыл кæлæнгондау кæсынц. Фыр дис 
æмæ фыр æхсызгонæй цы дзурой, уый нæ зонынц. Фæлæ мæ- 
нæ æваст арв ныннæрыд. Лæппу æмæ чызгæн сæ хъустæ амыр 
136 

сты. Нæ, уый арвы нæрын нæу, уь:й топпы гæрæхтæй айДзаг 
быдыр. Иу, дыууæ, æртæ, цыппар... 
— Амардтой сæ! — кæуын хъæлæсæй дзуры Асель, Аланмæ 
æххуысæнхъæл бакаст, фæлæ уый арвы цæфау фæци æмæ йæ 
дзыхæй хъыпп-сыпп нæ хауы, æрмæст йæ дæндæгты къæс-къæс 
цæуы. 
Сыл хъуаз сæ рæзты æрбасыффытт ласта æмæ былæй аха- 
удта. 
— Хъæддаг сырдтæ! Ахæм уæздан цæрæгойтæм дæ къух ба- 
тасæд! Цымæ сын цавæр зæрдæтæ ис?! —йе ’фсæртæ фыр мæс- 
тæй ныттынг сты Аланæн. 
— Мæнæ ауылты балыгъди хуыскъ æрхы ’рдæм! — хъуысы 
йæм кæйдæр бæзджын хъæлæс. 
— Дард нæ алидздзæн: мæлæтдзаг цæф æй фæкодтон.—*. 
Уый та йе ’мбалы лыстæг хъæлæс у. 
— Маринаг куыйтæ! — мæстыйæ дзуры Алан. Аселы къух-. 
мæ бавнæлдта.— Ам-ма иу чысыл фæлæуу. Дæхи сæм ма рав- 
дис, æз семæ аныхас кæнон. 
— Курын дæ, Алан, ма сыст дæ бынатæй! — йæ цонгыл ын 
ныззæгæл и чызг æмæ зыр-зыр кæны. 
— Афтæмæй сын ауадзæн нæй... 
— Кæд мæ уарзыс, уæд сын дæхи ма фенын кæ! Кур-тн 
дæ! 
— Зонгæ сæ уæддæр бакæнон. 
— Æз сæ зонын... 
— Чи сты? 
— Ницæмæн дæ хъæуынц. 
— Дзæгъæлы мæ уромыс, Асель. Абон æнæлаз цæрæгойты 
чи амардта, уый райсом махыл дæр нæ бацауæрддзæн. 
— Куы сыстай, уæд нæ дыууæйы дæр байсафдзынæ. Фæл- 
тау æнцад бад. Кæд нæ не ’рхъуыды кæниккой. 
Цуанæттæ сæ иувæрсты æрбаивгъуыдтой. 
— Цы фæуыдаид? — фæрсы сæ иу. 
— Дæлæ и! Иæ гæндзæхтæ цæгъды,— цинхуызæй дзуры 
иннæ. 
«Диссаг сты мæйы ’взист тынтæ. Хæрзгæнæгæн дæр æххуыс 
кæнынц, фыдгæнæгæн дæр, уарзæтты дæр рæвдауынц, тудж- 
джынты дæр»,— хъуыды кæны йæхинымæр Алан. 
— Нæ дын загътон? Дард алидзæн ын нæ уыд. Ардæм дæр 
ма йæ тæвдæй æрбахæццæ,— хъуысы та йæм цуанæттæй иуы 
хъæлæс.— Машинæйы йæ авæрæм æмæ рæвдздæр æрбайсæфæм» 
науæд нæ исчи æрбаййафдзæн... 
— Куыд тæппуд дæ, куыд. Ам нæ хъуамæ чи æрбаййафа, 
уый мын æлхæд у...— æнæмæтæй дзуры иннæ. 
т> 

Цуанæттæ æрхмæ ныххызтысты. Асель йæ бынатæй фестад 
æмæ Аланы къухыл фæхæцыд. 
— Цом, куыннæ нæ феной, афтæ. 
— Чи сты, уый мын куы нæ зæгъай, уæд æз никуыдæм 
ацæудзынæн. 
— Алан, кæд мæ æцæгæй дæр сыгъдæг зæрдæйæ уарзыс, 
уæд мæ мацæмæй фæрс. Цом нæхимæ. 
Алан сыстад æмæ йæ фæдыл æвæндонæй араст. 
«Кæдæм цæуыс?! Аздæх фæстæмæ æмæ уыцы. лæг-сырдты 
’рцахсын кæ, науæд æнæ æфхæрдæй баззайдзысты! Абон æнах- 
хос цæрæгойы амардтой, райсом та дæу амардзысты! Аздæх 
сæм фæстæмæ, тæппуд!» — дзуры йæм йæ мидхъæлæс, фæнды 
йæ аздæхын, фæлæ йæм йæ уарзоны къух суадзыны хъару нæй. 
9 
«Мæ хъæбул иу бон цы ацæра, уый йын фестæнт æнæхъæи 
бинонтæй! Акса-ма уыцы аныгуылинагмæ! Зæххæй хæрдмæ дæр 
нæма сзынд, афтæмæй ныридæгæн!..» — Дауханы йæ мидныхас 
дарддæр ахæццæ кæнын нæ фæнды. Уæд йæ чындзаджы рага- 
цау йæхи цæсты ’фтауы. Стæй Асель йæ сæрмæ исты чъизи ми 
æрхæсса, уый йæ уырнгæ дæр нæ кæны. Иæ лæппуйы цæстытыл 
цыдæр ауад, æвæццæгæн. Фæлæуу, мæнæ уал хабæрттæ йæхæ- 
дæг базона!.. 
Хур хæхты фæстæ æрæмбæхсынмæ хъавы æмæ ма Дибæйы 
урс агуыридурæй амад бæрзонд хæдзарыл йæ фæстаг сырх тын- 
тæ нывæнды. Гæдыбæлæсты сыфтæртæ йæ сæрмæ ферттив-ферт- 
тив кæнынц, æмæ, хæдзар цы у, уымæй цæхæр калы. 
«Æнæ фыдæбонæй дæм ахæм згъæр галуан æрхауд. Фыр 
мæгуырæй йæ хъиутæ хордта, ныр йæ къæхты бын сæгъы бага 
нал сæтты»,— дзуры йæхинымæр Даухан, кæройнаг рудзынг 
лæдзæджы кæронæй бахоста. 
— Карим, ам дæ цы?! 
«Гъы, цыма уый агурын. Мæт дæр мæ нæй. Рæузонд сылты 
фæдыл та адзæгъæл, æвæццæгæн. Бын бауай, уастæн, уыцы кар- 
мæ дæ сæрæн иу бынат ма скæ. Уæдæ, дзаг голлаг нæ тасы, 
нæ.— Кæдæмдæр аджих, стæй фестъæлфæгау кодта.— Дæ-дæ- 
дæй, Асель дæр сын уый халдих куы фæуа! Хуыцау бахизæд. 
Мæ фырыхъулы хуызæн лæппуйы мын фæндырты фæцæгъдын 
кæндзæн. Фæлтау æвæлмас чызг мæгуыргуры хызынимæ æр- 
хæсс, æмæ æвæсмон уай. Уæвгæ æххормаг гуыбын уагæн цы 
зоны? Цыфæндыйæ дæр бонджын хæстæджытæ хъæуы. Ис исы 
нæ мары». — Иæхи хæрдмæ сивæзта æмæ та хъæрæй дзуры: 
138 

— Карим, ам нæ дæ?! 
Дибæ, йæ дзыккутæ дзæбæхгæнгæ, рудзынгæй ракаст, мид- 
былхудгæ, тыргъы ’рдæм фæцæуы, кæртмæ æрхызт. 
— Кæдæй-уæдæй! Куыд ма нæм фæрæдыдтæ? — цин кæны 
Дауханыл. Даухан æй йæ хъæбысы ’рбакодта æмæ тыхстхуы- 
зæй дзуры: 
— Рагæй дæ нал федтон, æмæ мæ зæрдæ адæргæй йæхи 
къултыл хойы. Кæддæр айк дыууæ ’мбисæй хордтам, ныр та 
цыма нæ мыды къæм бахаудта... 
— Цæмæн зæгъыс? 
— Уымæн æмæ афтæ у. Уæрцц æмæ кæсаджы лымæнтæй 
уæлдай не стæм: ды мæнмæ нæ цæуыс, æз — дæумæ. Дæ мæрд- 
тыстæн, хъоды ныл бакодтай? 
— Нæфæразгæ уыдтæн,— æрбаймысыд Дибæ, æмæ йæ цæ-^ 
стытæ фенкъардхуыз сты. 
— Мæ хæдзар куыд уыди! — фæтарст Даухан.— Æмæ цы 
кодтай? Дæ къах-къух дæр куы никуы срысти. 
Дыууæ сылгоймаджы тыргъмæ схызтысты æмæ фынджы 
уæлхъус ныллæг бандæттыл æрбадтысты. Фынгыл — фæткъуы- 
тæ. 
— Азтæ сæ кæнон кæнынц. Мæ уыргтæ мæ хъыгдарын рай- 
дыдтой, — хъастгæнæгау дзуры Дибæ. 
— Гъер ды ницы дæ? Уæд ахæм хабар мæнæн ма фехъусын 
, кæ,— уайдзæфтæ кæны йæ хæларæн Даухан.— Ме ’дзард æф- 
сымæрыстæн, мæ фазыл дæр дæм æрбабырыдаин. Иннæ ахæм 
нæ лæг... Астæуккаг Азийы уæд, æндæр дын маргъы ’хсыр дæр 
самал кæндзæн хосæн. 
— Цы уæ тыхсын кæнон...— йе уæхсчытыл схæцыд Дибæ. 
— Гъер дæуæн алывыдтæ ма акал. Иу комæй чи рацæуы, 
уыдон дæр ма сæхи хотæ куы фæхонынц. Мæ мард фен, æз 
дæм мæ мады зæнæджы цæстæй кæсын. 
— Бузныг, Даухан, бузныг. Мæхæдæг дæр афтæ дæн. Исты 
дзæбæх хæринаг куы скæнын, уæд æдзухдæр мæ зæрдыл ды 
’рбалæууыс, ныр дзы, зæгъын, дæуæй уый куыл ахæрид... 
— Хуыцау дын бирæ раттæд. Каерæдзи нæ рох кæнын нæ 
хъæуы. Бирæ цæрæнбон ма нын баззад? 
— Ацы дыргътæй-ма акомдзаг кæ, дæ хорзæхæй,— хаты йæм 
Дибæ, чысыл æм сæ фæхæстæгдæр кодта. Даухан дзы иу фæт- 
къуы систа æмæ йæ йæ дзыхмæ схаста. 
— Цы хорз у, ам кæй разындтæ, уый. Арæх дæм æрбауа^ 
йын, фæлæ дæ никуы ’рбаййафын,— комкоммæ сайы йæ хæла-. 
ры. 
— Фылдæр хатт мæ куыстæй мæхи ныхсынмæ дæр нæ рав-. 
дæлы. Хъæуккаг хæдзары цас змæлд и, уый нæ зоныс? 
13% 

— Куыннæма йæ зонын. Мæ уыргтæ дзы куы рафтыдтон, 
м&гуыр мæ бон. 
— Гъе, фæлæ мæм куыддæр нæ чызджы хабар æрбай- 
хъуыст, афтæ мæ бæттæнтæ ратыдтон... 
-- Уагæр цы хабар у? — сцымыдис и Даухан. Иæ цæсгом 
фæтар, цæстытæ æнæууæнк æрттывд кæнынц. Кæд ын Асёль 
искæй фæдыл алыгъд, æмæ йæ цыд фæдзæгъæл. 
— Сызгъæрин майдан райста,— йæ цин бамбæхсын нæ фæ- 
разы Дибæ. 
— Æ, йæ рынтæ йын ахæрон, мæ гыццыл каркæн! — ныр-. 
рухс и Дауханы цæсгом, йæ цæстытæ цæхæр калынц.— Фæдзур- 
ма йæм, дæ хорзæхæй, æз æй мæ хъæбысы акæнон! 
Ацы хатт та фæтар Дибæйы цæсгом. Сихорæй хъæумæ йæ- 
хи сцæттæ кодта æмæ автостанцæмæ ацыд. Автобусмæ фен- 
хъæлмæ каст, фæлæ никуы æмæ ницы. Асаст, дам. Такси дæр 
йæ къухы нæ бафтыд æмæ, мæстæймæлгæ, фæстæмæ æрбаз- 
дæхт. «Дæ хуыцауы хатырæй, ацы хатт мын кæлæнтæ счындæ- 
уыди æви?! Æппындæр мын ардыгæй аккуырсæн куы нал и!»— 
хъуыр-хъуыргæнгæ, бахæцыд йæ кæрты дуарыл, фæлæ æхгæд 
разынд. Хæдзар дæр — æмырæхгæд. «Ау, æмæ уыцы ’нæнтыст 
цы ’рбаци? Цæуинаг куы нйкæдæм уыд». Уыцы хъуыдытимæ 
дуæрттæ дæгъæлтæй байгом кодта, диваныл йæхи æруагъта æмæ 
афынæй. Ныр цы зæгъа йæ уазæгæн? «Кæм и, уый нæ зонын»? 
Æмæ йæ хъæбулы искæй цæсты куыд бафтауа? Дибæ йæ кæ- 
цыдæр æнкъарæнæй хаты, Даухан æм дзæгъæлы кæй не ’рба- 
цыд, уый. Асельмæ йæ фырты зæрдæ рагæй æхсайы, йæхæдæг 
дæр æй цыма бирæ уарзы. Чи зоиы, сусæг минæвар у. Хуыцау 
куы зæгъид! 
— Абондæргъы агъуыстытæ фæсыгъдæг кодта, мæгуыр, æмæ 
йæ йæ хæлармæ арвыстон. Киномæ, зæгъын, уæддæр ауайут,— 
æрбаймысыд та хæдзары хицау. 
— Æмбæлы, æмбæлы. Фæллад уадзын дæр хъæуы,— йæ сæр 
разыйы тылд кæны Даухан. 
— Куыстæй йæ ничи æфсады. Хуыцаубоны хъæумæ куы ссæ- 
уы, уæд æрцæрын. Æппындæр мæ æвналын ницæмæ бауадзы. 
Гæрстæ æхсынæй зæгъай, æфснайынæй зæгъай, хæринаг кæ- 
нынæй зæгъай,— иууылдæр сæ йæхимæ айсы... 
— Зæды хуызæн чызг схъомыл кодтай. Куы йæ фенын, уæд 
дзы мæ уд баззайы. 
— Тынг дзы раппæл,— йæхи хæдæфсармæй æвдисыныл ар- 
хайы Дибæ. 
— Гæды лæг гæды ныхæстæ кæны. Цы ис, уый комкоммæ 
дзурын уарзын. Кæд йæ фыд ардыгон у, уæддæр æм адоны ту- 
гæй мисхалы бæрц дæр ницы фæхæццæ. Нæхи фырнымд чызг... 
Ш 

— Кæм ма и уый хуызæн,— йæ был фесчъил кодта Дибæ, 
-фæлæ йын Дауханы æппæлæн ныхæстæ тынг æхсызгон кæй с’ты, 
уый йæ цæсгомыл зыны. 
— Ме ’дзард æфсымæры фарсмæ мæ авæрæнт, кæд мæнг 
зæгъын. 
— Тобæ хуыцау. Ахæм карз сомыйы аккаг нæу. 
— У, у. 
— Кæй æхсæн цæрæм, уыдонæй дæлдæр куыд нæ уа, ууыл 
архайын. Мах ирæттæ стæм æмæ хъуамæ æцæгæлон адæммæ 
нæ фыдæлты фарн сыгъдæгæй хæссæм. 
— Тынг раст зæгъыс, æвæдза. Мæнмæ дæр уыцы хъуыды 
арæх абрцæуы. Æмæ, нæ цотмæ кæсгæйæ, мæ зæрдæ хуымæтæ- 
джы рухс бавæййы. 
Даухан аджих. Ие ’рбацыды сæр комкоммæ куы бамбарын 
кæнид, уый йæ фæнды, фæлæ йæ цыдæр нæ уадзы æмæ тыхсы. 
Гъер ма йæ хæларимæ æмбæхсынтæй дæр нæ хъазыд! Дæ зæ- 
гъинаг æргомæй зæгъ, æмæ ахицæн! Кæд ис, уæд ис, кæд нæй, 
уæд нæй! Ай чызджыты курæг куы нал и, уæд йæ ахуыргонд 
фырт æнæ Аселæй сæфгæ фæкæндзæн? Нæ, ам хиндæр уæвын 
хъæуы. Дибæмæ цы зонд и, хæйрæг йæ дæсны. Хъуамæ йын 
æй базона, стæй уавæртæ сæхи амондзысты... 
— Дæ чызгæн цæрынæй хæрынмæ фу-фу фæкодтай, æмæ 
дын æй иунæг кадджын хуыцау раст фæндагыл саразæд,— ку- 
вы зæрдæбынæй уазæг. 
— Бузныг. Ахуыргæнæг суæвынмæ йæ былыцъæрттæ хæры 
æмæ йæ гæххæттытæ пединститутмæ балæвæрдта. 
— Цы хорз у! Нæ лæппу йæм фæкæсдзæн. Ныртæккæ ин- 
ститутмæ бахауын куыд зын у, уый нæ зоныс? 
— Зонын, фæлæ... сызгъæрин майданимæ... 
— Сызгъæрин майдантимæ дзы чысыл адæм рахауы? — ху- 
ды Даухан.— Ахуыргæнджытæн фондз мины бæрц куы нæ ака- 
лай, уæд дын æй сызгъæрин нæ, фæлæ бриллиант майданимæ 
дæр йæ къабазæй рарæцугъдзысты. 
— Æцæг зæгъыс æви?! — фæтарст Дибæ. 
— Æцæг, æцæг. Уæдæ дæ сайгæ кæнын? 
— Мæ чызджы тыххæй мæ уд дæр нæ бавгъау кæндзынæн, 
фæлæ... Сæ раттын дæр зонын хъæуы...— Дибæ йæ хæлармæ 
æххуысагур кæсы, ома, кæд ды уыцы хъуыддаг дæхимæ исыс, 
уæд — табуафси. Даухан æм йæхи багуыбыр кодта, йæ къух 
ын ныфсæвæрæгау æрæлхъывта æмæ бахудт. 
— Нæ лæппу кæм уа, уырдæм дæ иу капекк дæр дæттын нæ 
бахъæудзæн. Цы зæрдæ дæм дары, уый нæ зоныс? Ахуыргæн- 
джытæй кæмæнфæнды дæр куы зæгъа, уæддæр ын йæ хъуыд- 
даг сараздзæн. Лæгъстæйаг ын сты. Æрæджы кандидаты дис- 
141 

сертаци бахъахъхъæдта, æмæ йын кафедрæ йæ бар бакæнын- 
мæ хъавынц... 
— Акса-ма, хуыцауы хатырæй,— дисхуызæй дзуры Дибæ. 
— О, о, уый рад дæр æрхæццæ. Цалынмæ, дам, профессор 
суон, уæдмæ, дам, мæ ахуыр нæ ныууадздзынæн. 
— Дæхи фæндиаг уæд, дæхи фæндиаг. Гъер ын хъуыддаг 
бакæн æмæ амондджынæй цæра. 
— Цæй амонд æмæ цæй цыдæр,— дæлиауæй ныуулæфыд 
Даухан.— Иуырдæм мын куы ’руаид, уæд ингæнмæ мæхи къа- 
хæй ныххизин. 
— Уанцон нæ дæ. Цавæр ингæн у нырма? 
— Хуыцауæй дæ бауырнæд, Дибæ, æз тынг тыхст уавæры 
дæн. Фæсивæдмæ нæ кæсыс? Хъал байрæгтау сæ уромæг уро- 
мын нæ фæразы. Хистæр, кæстæр сын нал и. Кæд мæ лæппу- 
йæн не стæрсын. Фæлмæнзæрдæ у æмæ цъыфдзасты куьг 
ныссæдза. 
— Ма йын тæрс: алкæмæн дæр йæ амонд конд у. 
— Нæу, мæ хæлар, нæу,— йæ хъуыры абадт Даухан.— Ма- 
хæй аразгæ дæр бирæ у, æмæ дæ чызджы хъысмæтыл бæстон- 
дæр ахъуыды кæн. 
Дибæйы цæсгом бахудызмæл. Иугæр ын Даухан йæ чызджы 
кой скодта, уæд йæ зæрды цыдæр и. Æмæ йын цæуыннæ хъуа- 
мæ уа? Асель кæмæй æвзæрдæр у? Зондджын, кондджын^ 
арæхстджын, коммæгæс... 
— Мæн уый мæт нæма и,— сайы йæ хæлары,— æгæр æв- 
зонг у нырма, сахуыр уал кæна. 
— Ахæм æнæрхъуыдыйæ дæ куы нæ зыдтон, Дибæ,— уай- 
дзæфгæнæгау ыл йæ къух ауыгъта Даухан.— Мæ цæст дын æв- 
зæр нæ уарзы, æмæ мæм байхъус. Цас дзы тагъддæр сæнæмæг 
уай, уыйас дæ удæн — æнцондæр. Буцхаст æй скодтай, æмæ 
æвадат ранмæ куы ацæуа, уæд зындзинæдтæн нæ бафæраз- 
дзæн... 
Дибæ фæтыхст. Ныр цалдæр азы йæхицæй дæр цы хъуыды- 
тæ æмбæхсы, уыдон ын Даухан раргом кодта æмæ йæ катайыл 
æфтауынц. 
— Дæхи мæгуыр цæрдтытæ дæ зæрдыл æрлæууын кæ, мæ 
хæлар...— йæ рагон хъæдгом ын судзины фындзæй рæхойы уа- 
зæг. 
— Мæ комы комдзæгтæй кæй схастон, уый æвадат ранмæ 
æрвитын? Цытæ-иу фæдзурыс, цытæ?! — йæ ныхмæ фæлæууæн 
кæмæн нæй, ахæм хъæлæсы уагæй йын дзуапп дæтты Дибæ. 
Дауханæн йæ зæрдæ барухс. Иæ чызг æнæ Цæрæджы ’ххуы- 
сæй институтмæ кæй нæ бахаудзæн, ууыл æй баууæндын код- 
та, бонджын сиахс ссарын æй кæй хъæуы, уый дæр ын йæ хъу~ 
442 

•сты бацагъта æмæ æрсабыр. Нæ, сабыр нæма æрци. Цалынмæ 
Алан йæ фырты размæ цæлхдурау лæууа, уæдмæ йын æрса- 
«быр уæвæн нæй. Исты хуызы йæ аиуварс кæнын хъæуы. Ди- 
бæ йæ зоны цымæ? Хъуамæ йæ ракъаха. 
— Æрыгон чызг, сау мæрмæ цы хоры гага ныппарай, уы- 
-мæй уæлдай нæу. Иугæр искæй куы бауарза, уæд уайтагъд 
уидæгтæ уадзынмæ фæуыдзæн...— Аселы уавæр аивæй æмбарын 
тсæны мадæн. 
— Мæнæн мæ чызг фысы комæй хал нæ раласдзæн, мæ 
ныхасы сæрты йын ахизæн нæй,— фидарæй дзуры Дибæ. 
— Ма зæгъ, ма зæгъ...— хинхудт кæны Даухан. Дибæйы 
цæсгомыл бæлвырд зыны сагъæсы фæд. 
— Цыма мæ цыдæр æмбæхсыс... 
— Мæнмæ мисхалы бæрц дæр æмбæхсинагæй ницы ис. 
Кæд уазæг уæзбын ныхас кæныныл архайы, уæддæр йæ хъæ- 
лæсы уаг афтæ аразы, цæмæй фысымы дызæрдыг хъуыдытыл 
жфтауа. 
— Мацы мæ басусæг кæн. Мæ дзыхæй дæр дæм нал сдзур- 
дзынæн. 
— Мæ цæсгом цы нæ хъæцы, уый мын ма дзурын кæ. Ме 
’дзард æфсымæрыстæн... 
— Цы мыл æрцыди?! — йæ ныхас ын æрдæгыл фескъуыдта 
Дибæ. 
— Хуыцауы хатыр бакæ, æмæ мæ мацæмæй фæрс. Мæнæн 
сывæллæтты кой кæнын аив нæу,— лæгъстæхуызæй йын дзуры 
Даухан, йæхиуыл дæр ма схæцыд, фæлæ йын Дибæ йæ цонг 
ацахста, æмæ сылгоймаг фæстæмæ <йæ бынаты ’рбадт.— Æз дæ 
мад, дæ фыды уазæг...— арт æндзары хæдзары хицауыл. 
— Цавæр сывæллæтты кой кæныс?! — тыхстхуызæй йæ 
фæрсы Дибæ. 
— Дæ хорзæхæй, æрсабыр у. Хъуыддаджы мисхалы бæрц 
дæр ницы ис тыхсинагæй. Адæм дзæгъæл дзырдæй фылдæр цы 
кæнынц... 
— Мæ арт бауазал! Æмæ цы дзурынц? 
Дибæйы цæсгом ныффæлурс. Адæргæй йæхицæн бынат нал 
ары. 
— Ме ’дзард æфсымæрыстæн, Аселы тыххæй æппындæр ни- 
цы. Ахæм хæрзæгъдау чызг... 
— Цыдæр бæллæх мыл æрцыди, ды та... 
Дибæ фестад, уынджы ’рдæм йæ хъус адардта. «Кæм и цы- 
мæ уыцы ’нæнтыст? Мæ къухы ма дзæбæхæй куы бафтид»,— 
хъуыды кæны йæхинымæр. 
— Уый æнхъæл дын никуы уыдтæн,— бафтыдта ма æрæ- 
джиау йæ ныхасмæ. 
143 

— Цæй-ма, о! — сабыртæ йæ кæны Даухан, фæлæ та йыл 
уыцы иу рæстæг арт æндзары: — Иу лæппуйы, дам, уарзы.. 
Æмæ чызгæн уарзæттæй фылдæр цы вæййы... 
— Цавæр лæппу у? 
— Хуыцауы хатырæй, дæ зæрдæ ма риссын кæ. Алан æй 
хонынц. Ирон лæппу. Арæзтадон техникумæй йæ ардæм æрбар- 
выстой, æмæ Аселы фæдыл бафтыд, фæлæ йын цыма уый ни- 
цы ком дæтты. Æниу ахæм дам-думтæ кæмæй райхъуыст, уы- 
мæн хъуамæ цы ком ратта?..— йæ раззаг ныхæсты ныхмæ та 
фæци Даухан. 
— Дам-думтæ зæгъыс? 
— Ме ’дзард æфсымæрыстæн, дам-думтæ! — йæ рохтæ фе- 
уæгъд сты уазæгæн.— Цы дын æй æмбæхсон. Сылгоймæгты 
’рдæм здæхт у. Иемæ чи кусы, уыцы чызджытæй, дам, дзы иу 
дæр сыгъдæг нал у... 
— Мæ къонайыл, æмæ уый мæ чызг уарзы?! — йæ уæрджы.- 
тæ дыууæ къухæй æрхоста Дибæ æмæ та кæрты дуары ’рдæм 
акаст, цырагъ ссыгъта, тыргъы катай кæны. 
— Зæды хуызæн чызгмæ цы цæсгомæй бауæндыд цымæ? — 
Аланыл æй ардауы Даухан.— Ахæм æнæфсарм лæппу, дам, 
дыууæ дунейыл дæр нæй. 
Дибæ йæ сæрмæ фæлæбурдта æмæ йæ хъæрзын райхъуыст: 
— О хуыцау, мæнæ мæ иунæг хъæбулæн цы куыст бакод- 
тон? Хъæуы дæс къласы нæй æмæ йæ ардæм ахуыр кæнынмæ 
рарвыстон. Фыр буцæй ма йын паддзахы галуан дæр сарæзтон. 
Искуы, зæгъын, дзæбæх лæппуимæ куы ’рæмдзых уой, уæд сын 
æй балæвар кæндзынæн. 
— Гъе, гъе, гъе! Гал марæггаг — хъуг. Дæуæй афтæ йыл 
Алан цæмæн ныйичъи? Зæронд æмдзæрæны къуымы чи цæры, 
уымæн ахæм цъæхсæртæй йæ гуыбын фæрисдзæн? — былысчъи- 
лæй йыл худы Даухан. Дибæ йын цыма йæ дæлгоммæ ныхæ- 
стæ фаг нæ бамбæрста, уыйау æм ныджджих. 
— О, мæ хур, о. Уыцы ’нæхæдзар йæ бæттæнтæ ардæм то- 
ны æмæ æрбацæудзæн. 
— Уæдæ-ма бавзарæд! 
— Ахæмæн йæ цæсгом цы нæ бахъæцдзæн... 
— Ме ’нæуынон æй хуыцау фæкæнæд! 
— Æрсабыр у, дæ хорзæхæй. Ме ’дзард æфсымæрыстæн, 
дзурын мæ нæ фæндыд. Дæуæн смаст кæныны бæсты... Фæлтау 
ме ’взагыл дæлгоммæ сынкъ куы ’рзадаид,— хатыркурæгау æм 
дзуры Даухан.— Куы дын æй басусæг кодтаин, уæд æй мæхи- 
цæн мæрдты дæр нæ ныббарстаин. Мацы банхъæл, дæ хорзæ- 
хæй. Дæ хуры хуызæн чызг амондджын цæмæй уа, уымæ бæл- 
лын, æндæр мæ сымахæй цы хъæуы?.. 
144 

— Мæнæ æрбацæуа! — æртхъирæн кæны Дибæ.— Æз ын,. 
дунемæ чи никуы ’рцыди, ахæм митæ бакæндзынæн! 
— Дæ-дæ-дæй! Ма йын смаст кæ, дæ хорзæхæй. Цы кæныс,, 
уый — лæгъзæй. Фæлмæн ныхас дуры гуыбынмæ дæр хъары. 
— Ноджы ма йын лæгъстæ дæр кæнон?! 
— Асельмæ бавналыны бæсты мын мæ зæрдæ кардæн барæ- 
хой. Мах æм нæ лæгимæ хи хъæбулы цæстæй кæсæм, нæ лæп- 
пу та...— Даухан барæй йæхи фæурæдта, Дибæ йын йæ ныхæ- 
стыл бæстон куыд ахъуыды кæна, афтæ, цæстызулæй йæм ба- 
каст æмæ фæуыргъуыйау. Иæ фыдгæйттæ хæдзары хицаумæ 
афтæ тынг баХъардзысты, уый йæ фæсонæрхæджы дæр нæ уыд. 
Æрмæст æй Аланыл сардауын фæндыди, цæмæй дзы йæ чыз- 
джы бахиза æмæ фегæр, æвæццæгæн... Дибæ тыргъы бæрæга- 
стæу зыр-зыр кæны, йæ цæсгомы хуызы цъыртт нал и. Исчи 
йæ кардæй куы барæхоид, уæд дзы туджы ’ртах нæ рахъарид. 
— Цæй æнамонд фæдæн, хуыцау. Хуыздæр æнхъæлæй цы- 
фыддæр рæдыд æруадзын,— фæсмонгæнæджы хъæлæсæй йæм 
дзуры Даухан.— Гъер мæ цы гуыбынниз тылдта? Мæхи хойыл 
дæ нымайын æмæ, зæгъын, æндæр искæмæй карздæр ныхæстæ 
куы ’рыхъусай. Адæм куыд сты, уый нæ зоныс? Дæ мæрдты- 
стæн, макæмæ байхъус. Алчи дæм мæ хуызæн зæрдæ нæ да- 
ры...— Уазæг сыстад.— Цæй, æз цæуон. Нæ лæг куы фæзына, 
уæд... Бон-сауизæрмæ совхозы быдырты ныффæллайы, мæгуыр... 
Даухан дуары хæцæнмæ бавнæлдта, Дибæмæ фæрсæгау ра* 
каст, ома афтæ сагъдæй кæдмæ лæудзынæ? Фысым йе ’муд æр- 
цыд. Иæ хъуыдытæ йæ чызгæй нæма фæхицæн сты, фæлæ йæ- 
уазæджы фæдыл акæсын кæй хъæуы, уый æмбары æмæ æвæн- 
донæй базмæлыд... 
10 
Каримæн йæ тымбыл къухы йас цæсгом ныссырх, йæ лыс- 
тæг цæнгты нуæрттæ ныттынг сты, афтæмæй йæл хъæбысы дзаг 
дзидза æрбахаста. 
— Замманай ногæргæвст фысы фыд! — хъæрæй дзуры Ди- 
бæмæ, фæлæ йæ уый хъуыды дæр нæ кæны. Рудзынджы цур 
а^м чъылдымыздæхтæй лæууы æмæ уынджы ’рдæм æдзынæг 
кæсы. Уæд та йæм разилид æмæ йæ куыдзæй куыдздæр бакæ- 
кид? Ие ’взонг чызджы йыл баууæндыд. Æнхъæл уыди, цæсты 
гагуыйау æй хъахъхъæндзæн, æмæ фæрæдыд. Цал рæдыды-иу 
вæййы, цал?! Куы райгуырди, уæдæй фæстæмæ рæдыдтытæ цæ- 
мæн уадзы?! Кæрон сын кæд скæндзæн? Никуы, æвæццæгæн. 
Иæхицæн фидарæй фæзæгъы: «Æгъгъæд фæуæд!» æмæ та но- 
джы стырдæр рæдыд æруадзы. Гъер кæд бæттинаг æрра нæу, 
10 Цомартаты Изæтбег 
\4В 

уæд йæ зæды хуызæн чызджы мæнæ ацы хæлиудзыхы ’вджид 
куыд бакодта?! Æрвæсгæ йыл куы нæ кæны, æппындæр æй куы 
лицæмæ дары, дзæгъæлзад къæбылайæ уæлдай йæм нымад 
куы нæ у. Иæ фыдæй йын куы нæ стъæлфид, уæд æй афон-. 
мæ... Дæлдзæх фæуæд йæ кой дæр! Иæ чызг ма исты хуызы 
йæ къухы куы бафтид, уæд ын цы кæнын хъæуы, уый базонид, 
бæргæ! Ацы хатт æм йæ хъæдын цæстытæй нал акæсдзæн! 
Кæм и цымæ уыцы ’нæнтыст? Кæд Аланимæ?.. Хуыцау æй ба- 
хизæд ахæм бæллæхæй! Иæ иунæг чызгыл къæм абадыны бæ- 
сты Дибæ йæ уд раттыныл дæр сразы уыдзæн. Асель йæ ныфс 
у, йе ’нхъæлцау, æмæ дзы куы фæфыдæнхъæл уа, уæд ма йæ 
цард циу?.. 
— Нæ, мæ чызг ахæм æнæрхъуыды нæ разындзæн,— хъæр- 
:зæгау кæны сылгоймаг. 
— Цы? Мæнмæ исты дзурыс? —«фæрсы йæ Карим. 
— Мæ куыйтæ дæм фæдзурæнт! — йæ фындзьт бын хъуыр- 
хъуыр кæны Дибæ. Лæппулæг дзидза уазалгæнæны ’фснайы. 
Р1æхи афтæ дары, цыма диссаджы хъуыддаг аразы. Ныр æм ра- 
зкл, разил æмæ йын йæ сæр къултыл фæхой! 0, о! Уæдæ Асе- 
лы цæуыннæ агуры?! Ницæмæн æй хъæуы, нæ?! Æмæ йæ цæ- 
мæн хъæуа?! Чи йын у?! Уæдæмæ искæй цотæй цот нæй!.. 
Сылгоймагæн йæ цæстытыл уайынц иуæй иннæ æвирхъаудæр 
нывтæ, æмæ йæ уæрджыты зыр-зыр цæуы. Иæ зæрдæ йæ риуы 
бампылд. Иæхимæ цас æнæбондæр кæсы, уыйас йæ маст йæ 
риуы тынгæй тынгдæр æнхъизы. Иæ лæджы фыртмæ йæхи куы 
ьæ баурома, уымæй тæрсгæйæ, мидæмæ бацыд, талынг уаты 
давддурау лæууы. 
Карим къранты бын йæ къухтæ ныхсадта, мæстæймарæгау 
цъæхснаг хъæлæсæй базарыд, тыргъы цыдæртæ архайы, кæрт- 
мæ ахызт. Дуары хъæр фæцыд. Дибæ йæ хъус æддæмæ дары. 
Кæд Асель фæзынд, мыййаг. Никуы æмæ ницы. Машинæйы уы- 
нæр æм æрбайхъуыст. Каримы та, æвæццæгæн, Шокир æрбала- 
<гга, æмæ ныр фæстæмæ ацыдысты. Каерæдзийæн фæлдыст фæ- 
уæнт! Уæд та искуы былæй куы ахаиуккой, æмæ сæ Дибæ куы 
ч})ервæзид! 
Сылгоймаг фыр тыхстæй йæ хъуырмæ сси. Горæты дыууæ 
боны дæр нæма ис, æмæ ныридæгæн йæ зæрдæ срыст. Иæ чызг 
æй, æвæццæгæн, цæрдудæй ингæнмæ батæрдзæн. Нæ, ам ын 
ныууадзæн нал и! Цалынмæ институтмæ бацæуа, уæдмæ уал 
йæ ныййарджытимæ ацæрæд. Институты ахуыр кæнгæйæ та... 
Дибæйы нæма фæнды ууыл хъуыды кæнын. Райсом цы уы- 
дзæн, хуыцау йæ зонæг. Абоны мæт уал йе ’ккойæ куы ахаукд, 
стæй та рæстæг цæуы æмæ фарн йемæ хæссы. Тыхст сылгойма- 
гæн уæрæх уат дæр нал сфаг и æмæ тыргъмæ йæхи айста, ру- 
146 

дзынджы цур та къæрцхъусæй лæууы. Кæд æй хуыцау нæ фæ- 
ливы, уæд уый йе ’нæнтыст чызджы худын у. Амæн ам йæ 
игæртæ цæхæрыл фыцынц, уый та уынджы æнæмæт кæл-кæл 
кæны. Гъер уымæн йæ донгæмттæ ма афад! Фæлæууæд, мæнæ 
æрбацæуа! Уæвгæ ма йын йе ’рбацыдмæ дæр цы ’нхъæлмæ- 
кæсы? 
— Асель! — тыргъы нæры йæ мæстæлгъæд хъæлæс. Æрт- 
тиваг морæ серванты цы хрусталь вазæтæ ис, уыдон дæр ма йæ 
хъæрæй базмæлыдысты. 
— Æллæх, бабын дæн: мамæ нæхимæ и! — Чызг фыр тæс- 
сæй Аланы къухмæ фæлæбурдта, фæлæ йæ æваст феуæгъд код- 
та æмæ кæрты фæмидæг, асинтыл тагъд-тагъд суайы. 
— Мамæ, æз та дын ацæуын æнхъæл уыдтæн...— сывæлло- 
нау æргомæй дзуры йæ мадмæ. Уыцы ’нæрхъуыды ныхæстæ дзьг 
куыд схаудтой, уый йæхæдæг дæр нæ бамбæрста æмæ æрæ- 
джиу фæкъæмдзæстыг. 
— Æмæ æмбисæхсæвмæ лекка дæр уымæн кæныс?! — тыз~ 
мæгæй йæ фæрсы Дибæ. 
— Мамæ... 
— Цы «мамæ», цы?! Каем уыдтæ нырмæ?! 
— Аланимæ. 
Дибæ йæ чызгмæ джихæй кæсы. Иæ уарзоны йын куыд æн- 
цонæй раогом кодта, уый йæ дисы ’фтауы æмæ, дарддæр цы 
дзура, уый нæ зоны. 
-*- Мамæ, мах кæрæдзи бирæ уарзæм æмæ, куыддæр инсти- 
тутмæ бацæуон, афтæ нæ зæрды чындзæхсæв саразын и. 
— Цы, дам, цы?! — фыр дисæй йæ дзых бахæлиу Дибæйæн. 
— Нæ зæрды чындзæхсæв саразын и...— саст хъæлæсæй 
дзуры чызг. Иæ мады знæт цæстытæм кæсгæйæ, йæ ныфс чы- 
сыл фæсаст, æмæ йæ сæр æруагъта. 
— Гъер амæн цы загъдæуа, хуыцауы хатырæй?! Иæ хъуы- 
мыз йæ былтыл нæма бахус, афтæмæй чындзы цæуы! Ахуыр 
уал скæ, гормон! 
— Алан афтæ зæгъы, дæ ахуыр, дам, дын нæ бакъуылымпы 
кæндзынæн,— сдзырдта Асель, æмæ йæ цæсгом фæсырх. 
— Уа-дзæбæх — йæ сæр! Уæдæ дын цы хъуамæ зæгъа?Г 
Фæлæууæд, æз ыл æрхæст уон!.. 
Дибæ йын æцæгдæр йæ уарзонмæ куы ацæуа æмæ йемæ куы 
схыл уа, уый тæссæй чызг фæкъæйныхдæр. 
— Мамæ, Алан дæ разы ницы аххосджын у! Мæнæй цы- 
фæнды дæр дзур, уый кой ма кæн! 
Дибæ арвы цæфау фæци. Æрæджы дæр ма æрмахуыр уæ- 
рыккау йæ фæдыл чи цыди, уый йæм ныридæгæн ахæм дзы- 
хæй кæм сдзырдта, уым ма дзы дарддæр цытæ фехъусдзæн> 
147 

ЯЗылгоймагыл æваст йæ дуне рафæлдæхт, йæ сæр зилæгау кæ- 
ны.' Ие ’вæлмас чызгмæ уый бæрц хъару кæцæй разынд? Зæх- 
хыл йæхицæй хæдæфсармдæр сывæллон куы нæ уыди, уæд ыл 
ныр цы ’рцыд? Ау, Аланы афтæ бирæ уарзы? Æмæ нырма уар- 
зынæн цы ’мбары? Кæд æй уыцы ’нæхæдзар рæдийын фæкод- 
та, æмæ йæ сæрæн æндæр ницыуал зоны? 
Дибæйæн йæ тасæфтауæг хъуыдытæй йæ буар ауымæл. Тыз- 
мæг цæстæй кæсы йæ чызгмæ. 
— Фæлæуу-ма, фæлæуу, чындзы цæуынмæ цæмæн афтæ 
тагъд кæныс? — фæрсы йæ уырынгтæгæнæг хъæлæсæй. 
Асель ын цы дзуапп ратта, уый нæ зоны. Уарзын æй, æмæ 
мæ йемæ цæрын фæнды, зæгъгæ, йын зæгъид, фæлæ йæ цæсгом 
нæ хъæцы. 
— Кæд дзы сыгъдæг нал дæ, мыййаг? — карз тæрхон хæс- 
сæгау æм дзуры йæ мад. 
Чызгæн фыр тыхст æмæ фыр мæстæй йæ хурхы уадындз- 
тæ адымстысты. Йæ фыр æнæбонæй йæ цæстытæ доны разылд- 
та. 
— Цавæр зæрдæ дын и, мамæ? — æндæр йæ бон зæгъын 
ницыуал баци æмæ рæбинаг уаты фæмидæг. 
«Гъе, мæ хæдзар, цæмæй ацы хуыцауы ’лгъыст дунейы ис- 
кæй къæхты бынмæ ма æрхауай, уый тыххæй дын сарæзтон 
ахæм фыдæвзарæн. Ды хъуамæ мæ рæдыдтытæй иу дæр ма 
æруадзай æмæ мæнæй амондджындæр уай. Мæн афтæ фæнды, 
ашæ уæвгæ дæр афтæ уыдзæн»,— йæхинымæр æм дзуры Дибæ. 
11 
Стыр сызгъæрин сахат къулыл авд дзинджы ныккодта æмæ 
ныхъхъус, цыма йæ хæс æххæстгондыл банымадта. Асель рай- 
хъал, йæ цæстытæ аууæрдгæ, хуыссæны рабадт, йæ гыццыл рæ- 
сугъд къæхтæ урс хæмпус ламаздыхъмæ æриста. Диссаг, йæ 
дзаумæттæ йе уæлæ цæмæн сты? А-а-а, дысон æм йæ мад куы 
хæцыди, уæд ардæм æрбалыгъд, сынтæгыл ныддæлгом æмæ йыл 
хуыссæг фæтых. Ныр ма йæм цы цæсгом равдисдзæн? Куыд æм 
бауæндыд, æвæдза: «Мамæ, Алан дæ разы ницы аххосджын у! 
Мæнæй цыфæнды дæр дзур, уый кой ма кæн!» Уæдæ йын куы 
ницыма зоны, уæд æм æваст æртхъирæнтæ кæнынмæ цы фæ- 
ци? «Фæлæууæд, æз ыл æрхæст уон!..» — зæлы чызджы хъу- 
сты йæ мады тызмæг хъæлæс æмæ йæ сагъæстыл æфтауы. Ныр 
æм æцæгдæр куы ацæуа, уæд та? Алан æй ныууадздзæн, æн- 
дæр цы? Ахæм сæрыстыр лæппу дын искæй æфхæрдæн быхсы? 
Асель йæ хъуыдытæй фæтарст, йæ къæхтæ хæдзары даргæ 
фæсмын дзабырты атъыста æмæ рудзынгмæ бауад, байтыгъта 
{148 

йæ. Рог уддзæф йæ тæвд хъуырыл атыхст, æмæ йын чысыл 
<фенцондæр. Ау, куыд æй ныууадздзæн Алан? Нæ, уый ахйе’м 
лæппу нæу, мæстджын сылгоймаджы ныхæстæй йæ уарзоныл 
йæ къух’ чи ауигъа. Уарзгæ йæ кæй кæны, уый та дызæрдыг- 
гаг нæу. Уарзы йæ, æнæмæнг æй уарзы! Цы тыхджын, у, æвæ- 
дза, стæй... стæй йæ былтæ цы адджын сты... 
Чызг йе ’нгуылдзты кæрæттæй йæ былтæм сæвнæлдта, æмæ 
йæ цæсгомыл къæмдзæстыг мидбылхудт фæзынд. Фыццаг ба... 
Цымæ Аланæн дæр уый хуызæн æхсызгон уыди?.. Ехх, рæвдз- 
дæр куы баиу уаиккой! Ничи сæ бауромдзæн. Æппындæр ни- 
чи! 
«Гъер амæн цы загъдæуа, хуыцауы хатырæй?! Иæ хъуымыз 
йæ былтыл нæма бахус, афтæмæй чындзы цæуы! Ахуыр уал 
скæ, гормон!» — мысы йæ мады ныхæстæ, æмæ йе ’рттиваг цæ- 
стытыл мигъæнгæс фæлм абадт, йе ’рфгуытæ æрбалхынцъ сты. 
«Ма тæрс, Алан. Мама мæ маргæ куы кæна, уæддæр æз мæ 
•фæнд нал аивдзынæн!» — йæхинымæр зæрдæ æвæры йæ уар- 
зонæн. Урс «Волгæ» фисынæй куыд æрбазынд, уый ауыдта æмæ 
иуварс алæууыд. Иæ хъустыл уайы машинæйы уынæр. Рудзын- 
джы бын æрлæууыд, йæ дуæрттæ байгом сты, чидæр йæ хæла- 
фы фадгуытæ цæгъды. 
— Асель хъæумæ кæй цæуы, уый мын ахæм æхсызгон у 
æмæ...— дзуры Шокир.— Мæ зæрдæ йыл тынг нæ дарын, фæ- 
<лæ... Хæстæг мæм уæд, æндæр мæ дзы ницы хъæуы... 
— Ком дарын кæдæй нырмæ райдыдтай?..— худы йыл Ка- 
рим. 
— Искæй афтæ тынг бауарздзынæн, уый æнхъæл никуы уыд- 
тæн. Хуыцауы номæй дын ард хæрын, уæлæ уыцы хох акъæртт 
кæ, зæгъгæ, мын куы зæгъид, уæд иу минут дæр фæстæмæ нæ 
фæкæсин. 
— Хох къæртт кæнын дæ нæ бахъæудзæн, афтæмæй дæ 
къухы бафтдзæн, æцæг...— Карим «Волгæ» æркъуырдта.— Ехх- 
ххæ-хха... Цом уал мидæмæ: Дибæ нæм æнхъæлмæ кæсы. 
«Кæс-ма уыцы æнаккагмæ, куыд æнæдызæрДыг ныхас кæ- 
ны!» — февзæрд Аселы сæры мæстæлгъæд хъуыды. 
— Æцæг цы? — йе ’мхæрæфырты æнæрхъæцæй фæрсы Шо- 
кир. 
— Фæстæдæр æй базондзынæ. Кæрдо нæма срæгъæд... Ие 
’ртонын афон куы ’рцæуа, уæд дын æй зæгъдзынæн... 
Карим æмæ Шокир кæртмæ бахызтысты. Асель сагъдауæй 
лæууы йæ бынаты. Дибæ йæ хъæумæ ласы, æвæццæгæн. Цæ- 
.мæн? Уæд йæ хъуыдыйы кæрон дæр куы нæ уыди. Ау, Аланæй 
йын фæтарст? Æмæ йын цы зоны? Раздæр уал æй базонын нæ 
хъæуы? Дибæ æрмæст иу сахат куы ань!хас кæй’ид йемæ, уæд 
'*» 

дзы йæ чызгæн æппындæр нал тæрсид. Тæрсгæ нæ, фæлæ ма 
йæ йæхи хъæбулау дæр бауарзид... 
Асель йæ къаба феппæрста æмæ ваннæмæ бауад, сапонæй 
йæхи æхсы. 
— Асель! Асель! Каем дæ, кæм?! — хъуысы йæм тыргъæй йæ- 
мады хъæлдзæг ныхас.— А-а-с-ее-ель! 
«Æмæ ма мамæ — гъа, фæлæ Каримы та мæнæй цы хъæ- 
уы? — йæхи фæрсы Асель.— Цавæр кæрдойы кой кæны? Æз 
ын ахæм кæрдо зæгъдзынæн æмæ!..» 
— Мæнæ и мæ чызг! — худгæ йæм æрбакаст Дибæ.— Дæхи 
рæвдздæр ацæттæ кæ, мæ къона, æмæ хъæумæ цбм. Дæ фыд 
иунæгæй тæригъæд у. 
— Æз абон никуыдæм цæуын, мамæ! — фидарæй дзуры 
Асель. 
— С-с, лæппутæ тыргъы сты, æмæ дæ фехъусдзысты. 
— Уадз æмæ мæ фехъусæнт. Мæнæн абон хъæумæ цæуæн 
нæй. 
— Цæуыннæ? — æнцадæй йæ фæрсы Дибæ. 
— Æз Шокиры машинæйы нæ бадын,— æфсон ын кæны 
чызг, хисæрфæнæй йæ цæсгом ныссæрфта æмæ йæ фæстæмæ 
рагъæныл сауыгъта.— Æмбарыс, мамæ? Шокир мын æнад у, 
æмæ мæ йæ машинæ дæр нæ хъæуы. 
— Уæд та автобусæй ацæуæм. 
— Райсом мæхæдæг ацæудзынæн. 
— Æмæ ма абон цæмæ лæууыс? — йæхи йæм тыххæй уро- 
мы Дибæ.— 0 гормон, хиуарзондзинад дæм æппындæр нæй? 
Ракъах-ма йæ. Уæд та йæ нæ хъæуыс... 
— Хъæуын æй, мамæ. 
— Куыд æдылы дæ, куыд. Адæймагæн йæ къухы ’нцонæй 
цы ’фты, уымæн аргъ кæнын нæ зоны. Æз дæр де знаг нæ дæн, 
æмæ мæм байхъус. Кæд дыл тынг æнувыд уа, уæд дæ ныхмæ 
не слæудзынæн. Æхсæвæй-бонæй дæ амондмæ куы бæллын... 
— Ды мæ хъæумæ сайгæ кæныс,— дызæрдыггæнгæ йæм 
кæсы Асель. 
— Уый та дын цы ныхас у? — фæтæргай Дибæ.— Мæ мард 
фен, нæ дæ сайын. 
— Куы нал мæ рауадзай...— фæтасыд чызджы зæрдæ. 
— Æмæ дыл уæд гуыдыртæ æвæрд уыдзæн? Кæнæ арвы 
кæрон цæрæм? 
— Хорз уæдæ, æз разы дæн, æцæг уал Аланы фенон... 
— Гъер дæуæн цы загъдæуа, хуыцауы хатырæй? Дæ хор- 
зæхæй, кæйдæр лæппуйы къæхты бынмæ дæхи цæмæн æппа- 
рыс? Кæд дæ уарза, уæд дæ ссардзæн. Бафæлвар-ма йæ. 
— Уарзы мæ, мамæ. 
150 

— Гъемæ хуыцауæй разы. Райсом æй махмæ хъæуы уæдæ. 
Рæвдздæр, мæ къонэ. Шокир иæм æнхъæлмæ кæсы, æмæ худи- 
наг у,— загъта ма Дибæ æмæ феддæдуар. 
«Ныр цæмæй тæрсын, цымæ? Бæтгæ мæ скæндзæн? Стæй 
институтмæ куы бацæуон, уæд та?.. Мæ бартæ мæхимæ нæ уы- 
дзысты?» 
Уыцы хъуыдытимæ Асель уатмæ бацыд, урс тæнæг кофтæ 
æмæ сырх юбкæ йе уæлæ кæны. 
— Салам, мæ хойы гæбаз! — къæсæргæронæй йæм хъуысы 
Каримы лыстæг хъæлæс. 
«Цы ’нæуаг у! Агъуысты æнæфæрсгæйæ фæмидæг вæййы! — 
æрбамæсты йæм Асель.— Хорз, æмæ мæ дзаумæттæ конд фæ- 
дæн...» 
— Цы дæ хъæуы? 
Карим цæмæйдæр тыхсы. Цыдæр зæгъын æй фæнды, фæ- 
лæ йæ ныфс нæ хæссы. 
Мад æмæ фыд сæ чызгæн кæрæдзи сусæгæй æхцатæ арæх 
авæрынц. Карим уый зоны, æмæ йын сæ исты ’фсæнттæй асайы. 
Уымæ гæсгæ, Асель афтæ æнхъæлы, йе ’фсымæр та йæм æх- 
ца курынмæ æрбацыд. 
— Цы, уый зоныс? — къæмдзæстыгхуызæй дзуры Карим.— 
Шокирæй дæм минæвар дæн. Уарзгæ дæ кæны æмæ... Куы, дам, 
мын бакомид... 
— Æмæ уæд йæ ус та? 
— Знон ахицæн сты. Уый йæм æппындæр ницыуал бар да- 
ры. 
— Диссаг мæм кæсы. Дæ хиваст æмхæрæфыртæн мæ цы 
зæрдæйæ дæттыс? Иу фыды цот уæддæр стæм... 
— Ницы у хиваст. Мæ хъуыраныстæн, æхсины цард æм 
кæнис! 
— Мæн Шокир нæ хъæуы, æмæ мын йæ кой ма кæ. 
— Куыд дæ фæнды, афтæ... Æз дæуыл тыхсын, æндæр... 
— Мæ мæтæй бахус дæ, мæгуыр,— æлхыскъ æй кæны Асель. 
— Цæмæн зæгъыс? 
— Уымæн æмæ дæ уынын... 
— Бæстондæр ахъуыды кæ, мæ хойы гæбаз. Фæстагмæ фæс- 
моны арты куыд нæ судзай... Шокиры хуызæн лæппутæ Астæук- 
каг Азийы бирæ нæй... 
— Хъæугæ дæр дзы нæ кæнынц. 
— Мæ хæдзар куыд уыди! Нæма срæвдз дæ? — мидæмæ та 
æрбакаст Дибæ. Асель тыргъмæ ахызт æмæ йæ сæры акуыв- 
дæй уазæгæн салам радта. Шокир фæсæццæ. Адæргæй йæ 
дзыхы ныхас дæр нал бады. Афтæ йæм кæсы, цыма уатæй хуы- 
мæтæджы зæххон чызг нæ рацыд, фæлæ уæларвæй æмбисонды 
^ 151 

зæд æртахт, æмæ дзы йæ цæстытæ атонын нæ фæразы. Фыр- 
мондагæй йæ комарынджы туг фæбадт. 
«Ау, æз ацы саурæсугъдæй æнæхай фæуыдзынæн? Нæ, цы- 
фæнды знаггад дæр ракæндзынæн, уæддæр æй никæмæн рат- 
дзынæн! Хъуамæ мæ хæдзармæ бацæуа...» — йæхицæн дзы зæр- 
дæтæ æвæры Шокир. 
12 
Æнусон айнæг къæдзæхтæ цыма хæххон гыццыл хъæу æд- 
дагон дунейы фыдбылызтæй бахъахъхъæнынмæ хъавынц, уый- 
ау æй сæ х^æбысы ’рбакодтой. Хъæуæн йæ рахиз фарс ныл- 
лæг фæткъуы бæлæстæ æлыгбын хъæбæр зæхмæ сæ зад къа- 
лиутæ æруагътой, йæ галиу фарс сыгъдæг цады уыраугæ хур 
йæхи найы, æмæ сабыр фæлхъæзæн ферттив-ферттив кæны. 
Хъæуы астæуæй суанг комы дзыхмæ лыстæг æвзист æвдахау 
згъоры нарæг асфальт фæндаг. Искуы-иу хатт фæзилæнæй ма- 
шинæ куы сзыны, уæд æрдæгтад асфальтыл йæ цæлхыты сыф- 
сыф ссæуы. Æрдз райдзаст у нырма, фæлæ йæ уагыл бæрæг у, 
цыдæр ивддзинæдтæм кæй æнхъæлмæ кæсы, уый. Къæдзæхтæн 
сæ сæрмæ иугай æврæгътæ æрбахылдысты, æмæ се ’нхъырдтæ 
цæсгом фæтар. Дардæй хъуысы арвы мынæг нæрын.... 
Аселæн йæ къухы чиныг, афтæмæй бæрзонддæр бæласы быв 
джихæй лæууы. Рæстæгæй-рæстæгмæ комы ’рдæм йе ’ргом аз- 
дахы, стæй та чиныгмæ æвæндонæй æркæсы. Иæ зæрдæйы цы- 
дæр тасдзинад æвзæры, фæлæ цы у, уый бæлвырд нæ хаты. Чы- 
сыл æддæдæр бæласы цъуппыл лыстæджытæ фæьыкхуыз бæ- 
лон æрбадт, æмæ Асельмæ йæ фæсус хъæлæс æрогйхъуыст: 
«Уху-ху-ху-ху, уху-ху-ху-ху». 
— Ехх, ныр дæуæй фест! — дзуры йæм чызг.— Аланмæ атæ- 
хин æмæ æнæнхъæлæджы йе уæхскыл æрбадин. Кæм и цымæ? 
Куыд æрæгмæ мæм зыны? Æвæццæгæн мæ нал уарзы. Нæ, нæ, 
уарзы мæ! Уæдæ уый бæрц иунæгæй куыд фæразы? Мæнæн мæ 
зæрдæ мæ риуы куы нал цæуы... 
Бæлонмæ йе ’мбал æрбатахт æмæ йæ фарсмæ æрбадт, кæ- 
рæдзиуыл цинтæ кæнынц. 
— Алан, кæм дæ? Тагъддæр мæм фæзын æмæ мæ æрсабыр 
кæ, науæд фыр тыхстæй мæ зæрдæ ратоны,— зына-нæзына змæ- 
лынц Аселы былтæ. Ие стыр цæстытæ комæй иал исы. Афтæ 
нæм кæсы, цыма ныртæккæ йæ уарзон æрбацæудзæн æмæ йæ 
йæ хъизæмæрттæй фервæзын кæндзæн, фæлæ Алан зынæг нæй, 
æмæ чызг йæхицæн бынат нал ары. Æвæццæгæн, йæ мадмæ 
кæй байхъуыста, уымæй раст нæ бакодта. Аланæн зæгъын 
хъуыди, хъæумæ кæй цæуы, уый. Æниу цæугæ та цæмæ ракод- 
152 

та? Дибæ йæ сайгæ кæй кæны, уый нæ зыдта? Бæгуыдæр æй 
зыдта, фæлæ ма йæ зæрдæ цæуылдæр дардта. Æнхъæл уыди, 
Алан уайтагъд йæ фæдыл хъæуы ’рбалæудзæн æмæ фæрæдыд. 
Чи зоны, нæ фæрæдыд. Хъуамæ йæм тагъд фæзына. Æнæ фæ- 
зынгæ йын нæй. 
Чызг йе ’нæрай хъуыдытæй сфæлмæцыд. Иуæй йæ хæдзар- 
мæ цæуын хъæуы, иннæмæй та йæ зæрдæ Аланмæ æхсайы æмæ 
дывыдон арты судзы. Иæ уарзон æй горæты куыд агуры, уый 
йæ цæстытыл уайы æмæ йæхимидæг тыхсы. Нæ, раст нæ ба- 
кодта, иунæгæй йæ кæй ныууагъта, уымæй. Кæд абон нæ фæзы- 
иа’, уæд æм райсом йæхæдæг ацæудзæн æмæ йæ ссардзæн. Ха- 
тыр дзы ракурдзæн, æмæ кæрæдзийæ нал фæхицæн уыдзысты. 
Ирыстонмæ йæ куы кæна, уæддæр ын сразы уыдзæн. Нæ, Иры- 
•стонмæ нæма. Иæ фыды зæрдæ йыл фæхуддзæн, æмæ йæ уый 
бæсты амонд дæр нæ хъæуы. Ныр æдылы ныхæстæ цы кæны 
цымæ, æнæ Алан иу минут дæр куы нæ фæразы, уæд? Кæй- 
фæнды зæрдæ йыл фæхудæд! Алаи æй кæдæмфæнды куы хона, 
уæддæр фæстæмæ нæ фæкæсдзæн. Æрмæст ма йæм зынгæ фæ- 
кæнæд... 
Асельмæ афтæ кæсы, цыма йæ уарзоны нал фендзæн æмæ 
тгæхимæ мæстæй мæлы, йæ мадæн сайын кæй бакуымдта, уый 
тыххæй. Уæззау зæрдæимæ йæ бынатæй фенкъуысыди. Хæдзар- 
мæ йæ йæ къах нæ хæссы, фæлæ йын ам лæууæн дæр нал и. 
Дибæйы тагъд сæхимæ хъæуы æмæ йæ куы агура... Уæд та ма 
иу чысыл банхъæлмæ кæсид? Чи зоны, Алан фæзына... Ау, зно- 
нæй абонмæ йыл йæ зæрдæ куыд сивтаид? Кæй зæгъын æй 
хъæуы, нæ сивта. Ныртæккæ йын мæнæ ауылты фистæгæй æнæ 
ссæугæ нæй, æмæ хъуамæ кæрæдзиуыл сæмбæлой, Дибæ сæ 
куыд нæ фена, афтæмæй. 
Асель, фæстæмæ фæкæс-фæкæсгæнгæ, сабыргай размæ цæ- 
уы. Комыл ма иу хатт йæ цæст ахаста, стæй сæхи ’рдæм ба- 
зылд. Сæ хæдзæрттæ — цы горæты, цы хъæуы — кæрæдзи цæр- 
мыстыгъд бакодтой. Æцæг ам ныллæг тъæпæнсæр къæсты ’хсæн 
лæууы æмæ æргъæу галуаны хуызæн рæсугъдæй зыны. Сæ 
тигътыл урс дюралюмин бæлæттæ æвæрд кæй æрцыдис, уый 
Аселы фæндок уыди. «Мæн урс бæлон фестын фæнды! Мæн урс 
бæлон фестын фæнды!» — æндæр дзы ницы хъуыстой йæ ный- 
йарджытæ æмæ бæстæ бæлонæй байдзаг кодтой. 
Асель бетонгонд кæртмæ бахызт. Рыджы мур дзы никуы- 
цæй зыны. Сæнæфсиртæй агъудгонды бын — æрттиваг стъол 
æмæ сырхахуырст фæхсбандон. Кæрт æмæ цæхæрадоны ’хсæн 
дæр — сырхахуырст гæрæн. Стъолæй чысыл æддæдæр къран- 
тæй бетон асыкгондмæ дон сабыргай кæлы. Асель æм йæ тæвд 
къухтæ бадардта, æмæ æхсызгон сатæг йæ буары ахъардта. • 
т 

Дуар æрбахостæуыд. 
— Алан! — сирвæзт чызджы риуæй, æмæ дуары ’рдæм атын- 
дзыдта. Уынгмæ акаст, æмæ йæ цин йæ цæсгомæй æрбайсæфт. 
Уыцы æнæбайрайгæйы бурхил лæппу та! Иу ран æй нал ныу- 
уадздзæн æви?! Уæвгæ... уый йæ фыр тыхстæй дзуры, æндæр 
æм ахæм хæрам зæрдæ нæ дары. Дзæгъæлы не ’рбацыдаид. 
Дибæ йæ исты стыр хъуыддагæн хъæуы, æвæццæгæн. Æнгæсæй 
сæм цыдæр и, цыдæр, фæлæ цы? 
Асель уазæгæн адæргæй салам дæр нæ радта, æрæджиау 
ма йын йæ сæрæй акуывтаæмæ иуварс алæууыд, ом,а кæртмæ 
рахиз, кæд дæ фæнды, уæд. 
— Æз та дæн. Дæ цæсгомы хуыз куыд аивта, уымæй зæр- 
дæрайгæ хатдзæг скæнæн нæй,— æнæбары йæ мидбылты ба- 
худт уазæг.— Мæнмæ цыма не ’нхъæлмæ кастæ... 
«Ссардтон æй! — февзæрд чызджы сæры.— Сæ дыууæйæн 
дæр худгæйæ сæ цъæх цæстытæ уыцы иухуызон æнкъардæй баз- 
зайынц. Кæрæдзийæн цы бавæййынц цымæ?» 
— Мидæмæ мæ уадзыс? — фæрсы йæ лæппу. 
— Цæуыннæ, цæуыннæ. Табуафси,— фестъæлфыд чызг. Уа- 
зæг кæртмæ бацыд æмæ йæ алфамблай дискаст кæны. 
— Гъе уый дын дыууæ галуаны, гъе! Дæ хорзæхæй, дæ ный- 
йарджытæ кæм кусынц? 
— Дуканийы. Папæ дзы директор у, мамæ та — уæйгæнæг. 
— А-а-а. Æз ма дис кæнын, ахæм цъæхсæртæ, зæгъын, цæ- 
мæй балхæдтой. Рохтыл хæцæг нал и, нал, мæ хойы хай... Да- 
вын та кады нысан сси, æмæ адæм нал ауæрдынц... 
Асель æм æлхынцъæрфыгæй кæсы. 
— Хорз, хорз. Æгайтма уæм ис,— йæ къухтыл хæрдмæ схæ- 
цыд лæппу.— Уыйхыгъд мæнæн дæр мæ хъул сах абаддзæн... 
Уазæгæн йæ цæстытæ ферттывтой, æмæ та Аселы сæры фев- 
зæрд: «Мамæйы цæстытæ дæр афтæ ферттивынц, исты æфтиаг 
æм куы ’рбахауы, уæд». Иæ цымыдисдзинад ыл фæуæлахиз- 
æмæ фæрсы лæппуйы: 
— Дæ ном цы хуыйны? 
— Инал. 
— Æмæ мамæйæн цы бавæййыс? 
Лæппу та æнæбары бахудт. 
— Æз дæр æм уыцы фарста дæттынмæ æрбацыдтæн. Цу- 
ма, ардæм мын æм фæдзур, æз йемæ аныхас кæнон. 
— Ам нæй. Дуканийæ нæма æрбацыд. 
— Дуканийы нæ, фæлæ кæд зæххы бын и, уæддæр мын æй 
абон æнæ ссаргæ нæй! — æртхъирæнгæнæгау дзуры Инал. 
— Иу чысыл æм банхъæлмæ кæс. Ныртæккæ йæ ардæм 
хъæуы,—уромы йæ Асель. Кæд фыдгæнæг у æмæ йын йæ ма- 
154 

дæн исты фыдбылыз аразы! Нæ, Асель йæ ныййарæджы искæ- 
мæн æфхæрын нæ бауадздзæн! Хъуамæ дуканимæ йæ разæй 
фæуа! 
Лæппуйæн уынгмæ йæ ахизын æмæ чызгæн цæхæрадоны урс 
агуыридурæй амад быруйы сæрты йæ агæпп кæнын баиу сты. 
Кæрт исдуг афтидæй аззад, стæй мидæмæ æрбацыд Дибæ, 
стъолы уæлхъус æрбадт æмæ къухмæрзæнæй йæ хидæйдзаг 
цæсгом сæрфы. 
— Искуы дзы ахæм æнуд уыди, хуыцауы хатырæй,— хъуыр- 
хъуыр кæны йæ фындзы бын.— Асель! — хъæрæй дзуры йæ 
чызгмæ, фæлæ Асель зынæг нæй. 
Горæтмæ ма алидзæд! Уыцы ’нæхæдзарыл цы ныббæндæн 
цымæ? Ныр æй цы хуызы фервæзын кæна? Æгæр хивæнд у, 
æмæ йæм куы нæ байхъуса, уæд цъыфдзасты ныссæдздзæн. 
— Асель! 
Дибæ йæ чысыл сæрак хызын байгом кодта. Цалынмæ йæм 
йæ чызг цæуа, уæдмæ йе ’хцатæ банымайа. Цъæх æмæ сырх 
гæххæттытæ йæ уырзтæй сгары. Нæ, ам аив нæу. Мидæгæй сæ 
банымайдзæн. Исчи йæ куы ’рбаййафа, уæд æй цы фенхъæл- 
дзæн? Фæнды йæ хызын бахгæнын, фæлæ йæхиуыл йæ бон нæ 
цæуы. Æхцатæй йæм цыдæр æхсызгондзинад ивылы, æмæ уы- 
цы тыхджын æнкъарæныл фæуæлахиз уæвын йæ бон нæу. 
«Хæцгæ низæй уæлдай не стут. Лæгмæ уæ цас фылдæр æф- 
ты, уыйас зыддæр кæны, — дзуры сæм йæхинымæр Дибæ.— 
Гомгæрццæй куы цыдтæн, уæд мæ джиппæйфыст къаба йеддæ- 
мæ ницы хъуыди, ныр та... Æниу цы стут? Дон æнгуылдзты 
^хсæнты куыд алидза, уыйау аивгъуыйут. Цæст дæр уыл нал 
æрхæцы. Æмæ уыл хæцгæ дæр куыд æркæна, куыд?! Алцыдæр 
туджы йаргъ куы сси! — Дибæ арф ныуулæфыд.— Ныртæккæ 
адæймагæн йæ рæбынмæ мыздæй уæлдай куы ницы ’фтиаг ха- 
уа, уæд йæ хæдзары, дымгæ цæуыл бафу кæна, уый дæр нæ 
уыдзæн. Уымæ гæсгæ, алчидæр искæцæй йæ фарчы хай ратоны- 
ныл архайы... Цæмæй дæ цæсгом чъизи ма уа, уый тыххæй дæ- 
хи рæстытæ кæныс, нæ? — худы йыл йæ зæрдæ.— Хуры къæй- 
мæ бæмбæджы хуымы йæ уыргтæ чи хойы, уыцы мæгуыр адæ- 
мы хидвæллой сайыс, афтæмæй дæхиуыл къæм абадын нæ уа- 
дзыс...» 
— Æмæ хицæуттæ машинæтæй куы давынц,— хъæрæй дзу- 
рын райдыдта Дибæ.— Бирæгътæ бæхы мардмæ куы баирвæ- 
зой, уыйау нын нæ исбон фæйнæрдæм скъæфынц. «Ма кæ» 
зæгъæг сын нæй, æмæ сæ куыддæриддæр фæнды, афтæ кæнынц. 
Уæвгæ сын чи хъуамæ зæгъа? Зæгъын кæй бон у, уыдон сæ- 
хицæй иннæтæм не ’вдæлы, кæй æвдæлы, уыдонмæ та ныхасы 
’бар нæ хауы... 
155 

. Сылгоймаг йæ хызынæй сызгъæрин къухдарæн систа æмæ- 
йæм æхсызгонæй кæсы. 
«Æхца рæузонд сылгоймагæй уæлдай нæу: æууæнк ыл нæй*. 
Уый æмæ дын сызгъæрин! Асламдæр нæ кæны, иннæ ахæм — 
æмбийгæ. Каедфаенды дæр æй райс æмæ дзы дæ хъуыдаг са- 
раз. Хæрз цыбыр рæстæгмæ дыууæ хатты фæзынаргъдæр уы- 
дзæн, уый æнхъæл чи уыди? Мæ капеччытæ мæхимæ дардтон 
уæд? Уæвгæ ныр дæр —хуыцауæн табу...» —хъуыды кæны йæ- 
хинымæр. 
Кæрты дуары къæрцц фæцыд. Дибæ йæ бынатæй* фесхъиуд- 
та. Иæ зæрдæйы гуыпп-гуыпп ссыд. Къухдарæн йæ хызыны ам- 
бæхста, йе ’нгуылдзтæй йыл ныззæгæл, афтæмæй æнхъæлмæ 
кæсы. Цалдæр уысмы æнæхъæн бонæй фæдаргъдæр сты. Æнæ- 
зонгæ бурхил лæппу кæртмæ йæ сæр æрбадардта, стæй æрба- 
хызт, Дибæмæ æрбацæуы. Цыдæр къæрныхы хуызæн у. Сылгой- 
магæн адæргæй йæ ком ныххус, йе уæнгты хъару нал и. Нæ„ 
цыфæнды куы фæуа, уæддæр йæ хызын никæмæн ратдзæн! 
Фæлтау... Фæлтау... 
— Дæ бон хорз, уæздан сылгоймаг,— хъуысы йæм уазæджы 
сабыр хъæлæс. 
— Æгас цу. 
— Дæ хызынæн ма тæрс: давынмæ не ’рбацыдтæн. 
— Хатыр... Иæд у... Нæ дæ зонын... 
— Ды Дибæ нæ дæ? 
. — О, фæлæ... 
— Уæдæ дæ уæд хорз базыдтон. Уынджы куы ’рбацæйцыд- 
тæ, уæд мæм мæ зæрдæ сдзырдта: «Ай Дибæ у!» 
«Асель цы бурхил лæппуйы кой скодта, уый ма уæд»,— фæ- 
тарст Дибæ, «чи дæ?» бафæрсын дæр æй нæ уæнды. Сындзы- 
тыл бадæгау бады æмæ стыр бæллæх æрцæуынмæ æнхъæлмæ- 
кæсы. 
— Мæ уынд дын æхсызгон кæй нæу, уый уынын, фæлæ... — 
Лæппу йе уæхсчытыл схæцыд, цыма афтæ зæгъынмæ хъавы: 
«Цы мæ бон у? Мæ уавæртæ мæ æрбатардтой». 
— Цæмæн зæгъыс? Уазæг — хуыцауы уазæг,— ризгæ хъæ- 
лæсæй дзуры Дибæ. 
— Æз Инал дæн. 
:— ЧИ?! 
Дибæйæн адæргæй йæ зæнгтæ адон сты. Иæ хурсыгъд фæ- 
тæн цæсгом цикъæйау ныффæлурс. Иæ хид йæ буарыл лæсæн- 
тæ- кæны. Кæд уазæгмæ комкоммæ кæсы, уæддæр æй дзæбæх 
нæ уыны. Иæ сæр зилы, цæстытæ тартæ кæнынц. Хызын йæ* 
къухтæй феуæгъд æмæ зæхмæ æрхаудта. 
— Инал,— сабырæй дзуры лæппу. 
166 

Дибæйæн æфсон фæци æмæ йæ хызынмæ æргуыб’ыр кодтаг. 
— Каей... кæй Инал? — йæ саст хъæлæс, зыр-зыргæнгæ,. 
хъуысы стъолы бынæй. Æрæджиау йæхиуыл схæцыд. 
— Уымæй дæу бафæрсын хъæуы,— цыма йæ æцæгæй дæр- 
нæ зоны, уыйау æм дзуры уазæг. 
— Æз... Æз дæ... мæнæн...— тыхст рынчынау хъæрзы Дибæ. 
Иæ дзыхы ныхас нал бады. Куы ’рсабыр уаид, уый йæ фæнды, 
фæлæ йæ бон нæу. 
— Зæгъ æй, зæгъ. Никуы мæ федтай, нæ? — æххуыс ын кæ- 
ны лæппу. 
— Нагъ,— срæцыгъта Дибæ, цыма уыцы иу дзырд йæ ир- 
вæзынгæнæг у. 
Уазæджы цæсгомыл былысчъил мидбылхудт фæзынд. 
— Фондз æмæ ссæдз азы размæ мæ зæронд мæгуыр усмæ 
куы ныууагътай, уæдæй фæстæмæ мæ, ай-гъай, нал федтай... , 
Дибæйæн йæ цæстытæ донæй байдзаг сты, йæ роцъойыл ри- 
зæг бахæцыди, йæ къухтæ дæр зыр-зыр кæнынц. Инал æм æдзы- 
нæг кæсы. Сылгоймаджы кæуинаг уавæр æмбары, фæлæ — дис- 
саг, нæдæр æм тæригъæд и, нæдæр уарзондзинад. Фæнды йæ 
йæ мады иунæгæй ныууадзын æмæ ацæуын, фæлæ йæ зæрдæ 
нæ комы. Ардæм цы фидар фæндимæ æрбацыд, уый хъуамæ 
сæххæст кæна, науæд йæ къахыл никуы слæудзæн æмæ йæ 
царды бонтæ гæвзыккæй æрвитдзæн. 
— Уæдæ куыд зæгъыс? Дæ фырт кæй дæн, ууыл нæ сæт- 
тыс? — фæрсы Дибæйы. 
«Исчи йæ ам куы ’рбаййафа, уæд байсæфдзынæн. Рæвдз- 
дæр æй арвитын хъæуы,— хъуыды кæны йæхинымæр Дибæ.— 
Нæ, чифæнды йæ куы ’рбаййафа, уæддæр ын нæ басæтдзынæн! 
Инал мæ лæппу кæй у, уый ничи зоны. Æрмæст æй иу сылгой- 
магæн схъæр кодтон, æмæ мын уый та ард бахордта...» 
Уазæг йæ зæронд хæлафы дзыппæй бурбын гæххæтт куыд 
исы, уымæ тарстхуызæй кæсы. Иуæй йæ йæ хъæбулы ’рбахъæ- 
быс кæнын фæнды, иннæмæй та йæ бинонтæй тæрсы. Дзæгъæл- 
зад фырт ын и, уый куы базоной, уæд... Нæ, нæ! Уый бæсты 
мæлæт—хуыздæр! Ехх, ныр мæнæ ам мæрдфынæй бау! 
Сылгоймаг цыма ихæнæй мæлы, уыйау къахæй сæрмæ зыр- 
зыр кæны. 
— Ме схæссæг мад куы марди, уæд мæм мæнæ ацы фыс- 
тæг радта. Бакæсон дын æй? — мæстæймарæгау æй фæрсы уа- 
зæг. 
— Нæ хъæуы... Бавæр æй... Исчи йæ фендзæн...— Дибæйæн 
йæ уд æрдуйæ нарæгдæр сси, фыр тыхстæй йæхи цы фæкæва, 
уый нæ зоны Иæ цæстытæ куы кæрты дуармæ ныццæвы, куы 
Иналмæ. Фестад æмæ сæнæфсиры бын скатай. 
ЮТ 

— Худинагæй тæрсыс? — йæ хъустæ йын арауы йæ фыр- 
ты мæстæймарæн хъæлæс. 
— Хуыцауæй дæ бауырнæд, мæн нæ фæндыди... Ницæй тых- 
хæи дæ ныууагътаин, фæлæ... Дæ фыд мыл гадзрахатæй рацы- 
ди æмæ... Адæмы нæ зоныс? Фæндырты мæ сцагътаиккой... 
— Уæдæ мæныл цæй фидар фæрстæ уыди, хæрз сабийæ 
адæмы æппарæццаг къæбæртæм чи æрхаудта!.. 
— Мæ мард фен, æз... æз... Цæмæй мацы хъуаг уай, уый 
тыххæй дын зæронд усмæ æхца ныууагътон... 
— Æхца!.. Мæн æхца нæ хъуыди, мæн мады рæвдыд хъуы- 
ди, фæлæ, куыд кæсын, афтæмæй ды ахæм хъуыддæгтæн ни- 
цы ’мбарыс! 
— Æмбарын, мæ къона, æмбарын. Дæуæй афтæ, нæ дыл 
хъуыды кодтон? Иу минут дæр мæ рох нæ уыдтæ. Уарзын дæ, 
•фæлæ... 
— Мæн ахæм уарзондзинад ницæмæн хъæуы! — йæ ныхас 
ын æрдæгыл фескъуыдта Инал. 
— Уæдæ цы? Цы дæ хъæуы мæнæй? 
— Мæ бон алы рæтты рахау-бахау кæнын нал у, æмæ мын 
Гулистаны хæдзар балхæн. 
— Балхæндзынæн, мæ къона! Алцыдæр дын балхæндзынæн, 
æцæг рæвдздæр ацу! Дæ хорзæхæй... 
— Æз никуыдæмуал цæуын ардыгæй! Хъуамæ адæм иууыл- 
дæр базоной, мад мын кæй ис, уый! — фидарæй дзуры Инал. 
— Хуыцауæй курæгау дæ курын, ацу, адæмы цæсты мæ ма 
бафтау. Райсом дæм мæхæдæг ныццæудзынæн, æмæ уым баны- 
хас кæндзыстæм. 
Лæппу йæм æнæууæнк каст кæны. 
«Иæ ноггуырд сывæллоны æцæгæлон адæймагæн чи рад- 
та, уымæн гæды ныхас зæгъын æхсынæн акъæпп кæнынæй уæл- 
дай нæу. Нæ, сайын дæ нæ бауæнддзæн. Адæм ын йе ’гад ми 
куы базоной, уымæй æгæр тынг тæрсы, стæй йæ йæ бинонты 
цæсты бафтын дæр нæ бафæнддзæн. Цыбыр дзырдæй, дæ къух- 
ты ис, æмæ йын йе ’хца ассив, уæддæр сæ йæхæдæг нæ бакуы- 
ста»,— скарста йæхинымæр Инал æмæ йæ сæр банкъуыста. 
— Хорз. Уазæгуаты дæм æнхъæлмæ кæсдзынæн. Дæ зæр- 
дыл æй бадар, æртындæсæм уаты цæрын. Æцæг мæ сайгæ ма 
акæнай... 
— 0, о, цæугæ! Нæ дæ асайдзынæн, — дуары ’рдæм æй аи- 
вæй ссоны Дибæ. 
— Абондæргъы доны хъæстæ дæр нæ фæдæн, стæй мæ уа- 
зæгуатæн дæр æхца фидын хъæуы,— йæ мады хызынмæ зыд 
каст кæны Инал. 
— Мæгуырæг, мæхи сæр æй куыннæ æрцахста,— йæ хызын- 
158 

мæ февнæлдта Дибæ, гом æй кæны, фæлæ йæ къухты зыр-зы- 
рæй ницæмæуал арæхсы. Æрæджиау дзы æртæ туманы систа* 
æмæ сæ йæ фырты къухы фæсагъта.— Рæвдздæр ацу, мæ хæ- 
дзар. 
Инал æм йæ чъылдым раздæхта æмæ дуары ’рдæм сабыр- 
гай фæцæуы. Дибæйы фæнды йæ фæдыл азгъорын æмæ йæ йæ 
риумæ æрбалхъивын, фæлæ йын цыдæр æнахуыр тых йе уæнг- 
тæ сбаста. Иæ цæстытæ та донæй айдзаг сты, æмæ йæ лæппуйы 
нал уыны. Иæ зæрдæ дудгæ рыст кæны. Хъарм къуыбылой йæ 
хъуырмæ стылд, æмæ йын улæфт нал фаг кæны. Цæхæрадонмæ 
бацыд, тъахтиныл ныддæлгом æмæ кæуы, зæронд базыл йæ 
тыппыртæ уадзы. 
«О хуыцау, куыд æгъатыр дæ, куыд! Аххосджын куы ницæ- 
мæй дæн, уæд мын ахæм хъизæмæрттæ цæмæн æвзарын кæныс?! 
Ацы стыр бæллæх та ма мæм кæцæй æнхъæлмæ касти цымæ?»— 
хъарæггæнæгау дзуры йæхинымæр. 
— Мамæ! — кæртæй йæм хъуысы йæ чызджы тарст хъæр. 
«Æваст мыл арвæй дур æрхауд. Цы ма кæнон мæ сæрæн? 
Кæм æй бафснайон? Адæмы дзыхы куы бафтон, уæд хъаймæ- 
ты бонмæ мæ цæсгом нал ссыгъдæг уыдзæн. Куыд диссаг у, 
æвæдза, не сфæлдисæг. Сæфгæ йæм куыд ницы кæны. Æрыго- 
нæй цы тæригъæдты бацæуæм, уыдон ныл нæ царды кæрон 
фыдæй æруадзы æмæ нæ удхарæй фæмары.— Дибæ арф ныу- 
улæфыд, йæ уæззау къухтæй йæ уæрджытыл æрæнцой кодта 
æмæ тыххæйты сыстад.— Мæ чызджы ма уæддæр куы бабæстон 
кодтаин. Иæ мад цы гæнæг уыд, уый куы рахъæр уа, уæд... 
Нæ, нæ!» — фæтарст йæ хъуыдыйæ тыхст сылгоймаг, йæ цæс- 
сыгтæ сæрфгæ, кæртмæ фæцæуы. Асель ын йæ кæуындзаст цæ- 
стытæм тарстхуызæй кæсы. 
— Мамæ, цы кодтай?! Исты дæ риссы?! 
Дибæйæн æхсызгон у, йæ чызг ыл афтæ тынг кæй ауды, 
уый, фæлæ йæ ацы хатт куы нæ хъыгдарид. Куыд дзы фервæ- 
за? Исты ’фсан ын ссарын хъæуы. 
— Мæ сæр тъæппытæ хауы,— æрбаймысыд æваст æмæ стъо- 
лæй йæ хызын райста. 
— Уыцы бурхил лæппуйы нæ федтай, мамæ? — фæрсы йæ 
Асель. 
— Федтон. 
— Æмæ дæ цы кодта? 
— Нæ хæстæджыты лæппу у. Дигорайæ ардæм æрбафтыд, 
фæхæцæг ыл нæй, æмæ, дам, мæм фæкæс. О, хæдæгай,— Дибæ- 
йæн цыма йæ зæрдыл ныр æрбалæууыд, уыйау йæ хызынæй 
æхца æфснайæн чиныг систа æмæ йæ йæ чызгмæ дæтты.— Мæ- 
нæ дын мæ лæвар. 
.159* 

• Асель æм дисхуызæй кæсы. 
— Ай циу, мамæ? 
— Дæс азы размæ дын дæ номыл кассæйы æхца сæвæрдтон, 
æмæ ссæдз мины систы. 
— Æмæ сæ цы кæнын? 
— Бахъæудзысты дæ. Иудадзыг мемæ цæрдзынæ?.. 
«Сылгоймаг æхца бирæ уарзы, æмæ йын йæ зæрдæ цæмæй 
«балхæнын хъæуы, уый æз хорз зонын. Хъуамæ та æрмахуыр 
уæрыккау мæ къухтæм æрбацæуай. Æрмæст дæ уæд бауыдзæн 
мæ бон раст фæндагыл саразын»,— дзуры йæм йæхинымæр Ди- 
«бæ. 
13 
Ау, йæ уарзон æм ахсæв дæр нæ фæзындзæн? Æмæ æнæ 
уый феигæйæ куы никуы бафынæй. Æрхъæцмæ дæр ыл куы 
нæ хъæцыди, уæд æй ныр горæты цы уромы? Цæуымнæ йæм 
батагъд кæны? Æви йæ нал хъæуы. «О гормон, хиуарзондзинад 
дæм æппындæр нæй? Ракъах-ма йæ. Уæд та йæ нæ хъæуыс»...— 
йæ хъустыл уайынц йæ мады уайдзæфтæ. Ау, Дибæ раст у? Кэед 
Аланы æцæг дæр нæ хъæуы. Æмæ йыл уæд тыхбегара уыди? 
Æрвылбон æм цæмæ згъордта? Йæ сæр дæр ма йын куы ра- 
зилын кодта... 
Чызг стыхст, талынг уат æй æмырæхгæд чырынау алырды- 
гæй æлхъивы æмæ йын йæ утæхсæи ноджы хъизæмайрагдæр 
кæны. Иу чысыл дзы йæ уарзон фæхицæн и, æмæ йæ æрбайрох 
кодта. Чи зоны, Алан æм йæхи дæр мауал равдиса. Цæй тых- 
хæй? Цы йын кодта? Цæуыл æм фæхæрам, уый йын уæддæр 
куы зæгъид, уæд йæ рæдыд сраст кæныныл бацархаид. 
«Афтæ хорз нæу, Алан. Æз ам фыр тыхстæй арвмæ асинтæ 
æвæрын, ды та...» — Асель арф ныуулæфыд. Дарддæр цы зæгъа, 
уый нæ зоны. Алан æй афтæ æнцонæй фæуадза, ууыл йæхæ- 
дæг дæр кæронмæ не ’ууæнды. Кæд рынчын фæци, мыййаг? О, 
о, рынчын у, æндæр ам æрбалæууид! Иу минут дæр æнæ Асель 
нæ бафæразид! Ехх, Дибæмæ дзæгъæлы байхъуыста! Горæтæй 
йæ цæуын никуыдæм хъуыди. Афонмæ та йæ уарзонимæ тезгъо 
кæнид... Чи зоны, фæзына ма йæм. Алан йæ къæхтыл цæуын 
куы фæраза, уæд горæты ницы хуызы ныллæудзæн. Тагъд æй 
ардæм хъæуы. Аселæн æй рагацау йæ зæрдæ æнкъары, рудзын- 
джы цур бады æмæ афтид уынгмæ йæ цæст дары. Цъиуызмæ- 
лæг никуыцæй зыны, æрмæст дыууæ куыдзы рудзынджы бынты 
æрбасыффытт ластой. Мæй зæхмæ цæсты дзагæй кæсы, цыма 
йын йæ сусæгдзинæдтæ раргом кæнынмæ хъавы. Асель аббн 
арвы гуыр-гуыр куы фехъуыста, уæд æнхъæл уыди, къæвда æр- 
160 

бацæудзæн æмæ дуне асыгъдæг кæндзæн, фæлæ фæфыдæнхъæл.^& 
Сæлæф миты хуызæн рыгмæ нымадæй цалдæр æртахы æрхауДта 
æмæ йыл дзыгъуыр цæсгомау морæ стъæлфытæй баззадысты. 
Асель æрхуымæй кæсы донхæрисмæ. Сатæг уддзæф ын йæ 
даргъ дзыккутæ зивæггæнгæ фасы. Афтæ зыны, цыма уый дæр 
Аселау йæ тыхст уавæрыл сагъæс кæны... 
«Иунæгæй дын æнкъард у, нæ? — фæрсы йæ йæхинымæр 
чызг.— Ма тыхс, æз дын рæхджы дæ фарсмæ иу тала ныссадз- 
дзынæн, æмæ кæрæдзи цинæй райдзыстут...» 
Алан сабыргай æрбацæуы, донхæрисы бын æрлæууыд, ру- 
дзгуытæм æдзынæг кæсы. Аселæн йæ цæсгом барухс, лæппумæ 
йæ къух тилы, фæлæуу мæм, зæгъгæ, йæхицæн йæ зæрдæйы 
туыпп-гуыпп цæуы. Кæдæй-уæдæй ахæстоны дуæрттæ фегом 
сты! Тагъддæр сыгъдæг уæлдæфмæ! Ам — талынг бæстæ, уым— 
рухс дуне, ам — зындон, уым — дзæнæт! Асель тæрсы, кæд æй 
Алан нæ федта, мыййаг, уаты æгæр куы афæстиат уа æмæ йæ 
уарзоны куы нал аййафа! Дуар йæ сæрыл ахæссид, фæлæ Ди- 
бæ райхъал уыдзæн æмæ йын, æваст йæ риуы цы пиллон арт 
ссыгъд, ууыл их-дон бакалдзæн. Агъуысты йæ тыхджын хуыр- 
хуырæй фæлæууæн нæй. Уый хорз у, æвæдза! Æнæ сыбырттæй 
куы хуыссид, уæд йæ цурты æддæмæ чи ауæндид: фынæй у æви 
хъал, марадз æмæ йæ базон. Чызг йæ къахфындзтыл феддæ- 
дуар, тыргъы иу чысыл алæууыд. Иæ мады хуыр-хуыр ардæм 
дæр мæлæты тынг хъуысы, раст абоны æрвнæрдæй тынгдæр! 
Аселы цæсгом бахудызмæл, тыргъы дуар фегом кодта æмæ цæ- 
хæрадонмæ йæ ных сарæзта, ныллæг быруйы сæрты сæгуытау 
агæпп ласта æмæ йæ уарзоны цур февзæрд. 
— Асель!.. 
— Алан!.. 
— Кæцæй мæ федтай, кæцæй? 
— Абондæргъы дæм æнхъæлмæ кæсынæй мæ цæстытæ куы 
ныуурс сты... 
— Æз дæ горæты агуырдтон. Мæ сæр сдзæгъæлтæ... 
— Мамæ мæ ракодта. Нæ йым куымдтон, æмæ мын афтæ, 
кæд, дам, æй нæ хъæуыс, уæд та?.. Ракъах, дам, ма йæ.— Чызг 
’йæ мидбылты худы. 
— Æз та афтæ æнхъæлдтон, дæхицæй мыл тынгдæр æууæн- 
дыс,— тæргайхуызæй дзуры Алан. 
— Æууæндын дыл, Алан! Хатыр мын бакæ. Цом арды- 
гæй. 
— Кæдæм? 
— Кæдæмфæнды дæр уæд! 
— Дæ ныййарджытæ дæ нæ агурдзысты? 
— Ныр сæ нал тæрсын: ды мемæ дæ... 
1 ] Цомартаты Изæтбег 
161 

Лæппу æмæ чызг кæрæдзи къухтыл фæхæцыдысты æмæ уын- 
джы уырдыгмæ азгъордтой. Чысыл рæстæгмæ хъæуæй агæпгт 
ластой. Æрлæууыдысты. Цадмæ æдзынæг кæсынц. 
— Кæс-ма, Алан, куыд тынг æрттивы! — дзуры Асель. 
— Уарзæтты цæссыгтæй равзæрд æмæ уымæн афтæ тынг 
æрттивы.— Аланы цæсгом фæтар.— Адæмы талынгдзинады аза- 
рæй цал уарзоны бацарæфтыд, æвæдза... 
— Мах цæссыгтæ йæм хъуамæ ма бафтой... 
— Бæргæ, бæргæ, фæлæ тæрсын... Дæ мад дæ хъæумæ дзæг 
гъæлы нæ ракодта... 
— Ма тæрс, мамæ хорз адæймаг у, бамбардзæн нæ,— сабыр’ 
æй кæны Асель, фæлæ йæ хъæлæсы уагыл бæрæг у, йæ ныхæ- 
стыл йæхæдæг дæр кæй не ’ууæнды, уый, лæппуйы цонгмæ бав- 
нæлдта æмæ йыл цады ’рдæм ахæцыд. Цад цыма уарзæттыл 
цин кæны, уыйау йе ’хсызгон сыр-сыр цæуы. 
— Кæс-ма, Алан, мæй дзы йæхи куыд найы! 
— Мах дæр дзы найæм нæхи? 
— Нæ. Мамæ куы райхъал уа, уæд мæ агурдзæн... 
— Уæд та мæнæ цъæх нæууыл æрбадам. 
Лæппу æмæ чызг кæрдæгыл сæхи æруагътой. 
— Цы хорз у! Мæ зæрдæ йæ зыдта, кæй мæм фæзындзы- 
нæ, уый,— лæппуйы цæстытæм кæсгæйæ, дзуры Асель. 
— Ай-гъай йæ зыдта... Абондæргъы мæ уд æрдуйæ нарæг- 
дæр куы сси... Кæд мæм, зæгъын, истæуыл фæхæрам дæ... 
— Нæ, мæ хур, нæ! — йæ сæр ын йæ риумæ æлхъивы Асель. 
— Мæ хъæдгæмттæ дзæбæхгæнæг. Дæу тыххæй мын сад- 
джын и мæ цард. Цы уыдтæн амæй размæ? Ницы. Куырм уы- 
рыйау æвæндонæй хылдтæн. Кæдæм, уый зонгæ дæр нæ кодтоет 
æмæ куыдфæндыйæ мæ бонтæ æрвыстон. Ныр ме уæнгты æгæ- 
рон хъару бацыд. Ехх, Асель, Асель, цы куыст мын бакодтай, 
уый куы зонис! • 
Алан чызджы хъуырыл атыхст æмæ йын батæ кæны: йæ 
рустæн, йæ дæллагхъуыртæн, йæ цæстытæн, йæ былтæн... Чыз- 
гæй йæ ныййарджытæ æрбайрох сты æмæ тасдзинад йе уæнг- 
тæй æрбайсæфт. Фæнды йæ йæ уарзоны хъæбысы атайын. 
— Æз дæ бирæ уарзын, Асель, тынг бирæ, мæ удæй фыл- 
дæр. Мæ бон æнæ дæу цæрын нал у, Асель,— хъуысы йæм лæп- 
пуйы фæлмæн хъæлæс æмæ йын нæ тугыл арт æндзары. 
— Æз дæр дæ бирæ уарзын, Алан. Амæй размæ мæм афтæ- 
касти, цыма ныййарджытæй фылдæр уарзæн никæй ис... 
Чызг йæ ныхæстæй фефсæрмы, æмæ йæ цæсгомыл къæмдзæ- 
стыг мидбылхудт февзæрд. 
— Асель...— Лæппуйæн йæ бон æндæр ницыуал зæгъын ба- 
162 

•ци. Нырмæ кæй никуы бавзæрста, йæ зæрдæ ахæм æнкъарæн- 
тæй байдзаг æмæ чызджы йæ хъæбысы ’рбатыхта. Афтæ йæм 
кæсы, цыма диссаджы рæсугъд фын уыны, æмæ йæхинымæр 
хуыцаумæ кувы, цæмæй мауал райхъал уа, æмæ йæ фын æну- 
сы бæрц ахæсса. Цалдæр мæйы размæ йын исты кæлæнгæнæг 
ус афтæ куы загътаид, рæхджы дæуæй амондджындæр адæймаг 
нал уыдзæн, зæгъгæ, уæд æй ницы хуызы бауырныдтаид. Ныр 
дæр йæ амондыл кæронмæ нæма æууæнды. Ау, уымæн уæвæн 
куыд и, æмæ йæ Аселы хуызæн чызг бауарза? Æвæццæгæн ын 
1лæ риуы цыдæр монц ссыгъта, фæлæ цыбыр рæстæгмæ йæ арт 
ахуысдзæн. Æнæ ахуысгæ йын нæй, уымæн æмæ... уымæн 
æмæ... 
Лæппу цы хъуыды кæна, уый нæ зоны. Сидзæрæй, тъæпп, 
рæхуыстæй, уазал æмæ стонгæй кæй схъомыл, уымæ гæсгæ йæм 
афтæ кæсы, цыма иннæ адæмы хуызæн алцæмæй æххæст нæу 
æмæ йын бауарзæн нæй. Исчи йæм хорз зæрдæ куы бадара, 
уæддæр — рæстæгмæ, цалынмæ йын йæ аиппытæ базона, уæд- 
мæ, стæй йе ’нкъарæнтæ æрбайсæфдзысты æмæ... æмæ... Нæ, 
нæ, Асель ахæм чызг нæу. «Ехх, Асель, Асель!.. Ныр æцæг дæр 
дæ фарсмæ бафынæй у æмæ мауал райхъал у»,— дзуры йæм 
йæхинымæр Алан. Иæ зæрдæ рагацау цыдæр тасдзинад æн- 
къары æмæ тыхсæгау кæны. 
— Цон нæхимæ. Мамæ мæ куы агур&...— æвæндонæй дзуры 
Асель. Лæппу йæхиуыл схæцыд æмæ йæ йæ хъæбысмæ фелвæ- 
ста. Аселы цæнгтæ йæ бæрзæйыл атыхстысты æмæ йыл йæ 
къуыбыр риутæ æрбандзæвдысты. Сыгъдæг буар æмæ духийы 
хæрздæф ын йæ тугыл арт æндзарынц, æмæ йæ сæр зилы. 
— Алан, цæмæй тæрсын, уый зоныс? — хъуысы йæм йæ уар- 
зоны фæлмæн хъæлæс. 
— Цæмæй? 
— Искуы мыл дæ зæрдæ куы сивай. — Алан йæ былтæ чьп- 
джы былтыл авæрдта, æмæ дзæвгар рæстæг афтæмæй фæлæу- 
уыдысты, стæй дзы чызг йæхи атыдта æмæ йæ комкоммæ фæр- 
сы: 
— Дæ зæрдæ мыл нæ сивдзынæ? 
— Нагъ,— йæ сæр тилы Алан.— Исчи ма йæ зæды хайыл 
йæ зæрдæ ивы? 
— Уый ныр афтæ дзурыс... 
— Диссаг мæм кæсы, уыцы тæссаг хъуыдытæ дæ сæрмæ кæ- 
цæй цæуынц? —фæрсы йæ Алан. 
— Æмæ-гъа.— Чызг фæхъус, кæдæмдæр аджих, стæй та 
лæппумæ йе ’ргом раздæхта.— Афтæ мæм кæсы, цыма мыл цы- 
дæр бæллæх æрцæудзæн. 
— Дæ мадæй тæрсыс, æвæццæгæн... 
163 

Асель йæ сæр зына-нæзына банкъуыста. 
— Куы ницы нæ бахъыгдарид. Цом, Алан,— дзуры ’нкъар- 
дæй. Уарзæттæ хъæуы ’рдæм араст сты. Лæппу чызджы къухыл 
хæцы æмæ йæ аивæй уромы. Хъæумæ куыд хæстæгдæр кæнынц,. 
афтæ тынгæй-тынгдæр тыхсы. Цæмæйдæр тæрсы, фæлæ цæмæй, 
уый йæхæдæг дæр нæ зоны. Æвæццæгæн, йæ зæрдæмæ Аселы 
тасдзинад бахызт, æндæр куы никуы ницæмæй фæтарст. Фæн- 
ды йæ чызджы йæ хъæбысмæ фелвасын æмæ йæ аргъауы хъай- 
тарау авд хохы сæрты ахæссын. Куыд амондджын уаиккой, 
æвæдза! Зул дзыхы ныхас дæр æм никуы скæнид. Авгау ын æр- 
хауынæй тæрсид. Æдзухдæр æй йæ уæлныхты хæссид, æмæ сæ 
цард, кæрæдзи уарзгæйæ, æрвитиккой. 
— Асель...— дзуры чызгмæ. 
— Цы кæныс? 
— Дæ мад нæ куы бахъыгдара, уæд цы бакæндзынæ? 
— Иæ бон ницы бауыдзæн, Алан. 
— Асель! — æхсызгонæй дзуры Алан æмæ чызджы лыстæг 
даргъ æнгуылдзтæ йæ дæрзæг армы ’лхъивы. Иæхимæ уый бæрц 
тых æнкъары, æмæ ныртæккæ йæ уарзоны цыфæнды стыр фы- 
дæхæй дæр бахъахъхъæнид. Исты тугдзых сырд сыл йæхи куы 
ныццæвид, уæд Алан Аселы йæхицæй бамбæрзид æмæ карз то- 
хы йæ цард раттид... 
— Æ-æ, дæлæ хъахбай! Иæ цæсгом бынтондæр куыд ба- 
хордта! — йæ хъуыдытæ йын фескъуыдта Дибæйы мæстæлгъæд 
хъæлæс. Хъæуы кæрон кæцæй февзæрд цымæ? Æвæццæгæн, 
Аселы агургæ, ардæм рахæццæ. Алан чызджы къух феуæгъд 
кодта æмæ цавддурау йæ мидбынаты лæууы. Дибæ сæм æрба- 
уад, Аселы дзыккутæм фæлæбурдта, бынмæ сыл æрхæцыд æмæ 
йæм мæстыйæ дзуры: 
— Дæ удæй дын схъаздзынæн, исты чъизи мæм куы ’рба- 
хæссай, уæд! 
— Мадæн йæ над дæр рæвдыд у, фæзæгъынц, æз æй нæ- 
бавзæрстон æмæ дæ курын, мæн фæнæм, дæ чызджы ма æф- 
хæр,— сабыр хъæлæсы уагæй йæм дзуры Алан. 
— Ахæм къæйных куы уай, уæд дæ нæмæг уыдзæн! — йæ 
фындзы бын хъуыр-хъуыр кæны Дибæ. Иæ чызджы суагъта 
æмæ йæ размæ асхуыста.— Цæугæ нæхимæ, æмæ ме ’вастæй дæ 
фындз дæр æддæмæ куыд нал радарай, афтæ! 
— Мамæ, мах кæрæдзи уарзæм æмæ... 
— Ныхъхъус у, уый дын «уарзæм»! — нытътъæлланг ыл ла- 
ста Дибæ, æмæ Аселæн йæ цæстытæ доны разылдысты. Иæ ма- 
ды карз ныхæстæн бабыхсид, фæлæ йæ Алан ахæм æгады уа- 
вæры кæй уыны, уый йæ тынгдæр æфхæры, æмæ сабырга* 
араст. 
164 

— Дæхи фæуром, мæ мады хай. Дæ масты фæдыл ма цу,— 
хъуысы та Дибæмæ Аланы фæлмæн ныхас. 
— Гъы, мæ чызджы мын йæ хуыссæнæй оаласта, йæхæдæг 
ма мын зонд дæр амоны! — былысчъилæй дзуры йе ’нæуынон 
уазæгмæ. Иæ бон ыл куы цæуид, уæд æй ныртæккæ акъуыхтæ 
кæнид. 
— Хуыцау мæ бахизæд ахæм æнæрхъуыды мийæ... 
Ноджыдæр та уыцы фæлмæн ныхæстæ! Дибæйы хурхы уа- 
дындзтæ фыр мæстæй атыппыр сты. Æрыгон лæппу йыл уæз- 
дандзинадæй кæй тых кæны, уый йын йæ зæрдæ карды фын- 
дзæй рæхойы. Иæ хъæлæсы уаг аивын æй фæнды, фæлæ йæхи- 
уыл йæ бон нæ цæуы. 
— Уæдæ нæ нæхи бар уадз! Нырмæ дæр дæ зондæй нæ цар- 
дыстæм! Мæ чызгæн мын кæлæнтæ скодтай æмæ афтæ æнхъæ- 
лыс, дæ тын дæ къух ссардта! 
— Æз кæлæнтæ кæнын куы зонин, уæд æрмæст рæвдауæн 
ныхас хъусин ам. 
— Мæ хæдзармæ хæрам зæрдæимæ чи цæуы, уый барæвда- 
уын мæ бон нæ бауыдзæн.— Дибæйы хъæлæс бæлвырд фæсаст, 
фæлæ ма дзы уæддæр мæстæлгъæд мыртæ хъуысы. 
— Хæрам зæрдæ... Сыгъдæгдæр ма цы вæййы?..— йæхиимæ 
ныхасгæнæгау дзуры Алан.— Ис мад, ис фыдæй уынджы къæ- 
йыл куы баззадтæн, уæд ме стыр æууæнк амард. Адæммæ æх- 
хуысагур цыдтæн, фæлæ мæм уыдонæй дæр никæй равдæлд, 
æмæ мæ зæрдæ æгæрон мастæй байдзаг. Ныр Аселы фæрцы 
ссыгъдæг... 
Дибæ йæхимидæг батыхст, йæ цæстыты знæт æнгас сабыр- 
гай æрфæлмæн. 
— Дæ мад дæ уадзгæ ныккодта? — æрæджиау райхъуыст 
йæ ныхас. 
— О. 
— Æмæ йæм мæсты нæ дæ? 
— Нагъ. Ныййарæгæн тæрхон кæнын сæрмæ хæсгæ нæу. 
Алчидæр йæ зонд æмæ йе ’фсарммæ гæсгæ цæры.л 
«Ацы лæппуйæн æвзæрæй тас нæу,— фæтасыд Дибæйы зæр- 
дæ, æмæ йæм лæмбынæгдæр бакаст.— Дзæбæх у. Мæ чызг æй 
дзæгъæлы нæ бауарзта». 
— Цы дын зæгъынмæ хъавын...— райхъуыст та йæ иыхас.— 
Цалынмæ мæ чызг институтмæ бацæуа, уæдмæ уал æй йæхи 
бар бауадз... Хъæуы цæрджытæй уыл искæй цæст куы ’рхæца, 
уæд æнæхъæн бинонтæй дæр фæхудинаг уыдзыстæм... Æмба- 
рыс мæ? 
Аланы цыма электрон тых æрцахста, уыйау æрлæмæгъ. Кæд 
йæ сæр разыйы тылд кæны, уæддæр йæ мидзæрдæйы цыдæр 
165 

катай фæдисы дзæнгæрæг цæгъды æмæ йæм дзуры: «Ма йыл 
æууæнд!» Дибæ йын йæ уавæр æмбары æмæ йæ сабыртæ кæ- 
теы: 
— Ма тæрс, бирæ рæстæг нæ фæхицæн уыдзыстут. Ныртæк- 
кæ мæ куыдæй федтай, ахæм æгъатыр нæ дæн. Чидæр мын дæ 
фыдгой фæкодта, йе ’мкусджытæй, дам, дзы иу сылгоймаг дæр 
«сыгъдæг нал у, æмæ мæ чызгæн фæтарстæн... 
Алан æм хъусы, фæлæ йыл не ’уузевды. Ехх, йæхицæн цас 
ныфсытæ февæрдта! Æнхъæл уыди, Аселы ныййарджытæ йы.н 
«æ мад æмæ йæ фыды б’аивдзысты æмæ фæрæдыд: Иæ уарзоны 
ма иу хатт уæддæр куы федтаид. Чызджы фæдыл аивæй кæ- 
сы, фæлæ йæ дзæбæх нæ уыны. Иæ кофтæ ма йæм дардæй урс 
бæлонау фæзын-фæзын кæны æмæ йын йæ зæрдæмæ æнахуыр 
фæлмæн æнкъарддзинад хæссы. 
— Курын’дæ, æмæ мæ чызгмæ мама цу. Иæ намыс дæ къух- 
ты ис, æмæ йын æй бахъахъхъæ. Дæ хæдзармæ æгад сылгой- 
маг бацæуа, уый дæ цæмæн фæнды?..— хъуысы йæм Дибæйы 
лæгъстæхуыз хъæлæс. Диссаг, хъуамæ йæ цæсты сындз фес- 
тид, уый та йын цæмæдæр гæсгæ тæригъæд кæны. Аселы ад æм 
дзы кæй цæуы, уый тыххæй, æвæццæгæн... 
Сылгоймаг хъæуы ’рдæм азылд æмæ узгæ фæцæуы, цыма йæ 
хæс æххæстгондыл банымадта, уыйау. 
«Цымæ йæ зæрдæмæ цæмæй нæ фæцыдтæн?» — йæхи фæр- 
сы Алан, фæлæ йæ фарстæн дзуапп раттын нæ фæразы. 
14 
«Волгæ» згъоры нарæг асфальт фæндагыл, йæ тых-йæ бо- 
нæй тындзы размæ, цыма искæй суры, æмæ йæ куы баййафа, 
уæд бæстысæфт æрцæудзæн. Уадау тæхы йæ хицауы райгуырæн 
хæдзармæ, хæрды дæр йæ цыд нæ сабыр кæны. Фæзилæны йæ 
цæлхыты хъыорыст ссæуы, æмæ Каримæн йæ удæй йæ мидæг 
ницыуал аззайы. 
— Куыд тæппуд дæ, куыд,— худы-йвкя Шокир æмæ йæ ма- 
шинæ мæстæймарæгау тагъддæр скъæры. 
— Æмбаргæ цыд кæ, ме ’мхæрæфырты гæбаз. Кæй ласыс, 
уый дæ иу минут дæр рох ма уæд,— зырзыргæнгæ хъæлæсæй 
йæм хъазæгау дзуры Карим, фæлæ хъазын йæ фæсонæрхæджы 
дæр нæй. 
— Æвзæр йæ удæн тæрсы,— æлхыскъ æй кæны Шокир. 
— Иу цард йеддæмæ мын лæвæрд нæй хуыцауæй æмæ йæ 
афтæ æнцонæй дæттынмæ нæ хъавын. 
— Цымæ дзы цы кæныс дæ ницæйаг царДæй? — йæ бæз- 
джын рихиты бын йæ хин худт æмбæхсы Шокир. 
— Ома куыд ницæйаг? — дисхуызæй йæм кæсы Карим. 
166 

— Ахуыр ды нæ кæныс, кусынмæ ды нæ арæхсыс. Арвæй 
зæхмæ уæлдæф сафыс, æндæр ницы пайда дæ. Дæуæй куы уа- 
ин, уæд æз мæ тæккæ ныхыл топп ныццæвин. 
— Чи сахуыр кодта, уыдон дæр æнахуыргæндтæй хуыздæр 
нæ цæрынц, кусгæ та... Хæрæг кусы, æмæ бæх хæры. Мæнæ мæ 
алфамблай чи цæры, уыдон нæ уынын? Нæ сын къаты бон и, 
нæ — бæрæгбон, афтæмæй æдзух сæ капеччытæ нымайынц. Сæ 
цард та — куыдзы цард. Сæ амонд у, æмæ се ’дзæллаг уавæр 
не ’мбарынц... Цæмæ сæм хъуамæ бабæллон, цæмæй сæ бафæз- 
мон? Нæ, ме ’мхæрæфырты гæбаз, æз дзы иумæ дæр нæ хæлæг 
•кæнын. Хæлæг кæнын æрмæстдæр, æфтиагджын бынæтты чи ку- 
еы, уыдонмæ. Зæгъæм, мæнæ дæумæ. Мæнæй лæгдæр ницæмæй 
дæ, афтæмæй дын — замманай хæдзар, дзыхъхъыниог «Волгæ», 
асрыгон чызджытæй дæ кæцы бахъæуы, уый дæ къухы бафты... 
— Ацы ран рæдийыс,— фæцырд æм Шокир.— Асель мæ 
хъæуы, фæлæ мын нæй. 
— Уый дæ къухы куыд æнцснæй бафтдзæн, афтæ æнцонæй 
мæнæн дæр мæ хъуыддæгтæ куы ацæуиккой...— æнæдызæрды- 
гæй дзуры Карим. 
Машинæ уыцы иугæндзонæй згъоры æрдæгтад асфальтыл 
æмæ йæ цæлхыты сыф-сыф цæуы. 
— Домбай мотор ын ис, æвæдза! — йе ’мхæрæфырты мæс- 
тæй мары Шокир.— Кæс-ма йæм, кæс, хæрды дæр куыд зыгъ- 
гъуытт ласы! 
«Ехх, ныр ахæм «Волгæ» ма уæд!» — йæ былыцъæрттæ йæм 
хæры Карим. Машинæ куыд рæсугъд фæлгонцгонд у, уымæ кæс- 
гæйæ, йæ цæсты фиутæ тайынц. 
«Ацы «Волгæ» дæуæн баззайдзæн, уый бæлвырд куы зонис, 
уæд ын йæ хицауы мæлæтыл сразы уаис? — йæхи фæрсы Ка- 
рим.— Æмæ-гъа. Ома куыд «æмæ-гъа»? О æви нагъ? Рæвдздæр 
дзур! О æви нагъ? Æвæццæгæн... Æвæццæгæн... Цæй, цæй, сфæ- 
раз æй!.. О, нæ?!» Каримы нæ фæнды йæ хъуыды дарддæр 
ахæццæ кæнын. Ие ’фсармы цур æй фæкъæмдзæстыг уæвын 
куы бахъæуа, мыййаг... 
Машинæ хъæуы сæйрад? уынджы фæмидæг, дуканийы рæз- 
ты суади æмæ галиуырдæм базылд. Иæ фæстæ бæзджын ры- 
джы къуыбылæйттæ здухгæ, Дибæйы хæдзары ’рдæм фæтын- 
дзы. 
— Ардæм цæуын мæ куыд нæ фæнды, уый куы зонис...— 
æнкъардæй’ дзуры Карим.— Дибæйы феныны бæсты ингæнмæ 
дæхи къахæй ныххиз. 
— Иу чысыл ма йæ бабыхс. Мæнмæ гæсгæ, дæ фыд бирæйы 
фаг нал у. Æдзух йæ зæрдæйæ куы хъæрзы. Рустам, Рустам... 
Цы хуызæн лæг уыди... 
167 

— Ахæм усимæ уый бæрц дæр куыд бафæрæзта... 
— Уымæй раст зæгъыс, фæлæ хæдзæрттæ уый фæрцы сарæз- 
тат. Æхца ссивынмæ йæ разæй никæй ауадздзæн... 
— Фæлтау цыппар уынджы астæу куы цардаиккам. 
Каримы цæсгомыл былысчъил мидбылхудт фæзынд. «Вол- 
гæ» ’рлæууыд, фæлæ дзы æддæмæ нæ хизы. 
— Ахиз, мæн не ’вдæлы,— дзуры йæм Шокир. 
— Цом ды дæр мидæмæ. 
— Дæ фыды усы дæхæдæг куы нæ хъæуыс, уæд ма йæм мæн 
та цы ласыс? 
— Аселы уæддæр фендзынæ... 
— Уый фенын мæ бæргæ фæнды, фæлæ... Иу хатт ма йын 
куы зæгъис... Сразы мын æй кæн, æмæ дæ мæнæй цыдæриддæр 
хъæуы, уый — дæу! 
— Хорз,— йæ къух æм балæвæрда Карим, фæлæ йæ уай- 
тагъд фæстæмæ аскъæфта.— Æллæх\ Æнæбайрайгæ дзы скæ 
дæ арсахсæн къæппæгæй! — Иæ цæсгом ныггæлиртæ, афтæмæй 
;машинæйæ рахызт. 
«Волгæ» скуыста æмæ йæ бынатæй фенкъуысыди. Карим йæ 
фæдыл кæлæигондау кæсы. «... Æмæ дæ мæнæй цыдæриддæр 
хъæуы, уый — дæу!... Æмæ дæ мæнæй цыдæриддæр хъæуы, 
уый — дæу!» — йæ риумæ æмбисонды музыкæйау хъары йе ’мхæ- 
рæфырты бæзджын хъæлæс. Фыр цинæй кæрты фæмидæг. Иæ 
хо йæ размæ фæци, æмæ йæ хæрдмæ фелвæста, цъилау æрзылд, 
стæй йæ фæстæмæ æруагъта. Йæ гом зæнгтæм ын фæкомкоммæ, 
æмæ йе ’рфгуытæ æрбалхынцъ сты. 
— Салбар хæлаф та дыл нæй? — фæрсы йæ сабырæй. Шо- 
киры зæрдæвæрæн ныхæстæ йæ куы нæ уромиккой, уæд хъæр- 
тæ дæр ныккæнид. 
— Цæмæн мæ хъæуы? Хур зæххыл куы атылд,— æнæмæтæй 
йын дзуапп дæтты Асель. 
— Хъæуынæй нæу, мæ хойы гæбаз. Зоныс æй, мæхицæн дæ 
•ницы агурын, фæлæ нын нæ фыдæлтæ цы рæсугъд æгъдæуттæ 
ныууагътой, уыдоныл дæ къух ма ис. 
— Æмбыд кæрдо куы нæ æртонай, уæддæр бæласыл нæ баз- 
зайдзæн... 
— Гъемæ дæ хъуыддаг раст,— фæцырд æм Карим.— Цалын- 
мæ йæхæдæг æрхауа, уæдмæ йæм банхъæлмæ кæсæм. Ныр та 
уал мидæмæ ауай æмæ дæ зæнгтæ бамбæрз: æнæхæлаф чыз- 
джытыл адæм худгæ кæнынц. 
— Æххæст ма мын мæ цæсгом дæр бамбæрзын кæ,— бустæ- 
хуызæй дзуры Асель. 
— Æз дæуыл тыхсын, æдылы. Салбар хæлаф чи нæ дары, 
уыцы чызджытæм хæлд æнхъæлæй курæг ничи цæуы. 
168 

— Куы нæ æрбацæуой, уæд — хуыздæр. Мæн ничи хъæуы. 
— Ома куыд ничи хъæуы? Дæ фыды уæларт баззайынмæ* 
хъавыс? 
— Фендзыстæм...— мидбылхудгæ йын æбæрæг дзуапп дæт- 
ты Асель. 
— Айразмæ мын мæ ныхæстыл дзæбæх нæ ахъуыды код- 
тай, æвæццæгæн. 
— Æгæр дзæбæх дæр ма сыл ахъуыды кодтон, ме ’фсымæ- 
ры гæбаз! — мæстæй йæ мары Асель.— «Хох къæртт кæнын дæ 
нæ бахъæудзæн, афтæмæй дæ къухы бафтдзæн, æцæг...» Де 
’мхæрæфыртæн мæнæй зæрдæтæ æвæрыс, фæлæ мæ уыцы залы- 
мæн куыд æгъдауæй раттынмæ хъавыс, уый не ’мбарын. Кæрдо 
кæд срæгъæд уыдзæн?.. 
— Цавæр кæрдо? — дисхуызæй йæ фæрсы Карим. 
— Дæхицæй æнæмбаргæ сывæллон ма араз. «Кæрдо нæма 
срæгъæд. Ие ’ртонын афон куы ’рцæуа, уæд дын æй æз зæгъ- 
дзынæн...» Уыдон дæр дæ ныхæстæ сты. 
— Кæцæй нæм хъуыстай?! — æрдæгæхгæд цæстæй йæм кæ- 
сы Карим. Иæхи йæм тыххæй уромы. 
— Сымахмæ хъусыны мæтæй мардтæн. Æнæнхъæлæджы ру- 
дзынджы цур лæуд фæдæн...— йæ был ыл акъуырдта Асель 
æмæ йæм йæ чъылдым раздæхта. 
— Фæлæуу, мæ ныхæстæ иууыл нæма фесты! — бæлвырд 
фæкарздæр Каримы хъæлæс. 
— Цы ма дæм и зæгъинаг? Каед та мын Шокиры кой кæн- 
дзынæ, уæд — дзæгъæлы. Уыцы хъуыддаг срæзинаг нæу, æмæ 
йыл мауал дзур. 
— Цæуыннæ у срæзинаг? Шокир дæуæй æвзæрдæр у? 
— Цы цæсгомæй мæм æрбацæудзæн? Уæвгæ йыл цы дис 
кæнын? Иæ усæн фыр надæй мард сывæллон чи аппарын код- 
та, уый цæсгом цы нæ бахъæцдзæн. 
— Дæумæ байхъус, уæд куыйтæн æппарынмæ дæр нæ бæз- 
зы. 
— Цы нæ у, уый йыл мысын? 
— Иæ ус æддæхъус уыд, æмæ йæ фæнадта. Уæдæ йæ йæ сæ- 
рыл сбадын кодтаид? 
— Афтæ хорз æй зоныс. Уæдæмæ йæхæдæг у æддæхъус. Йæ 
ус æм сдзырдта æмæ над баййæфта. Адæмы цæст уынаг у... 
— Нæлгоймæгтæ иууылдæр Шокиры хуызæн куы уаиккой. 
Хъуыраныстæн, дыууæ дунейы йæхицæй лæгдæр нæй! 
— Халон халоны цæст нæ къахы. Де ’мхæрæфырты фарс 
хæцгæйæ, дæхи дæр хъахъхъæныс. 
— Цы, цы?! — æрбамæсты йæм Карим, фæлæ та йæхи бау- 
рæдта. 

— Цы фехъуыстай, уый. Уæ устытæ уын уæ хиваст митæ 
куы нал фæбыхсынц, уæд ма сыл уыцы чъизи ныхæстæ бака- 
лут: «Æддæхъус уыд, æмæ йæ фæнадтон». Адæмы раз уæ цæс- 
гом — сыгъдæг, зæрдæйæн та — æнцон. 
— Кæс-ма, кæс, цытæ зоны, æз та йын гыццыл чызг æнхъæл 
дæн нырма. 
— Зыбыты дзæгъæлы. Де ’хцаджын æмхæрæфыртæн мæ цæй 
тыххæй дæттыс, уый дæр хорз æмбарын... 
— Цы?! — фæгæмæл Карим. — Нæхионы къухы, зæгъын, 
уыдзæн æмæ... Æз та дæуæй æдылыдæр, дæ амондмæ чи бæллы. 
— Дзур, дзур,— хинхудт кæны Асель. Бетон асинтыл хæрд- 
мæ фезгъоры. 
«Каед иуæрдæм нæ тасыс, уæд æз иннæрдæм дæр зонын...»— 
йæхинымæр æм æртхъирæн кæны Карим. Иæ фыр тыхстæй Ди- 
бæйы ’рбацыд дæр нæ бамбæрста. 
— Бæстастæу дæ садзгæ ныччындæуыди?! — зымæгон арв 
куы ныннæра, уыйау йæ хъусты ныййазæлыд йæ фыды усы дæр- 
зæг хъæлæс, æмæ йæ бынаты фесхъиудта. 
— Иæ рынчын фыд бон-изæрмæ дуканийы йæ уд скъуыны, 
ай та йæ къух уазал доны дæр нæ тулы! Æ-æ, дæ раттæг дæ 
бахæра! — йæ фындзы бын хъуырхъуыргæнгæ, мидæмæ фæцæ- 
уы Дибæ. 
— Иу хорз куыст ссардтон, фæлæ...— йæ къæбут ныхынмæ 
фæци Карим. 
Дарддæр цы зæгъинаг уыд, уый сылгоймаг ацахста æмæ фæ- 
лæууыд, æлхынцъæрфыгæй йæм фæрсæгау кæсы. 
— Æнæ æхцайæ мæ нæ исынц,— йæ ныхас кæронмæ ахæц- 
цæ кодта лæппулæг. 
— Æмæ цы куыст у? 
— Буфетгæс. 
— Уый хорз куыст у, ауадзын æй нæ хъæуы, фæлæ æнæ 
ахуырæй... 
— Университеты экономикон факультеты æртæ курсы нæ 
фæдæн? 
— Уырдæм дын цы минтæ акалдтон, уыдоныл дæр фæсмо- 
нæй мæлын. Ахæм бынатæй фæхауæццаг у. 
— Райдыдта та... 
— Цæуыннæ райдайон, цæуыннæ?! — цæхгæр æм фæзылд 
Дибæ.— Æхцатæ дзыпмæ куыд зынæй цæуынц, уый ды нæ зо- 
ныс! 
— Исчи дæм куы байхъуса, уæд зæгъдзæн, сыдæй мæлынц... 
— Дæ хуыцауы хатырæй, цы мыл бустæ кæныс?! Исты мæм 
мæйы кæрон де стыр мызд æрбахæссыс?! 
— Кусын куы райдайон, уæд дæм æй хæсдзынæн. 
170 

— О, о, дæ хъустæ бахъил кæ, мæнæй уый! 
— Хъуыраныстæн, хæсдзынæн, æцæг... 
— Цас дæ агурынц? 
— Мины ’рдæг. 
— Цас?! — Сылгоймаджы цæсгом фыр мæстæй ныггæлиртæ. 
— Мины ’рдæг. 
— Нæ, уыйас мæ нæ равдæлдзæн. Мæхи къухтæм дæр ма 
æмхасæнтæ куы кæнын. 
— Адæм алырдыгæй цъиутау уасынц: «Дæ фыд миллионер 
у, дæ фыд миллионер у», афтæмæй дзы æз иу капекк нæ уы- 
нын! 
— Кæннод нæ кæй федтай, уыдон бур рондзæй фæкал! — 
фæкъæртт и сылгоймаг. 
— Уый дын фыды усы арфæтæ, гъе. Мæнгæн нæ акæнынц: 
«Фыды ус — фыдрыи». 
— Рын дæ ахæссæд, уастæн! Æндæры къухтæм куы бахауд- 
таис, уд дын уый дæ удæй схъазыдаид! Мæнæн фæлмæн зæр- 
дæ и! 
Каримæн йæ цæсгом зына-нæзына бахудызмæл. 
— Фæлмæн зæрдæ... Куыдзæн æй аппар раст... 
— Куыйтæ дын дæ сæр бахæрæнт! — ралгъыста та йæ Ди- 
бæ, бетон асинтыл уæззаугай схызт æмæ тыргъы дуар йæ фæ- 
дыл ныггуыпп ласта. 
— Хорз мадзал ссардта мæ ныхмæ. Цæмæй йын нагъ зæ- 
гъын æнцондæр уа, уый тыххæй мæ хъæрты бын фæкæны. Зы- 
мæгон дзы миты тъыфыл нæ рантысдзæн, уæддæр ма йæм мæ 
къух бадарын. Стонг куыдзау ын иудадзыг йæ цæстытæм кæс. 
Иæ чемы куы нæ уа, уæд йæ тæфтыл дæр ма ауай, йе ’рфгуы- 
ты ’лхынцъ куы райхæла, уæд та йæм аххосджынау хъавгæ дæ- 
хи байс. Бахъуаджы сахат — йæ цумайы лæдзæг, куы нæ йæ 
хъæуай, уæд та — йæ къахсæрфæн хæррæгъ. 
Карим феддæдуар æмæ йæхи йæ фыдыл скъуырдта. Руста- 
мы цæсгомыл бæрæг у, йæ ус æмæ йæ фырты ныхас кæй фе- 
хъуыста æмæ сæ йæхи кæй бааууон кодта, уый. Иæ зæрдæ та 
срыст æмæ йæ рахиз къухæй йæ риу сæрфы. 
— Кæдæм цæуыс? — æнкъардæй фæрсы Каримы. 
— Уæ цæстытæ уын кæм нал риссын кæнон, уырдæм. 
— Афтæ ма дзур, мæ хъæбул. Мæ низыл мын низ мауал 
æфтау,—йæ цонгмæ йын æвналы Рустам.— Карз сылгоймаг у, 
æмæ йемæ хъæддых ныхас ма кæ. Сабырæй дæ къухы фылдæр 
бафтдзæн... 
— Сабырæй йæм дзурæм, æмæ нæ сæрыл сбадт. Мæ биной- 
наджы мын æд сывæллон фæсырдта, дæ’у сабыргай баихсыйын 
кодта. Йæ зæрдæ æрмæст Аселыл лæууы... 
171 

— Цытæ дзурыс? Дæ хо куы у... 
— Мæ хо, мæ хо! Иæ мадмæ гæсгæ ма уый дæр зæрдæмæ 
исын нæ комы. 
— Раст нæ дæ. Чызг ницы аххосджын у. 
— Хатыр, баба... Мæ мæстæй мын схаудта... 
— Æхца дæ цас хъæуы, загътай? 
— Цы? Æхца? А-а-а. Мины ’рдæг. 
— Дунз рафæлдæхт. Хæсты нæ туг куы калдтам, уæд уый 
æнхъæл чи уыди?..— йæ сæр дыууæрдæм тилы Рустам.— Хорз, 
æз дын ратдзынæн. 
— Бузныг, баба. 
15 
«Ныр æй мисхалы бæрц дæр куы ницæмæн хъæуыс, уæд 
æм цæмæ згъорыс? Цыма дæм хæлиукъухæй æнхъæлмæ кæсы. 
Аздæх фæстæмæ, гыццыл чызджы цæсты дæхи мауал æфтау! 
Худинаг цы фæуай, æндæр дзы дæ къухы ницы бафтдзæн. Асель 
кæй уарзы, уый хорз куы зоныс...» — йæхицæн уайдзæфтæ кæ- 
иы Цæрæг, фæлæ йæм йæ фæнд аивыны зонд æмгæрон дæр пъ 
цæуы. Цыфæндыйæ дæр хъуамæ Аселы ракура. Исты хуызы йæ 
йæ хæдзары куы фæмиддуар кæнид, уæд кæрæдзи æрæмбарик- 
кой, баёргæ. Иумæйаг царды стыр уарзондзинад дæр байсысы, 
фæзæгъынц. Сæйрагдæр кæрæдзийæн аргъ кæнын у, æмæ йын 
Асель Аланы аргъ куы нæ скæна, уæд йæ мæлæт — хуыздæр! 
Хохы цъуппыл ма хуры тынтæй æнусон цъити дæр куы стайы, 
ау, уæд Цæрæджы бон иу уазал зæрдæ стæфсын кæнын нæ 
бауыдзæн? Æнæмæнг бауыдзæн, æрмæст... æрмæст ын Даухан 
йæ хæлары ’ххуысæй Аселы ’рхæссæд. 
Цæрæг йæ*мидзæрдæмæ хъусын нал фæразы. Иæхи æфхæ- 
рæн ныхæстæй сфæлмæцыд. Иæ уд æрдуйщ нарæгдæр сси. Иæ- 
химæ тох кæнынæй йæ хъару басаст, АхÆльмæ нал ацæудзынæн, 
зæгъгæ, фидарæй фæзæгъы, фæлæ та йæ хъарм хуыссæны куы 
’рхуыссы æмæ, Аселы куыд рæвдаудзæн, уыцы зæрдæхъыдзы- 
гæнæн нывтæ йæ цæстытыл куы ауайынц, уæд йæ туг йæ зон- 
ды ныхмæ сысты, æмæ та ногæй йæ мидхъуырдухæны уацары 
бахауы. Ныр м«нæ йæ «Жигули»-йы цур уæнтæхъилæй лæууы 
æмæ йæ мадмæ æихъæлмæ кæсы. Хъуамæ Дибæйы ’вæстиатæй 
феной. Нæ, хъуамæ сæ Дибæ æд ног машинæ æвæстиатæй фе- 
на. 
— Лæппу, де уæнгтыл хæрдмæ схæц. Дæ фыдмæ нæ кæсыс? 
Ие ’ртиссæдз азы йæхи фесты, афтæмæй нырма æрыгæттæй 
172 

цæрдæгдæр у. Ахæм æвзыгъд куы нæ уыдаид, уæд дзы цы код- 
тон? — Сылгодмагæн кæртæй йæ рахизын æмæ йæ талф-тулф 
ныхас баиу сты.— Асель дæ афтæмæй куы фена, уæд ма йын 
дæу æдде æздæр сæнад уыдзынæн. Цыма дæ род дæ хуылфы 
амарди. . "•- 
«Горæты базæронд, афтæмæй йæ хъæуккаг митæ нæ уа- 
дзы»,— йæ мидбылты барон худт кæны Цæрæг. 
Сылгоймаг машинæйы сбадт. Усгур дæр йæ мады фарсмæ 
йæхи æруагъта. «Жигули» скуыста æмæ размæ стырындз. Ис- 
дугмæ горæты уынгты фезгъордта, стæй нарæг асфальтмæ ба- 
хызт æмæ хæхты ’рдæм йæ ных сарæзта. 
«Филологон наукæты кандидат у, кафедрæйы сæргълæууæ- 
джы бынатмæ мæнæ-мæнæ æнхъæлмæ кæс æмæ æвзонг чызджы 
йæ мадæй кур. Гъер æз раджы заманы усгуртæй цæмæй хуыз- 
дæр дæн? — йæхи фæрсы Цæрæг æмæ дзуапп дæтты йæ фар- 
стæн: — Ницæмæй. Ауыстæн, мæ бынаты æндæр исчи куы уа- 
ид, уæд ыл æз фыр худæгæй мæхи схæссин. Чидæр, дам, йæхи 
цæсты æдкъала бæлас нæ уыдта, искæй цæсты та æрду агуырд- 
та. Раст æз дæр афтæ. Уæдæмæ, лæг йæ мады гуыбынæй зонд 
куы нæ рахæсса, уæд райсгæ зондæй никуы сзондджын уыдзæн. 
Гъер мæ бафæрс, Асельмæ цы ныфсæй цæуыс, з^егъгæ, уæд ын 
цы дзуапп раттин? Æвæццæгæн, ницы. Уæвгæ... "Коммæгæс у, 
æмæ кæд йæ мадмæ байхъусид. Æмæ йæм куы нæ байхъуса, 
уæд та? Фæхудинаг уыдзынæн, æндæр цы? Нæ, мæ лымæнлæг- 
гаг, цæугæ дæр æм уымæн кæныс, æмæ худинагæй нæ тæрсыс,— 
дзуры йæм йæ зæрдæ.— Цæуыннæ? Асель дын куы нæ бакома, 
уæддæр ныхæстæ радав-бадав кæнын йæ сæрмæ кæй не ’рхæс- 
дзæн, уый зоныс. Куыннæ, куыннæ. Ахæм гыццыл хъæуы дын 
ахуыргонд лæджы ус курыны хъуыддаг басусæг уыдзæн. Уай- 
тагъд æй сылгоймæгтæ кæрæдзи дзыхтæй аскъæфдзысты. Гъе- 
мæ цы? Аскъæфæнт æй! Цалдæр боны дьыГахуддзысты, стæй 
сæ æрбайрох уыдзынæ. Алкæмæн дæр йæ гуцъа йæхи бæллæх- 
тæй йе дзаг у... Гъе, уæууæй, гъе! Ахæм æгады бынатмæ æрхау- 
дзынæн, уый куы зыдтаи’н... Уæд цы? Дæ бирæ уарзæттæ ра- 
кæл-ракæл кодтой? Нæ кодтой, фæлæ... Алцæмæн дæр афон 
ис... Уæд æрыгондæр уыдтæн æмæ... Æндæр цы дзуапп раттай, 
уый нæ зоныс? Ныр, зæгъæм, хуыцау ныддæлæ-уæлæ кодта, 
æмæ дын Асель бакуымдта, уæд дæм дæ зæрдæ куыд дзуры? 
Амондджын уыдзыстут иумае? Уе ’хсæн цал азы ис, уыдон-ма 
рæвдз анымай. Дæуыл цæуы фынддæс æмæ ссæдз, ууыл та — 
æстдæс. Цы дæ тæккæ лæппуйæ куы уыдтæ, уæд Асель та гу- 
ыргæ ракодта, æйгæ йæм ныр дæ ныййарæг мады минæвар фæ- 
ласыс. Уымæй .ма æгаддæр хъуыддаг цы уа! Фæстæмæ мæ аз- 
дæхын хъæуы, ’фæлæ мæхиуыл мæ бон куы нæ цæуы, уæд цы 
173 

кæнон? Иу цыбыр ныхасæй, хуыцауы ’лгъыст æмæ хуыцауьв 
’лгъыст. Фæлæ уæддæр уый дæ бæллæхтæн сæ тæккæ стырдæр- 
нæу. Разæй дæм дзы бирæ æнхъæлмæ кæсы нырма. Уыдон та 
ма цавæр бæллæхтæ сты? Нырма зæронд нæма дæ, æмæ дæ- 
хиуыл дæ зæрдæ дарыс, нæ?.. О. Хуыцау æвдисæн... Фæлæуу, 
фæлæуу. Ссæдз, фондз æмæ ссæдз азы фæстæ та?.. Гъе-е, мæ 
хур, æмæ ма æз уый бæрц фæцæрдзынæн? Зæгъæм, фæцардтæ. 
Цы нæ вæййы. Ауыстæн, ууыл никуы ахъуыды кодтон. Æрæджы 
цы фыдынд сылгоймагимæ уыдтæ, уый дын куыд загъта? Мæ- 
лæг, дам, мæ дæу хуызæн куы рæвдауид, уæд, дам, æз æндæр 
нæлгоймагмæ кæсгæ дæр нæ бакæнин, фæлæ, дам, мæм йæ 
чъылдым раздахы, æмæ, дам, уайтагъд йæ хуыр-хуыр ссæуы. 
Базæронд, æмæ, дам, йæ бон ницыуал у... Кæсыс, сылгоймаг 
куыд æгъатыр у, уымæ? Иæ лæджы дын дæ къæхты бынмæ кæй 
æрæппæрста, уый йæм фаг нæ фæкаст, фæлæ ма йыл худгæ дæр 
фæкодта. Куыд зæгъыс, уыцы лæджы бынаты уæвын дæ фæн- 
ды? Нæ! Нæ! Фæлтау... Фæлтау... машинæ уæртæ былæй ха- 
уæнмæ фæцараздзынæн æмæ...» 
— Цытæ кæныс, лæппу, цытæ?! — тарстхуызæй йæ фæрсы 
Даухан, йæ къухмæ дæр ма йын фæлæбурдта.— Æрра сдæ 
æви?! 
— Мæ сæр разылд,— фæкъæмдзæстыг Цæрæг.— Дзыцци^ 
уæд та фæстæмæ аздæхиккам? Мæ зæрдæ йæ рагацау зоны, ни- 
цы нын дзы рауай’дзæн. 
— Рауаинаг дзы куы уа, уæддæр æй ды фехалдзынæ! Гъер 
цы хуызæн дæ?! Лæгау-ма дæхиуыл схæц! Усгур дзы афтæ куьг 
нæ ныллæхъир уа! Ме ’дзард æфсымæрыстæн, æз нæлгоймаг 
куы уаин, уæд мыл чызджытæ æрхъæцмæ дæр нæ хъæциккойГ 
Цæрæджы цæсгомыл æнкъард мидбылхудт фæзынд, стæй 
уайтагъд æрбайсæфт. 
— Æвддæс азы кæстæр мæ у, æндæр... 
— Æмæ цы?! — цæхгæр æм фæзылд Даухан.— Сылгоймаг 
тагъддæр зæронд кæны. Мæнæн мæ мад мæ фыдæй æнæхъæн 
дæс æмæ ссæдз азы кæстæр куы уыди, æмæ сымах дæр уыдо- 
ны цардæй куы фæцæриккат. Азтæй та цы тæрсыс? Дыууæ-æр- 
тæ сывæллоны куы ныййара, уæд ма æгæр дæр базæронд уы- 
дзæн... 
«Æцæг’ зæгъы, æцæг»,— хъуыды кæны йæхинымæр Цæрæг. 
Иæ зæрдæ барухс. Ехх, йæ бæллиц йæ къухы куы бафтид! Куыд 
амондджын уаид, æвæдза! Нæ, йæ бæллицæн сæххæстгæнæн 
нæй. Асель ын никуы сразы уыдзæн. Ау, хъуыддæгтæ йын бино- 
ныг куы бамбарын кæна, уæд дæр ын не сразы уыдзæн? Хъуа- 
мæ йын сразы уа. Æрымысæггаг хабарæй йæм ницы ис. Цæ- 
рæг — филологон наукæты кандидат, Алан — хæдзæрттæ ара- 
174 

зæг, Цæрæг — зондджын, дзырддзæугæ лæг, Алан та нырма йæ 
тæккæ сонтæй у. Йæ сæры кæд цы фæкуыси уыдзæн, хуыцау — 
йæ зонæг. Цæрæгæн йæ рæбын — дзаг, Аланæн — афтид, æгæр- 
мæгуыр кæм цæра, уый дæр ын нæй. Хъуамæ Асель йемæ сразы 
уа, æцæг æй йæ рæстдзинадыл баууæндын кæнын хъæуы. Уый 
та Цæрæгæн йæхицæй аразгæ у, æмæ йæ сараздзæн! Æниу æй 
дæй радзур-бадзуры ’фсæрм и? Сæ ныййарджытæ уал иумæйаг 
æвзаг ссарæнт, стæй хъуыддæгтæ дарддæр сæхи амондзы- 
сты. 
Цæрæгæн кæд йæ зæрдæ йæхиуыл худы, уæддæр йæ маши- 
нæ фæстæмæ не здахы. Хъæумæ куыд хæстæгдæр кæны, афтæ 
тынгæй-тынгдæр тыхсы. Даухан æм цыдæртæ дзуры, фæлæ йын 
йæ ныхæстæ не ’мбары. Адæргæй йæ зæрдæйы гуыпп-гуыпп цæ- 
уы. Иæ армытъæпæнтæ схид сты, æмæ сæ йæ биноныг итувæрд 
хæлафыл асæрф-асæрф кæны. Иæ ныфс ма чысыл халыл хæцы. 
Мæнæ дукани, уæртæ Аселы хæдзармæ фæзилæн. Раздæр-иу 
ардæм куыд уæндонæй цыди, æвæдза! Ехх, йæ хъуыддæгтæ 
хорз куы ацæуиккой! О хуыцау, баххуыс кæ! 
Машинæ æрлæууыд. Даухан æддæмæ ахызт æмæ йæ къа- 
ба дзæбæхтæ кæны, Цæрæг уæддæр йæ бынаты ’нæзмæлгæйæ 
бады. 
— Сыст уæлæмæ. Исчи сæ рацæудзæн, æмæ худинаг кæ- 
ныс,— дзуры йæм йæ мад.— Дæхи афтæ æгуыдзæгæй куы рав- 
дисай, уæд дын сæ чызг нæ, фæлæ сæ гæдыйы лæппын дæр нæ 
бакомдзæн. Сылгоймæгтæ сагсур лæппуты уарзынц. 
«Мæ мадæй мæм куыд ницы фæци, уый диссаг у. Ай уын- 
джы астæу лæгæн йæ дзаумæттæ раласдзæн, æмæ йæ цæст дæр 
нæ фæныкъулдзæн, æз та бынтон æнæныфс дæн. Кæд мрл«цу 
сылгоймæгтæй исчи йæхæдæг æрхæцыд, уæд-иу исты хъæстæ 
фæдæн...» — æнкъард хъуыдытæ зилынц Цæрæджы сæры. Ма- 
шинæйæ рахызт. Йæ дæгъæл цы фæкæна, уый нæ зоны. Иæ хæ- 
лафы дзыппы йæ атъыссы æмæ та йæ уайтагъд фæстæмæ фел- 
васы. Иæ мады фæдыл кæртмæ фæцæуы. 
— Мæнæ нæм цы диссаджы уазджытæ æрбацыдХ Цы. хур, 
цы къæвда уæ æрбахаста нæ мæгуыр къæсмæ? — къуысы йæм 
Дибæйы хъæлдзæг ныхас. 
«Иæ мæгуыр къæс ахæм галуан кæмæн у, уымæн ма йæ 
галуан та цавæр уыдзæн?» — йæхинымæр ыл худы Цæрæг. 
— Сымах нæ уæ сæрмæ нæ хæс^Ут; зæгъгæ, уæд уæм мах 
дæр хъуамæ мауал цæуæм? Г 
Уый та Дауханы хъазгæмхасæн ныхас у^ 
«Адæм куыд дыдзæсгом сты, æвæдза’. Хъуыды иуæрдæм кæ- 
нынц, дзургæ та — иннæрдæм»,— бахудт та" йæхимидæг усгур, 
фысымæн йæ сæры фæтылдæй салам радта æмæ иуварс ацыд. 
175 

— Æгайтма нæ абæрæг кодтат. Мидæмæ цомут, уæ хорзæ- 
хæй,— хаты сæм Дибæ. 
— Ам уал сатæджы абадæм, мидæмæ дæр баййафдзыстæм,— 
хионхуызæй дзуры Даухан. 
Дыууæ сылгоймаджы фæхсбандоныл сæхи æруагътой. 
— Хабæрттæй дæ фæрсын ма бахъæуæд,— уазджыты йæ 
фæлмæн хъæлæсæй рæвдауы Дибæ. Иæ цæсгом дæр фыр æхсыз- 
гонæй цæхæртæ калы. 
— Знон Дигорайæ схæццæ дæн... 
— Æцæг зæгъыс, æви?! — йæ хъуыры абадт Дибæ. 
— Уæдæ дæ сайгæ кæнын? 
— Гъы, гъы, æмæ?... Куыдтæтæ сты? 
— Афтæ уыцы иухуызон. Цæмæй дын дзы раппæлон, нæ зо- 
нын. Æрмæст... бæгъæввадæй кæмыты згъордтон, уым та цин- 
гæнгæйæ æрзылдтæн. 
— Тæхудиаг æрбауай. 
— Хуыцауæй дæ бауырнæд, Дибæ, мæ цæссыгтæ æруадзынмæ 
мæ бирæ нал хъуыди. Цыма ногæй райгуырдтæн... 
— Æз дæр нæхимæ куы афтын, уæд мæ сабибонтæ æрымы- 
сын. Бæллиццагæй дзы ницы уыди, фæлæ мын уæддæр адджын 
сты. 
— Цыфæнды куы дзурæм, уæддæр дзы райгуырæн бæстæ- 
йæн æмбал нæй. 
— Уый раст у, тынг раст,— йæ сæр разыйы тылд кæны Ди- 
бæ. Даухан кæрты къуымтыл йæ цæст ахаста æмæ йæ мидбыл- 
ты бахудт. «Цы диссаджы хæрзæфснайд у. Æз рагæй-æрæгмæ 
дæр ахæм сæрæн чындзмæ куы бæллыдтæн. Иу бон дæр æм 
кæсгæ нал у»,— скарста йæхинымæр æмæ йæ хæлармæ бакаст. 
— Дæ чызг куы никуыцæй зыны. Кæм и, кæм, йæ рынтæ 
йын ахæрон? 
— Ныртæккæ мæнæ ам цыдæртæ архайдта æмæ мидæмæ 
бацыд. Бон-изæрмæ йын æнцад æрбадæн нæй. 
— Цу, мæ къона, бакæс æм. Дæхи дзæбæхæй равдис,— йæ 
фыртмæ худгæйæ, дзуры Даухан. Дибæйы цæсгомыл дæр æм- 
баргæ мидбылхудт фæзынд, стæй йæ бурбын тæнæг æрфгуытæ 
æрбалхынцъ сты. 
«Алан амæй бирæ рæсугъддæр у, æмæ мын Асель сæттын 
куы нæ бакома... Стыр тох самайын мæ бахъæудзæни йемæ...»— 
фæрæхуыста йæ тасæфтауæг хъуыды, æмæ дæлиауæй ныуулæфыд. 
— Арф улæфтытæ цы кæныс? — ныфсæвæрæн хъæлæсæй йæ 
фæрсы Даухан. Æви дын не ’рбацыд фæхъыг и? 
— Æз куы ницы... Цæмæн мын фæхъыг уа хъуамæ? Рæс- 
тæг куыд тагъд тæхы, уый тыххæй ныуулæфыдтæн. 
— Улæфай, ма улæфай, иу ран ын æрлæуæн нæй. 
176 

— Дæ лæппу цыма скъола знон фæци каст... Цы стыр куывд. 
ын скодтай, уый ма абон дæр мæ зæрдыл лæууы. 
— Æмæ мын нæ фæдзæгъæл. 
— Уæд дæр бæрæг уыди, дард кæй ацæудзæн, уый. 
— Хуыцауæй дæ бауырнæд, Дибæ, æз дзы мæ сæр бæрзæнд- 
ты хæссын. Иæ райгуырынæй абоны онг æй йæ фыд мисхальг 
бæрц дæр ницы хъуаг ныууагъта. Дун-дунетыл цы бацагуырд- 
таид, æмæ йын цы нæ самал кодтаид. Уæддæр нæ фехæлд. Ны- 
ры фæсивæдæй ма ахæм æмбаргæ лæппутæ бирæ ис? 
— Нæй, нæй. Сæ хуыцау сыл рахатти,— йемæ та сразы Ди- 
бæ. Даухан фæуæндондæр æмæ ноджы разæнгарддæрæй бав- 
нæлдта йæ ныхасмæ: 
— Ныр, зæгъын, ахуыргонд дæ, гормон, æмæ хиуылхæцгæ- 
дæр у. Куыннæ стæй. Хъазыл дон куы бакалай... Йæ хъæбысьг 
мæ æрбакæны æмæ мын мæ хъусы сусæгæй бадзуры: «Дзыцци, 
уæ дзыцци, Дибæтæм-ма цом». Зæгъын, Дибæйы уындмæ бæл- 
лыс, æви æндæр искæй? Ха-ха-ха! — йæ хъæлæсы дзаг худы 
Даухан. 
— Хъуыддаг ын бакæ æмæ йæ йæ къах ардæм нæ, фæлæ 
институтмæ дæр нал хæсдзæн. 
— Мæ уд дæ фæхъхъау,— бацин кодта Даухан, йæ бынатæй 
дæр ма фестад.— Æз дæр ууыл дзурын, ууыл. Айфыццаг ма 
нæм ныхас куы уыди... Дæхи загъдау, рæстæг тагъд тæхы. Гыц- 
цыл стыр кæны, стыр та — зæронд. Æмæ сын сæ цард сара- 
зæм, науæд байрæджы уыдзæн. Бирæ ма цæрдзыстæм?.. 
— Нал, мæ фыдыстæн,—дæлиауæй та ныуулæфыд Ди- 
бæ. 
— Уæдæ афтæ, мæ хæлар. Нæ дæргъ дæр нын зоныс, нæ 
уæрх дæр. Хуыцауы фæрцы нæм алцыдæр ис. Фыды фарн мæрд- 
тæм нæ цæуы. Мæнæн дæр æмæ нæ лæгæн дæр нæ ныййарджы- 
тæ ардæм сæ мæгуырдзинады тыххæй хаст не ’рцыдысты... Каед 
нын нæ бирæ бынтæ дымгæмæ сдардтой, уæддæр хуыцауæн — 
табу: не знæгты фæндиаг нæ фестæм. Ме ’дзард æфсымæрыс- 
тæн, Дибæ, гæвзыкк адæймагæн æргъæу галуан куы саразай, 
уæддæр гæвзыккæй баззайдзæн, йæ сæрæн чи у, уый та дур- 
ты бын дæр бакæ — нæ фесæфдзæн. 
— Тынг раст зæгъыс. 
— Уæдæ афтæ, мæ хæлар. Дæ чызг махмæ фæсмонгонд ни- 
цæмæй уыдзæн. Мæхи хъæбулау æй рæвдэудзынæн. Мæнæн дæр 
арвæй зæхмæ иу лæппу йеддæмæ ницы ис, æмæ уый цæрайæ 
цæрын. Æвзæр зондыл æй нæ сардаудзынæн. 
— Сымахæй хуыздæр хæстæджытæм бæргæ нæ бæллын, фæ- 
лæ... 
— Нæ фарн нын чи нæ фесафа, ахæм чындз мæ хъæуы, æн- 
12 Цомартаты Изæтбег 
177 

.дæр чызджытæ — бирæ,— нагъ ын куы зæгъа, уый тæссæй йын 
йæ ныхас æрдæгыл фескъуыдта Даухан. 
— Уый тыххæй æз куы ницы зæгъын,— йе уæхсчытыл схæ- 
:цыд Дибæ. 
— Уæдæ ма дæ дызæрдыг цæуыл у? 
— Иемæ уал аныхас кæнон, æгæр æвзонг у нырма... 
Дауханæн бæлвырд фенцондæр æмæ йæ риуы дзаг су- 
.лæфыд. 
— Цы ныхасаг ма дæм и? Чызг мадмæ хъусаг у. Ды йын 
куы зæгъай, уæд йæ былы бынæй уддзæф нал схаудзæн. Ау, 
йæ амонд йæ къахы фындзæй къуыры? Дæ зондæй йæм æп- 
пындæр ницы фæци? 
— Æрыгæттæм мах зонд куы уаид, уæд сын цæрын цы хъæ- 
_уы,— йæ сæр сусæны бæхау тилы Дибæ. 
— Амонд цъырыхснæг кæсагæй уæлдай нæу, фурдмæ куы 
аирвæза, уæд æй, марадз, æрцахс. 
Цæрæг æмæ Асель хæдзарæй рацыдысты. 
«Иумæ цы дзæбæх фидауынц. Тæхуды, куы баиу уаиккой»,— 
хъуыды кæны Даухан, йæ бынатæй фестад æмæ Асельмæ, мид- 
•былхудгæ, бауад. 
— Гъа-ма, æз дæм бакæсон, цавæр чызг сдæ? Цыкурайы 
’фæрдыг.— Ныхасгæнгæ йæ йæ хъæбысы ’рбакодта. 
— Исты амонд мын куы фенид, æндæр...— хъуыдыдзастæй 
дзуры Дибæ. Даухан куы Дибæмæ бакæсы, куы Асельмæ. 
— Иæ амонд йæхицæй аразгæ у. Махмæ йæ къух уазал до- 
ны дæр никуы атулдзæн. Ие стырдæр мæт — йæ хуыссæн баф- 
’снайын... 
— Дзыцци...— уайдзæфгæнæгау æм дзуры Цæрæг, æмæ сыл- 
гоймаг фæсыкк, æрмæст ма йæ бон зæгъын баци: 
— Хорз, хорз, мæ хæдзар. 
— Цом агъуыстмæ, æмæ нæхимæ истæмæйты фæкæсæм,— йæ 
цонгмæ йын бавнæлдта Дибæ, æмæ дыууæ хæлары мидæмæ ба- 
цыдысты. Цæрæг тыхстхуызæй йæ къæхты бынмæ кæсы. Цæмæй 
райдайа, уый нæ зоны æмæ та йæхимæ мæсты кæны. Иæ дæ- 
гъæлтæ йæ къухы ’ууæрды. 
— Асель, мæнæ дын-иу ацы цæхæрадоны херы куы сарæз- 
тон æмæ дæ-иу куы уызтон, уый мæ иу минут дæр нæ рох кæ- 
ны. «Гъер дæр ма дæ тынг зæрдиагæй аузин»,— бафтауынмæ 
:ма хъавы йæ ныхæстыл, фæлæ йæ ныфс нæ хæссы. 
— Сывæллоны митæ...— хъуысы йæм чызджы уазал хъæлæс. 
— Нæ, Асель, уыдон сывæллоны митæ нæ уыдысты. 
— Уыцы рæстæг аивгъуыдта. Ферох æй кæн. 
— Бæргæ йыл архайын, фæлæ нæ комы. Зæрдæ хивæнд у. 
Асель, кæрæдзи куы бамбариккам... 
.178 

— Цы дын зæгъон, нæ зонын. Æз... æз... 
— Фæстæдæр, Асель. Ахъуыды уал кæн... 
— Фæстæдæрмæ ма йæ цы ’ргъæвæм? Хæлары цæстæй дæм: 
кæсын... 
— Зæрдæ мын ницæмæй æвæрыс уæдæ? — йæ рæсугъд цæ- 
стытæм ын æнкъардæй кæсы Цæрæг. Чызг йæ сæр æруагъта,. 
цæхæрадоны сырхахуырст быруйыл банцой кодта, кæдæмдæр 
аджих. 
— Мæ бон нæу, Цæрæг. Ныббар мын, дæ хорзæхæй. Æф- 
хæргæ дæ нæ кæнын... 
— Ахæм дзуаппимæ цæуын мæ нæ фæнды,— цæуылдæр ма 
йæ зæрдæ дары усгур. — Ахъуыды-ма... 
— Æндæр дзуапмæ мæм ма æнхъæлмæ кæс. 
Цæрæгæн йæ дзых хæлиуæй аззад. Иæ ныхасы ’рдæг æвæн- 
донæй аныхъуырдта. Ау, раздæхæн ын ницы хуызы уал ис? 
Æмæ уæд абондæргъы йæ удæй арт цы цæгъды? Йæхи æвзонг 
чызджы къæхты бынмæ цы ’ппары?! Ныр цы бачындæуа? Кæй 
дзы фенæхай, ууыл куыд сразы уа? 
Цæрæджы зæрдæ дыууæ дихы фæци. Сæ иу æй чызгмæ æл- 
васы, иннæ та йæ уынгмæ суры. Кæцымæ дзы байхъуса? 3«æхх 
йæ къæхты бынæй иуварс куыд лидзы, уый æмбары, фæлæ йæ- 
хи бауромын нæ фæразы. Иæ сæр зилы æмæ зилы. Дзурын дæр- 
æй нал фæнды. Кæй фегад, уый тыххæй йæ мадмæ мæсты кæ- 
ны. Ныртæккæ йæм бауаид, йæ цонгыл ын фæхæцид æмæ йæ 
кæртмæ раскъæфид. Ацы хивæнд адæмы нæ сæрмæ та куыд 
хæссæм, зæгъгæ, йын хъæрæй зæгъид, æмæ сæ машинæйы аба- 
диккой. Нæ, адæймагæн йæ масты фæдыл цæуын аив нæу. 
Асель æй кæд фæлваргæ кæны, уæд та? Ау,*уый хуызæн усгу- 
ры хъуамæ æнæ дзуаппæй куыд арвита? Ахæм ахуыргонд... 
«Æнæбайрайгæ дзы скæ дæ ахуырæй! Цавæрдæр хъуымыздзых 
дæ йæ хæдзарæй æгады тард кæны, ды ма уæддæр дæхи ста- 
уыс! Кæм æй хъæуы дæ диссертаци?! Уый уарзон адæймаг 
агуырдта æмæ йæ ссардта, ды та...» — хæцы йæхимæ Цæрæг. Иу 
фæлтæрæн ма скæна æви нал? Цы уа, уый уæд! Донласт хуы- 
лыдзæй нал тæрсы. Галы бын фæуыдзæн исты?.. 
— Мæ ныхæстьыГбæстондæр ахъуыды кæн, Асель. Хуыздæр 
зонд дæм куы ’рцæуид, уæд ыл фæсмон нæ фæкæнис...— дзуры 
ныфссастæй. 
— Иæ зонд раив-баив чи кæны, ахæм чызг дæ цæмæн хъæ- 
уы? — хъуысы йæм Аселы хъæлæс, æмæ йæ зæрдæмæ рухсы 
цъыртт никуыцæйуал кæлы. 
Нагъ ын кæй зæгъы, уый йын уый бæрц зын нæу, уæлахиз- 
ыл кæй фæци, маргæ йæ уый кæны. 
Дибæ æмæ Даухан кæртмæ, хъæрæй худгæ, рацыдысты. 
17* 

— Диссаджы хæрзаив агъуыстытæ. Утæппæт гауызтæ аргæ 
та кæм скодтай, аргæ? Ме ’дзард æфсымæрыстæн, æхсызгон 
мын у, æгайтма дæм ис,— хъæлдзæгæй дзуры Даухан. 
«Иæ фырт ам зындоны арты судзы, уый та кæйдæр хæр- 
рæгътыл цин кæны!»— февзæрд Цæрæджы, сæры æмæ йæ дæн- 
дæгты къæс-къæс ссыд. 
— Быдыры мæ уыргтæ куы хостон, уæд та мæ хæдзары дым- 
гæ сæрибарæй къуыззитт кодта. Æмæ дзы æниу куыд нæ код- 
таид? Афæдз-афæдзы дæргъы-иу колхозы давæггаг хæрæджы 
куыст фæкодтон, мызд исынмæ-иу куы бацыдтæн, уæд-иу бух- 
галтер нымайæн къæбæлтæ хъуыддагхуызæй дыууæрдæм фæра- 
къуыр-бакъуыр кодта æмæ-иу æлхынцъæрфыгæй афтæ: «Фынд- 
дæс сомы хæсджын ма дæ». Æдзух ын фынддæс сомы цæмæн 
уыдысты, æмæ-гъа. 
— Æвæццæгæн, уымæй фылдæр нымайын нæ зыдта. Ха-ха- 
ха!—хъæрæй худы Даухан. 
— Цæрын бæргæ базыдтон, фæлæ байрæджы. Ме ’взонгдзи- 
над — дон хиды бынты. Тæхуды æмæ ма йын фæстæмæ раздахæн 
куы уаид. Ныры зондимæ... 
— Æрыгонæй цæрын нæ фæзонæм, цæрын куы базонæм, уæд 
та нæ рæстæг аивгъуыйы. 
— Афтæ арæзт у цард. 
— Гъемæ нæ кæстæртæн сæ фæндаг махæй лæгъздæр куыд 
уа, ууыл бацархайæм,— Асель æмæ Цæрæгмæ йæ сæрæй амо- 
ны Даухан.— Акæс-ма сæм, æгæр дзæбæх фидауынц иумæ. Ба- 
уырнæд дæ, Дибæ, хуры чызг схъомыл кодтай, хуры чызг, æмæ 
дын æй хъуамæ мах адавæм. Æз æм кæсынæй куы нæ æфсæ- 
дын, уæд ма лæппутыл цы уды фидар и... 
— Дзыцци!..— карзæй йæм дзуры Цæрæг. 
— О, о, цæуæм,— йæ къухтæ сцагъта Даухан æмæ Дибæмæ 
фæзылд.— Уæдæ, куыд баныхас кодтам, афтæ. Кæнинаг цы 
хъуыддаг уа, уый цас тагъддæр ахицæн уа, уыйас — хуыздæр. 
— Раст зæгъыс, раст,— йæ сæр разыйы тылд кæны Дибæ. 
«Гъер нæ ныййарджытæ ныхас куы бакодтой, уæд ма æз 
чызгимæ дзæгъæл дзырдыл цы схæцыдтæн? Мæхæдæг æй, зæ- 
гъын, сразы кæнон, æмæ та йæ цæсты мæхи бафтыдтон. Ныр 
ма йæм цы цæсгомæй æрбацæудзынæн? Æгъгъæд фæуæд æгад 
митæн! Мæ къах дæр ам нал уыдзæн!» —йæхинымæр скарста 
Цæрæг æмæ йæ мады разæй уынгмæ ахызт. 
16 
Æрдз диссаг у, æвæдза. Иæ мæнгард митæ нæ уадзы. Иу- 
æн æгæр бирæ дæтты, иннæмæн та — æппындæр ницы. Акæс-ма 
Шокирмæ. Къамбецы йас срæзыд æмæ цæкуыйæ хаст æфсур- 
180 

гъау, йæ сæрæй хъазгæ, згъоры размæ, Карим та, нартхоры га- 
га дуры бын куы фæуа æмæ фæлурсæй куы ныззылынтæ уа, 
уыйау æрдæгрæзтæй баззад. Шокир цардæй къæртт æппары, 
Каримæн та, адæммæ хæлæггæнгæйæ, йæ цæсты фиутæ тайынц. 
«Гъер ай бæллæх нæу! Хæдтулгæйы ’фсон дæм æгæрыстæ- 
мæй хæрæгуæрдон дæр ма уæд! Мæгуыр лæгæй ма гæбæрдæр 
уа!»— йе ’мхæрæфырты «Волгæ»-йы фæдыл кæсгæйæ, хъуыр- 
хъуыр кæны Карим. Каертмæ сæргуыбырæй фæцæуы. Ноджы ма 
Шокир а фæстаг рæстæджы йæ машинæйыл мæлæты рæдау 
сси. Куы йæм æй иу ранмæ авæры, куы иннæ ранмæ, арæхдæр 
та йæ йæхæдæг ласы. Цыма йæ Карим не ’мбары, афтæ рæдау 
цæмæн сси, уый. Алчидæр искæмæй йæ фарчы хай ратоныныл 
архайы. 
«Архай, архай, ме ’мхæрæфырты гæбаз, æцæг дæ иу хъуыд- 
даг ма ферох уæд. Зæронд карчы зыгуымы муртæй нæ асайдзы- 
нæ...» — худы йыл йæхинымæр Карим. Йæ сæрыл схæцыд æмæ 
Аселы райгæ цæсгоммæ фемдзаст. 
— Цæуыл цин кæныс?! Дæ билет «Волгæ» рамбылдта?! — 
фæрсы йæ загъдæргомæй. 
— «Волгæ» нæ, фæлæ — сызгъæрин майдан. 
— Ссардта, цæуыл цин кæна, уый. Къуылых хæрæгыл æй 
баив. Бахъуаджы сахат дæ йæ рагъыл уæддæр ахæсдзæн. 
— Рынчынæн йæ низы кой йæ дзуринаг. 
— Æдылы дæ нырма. Царды хорздзинæдтæ нæма уыныс... 
— Ды та? 
Асель йе ’фсымæрмæ ахæм цæстæй кæсы, цыма йын афтæ 
зæгъынмæ хъавы: «Ды дæр, цы хъæуы, уыдон нæ уыныс æмæ 
дзе дзыхыл хæц». 
— Æз сæ бæргæ уынын, фæлæ сæм мæ къухтæ нæ хæццæ 
кæнынц. Цы йын зæгъон мæ фыды гæбазæн. Иæ бынтæ цы фæ- 
кæна, уый нæ зонь!, афтæмæй мын иу машинæйы хæррæгъ бал- 
хæнын йæ цæст нæ уарзы. 
— Паиæйæ афтæ ма дзур. Мах цæрайæ куы цæры. 
— Дæу хуызæн сæрылхæцæг хъуаг ма уыдиГНыр алцæмæй 
дæр сæххæст! — йæ къухтæ йыл стылдта Карим æмæ мидæмæ 
бацыд, рæбинаг уаты дизаныл йæхи æруагъта. Йæ цуры къæ- 
лæтджын бандоныл — цавæрдæр къопп. Фегом æй кодта. Асе- 
лы сызгъæрин майдан. «Æдылы къоппа, исты ’нхъæл ын у, 
æвæццæгæн»,— æрбамæсты йæм æмæ йæ бандонмæ баппæрста. 
Уый та циу? Æхца æфснайæн чиныг? Æнæуый тынг æмбæхст 
куы сты, уæд ай ам куыд ныууагътой? Февнæлдта йæм, цырд 
æй фæлдахы. Æнæхъæн ссæдз мины! Каримæн фыр хæлæгæй 
йæ цæстытæ доны разылдысты. 
«Сæ чызгæн сæ уд дæр не ’вгъау кæнынц, мæн та тъæпп- 
181 

рæхуыстæй дарынц. Фæлæууæд, æз сын, лæг циу, уый феныет 
кæндзынæн!» Æхца æфснайæн чиныг бандонмæ фехста, æмæ 
пъолыл йæ тъæпп фæцыд. Фыр мæстæй йæ хæрдмæ дæр нал 
исы. Сæ чызгмæ дзы уый бæрц кæм æрхаудта, уым ма уагæр 
сæхимæ цас и? Кэем сын æмбæхст сты цымæ? Ехх, уыдон ссарГ 
Иæхицæн дзы «Волгæ» æрæлхæнид. Уæдæ йе ’мгæртты ма- 
шинæтæм кæдмæ кæсдзæн? Сыстад, агъуыстытыл сабыргай зи- 
лы. Фæсарæйнаг стенкæтæ, дæргъæй-дæргъмæ гауызтæ, хрус- 
таль люстрæтæ, æрттиваг серванттæ æмæ стъолтæ, къæлæтджын:- 
бандæттæ... Цæсты тигътæ сæм нæ лæууынц. 
«Ацы хъал чызг ме ’мхæрæфыртæн барвæндонæй нæ баком- 
дзæн. Йæхимæ дзы къаддæр нæй. Шокир тг иыл йæ зæрдæ да- 
ры, сæрхъæн!» — дзуры йæхинымæр Карим, кæртмæ ахызт. 
— Мæ хойы гæбаз! Аселинæ! Цы фæдæ, цы?! 
— Бæстæ та дæ сæрыл куы систай? Цы мæ кæныс? — цæхæ- 
радонæй йæм хъуысы Аселы бустæхуыз хъæлæс. 
— Æз æппæтæй фылдæр кæй уарзын?! — фæрсы йæ Карим, 
цæхæрадонмæ æрызгъордта æмæ тъахтины кæрон æрбадт. Асель 
йæ чиныг иуварс æрæвæрдта. 
— Дæ хорзæхæй, уыцы рæузонд фæрстытæй мын мæ хъустæ 
бахиз. 
— Нæ, уæддæр æз æппæтæй фылдæр кæй уарзын? 
— Дæхи, стæй Шокиры «Волгæ»... 
— Нæ йæ базыдтай! Дæу, мæ хойы гæбаз, дæу! 
— Абон дæ чемы нæ дæ, æмæ дæ хъазæн ныхæстæ дæр зæр- 
дæйæ нæ цæуынц. Цы та дæ хъæуы? 
— Уæуу, æмæ-иу ахæм æнæрхъуыды пыхæстæ дæ дзыхæй 
куыд схауы, куыд? Мæгуыр адæймаджы хъуамæ цы хъæуа? — 
йе ’игуылдзты уырзтæ кæрæдзиуыл сæрфы Карим, йæхи бын- 
тон ныммæгуырхуыз кодта. Иу-дыууæ туманы... Кусын куы рай- 
район, уæд дын сæ уыцы иумæ бафиддзынæн. 
— Фидын сæ нæ хъæуы. Цыппар туманы мæм ис, æмæ се 
’рдæг дæу,— тъахтинæй сыстад Асель. 
— Уæ, дæ цæрæнбон мын бирæ æрбауа, Аселинæ! Цымæ 
хуыцау мæнæн цы хо радта, ахæм хо ма искæмæн радта зæх- 
хы цъарыл?! — цингæнгæ сдзырдта Карим, Аселы йæ хъæбыс- 
мæ фелвæста, цъилау æй æрзылдта, стæй йæ фæстæмæ хъавгæ 
æруагъта. Цæхæрадоны къуымæй стыр сау куыдз срæйдта, æмæ 
ма лæппулæг йæ ныхасмæ бафтыдта: — Кæсыс, нæ куыдз дæр 
дæу хъахъхъæны. Дæуыл — узæлгæ, мæныл та — рæйгæ. Афтæ- 
мæй нæ дарынц нæ бинонтæ... 
Аселæн йе ’рфгуытæ æрбалхынцъ сты, æмæ мидæмæ бараст. 
Карим йæ хъуыры цъар раивæзта æмæ йæм лæгъстæхуызæй 
дзуры: 
182 

— У-у-у-у, иу туман ма сыл афтау. Тынг æхсызгон мæ хъæ- 
уынц... 
— Хорз, хорз, æцæг капеччыты тыххæй лæгъстæ кæнын дæ 
сæрмæ ма хæсс. Цал хатты дын загътон, уæддæр дæ митæ нæ 
уадзыс. 
«Æниу мæнмæ куы уаид ссæдз мины...» — февзæрд Каримы 
сæры. 
— Къæсæрыл дæ къах ма скъуыр, мæ хойы гæбаз! — цыма 
йын æцæгæй дæр фæкæлынæй тæрсы, уыйау йæ къухтæ йæ риу- 
мæ æлхъивы, афтæмæй згъорæгау кæны Аселы фæдыл. Чызг 
æм æртæ туманы куы радта, уæд сæ йæ хæлафы дзыппы атъы- 
ста æмæ диванмæ йæхи баппæрста. 
— Куы ’ризæр уа, уæд мæ-иу райхъал кæн: Шокирæй мæ 
машинæ ракурын хъæуы. 
— Уыцы машинæ æмæ ды...— бустæхуызæй йæм дзуры чызг. 
«Дæуæн дæ бон «Волгæ» балхæнын у, æмæ цæуыннæ дзу- 
рай»,— хъуыды кæны йæхинымæр Карим. 
Асель кæртмæ тарæрфыгæй ахызт æмæ быруйы цур сагъ- 
дауæй лæууы. Иæ сæрмæ æнæрай хъуыдытæ хилынц æмæ йæ 
тухæнæй марынц. Цæмæн у йе ’фсымæр ахæм æнæфсис? Æхца 
йæхицæй фылдæр цæмæн уарзы? Хæрдхъуаг куы нæ у, йæ дзау- 
мæттæ иу шифанеры куы нæ цæуынц, уæд ма йæ цы хъæуы? 
Машинæ? Ау, æмæ æнæ машинæйæ цæрæн нæй? Бæгуыдæр ис. 
Бирæ адæммæ зæронд къæс балхæныны фаг дæр куы нæ и æмæ 
куы фæразынц, уæд Карим цы сызнæт?, Иæ фыд ын дыууæ га- 
луаны куы сарæзта, уæд ма дзы хъаст та цæмæн кæны? Каед 
æнæ машинæйæ цæрын нæ фæразы, уæд æхца бакусæд æмæ 
балхæнæд. Хъуамæ йын алцыдæр фæрсылæй уа? Асель инсти- 
тут каст куы фæуа, уæд йæ ныййарджытæй иу капекк дæр нал 
райсдзæн, стæй Каримы хуызæн æгуыстæй иу бон дæр нæ фæ- 
баддзæн. Адæймаг æнæсахъат куы уа, уæд хъуамæ кусгæ кæ- 
на. 
Каерты дуар æрбахостæуыд æмæ мидæмæ æрбахызт Алан. 
Асель æм, мидбылхудгæ, атындзыдта, йæ къухыл ын фæхæцыд 
æмæ йæ цæхæрадонмæ акодта. 
— Дæ хорзæхæй, кæдæм мæ ласыс дæфæдыл? — дисхуызæй 
йæ фæрсы Алан. 
— С-с, сабырдæр дзур: Карим мидæгæй ис. 
— Карим нæ, фæлæ мæм дæ бинонтæ иууылдæр кардæлвæ- 
стæй куы рацæуой, уæддæр мын абон ардыгæй æнæ дзуаппæй 
ацæуæн нал и. Асель, мæнæн æнæ дæу мæ бон цæрын нæу. Сыр- 
ды къалатийы куы бакæнай, уыйау мæ уаты иунæгæй удхар 
кæнын. Мæ сæры зонд сдзæгъæлтæ. Куыстмæ мæ къух нал та- 
сы. Æппындæр мæ адæмы уынын нал фæнды. Мæ сагъæстимæ 
183 

иу чысыл куы афæстиат вæййын, уæд мæм афтæ фæкæсы, цы- 
ма мæ нал уарзыс... 
Чызг йæ амонæн æнгуылдз лæппуйы былтыл авæрдта æмæ 
йæм тарæрфыгæй бакаст. 
— Де ’взаг ахæм æбуалгъ ныхæстæ куыд кæрды? Дæ былы 
бынæй дæр сæ макуыуал суадз, науæд дæм фæхæрам уыдзы- 
нæн. 
— Асель, æз афтæмæй бирæйы фаг не суыдзынæн. Æнæ дæу 
æдзухдæр мæ зæрдæ йæхи къултыл хойы. Æхсæв-бонмæ дæ мæ 
фыны тар хъæды фæцагурын æмæ дæ не ссарын. Залиаг кæлмы- 
тимæ фæтох кæнын æмæ, мæ хиды мæцгæ, райхъал вæййын. Уый 
хорзы нысан нæу, Асель. Кæд мæ уарзыс, уæд нæ цард баиу 
кæнæм. 
Лæппу чызджы къухтыл ныззæгæл, йæ цæстытæм ын нык- 
каст, стæй йæ йæ хъæбысы ’рбатыхта. 
— Асель, зæгъ-ма мын æй, уарзыс мæ æви нæ? Уарзыс мæ, 
Асель? 
— Уарзын дæ, уарзын, Алан. Æрсабыр у, дæ хорзæхæй. 
Зæхх иннæрдæм куы сфæлдæха, уæддæр кæрæдзийæ нæ фæхи- 
цæн уыдзыстæм. Æрсабыр у, мæ хур. Дæуæй афтæ, æз хуыздæр 
уавæры дæн. Мамæ мæ Цæрæгæн куы дæтты... 
Алан æй йæ риумæ тынгдæр æрбалхъывта, цыма йын æцæг- 
дæр байсынæй тæрсы, уыйау. 
— Никæмæн дæ ратдзынæн, Асель! Мæн дæ, мæн, æрмæст- 
дæр мæн! 
— Мидæмæ нæм саккаг кæ. Цæхх, кæодзын, иу сыкъа... — 
хъуысы сæм уынгæй Рустамы хъæлæс. Æвæццæгæн, кæйдæр 
мидæмæ хоны. 
— Хуыцау уын бирæ раттæд. 
Уый та æндæр нæлгоймаг дзуры. 
Лæппу æмæ чызг кæрæдзийæ фæхицæн сты. 
— Мæнæ тъахтиныт æрбад,— йæ дзыккутæ дзæбæхгæнгæ, 
дзуры Асель. 
— Иемæ куы аныхас кæнин...— фæрсæгау æм кæсы Алан. 
— Фæстæдæр. 
— Чызг ын къухæй амоны, рæвдздæр æрбад, зæгъгæ, йæхæ- 
дæг кæртмæ фæуайы. 
Рустам фæлладхуызæй æрбацыд, сæнæфсиры бын, стъолы 
уæлхъус æрбадт æмæ Асельмæ дзуры: 
— Цу-ма, чызг, ардæм мын исты хæринаг радав. 
— Æмæ мидæмæ цæуыннæ цæуыс? Пъолтæ хуылыдз хæ- 
цъилæй ныссæрфтон æмæ сатæг у. 
— Уырдæм куы бахизын, уæд цыма чырыны ’вæрд æрцæ- 
уын. Дæ мад æй алы хъылмайæ байдзаг кодта, æмæ дзы су- 
184 

лæфæн дæр нæй. Утæппæт дазумæттæ йæ цæмæн хъæуынц? 
Мæгуыр цард фæкодта æмæ ныр æвæрæнтæ кæны... 
Асель мидæмæ фæцæуы. 
— Иу сыкъа дæр мын-иу фен,— йæ фæдыл дзуры Рустам. 
— Папæ, ацы тæвды?.. — разылд æм Асель. 
— Куы ныууазал уон, уæд ма дын дæ арахъхъæй цы кæ- 
"нын? — йæ мидбылты худы фыд. 
Асель ын тæбæгъы плау рахаста, чысыл урс цайданы та — 
арахъхъ. Рустам къранты бынмæ йæ къухтæ æхсы. Уæдмæ 
Асель лауаси æмæ пиалæ фынгыл æрæвæрдта. Рустам хисæр- 
фæнæй йæ къухтæ ныссæрфта æмæ стъолы уæлхъус æрбадт. Иæ 
тюбетейкæ бандоныл æрæвæрдта. Асель пиалæйы арахъхъ ра- 
уагъта æмæ тыхстхуызæй дзуры йæ фыдмæ: 
— Папæ, бирæ ма баназ: дæ зæрдæ та рисдзæн. 
— Мæ зæрдæ арахъхъæй нæ риссы, мæ чызг, дæ гуымиры 
мад мын æй фехæлдта.— Рустам арвы ’рдæм йе ’ргом аздæх- 
та æмæ мынæг хъæлæсæй дзуры: — Хуыцау, бахатыр кæн, кæд 
дæ разы истæмæй фæрæдыдтæн, мыййаг.— Иæ халасбын цыбы- 
рæлвыд зачъетыл йæ дыууæ къухы рæвдауæгау æрхаста, 
арахъхъ анызта, йе ’нгуылдзтæй плау сисы æмæ йæ йæ дзыхы 
атъыссы. 
«Ацы фæлмæн лæгæн æвзæрæй тас нæу. Хъуамæ нæ фарс 
рахæца»,— йæхицæн дзы зæрдæтæ æвæры Алан. Кæй дзы бам- 
бæхст, уый тыххæй æфсæрмы кæны æмæ тыхсы. Рацæуид æм, 
фæлæ нæ уæнды. Асель дæр ныхъхъус. Цæмæ æнхъæлмæ кæсы 
цымæ? 
— Иу арахъхъ-ма мын рауадз, æмæ Аланæн разыйы дзуапп 
раттон, — йæ мидбылты та бахудт Рустам. 
— Папæ, цæмæй йæ зоныс? — къæмдзæстыгхуызæй йæ фæр- 
сы Асель. 
— Дæ мад мын æй загъта. Гъы, куыд зæгъыс? Дæттыс мын 
арахъхъ? 
— Дæ зæрдæ сриссыны бæсты... 
— Куыд дæ фæнды, афтæ... Æз ныффæрск уæвын дæр зо- 
нын...— хинхудт кæны Рустам. 
Асель та йын пиалæйы æрдæг рауагъта. 
— Æндæр нал. 
— Хорз, хорз, мæ чызг. Дæуæй афтæ йыл æз тынг æнувыд 
дæн? 
Рустам арахъхъ анызта, йæ цæсгом нынцъылдтытæ, афтæ- 
мæй лауасийы кæрон расаста, плауимæ йæ хæры. Æрæджиау 
йæ былтæ ныссæрфта, йæ зачъетыл та йæ армытъæпæнтæ æр- 
уагъта. 
— Дæ минас бирæ, мæ чызг. Дæ къухæй уæлдай адджын- 
165 

дæрæй бахæрын, .Кæй къæсæрæй бахизай, уый мæмч*у луыцау- 
мæ кувæгау кувæд.— Сыстад.— Фæрсгæ дæр дæ нæ бакодтон; 
Алан хорз лæппу у? 
— О.— Чызг ныфсæрмы æмæ йæ сæр æруагъта. 
— Зæгъ ын, æмæ нæм æрбацæуа... 
— Папæ...— Чызг бынтондæр ныкъкъæмдзæстыг. 
— Цы кæныс? 
— Ам и. 
— Чи? — дисхуызæй йæ фæрсы Рустам. 
Аланы зæрдæ нæ фæлæууыд æмæ цæхæрадонæй рахызт. Лæг 
фæджих. 
— Салам алейкум,— салам ын дæтты Алан. 
— Алейкум салам. 
— Мæ цæсгом дæм кæй æрбадардтон, уый тыххæй — хатыр. 
Сыгъдæгзæрдæйæ дæм æрбацыдтæн. 
— Æрбад, дæ хорзæхæй. Æрбад, æрбад, æфсæрмы ма кæн. 
Алан бандоныл йæхи æруагъта, Рустам дæр фæстæмæ æр- 
бадт. 
— Дæ хабæрттæ дын æрыхъуыстон, æмæ мын æхсызгон уг 
æгайтма царды кæлæх фæндæгтыл нæ фæкалдтæ. Æз дæр си- 
дзæрæй схъомыл дæн, бынтон æвæгæсæгæй... 
Рустам басабыр. Стæм хатт дзы иу ныхас йеддæмæ не сха- 
уы, фæлæ йæ уазæг æфсæрмдзæстæй бады, æмæ ницы зæгъ- 
дзæн, уый зоны. Уымæ гæсгæ та йæхицæн дзургæ æрцыд: 
— Ам бирæ ирæттæ цæры. 
— Æз дæр дзы кæйдæрты базыдтон. Армыдзаг йеддæмæ нæ 
нал баззад, афтæмæй зæххы къорийыл ныххæлиу стæм... 
— Раст дын куы зæгъон, уæд мæнæн се ’ппæтæй мæ зæрдæ 
нæ рухс кæны. Лæджы ауындзынмæ куы кæной, уæддæр хъуа- 
мæ йæ фыццаг хъуыды йæ адæмы намыс уа. Уымæй стырдæр 
хæзна царды мидæг нæй, æмæ йæ цæсты гагуыйау хъахъхъæнын 
хъæуы. 
— Ам ирон адæмæн сæ лæгдæртæ не сты. Иуты дзы кулак 
скодтой, æмæ ам баззадысты, иннæтæй чи къæрных у, чи дзы 
чызг раскъæфта, чи та æнцон цард агурæг рацыд. Æмæ Ирысто- 
нæн уыдонмæ гæсгæ аргъгæнæн нæй. Кæд сырх чиныгмæ хæс- 
синаг фестæм, уæддæр нырма нæ дадзинты не стыр фыдæлты 
туг змæлы æмæ сæ æгад кæнын нæ бауадздзыстæм. 
— Дæ цæрæнбон бирæ. Кастæн, кастæн уе стыр фыдæлтьг 
тыххæй. Хъæздыг истори уын ис, æмæ йæ уæ зæрдыл дарут. Иæ- 
хи ныййарджыты чи нæ уарзы, уый искæй ныййарджыты никуы 
бауарздзæн. Иæ адæмы историйыл йæ къух чи исы, уый та 
фыдгæнæг у, æмæ йыл хъоды бакæнын хъæуы... 
— Иæ цотмæ йæхи æвзагæй дзурын йæ сæрмæ чи нæ хæс- 
188 

сы, уымæй цы зæгъдæуа, нæ зонын. Царды цалх, дам, афтæ 
æрзылди... 
— Цардæй аразгæ дæр куыннæ у, фæлæ лæг хъуамæ цы- 
фæнды уавæрты дæр лæг уа. Иæ фæдонты раз æй ницавæр æф- 
сон сраст кæндзæн... 
Рустам кæдæмдæр аджих, стæй та Аланмæ йе ’ргом раз- 
дæхта.— Дарддæр дæ зæрды цы ис? Ам баззайынмæ хъавыс? 
— Кæд мæ сымах хорзæх фæуа, уæд бафæстиат уыдзынæн, 
кæд мæм бщысчъилæй ракæсат, уæд....— Алан къæмдзæстыг- 
хуызæй йе уæхсчытыл схæцыд. 
— Дæ дзуапп мæ зæрдæмæ цæуы. Æз æргомдзырд адæмы 
уарзын, æмæ мын æхсызгон у, æгайтма мæм комкоммæ æрба- 
цыдтæ. Уарзондзинад — æргуыбыр кæн æмæ йæ сис, уымæй 
нæу.— Рустам сыстад, Алан дæр йæхиуыл схæцыд, фæлæ йын 
лæг йе уæхскмæ бавнæлдта, ома ды уал бад, æз цæугæ кæнын, 
стæй йæ чызгмæ бакаст. — Мæныл уæ зæрдæ дарут. Кæд æцæг- 
дæр кæрæдзи уарзут, уæд уын мæ риуыл — фæндаг. 
— Стыр бузныг. Дæ хорздзинад дын никуы ферох кæндзы- 
нæн. Фыд мын нæй, æмæ дæ амæй фæстæмæ мæ фыдыл нымай- 
дзыиæн,— цинхуызæй дзуры Алан. Асель дæр йæ мидбылты 
худы. 
— Æз уæ уадзын. Ме ’рдхордæн æхца ахæссон. Иæ фыртæн 
ус куры, æмæ дзы ирæд дыууадæс мины агурынц.— Рустам йæ 
уазæгмæ бакаст.— Ды мацæмæй фæтæрс: капекк дæр дæ нæ 
райсдзынæн. Ирæдисæг тæригъæдджын у. Адæймаджы уæй кæ- 
нынæй ма æгаддæр хъуыддаг цы уа! Ссæд^æм æнус фæуынмæ 
хъавы, мах уæддæр нæ хъæддаг митæй нæма фервæзтыстæм. 
Адæймагæи йæ зонд тынг сабыргай рæзы...—загъта ма Рустам 
æмæ мидæмæ араст. 
— Цымæ адæм иууылдæр ахæм æнæлаз цæуыннæ сты? Цы 
•сæ нæ уадзы хорз уæвын? Сæ туг æви сæ уавæртæ? Иу ныййа- 
рæг сын куы ис — æрдз, уæд кæрæдзи стонг сырдтау цы хæ- 
рынц? — йæхиимæ ныхасгæнæгау дзуры Алан. л 
— Нæ дын дзырдтон?.. Мæнæн мæ папæ сызгъæрин у... 
— Уый хыгъд дæ мад та æндон у... 
— Нæ уарзондзинады ныхмæ йæ бон ницы бауыдзæн. 
— Раст зæгъыс. Мæнæн мæ зæрдæйы их чи стайын код- 
та... 
Дибæ кæрты дуарæй æрбакаст æмæ фæсæццæ. Æрæджиау 
йе муд æрцыд. Сабыргай сæмæрбацæуы. 
— Æгас цу,— тарæрфыгæй салам дæтты Аланæн. Лæппу 
йын йæ сæрæй акуывта. 
— Сыхæгтæй йæ ничи федта? — фæрсы йæ чызджы Дибæ. 
— Æмæ йæ куы фена, уæд цы? 
187 

— Нæ худинаг æнæхъæн комы нал бацæудзæн, æндæр цы!— 
тызмæгæй йæм кæсы мад. 
— Æз æвзæргæнæг нæ дæн. Мæн тыххæй уыл ничи бахуд- 
дзæн,— сæ ныхас сын айста Алан. 
— Горæтмæ уал ацу. Цалдæр боны фæстæ дæм нæ лæгимæ 
фæзындзыстæм æмæ дын нæ зæгъинæгтæ уым зæгъдзыстæм. 
— Мæн сайын нæ хъæуы, Дибæ. Мах Аселимæ кæрæдзи уар- 
зæм, æмæ нын дæ ныхас ам зæгъ. 
— Цалынмæ мæ чызг институтмæ бацæуа, уæдмæ йæ никæ- 
мæн ратдзынæн. Куыддæр ахуыр кæнын райдайа, афтæ нæм-иу 
дæ минæвæртты ’рбарвит. 
Алан нæ зоны, цы зæгъа, уый. Æууæнда йыл æви нæ? Дибæ 
дзы цыдæр æмбæхсы, фæлæ цы? 
— Мах æрдæбон нæ ныхас ахицæн кодтам. Æз разы дæн. 
Мæнмæ гæсгæ, ацы лæппу нæ чызджы аккаг у,— йæ мидбылты 
худгæ сæм æрбацыд Рустам. 
— Дæ хуыцаумæ скæс, нæ лæг, цытæ дзурыс? Институтмæ 
уал бацæуа...— уайдзæфгæнæджы хъæлæсæй йæм дзуры Дибæ. 
Рустам Аланмæ фæрсæгау бакаст. 
— Иæ ахуыр ын нæ бакъуылымпы кæндзынæ? 
— Нагъ! — фидар дзуапп ын дæтты Алан. 
— Диссаг дæ, нæ лæг, фыццаг хатт æй уыныс, афтæмæй... 
— Къодах йæ фыццаг цæфæй бæрæг у,— цыбырæй алыг 
кодта Рустам æмæ та Аланмæ ныфсæвæрæн цæстæй бакаст.— 
Амæ ма хъус. Ацы хæдзары хистæр æз дæн... 
— Æз мæ чызджы моймæ нæма дæттын! — йæ ныхмæ фæ- 
лæууæн кæмæн нæй, ахæм хъæлæсы уагæй дзуры Дибæ. Рус- . 
там фæджих. Иæхи хæдзары хицауæй куы равдисид, уый йæ 
бæр’гæ фæнды, фæлæ йæ усæй йæ ныфс нæ хæссы. 
— Цæуыннæ? — саст хъæлæсæй фæрсы Дибæйы. 
— Ахуырмæ уал бацæуа. 
— Уæуу, æмæ йæ мах дæр абон куы нæ дæттæм. Иæ минде- 
вæрттæ нæм æрбарвитæд, семæ баныхас кæндзыстæм, стæй... 
— Минæвæрттæ дзы нæма хъæуы! — йæ лæджы ныхас æр- 
дæгыл фескъуыдта Дибæ. Аланы зæрдæмæ тасдзинад бахъуы- 
зыд. Кæд ма Дибæйыл иу чысыл æууæндыд, уæд ыл ныр æп- 
пындæр нал æууæнды. 
— Гъы, куыд зæгъыс, хæххон цæргæс? Мæ чызг уал æххæст 
ахуыр кæнын райдайа, нæ? — фæрсæгау æм кæсы Рустам. 
— Хатыр бакæ, дæ хорзæхæй. Чи зоны, æгæр къæйных дæн, 
фæлæ мæ цыма Дибæ сайгæ кæны... 
— Ницы дæ сайын,— фæцырд æм Дибæ.— Æз нæ лæджы 
сæрты нæ ахиздзынæн. 
— Æз дын æддагон дæн, дæ къахфындзæй дæр мæ акъуыр, 
138 

фæлæ мæ бынаты ныртæккæ дæ фырт куы уаид æмæ дæ йæ 
царды стырдæр хорздзинад куы курид, уæд цымæ уымæ дæр 
ахæм цæстæй ракæсис? — фæрсы Дибæйы Алан. 
— Цы?! Мæ фырт?!—фестъæлфыд Дибæ, йæ цæсгом афæ- 
лурс.— «Уазæгуаты мæм æнхъæлмæ каст, æз та... Куыд мæ фе- 
рох и цымæ? Мæ чызгыл сдæн æмæ... Цæуон æм тагъддæр, 
науæд ам æрбалæудзæн, æмæ худинаг кæнын!» — стыхст сыл- 
гоймаг. 
— Ницыуал ныхасаг нæм и! Фæндараст! — мæстыйæ сдзырд- 
та Аланмæ, хизæнтыл рæвдз суад æмæ дуар йæ фæдыл ныг- 
гуыпп ласта. Тыргъы цыдæр гыбар-гыбур ссыд, стæй рæбинаг 
уатæй йæ тыхджын эсъæлæс райхъуыст: — Карим, сыст-ма уæ- 
лæмæ! Горæтмæ мæ ныууайын хъæуы, æмæ Шокирæн зæгъ, кæд 
мæ йæ машинæйæ ныддавид! 
— Ныббар мын, мæ чызг, мæ лæмæгъдзинад. Дæ мад мæ- 
бадомдта, æмæ мæ бон ницыуал у. Зæронд хæррæгъ цæугæдон- 
мæ куы баппарай, уыйау мæ рæстæг хæссы æбæрæг ранмæ. 
Хуыдыммæ куы бахауын, уæд мын иуæрдæм дæр аккуырсæн" 
нал вæййы, цъысымæй куы фервæзын, уæд та æвæндонæй баз- 
мæлын. Уый цард нæу, фæлæ — æнæсæрфат цоппай. Мæ фыд- 
гул ахæм^бонтæ æрвитæд. Ды мæ куы нæ уромис, уæд мæ сæр 
искуы бафснаин, фæлæ ме уæнгтæ баст сты... 
«Ахæм ныййарджыты бæсты Аланау уынджы схъомыл у. 
Нæ, фыдæх лæгъз ныхæстæй нæ сæфы. Иæ ныхмæ мæ карзæй 
æрлæууын хъæуы»,— хъуыды кæны йæхинымæо Асель. 
— Дæ мад цардмæ мулчы цæстæй кæсы. Уый та бæллæх 
у, стыр бæллæх,— æнкъардæй дзуры Рустам.— Дæ зæрдæ ныл 
ма фæхудæд, уазæг. Рынчын бинонтæ стæм. Алчидæр нæ йæхиг 
низæй хъæрзы, æмæ нын хос дæр нæй. 
Лæг, йæ зæрдæсæр хæцгæ, уынгмæ фæцæуы. Кæмæндæр 
ирæд фæхæссы, цæмæй йын йæ цард сараза, йæ чызг та кæртьг 
силлæг. Иæ цæсгом ныцъцъæх. 
— Мемæ цом! Ард дын хæрын, дæ ацыдыл никуы ’рфæсмонг 
кæндзынæ! — фидар дзырд ын дæтты Алан. 
— Ды мамæйы нæ зоныс æмæ уымæн афтæ дзурыс. Зæххьг 
бынæй дæр нæ скъахдзæн. 
— Ма дзы тæрс. Æрсабыр æй кæндзыстæм. 
— Нæ, Алан, мамæйæн æрсабыргæнæн нæй. 
— Нæ мæ уарзыс, æвæццæгæн...— фæрсæгау æм кæсы Алан. 
— Уарзын дæ, фæлæ... 
— Фæлæ цы?! — фæтарсти лæппу. 
— Дæ фæдыл алидзын мæ бон нæу. 
— Цæуыннæ? 
— Бамбар мæ, Алан. Æз адæймаг дæн æмæ мæ сæрмæ нæл- 
189» 

тоймаджы фæдыл лидзын нæ хæссын. Мæ фыды къæсæрæй 
хъуамæ сæрыстырæй ахизон. 
— Цæрæгæн дæ куы ратта, уæд та? 
— Уый никуы уыдзæн! Æз дæу уарзын æмæ, кæд искуы ис- 
кæмæ цæуинаг уон, уæд æрмæстдæр дæумæ! 
— Дибæ барвæндæй демæ сразы уа, уый мæ нæ уырны. 
— Æмкъайады хæдзары уал нæ къухтæ æрфыссæм. Кæд йæ 
•фæнд аивид. 
— Чызг, мидæмæ-ма рауай! — тыргъы зæлланг кæны Ди- 
бæйы мæстæлгъæд хъæлæс. 
— Ацу, науæд нæ масты хай бакæндзæн,— дзуры Асель. 
Алан кæртæй уæззау зæрдæимæ ахызт, рыг фæндагыл уыр- 
дыгмæ фæцæуы. Фисыныл æй Карим баййæфта æмæ йын рагон 
хæларау йе уæхкс æркъуырдта. 
— Ме ’фсымæры гæбаз, цыма дæ мæ фыды ус тынг баф- 
хæрдта, афтæ мæм кæсы. Уæ ныхас уын фехъуыстон, æмæ дæ 
хъуыддаг бынтон хæрзтæй нæу. 
— Кæд мæ мæстæй марыс, уæд — дзæгъæлы. Æнæуый дæр 
мæм дзы фаг и. 
— Раст мæ нæ бамбæрстай. Мæ зæрды дын баххуыс кæнын 
-и, ды та иннæрдæм ныццавтай. 
Алан æм дискаст кæны. Иæ цæстыты цыдæр ныфсы хал 
фæзынд, фæлæ йыл уыцы иу рæстæг тынг дæр не ’уу^нды.' 
— Ацы дунейыл мын мæ хойæ зынаргъдæр адæймаг нæй, 
æмæ уын æз баххуыс кæндзынæн, æцæг мын æй æргом зæгъ, уе 
"’хсæн ницыма æрцыди? 
— Ома? — æлхынцъæрфыгæй йæ фæрсы Алан. 
— Асель æвзонг чызг у, æвзонг чызг та рæузонд вæййы, 
лæппуимæ фæрæдийын дæр зоны... 
«Гъер ай йе ’фцæгготæй ма сис æмæ йæ куыдзæппарæн бы- 
лæй ма ныззыгъгъуытт кæ!» — æрбамæсты йæм Алан. Ахæм æф- 
хæрæн фарстæн дзуапп раттын йæ сæрмæ дæр нæ хæссы, фæ- 
лæ йын йæ хойыл исты къæм куы баппара, уый тæссæй дзуры 
зевæндонæй: 
— Дæ зæрдæ йæм ма æхсайæд. 
— Дæхиуыл хæцын кæй фæразыс, уый мын æхсызгои у. Лæг 
хъуамæ æдзухдæр сыгъдæг уа. Иæ аскъæфыны тыххæй та дæм 
цы зонд и? — йæ ныхас æваст иннæрдæм фæзылдта Карим. 
Алан фæуыргъуыйау. Дзуапп ын дæтта æви нæ? Кæд æй 
къахгæ кæны, мыййаг? Æмæ йæ къахæд. Кæд уый рувас у, уæд 
Алан та — йæ къæдзил. 
— Ахæм хъуыды мæм æмгæрон дæр нæма æрцыд. 
— Исты куы сфæнд кæнайг уæд мын-иу æй рагацау зæгъ, 
æмæ дæм æз дæр фæкæсдзынæн. 
390 

— Дæ хойы скъæфынмæ?! — йæ хъустыл не 'уУæнДы Алан.. 
— О. 
Кæд ма йыл уый размæ йæ зæрдæ иу чысыл дардта, уæд. 
ыл ныр æппындæр нал æууæнды. Иæ сæр æнæбары банкъуы- 
ста, де ’ххуыс мæ куы бахъæуа, уæд дæм зындзынæн, зæгъгæ,. 
æмæ ацыд. 
«Мæ хо йемæ кæй нæ фæрæдыд, уый цы хорз у!» — февзæрд: 
Каримы сæры, æмæ Шокирмæ, цингæнгæ, атындзыдта. 
17 
Дибæ æнæхъæн æстдæс азы æрхъæцмæ дæр кæуыл нæ хъæ- 
цы, авгау æрхауынæй кæмæн тæрсы, уыцы буцхаст чызджы 
Аланы къухтæй куыд байса? Цы мадзал ын ссара? Арвы бын 
йæ сæрæн куы ницыуал æмбары. Цавæр дæсны йын бафæрса?' 
Дæсны... Дæсны... Æцæг, æцæг! Искæй йын куы бафæрсид. Кæд. 
ын исты ’ххуыс фæуаид. Зæххыл цы не ’рцыд, ахæм нæй, куы 
фæзæгъынц. Дибæ йын йæ бынтæ иууылдæр бахæрын кæндзæн, 
æрмæст ьш йе ’нæнтыст чызджы Цæрæджы ’рдæм раздахæд. 
Аланмæ куы смой кæна, уæд ма йæ къухы фыдтæм дæндагæи 
лæбурдзæн, фæлæ байрæджы уыдзæн. Чи у Алан? Кæм схъо- 
мыл? Цавæр туг æм и? Бинонты царды йæхи куыд равдисдзæн? 
Уыцы фарстатæй иуæн уæддæр куы ссарид дзуапп. Кæй дзы 
бафæрса? Кæм цы хæлд лæппу и, уыдон иууылдæр Астæуккаг 
Азимæ цæуынц æмæ сæ, марадз, ды равзар! Сæ ныхыл исты 
фыст куы уаид, уæд бæргæ... Нæ, цыфæндыйæ дæр хъуамæ йæ* 
чызджы Цæрæгæн ратта. Уый гыццылæй нырмæ соны. Иæхи 
цæстыты раз схъомыл, æмæ йыл æууæнды. Иæ зонд — æнæхъæн^ 
институты фаг, йæ ныййарджытæ — дзырддзæугæ адæм. Æры- 
гон рæсугъд лæппу нæу, æмæ цы? Цæсгомæй рæсугъд цæмæн 
хъæуы? Асель ыл сахуыр уыдзæн. Ахуыр ыл кæй суыдзæн,. 
ууыл Дибæ иу минут дæр дызæрдыг нæ кæны, фæлæ йæ куыд 
басæтта, ком ын куы нæ дæтты, уæд? Ахæм ма дзы æгоммæ- 
гæс чызг уыдзæн, хуыцауы хатырæй! Знон та йын цы фæлварæнг 
сарæзта. Иæ сæрмæ кæцæй æрцыди цымæ? Ваннæйы дын Кари- 
мы кæсæгтæ сæхицæн æнæмæтæй ленк кæнынц. Аселы ’нæнтыст 
сæм кæсы æмæ сын ныллæг хъæлæсæй дзуры: «Ме ’нæсæрфат 
æфсымæр уæ æрцахста æмæ уæ йæ уды дзæбæхæн ам дары. Иæ 
зæрдæмæ уæ кæцы фæцæуы, уый æрцахсы æмæ йæ сцуры. Ин- 
нæтæ та сæ мæлæтмæ фенхъæлмæ кæсынц. Ардыгæй уын аир- 
вæзæн нал и. Абон — нæ, райсом уæ тебæмæ хъæуы. Цы ’гъа- 
тыр хъысмæт уын ис, æвæдза! Æз дæр сымах уавæры дæн. Ма- 
мæ мæ йе стыр галуаны дары æмæ мын мæ зæрдæ алыхуызон 
зынаргъ лæвæрттæй æлхæны. Иу афон мæ æрцахсдзæн æмæ мæ 
т 

Цæрæгæн ратдзæн. Мæхи фæнды æви нæ, ууыл хъуыды дæр 
нæ акæндзæн!» 
Дибæ йæ чъылдыммæ лæуд фæци, æмæ йæ зæрдæ уыцы ны- 
хæстæй бауазал. Иæ чызгæн æй цы зæгъын фæндыд, уый дæр 
ма дзы ’рбайрох, æмæ йæ къахфындзтыл тыргъмæ ахызт. 
«Мамæ! Мамæ!» — ауад йæ хъусыл Аселы хъæлæс, æмæ 
йæм фæстæмæ бауад, кæд ын йæ зæрдæйы ’нкъарддзинад фæ- 
сурин, зæгъгæ. 
«Кæс-ма, мамæ, куыд рæсугъд сты ацы кæсæгтæЬ> — дзуры 
йын чызг. 
«Раст зæгъыс, раст»,— йæ сæр банкъуыста Дибæ. Иæ цæс- 
гомæй ма зæрдæлхæнæн мидбылхудт дæр ралæмæрста. 
«Дæлæ-ма мын уыцы гыццыл кæсаг æрцахс». 
«Кæцы, мæ къона?» 
«Дæлæ кæронæй чи фынæй кæны, уый». 
«Æмæ дзы цы кæныс?» 
«Хъæуы мæ». 
Дибæ кæсагмæ февнæлдта, фæлæ уый æваст ныцъцъыллинг 
«ласта æмæ иннæты ’хсæн æрбайсæфт. 
«Æндæр дын æрцахсон?» — фæрсы Аселы, фæлæ уый къæрт- 
тæй цъула не ’ппары. 
«Куыд хивæнд дæ, куыд!» — æрбамæсты йæм Дибæ æмæ та 
доны йæ къух афсæрста. Никуы æмæ ницы. Кæсаг ын ахсын 
нæ комы. 
«Куыд дæм кæсы, мамæ? Ацы гыццыл ваннæйы кæсаг æр- 
цахсын чи нæ фæразы, уый æгæрон дунейы чызг æрцахсдзæн 
æмæ йæ искæмæн тыххæй ратдзæн?» — сабырæй йæ фæрсы 
Асель. 
«Дæ хъуырысæртæ арæсийæнт, кæд дæ мадмæ цы дзыхы уа- 
гæй дзурыс!» — фæзылд æм Дибæ. Фæндыд æй йе ’нæдомд чыз- 
джы ’хсæрфарс хуылыдз къухæй ныдздзæхст ласын> фæлæ йæ- 
хи баурæдта. 
Асель нырма æдылы у, бирæ цыдæртæ нæма æмбары, æмæ 
йæ хъуамæ Аланæй йæ мад бахиза. Фæстагмæ дзы уайдзæф уы- 
мæ куыд нæ æрхауа. Мæнæ сæ сыхæгты чызг йæ ныййарджыты 
ныхасы сæрты ахызт, йæ лæг цыдæр анашист разынд, æмæ сæ 
ныр куы нылгъиты. Æз, дам, æдылы уыдтæн, фæлæ, дам, сымах 
та кæдæм кастыстут? Бæтгæ, дам, нæ уæддæр бакодтаиккат. 
Сахъат сывæллонимæ тухæнæй мæлы, мæгуыр, æмæ йæ цæссыг- 
тæй йæхи æхсы... Алан дæр исты ахæм куы разына. Нæ, нæ! 
Хуыцау бахизæд. 
Дибæ адæргæй дуканийы катай кæны. Æлхæнджытæ дзы 
цы агурынц, уый дæр йæ сæр нал ахсы. Иу дзаумайы бæсты 
■сæм иннæ радæтты, стæй сæ хатыртæ курынмæ фæвæййы. 
192 

— Цы дыл æрцыд, дæ хорзæхæй? — фæрсы йæ Рустам. 
— Нæ хæдзармæ мæ зæрдæ æхсайы. Горæтмæ куы ныууа- 
ин...— сайы йæ Дибæ. 
Рустамæн ма æхсызгон дæр у, сихоры хæрды агъоммæ йæ 
усæй кæй фервæздзæн, уый. Ие ’мбæлттæ йын дзы хъомырынау 
тæрсынц æмæ, куыддæр фæтары вæййы, афтæ дуканимæ сæхи 
æрбайсынц, æфсонæн иу чысыл аныхæстæ кæнынц, стæй мидæ- 
гæй фынджы уæлхъус æрбадынц... 
— Куыд дæ фæнды, афтæ,— уазал хъæлæсы уагæй дзуры 
лæг. 
Сылгоймаг йæ халат феппæрста, кассæйæ фондз туманы 
фелвæста æмæ феддæдуар. Уынджы йæ бирæ лæууын нæ ба- 
хъуыд. Уайтагъд иу уæзласæн машинæ йæ цурмæ батылд. Ди- 
бæ шофыры фарсмæ сбадт, æмæ машинæ уырдыгмæ стырындз. 
«О хуыцау, мæ чызгæн мын баххуыс кæ! Иæ амонд Цæрæ- 
джы къухты ис, фæлæ йæ нæма æмбары, æмæ йын йæ сæрмæ 
хуыздæр зонд æруадз! О хуыцау, ма мæ фæфыдæнхъæл кæ, 
æмæ дын сызгъæрин тæбæгъты кувдзынæн!» 
Кæд Дибæ хуыцауимæ ныхас кæны, уæддæр йæ хъуыдытæ 
дæсныфæрсæгимæ сты. Айфыццаг йæ хъустыл æрцыд, кæмæн- 
дæрты, дам, сæ цард баиу кодта. Иу æрыгон сылгоймаг ма 
йын ард дæр бахордта, мæ уарзон, дам, мæ йе сæфт уыдта, фæ- 
лæ, дам, мын дæсны куы бафарста, уæд, дам, лæппу къæсса- 
вæлдæхт фæци... Уæд ыл Дибæ тынг нæ баууæндыди, фæлæ 
ныр йæ зæрдæ фæтасыд. Чи зоны, æцæгæй дæр æххуыс кæны. 
Адæм се ’гас æдылытæ куыд уыдзысты? Иуы асайæд, дыууæйы 
асайæд, фæлæ æппæт дзыллæтæн асайæн куыд и? Æвæццæгæн 
æм хуыцауæй цыдæр тæваг хæццæ кæны, æндæр хуымæтæг 
адæймагæн цы йæ бон у? Дибæ йæ иунæг чызгæн куы ницы 
амал ары... 
Уыцы ныфсæвæрæн хъуыдытимæ сылгоймаг горæты балæу- 
уыд. Машинæйæ æрхызт æмæ дæсныфæрсæджы хæдзармæ 
араст. Адæмы уындæй йæ зæрдæ барызт. Мæлæты бирæ сты. 
Фæйнæ-фæйнæ ныхасы кæнынц. Чи дзы къæдзнизæй сæйы, чи 
тархъæнджын у, кæй йæ лæг ныууагъта, кæмæй та йæ ус 
алыгъд. Хъуамæ дæсныфæрсæг се ’ппæтæн дæр хос скæна. 
Дибæ рады кæрон æрлæууыд, æнхъæлмæ кæсы. Сысты, уын- 
джы дæлæмæ ацæуы, стæй та фæстæмæ ссæуы. Тыхсы, фæлмæ- 
цы йæхимидæг. Такси баххуырсид æмæ йæ хæдзармæ ахъуыт- 
ты уаид, фæлæ йæ чызджы тыххæй цыфæнды зынтæн дæр ба- 
фæраздзæн. Æхсæв-бонмæ йын-иу йæ авдæны уæлхъус хуыс- 
сæджы цъыртт куы нæ федта, уæд куы быхста... Амæй райсом- 
мæ ам йæ уæрджытыл дæр фæлæудзæн, æрмæст ын дæсныфæр- 
сæг йæ иунæг хъæбулæн баххуыс кæнæд. Аланмæ чындзы куы 
13 Цомар-аты Изжтбег 
195 

ацæуа, уæд аем цы хуртæ фейдз&н? Ницы. Уарзондзинадæн цьг 
’нх^йел у цымае йæ чызг? Цæрынаей хаерынмае йыл адæм саехи 
марынц. Цæмаен? Бафæрс сæ. Дибæйыл дæр Мæммæт зæрдæ-' 
хъаермттæ кодта, аемае цы? Иæ баеллиц йæ къухы куы бафтыд, 
уæд йе ’х’сидгæ æнкъарæнтæ хус æхсныфтау асыгъдысты. Буа- 
ры "хсыэгон хъыдзы ’рбайсæфт, аемае уар.зты цуайнаг байсыст. 
Дибæ ’ йæхи уагыл нал у, лæппу уый куы базыдта, уæд дзы,: 
дарддæр цы ран у, уым йæ саер бафснайдта. Дæлдзæх фаеуаед 
йаё:'кой дæр! Дуканий-ы хъаймагъ дæр ма йын бахæрын кодта.. 
Ирыстонæй афойнадыл йæхи куы нæ райстаид, уабд ахæстоны 
амæттаг фæуыдаид. Уый цы хъизæмæрттæ бавзæрста, уыдон 
хуыцау знагæндæр мауал бавзарын каенæд. Къухылтухгæ лæг 
бæргæ ссардта, фæлæ... Æнхъæл уыд, бауарздзæн æй. Куыннæ 
стæй. Æвæццæгæн, аргъ кæмæн нæ кæнай, уый зын бауарзæн 
у. Стæй царды æцæг уарзондзинад уæвгæ дæр нæй. Уæдæ цæ- 
мæ бæллы йæ чызг? Цæуыл æгæлæнтæ кæны? Ныры стыр ньт- 
сан ын æрвылбойнон суыдзæн, йæ мæгуыр лæгæй йе сæфт фен- 
дзæн, æмæ йæ цæст бонджынты агурдзæн. Нæ, нæ! Цалынмæ 
йын Дибæ æгас у, уæдмæ иæ хъуамæ рæдийын ма бауадза! Та- 
ла æртасын хъæуы таГъддæр! 
Иæ рад æрбахæццæ. Дибæ фæлмæстхуызæй мидæмæ бахызт. 
Гыццыл æнæфснайД уат цыдæр æнахъинон тæф кæны. Æмæ 
куыд нæ кæна? Уый бæрц адæм кæдæм фæцыди... Иæхет æмгар 
ус ныллæг бандоныл сæвджын бадт кæны. Ие ставд. цæигтæ- 
æмæ йе стыр риутæ — стъолыл æвæрд. Иæ даргъæлвæс бохъ- 
хъырджын цæсгомыл иу хъуыдыйы мур нæ зыны. 
«Ацы дæсны мын исты баххуыс кæна...» — февзæрд Дибæйьг 
сæры. Иæ хъуыдыйæ фæтарст æмæ йæ йæхицæй фæсырдта. 
«О хуыцау, бахатыр кæн, ме ’дылыйæ мæ схаудта». 
Сылгоймаг ын, йæ акомкоммæ цы ныллæг бандон и, уымæ 
амоны æмæ йæм фæрсæгау кæсы. Нæ, йæ цæстæнгас æй фæрс- 
гæ дæр нæ кæны. Куыдфæндыйæ йæм кæсы. Бафæллад, æвæц- 
цæгæн, æндæр тыхст уазæгыл афтæмæй сæмбæлæн куыд и? 
Дибæ æрбадт æмæ дзурын райдыдта. Алан — æнæбакæнæг, 
?енæбауромæг, Цæрæг — къабазджын, хъæздыг лæджы фырт,. 
Алан — æнæмбаргæ фыс, æгæр-мæгуыр, институт дæр каст нæ 
фæци, Цæрæг та — стыр ахуыргонд, филологон наукæты кан- 
дидат, институты ахуыргæнæг, Алан — æдзæсгом, Цæрæг та — 
цæсгомджын. Фæлæуу-ма, фæлæуу, дæсны йæм хъусы æви нæ? 
Иæ рæсыдхуыз цæеты уæлтъыфæлттæ æруæззау сты, æмæ йæ 
сым-сым цæуы. Гъер уый æнæуаг нæу?! Дибæ йæ удæй арт 
цаегъды, уый та фынæй кæны! Уазаег йæхи карз æфхæрдыл ба- 
нымадта æмæ басабыр, дæсныфæрсæгмæ тарæрфыгæй кæсы^ 
Фы(:ым ын йæ тыхджын хъæлæсы иугæндзон мыртæ нал хъусы,. 

<æмæ йæ цæстытæ æвæндонæй байгом сты, зына-нæзына фæ- 
къæмдзæстыг. Нæ, уый .Дибæмæ афтæ фæкаст. Дæсныфæрсæ- 
гæн фæкъæмдзæстыг уæвын йæ фæсонæрхæджы дæр нæй. Иæ 
цæсгомыл ривæдгæнæг хъуджы цæсгомау æппындæр ницы фыст 
и фæллад йеддæмæ. 
«Дæумæ æххуысагур чи æрбацыд, уый та — дæуæй æвзæр- 
дæр!» — хæцы йæхимæ Дибæ. Уæд та сыстид æмæ ацæуид? Нæ. 
Чи зоны... Куыд вæййы, цы вæййы... Æппæт дзыллæты куыд 
сайдзæн? Иууылдæр дзы тынг куы ’ппæлынц... 
— Хъусын дæм, хъусын. Уæвгæ...— уæзбын хъæлæсæй дзу- 
ры дæсныфæрсæг.— Хъуыддаг мын æмбæрстгонд у. Чызг мæм 
йæхæдæг куы ’рбацыдаид, уæд хуыздæр уыдаид... 
«Æмæ ма уæд дæуæй та мæ сæр хойын?!» — æрбамæсты йæм 
Дибæ, йæ бандоны хъыс-хъыс дæр ма ссыди. 
Дæсныфæрсæг стъолы лагъзæй гæххæтт æмæ ручкæ систа, 
гæххæтт йæ уæрагыл сæвæрдта æмæ дзы цыдæртæ ныффыста, 
стæй йæ бадыдæгътæ кодта æмæ йæ клейæ биноныг ныхæсты- 
тæ кæны. 
— Дæ чызг демæ цæры? — куыдфæндыйы хъæлæсæй фæрсы 
Дибæйы. 
— О. 
— Гъемæ йын мæнæ ацы чиныг йæ рахизæны баныгæн. Иае- 
хæдæг æй куыд нæ базона, афтæ. Хъусыс, мацы хуызы йын æй 
<базонын.кæ! Иæ цæст ыл куы ’рхæца, уæд дзы тых нал уы- 
.дзæн... 
— Хорз, хорз,— йæ сæр разыйы тылд кæны Дибæ. «Чиныг» 
ын йæ къухæй райста æмæ сыстад. г*. 
«Æртæ туманæй къаддæр нæ йсы»,— йæ хъустыл уайы сыл- 
гоймæгты рагфæдзæхст. Æртæ сырх гæххæтты стъолыл æрæ- 
вæрдта æмæ фысыммæ бакаст, ома фаг у æви ма фылдæр хъæ- 
уы? Сылгоймагæн йæ цæсгомыл иу нуар дæр нæ фезмæлыд. 
Йæ хидæйдзаг нард къухæй æхцатæ стъолы лагъзмæ зивæггæн- 
гæ бассывта, æмæ та йæ рохст цæстæнгас кæдæмдæр адзæгъæл. 
Дибæ цыма цыдæр æнæсрастгæнгæ рæдыд æруагъта, ахæм 
зæрдæйы уагимæ къæсæрæй ахызт, уынджы астæу, æнæзмæл- 
тæйæ, лæууы. Цы кæна дарддæр? Фæстæмæ хъæумæ ацæуа 
æви?.. Æви цы? Дæсныфæрсæджы чиныг ын куы ницы пайда 
фæуа, уæд та? Æвæццæгæн, йæхи дæр базмæлын хъæуы, науæд 
ын Алан йæ чызд-жы цард фехалдзæн. Дибæ йæ йæ зæрдæйæ 
æнкъары, ныртæккæ цы хъуыддаг сарæзта, уый йе ’нæдомд чыз- 
джы зонд аивынæн фаг мадзал нæу. Цы хос ма йын скæна? 
Хъуамæ сæм Цæрæг сабаты йæ минæвæртты ’рбарвыстаид,. фæ- 
лæ йæ Асель нæ бауагъта, æмæ ныхъхъус. Уый Дибæ раздæр 
куы базыдтаид, уæд æм адæмы ’ркæсын кодтаид, бæргæ! Уый 
195 

фæстæ дæр ын хорз фæци, кæд æй зоны, уæд! Æмæ ма йæхио- 
нæн исты амæлттæ кæндзæн, фæлæ а Цæрæгæн та цы ’рхъуыды 
кæна? Цы хуызы ма йæ раздаха йæ чызгмæ? Иæхæдæг æм фæ- 
цæуа? Нæ, нæ! Ома цæуыннæ? Тагъд фæлварæнтæ райдайдзы- 
сты æмæ уый æфсонæй... Нæ, бамбардзæн æй æмæ йæ фæндыр- 
ты сцæгъддзæн. Уæдæ куыд æгъдауæй? О, йæ рагон хæларГ 
Уый йыл нæ фæхуддзæн. 
Дибæ такси баххуырста æмæ Терезæмæ балæууыд. 
— Къулыл — зылын хахх. Фендзынæн ма дæ, уый æнхъæл 
дæр нал уыдтæн,— баузæлыд ыл йæ хæлар. 
— Мæ мард фен, ды иу хатт дæ рæузонддзинады азарæй 
бæллæхы хаудзынæ,— хъуыр-хъуыргæнгæ, мидæмæ бахызт Ди- 
бæ. 
— Цæмæн, цæ? — дисхуызæй йæ фæрсы Терезæ. 
— Уымæн æмæ дæ хæдзары дуар æдзухдæр гомæй уадзыс... 
— Дæ бонæй уай, Дибæ, æмæ мæ чи цы давы? Еууы кæ- 
фой мыл куы бакалай, уæд иу нæмыг дæр куы нал æрхаудзæет 
мæ бызгъуыртæй. 
— Къæрных давинаг ссардзæн... 
— Бонсихорафон? Исты бирæгъты ’хсæн цæрæм? 
— Ма’зæгъ. Бирæгътæй дæр цух не стæм. Дæ хуыцауы ха- 
тырæй, худгæ ма кæ, уый хъазын нæу. 
— Иугæр нæ гррæты искæмæ давыны зонд куы ’рцæуа, уæд 
мæ разæй дæ хæдзар фæкъахдзæн... 
— Ды дзы куы нæ зæгъай. 
— Дзаумæттæн къах — сæ роны. Æнæниздзинад уæд, уый- 
йеддæмæ сыдæй ничиуал амæлдзæн. Куысты рæстæг дæ горæт- 
мæ цы ’рхаста? 
Дыууæ сылгоймаджы зæронд стъолы фæйнæфарс хуымæтæг 
бандæттыл сæхи æруагътой. Дибæ аджих. Дзурын цæмæй рай- 
дайа, уый нæ зоны æмæ тыхсы. 
— Дæ цæсгомы хуыз мæ зæрдæмæ нæ цæуы. Цыма дæ ис- 
чи бафхæрдта. Исты маст дæ бацыди? — фæрсы йæ Терезæ,. 
æмæ Дибæ фæкъæртт: 
— Уастæн ыл йæ цæсгомы цъар æрлæбырæд! Тобæ хуыцау. 
Лæджы дзыхæй цы нæ схаудзæн. 
— Кæй æлгъитыс, дæ хорзæхæй? 
— Кæй æлгъитын æнхъæл мын дæ? Ме ’нæктысг чызджы^ 
æндæр кæй?! 
— Уагæр цы кодта? 
— Уыйонг рахъомыл у æмæ æвзæр, хорз ма æмбар! Ныр 
уымæн цы бачындæуа, хуыцауы хатырæй?! Мæ удæгасæй ма 
мын йæ хæдзар куы ссарид! 
— Ма йын тæрс. Ахæм рæсугъд чызг йæ фыды уæларт нæ* 
196 

баззайдзæн. Айфыццаг æй цыдæр дзæбæх лæппуимæ куы фед- 
тон... 
— Дзæбæх ыл рауайæд, уастæн! Уæдæ æз цæуыл нæтын уæ- 
дæй нырмæ?! Мæн дæр уый мары, уый! 
— Нæ дæ æмбарын. 
— Цы ’мбарын дзы хъæуы? Къуырийы размæ нæм Цæрæг 
усгур æрбацыд... 
— Æмæ мын уæд куыд ницы схъæр кодтай?.. Æмæ, æмæ?.. 
— Хъуамæ цъиувæдис сарæзтаин? Нырма никуы — ехсы 
къæрцц, никуы — бæхы хуыррытт. 
— Ома? 
— Мах Дауханимæ бæргæ æрæмдзых стæм, фæлæ нын ацьь 
рæузонд чызг нæ пълантæ фехæлдта. 
— Куыдæй? 
— Цæрæгмæ цæхгæр ныллæууыд, нæ, дам, дын комын. 
— Цæуыннæ, дам? Цы аипп æм ссардта? 
— Ныртæккæ йæ дæхæдæг куы загътай, цыдæр дзæбæх лæп- 
пуимæ йæ федтон, зæгъгæ. 
— Асель æмбаргæ чызг у, æвзæр лæппу нæ равзардзæн. 
— Мæн дæр уый мары, уый! Дæ уынд — уынд, дæ конд — 
конд, де ’гъдау— дæхимæ, сызгъæрин майдан — дæ къухы, дæ 
фæндæгтæ — гом, æмæ утæппæт лæппуты ’хсæн хуымæтæг ара- 
зæджы ссар! 
— Фæлæуу-ма, фæлæуу... 
— Цæмæн мæ лæууын кæныс, дæ фыды хатырæй?! 
— Каед хорз лæппу у, уæд та? 
— Хуыцау æй Мæхæмæт-пехуымпар дæр фæкæнæд! Хæ- 
дзæрттæ аразæг мæ мæрдты дæр нæ хъæуы æмæ уæлæуыл дæр! 
— Уыцы хуызæнæй Рустаммæ куыд смой кодтай? Æгæр-мæ- 
гуыр æм авд къласы дæр куы нæ уыди... 
— Æмæ дзы хуымæтæджы фæндараст фæдæн? Иæ арахъ- 
хъы тæфæй мæ сæры зылд никуы банцад. Мæгуырыл, дам, дур 
дæр хæрдмæ тулы. Мæ цард, хъизæмæрттæгæнгæ, арвыстон, 
æмæ ныр та мæ чызг дæр хъуамæ зындоны арты судза? Фæл- 
тау йæ фыды уæларт урс дадалитæ рауадзæд! 
— Ацы Цæрæгимæ куы баиу уаиккой, уæд бæргæ...— хъуы- 
дыдзастæй бафиппайдта Терезæ. Æхсæрдæс азы мæ фарсмæ 
кусы, æмæ дзы иу зул дзыхы ныхас дæр нæ зонын. Иæ уæздан- 
дзинад чиныджы ныффыссынмæ бæззы. 
— Уæдæ уыцы хæлиудзыхмæ мæ фæрстæ цæуыл хæлынц? 
Хæрæгæн, дам, йæ сæр фынгмæ хастæуыди, уый та зæхмæ тыл- 
ди. Замманай лæг ын уыдаид, æмæ не ’мбары. <,'■■* 
— Кæд ын «нагъ» нæ загъта. Чындздзон чызг йæхицæн 
лæгъстæ фæагуры. 
197 

— «Нагъ»-ыл та ма-иу сыкъатæ вæййы?! Ахæм лæппуйыл 
дæ къух ауигъ. Цы мæрдтаг у, хуыцауы хатырæй?! — мæс^гæй 
мæлы Дибæ.— Дæ мады хатыр бакæ, Терезæ, Цæрæджы исты 
хуызы ракъах, æмæ ма кæд йæ зæрды исты ис, уæд нæм йæ 
минæвæрттæ æрбарвитæд. 
— Дæ чызг ын сæ нæ ратæрдзæн? — комкоммæ йæ фæрсы 
Терезæ.— Каей фæхудинаг кæнат, ахæм лæппу нæу... 
— Уыцы ’нæхæдзаримæ цыма сæ мыды къæм бахаудта,— 
æрбаймысыд Дибæ æмæ ма йæ ныхасмæ карздæрæй бафтыд- 
та: — Хуыцау нæм æй топпæхстмæ дæр мауал æрбауадзæд! 
— Нæ зонын, нæ зонын... Раздæха ма уæд... 
— Исты йын æрхъуыды кæ, мæ хур. 
— Сайын мæ мæрдты удхæссæг у. 
— Хорз хъуыддаг саразыны тыххæй фæсайын* тæригъæд 
иæу. 
— Раст зæгъыс. 
— Æцæг дæ куыд нæ бамбара, афтæ. Мæ худинаг æнæхъæн 
комы дæр нал бацæудзæн. Мæхæдæг ахæм ныййарджытыл худ- 
тæн, фæлæ хуыздæр гæнæн нæй. Мад йæ хъæбулы амонд сара- 
зыны охыл цы нæ бакæндзæн?.. 
— Мæ бар-ма сæ бауадз уæдæ ныр. Ды та чындзæхсæбмæ 
дæхи цæттæ кæн. 
— Тæхуды, мах дæр искуы исты амонд куы фæуид. Цæрæг 
йеддæмæ мæ сиахсæн ничи хъæуы. 
— Дæ чызг æй куы бауарзид... Цæрæг уый аккаг у. Мæнæн 
дзы мæ уд куы баззад Бон-изæрмæ йын йæ зондджын ныхæ- 
стæм хъусин. 
— Дæ хорзæхæй, рæвдздæр ын бакой кæ ,науæд цы нæ бæй- 
йы... 
— Хорз, хорз. 
— Æцæг макæй хъустыл æрцæуæд. Мæ амæлæты бонмæ 
дæр мæ цæсгом нал ссыгъдæг уыдзæн. Тæхуды æмæ чи амæлы. 
— Мацæуыл тыхс. Æз æм ныртæккæ дæхи цур бадзурдзы- 
нæн.— Хæдзары хицау телефоны хæтæл систа. Дибæ йæ бына- 
тæй фестад. 
— Нæ, нæ! Уый фæстæ... 
— Фæлæуу... Сбад... Дæ цæсгомы хуызы цъыртт куы нал 
аззад,— худы йыл йæ хæлар, телефоны номыртæ æвзары...— 
Алло. Цæрæгмæ-ма мын бадзур, дæ хорзæхæй. Цæрæг дæ? Нал 
дæ базыдтон. Хъæздыг кæндзынæ. Цы?! Нæ дæ хъæуы хъæз- 
дыгдзинад? Уæдæ? Амонд? Уый дæхицæй аразгæ у. Цытæ ку- 
сыс? Зондджын студенттæн æдылы лекци фыссын, зæгъыс? Ха- 
ха-ха! Рацу æмæ сихор иумæ скæнæм. Иунæгæй мæ хъуыры 
ницы цæуы. Куыд нæ дæ æвдæлы? Сылгоймаджы курдиат кæ- 
ц198 

дæй нырмæ нал æххæст кæныс? Куы нæ æрбацæуай;5 уæд дæ^г 
мæ дзыхæй дæр нал сдзурдзынæн. Ау, мæ гуырæн бон мæм кугьг 
нæ фæзынай, уæд ма мын цæй æрдхорд дæ? Хорз, æнхъæлмæ, 
дæм кæсын.— Сылгоймаг телефоны хæтæл æрæвæрдта æмæта 
зæрдæбынæй ныххудт.— А чызджы цы бафæнда æмæ цы нæ 
бакæндзæн. 
— Гъер дæуæн цы загъдæуа, хуыцауы хатырæй? Дæ гуырæчт 
бон мæнæй куыд басусæг кодтай? — уайдзæф ын кæны Дибæ.-^ 
Исчи дæр ма афтидармæй... • \ 
Фысым ноджы хъæрдæрæй ныххудт. 
— Уый æз Цæрæгæн æрбаймысыдтæн. 
— Цæй, æз лидзон. Ам уыдтæн, уый куы бамбара, мыййаг,— 
æрбатыхст Дибæ æмæ дуары ’рдæм цалдæр къахдзæфы акодта; 
— Кæд æм арвы айдæн нæй. Дæ аууонæй дæр стъæлфыет 
куы райдыдтай. 
— Мæ уавæрмæ дæ хуыцау макуы ’руадзæд. 
:— Лидзгæ уæдæ. Тагъд уæм Цæрæджы минæвæрттæ зын- 
дзысты,— айхъуыста ма Дибæ Терезæйы нысфæвæрæн ныхас 
æмæ дуар йæ сæрыл ахаста, уынгыл цæхгæрмæ ахызт, бæлæ- 
сты бынты уырдыгмæ фезгъоры. Цæрæг кæуылты ’рбацæудзæн, 
хуыцау—йæ зонæг æмæ йæ хъуамæ ам ма æрбаййафа. Дард- 
дæр, дæрддæр ацы худинаггæнæн бынатæй! Дуканимæ м-а уæд- 
дæр куы ныххæццæ уаид, уæд уал йæ сæр уым фæцæвид. Æмæ 
Цæрæг уырдæм къафеттæ æлхæнынмæ куы бацæуа, уæд та?: 
Уæуу, мæнæ мардæрцыды хъуыддаг! Æнæхъæн горæты дæхи- 
цæн бынат мауал ар. Ныр цы фæуа, хуыцауы хатырæй?! Цæй^ 
йæ «Жигули» йын дардмæ куы ауына, уæд искæй хæдзары фæ- 
мидæг уыдзæн. Уыцы хъуыдыйæ чысыл фæсабырдæр. Машинæ- 
тæм йæ цæст дары, афтæмæй сæппуадæй уайы. Иу афон цæу- 
джытæй кæмæдæр фæкомкоммæ, æмæ адæргæй йæ зæнгтæ адон 
сты... Инал æм æнкъардæй ссæуы. Кæд, дам, цæфæн нæ мæлыс, 
уæд дын уый та — рæхуыст. Дибæйы фæнды судзин фестын æмæ 
зæххы скъуыды ныллæсын. Ныр æцæгдæр судзин фест æмæ 
бынтондæр æрбайсæф. Уæд цы хорз уаид, æвæдза! Иæ бирæ ту- 
хæнтæи фервæзид. Федта йæ цымæ? Æвæццæгæн, нæ. У#д та 
йæм йæхи равдисид? Нæ, абон — нæ! Æндæр хатт. Хъæумæ та. 
йæм куы ссæуа, мыййаг? 
Дибæ иу дуары бын амбæхст. Инал йæ иувæрсты сæргуы- 
бырæй ссыд, йæ мады ’рдæм кæсгæ дæр нæ ракодта. Дибæйæн. 
иуæй æхсызгон у, иннæмæй хъыг. Дæ фырт дæ æппындæр ма-» 
цæмæ æрдарæд! Фæлтау æм йе ’ргом куы раздæхтаид^ æмэг 
йыи алывыдтæ куы акалдтаид. Уæвгæ йын цæмæн хъуамæ ака- 
ла алывыдтæ? Иу бон æм уазæгуаты уыди, фæлæ йæ уь^м нал 
æрæййæфта. Афойнадыл æм не ’рцыди, æмæ цы? Йæ .са№?вст«й 
19а 

йæ æрбайрох. Уый хыгъд ын Гулистаны хæдзар балхæндзæн, 
æрмæст æм иу чысыл банхъæлмæ кæсæд. Мæнæ уал йæ чыз- 
джы бабиноныг кæна, стæй йæ уымæ дæр равдæлдзæн. Дибæ 
йын йæ зæрдæйы хъæдгæмттыл æвдадзы хос байзæрддзæн, æп- 
пындæр ын куыд никуыуал сриссой... 
Мад йæ дзæгъæлзад лæппуйы фæсонтæм æдзынæг кæсы. Иæ 
риумæ йæ куы ’рбалхъивид, уый йæ фæнды, фæлæ йын æгъа- 
тыр тых йе уæнгтæ сбаста æмæ йæ йæ бынатæй фезмæлын нæ 
уадзы... 
18 
Хур ныгуылæны ’рдæм дзæвгар акъул, уæддæр Асель зынæг 
иæй. Алан фыр тыхстæй йæ хъуырмæ сси. Арвæй йæм рухсы 
цъыртт нал кæлы. Рæстæгæй-рæстæгмæ бæлæсты бын фæхсбан- 
доныл æрбады, фæлæ уайгтагъд фæстæмæ фесты æмæ парчы 
кæронмæ йæхи байсы. Кæд, мыййаг, уырдæм ныхасгонд уыды- 
сты, æмæ дзы йæ фыр диссагæй рох æрбаци? Цæуджыты ’хсæн 
йæ цæстытæй Аселы ацагуры, стæй та йæ бынатмæ батагъд кæ- 
ны. Нæ, мæнæ ардæм баныхас кодтой. Хъуамæ йæм йæ уар- 
зон сихормæ æрбацыдаид, æмæ — нæй. Кæд йæ фæндон аивта? 
Уыцы хъуыдыйæ лæппуйæн йæ сурхид акалд. Æвæццæгæн æй 
Дибæ базыдта æмæ йæ нæ рауагъта. Æнæмæнг афтæ уыдзæн. 
Асель æмбæхсын ницы зоны, æмæ та йæ зæрдæйы дуæрттæ фе- 
гом сты. Æнхъæлмæ ма йæм кæса æви нæ? Иу чысыл ма... 
Æниу кæдæм тагъд кæны? Амæй йын хуыздæр кæм уыдзæн? 
Асельмæ æрмæст æнхъæлмæ кæсын дар зæрдæйы рухс у. Зæр- 
дæйы рухс... Куыд стæм хатт æй бавзары, æвæдза, Алан! Куы 
райгуырд, уæдæй нырмæ йæ къухы ’нцонæй куыд ницы ’фты, 
уый диссаг у. Хъуамæ раздæр йæ уд æрдуйæ нарæгдæр суа, 
хъуамæ фыр мæтæй бахус уа, стæй йæм уæд, чи зоны, амонд 
йæ мидбылты бахуда... Бæргæ, бæргæ. Алан ууыл дæр разы у, 
фæлæ кæм и йæ амонд? Лæппумæ афтæ кæсы, цыма йæм Асель 
æрбацыд æмæ йæ не ссардта. Аланы фæнды таксийы абадын 
æмæ хъæумæ атындзын. 
«Кæд фынддæс минутмæ нæ фæзына, уæд æм мæхæдæг 
ацæудзынæн. Нæ, сахаты 'рдæгм>æ... Иу сахат ма йæм æнхъæл- 
мæ кæсын æмæ... Нæ, изæрмæ...» 
Иæ хъуыды кæронмæ дæр нал ахæццæ. Уæртæ йæм йæ уар- 
зон урс-урсид къабайы ’рбацæуы. Нæ, уый Асель нæу, уый урс 
бæлон у, æмæ йæм бæлæсты ’хсæнты тæхгæ æрбакæны! Фæлæ 
æнкъард цæмæн у? Ахæм бон хъуамæ йæхимæ хъуса? Кæд æй 
Аланимæ йæ цард баиу кæнын нал фæнды? Хатыр курынмæ 
йæм æрбацыд, æвæццæгæн. Чызг æм æрбахæццæ, йæ мидбылты 
’бахудыныл архайы, фæлæ йæ бон нæу. 
ЖМ1 

— Цы кæныс? — тыхстхуызæй йæ фæрсы Алан. Æппæтæй 
тынгдæр тæрсы, Асель йæ фæнд куы аива, уымæй, æмæ йын 
улæфт нал фаг кæны. 
— Ницы. Афтæ мæм кæсы, цыма мæ ныййарджытыл гадз- 
рахатæй цæуын... 
Аланæн йæ зæрдæ æгъатыр æлхъивæнæй феуæгъд, æмæ фыр 
цинæй чызджы йæ хъæбысы фелвæста. Иæ былтæ Аселы уазал 
былтыл андзæвыдысты, æмæ йæм бахудт. 
— Дæ туг бынтондæр куы фæтарст. Æрсабыр у. Æвзæрæй 
ницы кæныс. Дибæйæн йæхи аххос у... 
— Нæ хъæуы, Алан... Цыфæнды кæд у, уæддæр мæ мад у...— 
Лæппу йæ æвæндонæй суагъта, фæхсбандонæй уардиты баст 
æмæ къафетты къопп систа æмæ сæ Асельмæ дæтты. 
— Бузныг,— арфæ йын кæны чызг. 
— Дæ паспорт дæхимæ и? — фæрсы йæ Алан. 
— О. 
Асель йæ къаннæг урс сæрак хызынæй йæ паспорт систа.. 
— Цом уæдæ,— йæ цонгмæ йын аивæй æвналы Алан. 
. — Нæ уæндын. Ам-ма уал абадæм. 
— Цæмæй тæрсыс? 
.— Æмæ-гъа. Мæ зæрдæ ратоны. 
— Æри-ма, æз дын æй æрсабыр кæнон,— чысыл раздæр йе 
уæнджы цы тасдзинад уыди, уый æрбайсæфт, æмæ ныр хъазын- 
хъом фæци Алан; фæлæ йæ къух чызджы тыппыр риуæй куы 
айдзаг, уæд йæхи зæрдæйы гуыпп-гуыпп дæр ссыд. 
— Цом рæвдздæр, науæд нын байрæджы уыдзæн,— дзурьг 
Аселы хъусы. Сабыргай араст сты æмкъайады хæдзармæ. Чызг 
æдзæрæг-æмæлæгæй цæуы йæ уарзоны фарсмæ. Раздæр æм 
нæлгоймагимæ йæ къух æрфыссын куыд æнцон касти, афтæ кæй 
нæу, уый бамбæрста, фæлæ йын ныр хуыздæр гæнæн нал и, æмæ 
йæхимидæг тыхсы. Дибæ йын йæ хабар куы базона, уæд ын цы 
митæ бакæндзæн, ууыл хъуыды кæнын æй нæ фæнды. Сæ 
хъуыддаг рæвдздæр куы ахицæн уаид, стæй... стæй йæ хиуæт-. 
тæй куы ничи фенид. 
— Мах йеддæмæ дзы ничи уыдзæн? — фæрсы Аланы. 
— Нæ зонын. 
— Куы ничи дзы уаид. 
— Цæуыннæ? Уадз æмæ адæм сæ цард иу кæной. 
— Мамæйы хъустыл исты куы ’рцæуа... 
— Уæд цы? 
— Амардзæн мæ. 
— Ницы дын кæндзæн. Саг йæ роды нæ мары. Фæлæуу-ма, 
фæлæуу, æмæ йæ Дибæйæ бамбæхсынмæ хъавыс? — дисхуы- 
зæй йæ фæрсы Алан. 
201; 

— ’Уый фæстæ йын æй мæхæдæг зæгъдзынæн. Куы бахъæуа, 
уæд...—дзуапп ын дæтты Асель, йæ уарзоны фæдыл стыр рай- 
дзаст уатмæ бахызт. Иæ амондæн дзы ничи ис. Æрмæст æры- 
гон бурхил сылгоймаг стъолы уæлхъус бады æмæ гæххæттыти- 
мæ цыдæртæ архайы. 
Асель æмæ Алан йæ цурмæ бацыдысты. Сылгоймаг сæм 
скает, æмæ йæ тымбыл аив цæсгом мидбылхудтæй айдзаг. 
— Уæ цард баиу кæнын уæ фæнды? — фæрсы сæ хионхуы- 
зæй. 
— О,— дзуапп ын дæтты Алан. 
— Хатыр бакæнут, фæлæ абон никæйуал исæм. Райсом-иу 
раздæр æрбацæут... 
— Дæ хорзæхæй, абон нæ райс. Райсом нын æрбацæуыны 
амал нал фæуыдзæн. 
— Уæд цæуыннæ? Ахæм ахсджиаг хъуыддаджы тыххæй лæг 
хъуамæ мин хатты дæр ма фæзивæг кæна... 
— Уый раст у, фæлæ...— батыхст Алан.— Аселы мад немæ... 
нæ фæндыл... цыбыр дзырдæй, абон... 
— Æмбарын дæ. Чызг йæ ныййарджыты сусæгæй æрбацыд, 
нæ? 
— Уый бынтон афтæ нæу,— фæцырд æм Алан.— Фыд разы 
у, фæлæ йæ мад æндæр кæмæндæр дæтты. 
— Æмæ йæ ныхмæ стох кæнын нæ фæразут? 
— Архайæм. Нæ къайады ’вдисæндар æм куы равдисæм, 
уæд ма йын цы гæнæн уыдзæн?.. 
— Æрбадут æмæ курдиат ныффыссут. Мах рæстæджы ма 
исчи ахæм хъæддаг митæ кæны! — смæсты сылгоймаг.— Ази, 
Ази...— дыууæрдæм тилы йæ сæр. 
Алан курдиат ныффыста æмæ йæм æй балæвæрдта. 
-г- У^ ;паспорттæ дæр æриут. 
Алан ын паспорттæ йæ цуры ’рæвæрдта. Сылгоймаг сæ ра- 
фæлдæхта^ биноныг сæ йæхимæ фыссы. Уарзæттæ кæрæдзимæ 
сæ мидбйлты худынц. 
— Иу мæй ма ахъуыды кæнут æмæ, кæд уæ фæндон нæ аи- 
ват, уæд мæм-иу фæстæмæ æрбацæут,— хъуысы сæм сылгойма- 
джы фæлмæн хъæлæс. Лæппу æмæ чызгæн сæ цæсгæмттæ фæ- 
тар сты. 
— Мах æвдисæндар раздæр хъæуы. Абон ын райсæн нæй?— 
лæгъстæхуызæй йæм дзуры Асель. 
— Кæдæм тагъд кæнут? — фæрсы йæ сылгоймаг. 
— Мах нæ тагъд кæнæм, фæлæ — мамæ. 
.-. Сылгоймаджы ирдцъар цæсгом та мидбылхудтæй айдзаг, 
æрыгæттæ^уарзæгой цæстæй кæсы. . ; - 
— Цæй, цы уа, уый уæд! Закъоны ныхмзз цаеуын, фæлæ».. 
202- 

Уарзондзинады тыххæй адæмы ’хсæн лæгмæрдтæ куы цыди. Уй 
курдиат мæм цыма мæйы размæ æрбалæвæрдтат, афтæ йæ сраст 
кæнут. 
Алан та стъолы уæлхъус æрбадт æмæ курдиат ногæй фыс- 
сын райдыдта. 
; — Æмæ де ’вдисæнтæ та кæм сты, сахъ усгур? — хъуысы 
йæм сылгоймаджы худæнбыл хъæлæс. 
— Æвдисæнтæ дæр дзы хъæуы? — дисгæнгæ йæ фæрсы Алан. 
— Уæдæ куыд æнхъæлдтай? Дыууæ адæймаджы уын хъуа- 
мæ уæ гæххæттыл сæ къухтæ æрæвæрой. 
— Æз — ныртæккæ! — фестад йæ бынатæй Алан, æмæ йын 
цæстыфæныкъуылдмæ уаты йæ дымгæ дæр ничиуал ауыдта. 
— Ахæм сагсур лæппуимæ хохы цъуппыл дæр фæцæрæи 
ис,— дуары ’рдæм кæсгæйæ хъуыдыдзастæй дзуры сылгоймаК 
19 
Дондыппыр сау мигътæ заинаг хъуццытау хæхты ’рдæм 
цадæггай хилынц æмæ хилынц. Йæ уæз дзы чи нал бауромы; 
уьгй бæрзонддæр къуыбырыл ныддæлгом вæййы, дзæвгар рæс- 
тæг дзы йæ дзæмбытæ сагъдæй фæдары, стæй йæ æвæндонæй 
суадзы æмæ æнæфсис комы дзыхмæ, зивæггæнгæ, балæсы. Тар- 
бын арвыл кæрæй-кæронмæ бирæ—къабазджын æвзист бæлас, 
зырзыргæнгæ, ферттывта. Хъустæ мыргæнæн къæр-къæр бæстæ 
æваст ныццарыдта. Къæвда йæ уазал комулæфт йæ разæй æр- 
бахаста, æмæ æнуд дунейы уд бацыди. Фыццаг ставд æртæхтæ 
пецы къæйы хуызæн тæвд асфальтыл ахус сты, æмæ дзы хуы- 
дуггæнæн тæф скалд, фæлæ уайтагъд хæххон нарæг фæндаг 
мин-мин сахатæй айдзаг. Цыбыр рæстæгмæ арв æмæ зæхх кæ- 
рæдзи хойын райдыдтой... 
«Искуы мæ мæхи бааууон кæнын хъæуы, науæд ныддонласт 
уыдзынæн»,— дзуры йæхинымæр Алан, йæ цæстытæй æмбæхсæн 
бынат агуры, фæлæ никуы æмæ ницы. Къуыбырæй. м.д йыл ла- 
къон дон цы ’ркæла, æндæр æдас ран не ссардзæн. Иæ тæнæг 
хæдон æмæ хæлаф кæй ныххуылыдз уыдзысты, ууыл тынг нæ 
тыхсы æмæ æнæмæтæй цæуы размæ. Иæ цæсгом уарынмæ да- 
ры æмæ йæ мидбылты худы. 
Арв та цæхæр акалдта, цыма дзы уæйгуыты болат цирхъы- 
тæ кæрæдзиуыл сæмбæлдысты, сæ тыхджын къæрцц фæцыди, 
æмæ Аланы зæрдæйы, нырмæ кæй никуы банкъардта, ахæм 
ныфс райгуырди. Афтæ йæм кæсы, цыма уый дæр уæйыг у, æмæ 
уæртæ уыцы къæдзæхтæ сфæлдахын йæ бон у. Иæ цæнгтæ фæй-. 
нæрдæм аппæрста æмæ, мидбылхудгæ, цъилау зилы. Фæзилæ-. 
•нæй’йæм чи æрбазынд, уыдон цы сты? Машинæйы рухсытæ? О- 
2оа 

гъо! Æмæ, дам, хуыцау нæй. Уæдæ уый циу? Уæларвæй йæм 
-æркаст æмæ йын «Волгæ» рарвыста. Ныртæккæ йæ мæнæ ацы 
ран æруромдзæн æмæ дзы йæ уды дзæбæ^сæн сбаддзæн. Иæ 
размæ тыхкаст кæны, афтæмæй йæм йæ къух дары. Кæс-ма, 
æцæгдæр «Волгæ» куы у! Иæ цурмæ схæццæ. Цыма шофыры 
фарсмæ Карим бады. Гъе уый дын лæг! Хъуамæ йæ сæвæра. 
Уæд ын йæ хойы куы скъæфта. 
Машинæ йæ цыд бæлвырд фæсындæгдæр кодта. Алан йæ фæ- 
дыл фезгъоры. Ныр æй Карим куы бафæрсид, кæдæм цæуыс, 
зæгъгæ, уæд ын цы дзуапп раттид? Аселы знонæй нырмæ нæ 
федтон æмæ... Фæлæуу-ма, фæлæуу. Машинæ йæм уромы æви 
нæ? Иæ рохтæ та куы феуæгъд сты. Кæд æй Карим хъазгæйæ 
мæстæй мары? Нæ, уый мæстæй марын нæу, уый адæймаджы 
сыгъдæг ном чъизи кæнын у. Гъем-æ цæугæуæд! Алан фистæга&й 
дæр схæццæ уыдзæн. Каед ма йын баззад дæс-дыууадæс кило- 
метры. Ныртæккæ йæхимæ уый бæрц хъарутæ æнкъары, æмæ 
авд хохы сæрты дæр ахиздзæн. 
Лæппу та йæ фæндагыл араст. Къæвда йыл цыма йæ тых 
æвзары, уыйау æй уырдыгмæ хойы æмæ хойы. 
«Æркал, æркал фылдæр дон æмæ Каримы хуызæн мæнгард 
адæмы зæрдæтæ æрæхс! — дзуры йæм йæхинымæр Алан. Ар- 
вы гыбар-гыбурæй йæ хъустæ амыр сты æмæ та хæрдмæ 
скаст.— Æрцæв нæ, æрцæв, æмæ нæм исты бахъара, науæд кæ- 
рæдзи ныхас нал æмбарæм. Ды нæргæ куы фæкæныс, уæд нæ 
алчидæр йæхи гуыбын фæхойы! Æрцæв нæ, æрцæв!..» 
Арв гуыр-гуыр кæны. Рæстæгæй-рæстæгмæ ферттивы, стæй 
та бæстæ нытталынг вæййы. Разæй æппындæр ницы зыны, фæ- 
лæ уæддæр Алан йæ рацыдыл нæ фæсмон кæны. Цъæпцъæпгæн- 
гæ тындзы йæ нысанмæ. Цыфæндыйæ дæр хъуамæ ахсæв йæ 
уарзоны фена. Иу æндах дæр дзы хус нал и. Æмæ цы? Гыц- 
цылæй стырдæр зындзинæдтæ куы ’взæрста. Диссаджы фыды ус 
ын уыди, æвæдза. 
«Ныр сывæллон нал дæ æмæ алцыдæр æмбарыс,— хъуысы 
йæм сылгоймаджы сабыр хъæлæс.— Зæгъ-ма, дæ хорзæхæй, дæ 
ныййарæг мады истæмæн хъуыдтæ?» 
Алан ма йæ хорз хъуыды кæны, уæд цы ’нахьинон уавæры 
уыди, уый. Фыды усы гыццыл морæ цæстытæ дзы иннæрдæм 
хызтысты, æмæ адæргæй йæ сурхид калд. Цы дзуапп ын ратта- 
ид, уый нæ зыдта æмæ ницы дзырдта. 
«Дæу нæ фæрсын?» — фæкарздæр сылгоймаджы хъæлæс. 
Лæппу йе уæхсчытыл схæцыд æмæ йæм æнкъардæй бакаст. 
«Куы йæ хъуыдаис, уæд дæ дзæгъæлзад къæбылайау уын- 
джы къæйыл ныууагътаид?» 
Сылгоймаджы ныхæсты фидар логикæ кæй ис, уый Алан 
Ш 

Самбæрста, æнæ дзуапп ратгæ йæ уадзгæ кæй нæ ныккæндзæн, 
ууыл та дызæрдыг нæ кодта æмæ йæ сæр «нагъ», зæгъгæ, бан- 
къуыста. 
«Уæдæ мæн цæмæ хъæуыс? Æцæг дын зæгъын, æцæг. Хæ- 
рам мæм ма фæу, фæлæ дæ аргæ чи ныккодта, уый куы нæ 
хъæуыс, уæд дæ æз мæ цард мысын?» 
«Уый æз æнæ дæу зæгъгæйæ дæр зонын. Дзургæ та ма йæ 
ды кæныс?» — тыххæйты сфæрæзта зæгъын Алан. Æнхъæл уы- 
ди, йæ фыды ус æй ууыл ныууадздзæн, фæлæ сылгоймаг йæ 
ныхас ахæм гыццыл хъуыддаджы тыххæй нæ райдыдта... 
«Хъуамæ нæ ахастдзинæдтæ кæронмæ бæрæг уой. Ды мæн 
нæ хъæуыс, æз та дæу нæ хъæуын. Фæлæ цæмæй кæрæдзи ба- 
хъæуæм, уымæн иу хос и...» — дарддæр дзырдта фыды ус. 
«Цы?» — бафарста йæ Алан, кæд, хорзæй ницы зæгъдзæн, 
уый зыдта, уæддæр. 
«Мæ хо пырындзы куыст кæны æмæ йæм фæкæс». 
«Æмæ уæд мæ ахуыр та?» 
«Ныууадз æй». ",.'> 
«Бынтондæр?» 
«О». 
«Зымæгон ихы къæйыл бæгъæввадæй куы цæуон, уæд дæр 
æз мæ ахуыр нæ ныууадздзынæн!» — фидарæй загъта Алан. 
«Цы дзы кæныс ахуырæй? Дæ фыдмæ иу кълас дæр нæй, 
æмæ кæмæй æвзæрдæр цæры?» 
«Мæн аразæг суæвын фæнды». 
«Хæдзæрттæ аразынæн бирæ зонд нæ хъæуы. Мæнæ дæ сы- 
хагмæ нæ кæсыс? Скъола кæм и, уый зонгæ дæр нæ кæны, аф- 
тæмæй цъæхсæртæ амайы, æмæ æхцаты бын фæци». 
«Уый ма йæ курдиатимæ ахуыр дæр куы скодтаид, уæд дзы 
диссаджы архитектор рауадаид, ныр та шабашникæй уæлдæр 
яе схызт». •;. 
«Куыд зæгъыс уæдæ? Мæ ныхас дæ зæрдæмæ нæ цæуы?» — 
комкоммæ йæ бафарста сылгоймаг. 
«Нагъ. Мæн ахуыр кæнын фæнды»,— йæ ныхмæ æрлæууыд 
Алан. 
«Гъемæ харз. Абонæй фæстæмæ ды — дæхицæн, æз — мæ- 
хицæн. Ды маен нæ зоныс, æз дæу нæ зонын»,— йæ ныхас бал- 
хынцъ кодта фыды ус æмæ йæм йæ чъылдым раздæхта. 
... Уарын банцад. Цæгаты ’рдыгæй уазал дымгæ дымы æмæ 
Аланы буары иннæрдæм хизы. Лæппу йæ хуылыдз дзаумæттæ 
феппæрста, ныллæмæрста сæ æмæ сæ фæстæмæ йе уæлæ скод- 
та, размæ згъоры, фæлæ йæ ихæн-риз нæ сæфы. 
«Ай диссаджы бæстæ у. Иæ тæвд æгæр тæвд у, йæ уазал 
та — æгæр уазал»,— дзуры йæхинымæр. Хæрдмæ скаст. Мигъ- 
205 

ты ’хсæнæй йæм цалдæр стъалыйы зыны. Дард кæцæйдæр æю 
хъуысы стонг бирæгъы ниуын. Цыдæр тых æй размæ ссоны. 
«Рæвдздæр, рæвдздæр! Рæвдздæр, рæвдздæр!» —гуыпп-гуыпге 
кæны йæ зæрдæ. Уыцы тасæфтауæг фæсус хъæлæс ма кæмдæр 
фехъуыста. Кæм уыди, кæм? 0, йæ мады лæг æй фæсæмбисæх- 
сæв йæ хæдзарæй куы ратардта, уæд дыууæ хъæуы астæу. Йæ- 
ныфс та иунæгæй куыд рахаста, йæ ныфс? Адæймаджы йæ уа- 
вæртæ заууаты бынæтмæ куы ’ртæрой, уæд цы нæ бакæндзæн.., 
... Фыды ус йæ ныхасы сæрты нæ ахызт. Аланы йæхицæй: 
куы аиуварс кодта, уæд къæссавæлдæхт фæци. Иæ цурты йын- 
иу куыдзæн ногфых хæринаг рахаста æмæ-иу æм лæппуйьг 
мæстæй марæгау хъæрæй сидын райдыдта: 
«Шарик, Шарик, рауай ардæм æмæ æхсырджын кас ахæрГ 
Тагъддæр кæ, науæд æм исчи дæ разæй фæуыдзæн! Ам дзæгъæя 
къæбылатæй фылдæр цы ис!» 
Аланæн-иу фыр мæстæй йæ цæстытæ доны разылдысты, æмæ- 
иу уынгмæ ацыд. Колхозы дзулфыцæны дуарæй-иу мидæмæ 
куыд æнкъардæй касти æмæ-иу йæ комыдæттæ куыд уадыстьи 
уыцы æгадгæнæн ныв мысын æй нæ фæнды æмæ йæ йæхицæй 
суры, фæлæ уый мыдадзæй сæрстау йæ цæстытыл баныхæст 
æмæ сæ атонын нæ комы. 
«Сæрды æмæ фæззæджы дыргътæй ирвæзтæн, фæлæ зымæ- 
джы..; Ехх!» — дæлиауæй ныуулæфыд Алан. Иæ размæ та фев- 
зæрд йæ фыды низæфхæрд фæлурс цæсгом. Тæнæг скъуыдтæ 
хъæпцулæмбæрзæн ын тафс куы нал лæвæрдта, уæд æм хъæц- 
цул курæг бацыд. Иæ уат куыд хъарм уыди, уый ма абон дæр 
йæ буарæй æнкъары. Æддæмæ цæуын æй нал фæндыди. Но- 
джы ма фыды ус карчы цурæн сфыхта, æмæ йæ адджын тæфæй 
Аланы сæр разылд. 
• Лæг йæ газет стъолыл æрæвæрдта, йæ кæсæнцæстыты сæр- 
ты лæппумæ тарæрфыгæй æрбакаст æмæ йæ тызмæгæй бафар’- 
ста;, 
«Цы дæ хъæуы?!» 
— Фыр уазалæй мæ æхсæв-бонмæ хуысгæг не ’рцахсы, æмæ* 
мын хъæццул куы раттис...» 
Фыд ын йæ хуыссæнмæ ацамыдта æмæ йыл нытътъæлланг 
ласта: 
«Уæртæ мæм иу хъæццул ис æмæ йæ ахæсс!» 
Алан иннæ сынтæгмæ бакаст, ома уæртæ уым цы дыууæ- 
хъæццулы ис, уыдон та? Фыды ус ын йæ цæстæнгас ацахст’а 
æмæ, лæгæн йæ зæрдæ куы фæтаса, уымæй тæрсгæйæ, цъиу- 
джын каркау йæхи сцагъта: 
«Уæдмæ уал мын дæ тъæнгтыл фæхæц, цалынмæ дын мæ- 
бумбули хъæццул дæ чъизи буарыл æрæмбæрзон! Мæнæн цьг 
№ 

•аргъ скодтай, уымæй мæм • фылдæрмæ ма æнхъæлмæ каас!!» 
«Адæймаг æгъатыр зæрдæ гуырдзæй рахæссы æви йын «æй 
зындзинæдтæ сæгъатыр кæнынц?» — йæхи фæрсы Алан. Мæ- 
сты нæдæр йæ фыдмæ у, нæдæр йæ фыды усмæ. Уый нæ, фæ- 
лæ ма сын цæмæдæр гæсгæ тæригъæд дæр кæны. Сидзæр сы- 
вæллоны барæвдауыны фаг хъару дæм ма разынæд. Уымæй ма 
мæгуырдзинаддæр цы уа! 
. Аланæн йæ хъустыл цыдæр тъæпп-тъæпп уайы. 
«Цы у цымæ?!» — уыцы фарст ын йæ иннæ хъуыдытæ фæ- 
/сырдта, æмæ цæхгæр фæзылд. Дыууæ зынджы йæм комкоммæ 
ссæуынц. «Бирæгъ!» Æппæт дуне уыцы иу дзырды бацыди. Иæ 
•сæры хъуын арц абадт, йæ буар дыз-дыз кæны. 
«Дур мæм уæддæр куы фæуыдаид. Ехх, ныр кард ма уæд! 
Кæд иунæг у, уæд ын мæхи хæрын нæ бауадздзынæн!» — зæр- 
дæтæ æвæры йæхицæн. Иæ царм ын цыма исчи стигъгæ кæны, 
уыйау риссы. Къахæй сæрмæ нервыты къуыбылой фестад. Куы 
тæвд авæййы, куы — уазал. 
— Æтт, куыдзæйгуырд! — ныхъхъæр кодта йæ хъæлæсы 
дзаг. Бирæгъ фестъæлфыд æмæ асфальтыл цæхгæрмæ бахызт. 
Аланы йæ нервытæ сабыргай куыд уæгъд кæнынц, уый æхсыз- 
гонæй æнкъары. Иæ хъустыл куыйты рæйын уайы, фæлæ йе 
’ргом хъæуы ’рдæм аздахын нæма уæнды. Бирæгъ ыл фæстæр- 
дыгæй йæхи куы ныццæва, уæд зæфцы фыдæй сæфы. Æвæццæ- 
гæн, алыгъд, æндæр куыд никуыцæйуал зыны. Алыгъд... Ха-ха- 
^са! Бирæгъ дзы фæтарст, æмæ йæ сæр йæ кой сси! Уый дын 
.лæг, гъе! 
— Бирæгъ тугдзых сырд куы у, уæд мæ дыууæ хатты æвы- 
дæй куыд ауагъта? Ау, тæрсгæ мæ фæкодта? Æмæ ма ныр — 
гъа, фæлæ гыццылæй та? Мæ фыд мын хъæццул куы нæ радта. 
уæд мæ мадмæ араст дзрн, хъæццул дзы, зæгъын, райсон. 
Гадзрахатæй дыл чи рацæуа, уымæй ма исты бацагур. 
Никуы сзондджьин уыдзынæн, æвæццæгæн. Иæ лæг мæ хъила- 
дзагъдæй фæсырдта, æз, дам, дыууæйыл дзырд н-æ уыдтæн,— 
йæхиимæ хъæрæй ныхæстæ кæны’Алан.— Арвæй зæхмæ æппын- 
.дæр никæй хъуыдтæн, афтæмæй %ныр Дибæйæ стыр уарзондзи- 
над домын. Ницы дзы домын. Куы райгуырдтæн, уæдæй нырмæ 
мæ Аселы йас ничи бауарзта, æмæ йæ хъуамæ йæ хиваст ма- 
ды тыххæй ныууадзон? Нæ! Фæлтау мæ бирæгътæ бахæрæнт! 
Хъæумæ схæццæ. Цъиуызмæлæг дзы никуыцæй зыны. Цæсты 
къух куы фæтъыссай, уæддæр æй нæ фендзынæ, афтæ мæйдар 
у. Æниу дзы цы кæны рухсæй? Бæхæй хуыздæр куы ’нкъары 
йæ развæндаг. Мæнæ, кæдæм тырныдта, уыцы хæдзар. Ехх, ныр 
дын мидæмæ æдæрсгæ бацæуæн ма уæд! Кæдмæ уыдзæн цымæ 
^фтæ? Аселы йæ бинойнаг кæд рахондзæн?. Цæмæн ,ис. царды 
Ш 

Дибæйы хуызæн адæм? Сæ сæры зонд кæд бацæудзæн æмæ 
хорз æвзæрæй хицæн кæнын кæд райдайдзысты? 
Донхæрис талынджы æрхуымæй лæууы, цыма йæ сæфт бæл- 
лицтыл саумарой кæны. Алан æм бацыд æмæ йыл йæхи бауагъ- 
та. Ацафон ма йæ зæрдæ цæуыл дары? Æмæ-гъа. Уæвгæ йæм 
Асель куы нæ рацæуа, уæддæр ын ам лæууын æхсызгон у. Амæй 
райсоммæ йын йæ рудзынгмæ фæкæсдзæн, стæй горæтмæ ацæу- 
дзæн. Нæ, горæтмæ нæ. Цалынмæ йæ уарзоны фена, уæдмæам 
ла&удзæн æмæ йæм æнхъæлмæ кæсдзæн. Уадз æмæ йыл адæм 
фæхудæнт, зарджытæ дæр ыл скæнæнт. Аланæн уæлдай нал у. 
Горæты иунæгæй цæрыны бæсты Аселы фарсмæ цыфæнды зыи 
куыст кæныныл дæр разы у. Æрмæст æй йæ уарзонæй мачи 
фæхицæн кæнæд. Ехх, ныр исты хъæбатырдзинад рæвдис, Ди- 
бæйы зæрдæ куыд фæтаса æмæ йæ фæнд куыд аива! Нæ, уый 
ахæм адæймаг нæу, йæ фæнд чи аива. Иугæр^йæ чызджы Цæ- 
рæгæн снывонд кодта, уæд ын æй ратдзæн. Æмæ та уæд си- 
дзæрæй дæ бонтæ æрвит. Нæ, уыцы æбуалгъ мийæн бауадзæн 
нæй! Цыфæндыйæ дæр Аселы йæ мады къухтæй ратонын хъæ- 
уы, фæлæ куыд æгъдауæй, тæрсгæ дзы куы кæны, уæд? Нæл- 
гоймаджы фæдыл лидзын йæ сæрмæ нæ хæссы, фæлæ йæ сразы 
кæнын хъæуы. Хуыздæр гæнæн сын нæй, æндæр Алан дæр би- 
рæгъ нæу! Кæд æм ахсæв рацæуа, уæд йемæ бæстон баныхас 
кæндзæн æмæ йæ ахæсдзæн. Хъуыддагæн дарддæр æргъæвæн 
нал и. 
Уый цы базмæлыди Аселы рудзынджы? Кæд йæ цæстытыл 
исты ауад? Нæ, цыдæр æндæрг дзы фæзынд æмæ уайтагъд æр- 
байсæфт. Лæппу къахæй сæрмæ хъустæ æмæ цæстытæ фестад. 
Тыргъæй цыма чидæр рахызт. Алан бырумæ йæхи байста. Уæр- 
тæ Асель цæхæрадонмæ бацыд, бæлæсты ’хсæнты йæм æрбаз- 
гъоры. Куыдз йæхимидæг хъынцъым кæны. 
Аланæй йæ зынтæ æрбайрох сты. Цæхæрадонмæ багæпп ла- 
ста æмæ чызджы йæ хъæбысы ’рбакодта. 
— Къæвда куы ныккалдта, уæд дæм нал æнхъæлмæ кас- 
тæн,— йæ хъусы йын саст хъæлæсæй дзуры Асель. 
— Мæн зæххæнкъуыст дæр нæ бауромдзæн. Мæ хуры хай,. 
мæ цин...— батæ йын кæны Алан. 
— Карим мын афтæ, цыма, дам, дын фæндагыл дæ уарзо- 
ны федтон. Иуцасдæр мæм йæ цæст фæдардта, стæй бафынæй- 
— Уый дæр нæ ныхмæ у? 
— 0. 
— Цæмæн? 
— Йе ’мхæрæфыртæн мæ нымудзы. 
— Æмæ? 
— Уый та ма дын цы фарст у? 
208 

— Хатыр бакæ, Асель. Мæ фыр тыхстæй цытæ дзурын, уы& 
мæхæдæг дæр нæ зонын. 
— Тынг суазал дæ? — тæригъæдгæнæджы хъæлæсæй йæ 
фæрсы Асель æмæ йын йæ хуылыдз фæсонтæ сабыргай сæрфы.— 
Фæлæуу-ма, æз дын папæйы хæдон рахæссон. 
— Нæ хъæуы, Асель, ныртæккæ мæ хæдон ме уæлæ бахус 
уыдзæн,— дзуры Алан. Чызджы фæлмæн къухты хъарм йæ буа- 
ры ’хсызгонæй хъары, æмæ йæ былтæ зына-нæзына змæ- 
лынц: — Мæ ирвæзынгæнæг, мæ гыццыл зæрватыкк, цымæ мын 
ды куы нæ уыдаис, уæд цы хуртæ уыдтаин? Æрмæст ацы уысм 
бавзарыны тыххæй дæр райгуырæн уыди. 
— Алан, цы хорз у, сæрæгасæй дæ кæй уынын, уый. Абон- 
дæргъы дыл мæ зæрдæ рысти. 
— Æмæ мын цæмæй тарстæ? 
— Ау, ацафон тыгъд быдыры... иунæгæй... уæд та дыл би- 
рæгъ æрбамбæлд... 
— Бйрæгъ мыл æрбамбæлд, фæлæ мæ уарзон цардæмбал- 
мæ цæуын, уый куы базыдта, уæд аздæхт,— йæ ныхас хъазыны 
’рдæм здахы Алан.— Кæсыс, тугдзых сырд дæр ма нæ нæ хъыг- 
дары... 
— Дæхи хъахъхъæ, Алан. Исты дыл куы ’рцæуа, уæд... 
уæд... мæ зæрдæ атондзæн. 
— Æцæг зæгъыс, Асель? 
— О, о, æцæг! — дзуры Асель æмæ лæппуйы йæ риумæ æл- 
хъивы. 
— Уæдæ мæ ды уарз, дæ зæрдæ мыл ма сив, æндæр мæн 
ницы хъæуы. Иунæгæй дæр цæрдзынæн, æрмæст мæ ды уарз. 
Æнæ уарзтæй зын цæрæн у, Асель, тынг зын цæрæн. 
— Æз дæ æдзухдæр уарздзынæн, Алан, куыд никуы ничи 
никæй уарзта, афтæ. Ард дын хæрын. 
Аланæй йæ уарзоны хъарм хъæбысы йæ зæгъинæгтæ иууыл- 
дæр ферох сты. Афтæ йæм кæсы, цыма уæлæрвты тæхы æмæ 
зæхмæ æппындæр нал æрхæццæ уыдзæн. Æнæхъæн дуне йæ* 
зæрдæйы бацыд, æмæ цины ’вдылы. 
20 
— Уæд та ма йæ иу хатт бафæлвариккам? — йæ машинæйы 
рулыл ныддæлгом æмæ йæ бæзджын æрфгуыты бынæй йе 
’мхæрæфыртмæ фæрсæгау кæсы, афтæмæй, дызæрдыггæнгæ, 
дзуры Шокир. 
— Мæнæн циу? Æз та йын зæгъдзынæн...— мæгуыры къул- 
тæгæнæгау йе уæхсчытыл схæцыд Карим. 
— Ахæм хъæлæсы уагæй йын куы зæгъай, уæд мыл йæхет 
куы мара, уæд дæр нал сразы уыдзæн. 
14 Цомлртаты Изжтбег 
209* 

— Уыцы ’нæбайрайгæйы аразæгыл ныиичъи, æмæ йæм иу- 
зырдыгæй дæр бацæуæн нæй! Хъуыраныстæн, æз дæуæй куы уа- 
'Ин, уæд æй ныхъхъуытты уадзин! Цы йæм ссардтай цымæ хор- 
зæй?! . ■ 
Шокир машинæйы рулыл домбайау йæ хъуынджын сæр æрæ- 
вæрдта æмæ йæ къæхты бынмæ ныджджих, цыма дзы, цы йæ 
бакæнын хъæуы, уый лыстæг дамгъæтæй фыст и, æмæ йæ æнæ 
кæсæнцæстытæй не ’взары. 
— Мæ бон æй ныууадзын нæу,— хъуысы Кариммæ йе 
’нкъард хъæлæс.— Цы йын æрхъуыдычындæуа, нæ зонын. Уыцы 
ирон лæппу йæ куы ахæсса, уæд æй мæхицæн нæ ныббардзы- 
нæн. 
— Уымæй йын тас бæргæ нæу...— сабыр æй кæны Карим. 
— Цæуыннæ? 
— Ды мын мæ фыды усы нæ зоныс. Мæ хъуыраныстæн, Ди- 
бæ куы ныффæрск уа, уæд æй дыууадæс цæды дæр йæ бына- 
тæй нал фенкъуысын кæндзысты. 
— Уый ацы хъæуы чи нæ зоны, ахæм нæй. Рустамы тæри- 
гъæдæй сæ зæрдæты тугтæ куы кæлынц... 
— Уæдæ Дибæ Аланæн «нагъ» загъта æмæ ахицæн. 
— Æцæг зæгъыс æви?! — бацинхуыз и Шокир. 
— Æз æцæг зæгъын, фæлæ ды æгæр тагъд ма цин кæ: уый- 
хыгъд Цæрæгæн та йæ хæдзармæ фæндаг радта. 
— Цавæр Цæрæгæн? Пединституты цы лæгуынсæр бутъро 
гкусы, уымæн? 
— О. 
— Æмæ Асель йæхæдæг та цы зæгъы? 
— Уый дзы чи фæрсы? 
— Ау, æвæндонæй йæ куыд ратдзæн? 
— Рæхджы йæ дæхи дыууæ цæстæй фендзынæ... 
— Уыцы ’буалгъ хъуыддаг феныны бæсты æз ныртæккæ мæ 
цæсты гагуытæ сæппарыныл разы дæн! — мæстыйæ дзуры Шо- 
кир, адæргæй ма Кариммæ дæр февнæлдта. 
— Айс дæ къух! Мæ бæхбæттæн мын сæттыс! — бустæ йыл 
кæны Карим. 
— Исты хуызы мын баххуыс кæн. Ме ’мхæрæфырт нæ дæ? 
— Де ’мхæрæфырт кæй дæн, мæ зæрдæ дæр дыл уымæн 
-риссы. 
— Дæ зæрдæ мыл куы риссид, уæд мын мæ хъизæмæрттæм 
куыдфæндыйы цæстæй нæ кæсис. 
— Æз æнæ дзæгъæл дзырдæй æххуыс кæнын уарзын... 
Шокир йæ «Волгæ»-йы руль тымбыл къухæй æрцавта æмæ 
:Кариммæ фæрсæгау бакаст. 
— Бахъуаджы сахат вш-фарсм% æрбалæудзынæ уæдæ? 
æш 

• —•-• Æмæ-гъа. Уый дæуæй аразгæ уыдзæн... — æбæрæг дзуапгг 
ын дæтты Карим, фæлæ йын Шокир йе ’мбæхст хъуыды ’мба- 
ры æмæ йыл арт æндзары: 
— Нæ мыл æууæндыс? 
— Æууæндгæ та цæуыннæ, фæлæ... Мæ хо у, мæ хо... 
— Æз та де ’мхæрæфырт дæн! 
— Демæ куы фенамонд уа, уæд ма йæм цы цæсгом равдис- 
дзынæн? 
— Æмæ цæмæн хъуамæ фенамонд уа мемæ? 
— Сылтæм æмхиц дæ æмæ... 
—- Асель мæ къухы куы бафта, уæд дзы иумæ дæр нал ба- 
кæсдзынæн! 
: -«- Хорз уæдæ. Мæныл дызæрдыг ма кæн, æцæг ын дæхæдæг 
дæр зæгъ. Уый фæстæ дзы ныхас куыд нæ рауайа. Уæд та дын 
дæхимæ æнхъæлмæ кæсы... 
’— Мæ ныфс æм нæ хæссын. 
— Ха-ха-ха! Фыццаг хатт уынын, бирæгъ уæрыкмæ куыднæ 
уæнды, уый,— худы йыл Карим. 
— Мæхи йæм куы нæ бауромон æмæ хъуыддæгтæ мæхæдæг 
куы фехалон. 
— Нагъ дын куы зæгъа, уæддæр-иу дæ масты фæдыл ма 
ацу. Дæ гуымиры зонд ам ныууадз, афтæмæй дæ дунейы фарн 
рæствæндаг фæкæнæд! 
. уШокир машинæйæ рахызт, фидар къахдзæфтæй мндæмæ 
фæцæуы, кæрты дуарыл бахæцыд. Диссаг, ссæдз лæгмæ йæ 
ныфс хæссы, фæлæ иу æдых чызгмæ нæ уæнды. Иæ зæрдæ йæ 
риуæй ратоны. Карим ыл куы фæхуда, æндæр фæстæмæ аздæ- 
хид. Нæ, цыфæндыйæ дæр æй Аселимæ аныхас кæнын хъæуы. 
Чи’ зоны, кæрæдзи бамбарой... 
Асель сæнæфсир агъудгонды бын стъолы уæлхъус бады æмæ 
чиныджы кæсы. Иæхи институтмæ цæттæ кæны, æвæццæгæн. 
Шокирæн куы бакомид, уæд æй ахуыр кæнын дæр нал бахъæ- 
уид. Сылгоймагæн йæ сæйраг хæс сывæллæттæ арын у. Æрдз 
æй æрмæстяæр уы’й тыххæй сфæлдыста, æмæ хъуамæ йæ ны- 
санæй иуварс ма зила! Халаты мидæг дæр цы рæсугъд у! Кæс- 
ма, салбар хæлаф та йыл нæй. Шокиры хай куы фæуид, уæд 
ма йæ æгæр дæр скæнид. Хъуамæ йын лæппутæ йæ гом буармæ 
цыбæлæй ма кæсой... 
— Салам алейкум, Асель,— Шокир, мидбылхудгæ, салам 
дæтты чызгæн. 
Асель æм скаст, йæ сæр банкъуыста æмæ дуармæ йе ’ргом 
аздæхта, цымæ Карим йемæ цæуыннæ и, зæгъгæ. 
— Дæхи институтмæ цæттæ кæныс? — хъуысы йæм Шокиры 
фæлмæн хъæлæс. Дзуапп дæттын æм нæ цæуы æмæ ницы дзу- 
211. 

ры. Карим рæвдздæр куы фæзынид, æмæ йæ Шокир йæхи бар 
куы ныууадзид. 
— Ацы дунейыл ахуыр кæнынæй хуыздæр ницы ис. Ме 
’мбæлттæ сæ устыты ахуырмæ нæ уадзынц, æмæ сын царды 
фæсте баззадысты,— чызджы цæстмæ козбау ныхас кæны Шо- 
кир. 
«Ныр мын дæхицæй æдылыдæр æнхъæл дæ? Дæхæдæг бон- 
изæрмæ дæ усы цыппар къулы астæу куы дардтай, уæд мæ ком- 
коммæ цы сайыс?» — дзуры йæм йæхинымæр Асель, дуары 
’рдæм та акаст. 
— Де ’фсымæрмæ кæсыс? Ма йын тæрс, ныртæккæ йæ ар- 
дæм хъæуы. 
«Уый та ма цавæр «ма йын тæрс» у? Цæмæй йын хъуамæ 
тæрсон?» — февзæрд чызджы сæры, æмæ чиныджы кæсын рай- 
дыдта. 
— Æз дæр чингуытæ бирæ уарзын, уæлдайдæр та шпионты 
тыххæй... 
«Гъер æндæр цæуыл дзурай, уый дын нæй?1» — æрбамæсты 
йæм Асель. 
— Ацы аз ахæм бирæ газеттæ рафыстон æмæ... Цалынмæ 
сæ кæрæй-кæронмæ бакæсын, уæдмæ сæ нæ ныууадзын,— йæ- 
хицæй æппæлы Шокир. 
«Тæдзынæгæй — цыхцырæгмæ. Цымæ мæ Карим ацы æдзæхх 
лæгæн цы зæрдæйæ дæтты? — йæхи фæрсы Асель.— Æз дыууæ 
боны дæр йемæ нæ бафæразин». 
Шокирæн исты дæрзæг ныхас куы зæгъид, уый йæ фæнды, 
•фæлæ йæ куы бафхæра, уымæй тæрсы æмæ йæм ницы дзуры. 
Нæ, иу чысыл ын æнæ фелхыскъгæнгæ нæй. 
— Ме ’фсымæры мын дæ машинæ хъахъхъæнынмæ ныууагъ- 
тай? 
— Афтæ тынг æй цæмæн æфхæрыс? 
— Æз æй æфхæрын æви ды? 
— Раст дын куы зæгъон, уæд Каримы ардæм æз не ’рба- 
уагътон. Демæ мæ лæгæй-лæгмæ аныхас кæнын фæнды. Цæрæг 
дæ куры, зæгъгæ, фехъуыстон æмæ... Цæй тызмæгæй мæм кæ- 
сыс? Æцæг хабар нæу æви йæ нæ уарзыс? Нæ йæ уарзыс? О, 
уый мæнæй æхсызгондæр никæмæн уаид! 
— Гъер цытæ дзурыс?! — æрбатыхст дзы Асель.— Ныууадз 
мæ, дæ хорзæхæй! 
— Нæ, Асель, ныууадзæн дын нал и.— Шокир йæ дзыппæй 
сызгъæрин кулон систа æмæ йæм фæцæуы.— Хъуамæ дыл мæ 
лæвар мæхи къухтæй бакæнон. 
— Паддзахы лæвæрттæ кæнынхъом у, фæлæ мæн дæуæй 
ницы хъæуы. 
г212 

— Куы мын бакомис, уæд паддзахы усæй æвзæрдæр нæ цæ- 
рис. Мæ кæрт мыды къусы хуызæн, мæ хæдзар — згъæр галуан, 
мæ рæбын алцæмæй — йе дзаг. Маргъы ’хсыр дæ куы бахъæуа, 
уæд де ской — дæ зын. Уайтагъд дæ цуры фестдзæни. Æз æмæ 
мæ «Волгæ» кæддæриддæр — де ’вджид. Кæд дæ хицæн маши- 
нæ бахъæуа, уæд дæр — табуафси. 
— Мæ кæрт, мæ хæдзар, мæ «Волгæ», мæ рæбын. Æвæццæ- 
гæн, мæн дæр рагацау дæ исбоныл банымадтай? 
— Ды та мын хъуамæ буц æхсин уай. 
— Æмæ мын дæ фыццаг усау æдзух ме рагъ хойай, нæ? — 
худы йыл Асель. 
— Ард дын хæрын, цæсты гагуыйау дæ хъахъхъæндзынæн! 
Мæ амæлæты бонмæ дын цырагъдарæй лæудзынæн, æрмæст 
мын баком,— лæгъстæ йын кæны Шокир, кулон ын йæ къухы 
тъыссы. 
— Нæ, нæ, уадз æй дæхицæн! Мæн давд æхцатæй æлхæд 
дзаума нæ хъæуы! — йæхицæй йæ ссоны Асель. 
Шокиры цæстытæ фезнæтхуыз сты, йæ цæсгоммæ йын бы- 
лысчъил мидбылхудт бавнæлдта. 
— Арс, дам, усы хъуынджынæй фаудта. Уæхицæн уæ рыг 
дæр давд куы у. Æз æфтауцуаты кусын, æмæ мæм цыдæр ка- 
печчытæ æрхауы, дæ ныййарджытæ та бон-изæрмæ мæгуыр адæ- 
мы царм стигъынц. Ома æфхæргæ сæ нæ кæнын. Абабау. Дæ- 
уæн алцыдæр цæттæйæ уыдис, æмæ дæ царды мæнгарддзинæд- 
тыл хъуыды кæнын нæ бахъуыд, фæлæ йын æз йæ алы кæлæх 
фæзилæныл дæр мæ фазыл абырыдтæн æмæ йæ мæ фондз æн- 
гуылдзы хуызæн базыдтон. Уарзондзинадæн дæр аргъ кæнын 
зонын. Баком мын, æмæ дæ мæ уæлныхты хæсдзынæн. 
— Гъер уыцы ныхæстæ мæн куыд нæ хъæуынц, уый куы зо- 
нис, уæд сæ нæ кæнис,— тыхстхуызæй йæм дзуры Асель, йæ бы- 
натæй дæр ма сыстад æмæ иуварс алæууыд. 
— Æфхæр мæ, дæ къæхты бын мæ ссæнд, уæддæр дæ уарз- 
дзынæн! Мæстыйæ дæр мæ зæрдæйæн адджын дæ. Куы дæм 
фæкæсын... 
— Дæ сызгъæрин доны ма кал: махæн иумæ уæвæн нæй,— 
йæ ныхас ын æрдæгыл фескъуыдта Асель. 
— Цæуыннæ? — йæ маст тыххæйты уромы Шокир. 
— Уымæн æмæ дæ нæ уарзын,— дзуапп ын дæтты Асель. 
— Гъемæ хорз! Æз цæуын, фæлæ-иу ацы ныхас дæ зæрдыл 
бадар! 
Чызджы ’рфгуыты ’лхынцъ райхæлд. 
— Бадардзынæн. Æз æппындæр рох ницы кæнын. 
«Мæстæй дæр ма мæ марыс?! Ахуд, ахуд! Æз дæуæн, цы 
213 

хъæуы, уый куы нæ бакæнон, уæд мын мæ мады ’хсыр хæрам; 
фæуæд!» — йæхинымæр æм бартхъирæн кодта Шокир, цæхгæр 
фæзылд æмæ дуары ’рдæм фидар къахдзæфтæй араст. 
21 
«Æ-æ, ме ’дылы сæр мын куыд рачындæуыди. Дæхæдæг кæй 
ныззадтæ, уый дыл хинæй рацæуæд. Гъер мæнæй цы загъдæуа, 
хуыцауы хатырæй? Дæ хуыр-хуыр, дам, мæ фынæй кæнын нæ 
уадзы, æмæ, дам, фаллаг уаты схуысс. Цæмæй йын æхсæвты- 
æхсæвты йæ уарзонимæ æдасæй джеттырагæнæн уа, уый тых- 
хæй мыл йæ къахæй ахæцыди, æз та йæм гыццыл сабийау хæ- 
лиудзыхæй æрыхъуыстон. Æмæ ма йæ хъæугæрон уыцы ’дзæс- 
гомимæ куы нæ федтаин...» — быруйы цур цъыфы чи ныхъхъæ- 
бæр, уыцы къахвæдтæм кæсгæйæ, йæхимæ хæцы Дибæ. Цæхæ- 
радонмæ бакаст, æмæ йæ зæрдæ ныккæрзыдта: лæппу æмæ чыз- 
джы къахвæдтæ кæрæдзимæ — хæрз хæстæг. «Ам къæвдайы 
хæдфæстæ чи уыдаид? Алан, æндæр чи?! Ахæм хъаймæты хуы- 
зæн æхсæв лæг йæ куыдзы дæр æддæмæ нæ рауадздзæн, уый 
та горæтæй хъæумæ рараст. Æмæ кæрæдзи та куыд бамбарынц, 
кæрæдзи, æнæнтыст æрбауой?! Цымæ алы ’хсæв дæр иумæ 
ваеййынц? Чи зоны, чи зоны... Бахъахъхъæнын сæ хъæуы, æмæ 
ма сыл куы ’рхæст уон, уæд мын сар сæ сæр кæны!» 
Дибæ арф ныуулæфыд æмæ сабыргай мидæмæ бараст. Уæд 
тасын чындзæхсæв скæнид? Кæрæдзиуыл æрхъæцмæ дæр куы 
нæ хъæцынц. Кæд амондджын уаид йæ чызг. Уыцы тыгъдызæй 
чи ницæмæ æрдардта, уый йæ уарзон усы цыфæнды зындзинæд- 
тæй дæр бахиздзæн. Нæ, æнкъарæнтæ фæлывд сты; æмæ сыл 
æууæндæн нæй. Уарзондзинад — ардыгæй дæлæ кæрты дуармæ. 
Аселæн уайтагъд йæ мондæгтæ ссæудзысты, æмæ йае сæр хой- 
дзæн. Дибæ йæхæдæг дæр Мæммæты бирæ уарзта. Лæппу дæр 
ма дзы скодта, æмæ цы? Æнæхъæн дзыллæты ’хсæн кæй рав- 
зæрста, уый цыдæр ницæйаг разынд. Арахъхъы фæдыл адзæ- 
гъæл æмæ дзы ’рыгонæй йæ мæлæт ссардта. Дибæ та йын æх- 
сонау фидао æнхъæл уыди. Ехх, ныр дын исчи хорз зонд ма 
бацамонæд! Кæмæн ракæна йæ хабæрттæ? Иæ сусæг æлхын- 
цъытæ кæй цур райхала? Чи йæ бамбардзæн æмæ йæ раст 
фæндагыл чи сараздзæн? Худгæ ма йыл цы бакæной, æндæр 
уый тыххæй тæбыны хал дæр ничи аскъуындзæн. Хуыцауæн — 
табу, хорз сæ базыдта. Æмæ искæй æххуысмæ æнхъæлмæ дæр 
нæ кæсы. Йæхицæн æвзаргæ у йæ чызджы фæндаг. Æрмæст- 
дæр йæхицæн! Фæлæ йæ рагацау куыд æгъдауæй базона? Кæцы 
фæндаг дзы растдæр у? Аланмæ йæ чи сайы, уый æви йын йæ 
214 

,мад кæй амоны, уый? Æвæццæгæн, дыккаг. Цæрæг царды йæ 
бынат ссардта æмæ дзы иуварсырдæм нал азилдзæн. Дзæгъæл 
ракæ-бакæтыл нал суыдзæн. Ие ’рыгон усыл йæ зæрдæ никуы 
сивдзæн. Уый нæ, фæлæ ма йын алидзынæй дæр тæрсдзæн æмæ 
йæ йæ риуы ’гънæгæн бахуыйдзæн. Аселы йæ афойнадыл Цæ- 
рæгмæ раздахын хъæуы, науæд байрæджы уыдзæн. Уæуу, мæ- 
нæ хуыцауы диссаг! Дæ хивæнд чызгæн дæ бон мацы уæд! Ныр 
ын цы бакæна? Каед афонмæ Аланимæ сæ хъуыддæгтæ конд 
фесты, уæддæр ай ам йæхицæн пълантæ аразы... 
Дибæ йæ хъуыдыйæ фæтарст æмæ кæртмæ тыхстхуызæй ба- 
хызт. Асель стъолы фарсмæ чиныджы кæсы. Дибæ йæм узгæ 
фæцæуы. Ныртæккæ йын йæ дзыккутыл фæхæцид, цæхæрадон- 
мæ йæ йæ фæдыл ахæр-хæр кæнид, æмæ йын йæ рæсугъд цæс- 
гом йæ уарзоны къахвæдтыл фæхоид! Алывыдтæ йын акала æви 
йемæ сабырæй баныхас кæна? Æвæццæгæн, сабырæй хуыздæр 
уыдзæн. Цы нымæт цæгъдай — хъуынджындæр. 
Сылгоймаг фæхсбандоны кæрон, тыхулæфтгæнгæ, æрбадт. 
— Мамæ?! Куы нæ дæ базыдтон,— цинхуызæй йæм дзуры 
Асель. 
— Уыйхыгъд де ’дзæсгом уарзоны талынджы дæр базо- 
ныс,— йæ маст бауромын нæ бафæрæзта мад. 
— Цыдæр ифтыгъд та дæ. 
— Ницы дæн ифтыгъд. Дуканийы тæргæ бæхау ныффæлла- 
йын. Уæйгæнæджы куыстæй гæбæрдæр ницы ис зæххыл. Бон- 
изæрмæ дæ дæ уд сисынмæ дæр ма æвдæлæд. Æмæ ма йæ ф,ы- 
дæбон искæмæн бæсты куы цæуид. Хъуамæ йыл алчидæр йæ 
сæт кала. Пенсийы ма рæвдздæр куы ацæуин. Мæхи цæуыл уд- 
харæй марын цымæ? Мæ зындзинæдтæ мын куы ничи æмба- 
ры,— тæргайхуызаёй дзуры Дибæ. 
— Æз дын сæ аембарын, мамæ,— хæстæгдæр æм бабадт 
Асель æмæ йыл йæхи бакъул кодта. 
— О, ды тынг бамбардзынæ. Кæуылты мæ алидзай, уый нæ 
зоныс æмæ— бамбардзынæ. 
— Цалынмæ ды пенсийы цæуай, уæдмæ æз ахуыр фæуыдзы- 
нæн æмæ дæ буц дардзынæн,— йæ зæрдæ йын æлхæны Асель. 
— Сай мæ, сай. Ды зæрватыччы лæппын дæ æмæ, куыддæр 
дæ базыртæ сфидар уой, афтæ дæ ахстонæй атæхдзынæ. 
— Махимæ цæрдзынæ, мамæ. Алан афтæ зæгъы... 
— Уымæй мæ уадз! Иæ кой дæр мын тых кæны! Кæм и, 
уым авд дæлдзæхы ныххауæд мах тæригъæдæй! — йæ ныхас ын 
æрдæгыл фескъуыдта Дибæ. Аселæн. йæ цæсгом фæтар, æмæ 
луварс абадт. . . . 
;»чттгт, Цæмæн ,æй æлгъитыс,) мамæ?. Бирæ нæ кæй уарзы,- уый 
тыххæй? .:■:•!.•::.■. •:.•" •. ;;*' 
тз 

— Уарзы! Дæ хъустæ бахъил кæ! Де ’хцатæм дын тырны„ 
хæлиудзых! 
— Цавæр æхцатæм? Цытæ дзурыс, мамæ? 
— Де ’нæмбаргæдзинадæй мын мæ хъару басастай. Кас- 
сæйы дын цы ссæдз мины ис, уыдон уый дæуæй раздæр базыд- 
та æмæ, куыддæр йæ къухы бафтой, афтæ йын йæ фæд дæр 
нал ауындзынæ. 
— Нæ мæ уырны, мамæ. Алан сыгъдæгзæрдæ у. 
— Кæм ма ис уый хуызæн сыгъдæгзæрдæ! Сайд дыл нæма 
æрцыд, сæрхъæн, æмæ йыл уымæн афтæ тынг æууæндыс! 
— Диссаг мæм кæсы, мамæ. Ау, хорз æмæ æвзæр кæрæ- 
дзийæ æндæр нæ иртасыс? 
— Уый сæ ды нæ иртасыс. Арæх хорз æнхъæл кæмæн вæй- 
йæм, уый æппæтæй æвзæрдæр разыны. Ацы дуне мæнгард у,. 
æмæ дзы ногзад уæрыккæй- дæр хи хъахъхъæнын хъæуы. Куы 
рахъомыл уа, уæд дæ йæ сыкъатæй срæхойдзæн, æмæ былæй 
ахаудзынæ. 
— Нæ, мамæ, ацы хъуыддаджы æз демæ никуы сразы уы- 
дзынæн. Цы байтауай, уый æркæрддзынæ, фæзæгъынц. Сыгъ- 
дæгзæрдæйæ... 
— Адæм сыгъдæг зæрдæйæ фылдæр цъыф ницæуыл калынц, 
мæ хæдзар, æмæ мемæ ма быцæу кæ. Дæ сыгъдæгдзинад дын 
куы базоной, уæд дæ сæхицæн хъазæнхъул сараздзысты æмæ 
дыл гадзрахатæй цæудзысты. Куыд ма дын æй бамбарын кæ- 
нон, нæ зонын. 
— Адæймаг æууæнкæй куы цæры, уæд мын мæ чызджы уы- 
цы стыр хорзæхæй æнæхай цæмæн кæныс? — хъуысы сæм Рус- 
тамы хъæлæс. Кæртмæ куыд аррбацыд, уый нæ базыдтой. Чызг 
сыстад. Ус ноджы хъæрдæрæй дзуры: 
,: — Уыцы сæмпæрчъийыл куы баууæндыд, æнæууæик фæн- 
дагыл уæд ацыд! 
— Раст нæ дæ. Мæнмæ гæсгæ... 
— Ауай-ма уæртæ мидæмæ, махимæ дæ ницы хъуыддаг 
и! — нытътъæлланг ыл ласта Дибæ. —Цард мын мæ рæстдзи- 
над равзардзæн! Ды та не ’хсæн бацæуынвæнд ма скæ, дуне- 
мæ чи никуы ’рцыди, ахæм митæ дын бакæндзынæн 
— Мæ хæдзармæ зæд æнхъæлæй усбирæгъ æрхастон. Тæр- 
сын, æмгъуыдæй раздæр мæ ингæнмæ куы батæра. 
— Бирæгътæ дын дæ сæр бахæрæнт! 
— 0 хуыцау, мæнæн мæ цард фæци, æмæ мын уæлдай нал 
у, фæлæ мын мæ чызджы йæ карз фыдæхæй бахиз,— йæ фын- 
дзы бын ныхæстæгæнгæ, Рустам бетон асинтыл тыргъмæ схызт. 
— Мамæ, æдзух папæимæ хыл цæмæн кæныс? — фæрсы 
чызг йæ мады. 
216 

— Уымæн æмæ æнæмбаргæ у. Базæронд и, афтæмæй цар- 
дæн муо дæр ницы зоны. 
— Мæнмæ та афтæ кæсы, цыма æдзухдæр уый раст вæййы, 
ды та, ды та... Мæхи зонынхъом куы фæдæн, уæдæй фæстæмæ 
дæ мулчы кой йеддæмæ ницы хъусын. Цымæ æхца куы нæ уы- 
даид, уæд та цæуыл дзырдтаис? 
— Уæд дæр мæ ныхас царды сæйраг фæрæзыл уыдаид. 
— Æжæ дзы ’ндæр ницы ис хорзæй? 
— Ис, фæлæ се ’ппæт дæр æхцаимæ баст сты. 
— Нæ мæ уырны. Уæлмонц бæллицтæ та? 
— Мæнмæ дæр дæ карæнæй ирд æнкъарæнтæ æмæ уæлмонц 
бæллицтæ гуырыди, фæлæ мын сæ æгъатыр рæстæджы дæрзæг 
къух дымгæмæ сдардта. Тæхуды æмæ цард, нæ фæлывд чин- 
гуытæ йæ куыдæй æвдисынц, ахæм рæсугъд куы уаид. Нæу, мæ 
хæдзар, нæу. Ие ’цæг цæсгом ын дуканитæ хуыздæр æвдисынц. 
Æз та цæргæбонты уым кусын æмæ йæ мæхи дыууæ цæстæй 
уынын... 
— Уыцы ныхæстæй мæ хъустæ фæрыстысты, мамæ. 
— Ахæм æдылы мын рауайдзынæ, уый куы зыдтаин, уæд 
дæ дунеиы рухсмæ уагътон? — фæтæргай Дибæ. 
— Фæлтау мæ куы нæ рауагътаис. Уæддæр мæм ницы амонд 
;кæсы. 
— Бахъæц. Рæхджы дæм де ’мбæлттæ фыр хæлæгæй сæ бы- 
лыцъæрттæ хæрдзысты. Æрмæст мæнмæ хъус. 
— Дæ зæрдæ цы ’рæфтыди? — тыхстхуызæй йæ фæрсы 
Асель, йæ цæстыты æнæууæнк æнгас фæзынд. 
— Базондзынæ йæ... 
— Цæрæджы кой мын мауал скæ. 
— Æмæ Цæрæг, былысчъилтæ кæуыл кæнай, ахæм лæппу 
у? Уымæн йæ фæсдуар цы ис, уый дæуæн дæ рæбыны дæр нæй. 
Иæ фыд чысыл мулк не ’рæфснайдта. 
— Ногæй та — мулк. Мæн Цæрæг нæ хъæуы, мамæ. Куыд 
нæ мæ æмбарыс? 
— Æз дæ ныййардтон æмæ, мæн цы фæнды, хъуамæ уый ба- 
кæнай! Хуыцау, зæхх — æвдисæн, мæ зæрдæ дын æвзæр нæ 
зæгъы! 
— Æз Аланыл мæнгардæй нæ разилдзынæн, мамæ! — цæх- 
гæр æм ныллæууыд Асель, фæлæ Дибæ йæ цæст дæр нæ фæны- 
къуылдта. 
— Цардæн йæ астæуымагъз мæнгарддзинадæй арæзт у, мæ 
хæдзар. Хæрæг кусы, æмæ бæх хæры. Калм хæфсы æгъатырæй 
ныхъуыры. Бирæгъ тæрхъусмæ лæбуры. Къолопийæ æвзæрдæр 
ма цы уа, æмæ нын уый дæр нæ туг цъиры. Иу хъуамæ иннæйы 
217 

хæра, иу хъуамæ иннæуыл гадзрахатæй цæуа. Уый æрдзы фæтк 
у, æрмæст уавæртæм гæсгæ цъæх гæккуырийау йæ хуыз раив- 
баив кæны. Хъусгæ рæсугъд ныхæстæ кæнæм, уынгæ та — фы- 
дЫнд митæ... Бамбар мæ, гормон, æмæ æвæсмон уай... 
— Мах кæрæдзи нæ бамбардзыстæм, мамæ. Цыфæнды мын 
куы кæнай, уæддæр æз Цæрæгмæ не смой кæндзынæн. 
Дибæйæн йе уæнгтæ æрызгъæлдысты. Цæрæджы фæстæмæ 
кæй раздæхта æмæ йын тагъд йæ минæвæрттæм æнхъæлмæ кæй 
кæсы, уый йын схъæр кæна æви нæ? Нæ, нæ! Уæд æм тудж- 
джыны зæрдæ бадардзæн. Уæвгæ йын комкоммæ æнæ зæгъгæ- 
нæй? 
— Мæ хъустыл æрцыд, цыма нæм Цæрæг йæ минæвæртты 
’рбарвитынмæ хъавы. 
— Цы?! Æмæ йын æз бар куы нæ радтон! — йæ. бынатæй’ 
фесхъиудта Асель. 
— Бирæ дæ уарзы, мæ хæдзар. Сразы йын у æмæ... Дæ цард 
куы нæ ацæуа, уæд йæ лæгæй ничи рахицæн... 
— Мамæ, цытæ дзурыс уый?! Иæ минæвæрттæн ын разыйы 
дзуапп ма ратт! — Мамæ, курын дæ... Фæлтау мæ дæхи къухæй 
амар æмæ мæ, Алан цы зæххыл цæуы, уым баныгæн. 
— Байрæджы, мæ чызг. Дур хохы сæрæй ратылд, æмæ зæ- 
йæн бауромæн нал и... 
— Иæ быны фæуыдзыстæм, мамæ! 
— Кæд мын мæ рæстдзинад не ’мбарыс, уæд дæ уадз æмæ* 
йæ быны ныцъцъист кæна! 
— Мамæ!.. 
Дибæ сыстад æмæ æбæрæг ранмæ аджих. 
— Цæмæн схæссæм цымæ цот? Нæхи фыдæнæн? Иæ къах- 
фындз чысыл куы срисса, уæд дæр дæ зæрдæйæ стыр къæртт 
аппар. Æхсæв-бонмæ фыр мæтæй дæ цæстытæ кæрæдзиуыл ма- 
æрæвæр. Цæмæй иннæтæй аивдæр æмæ æфсæстдæрæй цæуа,. 
ууыл архай. Иуæй иннæ дзæбæхдæр дарæс ын æлхæн, йæ но- 
мыл ын æхцатæ æвæр! Дæ амæлæтьг фæстæ дæр куыд ницы 
хъуаг уа, ууыл дæхи хъар, æмæ дын уый та — йæ арфæ. Æбуз- 
ны чызг! — Аселыл фыдæлгъыстау йæ уайдзæфтæ бакалдта Ди- 
бæ æмæ бетон асинтыл уæззаугай схызт. 
«Диссаг у, æвæдза, цард. Уырынгдзалхау сындæггай зилы 
æмæ нæ æгъатырæй йæ быны ссæнды. Æхца та дзы сæйраг бы- 
нат æрцахста æмæ адæмæн сæ цæстытæ æхгæны. Мæ зæрдæ — 
тугæрхæм. Сдзæбæхгæнæн ын нал и. Мæ удæнцой зыдыка ра- 
зынд. Куыд хъусон ахæм мадмæ дарддæр? Æвæццæгæн мын 
Аланмæ лидзгæ æрцæудзæн»,— хъуыды кæны йæхинымæр* 
Асель. 
218Г 

ос 
Æрдæгарæзт хæдзар бирæгъты хæрд бæхы стæгдарау зыны 
дардмæ. Иæ цуры бурахуырст бæрзонд къран сабыргай змæлы, 
аразджытæм куы чъырызмæст сисы, куы агуыридуртæ. Хæдза- 
ры алфамблай кæлдтытæй лæууынц æфсæн асыччытæ, фæйнæ- 
джытæ, дуры пырхæнтæ, гæххæттыты гæбæзтæ, чъырызмæст... 
Æхсæвы сыл къæвда æрцыд. æмæ се ’хсæн цъыфæй акъахдзæф- 
гæнæн нæй. 
Дибæ чысыл мæнгагъуыстмæ кæуылты бацæуа, уый нæ зо- 
ны æмæ тыхсы. Иу дурыл дзæвгар алæууы, стæй та кулы сæр- 
ты иннæмæ хъавгæ бахизы. Аразджыты ’рдыгæй йæм хъуысы 
кæйдæр æлгъыст. 
«Сылгоймæгтæй дæр куыд нæ æфсæрмы кæны. Уæвгæ ахæм 
сылгоймæгтæй цы ’фсæрмы кæна? Кæд æхсæв-бонмæ семæ вæй- 
йынц, уæд...» — дзуры йæхимидæг Дибæ. 
— Вирæ! Вирæ! — йæ хъустæ йын арауы æрыгон чызджы 
цъæхснаг хъæлæс.— Фæлæуу! Майнæ! Стоп! Стоп дын зæгъын, 
хæлиудзых! Æвæццæгæн та дæ дысон дæ хæзгул фаг нæ ба- 
рæвдыдта, æмæ джихтæ кæныс!.. 
«Искуы дзы ахæм æргом ныхас уыди. Ацы кусæг адæммæ 
æппындæр æмбæхст куыд ницы ис, уый диссаг у,— цыма йæхæ- 
.дæг стыр ахуыргонд у, уыйау сыл йæхинымæр дистæ кæны Ди- 
<бæ.— Æмæ ацы хæлд чызджытимæ чи хæты, уый ме сиахс суæ- 
зынмæ хъавы. Цы стыр бæллæх мыл и». 
Дибæ, хъуырхъуыргæнгæ, мæнгагъуыстмæ бахæццæ, дуары 
цур сагъдауæй лæууы. Мидæгæй йæм хъуысы адæмы дзолгъо- 
молгъо, дæрзæг ныхæстæ. 
«О хуыцау, цы тынг æнæхсæст сты! Ныр мæ буцхаст чызг 
ацы гуымиры лæппумæ цы ссардта хорзæй? Цæрæджы хуызæн 
сыгъдæг интеллигент дæ курæд, æмæ Аланы хуызæн чъизи ара- 
зæгыл баныхæс. Гъер уый цы рахуындæуа?!» — йæ чызгмæ мæс- 
тæй мæлы Дибæ, дуарыл бахæцыд. 
Агъуыст тамакойы фæздæгæй — йе дзаг. Лæгтæ сæ сигарет- 
тæ зыдæй дымынц æмæ цæуылдæр хъæрæй быцæу кæныиц. 
Сылгоймаджы дæр ницæмæ æрдардтой, цыма дуар йæхи æгъ- 
дауæй байгом. 
Алан Дибæйы ауыдта æмæ йæ бынатæй фестад. Лæгтæ фæ- 
сыкк сты, куы сæ прорабмæ бакæсынц, куы — уазæгмæ. Лæп- 
пуйæн йæ мидхъуырдухæн йæ цæсгомыл фæбæрæг. Цæмæ йæм 
æрбацыд цымæ Дибæ? Цы ног хабар ын æрбахаста? Иæ зæрдæ 
*ын кæй нæ балхæндзæн, уый дызæрдыггаг нæу, рæхойгæ та 
йын æй цы фæкæна, æндæр. Алан æм хорзæй ницæмæ æнхъæл- 
210 

мæ кæсы æмæ адæргæй йе взаг йæ комарынджы нындзыг- 
«Аселыл мацы ’рцæуæд!» — февзæрд йæ сæры. Нæ, уæд Ди- 
бæ уымæ не ’рбацыдаид. Уæдæ йæ цы хъæуы? Иæ цæсгомыл. 
хъæбæрцъар гæххæттæй уæлдай бакæсын куы ницы ис. 
. — Алан, иу чысыл-ма рауай,— дзуры йæм Дибæ. 
Лæппу йæ фæдыл рахызт. Гыццылæй йæ йæ мад ныууадзын- 
мæ куы хъавыд, уæд дæр ахæм уæззау зæрдæимæ цыди йæ фæ- 
дыл. Рагацау ын йæ фæндон бамбæрста, æмæ къæппæджы ба- 
хауæг тæрхъусау йæ зæрдæ йæ риуы скатай. Ехх, куыд тынг æй 
фæндыдис уæд йæ мады къухыл ныззæгæл уæвын, фæлæ йæ кæ- 
цыдæр æнкъарæнæй æмбæрста, мад ,йæ зонд кæй нал аивдзæн, 
уый æмæ йæ уды гæртт-гæртт цыди. 
«Ам фæлæуу, мæ карк, æз дæм ныртæккæ фæстæмæ фездæх- 
дзынæн,— тыхстхуызæй сдзырдта сылгоймаг æмæ йæм йæ чъыл- 
дым раздæхта. Сабыргай араст. Æрлæууыд. Иæ хъæбулмæ æн- 
къардæй ракаст. Æрбазгъордта йæм æмæ йæ йæ хъæбысы фел- 
вæста, батæ йын кæны йæ уазал рустæн. 
«Гыцци, ам мæ иунæгæй нæ ныууадздзынæ? — кæуын хъæлæ- 
сæй йæ фæрсы Алан. — Ма мæ ныууадз, нæ, гыцци?» 
: «Нæ дæ ныууадздзынæн, мæ карк, нæ! Никæмæн дæ рат- 
дзынæн! Мæхи дæ, æрмæстдæр мæхи!» — ардхæрæгау дзуры 
мад, æмæ йæ цæссыгтæ йæ уадултыл уырдыгмæ згъорынц. Иæ 
лæппуйы салд зæхмæ æруагъта, иу ба ма йын ныккодта æмæ 
ацыд. Фæстæмæ дæр нал фæкаст... 
Ныр дæр раст ахæм уавæры ис Алан. Иæ сæры магъзы мин- 
мин хъуыдыйы кæрæдзи ивынц, æмæ дзы кæцыйыл æрлæууа, 
уый нæ зоны. 
— Знон нæм Аселимæ æргом ныхас рауад, æмæ мын ком- 
коммæ загъта, дæу йеддæмæ йæ кæй ничи хъæуы, уый,— цыма 
йæ ауындзынмæ ракодтой, æмæ йын фæстаг ныхасы бар лæвæрд 
æрцыд, ахæм хъæлæсы уагæй дзуры Дибæ. — Æз æй уый размæ 
дæр зыдтон, фæлæ мæм ныры хуызæн никуы бахъардтой йæ ны- 
хæстæ. 
«Чызг йæ мадыл фæуæлахиз! Цы хорз у! Æвæццæгæн мæм 
чындзæхсæвы тыххæй ныхас кæнынмæ æрбацыд»,— уыцы хъуы- 
дытæ æрвæрттывдау атахтысты лæппуйы сæры, фæлæ йе ’нкъа- 
рæнтæ куы раргом уой, уый тæссæй йæ цæсгомы хуыз нæ ивы. 
Хъуыдыдзастæй кæсы йæ къæхты бынмæ. 
— Сыгъдæгзæрдæ кæй дæ, уый мын æхсызгон у. Уынджы 
схъомыл у æмæ йын йæ чъизийæ дæхи ма сахор — сæттын ыл, 
уымæй мæ дисы бафтыдтай. Бирæтæ арахъхъы фæдыл адзæ- 
гъæл вæййынц, кæнæ та давын райдайынц... 
— Бузныг,— къæмдзæстыгхуызæй дзуры Алан, фыр æфсæр- 
мæй сылгоймагмæ кæсын дæр нæ уæнды. Фæнды йæ Дибæйы 
220 

йæ хъæбысы фелвасын. Раздæр ын куыд фыдзæрдæ æнхъæл: 
уыди, ахæм нæу, æвæццæгæн. 
— Мæ чызг мын афтæ, Алан, дам, йæ мады йæхимæ æрба- 
кæнынмæ хъавы, æмæ мын уый та уæлдай æхсызгондæр у. Сыл- 
гоймаг лæмæгъ у, æмæ йын йæ рæдыдтытæ барын хъæуы. Чи 
зоны, йæхи аххос дæр нæ уыд... 
Алан йæ сæр разыйы тылд кæны. Исты зæгъид, фæлæ йæм 
аив нæ кæсы, æмæ Дибæмæ лæмбынæг хъусы. 
— Æз иу минут дæр дызæрдыг нæ кæнын, мæ чызджы мын 
сыгъдæгзæрдæйæ кæй уарзыс, ууыл. Уарзондзинад та карз ни- 
зæй уæлдай нæу, æмæ йæ зонын — æнцонтæй дзы нæ фервæз- 
дзынæ, фæлæ... 
Сылгоймаг басабыр. Иæхимидæг тынг кæй тыхсы, уый бæ- 
рæг у йæ цæсгомы сырх тæлмытæй. 
Лæппу йын йæ зæрдæйы уаг æмбары, æмæ тасдзинад йæ 
риумæ сабыргай фæхъуызы. Фæнды йæ ба’къуырма уæвын, Ди- 
бæйы ныхас дарддæр куыд нал фехъуса, афтæ. Ехх, ныр, уæлæ 
къран хæрдмæ цы агуыридуртæ систа, уыдон йæ сæрыл куьг 
’рхауиккой, æмæ ам йæ мæлæт куы ссарид! 
«Фæлæ цы?! Цы?!» — тыхстæй фæрсы йæхинымæр Дибæйы,. 
кæд ын йæ хъуыдытæ æмбары, уæддæр. 
— Фæлæ рæстæг зæрдæйы хъæдгæмттæ дзæбæхгæнæг у...— 
дард кæцæйдæр æм хъуысы йе ’нæуынон хъæлæс. 
— Уымæй цы зæгъынмæ хъавыс? — фæрсы та Дибæйы ацы 
хатт чысыл хъæрдæрæй. 
— Уымæй уый зæгъынмæ хъавын, æмæ дæуæн Аселы курæн 
нæй. 
— Цæуыннæ? 
— Хуыцау, зæхх — æвдисæн, мæ иунæг хъæбулы дын дæ- 
цæсты æфтауынмæ нæ хъавыдтæн, фæлæ хуыздæр гæнæн нæй. 
Гыццылæй менингитæй фæрынчыи, æмæ йæ низ бынтон не сдзæ- 
бæх. Арæх вæййы афтæ, æмæ... Цыбыр дзырдæй, уæ хъуыдда- 
гæй ницы рауайдзæн. Мæхи лæппуйы цæстæй дæм кæсын, æмæ 
мæ нæ фæнды, цæргæбонты хъизæмар кæнай, уый. Æнæуый дæр 
фаг бæллæхтæ бавзæрстай... — фыр тыхстæй йæ къухтæ æууæр- 
ды Дибæ. 
— Æз Аселимæ цыфæнды хъизæмæрттæ кæныныл дæр ра- 
зы дæн,— æнæдызæрдыгæй дзуры Алан. 
— Цардæй къæртт æппарын чи сахуыр, уый дьтн ауæдзы га- 
лау размæ тæрын нæ бакомдзæн, гормои, æмæ дæ дæ зыидон 
уæлæуыл фидын бахъæудзæн! — фыр мæстæй йæ фыццаг ныхæ- 
стыл комдзог рацыд Дибæ. 
— Бузныг. Æгайтма мыл тыхсыс, фæлæ æз зындонæй нæ 
тæрсын. Адæймаджы фыдæх мæм уымæй тæссагдæр кæсы. 
221 

— Хуыцауæй дæ бауырнæд, æшшндæр дæм ницы фыдæх да- 
рын, фæлæ дын мæ чызджы раттын мæ бон нæу. 
— Цæуыннæ? Цæмæй нæ цæуын дæ зæрдæмæ? 
— Мæ мард фен, алцæмæй дæр цæуыс. 
— Уæдæ ма дæ дызæрдыг цæуыл у? 
— Ды бонзонгæ лæппу дæ. Бирæ тухитæ бавзæрстай, æмæ 
дурты бын дæр нæ амæлдзынæ, мæ чызг та буцхаст у, æгæр- 
мæгуыр зæххæй къæцæл дæр никуы систа, æмæ зындзинæдтæн 
нæ бафæраздзæн. 
— Цавæр зындзинæдтæн? 
— Ныр зондджын лæппу куы дæ, уæд мæм æдылы фарстатæ 
цæмæн дæттыс?! Дæхимæ-ма æркæс! Дæ чъизи уæлæдарæс дын 
æхсын нæ хъæудзæн?! Хъæудзæн! Æмæ дын æй чи ныхсдзæн?! 
Иæхи мидæггæгтæ ныхсынæн дæр чи нæ у, уый?! Алы бон дæр 
дын хæринаг кæнын нæ хъæудзæн?! Хъæудзæн! Æмæ дын чи 
скæндзæн?! Иæхицæн кас фыцын дæр чи нæ зоны, уый?! —йæ 
гаччы та абадт Дибæ. Иæ рохтæ феуæгъд сты æмæ йæхи бауро- 
мын нал фæразы. 
— Æгæр лыстæг хъуыддæгтыл нæ дзурыс?! — аивæй йæ æл- 
хыскъ кæны Алан. 
— Цард лыстæг хъуыддæгтæй арæзт у,— йæ цæст дæр нæ 
ныкъулы, афтæмæй йын цæхгæр дзуапп дæтты Дибæ. 
— Æгæр бынноз мæ æрæппæрстай. Æз уыцы гыццыл ха- 
бæрттæй бæрзондæр лæууын. 
— Бонтæ дыл куы адаргъ уой, уæд ма æгæр дæр æрхаудзы- 
нæ. Бинонты цард æрмæст хъæбыстæ æмæ батæй куы хицæн 
кæнид, уæд бæргæ, фæлæ ма дзы уыдонæй уæлдай бирæ цыдæр- 
тæ ис. Сывæллон уæм куы фæзына, уæд.мæ чызг йæ ахуырæй 
фæхаудзæн, æмæ йæ цард ныддагъытъайлаг уыдзæн. 
Сылгоймаг хъæрæй дзуры, дзуры, Аланæн куы зæрдæлхæ- 
нæн ныхас фæзæгъы, куы йыл йæ уайдзæфтæ бакалы. Рæстæ- 
гæй-рæстæгмæ йæ нард цæнгтæ хæрдмæ сивазы æмæ хуыцауы 
йе ’вдисæн акæны, стæй та Аланмæ йе ’ргом раздахы, фæлæ 
йæм уый нал хъусы. Иæ цæстытыл уайы «йæ сывæллон. Аселы 
къухтæй йæ хъавгæ райста æмæ йæ йæ хъæбысы дары, уарзæ- 
гой цæстæй йæм кæсы. 
«Дзæбæхдæр ыл хæц. Иæхи нæма уромы, æмæ йæ астæу ис- 
ты кæндзæн»,— тарстхуызæй йæм дзуры Асель. 
«Ницы йын уыдзæн. Махæн нæ мыггаджы лæмæгъ лæппутæ 
нæ гуыры!» — сабыртæ йæ кæны Алан, йæ фырты хæрдмæ сис- 
та. Сывæллон æм йæ мидбылты худы. Фыд йæхицæй ныббуц. 
Ныры хуызæн сæрыстыр никуыма уыд æмæ уый дæр зæрдæбы- 
нæй худы. Цымæ ныййарæг йæ хъæбулы куьтд иыууадзы? Искæй 
"222 

сывæллон дæр ма зæрдæйæн адджын куы у, уæд хи туг, хтг 
стæг... 
«Æз дæ мæ риуæй никуы атондзынæн, мæ гыццыл лæппу. 
Цыфæнды зынтæн дæр бафæраздзынæн. Мæ ныхбынтæй дур- 
джын зæхх къахдзынæн, уæддæр дæ схæсдзынæн»,— йæхины- 
мæр дзуры йæ фыртмæ Алан. 
— Ды зондджын лæппу дæ, æмæ мæ бамбардзынæ. Махмæ 
цæугæ дын нал у,— хъуысы йæм Дибæйы дæрзæг хъæлæс. йæ 
рæсугъд сæиттæ, хуры тынтæ сау мигъты ’хсæн куы ’рбайсæфой, 
уыйау цыдæр æрбаисты. Дибæмæ æдзынæг кæсы. Иæхи йæм 
тыххæй уромы. Йæ зæгъинæгтæ йын бæргæ зæгъид, фæлæ Асе- 
лы хъустыл куы ’рцæуой... Нæ, фæлтау быхсдзæн. Зæгъын та 
йын æмбæлы. 
— Ныр куыд æнхъæл дæ? Дæ чызджы Цæрæгæи куы рат- 
тай, уæд амондджындæр уыдзæн? — комкоммæ фæрсы Дибæйы. 
: — Уыцы ныхæстæ дзы ницæмæн хъæуынц. Æвзонг чызджы 
сæр цæй тыххæй разилын кодтай, уый æз хорз зонын; уый бæрц. 
æдылы нæ дæн! 
— Цæй тыххæй? 
— Ие ’хцатæ йын ассивай, стæй йын йæ хæдзары ’рцæрай. 
Уынджы чи схъомыл, уымæн хъуамæ йæ хъуыдыйы æндæр цы 
уа?.. 
Аланæй фыр мæстæй йæ хурхы уадындзтæ атыппыр сты, йæ 
цæсгомыл арт ссыгъд. 
— Сырх ма кæй кæныс, уый æвзæр нæу,— былысчъилæй 
дзуры Дибæ. Лæппумæ афтæ кæсы, цыма йæ разы сылгоймаг 
нæ, фæлæ усбирæгъ и æмæ йыл ныртæккæ йæхи ныццæвдзæн„ 
— Цас дæ хъæуы, уый мын зæгъ, æмæ лæгæй-лæгмæ баны- 
хас кæнæм,— йæ цæстытæм ын кæсы Дибæ. 
— Цы? 
— Дæхицæй æнæмбаргæ сывæллон ма араз! Æхца, æндæр 
цы! 
— Цавæр æхца? — нæ йæ æмбæрьт уæддæр Алан. 
— Цæмæй мын мæ чызджьт иу ран ныууадзай, уый тыххæй 
дæ цас хъæуы? 
Алан цавддурау фæци. Ахæм æфхæрæн л ныхæстæм не 
’нхъæлмæ каст, æмæ йын цьт дзуапп ратта, уый иæ зоньт. ^ 
— Рæвдздæр дзур! Мæн дзæгъæл ралæуу-балæутæм не ’вдæ- 
льт! — Дибæйы хъæлæс бæлвырд фæкарздæр. — Сидзæр лæппу 
дæ, æмæ дзы дæ тыхст сараздзынæ. Æппын ницæй бæсты... 
Кæд цæфæй нæ мæльтс, уæд дын уый та — рæхуыст. 
— Диссаг мæм кæсьт, ахæм иблис Асельт хуызæн зæд куыд 
ныййардта? 
">— Ус куьт курай, уæд æй йæ мадæй бафæрс, фæзæгъынц. 
Ш 

Уымæ дæр мæ туг и, æцæг дæм йе ’цæг цæсгом нæма равдыста. 
Йæ ныййарæджы ныхмæ афтæ хъæддыхæй чи иыллæууыд, уый 
йæ лæгæн дæр сойтæ не смæрзын кæндзæн. Цæрæгæн дæр æй 
уый тыххæй дæттын. Ды йын йæ хивæнд митæ нæ ныббардзы- 
нæ, уый та дзы бирæ хистæр у, æмæ йын лæгъстæйаг уыдзæи. 
Кæсыс, куыд æргомæй дзурын демæ. Зондджын лæппу дæ, æмæ 
мæ бамбардзынæ,— зæрдæлхæнæн ныхæстæм та рахызт Дибæ. 
«Æвзаг алырдæм дæр куыд æнцонæй тасы»,— хъуыды кæны 
йæхинымæр Алан. 
— Ацы ран мæм бамбарынмæ ма æнхъæлмæ кæс. Зæххыл 
мæнæй æнамонддæр куы нæ уа, уæддæр æз Аселы нæ ныууадз- 
дзынæн! — æнæдызæрдыгæй дзуры Дибæйæн. 
— Уæдæ дын æй æз та дæтгæ нæ ракæндзынæн! 
— Æрдуйын хидыл цæуыс, Дибæ. Куы дзы асхъиуай, уы- 
мæй нæ тæрсыс? 
— Нагъ! Схъиуьгнмæ дзы куы хъавон, уæд дæу мæ разæй 
аппардзынæн! 
Алан æм æдзынæг кæсы. Æнæдзургæйæ йæм йæ чъылдым 
раздæхта æмæ сабыргай мидæмæ фæцæуы. Дибæ тæссонд дуры 
сæр, дзойтæгæнгæ, лæууы. Иæ алфамблай — цъымара. Каецыр- 
дæм дзы ахиза, уый нæ зоны æмæ катай кæны... 
23 
Сылгоймагæн фыр фæлладæй йæ къæхтæ йæ быны нал цæ- 
уынц, улæфт ын нал фаг кæны, уæддæр йæ риуы ’мбæрц лæгæр- 
ды размæ, фæлæ тыртына цалхы мидæг куы згъора, уыйау ни- 
куыдæм хæццæ кæны. Ноджы ма йыл ацы ’нæбайрайгæйы цъы- 
хырытæ фыдызнæгтау æртыхстысты æмæ йæм æгъатырæй лæ- 
бурынц. Иæ дзаумæттæ йын йæ буарæй æристой, пырх зæнгтæн 
сæ туг цыхцырджытæй кæлы. Иæ хъару басаст, йæ хиды мæцы, 
фæлæ йын уысмы бæрц дæр æрлæууыны амал нæй. Хъуамæтар 
хъæдæй фервæза æмæ йæ уарзон хъæбулы ссара, науæд йæ зæр- 
дæ аскъуыйдзæн. Цъыхырытæй феуæгъд, чысыл ын фенцон- 
дæр æмæ та размæ йæхи аппæрста. Сæппуадæй уайы. Ныртæк- 
кæ хъуамæ тар хъæдæн йæ кæрон разына. Фæлдæхт бæласы 
сæрты йæ къах байста æмæ... арф дзыхъхъы ныххауд. Тыхтæй- 
амæлттæй хæрдмæ хилы. Иæ ныхбынтæ ныскъуыдтæ сты, фæлæ 
сæ йæ фыр тыхстæй ницæмæ дары. Иæ комарынг ныххус. Ие 
уæнгтæ риссынц, уæддæр йæ куыст нæ уадзы. 
«О дуне сфæлдисæг, ацы стыр бæллæхтæй мæ фервæзын 
кæ!» — кувы йæхинымæр хуыцаумæ, æнхъæлмæ кæсы, фæлæ йын 
ничи æххуыс кæны. Адæймаг фæразон у, æвæдза. Дибæйы ни- 
1224 

куы бауырныдтаид, ахæм егъау дзыхъхъæй ма искуы схиздзæн, 
уый, фæлæ дзы йæ фæстаг хъарутæй йæ цыппæртыл схылд. 
Рæвдздæр, рæвдздæр, науæд йæ сæфт чызджы нал ссардзæн! 
Дуне фæрухсдæр. Уæртæ йæм райдзаст æрдуз æрбазынд. Иæ 
алфамблай — æлæмы хуызæн цæттæ дыргътæ. Æрдуз цъæх- 
цъæхид дары. Алыхуызон дидинджытæ дзы сæ хъал сæртæ 
сдардтой æмæ хурмæ сæ мидбылты худынц. Æнахуыр рæсугъд 
мæргътæ бæлæсты къалиутыл пæррæстытæ кæнынц. 
«Кæм и цымæ Асель?» — йæхи фæрсы Дибæ. Йæ буары алы 
чырæгæй дæр æй æмбары, йæ чызг ам кæй ис, уый, агуры йæ, 
фæлæ йæ нæ ары. Цъæх нæууыл æм æрыгон калм æрбабыры. 
Дибæйæн фыр тæссæй йæ уд схауы. Калм æм æрбахæццæ, йæ 
алфамблай зилы æмæ йæм комкоммæ кæсы, цыма дзы исты агу- 
ры. Сылгоймаг æм фæлæбуры, фæлæ та дзы уый йæхи фæсайы. 
Цыдæр сабыр у. Хæцгæ йыл цæуыниæ кæны цымæ? Æвæццæгæн 
æм марг иæй. Дибæ фæныфсджындæр, æвиппайды йæ ацахста 
æмæ йæ дурыл хойын райдыдта. Къахæй сæрмæ йын йæ тугæй 
самæст. Калм зæххыл адаргъ и æмæ нал змæлы. 
«Кæй дзы фервæзтæн, уый цы хорз у!»— цин кæны йæхины- 
мæр Дибæ, агуры та йæ чызджы. Кæм дзы бамбæхстаид уыцы 
^нæнтыст? Уæртæ и! Иу стыр калм æй аныхъуырыимæ хъавы! 
Асель дзы йæхи ратоиыиыл архайы, фæлæ йæ цæнгтæ æгæр лæ- 
мæгъ сты. 
«Ныртæккæ! Ныртæккæ! Дæ мад дæ фервæзын кæндзæн!»— 
йæхи йæм æппары Дибæ, фæлæ та йын размæ ницыуал æнтысы 
æмæ саумарой кæны. 
Асель калмы дзыхæй феуæгъд, йæ мадмæ æрбазгъоры, æр- 
дузы астæу æрлæууыд, мард калммæ æрхуымæй кæсы. 
«Разгъор мæм, мæ къона, разгъор мæхимæ»,— йæ къухтæ 
йæм ивазы Дибæ, фæлæ Асель йæ бынатæй змæлгæ дæр нæ 
кæны. 
Мад та йæм атыидзыдта. Чызг дзы фæтарст, урс бæлон фе- 
стад æмæ бæласы къалиуыл абадт. 
«Лæгмар! Лæгмар! Лæгмар!» — хъуысы Дибæмæ йæ хъæ- 
лæс. 
«Æрхиз дæлæмæ, мæ чызг, науæд æрхаудзынæ»,— дзуры йæм 
Дибæ. 
«Дæуæн чызг нал и. Дæхи къухтæй йæ сау ингæнмæ барвы- 
«стай æмæ йæ мауал агур. Дæ къухтæм-ма æркæс. Уый сыл мæ 
туг ныхъхъæбæр. Хъæбулхор!» 
Бæлон стахт æмæ хурмæ йæ ных сарæзта. 
«Басудздзæн дæ! Раздæх фæстæмæ!» — йæ тых-йæ бонæй 
йæм хъæр кæны Дибæ. 
«Ахæм мадимæ цæрыны бæсты уадз æмæ басудзон, басудзон, 
15 Цомар.аты Изæтбег 
225 

басудзои...» — уæларвæй хъуысы мæлæг бæлоны ’нкъард хъæ- 
лæсы азæлд. 
Сылгоймаг, йæ хиды мæцгæ, фехъал. 
— Хуыцау дын æй ма ныббарæд, цы фын дæ! — ралгъыста 
мæстæлгъæдæй æмæ йæ хуыссæны рабадт. Калм ын нæлгоймаг- 
мæ цæуы, фæлæ ацы бæлон та цы уа? Иæ чызг хурмæ цæмæн 
атахт? Ам и цымæ? Ам и, уæдæ кæм хъуамæ уа? Иæ мады цу- 
рæй кæдæм ацæудзæн? Цыма иу æмæ дыууæ хатты ацыди. Иæ 
цæсгом бынтондæр бахордта. Лæппуйы тыххæй афтæ сæрра у. 
Сæгъæй сæныкк гуыры. Иæхæдæг дæр Мæммæты тыххæй йæ 
цард раттаид... 
Сылгоймагæн йæ цæстытæ талынджы уынын райдыдтой. Мæ- 
нæ йæ фарсмæ йæ чызджы хуыссæн. Хъæццул астæуæй къуыпп 
дары. Æниу ма ма дарæд! Дибæ йæ цурмæ дзæгъæлы ’рбацы- 
ди? Гъы, дæ хуыр-хуыр, дам, мæ хъыгдаргæ кæны. Цыма хъæ- 
дæй сугты уæрдон сласы, афтæ тагъд афынæй вæййы. Ацы хатг 
фалæрдæм цæмæн схуыссыд цымæ? 
Дибæ йæ чызджы хуыссæн асгæрста æмæ йæ дæндæгты къæс- 
къæс ссыди. 
«Æ-æ, куыдзæй цы куыдз райгуырди, уый! Ныртæккæ ма-иу 
дæхимæ фæкæс!» — æртхъирæн æм кæны йæхинымæр. Иæ ха- 
лат йе уæлæ æрбакодта. 
Æмæ кæд йæхи хъуыдыйы ауад, уæд та? Банхъæлмæ уал 
æм кæса.Асель гыццыл чызг куы уыди, уæд æм куыд арæх хъуы- 
ди бадын. Æхсæв-бонмæ-иу йæ цæстытæ кæрæдзиуыл не ’рæ- 
вæрдта. Уый дæр цы мæрдтаг уыди! Уайтагъд ыл-иу исты низ 
ахæцыди, æмæ та — кæугæ, æмæ та — цъæхахст. Дибæ ахæм 
фыдæхсæвтæ арвитын ницыхуызыуал бафæразид. Уь/цы ’нæн- 
тыст куыд æрæгмæ цæуы? Æвæццæгæн та йæ уарзонмæ алыгъд. 
Иæ хуыссæн æгæр уазал у — раджы йæм ацыдаид. 
Дибæ сыстад æмæ æнæ сыбырттæй кæртмæ ахызт, цæхæра- 
донмæ фæхъуызы, быруйы цур æрлæууыд æмæ аивæй йæ чыз- 
джы хъахъхъæны, фæлæ йæ цæст иицæуыл хæцы. Ау, цы фæ- 
уыдаид? Быдырмæ та ма ацæуæд. Æмæ ма уырдæм — гъа, фæ- 
лæ йæ кæд Алан скъæфгæ акодта, мыййаг?! Хуыцау æй уыцы 
стыр бæллæхæй бахизæд! Нæ, ам кæмдæр сты. Куыдз дзæгъæ- 
лы нæ хъынцъым кæны. 
— Цалынмæ нæма байрæджы, уæдмæ нæ цард саразæм,— 
хъуысы Дибæмæ Ала^ы ныхас. Мæнæ кæм сты, мæнæ! Иæ тæк- 
кæ фарсмæ къулы рæбын лæууынц, уый та сæ бæлæсты бын 
агуры. 
— Иу чысыл-ма банхъæлмæ кæсæм. Куыддæр институтмæ 
бацæуон, афтæ мамæйæн зæгъдзынæн æмæ, кæд мемæ не сра- 
226 

зы уа, уæд йе ’вастæй бацæрдзыстæм,— йæ уарзонæн зæрдæтæ 
авæры Асель. 
«Нæ, нæ! Мæ удæгасæй уын æз уыцы хъуыддаг кæнын нæ 
буадздзынæн!» — йæхинымæр сæм дзуры Дибæ. Иæ сæр цæ- 
хæрадоны ’рдæм адардта æмæ къулы рæбынмæ бакаст. Иæ чызг 
Аланы хъæбысы ныссабыр. Лæппу йын батæ кæны. Сылгоймаг 
иуварс алæууыд. Иæ маст йæ риуы цæджджинагау фыцы. Иæ- 
хи сæм куыдæй равдиса? Цæмæй райдайа? 
— Дæ мад немæ никуы сразы уыдзæн,— тыхулæфтгæнгæ, 
.дзуры Алан. 
— Цæмæй йæ зоныс? — фæрсы æй Асель. 
— Абон мæм мæ куыстмæ æрбацыд. 
— Цæмæн? 
— Мæ чызджы, дам, мын иу ран ныууадз, æмæ, дам, дын 
жхца дæттын. 
— Цы?! Мамæ?! 
— О, о, мамæ. Ды та йыл дæ зæрдæ дарыс. 
— Ау, æмæ уыйонг æрхаудта? 
— Æз ыл мисхалы бæрц дæр не 'уУæнДын- Дибæ цыфæнды 
фыдракæнддзинад дæр сараздзæн, цæмæй мах кæрæдзийæ фæ- 
лицæн кæна, уый тыххæй. 
«Æ-æ, ме ’дылы сæр мын куыд рачындæуыди! Ныр кæйдæр 
лæппуйы къæхты бынмæ та ма мæхи цæмæн æрæппæрстон? Ца- 
лынмæ йын менингиты кой нæма скодта, уæдмæ сæ бауромын 
хъæуы, науæд мæ чызджы цæсты бынтондæр бафтдзынæн, æмæ 
мын мæ иу ныхасмæ дæр нал байхъусдзæн»,— фæтарсти Дибæ 
æмæ кулдуарыл цæхæрадонмæ бахызт. 
— Дæ мад, дæ фыды хатырæй, хуыссын дæр нæ нал уадзыс, 
уæртæ лæппу?! — уайдзæф кæны Аланæн. — Мæ чызджы мыл 
.хорз ардауыс, ницы зæгъæн дæ ис! 
— Мамæ, нæ ныхæстæм нын хъуыстай?! — цыма йын Дибæ 
йæ цуры лæг амардта, ахæм хъæлæсы уагæй йæ фæрсы Асель. 
— Уæдæ мæ хъустæ хизынмæ уыдысты?! Сиахсаг дзы ахæм 
куы нæ уа! Дæ мадыл дæ ардауы, цæмæй йæ фæдыл алидзай, 
æмæ дын де ’хцатæ йæхирдыгæй фæкæна, ды та йæм хæлиудзы- 
хæй хъусыс! 
— Мæн сымахæй иу капекк дæр нæ хъæуы. Аселы мын рат- 
тут æрмæст, мæнæ ныртæккæ куыд у, афтæмæй,— сабырæй йæм 
дауры Алан. 
— Уæдмæ уал-иу дæ тъæнгтыл фæхæц! 
— Мамæ... 
— Цы «мамæ», цы?! Ауай уæртæ мидæмæ æмæ дæ хуыссæ- 
ны схуысс! Йæ хъуымыз йæ былтыл нæма бахус, афтæмæй цъæх 
«арт уадзы лæгмондагæй! 
227 

Асель йæ фыды бетон асинтыл уырдыгмæ цæугæ ауыдта æмæ- 
цæхæрадоны ’рбайсæфт. 
— Цы хабар у? Бæстæ дæ сæрыл куы систай? — фæрсы 
Рустам йæ усы. 
— Мæнæ дæм дæ чызг дзæгъæлзад къæбыла куы ’рбахæс- 
еа, уæд æй базондзынæ, цы хабар у, уый! — йæ ныхас фæкарз- 
дæр кодта Дибæ. 
— Мæнæн мæ чызг йæ сæрмæ æгад ми никуы ’рхæсдзæн. 
— Уæдæ фæсæмбисæхсæв кæйдæр лæппуимæ æддейы цы 
агуры?! 
— Кæд кæрæдзи уарзынц, уæд сын чындзæхсæв саразæм 
æмæ... 
— Æ-æ, дæ раттæг дæ бахæра! — йæ ныхас ын æрдæгыл 
фескъуыдта Дибæ. — Дæ чызгæн зонд ма бацамон, фæлæ йæ 
фисынмæ араз! Цы мæрдтаг дæ, хуыцауы хатырæй?! 
— Лæппу, райсом нæм дæ минæвæрттæ æрбарвит, æмæ 
хъуыддаг алыг кæнæм,— дзуры Рустам Аланмæ. 
— Уæдæ-ма сæ æрбарвитæд, цымæ йын сæ æз хъиладзагъ- 
дæй нæ фæсурин! — Мæнмæ нырма чызг дæттинаг нæма ис! 
— Ома куыд нæма ис? Айфыццаг лæппуйæн ныхас куы загъ- 
там. 
— Гъемæ уал цалынмæ нæ чызг институтмæ цæуа, уæдмæ 
банхъæлмæ кæсæд! Дыууæ къуырийы йеддæмæ йæм куы нал и! 
— Райсом бафидауæм, чындзæхсæв та — дыууæ къуырийы 
фæстæ. 
— Цы мæ баййардтай, дæ хорзæхæй?! Бафидауæм, бафи- 
дауæм! Ауай-ма уæртæ мидæмæ! Мæ цæстытæ дæ фæрыстысты! 
«Ахæм дзæбæх лæппуйæ дæ чызджы ’нæхай кæ. Гъер ай ма- 
оинаг сыл нæу? Мæ хæдзармæ йæ куы хастон, уæд мæ сæр кæм 
уыди цымæ? Æниу æй æз æрхастон? Иæхæдæг мæ æрцахста, 
æмæ йæ ныхмæ сдзурын нал бафæрæзтон»,— йæхинымæр хъуы- 
дытæ кæны Рустам. 
— Уадтымыгъ бæрз талаты ныссæтты. стæй сыл æрдз йæ 
цæссыгтæ фæкалы,— дзуры хъуыдыдзастæй йæ усы ’рдæм. 
— Уымæй цы зæгъынмæ хъавыс? Æз мæ чызджы?.. — Æ-æ, 
дæлдæр фæуа-й уыцы зондимæ! — æлгъиты йæ Дибæ. 
— Мæнмæ гæсгæ, ды дæ хуыцауы хайыл дæр нæ бацауæрд- 
дзынæ, дæ коммæ куьт нæ бакæса, уæд. 
— Т’æхуды, дæуæй бавдæлон у! Кæд амæлдзынæ цымæ?! 
— Бирæ æнхъæлмæ кæсын дæ нал бахъæудзæн. Нырмæ дæр 
куыд бафæрæзтон... 
— Хъæугуывд акæнин, хъæугуывд! — хъуырхъуыргæнгæ, ми- 
дæмæ фæцæуы Дибæ. 
«Цы хуызы дзы бахизон мæ чызджы? Ацы усбирæгъ йæ цæст 
228 

дæр нæ фæныкъулдзæн, афтæмæй йын йæхимæ йæ кьух сисын 
кæндзæн»,— йæ миднымæр дзуры Рустам. Иæ зæрдæ йын цы- 
ма исчи судзинæй рæхойы, уыйау æлхыскъ рыст кæны. 
— Ныббар мын, дæ хорзæхæй,— хъуысы йæм Аланы къæм- 
дзæстыгхуыз хъæлæс. 
— Ницы кæны. Æз дыл æууæндын. Ацафон ма кæдæм цæ- 
уыс? Ам бахсæвиуат кæи,— мидæмæ йæ хоны Рустам. 
— Бузныг, мæ фыд, бузныг. Æз ныртæккæ горæты уыдзы- 
нæн. Лæппуйæн йæ цæстытæ доны разылдысты æмæ быруйы 
сæрты уынгмæ асæррæтт ласта. 
24 
— Дыууæ къуырийы ма мын баззад удхарæй мæлынæн. 
Дыууæ къуырийы ’рмæст! Æмбарыс? Стæй ахæстонæй фервæз- 
дзынæн. Цас дзы бафæрæзтон, æвæдза! Æиæхъæн мæйæ фыл- 
дæр! Ахæстоны бадын куыд зын у, уый зоныс? Цы, цы, фæлæ 
уый ды хъуамæ зонай. Ныр мæиæ ам дæс азы бастæй куы лæу- 
уыс æмæ дæ царды æппыидæр хорзæй куы ницы уыныс. Куы- 
дзы цард... Цы ма уа уымæй æгаддæр! Æиаххосæй дын исчи дæ 
хъуырыл рæхыс бафтауæд. Æз, дам, дæуæй домбайдæр дæн, 
æмæ, дам, мæ цыдæриддæр фæнды, уый дыи бакæндзынæн. 
Гъер цæуыл цин кæиыс, æнæзонд? Æз тагъд горæтмæ аирвæз* 
дзынæи æмæ алы бон дæр мæ уарзоны уыидзынæн, ды та ам 
куы баззайдзынæ... Æви сахуыр дæ? Уый хорз нæу, Шарик. Цьь 
фæнды удгоймаг дæр йе ’дзæллаг уавæрыл куы сахуыр уа æмæ 
йæхицæи хуыздæр хъысмæт куы нал агура, уæд сæфт у, æмæ 
йæ мæрдтимæ баныгæиыи хъæуы. Цæй, æз цæуон æмæ та чи- 
ныджы кæсон, фыццаг фæлварæнæй фоидз куыд райсон, афтæ. 
Ды ахæм хъуыддæгтæн ницы ’мбарыс æмæ амондджын дæ. 
Куыдзы амонд... Мæиæн дæр мамæ ахæм амоид цæттæ кæны. 
Нæ, Шарик, æз дæ цардыл кикуы сразы уыдзынæи- Фæлтау мæ- 
лæт райсдзынæи. 
Асель куыдзы иунæгæй ныууагъта æмæ тъахтиныл æрбадт. 
Чиныджы кæсы, фæлæ дзы йæ сæрмæ ницы цæуы. Иæ цæстыты 
размæ лæууы Аланы сурæт æмæ йæ хъуыды кæнын нæ уадзы. 
Иæ зæрдæ та æнахуыр рæсугъд æнкъарæнтæй байдзаг. 
«Рæхджы нæ хъыгдарæг нал уыдзæи, Алан. Дыууæ къуы- 
рийы ма бафæраз...» — йæхинымæр дзуры йæ уарзонмæ. 
— Асель! — хъуысы йæм кæртæй йæ мады хъæлæс. Ацы бон 
цæй тагъд æрбацыди цымæ? Мæлæты цикхуыз у. Æвæццæгæн 
та йæм исты ’фтиаг æрбахаудта. Дзуапп ын дæтта æви нæ? 
Чызджы йæ бынатæй фезмæлын дæр нæ фæнды. Кæд æм ардæм 
æрбацæуа, уæд — хорз, кæд не ’рбацæуа, уæд та — уæлдай хуыз- 
229 

дæр. Дысон æй Аланимæ цæхæрадоны кæй раййæфта, уыйтых- 
хæй абонрайсом йе ’рфыджы цыдæр мигъ бадти, ныр та фæс- 
къæвда хуры хуызæн рангæс. Йæ ном дæр ын цы фæлмæнæй 
æрбадзырдта. Саджы род та дзы дзæгъæлы нæ рауад... 
Сылгоймаг бетои хизæнтыл хъæлдзæгæй суад æмæ тыргъы 
фæмидæг, фæлæ уайтагъд фæстæмæ фездæхт, цыма хæдзары 
лæджы мард баййæфта. Иæ цæсгом ныффæлурс, адæргæй йæ 
къах айсын дæр нал фæразы, афтæмæй йæхи дуары ’рдæм æп- 
пары. 
«Æвæццæгæн, рудзынгæй кæйдæр ауыдта, æмæ дзы йæ зæр- 
дæ нæ барухс»,— худы йыл йæхинымæр Асель. Раздæрау æй 
æгæрон уарзтæй нал уарзы æмæ йын йæ хъыг дæр йæ зæрдæ- 
мæ у.ый бæрц хæстæг нал исы. 
Дибæ дуары цурмæ бахæццæ, фегом æй кодта, кæмæдæр 
къухæй амоны, ардæм ма æрбацу, зæгъгæ, фæлæ йæм уый нæ 
хъусы, æмæ сылгоймаг æвæндонæй фæстæрдæм цæуы. Асель 
.сцымыдис, йæхиуыл дæр ма схæцыд. Уыцы бурхил лæппу та. Иæ 
къух ыл ауыгъта æмæ тъахтииыл æр:<уыссыд, чиныджы кæсы. 
— Ды мын хъазын æнхъæл дæ, æвæццæгæн, мæ буц мад!— 
хъуысы йæм уазæджы тызмæг хъæлæс. 
— Мæ мард феи, Инал, ныццыдтæн дæм, фæлæ уазæгуаты 
нæ разыидтæ,— йæхи рæстытæ кæны Дибæ. 
Асель фыр дисæй йæ бынаты пыкдзыг. Ныхасгæнджытæм 
йе ’ргом аздахын дæр нал уæнды. Фыццаг хатт уыны йæ мады 
ахæм лæпстæхуыз хъæлæсы уагæй дзургæ. 
— Мæ чызджы моймæ дæттын, æмæ ауыгъды хуызæн дæи. 
«Ома куыд «моймæ дæттын»? Знон ын йæ минæвæртты «хъи- 
ладзагъдæй» куы сырдта. «Мæнмæ нырма чызг дæттинаг нæма 
ис» ын куы загъта. Цæрæгæи мæ дæтты, æвæццæгæн»,— хъуы- 
ды кæны Асель. 
— Иуæн йæ цард фехæлдтай, иинæмæн та йæ аразгæ кæ- 
«ыс, нæ? — йæ хъустыл уайы лæппуйы былысчъил ныхас. 
— Дæуæн дæр æй сараздзынæн, мæ хæдзар, фæлæ уал Асе- 
лы дзæбæхæй арвитæм. Дæ хо куы у... 
«Æз та йын кæцырдæм хо дæн? Мамæ афтæ куы загъта: ди- 
горайаг лæппу у, æмæ йæм фæкæсын хъæуы»,— уыцы хъуыды 
цæстыфæныкъуылдмæ чызджы сæры атахт, æмæ дзы йе уæиг- 
тæ ныррызтысты. 
— Мæиæн хо нæй! Зæххыл мын ничи ис æппындæр! Хæрам- 
дзинад мæ зæрдæйы ныффидар, æмæ йæ уидæгтæ рæдувын дæр 
нæ комынц! — мæстыйæ дзуры уазæг. 
— Дæ тæригъæдджын мад дын æй ссыгъдæг кæндзæн, мæ 
хъæбул. Йæ риумæ та дæ æрбалхъивдзæн... 
— Æмæ уæд цы аивдзæн мæ царды?! Мæ зæрдæйæ мын чи 
230 

стондзæн, фондз æмæ ссæдз азы дæргъы цы хъизæмæрттæ бав- 
зæрстон, уыдон?! Нæ, мæ буц мад, дзæм-дзæмы донæй мæ куы 
æрæхсай, уæддæр мæ мард æикъарæнтæ нал райгас уыдзысты!.. 
— Ныххатыр мын кæ, мæ хъæбул. Зонын æй, дæ разы стыр 
тæригъæдджын дæн, фæлæ... Иу чысыл-ма банхъæлмæ кæс. 
Куыддæр мæ чызджы бабиноныг кæнон, афтæ... 
— Дæ чызгæн цы кæныс, уый мæ хъуыддаг нæу! — йæ ныхас 
ын æрдæгыл фескъуыдта Инал. — Ахæстæтты бадгæйæ ма мæ 
цæсгомы цы ’фсармы цъыртт баззад, уымæй дын ард хæрын, 
цыбыр рæстæгмæ мын Гулистаны хæдзар куы нæ балхæнай, 
уæд дæ æз физонæгау цæхæрмæ сдардзынæн! 
— Балхæндзынæи, мæ къона, балхæндзынæн, æцæг рæвдз- 
дæр ацу. Нæ лæг дæ куы ’рбаййафа, уæд мын ам цæрæн бынат 
нал уыдзæн,— йæ хъуыры цъар ивазы Дибæ. 
— Æмæ дæ дзæгъæлзад фырт кæй дæн, уый йын æнæмæнг 
дзурын хъæуы? 
— Уыцы дзырд ферох кæ, мæ хæдзар: иæ дыууæйы дæр 
æгад кæны. 
— Уый дæ раздæр зонын хъуыд. Уæ монцты фæдыл адзæ- 
гъæл вæййут, стæй уæ цæсгæмттыл ныххæцут... — йæ фындзы 
бын хъуыр-хъуыр кæиы Инал. 
— Дæ мадмæ цы дзыхы уагæй дзурыс, гормон? — тæригъæд- 
даг хъæлæсæй йын уайдзæф кæны Дибæ. 
— Мæ мад... Каед мадæлтæ иууылдæр ахæмтæ вæййынц, уæд 
зæххы бынмæ ныххауæнт! 
— Равдздæр ацу, мæ къона, науæд мæ байсафдзынæ. 
— Цæуын, цæуын! Æхца мын ма ратт, фæлæ мæ дæ хæдза- 
рæй сур. Хорз мад мын и, æвæдза. Чи зоны, хæлæггæнджытæ 
дæр мæм фæуа... — былысчъилæй та дзуры Инал. 
— Дæ мад дын æгас куы уа, уæд дæ æнæ ’хцайæ нæ ныу- 
уадздзæн,— сдзырдта Дибæ æмæ бетон асинтыл хæрдмæ сыз- 
гъордта, фондз туманимæ æруад æмæ сæ Иналы къухты фæ- 
сагъта. — Гъа, мæ хæдзар, æцæг-иу ардæм мауал ссу. Куыддæр 
мæ февдæла, афтæ дæм мæхæдæг ныууайдзынæн. 
— Хорз, хорз, мæ буц мад,— бæлвырд фæхъæлдзæгдæр 
Инал. — Куыд кæсын, афтæмæй æвзæр сылгоймаг нæ дæ. Гъер 
ма мæ фыд ахæм зæрдæхæлар куы разынид... 
— Уый мауал агур: йе ’цæг дунемæ ацыд. 
— Хъыг мын у, фæлæ йын цы бакæнон? Рухс дзæнæты ба- 
дæд,— хъазгæмхасæн дзуры Инал. Иæ мадмæ йæ чъылдым раз- 
дæхта æмæ ацыд. Дибæ кæрты къуымты скатай, куы цъылын- 
мæ февналы, куы, къранты цур цы стыр тас и, уымæ. Хæдзары 
та фæмидæг, фæстæмæ æруад, цæхæрадонмæ ахызт. Иæ чыз- 
джы тъахтиныл дæлгоммæ хуысгæйæ ауыдта æмæ фестъæлфыд. 
231 

Хъал у æви фынæй? О хуыцау, хъал æй ма фæкæ! Асель ам и, 
Дибæ уый куы зыдтаид, уæд Иналы дзурын уагъта? Йæ хур- 
хы уадындзтæ йын дæндагæй бахсыдтаид! 
— Асель,— дзуры йæм саст хъæлæсæй, фæлæ чызг змæлгæ 
дæр нæ кæны. Мад æм уарзæгой цæстæй кæсы. 
— Ды мын дæ амонд ссар, æндæр мæн ацы дунейæ ницыуал 
хьæуы,— зыр-зыр кæнынц йæ былтæ. 
25 
Егъау хуры чъил цыма аргъауы сиахъ у æмæ æндонриу хæх- 
тимæ йæ хъару æвзары, уыйау се ’хсæнмæ ныххызт æмæ уыр- 
дыгæй йæ цæхæр арвы дзыхмæ кæлы. Иæ сырх фæттæ фæздæг- 
хуыз æврæгътыл æхсы æмæ сæ туджы ’вдулы. 
«Æрдз куыд курдиатджын у, æвæдза. Ахæм æмбисонды ныв 
сараз. Æврæгътæ бынтондæр цæф хъуазы хуызæн куыд сты»,— 
арвмæ кæсгæйæ, хъуыды кæны Асель. Айфыццаг Шокир æмæ 
Карим цы хуыцауыуарзон цæрæгойтæ амардтой, уыдон та йæ 
зæрдыл æрбалæууыдысты, æмæ йæ маст нæ риуы сабухта. 
«Гуымиры тых царды уæлахиз цæмæн кæны цымæ?» — фæрсы 
йæхи, фæлæ йæ фарстæн дзуапп раттын нæ фæразы. 
«Хæрæг кусы, æмæ бæх хæры. Калм хæфсы æгъатырæй ны- 
хъуыры. Бирæгъ тæрхъусмæ лæбуры. Къолопийæ æвзæрдæр ма 
цы уа, зсмæ иын уый дæр нæ туг цъиры. Иу хъуамæ иннæйы 
хæра, иу хъуамæ иннæуыл гадзрахатæй цæуа. Уый æрдзы фæтк 
у, æрмæст уавæртæм гæсгæ цъæх гæккуыринау йæ хуыз раив- 
баив кæны»,— хъуысынц æм йæ мады дæрзæг иыхæстæ. Кæд 
раст у, мыййаг? Æмæ уæд уый цæй цард у? Цæмæн дзы ’взæры 
адæймаг? Тухæнтæ кæнынмæ? Дибæ карз сылгоймаг у, Рустам 
та, нæлгоймаг уæвгæйæ,— лæмæгъ, æмæ йæ усы къухты удха- 
рæй мæлы. Цæмæн? Тыхджын æмæ лæмæгъæн иумæ фидыдæй 
цæрæн цæуыннæ ис? Кæд Аланимæ уыдон дæр лæмæгъ сты? 
Нæ, Алан лæмæгъ нæу! Чифæнды дзы цыфæнды зæгъæд, æр- 
мæст лæмæгъ — нæ! Асель йæхæдæг у, æвæццæгæи, лæмæгъ. 
Ныфсхастдæр куы уаид, уæд афонмæ йæ мады ’вастæй йæ уар- 
зонимæ бацардаид. Цы боны хорзмæ ма æнхъæлмæ кæсы цы- 
мæ? Цалынмæ йæ Дибæ Цæрæгæн ратта, уæдмæ? Нæ, уый ни- 
куы уыдзæн! ДибæДибæ... Куыд æгъатыр дæ, куыд... Де ’на- 
хъом сабийы искæй æвджид бакæ æмæ дæхицæн æнцад æрцæр. 
Иæ зæрдæ куыд бакуымдта цымæ? Асель йæ хъæбулæй ницы 
хуызы фæхицæн уаид. Цыфæнды дзæгъæлзад дæр ын уæд! Цы 
уæлдай у? Алчидæр ацы дунемæ амондагур рацæуы. Æмæ йæ 
дæ зæрдæйы хъармæй æнæ хай фæкæ... Кæнæ дын дæ чызджы 
йæхицæй фылдæр чи уарзы, уымæ бацу æмæ йын йæ сыгъдæг 
æнкъарæнтæ дæ давд æхцатæй æлхæн... Асель та йыл йæ зæрдæ 
232 

дардта. Иæ, ахæм адæймагыл æууæндын фыдраконддзинадæй 
уæлдай нæу. Иæ иу хъæбулыл гадзрахатæй чи рацыд, уый ин- 
нæуыл дæр нæ бацауæрддзæн. Кæдæй-уæдæй йæ цæстæй ракаст. 
Дарддæр ын æнхъæлмæ кæсгæ нал у. Куыддæр ма йын Алан 
ской кæиа, афтæ йемæ ацæудзæн. Уæвгæ ма йын йæхимæ дæр 
цы ’нхъæлмæ кæсы? Райсом автобусы сбаддзæн æмæ йæм афар- 
дæг уыдзæн. Æрмæст ыл дзæбæхæй сбон уæд... 
Дибæ цæхæрадонмæ æрбакаст æмæ йæ мидбылты бахудт. 
Чысыл раздæр Иналимæ удаистæй кæй ныхас кодта, уый дæр 
дзы ’рбайрох. 
— Райхъал дæ, мæ къона? — фæрсы йæ чызджы. 
«Мæлæты фæлмæнæй мæм дзуры. Æвæццæгæн та мæ Цæрæ- 
гæн дæтты»,— йæхинымæр ыл худы Асель. 
— Рабад, рабад, мæ хæдзар: ныртæккæ нæм уазджытæ æр- 
бацæудзæн. 
— Шокиры минæвæрттæ ма уæд? — æлхыскъ æй кæиы 
Асель. 
— Æнæбайрайгæ дзы скæн дæ Шокирæй! 
— Цæмæй нæ цæуы дæ зæрдæмæ? Бонджын лæг мын куы 
агурыс,— мæстæй йæ мары чызг. 
— Уыцы залыммæ смой кæныны бæсты де ’фцæгыл мæ- 
гуыргуры хызын бафтау. 
— Чи дын дзы гæвзыкк у, чи — залым. 
—»■ Уый дæуæн загъдæуа. Адæмы мыггаг лæппуйы дæ къах- 
фындзæй къуырыс, кæм цы ’взæр и, уыдон та дæхиуыл арда- 
уыс. 
— Æз никæй ардауын мæхиуыл,— фæтæргай Асель. — Иуы 
уарзын æмæ йæ уарздзынæн. 
«Фæстаг хатт ма мæ стох кæнын бахъæудзæни йемæ. Фыд- 
цæрдтытæ мæ æндонау бахсыстой, æндæр ахæм зындзырд би- 
нонтимæ чи бафаёразид. Иу дæр дзы уисæн нæ кæиы, гауыри- 
массыдзтæ! Сæ туг маргæн бæззы, уыййеддæмæ ма дунемæ ис- 
куы ахæм æмбисоид æрцыди? Æз ын æхсæвæй-бонæй йæ амон- 
дыл тыхсын, ай та мын кæйдæр æнæхæдзар къæбылайыл са- 
гъуыд. Уæвгæ мæхион дæр... Дæлдзæх фæуæит сæ дыууæ дæр, 
кæд сæ хуыцау мæ фыдбылызæн нæ радта! Уынджы къæйыл чи 
схъомыл, уыдонæй мæ ничи хъæуы фыртæн дæр æмæ сиахсæн 
дæр!» —хъуыды кæны йæхинымæр Дибæ, тъахтиныл йæ чыз- 
джы фарсмæ æрбадти. 
— Ахæм дзæбæх къаба дын балхæдтон æмæ... Цом-ма, 
фен æй. 
— Мæ зæрдæ та мын бибитæй æлхæныс? Ницы дын дзы 
рауайдзæн, мамæ. Цæрæг ма мæн тыххæй ацы кæртмæ куы 
’рбахиза, уæд æй æз... уæд æй æз... 
23* 

— Ацы хатт ма йæ æрбауадз, стæй дæ куыд фæнды, афтæ. 
Хуыцауы хатырæй, ма мæ фæхудииаг кæн,— йæ хъуыры цъар 
ивазы Дибæ. 
Уынгæп сæм рог машинæйы уынæр æрбайхъуыст, стæй дуар 
æрбахостггуыд. Дибæ йæ быиатæй фестад æмæ кæртмæ азгъорд- 
та. Дуармæ йæ бахæццæ æмæ сырхцæсгомджын къамбецы йас 
лæгæн йе ’обахызт баиу сты. 
— Гъей, фысымтæ, æмбæлы уæм?! — кæрты зæлы уазæджы 
барджын хъæлæс. 
— Æмбæлы, æмбæлы. Табуафси, мидæмæ,— йæ къухы фæ- 
тылдæй йæ агъуыстмæ хоны Дибæ. 
— Бузныг, бузныг. Мæхи зæрды дæр афтæ ис. Иугæр айонг 
æрбацыдыстæм, уæд ма гæды митæ цы кæнæм, и?! Ха-ха-ха! — 
лæг йæ хъæлæсы дзаг ныххудт, æмæ цæхæрадоны куыдзсрæйд- 
та. — Уæллæ-гъи, замманай кæрт сарæзтай, Дибæ. 
— Нæхицæн мæгуыры тухæнтæ кæнæм... 
— Цы? Мæгуыры тухæнтæ, зæгъыс? Ха-ха-ха!. Уæллæ-гъи, 
мæгуыры каст нæ кæнут. Хуыцау уын бирæ раттæд, х^ыцау.— 
Уазæг кæотыл йæ цæст ахаста æмæ ма, йæ хъæлæс фæныллæг- 
дæр кæнгæйæ, йæ ныхасмæ хъуыддагхуызæй бафтыдта: — Уæд- 
дæр дзы нæхи сылгоймæгтæн æмбал нæй, сæ мард макуы фе- 
сæфа. Кæм балæууынц, уым сæ къухвæд Æрфæны фæдау сæрт- 
тивы. Не ’фсин дæр бон-изæомæ æсЬснайгæ кæны. Цыма мæз- 
джытмæ хизыс, уыйау хъуамæ къæсæргæрон дæ дзабыртæ ра- 
ласай. Ха-ха-ха! 
Куьгдз ын йæ бæзджын хъæлæс нæ бауарзта æмæ йыл цæхæ- 
радонæй рæйы æмæ рæйы. Лæг асинтыл схызт, тыргъы дуарыл 
бахæцьтд æмæ йæ туфлитæ ласынмæ фæци. 
— Дæ хуыцауы хатыр бакæ, ма сæ ралас,— лæгъстæ йын 
кæны Дибæ, фæлæ йæм уазæг нæ хъусы. Гуыбырæй йæ, æвæц- 
цæгæн. йе стыр гуыбын хъыгдары æмæ æфсæст галау нæты. 
— Ай мæнæ диссаджы музеймæ куы ’рбахаудтæн, уæд æм 
чъизи дзабырты цы зæрдæйæ бахизон? Уæллæ-гъи, сымах хæ- 
дзары цур махæн нæ мæгуыр къæс кæркдоны кад дæр нæ атæр- 
дзæн. Ха-ха-ха! 
Дибæ, уазæгæн фæсмын дзабыртæ йæ разы куы авæрид, 
ууыл архайы, фæлæ мидæмæ кæуылты бахиза, уый нæ зоны æмæ 
лæджы чъылдыммæ катай кæны. 
— Рахизырдыгæй дын — дзабыртæ... Фæлæуу-ма, æз сæ мæ- 
хæдæг райсон. 
— Æмæ мæнæн мæ къухтæ хуыскъ бауыдзысты? Æз нырма 
уытт-уытгæнгæ лæппу дæн! Ха-ха-ха! 
Уазæг йæ астæу сраст кодта æмæ мидæмæ бахызт. Цæрæг 
234 

цыма уымæ æнхъæлмæ каст, уыйау кæрты дуарæй йæ сæр æр- 
бадардта. 
«Мæ зæрдæйы гуыпп-гуыпп мæ куы нæ хъыгдарид, уæд цæ- 
рын цы хъæуы? Кæм и цымæ Асель? Куы нæ мæ фенид. Уый 
мын мæ фæндаг æрæхгæдта, æз та йæм ногæй мæ цæсгом æр- 
батардтон. Уæвгæ... Хуыцау, зæхх — æвдисæн, сæхæдæг мæ куы 
нæ бацагуырдтаиккой, уæд сæм мæ къах дæр нал æрбавæрд- 
таин. Ардæм дæ чи æрбахуыдта, уый хорз куы зоныс, уæд ма 
дæхи цы рæстытæтæ кæиыс? Ницы йæ зоныи. Раст зæгъгæйæ, 
гуырысхо кæнын, фæлæ... Уæдæ Аселæй цæмæн тæрсыс? Дæ 
уарзон чызг цыфæидыйæ дæр дæ къухы куы бафтид, уымæ бæл- 
лыс, æмæ цы не ’мбæлы, ахæм мадзæлттæй архайыс...» 
Цæрæг йæхи æфхæры, фæлæ йæ фæнд аивын нæ фæразы. 
Кæрты къуымты сабыргай зилы. Кърантмæ бацыд, дзуццæджы 
’рбадт, сатæг доимæ йæ къухтæ дары. Аселы цæхæрадонæй ра- 
хизгæ ауыдта æмæ фестад. 
— Дæ изæр хорз,— тыххæйты сфæрæзта зæгъын. 
— Мæнмæ гæсгæ, махæн айфыццаг иæ ныхас ахицæн... — 
уайдзæфгæнæджы хъæлæсæй йæм дзуры чызг. 
— Хатыр. Мæ бон дæм байхъусын нæ баци. Æгæр зынаргъ 
мын дæ. 
— Алчи уæ йæхи мæт кæны, мæн та фæрсæг дæр нæй. Зонд- 
джын куы дæ, ахуыргонд, куыннæ мæ æмбарыс? 
— Зæрдæ хивæнд у, сæры коммæ нæ кæсы. 
— Дæ минæвары акæн. Мæнæн мæ зæрдæмæ æндæр лæппу 
цæуы. Дæу нæ уарзын. 
Цæрæгæи йе уæнгтæ адон сты. Фыр мæстæй йæ къухты зыр- 
зыр цæуы. Нæ, æгæр бирæ йын фæбарста, æмæ йæ ацы хатт аф- 
тæмæй нал ауадздзæн! Хъуамæ йын йæ зæгъинæгтæ иууылдæр 
зæгъа! Йæхицæн цьт ’нхъæл у цымæ?! Дæлæмæ дæр, уæлæмæ 
дæр!.. 
«Фæлæуу, дæхиуыл фæхæц,— дзуры йæм йæ мидхъæлæс. — 
Æфхæрæи ныхæстæй ницы рамбулдзынæ. Фæлтау æм дæхи 
ауадз æмæ дæ къухы исты бафта». 
Æдзух уый цæмæн бары, æдзух?! Иннæтыл æппындæр ницы 
хæс и?! 
— Хъус-ма, Асель, дзæгъæлы мæ æфхæрыс,—фидарæй дзу- 
рын райдыдта усгур, фæлæ йын цыдæр тых йæ дзых ахгæдта: 
«Дæ масты фæдыл ма ацу. Аныхъуыр æй, æмæ дын уый фæстæ 
æнцондæр уыдзæи, науæд та...» 
Нæ, йæхи бауромыны хъару йæм нал разынд. Иæ хиуарзон- 
дзинад ын цъыфы куы нæ сызмæстаид, уæд ма — гъа, фæлæ 
ныр... 
235 

— Ардæм мæ дæ мад куы нæ æрбакодтаид, уæд уæм мæ 
къах дæр нал æрбавæрдтаин. 
— Цы?! Мамæ?! — æнæууæнк каст æм кæны чызг. 
— О, о, дæ мад. Уый мæ раздæхта. Æз æнхъæл уыдтæн, дæ 
зæрдæйы уаг дын зоны... 
Дибæ асинтыл æрызгъордта æмæ йæ чызгмæ бустæхуызæй 
сдзырдта: 
— Ауай уæртæ нæ сыхæгтæм, ам дæ ницы хъуыддаг ис! Ды 
та мидæмæ рацу: де ’мбал дæм æнхъæлмæ кæсы,— фæлмæндæ- 
рæй дзуры усгурмæ. 
Цæрæг тыргъмæ йæ фæдыл схызт. Чи зоны, кæд Аселы зæр- 
дæ фæсæттид... Куыд вæййы, цы вæййы... 
Асель цавддурау йæ бынаты лæууы. 
«Ау, мамæйы цæсгом ахæм æгад мн бакæнын куыд бахъæ- 
цыд? — ногæй æмæ ногæй фæрсы йæхи. — Дæ чызгæн дæхæдæг 
усгур æрбахои. Уымæй ма æгаддæр хъуыддаг цы уа?! Нæ, Цæ- 
рæг мæ сайгæ кæны. Цæмæй йыл мæ зæрдæ ма фæхуда, уый 
тыххæй мамæйыл тугтæ мысы». 
Чызгæн йæ сæр тъæппытæ хауы. Цæхæрадонмæ бацыд æмæ 
тъахтиныл æрбадт. Цы кæна дарддæр? Цæрæг æй кæй нæ хъæ- 
уы, уый йæ мадæн куыд бамбарын кæна? Алан йæ мой у... О, 
йе ’вдисæндар! Куыд дзы ’рбайрох и цымæ? Фыр тыхстæй йæ 
сæрызонд фæдзæгъæл æмæ... Рæвдздæр æй рахæссын хъæуы. 
Æрмæстдæр æй уый фервæзын кæндзæн. 
Асель бетон асиныл хæрдмæ сызгъордта, йæ уаты фæмидæг 
æмæ йæ чумæданы дзаумæтты бынæй йæ къайады ’вдисæндар 
фелвæста. Иннæ уатæй йæм Цæрæджы минæвары худын хъуы- 
сы æмæ йæхимидæг тыхсы. Дибæ мидæмæ æрбахызт æмæ йæ 
фæрсы: 
— Ам цы кусыс? 
— Ницы. 
— Æрсабыр у, мæ чызг. Цæрæгмæ куы смой кæнай, уæд æй 
бауарздзынæ. Ахæм зондджын у æмæ диссаг. 
— Уый зондджын куы уаид, уæд мæ иыхæсты фæстæ ардæм 
нал æрбацыдаид. 
— Цы та йын загътай?! — æрбамæсты йæм Дибæ. 
— Фæстаг хатт ма дæ курын, мамæ, сæхимæ йæ арвит, на- 
уæд ын ме ’вдисæндар фенын кæндзынæн, æмæ фæхудинаг уы- 
дзынæ! 
— Цавæр æвдисæидар? 
— Мах Аланимæ айфыццаг къайады хæдзары нæ къухтæ 
æрфыстам. 
— Сайгæ мæ кæныс! Кæм и?! — йæхиуыл тыххæй хæцы Ди- 
бæ. Иæ чызг æм тæнæг кæрдæгхуыз чиныг æвдисы. 
236 

— Дæхи у? 
— О. Гъа, фен æй. 
Дибæ йæ райста, цырагъ ссыгъта, æвдисæндар рафæлдæхта 
æмæ йæм æдзынæг кæсы. 
«Æрхъæцмæ дæр кæуыл нæ хъæцыдтæн, æхсæв-бонмæ йæ 
хуыссæны уæлхъус фу-фу кæмæн кодтон, уый мын ныр мæ зæр- 
дæйы уидæгтæ бындзарæй куы рæдувы, уæд цы кæнон? Æвир- 
хъау бæллæхæй йæ куыд бахизон? Хъæддых æм фæлæууын хъæ- 
уы, науæд стыр рæдыд æруадздзæн!» — хъуыды кæны йæхины- 
мæр, æвдисæндарæй Аселы уадул ныццавта. 
— Хъахбай, ды мæ чызг уæвыны аккаг нæ дæ! Мæ дзидзийы 
бæсты дын марг цæуыннæ бадардтон цымæ?! 
— Уый хуыздæр уыдаид, бæргæ. 
— Мæнæ мæ куыд фæхудинаг кодта! Ныр ма уыцы лæгтæн 
цы зæгъон?! — йæ хурхы уадындзтæ ныттынг сты, афтæмæй су-. 
су-бусу ныхас кæны Дибæ. 
— Арвит сæ. Æз Цæрæгмæ никуы смой кæндзыиæн. 
Дибæйы ныр дæр нæма уырны, йæ чызг йæ коммæ нæ ба^ 
кæсдзæн, уый. Ау, фæстæмæ йæм сдзурын чи нæ уæндыди, æр- 
махуыр уæрыккау æдзух йæ фæдыл чи цыди, уый ныр йæ ных- 
мæ æрлæууын бафæраздзæн? Нæ, хъуамæ йæ æртасын кæна. 
Хуыцау, зæхх — æвдисæн, йæ цард ын аразы. 
Дибæ Аселы ’вдисæндар аскъуыдта æмæ йæ дыууæ дихæй 
къуыммæ баппæрста. 
— Æз Цæрæджы фæстæмæ уый тыххæй нæ раздæхтон æмæ 
йæ мæ хæдзарæй атæрон! Фæлтау дын дæ хурхыл кард сæвæр- 
дзынæн! Кæд мын мæ хорздзинæдтæ æндæр не ’мбарыс, уæд 
мæн чызг нал хъæуы! — фидарæй загъта æмæ уатæй рацыд. 
Асель ныфссастæй кæртмæ ахызт. Цы хъуыды кæна, уый нæ зо- 
ны. Æрæджы дæр ма табу кæмæ кодта, уыцы сылгоймаг æм 
иблисæй разынд, æмæ йæ зæрдæ сафтид. Ахæм мадимæ куыд 
цæрдзæн дарддæр? Цыфæнды куы фæуа, уæддæр ын ам ныл- 
лæууæн нал и. Ахсæв æм хъуамæ Алан фæзына, æмæ йемæ 
ацæудзæн. Нырмæ дæр йæ коммæ дзæгъæлы нæ бакаст. Иæ мад 
æй Аланæн нæ ратдзæн, уый хорз куы зыдта, уæд ма цæмæ 
каст? Ацы мæнгард дунейы ныфсхастдæр уæвын хъæуы, науæд 
дæ адæм сæ къæхты бын ныссæнддзысты. Ишййарæг мад йæ 
чызгыл кæм нæ ауæрды, уым ма йын иннæтæ цы фæуыдзысты? 
Ницы. Æмæ ма уæдæ йæ каст цæмæ у? Алан æм рæвдздæр куы 
фæзынид, уæд ацæуид, бæргæ. Ехх!.. Рустам кæртмæ æрбахызг. 
Иуварсырдæм зына-нæзына цуды. Æвæццæгæн та йе ’мбæлтти- 
мæ арахъхъ банызта. Иæ зæрдæйæ мæлынмæ æрцæуы, уæддæр 
йæхи нæ хъахъхъæны. 
— Ам цы лæууыс, мæ чызг?.— фæрсы Аселы. 
237 

Асель æм бауад æмæ йæ хъуырыл атыхст. 
— Фервæзын мæ кæ, папæ. 
— Цы кæныс? Дæ гæртт-гæртт куы цæуы. 
— Минæвар нæм æрбацыд... Мамæ мæ Цæрæгæн дæтты... 
— Ма тæрс, мæ чызг, æз æй ныртæккæ арвитдзынæн,— зæр- 
дæ йыи æвæры Рустам. Асинтыл хъавгæ схызт æмæ мидæмæ 
бацыд. 
Чызгмæ цæхæрадонæй куыдзы рæйын æрбайхъуыст æмæ фæ- 
гæмæл. Талыигмæ æдзынæг кæсы, фæлæ дзы йæ цæст ницы 
ахсы. 
— Асель, Асель,— мынæг хъæлæсæй йæм дзуры Алан. 
Чызг цæхæрадоны фæмидæг æмæ йæ уарзоиы хъæбысмæ йæ- 
хи баппæрста. 
— Мæ зæрдæ ратоны, Алан. Цæрæг æмæ йæ минæвар ми- 
дæгæй сты. 
-— Зоныи æй. Ардæм куы рацыдысты, уæд мын мæ хæрзгæ- 
нæг фехъусын кодта хабар, æмæ дæм æвæстиатæй ратындзыд- 
тон. Машииæ нæм хъæуы бын æихъæлмæ кæсы, Асель, æмæ 
рæвдздæр цом, науæд байрæджы уыдзæн. 
— Иу чысыл ма банхъæлмæ кæсæм. Ау, мамæйы йæ хъæбу- 
лы фенамонд кæнын куыд бафæнддзæн? Бирæгъ дæр ма йæ 
лæппыны хорздзинадмæ куы бæллы. 
— Адæймаг бирæгъæй æгъатырдæр у. Иæ мондæгтæн æф- 
сис нæ зоны. Мæгуыр лæг давд æхцатæй куы схъæздыг уа, уæд. 
дзы уымæн та æмбал нæй. 
Тыргъы дуар байгом æмæ уазджыты худын райхъуыст, стæй. 
Дибæ æмæ Цæрæджы минæвар æддæмæ рахызтысты. 
— Куыд кæсын, афтæмæй Рустамимæ уæ ныхас кæрæдзи- 
уыл нæ бады,— хъуыдыдзастæй дзуры лæг. 
— Уæртæ срасыг æмæ, цы дзуры, уый йæхæдæг дæр нал æм- 
бары, мæгуыр,— йæ сæр хъыггæнæгау дыууæрдæм тилы Дибæ. 
— Ардæм мæ чи рарвыста, уыдонæн цы дзуапп раттон? — 
фæрсы йæ Цæрæджы минæвар. 
— Абон — сабат, иннæ сабаты-иу уæ чындзы ахæссут. 
Асель адæргæй Аланы къухтыл ныззæгæл æмæ йæ зыр-зыр 
цæуы. 
— Уæллæй, Дибæ, бирæ лæгтæй лæгдæр дæ, æмæ мын æхсыз- 
гон у, æгайтма нæм дæу хуызæн сылгоймæгтæ ис,— хъуысы 
сæм Цæрæджы минæвары бæзджын хъæлæс. Лæг йæ дзыппæй 
æхцаты тыхтон систа æмæ сæ Дибæмæ радта. 
— Адон та цы сты? — фæрсы йæ Дибæ. 
— Фидауæггаг... Мин сомы... Цæмæй не ’рбацыд фидыдыл 
банымайæм... 
— Нæ хъуыди. Уæхи цæмæн батыхсын кодтат? 
238 

— Афтæ æмбæлы, афтæ,— ноджы фæтыхджындæр уазæджы 
хъæлæс, æмæ та йыл куыдз срæйдта. 
Рустам сæ цурмæ, цудтытæгæнгæ, рацыд. 
— Асель мæнæн мæ чызг у, æмæ йæ æз моймæ нæ дæт- 
тын! — дзуры фидарæй, фæлæ йæ ничи ницæмæ дары. 
— Мидæмæ ахиз, ай мæ бар уадз,— минæварæн агъуысты 
’рдæм амоны Дибæ. 
— Мæ сыгъдæг хъуыранæй уын ард хæрын, æз мæ удæга- 
•сæй ацы хъуыддаг сырæзын нæ бауадздзынæн, æм& йæ рагацау 
фехалæм! — йæ риу хойы Рустам. 
— Хорз, хорз. Ничи йæ дæтты. 
Уыцы ныхæстимæ Дибæ минæвары фæдыл тыргъмæ бацыд. 
Рустам кæртмæ æрхызт, талынг къуыммæ ныджджих. Рахиз 
къухæй йæ зæрдæсæр сабыргай сæрфы. Асель æм бацыд æмæ 
йæм æнкъардæй кæсы. 
— Мæ чызг, хуыцауæй дæ бауырнæд, ссæдз азы дæ мадимæ 
тох кæнынæй нал фæразын. Арахъхъæй мын æнаддæр ницы уыд 
зæххыл, æмæ йæ ацы иблисы тыххæй нуазын райдыдтон. Мæ 
зæрдæйы рыст мын-иу чысыл фæсабыр кодта.. Дæ мад сылгой- 
маг нæу, фæлæ — усбирæгъ. 
— Æгæр фæлмæн дæ, папæ. Алкæмæн дæр йæ гуымиры ми- 
тæ барыс, æмæ дæ сæрмæ схызтысты. Хъæлæсы дзаг дæ ныхъ- 
хьæр кæнын кæм фæхъæуы, уым гобийау дæ дзых ныххуыйыс. 
— Хъæр æдых адæймаг кæны, мæ чызг. Фæлмæн ныхас чи 
нæ бамбара, уымæ арвы нæрд дæр нæ бахъардзæн. 
— Ныббар мын, папæ, мæ дæрзæг ныхас, фæлæ ныл, мæн- 
мæ гæсгæ, нæ бæллæхтæ дæ лæмæгъдзинады аххосæй цæуынц. 
Æппæт хъуыддæгтæ барын фыдраконддзинадæй уæлдай нæу. 
— Мæ низыл мын низ мауал æфтау, мæ чызг. Лидзгæ ацы 
’лгъыст хæдзарæй, цалынмæ дæ нæ азар нæ басыгъта, уæдмæ. 
Алан хорз лæппу у. 
Рустамы йæ зæрдæ срæхуыста, æмæ фыр рыстæй йæ цæс- 
гом ныггæлиртæ. 
— Цы кæныс, папæ?! — йæ цонгыл ын фæхæцыд Асель. 
Алан дæр сæ уæлхъус алæууыд, æмæ йæ бандоныл æрбадын 
кодтой. 
— Ма тæрс, мæ чызг, ницы та мын уыдзæн,— йæ мидбылты 
бахудыныл архайы Рустам. Аланмæ йе ’ргом аздæхта. —Ды 
дæр ам дæ? 
— О, мæ фыд, æз æдзухдæр ам вæййын... 
— Бузныг, æгайтма мын мæ чызджы уарзыс. Цæугæут, мæ 
хуртæ, мауал лæуут. 
— Дæ зæрдæ мыл нæ фæхуддзæн, папæ? — æикъардæй йæ 
фæрсы Асель. 
239 

— Нагъ. Хуыцауы бар уæ кæнын. 
Алан йæ уарзоны къухмæ февнæлдта æмæ йыл уынджы 
’рдæм ахæцыд. 
— Цом лидзæм. 
— Лидзын мæ бæргæ иæ фæнды. Мæ фыды къæсæрæй хъуа- 
мæ сæрбæрзондæй ахизин, фæлæ мын уыцы хорздзинад мæ ма- 
ды цæст нæ уарзы. 
— Цом рæвдздæр! — тыхсы йæхимидæг Алан. 
— Цом. Ме ’ууæнк дыл æфтауын. 
Асель æм’æ Алан талыиджы атадысты. Рустамы низæфхæрд 
цæсгомыл æнкъард мидбыхудт дзир-дзур кæны. Дибæ кæртмæ 
æрхызт, йæ чызджы агуры, фæлæ йæ нæ ары. Йæ лæгмæ фæ- 
комкоммæ. 
-— Æрсабыр и. Æниу ма ма æрсабыр уæд, æмæ йын мæнæй 
уый Бабанайы митæ бакæна! Дзæгъæлы нæ фæзæгъынц: лæг — 
лауыз, ус — фæлдахæг. Æз мæ къухмæ цы хъуыддаг райсон„ 
уымæн фæсыкк уæвæн нæй. Мæ сагъæс дæр æмæ мæ цин дæр 
мæ чызг у. Цы фæци цымæ? Иæхицæн мацы фыдбылыз сара- 
зæд»,— цыдæр катай бахъуызыд Дибæйы зæрдæмæ. 
— Кæм и Асель? — фæрсы йæ лæджы. 
— Мауал æй агур. 
— Цæуыннæ? 
— Уымæн æмæ ам нал и. 
— Нынцъыхтай та æмæ ацу схуысс! — бустæ йыл кæны Ди- 
бæ, бырумæ бацыд, талынг цæхæрадонмæ кæсы. — Асель! 
Асель! Хуыцау æй йæхимæ фæхаста... 
— Кæд æз банызтон, уæддæр дæуæй æрвонгдæр дæн. Мæ 
чызгæн дæуау барвæндæй йæ цард нæ халын,— хъуысы йæм 
Рустамы хъæлæс. 
— Чи йын халы йæ цард?! — фæзылд æм ус. 
— Ды, ды, фæлæ дын дзы ницыуал рауайдзæн! — Бæлон 
къалатийæ аирвæзт æмæ арвы тыгъдады фæтæхы. Æз æй 
ауагътон, æз! — æхсызгонæй дзуры лæг. 
— Дæ зонд фæцыд æви?! 
— Уый дæуæн фæцыд дæ зонд! Æхца дын дæ цæстытæ сæх- 
гæдта, æмæ дæ алфамблай ницыуал уыныс хорзæй! 
— Стæ-ма, цæй! — йæ къух ыл ауыгъта Дибæ æмæ йе 
’ргом кæрты дуары ’рдæм аздæхта.—Цы ’рбаци цымæ уыцы 
’нæитыст? Дæу нæ фæрсын?!—фæзылд та Рустаммæ. 
— Æгъгъæд! Ам хицау æз дæн нырма, æмæ дын мæ чыз- 
джы цард халын нæ бауадздзынæн! 
Дибæ йæ моймæ дисмæ кæсæгау кæсы. Ссæдз азы дзы сым дæр 
никуы схаудта, ныр ыл дæс дзыхы базад. Кæд йæ цуры йæ лæг 
нæ бады, мыййаг? Кэед æм уыцы хъæр æндæр искуыцæй æрбай- 
240 

хъуыст? Нæ, йæ лæг у, Рустам. йæ бынатæй дæр ма сыстад. 
Цырагъы мынæг рухсмæ йæ цæстытæ знæт æрттывд кæнынц. 
Кæс-ма, хуыцауы хатырæй. Дибæйæн йе ’рмахуыр уæрыччытæ 
дæндагæй хæцын дæр куы зонынц, уый та сын æвæлмас цæрæ- 
гойтæ æнхъæл уыди. Сылгоймаджы фæтæн цæсгомыл былыс- 
чъил мидбылхудт фæзынд æмæ дзы нал хицæн кæиы. Уыцы 
мидбылхудт йæ фæдыл хорз хъуыддæгтæ кæй нæ расайдзæн,. 
уый Рустамæй хуыздæр ничи зоны, æмæ та йе уæнджы цыдæр 
тас фæмидæг, фæлæ йæхиуыл хæцы. Уадз æмæ Дибæ зона,. 
ссæдз азы лæджы хуызæн лæгимæ кæй фæцард, уый. 
— Алчидæр йæхицæн къабазджын хæстæджытæ агуры, сæр- 
хъæн, цæмæй бахъуаджы сахат йæ фарсмæ æрбалæууой, ды та 
дæ чызджы æнæбакæнæг, æнæбауромæгæн дæттыс! Дæ сæры 
зонд кæд бацæудзæн цымæ?! — йæ дæрзæг ныхас нæ уадзы 
Дибæ. 
— Мæн къабазджын хæстæджытæ нæ хъæуы, мæн адæймаг 
хъæуы, адæймаг, æмбарыс? 
— Æмæ дæм Цæрæг цы хъуаг кæсы?! 
— Ницы, фæлæ йæ мæ чызг нæ уарзы. 
— Бауарздзæн æй. 
— Гъемæ йæ агур уæдæ... 
— Дæ хъæлæсы уаг мæ зæрдæмæ нæ цæуы. Кæм и Асель?!— 
тызмæгæй йæ фæрсы Дибæ. 
— Къалатийæ аирвæзт æмæ арвы тыгъдады фæтæхы. 
— Æиæбайрайгæ дзы скæ дæ «арвы тыгъдадæй»! Ды лæг 
иæ дæ, фæлæ — къахсæрфæн хæррæгъ! Æз та — дæуæй æвзæр- 
дæр, демæ уал азы чи фæцарди! Уæвгæ мæ ардæм ме ’намонды 
къæхтæ æрбахастой, æидæр мæ цы федтаис, уый дæм бæрæг 
уыдаид! 
Дибæ йæ лæгмæ йæ чъылдым раздæхта æмæ дуары ’рдæм 
фæтындзы. 
— Æллæх! Мæ... мæлын... — йæ риумæ лæбуры Рустам. 
— Ницы та дын уыдзæи. Ды гæдыйау авдудон дæ. 
26 
Рынчыи йæ хуыссæны рафт-бафт кæны. Йæ сæр тъæппытæ 
хауы. Ие уæнгтæ сисын нал фæразы. Фæлмæи баз ын уираг ду- 
рæй хъæбæрдæр сси, æмæ куы йæ фарсыл æрхуыссы, куы го- 
баныл ныддæлгом вæййы. Рæстæгæй-рæстæгмæ йæхиуыл схæ- 
цы, фæлæ та уайтагъд фæстæмæ æрхауы. Иæ сабидугæй йæ 
цæстытыл цыдæр æвирхъау нывтæ уайы, æмæ сæ тæрсы. Мæнæ 
йæ фыды ус йæ уæлхъус æрлæууыд, хъæрæй йæ æлгъиты. Уæр- 
тæ йæм йæ фыд дæр æрбацæуы. Р1æ къухы — сывылдз лæдзæг. 
]б Цомзрг.ты Изатбсг 
241Г 

ТЗе ’рфгуытæ — куырмæлхынцъытæ. Æвæццæгæн та йæ нæмын- 
мæ хъавы. «Нæ, нæ!»—Алан ныхъхъæрзыдта æмæ йæ къухтæ 
йæ сæрыл авæрдта. 
«Ма мæ нæм, æз аххосджыи нæ дæн»,— дзуры йæм лæгъ- 
стæхуызæй, фæлæ йын уый йæ ныхæстæ ницæмæ дары, лæдзæ- 
гæй йæ хойы æмæ хойы. 
«Æз аххосджын нæ дæн! Дæ ус мыл тугтæ мысы!»—йæ тых- 
йæ бонæй хъæр кæны Алан. 
Чидæр ын йæ ныхыл хуылыдз хæцъил æрæвæрдта. Чысыл 
ын фенцондæр, æмæ сæнттæ нал цæгъды, фæлæ йæ гыццылæй 
йæ фыд куыд надта, уыцы тасæфтауæг нывтæ йæ цæстытæй нæ 
.хицæн кæиынц. Цæмæн-иу æй ныххоста цымæ? Ардыды ком, 
.дам, дур халы. Иоджы ма йæ къухæй дæр куы надтаид, фæ- 
лæ — сывылдз лæдзæгæй. Иæ сæр æмæ йæ зæнгтæ. Уыдон ын 
тынгдæр фæрисдзысты, уый зыдта... 
Иу хатт та йæ маргæ кодта. Цалдæр боны доны хъæстæ дæр 
нæ фæци æмæ æхсæвы йе ’рвадæлтæм ацыди. Мамæлайы къæ- 
бæрæй йæм фæкастысты, æмæ йæ хъарм агъуыстæй уазал къæс- 
мæ йæ къах нал рахаста. Сæ лæппуйы дæлфæдтæм æй схуыссын 
кодтой. Иæ фыдæй та йæм маст кæй æрхаудзæн, уый йæ фæсо- 
нæрхæджы дæр нал æрцыд. Æмæ æниу куыд æрцыдаид? Æп- 
пындæр æй куы ницæмæ дардта. Иæ фыды ус дзы исты амалæй 
куы фервæзтаид, ууыл архайдта æмæ йыл алы ’фсæнттæй йæ 
лæджы ардыдта. Алаиы-иу æрмæст уæд æрхъуыды кодта йæ 
фыд. Ацы хатт дæр æм йæ хъус ие ’рдардтаид, сенæйы йæ усы 
цъæхснаг хъæлæс куы нæ ныццарыдтаид, уæд. 
«Дысон-бонмæ та дæ уыцы сойдзæсгом мæ ныхмæ фæцар- 
.дыдта, нæ?!» (Афтæ йæ файнусты хуыдта.) 
«Мæн ничи никæуыл ардауы»,— йæ фындзы быи бахъуыр- 
хъуыр кодта Алан. 
«Уый ды мæиæн ма амон! Иу сахат сæм куы фæвæййыс, уæд 
дæр мæм куыдзы каст кæнын райдайыс!» 
«Хæринаг мын нæ дæттыс, æмæ сæм ацæуын». 
«Куыннæ дын дæттын хæринаг?! Уæдæ бон-изæрмæ пецы 
уæлхъус кæй тыххæй архайын?! Дæуæн марг бадар, марг! Уы- 
лынджы йас йеддæмæ нæма у, афтæмæй мæм ныридæгæн цы 
дзыхы уагæй дзуры! — цæмæй йæ йæ лæг хъуса, уый тыххæй арт 
уадзы ус. — Йæ гуыбын ын тынгдæр цы бон бафсадын, уыцы 
бон мæ фыдгой фылдæр адæмæн фæкæны!» 
«Æз никæй фыдгой кæнын». 
«Нæ дын зæгъын, нæ! Æз халонау ме уæны кæсын! Уыцы 
сойдзæсгом та йæ сифтыгъта, æмæ йæм нæ хъусыс?!» 
Уыцы ныхæсты фæстæ уаты дуары къæрцц фæцыд, æмæ 
Алан бамбæрста: аирвæзæн ын нал и. 
Г242 

«Лæппу, кæм уыдтæ дысон?!» — ихæн-риз ыл бафтыдта йа& 
фыды тызмæг хъæлæс. 
«Де ’фсымæрмæ». 
Афтæ йын барæй загъта. Кæд æй нæ фæнæмид, кæд ын йæ 
хистæр æфсымæры хатыр бакæнид... 
«Æмæ дæхицæн хæдзар нæй?!» — ныббогъ ыл ласта фыд. 
«Хæдзар ын куы уаид, уæд æхсæв-бонмæ уынгты лекка кæ- 
нид!» — йæ лæгыл арт æндзары ус. 
Лæппу агъуысты дуармæ сабыргай йæхи фæласы. Ацы хатт 
ма исты хуызы æнæ надæй куы аирвæзид, уæд йæ фыды æвас- 
тæй æппындæр никуыдæмуал ацæуид. 
«Дæу нæ фæрсын?! Хæдзар дын нæй?!» — Лæджы хъæлæс йе 
’ппæты бæрзонддæр къæпхæнмæ схызт. 
«Æмæ йыл уынджы исты куы ’рцæуа, уæд та адæм зæгъдзы- 
сты: «Иæ фыды ус æй ратардта!» Алы хатт дæр мæгуыр фыды 
устытæ вæййыиц аххосджын!»— артыл ма ноджыдæр фæтæген 
калы сылгоймаг. 
«Æз кæмæ дзурын?! Хæдзар дын ис æви нæй?!» 
Алан йæ сæр йе уæнты ’хсæн атъыста æмæ ныггуыбыр. Ехх,. 
къухæй йæ уæддæр куы фæнæмид! Цыфæнды тыхджын цæфтæн 
дæр бабыхсид, фæлæ та фыд йæ сывылдз лæдзæг къулæнцойæ 
райста. Æдзухдæр ын æй йæ цæстыты раз дары, иу минут дæр- 
дзы рох куыд нæ уа, афтæ. 
Лæппуйæн йæ сæрыл фыццаг цæф куы сæмбæлд, уæд йæ уа- 
ты фæмидæг. Кæд æм уырдæм нал бацæуид, кæд ын фæтæри- 
гъæд кæнид. Нæ, тæригъæды бæсты йæ уадз æмæ фæнæмæд! 
Цас æй фæнды, уыйас æй хойæд! Алан дзы йæхи нал бахъахъ- 
хъæндзæн. Маргæ дæр æй акæнæд... 
Лæг йæ фæдыл мидæмæ бацыд æмæ йæ нæмын райдыдта. 
Лæппуйæн къахæй сæрмæ йæ буар дуды, фæлæ быхсы. Цæмæй 
дзы хъыпп-сыпп дæр ма схауа, уый тыххæй йæ дæллаг былыл 
дæндагæй ныххæцыд, æмæ йæ туг рахъардта. Афтæ йæм кæсы,. 
цыма ацы æбуалгъ хъизæмарæй никуыуал фервæздзæн. Диссаг, 
йæ ахсæн ын цыдæр фæхæры. Дойныйæ фæмæлы. Ие уæнгтæ 
æрлæмæгъ сты. Хъарм къуыбылой йæ хъуырмæ стылд æмæ зæх- 
хыл йæхи ауагъта... 
«Дон! Тагъддæр! Мæлы!»~—дард кæцæйдæр ма йæм æрбай- 
хъуыст йæ фыды тарст хъæр, æмæ ницыуал бамбæрста... 
Ныр та йыл цы ’рцыд цымæ? Йæ сæр афтæ тынг цæмæн 
риссы? Ау, йæ фыд та йæ фæиадта? Æмæ раджы куы амард. 
Нæма амард, æвæццæгæн. Уæртæ та йæм æрбацæуы! Иæ къу- 
хы —сывылдз лæдзæг! Æмæ йын æй Алан лыстæг пырхытæкуы 
ныккодта. Йæ сæстæгтæ фæстæмæ баныхæстысты? 
Алан та йæ сæрмæ фæлæбурдта æмæ хъæр кæны: 
243, 

— Дæ ус дæ мæныл барæй ардауы! Æз аххосджын нæ дæн! 
Ма мæ ныццæв! Ма мæ ныццæв! 
Иæ ныхыл цыдæр уазал банкъардта æмæ йæ цæстытæ бай- 
гом кодта. Иу æрыгон саулагъз чызг æм фæлмæн хъæлæсæй 
дзуры: 
— Ма тæрс. Ныр дын ницыуал тас у. 
Кæм и цымæ? Чызгыл урс халат цæмæн и? Кæд медицинон 
тсо у? Æмæ рынчыидоны цы агуры? Куыд æгъдауæй æрбахауд- 
та ардæм? Иæ сæры зылд куы фæсабыр уаид, уæд æй, чи зоны, 
æрымысид. Базы бæсты йын йæ нывæрзæн дур цæмæн сæвæрд- 
той цымæ? Хъæццул дæр мæлæты уæззау у. 
Ие уæлæйæ йæ аппæрста, иуварсырдæм азылд æмæ гобаныл 
дыууæ къухæй фæхæцыд. 
— Фæхауын! Хæц мыл! — сонтæй дзуры медицинон хомæ. 
Чызг йæ фарсмæ æрбадт æмæ йын йæ сæр йæ хъæбысмæ сис- 
та, йæ сæры хъуынтæ йын сабыргай сæрфы. 
— Асель...—зына-нæзына змæлынц лæппуйы былтæ- О! Йæ 
зæрдыл æрлæууыд! Мæнæ Аселимæ, кæрæдзи къухтыл хæцгæ, 
хуыскъ æрхы былтыл æрызгъорынц. Машинæмæ сæ бирæ нал 
хъæуы. Ныртæккæ дзы абаддзысты æмæ... 
«Нæ фæдыл цыма чидæр згъоры...» — тарстхуызæй йæм дзу- 
ры Асель. 
«Рæвдздæр! Машинæмæ куы ныххæццæ уæм, уæд нын нæ 
дымгæ дæр нал баййафдзæн!» — зæрдæтæ йын æвæры Алан. 
Мæнæ фæткъуы бæлæстæ, дæлæ «Волгæ». Чызг фæкалд æмæ 
размæ бахаудта. Лæппу йæм фæзылд, æмæ йæ сæрыл æнахуыр 
тыхджын цæф сæмбæлд. Иæ цæстытæ цæхæр акалдтой. Иæ уар- 
зоны сисын ма йæ бæргæ фæнды, фæлæ йе уæнгтæ мæлæты 
уæззау æристы. Сæрбихъуырæйттæгæнгæ, кæдæмдæр фæхауы... 
...«Асель, кæм дæ? Куыддæр мæ сæр йæ зилынæй банцайа, 
афтæ дæ фæстæмæ байсдзынæн! Кæмфæнды дæ куы бамбæх- 
сой, уæддæр дæ ссардзынæн! Æнхъæлмæ мæм кæс»,— йæхины- 
мæр ныхæстæ кæны йæ уарзонимæ. 
27 
Бæзджын рыг2 фæззыгон мигъау сабыргай æрбахылд æмæ 
хъæуыл йæ чъизи пæлæз ныффæлдæхта. Бæстыл цъиуызмæлæг 
нæ зыны. Нæдæр куыдзы рæйын хъуысы, нæдæр фосы уасын. 
Шокир кæрты дуармæ сагъдауæй лæууы. Иæ зæрдæ дывы- 
дон арты судзы. Дысон цы хъуыддаг бакодта, уый йын иуæй 
2 Уыцы рыг Астæуккаг Азийы «афгайнаг» хоиынц, дымгæ нх Афглкиега- 
нæй кæй æрбахæссы, уый тыххæй. 
244 

æхсызгои у, иннæмæй йæ катайыл æфтауы. Иæ былыцъæрттæ 
кæмæ хордта, уыцы чызг кæдæй-уæдæй йæ къухы бафтыд! 
Сыгъдæг суадонæй йæ мондæгтæ суагъта, фæлæ цæмæдæр гæс- 
гæ йæ дойны нæ цæуы. Иæ риу уыцы афтидæй баззад, æмæ йæ- 
химидæг тыхсы. Асель йæ хъысмæтыл сразы уыдзæн æви йæ 
хъаст тæрхондонмæ бахæсдзæн? Уыцы фарст ын æнцой нæ дæт- 
ты, æмæ ам дæр æрхæндæгæй уымæн джиуы. Иу тамако дымд 
куы фæвæййы, уæд иннæ ссудзы. Хъуамæ ныртæккæ мидæгæй 
уаид æмæ йæ рæсугъд усы рæвдауид, уый та утæхсæн кæны. 
Ехх, фæлтау æй йæ уарзоны дзæмбытæй куы нæ скъахтаид. 
Нæ, ууыл æпиындæр нæ фæсмон кæны. Æрвонг уыди æмæ, цы 
куыста, уый хорз зыдта. Иу хатт ма ахæм уавæры куы баха- 
уид, уæд дæр уыцы фæндагыл ацæуид. Æндæрхуызон хъуыды 
йæхимæ æмгæрон дæр не ’рбауадзид. Уæдæ сæумæрайсом уын- 
джы цы хиты? Мидæмæ цæуыннæ уæиды? Чи?! Шокир?! Дуры 
гуыбынæй гуырд Шокир йæ уатмæ бацæуын нæ уæнды?! Ха- 
ха-ха! 
Ногусджыны йæхи ныфсхастæй равдисын бæргæ фæнды, 
фæлæ йæм йæ бынатæй фезмæлыны хъару нæй. Ие уæнджы цы- 
дæр тасдзинад ныффидар æмæ йæ мидæмæ цæуын нæ уадзы. 
Аселимæ иумæйаг æвзаг куы нæ ссара, æмæ æфхæрд сылгоймаг 
йæ масты фæдыл куы ацæуа. Тæрхондонæй нæ тæрсы ома. Стыр 
бынæттæ чи ахсы, ахæм хæстæджытæ йын чысыл нæй, уæдæ 
æхцайæ дæр, хуыцауæн — табу, хъуаг не ’ййафы. Уым исты 
«амæлттæ жæндзæн, фæлæ йæ Асель æнæ хъаугъайæ куы бам- 
барид. Шокир ын йæ уд дæр нæ бавгъау кæнид, Айразмæ дæр 
æй бирæ уарзта, ныр та йæм уæлдай хæстæгдæр фæци. О, о, 
уæлдай хæстæгдæр! Цымæ Асельмæ ницы ’нкъарæнтæ фæзын- 
ди? Æрыгон чызг куы у. Ахæм хъуыддаг фыццаг хатт куы бав- 
зæрста... Иыр ыл цы стыхсти цымæ?! Чи ма йæ ракурдзæн аф- 
тæмæй?! Мур дæр ничи! 
Шокирæн чысыл фенцондæр. Иæ риуы та ныфс ахъардта, 
фæлæ уæддæр мидæмæ иæ тагъд кæны. Уадз æмæ уал Асель 
æрсабыр уа. Йæ уавæрыл бæстон куы ахъуыды кæна, æмæ йын 
хуыздæр гæнæн нал и, уый куы бамбара, уæд б&р-æнæбары дæр 
æрсабыр уыдзæн. Скъæфт чызджытæй Г<æ тыхгæнæджы ахæсток- 
мæ кæд чи барвыста? Искуы-иу æдылыйæ фæстæмæ—иичи. 
Цалдæр боны нога.хст байрæгта’ ачъыллиппытæ кæнынц, стæй 
æгæр дæр ма æрсабыр вæййынц. Аселы дæр уырдæм хъæуы. 
Кæд ыл уыцы ирон нал барвæссид. Искæй устытæ курын сæ 
сæрмæ куы иæ хæссынц. Æмæ йыл куы барвæсса, уæд та? Ахæ- 
стонмæ йæ батæрдзысты, æидæр цы. Нæ, сæ бон ын ницы ба- 
уыдзæн! Иæ хæстæджытæ... Цæй хæстæджытæ æмæ цæй цыдæр! 
Ахæм хъуыддаджы йæм йе ’ххуысы къух чи æрбадардзæн? Гыц- 
245 

цыл исты хабар, уæд мысты хуынкъ туманæй агурынмæн куы: 
фæвæййынц. Ыæ, йæхæдæг йæхи куы нæ бахъахъхъæна, уæд 
зæфцы фыдæй фесæфдзæн. Фæида йæ, нæ — Асельмæ цæугæ 
йыи æрцæудзæн. Иæ зонд ын уæддæр базона. 
Шокир йе ’рдæгдымд тамако зæххыл ныццавта æмæ дуары 
хæцæнмæ бавнæлдта, фæлæ йæ æрлæууын бахъуыд. Кæд æй йæ 
хъустæ нæ сайынц уæд уый йæ «Волгæ»-йы хъæр у. Иæ «Вол- 
гæ»... Цæй «Волгæ» æмæ ма цæй цыдæр. Диссаджы ’мхæрæ- 
фырт ын и, æвæдза. Дæ хойы машинæйыл ауæй кæ. Аселимæ- 
кæрæдзи куы бамбарой, уæд æй йæ хæдзармæ хæстæг дæр нал. 
æрбауадздзæн. Иæ хойыл гадзрахатæй чи рацыд, уый йе ’мхæ- 
рæфыртыл дæр нæ бацауæрддзæн. Гъер цытæ дзуры?*Карим æм 
куы нæ фæхабар кодтаид, уæд Аселы йæ цæсты кæронæй дæр. 
нал федтаид. Фæлæуу-ма, фæлæуу. Кæд милицæйы машинæ у, 
уæд та? Ау, æмæ йæ афтæ тагъд кæцæй базыдтой? Æвæццæгæн 
сæ Дибæ хуыссыи дæр нæ бауагъта. Уæвгæ, йæ чызг кæм и, уы- 
мæн цы зоны? Кæд æй агура, уæддæр—Аланмæ. Карим ын æй 
ма зæгъæд, æндæр... Тæппуд у æмæ... Нæ, йæхæдæг цы къали- 
уыл бады, уый калынмæ йæ къух нæ батасдзæн... 
«Волгæ» æрлæууыд æмæ дзы Карим рахызт. 
— Цæмæ æрбацыдтæ? — фæрсы йæ Шокир. 
— Рустам йæ зæрдæйæ æрхаудта, æмæ йæ рынчындонмæ 
аскъæфтон. 
Шокир æм фæрсæгау кæсы, мæнæй дæ цы хъæуы, зæгъгæ. 
— Аселы йæм аласон. Иæ фыд исты куы кæна, уæд мын æк 
нæ ныббардзæн. 
— Æмæ мын фæстæмæ куы нал æрбакома, уæд та? 
— Цæмæй тæрсыс? Æз дын ам нæ дæн?.. 
— Уымæй дæр раст зæгъыс. Дибæйы хæйрæджджын мыл 
тæрхондонмæ куыд нæ бадæтта, ууыл бацархай,— æххуысæн- 
хъæл æм кæсы Шокир. 
— Архайын ыл ницæмæн хъæуы. Иæхæдæг нæ, фæлæ ма йæ 
чызджы дæр нæ бауадздзæн. 
— Цæуыинæ? 
— Аланы хуызæи гæвзыкк сиахс æй хъæугæ нæ кæны, Цæ- 
рæгæй та йын пайда нал и... — хинхудт кæны Карим æмæ йæ 
амонæн æнгуылдзæй йæ ныхмæ æвналы, ома ам сæр и, сæр, ал- 
цыдæр мын рагацау хъуыдыгонд у. — Цу, фæдзур æм, æмæ йæ 
æз аласон. 
Шокир мидæмæ бацыд, фæлæ уайтагъд фæстæмæ фездæхт. 
Иæ цæсгом миты къæрттау ныффæлурс, цæстытæ сæ мидбынат 
æнахуыр зылд кæнынц. Кæсаг донæй сурмæ куы раппарай, уы- 
йау ма йæ дзых фæхæлиу-фæхæлиу кæны, фæлæ дзурын нæ фæ- 
разы. 
246 

— Куы багоби дæ! Цы ’рцыдн?! — æнæрхъæцæй йæ фæрсы 
Карим. Ие ’мхæрæфырты тасдзинад йæ зæрдæмæ куыд бырсы, 
уый æнкъары æмæ адæргæй йæ зыр-зыр цæуы. 
— Асель йæхи æрцауыгъта! — æрæджиау сфæрæзта зæгъын 
Шокир æмæ дыууæ къухæй йæ сæрмæ фæлæбурдта. 
— Бабын стæм,— саст хъæлæсæй дзуры Карим. 
28 
«Мæ цæстфæлдахæг мад мæ кæдмæ хынджылæг кæндзæн 
дымæ? Гыццылæй мыл гадзрахатæй кæй рацыд, уый мын æгъ- 
<гъæд нæу, ныр та ма мæ цы тухæнæй мары? Цасфæнды мæ куы 
фæрасай-басай кæна, уæддæр ын мæ къухтæй аирвæзæн нал 
и. Ам дæр дзы ахæм лæппу нæй, йæ амæттаджы æнцонæй чи 
«суадза. Ацы хатт та йыл хъуамæ æз фæуæлахиз уон...» — йæ- 
линымæр хъуыдытæ кæны Инал, сæппуадæй уайы хъæуы уынг- 
ты. Адæм ранæй-рæтты дзыгуыртæй лæууынц æмæ кæрæдзийæн 
цымыдисæй цыдæртæ дзурынц, фæлæ сæм лæппу ницы хъус да- 
ры. Ныртæккæ йæ уыдонмæ не ’вдæлы. Иæ хъуыдытæ иууылдæр 
Дибæимæ сты. Сæхимæ йæ куы баййафид. Уым куы нæ разына, 
уæд та йæм ногæй цу. Нæ, фæлтау æм банхъæлмæ кæсдзæн. 
Æбæрæг уавæрæн кæрои скæиын хъæуы. Уæртæ йæ хæдзар. 
Бурбын рыджы фæлмæй дæр æм мæлæты дзæбæх зыны. Иннæ- 
тæй цас аивдæр у! Æрдæгсыгъд хæмпæлгæрдæгæй урс-урсид 
гладиолус куы ’рттива. 
«Ехх, мæнæн дæр Гулистаны ахæм галуан куы саразид! Исты 
йæм нæй?..» — дæлиауæй ныуулæфыд Инал. Цинхуызæй кæсы 
урс агуыридурæй амад хæдзармæ æмæ йæ цæстытыл уайынц 
луæй иннæ зæрдæхъыдзыгæнæгдæр нывтæ. Рæхджы йын Дибæ 
ахæм цъæхсæртæ æрæлхæндзæн, æмæ дзы Инал æнæмæтæй æр- 
цæрдзæн, ус ракурдзæн æмæ йæ давын ныууадздзæн. О, о, ныу- 
уадздзæн! Иæхицæн хорз хæдзар куы уа, уæд искæй хæдзæрт- 
тæм йæ зæрдæ нал æхсайдзæн æмæ сæ нал къахдзæн... 
Инал уынджы астæу æрлæууыд. Уæртæ, йе сæфт кæмæй уы- 
ны, уыцы милиционертæ. Дæ хорзæхæй, Дибæйы кæртæй кæй 
ракæнынц? Уылынджы йас йеддæмæ нæу, мæгуыр, афтæмæй 
йыл дыууæйæ æрхæцыдысты. Иæ тымбыл къухы йас цæсгом 
’бынтондæр куыд ныссау. Иналы уыцырдæм кæсын нæ фæнды 
æмæ иуварс азылд. Цалдæр хатты йын йæхи цæнгтыл дæр ми- 
лиционертæ афтæ фидар ’хæцыдысты... Ехх, æвæдза, куыд тынг 
æй фæндыди ссæрибар уæвын! Куыннæ, куыннæ. Ацы цъæххуд- 
джынтæ цæуыл фæхæст уой, уый ма дын афтæ æнцонæй уа- 
дзынц. 
Машинæ йæ цурты æрбасыффытт ласта, æмæ Инал рыджы 
247 

бын фæци. Дибæйы хæдзармæ йæ йæ къах нал хæссы. Цы сыл 
æрцыд цымæ? Цыфæнды сыл æрцæуæд! Йналæн йæ хъуыддаг 
саразæнт æмæ хæдзархæлд дæр фæуæнт! Уыдон ыл куы нæ тых- 
сынц, уæд сыл уый цæмæн хъуамæ тыхса? Сабыргай сæм фæцæ- 
уы, кæртмæ бахызт. Цалдæр лæджы дзы ’нкъардæй бады. Сæ 
сæртыл схæцыдысты æмæ йæм фæрсæгау кæсынц. Сæ цуры 
’рлæууыд. Дарддæр йæхи куыд дара, уый нæ зоны. 
— Мидæмæ акæс, лæппу,— хъуысы йæм лæгтæй кæйдæр 
уæзбын хъæлæс. Сабыргай та араст. Бетон асинтыл уæззау зæр- 
дæимæ фæцæуы. Зиан сыл кæй æрцыд, уый дызæрдыггаг нæу, 
фæлæ сæ чи амард цымæ? Дибæ ма уæд. Рисгæ йыл нæ фæ- 
кæндзæн, фæлæ... Тыргъы дуарыл бахæцыд æмæ къæсæргæрон 
йæ цæнгтæ дæлæмæ æруагъта, йæ къæхты бынмæ кæсы. Æрæ- 
джиау йæ сæрыл аивæй схæцыд. 
Пъолыл гауыз тыд, гауызыл зиан æвæрд, зиан сау хъуыма- 
цæй æмбæрзт. Дибæ иыллæг бандоныл йæ фарсмæ бады. Йæ 
рустæ — тынд. Сæ туг сæ уæлæ ныхъхъæбæр. Къахæй сæрмæ 
йыл — сау дарæс. Иæ цæстæнгас — рохст. Бæлвырд ыл зыны,. 
йæ алфамблай æппындæр кæй ницы уыны, уый. Æрæджиау 
Иналмæ фæкомкоммæ, стæй та кæдæмддæр аджих. 
Уаты — æхсæз-авд сылгоймаджы. Сæ цæстытæ — кæуын- 
дзаст, цæсгæмттæ — æнкъард. 
— Бацарæфтыд сты, мæгуыр, замманай бинонтæ,— йæ сæр 
дыууæрдæм тилы сæ иу. — Цымæ йæ къух йæхимæ куыд бата- 
сыди ацы сывæллонæн? Уайых æрбауай, Асель, цæй æнамонд 
фæдæ. Ахæм рæсугъд чызг ингæнмæ ныххизæд... 
— Æмæ нын исты фыццаг хатт у? Æз мæхи зонынхъом куы 
фæдæн, уæдæй абонмæ иу-ссæдз чызджы амардтой сæхи. Уæд- 
дæр нæм иицы хъары... — уайдзæфгæнæгау дзуры иннæ. 
«Цымæ йæхи цæй тыххæй амардта мæ хо? Æ-æ, цæй хо 
мын у? Кæрæдзийæн æцæгæлæттæй æцæгæлондæр куы стæм. 
Уый цыфæнды дæр кæнæд, фæлæ та цыма ацы хатт дæр мæ 
цыд нæ фæрæстмæ. Куыд кæсын, афтæмæй мæ буц мад йæ къа- 
хыл никуыуал слæудзæн. Нæ, цалынмæ дзы мæ фарчо* хай ра- 
тонон, уæдмæ йæ нæ ныууадздзынæн! Æз та йын уæртæ йæ сер- 
вантæй йæ хрусталь агуывзæтæ ахæсдзынæн. Агуывзæтæ, агуыв- 
зæтæ... Фæлæуу-ма, фæлæуу, уый та циу сæ цуры? Мæлæты 
тынг æрттивы. Бриллиант къухдарæн ма уæд. Ауыстæн, брил- 
лиант къухдарæн у! Æмæ уым цы агуры? Исчи йæ куы адава, 
уæд та? Исчи цæмæн, иечи? Мæнæн дзы мæ гуыбын фæрис- 
дзæн?» — йæхиимæ ныхæстæ кæны Инал. Зианы уæлхъус æр- 
лæууыд, стæй сервантмæ аивæй йæхи байста. Къухмæрзæнæй 
йæ хус цæстытæ сæрфы. Устытæм йæ чъылдым раздæхта, æмæ 
йæ фындзы футт-футт ссыд. 
248 

— Ай та сын чи у, ай? 
— Æмæ йын цы зонын. 
— Каед Дибæйы хæстæг у. Айфыццаг сæ кæртæй иумæ ахиз- 
гæ федтон... 
Лæппумæ хъуысы сылгоймæгты мынæг ныхас, фæлæ сæ 
хъуыды дæр нæ кæны. Къухдарæныл йæ фындзы кæлмæрзæн 
æрæвæрдта æмæ сæ иумæ райста. Исчи йæ федта цымæ? Ныр- 
тæккæ сын уазæджы къухтæм кæсын йеддæмæ ницы куыст и? 
Устытæм йе ’ргом раздæхта. Нæ, ничи йæ бафиппайдта. Æрса- 
’быр. Дибæйы мæлдзой цæстытæм æдзынæг кæсы. Æнæнхъæлæ- 
джы йæ зæрдæйы къуымы цыдæр базмæлыд. Ау, тæригъæд ын 
кæны? Фондз æмæ ссæдз азы кæй тыххæй фæудхар кодта, уы- 
мæн тæригъæд? Нæ, нæ! Цыфæнды дæр æй схонæн ис, æцæгтæ- 
ригъæд нæ. Уæдæ уый циу? Къухдарæн фæстæмæ йæ бынаты 
цæмæн æвæры? 
Иналы никуы бауырныдтаид, искуы йæм искæй зын бахъар- 
дзæн, уый. Иæхицæй æгъатырдæр æнхъæл никæмæн уыд æмæ 
фæрæдыд... 

РÆХЫСЫ ЦÆГТÆ 
Оаретæ кæртмæ йæ уд йæ къухты рахаста. Адæргæй кæм и,. 
^уый зоигæ дæр нæ кæны. Йæ зæигтæ фыр лæмæгъæй раз- 
мæ айсын нæ фæразы. Абоисарæй йæ зæрдæйы цы тасдзинад. 
æрæмбырд и, уый йæ уынджы ’рдæм куы нæ схоид, уæд мæнæ 
ам, чъизи асфальтыл, йæхи æруадзид æмæ æваст афынæй уаид. 
Ахæм миниуæг æм и. Куыддæр истæуыл тыхсын у^айдайы, аф- 
тæ йæ хуыссæг ацахсы, æмæ йе уæигтæ хурмæфых уаллæттау- 
амæлынц. 
«Рæвдздæр, рæвдздæр ацы тæссаг быиатæй!» — дзуры йæхн- 
нымæр. Исты хуызы ма куы федде уаид æмæ йæ хæдзарыл æвы- 
дæй куы сæмбæлид, уæд йе сфæлдисæтæн æртæ чъирийы ску- 
вид. Йе сфæлдисæг... Зæрдæ йын бæргæ бавæры, фæлæ та бæл- 
лæх йæ иувæрсты куы аивгъуыйы, уæд æрсабыр вæййы æмæ йæ 
фæсайы. Ацы хатт æй нал фæсайдзæн. /Енæмæнг ын æртæ чъи- 
рийы скæндзæн. Карк дæр ма йын аргæвддзæи, æрмæст æй йæ 
цыфыддæр знагæй бахизæд, йæ тæфтыл дæр ып æй ма æрбауа- 
дзæд. 
Сылгоймагæн йе ’нæрай хъуыдытæй йæ хид акалд. Сæдæ- 
цæсты йыл базад, фæлæ дзы иуæй дæр раст нæ уыны. Афтæ 
йæм кæсы, цыма йæ фыдгул,уæртæ къуымы цы зæронд автобус 
ис, уый фæстæ æрæмбæхст æмæ йыл ныртæккæ йæхи ныццæв- 
дзæн. Нæ, нæ! Ф&лтау цæуылфæнды дæр разы у. Цæуылфæнды 
дæр? Иæ. Уыцы ’иæрхъуыды ныхас дзы ’нæихъæлæджы схауд- 
та. Æиæхъæн дзыллæтæ йæм куы ’рхатой, уæддæр йе стыр сæ- 
рак хызын ам нæ ныууадздзæн. Цæмæн æй хъуамæ ныууадза?' 
Фабричы уæлдæр бынæттæ чи ахсы, уыдонмæ дзьт стырдæр» 
хæйттæ куы хауы, уæд уый цы кодта? Цæуыннæ хъуамæ ахæс- 
са сæхимæ цалдæр майкæйы? Афæдзæй-афæдзмæ дзы йæ уырг- 
тæ уый куы хойы. Бои-изæрмæ хуыйæн машинæйы уæлхъус йæ 
цæигтæ сисыи нал фæфæразы, йæ фæсонты цыма къæдзниз ныб- 
бады, уыйау хæрдмæ стасын иал фæкомынц, афтæмæй æдзух 
афтидармæй ацæуы, бригадиртæ та, æицад бадгæйæ, сæ рæбын- 
тæ байдзаг кодтой. Æмæ уыдон ^ичи уыны! Уæвгæ сæ чи хъуа- 
мæ фена? Исты сæхæдæг давынц? Куыннæ, куыниæ! Заретæйы 
хуызæн хъузæттæ дын куы уа, уæд ма дæ цы хъæуы? Дыууæ 
майкæйы дæхицæн бахуый, дæс та — бригадирæн. Ноджы ма 
250 

Æын сæ тæрсгæ-ризгæйæ ауæй кæ æмæ йын цæттæ æхца йæ 
къухты баиымай. Заретæ сын лæгъстæйаг куы нæ уаид, уæд 
æй фениккой, бæргæ! Ацы милицæ дæр диссаг сты, диссаг! Фаб- 
ричы дуармæ худскъæфджыты лæуд скæнынц, цыма йæм сæ 
цæст куы нæ дарой, уæд зæххы скъуыды ныххаудзæн. Уыдон 
бынаты Заретæ ам иу минут дæр нæ фæлæууид. Хицæуттæн сæ 
хæдзæрттыл æрзилид æмæ сæ лæмбынæг бафæрсид, ахæм га- 
.луантæ уын чи сарæзта, стæй уæ «Волгæ»-тæ цавæр лæтæрей- 
тæй рамбылдтат, зæгъгæ. Ехх, æвæдза, ахæм бартæ дæм ма 
.уæд!.. 
Сылгоймаг стыхст. Иæ хиды мæцгæ, дуаргæсмæ бахæццæ. 
Рагацау ыи цы сом æрцæттæ кодта, уый йæм дары. Сом дуар- 
гæсы къурткæйы дзыппы куыд æрбайсæфт, уый йæ цæсты кæро- 
нæй дæр нал ауыдта. 
— Исчи дзы ис? — уынджы ’рдæм ын сæрæй амоны Заретæ. 
Иæ цæстыты тæригъæддаг æнгас нындзыг. 
— Æмæ-гъа,— йæ сæвджын уæхсчытыл схæцыд дуаргæс, 
стæй кæртмæ йæхи айста, ома дæ исчи куы ’рцахса, уæд æз ам 
нæ дæм. Мæхи хъуыдыйы ауадтæн, æмæ уыцы рæстæг ды фед- 
дæдуар дæ. 
«Тæхудиаг нæу? Бон-изæрмæ йæм фынддæс тумакæй къад- 
дæр не ’рхауы...» — февзæрд Заретæйы сæры. 
Дуары цурмæ хъуызгæ бацыд. Æрлæууыд. Иæ хъус æддæ- 
мæ дары. Иæ зæрдæйы гуыпп-гуыпп æй тыхсын кæны. Фæнды 
йæ йæ майкæтæ аппарын .æмæ сæхимæ алидзын, фæлæ йæ цы- 
дæр нæ уадзы. Ехх,ныр уæртæ уьтцы дуаргæсæй фест! Иæхицæн 
къамбецы йас сырæзыд, æмæ тæрсгæ дæр ницæмæй кæны. За- 
ретæ та æгæр-мæгуыр рæзгæ дæр не скодта. Æмæ æниу куыд 
хъуамæ сырæзыдаид? Хæсты фæстæ мæгуыр азты дæ сидзæры 
бонтæ æрдæгæххормаг-æрдæгæфсæстæй куьГ ’рвитай, уæд-иу 
адæймаг рæзгæ фæкæны? Нартхоры гага ма хус æлыгмæ нып- 
лар... 
Заретæ дуары хæцæнмæ хъавгæ бавнæлдта. Æддæмæ ахиза 
æви нæ? Ахизын æй хъæуы. Уæдæ ам дæр кæдмæ лæудзæн? 
Кæд милиционер уынджы разына, уæд фæстæмæ æрбалидздзæн. 
Нæ, айфыццаг дæр ыл ахæм рæдыд æрцыди. Æд хызын ауади 
æмæ цъæххудджыны дзæмбытæм бахаудта. Иæ амондæн, æнцон- 
дзырд лæгыл сæмбæлди æмæ йæхи асламæй балхæдта... 
Заретæ йе ’рмæфтау иуварс æрæвæрдта æмæ уынгмæ ахызт. 
Цъиуызмæлæг дæр дзы нæй. Сылгоймагæн йæ зæрдæ барухс. 
Иæ аив тымбыл цæсгом бахудызмæл. Ие уæигты цыдæр æхсыз- 
гондзинад ахъардта, æмæ йын бæлвырд фенцондæр. Фæстæмæ 
фæзылд, хызын фелвæста æмæ феддæдуар. Сæппуадæй уайы 
45æрзонд сисы \мбуар. Фыр цинæй зæхх дæр нал æнкъары йæ 
251 

къæхты бын. Афтæ йæм кæсы, цыма йыл базыртæ базад æмæ 
уæлæрвты фæтæхы, цыма йын зæххон адæмы бон ницыуал у. 
Гъер цæмæй тарсти цымæ абонсарæй? Иæ фыр Диссагæй ма 
хуыцаумæ дæр схæццæ. Тæппуд у, æндæр... 
Сылгоймаг йæ рахиз цæсты тигъæй æрвхуыз «Жигули» 
ацахста æмæ къахæй сæрмæ ныррызт. Иæ хъуыдытæ лыстæг 
пырхытæй фæйнæрдæм фæтахтысты. Фæнды йæ уæлдæфы ата- 
йын æмæ милиционеры цæстыты раз æрбайсæфын. Иу уысмы 
бæрц йæ мидбынат сагъдауæй аззад, кæсгæ та йæм афтæ кæны, 
цыма ам рагæй лæууы, æмæ размæ цæуын нал уæнды. 
Бæзæрхыг лæппулæг йæ машинæйыл банцой кодта æмæ йæ 
бæзджын сау рихитæ дауы. Заретæмæ афтæ кæсы, цыма йæ 
цæстыты мæстæймарæн хинхудт хъазы. Æнæбайрайгæ фæ- 
уæд! Иуварсырдæм уæддæр куы кастаид. Уæд ма Заретæйæн 
йæ къухы мидæмæ балидзын бафтыдаид, ныр та... Ехх! 
«Байрæджы, байрæджы!..» — уыцы тасæфтауæг дзырд йæ 
сæры магъзы ныффидар æмæ йæ йæ хъуыдытæ æрæмбырд кæ- 
нын нæ уадзы. 
— О хуыцау, фервæзын мæ кæ, æмæ дын сызгъæрин тæ- 
бæгъты кувдзынæн! — зына-нæзына змæлынц йæ былтæ. Иæ 
къахыл тыхтæй-амæлттæй схæцыд æмæ йæ размæ байста. Кæд 
милиционер фæлмæнзæрдæ разынид æмæ йæ нæ бауромид, кæд 
бæллæх йæ иувæрсты аивгъуыид. Дыккаг къах дæр йæ бына- 
тæй фенкъуысыди. Сылгоймаг сабыргай араст. Цæмæй йыл 
цъæххудджын ма фæгуырысхо уа, уый тыххæй йæхи хъæлдзæ- 
гæй равдисыныл архайы, фæлæ йæ бон нæу. Цæсгомыл мид- 
былхудты бæсты æбæрæг дзагъул æрбынатон. Йæ сæр зилы, 
æмæ иуварсырдæм цудæгау кæны. Ехх, ныр цæргæс куы фестид 
æмæ уæларвмæ куы стæхид. Заретæйæн йæ фыр æнæбонæй йæ 
кæуын йæ былалгъмæ схæццæ, 
— Нæ хо, чысыл-ма фæлæуу,— хъуысы йæм лæппулæджы 
сабыр, фæлæ домгæ хъæлæс. Афтæ кæй уыдзæн, уый зыдта, фæ- 
лæ ма фæстаг уысмы онг йæ зæрдæ цæуылдæр дардта. Ныр йæ 
ныфс бынтондæр асаст, æмæ йæ уæрджытæ зыр-зыр кæиынц. 
«Байсæфтæн!» — Уыцы дзырд ын йæ буар ссыгъта æмæ зæр- 
дæтахт фæци. Иæ туг ныллæууыд. Иæ гыццыл цæсгомы хуы- 
зыртау нал аззад. Зæхх йæ къæхты бынæй иуварсырдæм фæ- 
лидзы. 
— Цы мæ кæныс? — цыма йæ не ’мбары, уыйау фæрсы ми- 
лиционеры. 
— Дæ хызыны цы ис? 
— Ницы... Мæнæ дзы мæ зæронд дзаумæттæ нывæрдтон...— 
къуызгæйæ йын дзуапп дæтты Заретæ. 
Лæппулæджы саулагъз цæсгоммæ хинхудт бавнæлдта. Сыл- 
252 

гоймагмæ йæ амонæн æнгуылдз тилы, ардæм-ма рауай, зæгъгæ. 
Заретæ йæм, катайгæнгæ, фæцæуы, тыхстхуызæй йын йæ цæсты- 
тæм кæсы. Ау, нæ йын фæтæригъæд кæндзæн? Дзæбæх адæй- 
маджы каст куы кæны, уæд æй сæхимæ нæ ауадздзæн? Иæ сау 
хъоппæг цæстытæ мæлæты рæсугъд сты. Заретæйы иннæрдæм- 
хизынц, фæлæ йæ бæзджын æрфгуытæ барæй нылхынцъытæ 
кодта. Цæмæй дзы сылгоймаг тынгдæр тæрса, уый тыххÆи, 
æвæццæгæн. 
Милиционер ын йæ хызын райста, машинæйыл æй æрæвæрд- 
та æмæ йæ сгары. Заретæйæн, лæппулæджы тар цæсгоммæ кæс- 
гæйæ, йе уæнгтыл ихæи-риз бафтыд. Æрцахсдзæн æй æви нæ? 
Æрцахсдзæн. Не ’рцахсдзæн. Æрцахсдзæн! Ехх, куы йæ ауа- 
дзид! Йæ хорздзинад ын иикуы ферох кæнид... 
— Адон дæ зæронд дзаумæттæ сты?! — тызмæгæй йае фæр- 
сы милиционер. Сылгоймагæн йæ ныхыл ставд æртæхтæ фæзынд. 
Иу дзы йæ цæстмæ æртагъд æмæ йæ дудын кæны, иннæ йæ мæл- 
лæг уадулыл уырдыгмæ æрызгъордта. «Æвæццæгæн мæ æвы- 
дæй нал ауадздзæн. Цæй майкæтæ мæ хъуыди! Мæгуыр сыл- 
гоймаг дæ, арвæй зæхмæ дыл иу фæхæцæг нæй, æмæ дæ кæрд- 
дзæмы æнцад лæуу. Нагъ, æз хъуамæ ахæстоны мæхи сбадын 
кæнон. Ацы хатт ма куы аирвæзин, уæд...» 
— Дæу нæ фæрсын?! Адон дæ зæронд дзаумæттæ сты?! — 
йæ хъуыдытæ йын гЬескъуыдта цъæххудджычы хъæлæс. Сылгой- 
маг фестъæлфыд. Бынтондæр ныггыццыл. Баруад. Фæнды йæ 
милиционеры къухтæй йæ хызын раскъæфын æмæ алидзын, фæ- 
лæ йæ ныфс нæ хæссы. Дыууæ гæппæи æй баййафдзæн, æмæ йæ- 
хъуыддаг февзæрдæр уыдзæн. Уæвгæ ма амæй æвзæрдæр?.. Уæд 
та бафæлварид? Нæ, нæ! Фæлтау... фæлтау цы уа, уый уæд. 
Ахæстон, уæд — ахæстон! Æмæ йæ сывæллæттæ та? Чи сæсхæс- 
дзæн? Йæ мой? О-о, уый схæсдзæн!.. Ныр цы ’рхъуыды кæна, 
хуыцауы хатырæй? Иæ цыфыддæр знагæй цы хуызы фервæза? 
Гæртамæй йын зæрдæ бавæрид, æмæ бынтон куы сызнæт уа. 
Иæ хуылфы цы хæйрæг бады, марадз æмæ йæ ды базон. 
— Дæу нæ фæрсын?! Адон дæ зæронд дзаумæттæ сты?! — 
хъæр ыл кæны милиционер, раст цыма Заретæ йæ лæггадгæнæг 
у. Цы бынноз æрхауд, æвæдза. Æмæ æниу уæлдæр та кæд уы- 
ди? Дæлæмæ дæр, уæлæмæ дæр—хуыйæг. Алкæй бон дæр ыл у 
ныхъхъæр кæнын, алкæй бон дæр æй у бафхæрын. Заретæмæ 
афтæ кæсы, цыма зулкъæй уæлдай ницы у, цыма зæххы цъарыл 
æппындæр никæй хъæуы, æмæ йæ цæстытæ доны разылдыс- 
ты. 
— Цалдæр майкæйы рахастон æмæ... æмæ... Кæнгæ дæр сæ 
цы кæнын, фæлæ... — Сылгоймаг ныссуйтæ, дарддæр цы заб- 
гъа, уый нæ зоны æмæ ныхъхъус. 
253: 

— Æхсæнадои исбон цæмæи давыс?! — комкоммæ йæ фæр- 
•сы милицонер. 
Заретæйæн йе ’взаг йæ комарынджы нындзыг. Тæрхъус дом- 
байы дзæмбытæм куы бахауа, уыйау зыр-зыр кæны. 
— Фабрик нæхи куы у, гормои, уæд дæ сæрмæ цытæ хæссыс? 
— Фабрик кæй у, уый æз хорз зонын, бæргæ... 
— Кæй?! 
— Цъæхсæртæ дзы чи аскъæрдта, стæй дзы машинæтæ чи 
æрæлхæдта, уыдоны. 
— Ома?! 
— Дæхæдæг сæ мæнæй æвзæрдæр нæ зоныс, фæлæ дын мæи 
жрцахсын æнцондæр у... 
— Мæн дзæгъæл дзæнгæдамæ не ’вдæлы! Мæнæ* ма маши- 
нæйы сбад, æмæ милицæйы хайадмæ цом! Уым æй равзардзы- 
стæм, чи уæ фылдæр давы, уый! 
— Æз дæ мад, дæ фыды уазæг, уырдæм мæ ма алас. Нæ- 
хæдæг ам баныхас кæнæм... — Заретæ ныммæгуырхуыз, йæ кæ- 
уын йæ былалгъмæ схæццæ. Фыр тыхстæй цы акæна, уый нæ 
зоны æмæ ма æрмæст йæ хъуыры цъар ивазы, ма мæ байсаф, 
зæгъгæ. 
— Цæуыл?! — æртхъирæнгæнæгау æй фæрсы милиционер. 
«Иннæтæ гæртаммæ æмхиц куы сты, уæд ацы дзæбæх лæп- 
пу цæй фидар у? Ау, йæ зæрдæ æппындæр нæ фæтасдзæн?» — 
йæхи фæрсы Заретæ. 
— Кæд дæ хъæуынц, уæд сæ дæхицæн ахæсс, — саст хъæлæ- 
сæй дзуры милиционермæ. 
— Цы, дам, цы?! Мæн гæртамæй æлхæныс?! — йæ къаба- 
%зыл ын фæхæцыд æгъдауæвæрæг æмæ йæ «Жигули»-йы фæстаг 
бандонмæ басхуыста, йæ хызын ын йæ хъæбысмæ баппæрста, 
йæхæдæг разæй сбадт æмæ мотор скусын кодта. Машинæ ра- 
хизырдæм цæхгæр фæзылд æмæ асфальтыл размæ стырындз. 
— Гъер мæ ахæстоны куы сбадын кæнай, уæд дыл уымæй 
цы бахæцдзæн? — милиционермæ кæуын хъæлæсæй дзуры сыл- 
гоймаг. 
— Давджытæ иу къаддæр фæуыдзысты! 
— Æмæ уый дæуæн цы пайда у? 
— Нæ бæстæйы давгæ куы ничиуал кæна, уæд ме ’хцатæ 
-фæзыиаргъдæр уыдзысты! 
— «Давгæ куы ничиуал кæна»,— сфæзмыдта йæ Заретæ.— 
Бирæ æнхъæлмæ кæсын дæ бахъæудзæн... 
— Бартæ мæм куы уаид, уæд æз давджыты æмæ гæртамхор- 
ты цалдæр бонмæ фесафин! 
— Æниу мæимæ куы уаид бартæ... — æнкъардæй дзуры За- 
ретæ! «Ацы лæппу, адæймагыл чи бацауæрда, ахæм нæу. Æвæц- 
254 

цæгæн мæ æвыдæй нал ауадздзæн»,—сагъæс кæны йæхины- 
мæр. Сыидзытыл бадæгау бады милиционеры чъылдыммæ. Æн- 
хъæл уыди, гæртамы фæрцы дзы аирвæздзæи, æмæ фæрæдыд. 
Ныр ма цы мадзал ссара? Иæ зæрдæ йын цæмæй балхæна? 
Иннæ милиционертæ йын-иу мæлæты тагъд сразы сты, ай та 
мæсты сси. Нырма ног кусæг у, æвæццæгæн, æмæ йæхи равди- 
сыныл архайы. Уæдæ, ног цъылын мæрзаг вæййы. Фæлæууæд^ 
Заретæ^йæм фæстæдæр бакæсдзæн. Уый дæр давæгæй нæ рай- 
гуырд. Иæ уавæртæ дзы сарæзтой къæрных. 
Машинæ сæйраг фæндагмæ рагæпп ласта. Трамвайы фарс- 
мæ иу чысыл азгъордта, стæй галиуырдæм базылд æмæ мили- 
цæйы хайады цур æрлæууыд. 
Заретæйæн йæ зæрдæ йæ риуæй ратоны. Ехх, ныр бомбæ 
фест æмæ ацы машинæ æд хицау срæмудз! 
— Æфсымæр, ауадз мæ, дæ мады хатырæй. Ахæстонмæ куы 
бахауон, уæд мæ сывæллæттæ дзæгъæлæй баззайдзысты,— 
фæстаг фæлтæрæнтæ кæны сылгоймаг. Каед, мыййаг... Куыд 
вæййы, цы вæййы... 
— Дæ сывæллæттыл дæ раздæр хъуыды кæнын хъуыд! — 
карзæй загъта милиционер æмæ тамако сдымдта. 
Сылгоймаг ныхъхъус. Иæ цæстытыл уайынц иуæй иннæ- 
æвирхъаудæр нывтæ æмæ йæ удхарæй марынц. Ныртæккæ йын 
исчи иу тæригъæды ныхас куы зæгъид, уæд зæрдæбынæй нык- 
кæуид. Цæй майкæтæ йæ хъуыди цымæ? Æнæ давгæйæ ничи 
цæры? Ахæм æгады бынатмæ æрхауыиы бæсты фæлтау сыдæй 
амæл. Иу хаттæй иннæ хатмæ йæхицæн фидар дзырд бæргæ 
ратты, иу майкæ дæр никуыуал рахæсдзынæн, зæгъгæ, фæлæ та 
йæ зæрдæ нæ фæлæууы. Æмæ æниу куыд хъуамæ фæлæууа йæ 
зæрдæ? Цы капеччытæ йæм æрбахауы, уыдонæй йæ хъуæгтæ 
ацаразы, æмæ йе уæхсчытæн сæ уæз бæлвырд фæрогдæр вæййы. 
Хъуæгтæ, хъуæгтæ... Кæд сихсийдзысты цымæ, æнæхайыр фæ- 
уой!.. 
Заретæ арф ныуулæфыди. Милиционеримæ цы ’взагæй дзу- 
ра, уый нæ зоны æмæ йæ дзыхыл хæцы. 
— Цы ма бадыс? Ахиз æддæмæ,— хъуысы йæм лæппулæ- 
джы хъæлæ. Сылгоймаг бацинхуыз и. 
— Уадзгæ мæ кæныс?! — æхсызгонæй фæрсы милиционеры. 
— Æнхъæлмæ кæс! 
— Ауадз-ма мæ. Дæ хорздзинад дын никуы фе... 
— Рæстæг дзæгъæлы мауал саф! Æз мæ фæндон нал аив- 
дзынæн! 
Заретæ машинæйæ ахызт æмæ сагъдауæй лæууы. 
— Дæ хызын демæ айс! — дзуры йæм æгъдауæвæрæг, фæлæ 
йæ сылгоймаг нæ хъусы. Иæ хъуырысæртæ кæуындзæгæй ныд- 
255 

.дымстысты. Сæры магъз ныддур. Милиционер ын йæ хызын йæ 
дæларм бакодта æмæ, тамако дымгæ, мидæмæ бараст. Заретæ 
йæ алфамблай æххуысагурæджы каст кæны. Ни’куы æмæ ницы. 
Уæд та ам фалæмæ ныййарц уаид? Кæд сæйраг фæндагыл трам- 
вай лæугæйæ баййафид æмæ дзы багæпп кæнид. Нæ, йæхи ма 
адæмы цæсты цы бафтауа, æндæр йæ хъуыддагæй ницы рауай- 
дзæн. Мидæмæ æвæндонæй фæцæуы. Дыккаг уæладзыгмæ схызт.. 
Милиционер рахизырдæм базылд, кæройнаг агъуысты дуар дæ- 
гъæлæй байгом кодта æмæ Заретæмæ æнхъæлмæ кæсы. Сылгой- 
маг нарæг уатмæ бахызт. Лæппулæг афтид стъолы уæлхъус æр- 
бадт, йæ лагъз ын раласта æмæ дзы цыдæр агуры. Æрæджиау 
дзы цалдæр гæххæтты систа. 
— Дæ хызын мæнæ ам æрæвæр! — бардзырд дæтты Заре- 
тæйæн. Сылгоймаг, дзойтæгæнгæ, стъолы цурмæ бацыд æмæ та 
йæ хъуыры цъармæ бавнæлдта. 
— Акт-ма мыл ма скæ. 
— Уæдæ дæ ардæм дæ къам исынмæ æрбахуыдтон?! 
— Фарон ма иу хатт бахаудтон, æмæ, мæ хъуыддаг тæрхон- 
донмæ куы бацæуа, уæд ахæстонæй нал фервæздзынæн. 
— Æмæ дын уый мæн аххос у?! — мæстыйæ йæ фæрсы ми- 
лиционер. — Давæгæн йæ фæндаг ахæстонмæ кæй цæуы, уый 
нæ зоныс? 
— Бæргæ йæ зонын... 
— Фæлæ дæ ныхтæ нæ лæууынц, нæ? 
— Дзырд дын дæттын, никуыуал радавдзынæн. 
— Искуы ма радавдзынæ æви нæ, ууыл нæ цæуы ныхас. 
Ныр цæмæн радавтай, ныр?! 
Милиционер йæ тамако æхсызгонæй сцъырдта, йæ былтæ 
фæцъупп кодта æмæ фæздæг чысыл цалхгæндтæй хæрдмæ уа- 
дзы. Заретæ йæм мæстæй мæлы. Иæ бон ыл куы цæуид, уæд ын 
йæ тамакойы зынгæй йæ рæсугъд былтæ басудзид. 
— Цал майкæйы рахастай?— кæд ын сæ уынджы банымадта, 
уæддæр ма йæ фæрсы милиционер. 
— Ссæдз. 
— Æмæ алы кусæг дæр фабрикæй бон ссæдз майкæйы куы 
дава, уæд ма дзы цы баззайдзæн? 
Заретæйы та йæ фыр тыхстæй хуыссæг ацахста. Ехх, мыр иу 
чысыл афынæй кæ! 
— Дæумæ дзурын, дæумæ! — йæхи йыл сцагъта лæппулæг, 
тамако ма йæ къухæй дæр æрхаудта, æмæ йыл йæ сау туфлийæ 
ныллæууыд. 
«Ныр уыцы тамакойæ мæнæй цы уæлдай ис? Мур дæр ницы. 
Ууыл дæр къахæй ныллæууæн ис, мæныл дæр. Ехх, цæй мæгуыр 
дæ, цæ, æнæбон адæймаг!» — хъуыдытæ кæны Заретæ. 
256 

— Дæ ном æмæ дæ мыггаг... — дард кæцæйдæр æм хъуысы 
милиционеры домгæ хъарлæс. Йæ зæрдæ бауазал. 
— Гъер дæ цæмæн хъæуынц? Мама сæ фысс. 
— Ома куыд мæ цæмæн хъæуынц?! Хынджылæг кæнын æн- 
хъæл мын дæ, æви?! 
— Ссæдз майкæйы сты, æмæ дæу фæуæнт. 
— Хъус-ма, нæ хо! Дæ дзыхæн уаг зон! Гæртамы тыххæй ма 
мæ ахæстоны дæр нæ бакодтой! 
— Мæ сывæллæттæй дын ард хæрын, нæ дæ банымудздзы- 
нæн! Гъер мæ уыцы хæррæгъты тыххæй ахæстонмæ куыд æрви- 
тыс уæдæ? Ирæттæ не стæм? 
— Иугæр ирæттæ стæм, уæд хъуамæ паддзахады фæллой 
дымгæмæ сдарæм?! 
— Мах цы... Æцæг дард æй чи кæны, уыдон куы зонис... 
— Гъей, ныхæстыл-ма мæ ма дар! Дæ ном æмæ дæ мыг- 
гаг!.. 
Сылгоймагæн йæ сæр йæ нарæг уæхсчыты ’хсæн нынны- 
гъуылд. Иæ цæстытæ донæй айдзаг сты, æмæ милиционеры нал 
уыны. 
— За...3аретæ Ц...Цæрайты,—дзуры саст хъæлæсæй. Иæ 
фæстаг тыхтæ æрбайсæфтысты, æмæ йæ йæ зæнгтæ нал баурæд- 
той. Бандоныл куыд æрхаудта, уый йæхæдæг дæр нал бамбæр- 
ста. 
— Гъа, мæнæ актыл дæ къух æрæвæр,— уазал хъæлæсы 
уагæй йæм дзуры милиционер. Заретæ йæхиуыл æвæндонæй 
схæцыд, гæххæтмæ æдзынæг кæсы, фæлæ дзы милиционеры æна- 
хуыр фыстытæ иуварс лидзынц, æмæ сæ йæ бон æрцахсын нæу. 
Йæ фындзы кæдмæрзæнæй йæ цæстытæ ныссæрфта, хуыцау 
дын мæ уды тæригъæд ма ныббарæд, зæгъгæ, лæппулæджы йæ- 
хинымæр ралгъыста æмæ актыл йæ къух, зырзыргæнгæ, æрæ- 
вæрдта. Дуармæ йе ’ргом аздæхта, фæлæ йæ йæ къах æддæмæ 
нæ хæссы. Ау, афтæ æнцонæй бахаудзæн ахæстонмæ? Æмæ уæд 
йæ сывæллæттæта цы фæуыдзысты? Цы хуртæ уындзысты æнæ 
мадæй? Чи сæ барæвдаудзæн? Сидзæр кæй хъæуы, алчидæр 
йæхи мæт куы кæны, уæд? 
Заретæйы цæстытыл ауад, йæ дыууæ чызджы цы уавæрмæ 
æрхаудзысты, уыцы ’нахъинон ныв, æмæ йæ зæрдæ ныккæрзыд- 
та. Нæ, нæ! Цыфæндыйæ дæр ацы милиционерыл фæуæлахиз 
уæвын хъæуы! Фæлæ куыдæй? Гæртам куы нæ исы. Исты зон- 
гæ йæ ссарын бахъæудзæн, æвæццæгæн. Хуыздæр гæнæн ын нæй. 
Заретæ сабыргай дуары ’рдæм араст. 
— Цал сывæллоны дын и? — хъуысы йæм лæппулæджы фæл- 
мæн хъæлæс. Цы йыл æрцыди цымæ? Афтæ хионхуызæй йæ цæ- 
мæн фæрсы? Ныртæккæ дæр ма йæм знаджы цæстæй куы касти. 
\7 Цом.^.тэты Изæтбег 
257 

— Дыууæ чызджы. Иу дзы сывæллæтты цæхæрадоны и, ин- 
нæ та — рæвдауæндоны. Афонмæ мæм æнхъæлмæ кæсынц,— цæ- 
мæй йæм йæ тæригъæд тынгдæр бахъара, уый тыххæй уæлдай 
æнкъарддæрæй дзурыныл архайы Заретæ. Дуары цур æрлæу- 
уыд æмæ æнхъæлмæ кæсы, дарддæр цы ’рцæудзæн, уымæ. 
— Кæсыс, нырма хæрз сабитæ сты, афтæмæй уыдоныл дæр» 
нæ ахъуыды кодтай. 
— Уыдоныл куы нæ хъуыды кæнин, уæд иу майкæ дæр ни- 
куы рахæссин. Дæс туманы исын æмæ цыппар удгоймагыл кæ- 
цырдæм аххæссон? 
— Лæг дын нæй? 
— Лыгтæ фæуæд мæ уды тæригъæдæй! 
— Цæмæн æй æлгъитыс? 
— Уымæн æмæ бон-изæрмæ арахъдзуан зилы! 
— Æмæ уæд афтæмæй йемæ куыд цæрыс? 
— Мæ фыдгул ахæм цæрдтытæ фæкæнæд. 
— Уый хорз нæу,— йæ сæр хъуыдыдзастæй банкъуыста ми- 
лиционер, тамако ссыгъта æмæ йæ зыдæй цъиры. Бæзджын 
фæздæг ыи йæ цæсгом бамбæрзта, фæлæ йæ лæппулæг ницæмæ 
дары. 
— Уæдæ исчи йæ хъалæй давы? — хъуысьг йæм сылгойма- 
джы тыхстхуыз хъæлæс. 
— Иæ хъалæй чи давы, ахæмтæ дæр нæм чысыл нæй... 
— Æз уыдонæй нæ дæн. 
— Хъус-ма, нæ хо, дæхицæй ма мын зæды къалиу ма аразТ 
Фабрикæн йæ бынæй рухс суагътат æмæ дзы уæ рæбынтæ бай- 
дзаг кодтат, уæхæдæг уæхи афтæ дарут, цыма уæм æппындæр 
ницы ис! 
— Хуыцауæй дæ бауырнæд, мæнмæ æцæгдæр... 
— Ныууадз, дæ хорзæхæй! — йæ ныхас ын æрдæгыл фес- 
къуыдта æгъдауæвæрæг.—Æфснайæн кассæйы дын дæс æмæ 
ссæдз туманы ’вæрд ма уа, уый мæн никуы бауырндзæн. 
«Æвæццæгæн мæ уый бæрц æхца домы!» — февзæрд Заре- 
тæйы оæры, æмæ йæ зæрдæ барухс, фæлæ уайтагъд йæ цæсгом 
фæтар. Капекк дæр æм куы нæ и, уæд ындæс æмæссаедз тума- 
ны кабцæй раисдзæн? Цæй, кæд исты ’рхъуыды кæнид- Лæг ама- 
лæн конд у. Милиционермæ æдзынæг кæсы, фæлæ йын йæ хъуы- 
дытæ æрцахсын нæ фæразы. Иæхимидæг тынг кæй тыхсы, уый 
йæ тамакойы дымдыл бæрæг у. Æнæмæнг дзы зæрдæлхæнæн до- 
мы. Æмæ чысыл раздæр гæртамы ныхмæ куы дзырдта. Æ-æ, адæм 
дзургæ иуырдæм кæнынц, хъуыды та — иннæрдæм. Чи, чи, фæ- 
лæ сæ Заретæ хорз базыдта. Хуыцауæй разы, сывæллон нал у. 
Ахæстонмæ бахауыны бæсты гæртам цасфæнды дæр ратдзæн, 
фæлæ... Ссæдз майкæйы тыххæй дæс æмæ ссæдз туманы?.. Ацьв 
258 

лæппу иннæтæй зыддæр куы разына, уымæй тæссаг у. Се ’рдæг 
сын куы аппарид. 
— Фынддæс туманы мæм ис, фæлæ ма къуыримæ иу уый 
бæрц самал кæндзынæн,— дзуры зæрдаивæй. 
— Цæугæ! — иннæрдæм дзы ахызт милиционеры тызмæг 
хъæлæс, æмæ йæ мидбынат фесхъиудта. Лæппулæг сыстадæмæ 
йæм йæ чъылдым раздæхта, ома ныхасгонд фестæм, æмæ дæ 
хæдзармæ дæхи айс! Тамако йæ рахиз къухы æртæ æнгуылдзæй 
рудзынджы тæрхæгмæ нылхъывта æмæ уайтагъд иннæ сдымд- 
та. 
— Ам мæм банхъæлмæ кæс! Æз ныртæккæ фæстæмæ фез- 
дæхдзынæн! — сдзырдта Заретæ æмæ дуары хæцæнмæ фæлæ- 
бурдта. 
— Æцæг афтæ! Нæ хабар искæй хъустыл куы ’рцæуа, уæд 
мæ-иу ма рахъаст кæ — нæ дыл бацауæрддзынæн! — æртхъи- 
рæнгæнæгау æм карзæй дзуры милиционер. 
— Ма тæрс, никæмæн æй зæгъдзынæн. 
— Актыл дæ къух кæй æрæвæрдтай, уый дæ рох ма уæд,— 
йæ хъæлæс та фæфæлмæндæр æгъдауæвæрæгæн. 
— Нæ мæ ферох уыдзæн. 
— Дыууæ сахаты фæстæ ам куы нæ уай, уæд майкæтæ æмæ 
акт, кæдæм хъæуы, уырдæм ратдзынæн. 
— Уыдзынæн, уыдзынæн! — хъæрзæгау сирвæзт Заретæйы 
риуæй, æмæ дуар йæ сæрыл ахаста- Сæппуадæй уайы сæйраг 
уынджы ’рдæм. Базыртæ та йыл базад, æцæг æй ацы хатт аф- 
тæ рогæй нал скъæфынц. Иæ зæрдæйы уæззаудзинад æй размæ 
нæ уадзы. Цæмæн дæтты цавæрдæр гуымиры милиционерæн 
дæс æмæ ссæдз туманы?! Кæм фесгуыхт?! Уæд та йыл уæлдæр 
хицауады сардауид? Иæ хъуын ын куыд ацæгъдой. Нæ! Иæхæ- 
дæг дæр цъысымы бахаудзæн, æмæ йæ сывæллæттæ æвæгæсæ- 
гæй баззайдзысты. Фæлтау хæс дæр райсдзæн. Хæс... хæс... Ис- 
гæ бæргæ ракæнид, фæлæ кæмæй? Ехх, æфстау исын куыд зын 
у, æвæдза! 
Сылгоймаг трамвайы лæууæнмæ бахæццæ. Дыууæрдæм 
акаст. Никуы æмæ ницы. Уæд кæрæдзи фæдыл нытътъанг вæй- 
йынц, ныр та сæ кой дæр нæй. Заретæ тыхсы йæхимидæг. Иæ 
сахатмæ æркæс-æркæс кæны. Уый дæр ацы хатт мæлæты ты- 
рындз сси! Заретæйы фæнды йæ сахат йæ цонгæй райхалын æмæ 
йæ зæххыл ныццæвын. Нæ,' ам афтæ куы джиуа, уæд ахæсто- 
ны скуыси уыдзæн. Такси йæ æрцахсын хъæуы. Уым дæр та 
йын йæ мæгуыр æхца астигъдзысты, фæлæ... Заретæмæ афтæ 
кæсы, цыма адæм иууылдæр цæстфæлдахджытæ сты æмæ сæм 
мæстæй мæлы. Рог машинæтæ йæ иувæрсты дыууæрдæм згъо- 
рынц, фæлæ йæм дзы иу дæр нæ уромы. Æрæджиау иу зæронд 
259 

«Мссквич» йæ цуры ’рлæууыд. Заретæ дзы сбадт, æмæ машинæ 
хæрхæргæнгæ йæ бынатæй фенкъуысыди. Сылгоймаг та йæ са- 
гъæстыл фæци. Уæддæр кæмæй райса дæс æмæ ссæдз туманы? 
Чи йын ратдзæн уый бæрц æхца? Иæхицæи цал æмæ цал хат- 
ты загъта: «Дае зыны сахат искæмæй куыд нæ курай, уый тых- 
хæй исты капеччытæ бамбырд кæ». Куыниæ стæй. Иæ зæрдæйы 
коммæ нæ бакаст æмæ ныр дæр фæсмонæй арвмæ асинтæ æвæ- 
ры. Уæдæ афтæ æрыгон дæр нал у, уæддæр йæ сæрмæ зонды 
мур нæ цæуы. Дæ бынтæ иууылдæр дæ лæджы гуыбыны ауадзГ 
Уæвгæ цы йæ бон уыди? Ахæм лæгæй исты ’мбæхсæн и? Смудаг 
куыдзæй уæлдай куы нæ у... Смудаг куыдз у, æмæ гъер агурæд 
æхца! 
Заретæ йæ хæдзармæ дæрддзæф рахызти машинæйæ. Иæ 
лæг æй афтæ куы базонид, уæд та йæ хъæрты бын фæкæнид: 
«А-а, дæ хæзгулимæ родтæм цыдтæ?! Хаугæ кæ, кæм уыдтæ, 
уырдæм!» Искуы дзы ахæм фæлдурæджджын уыди, хуыцауы 
хатырæй? Æдзухдæр æм афтæ кæсы, цыма йын нæлгоймæгтæ 
йæ усмæ гæппæй лæууынц. Арахъхъ ын йæ сæры зонд сзы- 
гъуыммæ кодта, æмæ цытæ фæдзуры, уый йæхæдæг дæр нæ фæ- 
зоны. 
Сылгоймаг фарастуæладзыгон хæдзармæ бацыд. Устытæ 
кæрты бадынц æмæ цæуылдæр хъæрæй ныхас кæнынц. 
— Немæ уал иу чысыл абад,— дзуры дзы иу Заретæмæ. 
— Æмæ уый мах хуызæттыл æрвæссы? — æлхыскъ æй кæны 
иннæ. 
— Ау, цæуыннæ ныл æрвæссы?! Махæй уæлдай кæм арæ- 
мыгъта?! — хъæрæй дзуры ’ртыккаг ус. 
«Цы тæхудиаг стут, ацафон бадынмæ кæй æвдæлы...» — йæ- 
хинымæр сæм хæлæг кæны Заретæ. Мидæмæ бацыд æмæ лифты 
фæмидæг. Фарæстæм къæпсырыл бахæцыд. Лифты дуæрттæ, 
хъыррыстытæгæнгæ, бахгæдтой, æмæ сабыргай хæрдмæ араст. 
Заретæмæ афтæ кæсы, цыма авдæны баст у æмæ йæ мидбынат 
цоппай кæны. Йæ масты дзæкъул аскъуынынмæ йæ бирæ нал 
хъæуы. Хорз æмæ лифты дуæрттæ байгом сты. Заретæ размæ 
йæхи аппæрста æмæ... сагъдауæй аззад. Фыр тæссæй йæ дæ- 
гъæлтæ хызыны ныууагъта. Цæй, кæд йæ мой сæхимæ разынид. 
Джыбы йæ амонæн æнгуылдзæй æлхъивы. Дзæнгæрæг мидæгæй 
зæлланг кæны, фæлæ йæ хъуыдыгæнæг нæй. Заретæ æрбамæ- 
сты, къахæй дуар нытътъæпп ласта æмæ... байгом и. 
«Æллæх! Чидæр мын мæ фатер фæкъахта!» — тасæфтауæг 
хъуыды февзæрд сылгоймаджы сæры. Уатмæ базгъордта, кæсы, 
æмæ йæ мой диваныл дæлгоммæ фæлдæхтæй хуыссы. Иæ цæнг- 
тæ — фæйнæрдæм æппæрст. Заретæ йæ цуры дзуццæджы ’рбадг 
æмæ йæ тилы. 
260 

— Иæ лæг, райхъал-ма у! Иæ лæг!.. 
— Цы дæ хъæуы? — йе ’ргом æм не здахы, афтæмæй йæ 
куыдфæндыйы хъæлæсæй фæрсы йæ мой. 
— Иу милиционер мæ майкæтимæ æрцахста æмæ мæ гæр- 
там агуры. « 
Лæгæн йæ сым-сым ссыд, æмæ та йæ Заретæ ныттылдта. 
— Райхъал-ма у, мæрдхуыст бакæнай! 
Лæг йæ мидбынат æвæндонæй базмæлыд. 
— Цы дæ хъæуы? 
— Æхца. 
— Цæ... цæмæн? 
— Милиционер мæ майкæтимæ æрцахста æмæ мæ гæртам 
агуры. 
— Давын зонын хъæуы, зонын. Кæд ницæмæ арæхсыс, уæд 
æнцад бад,— бахъуыр-хъуыр кодта лæг æмæ та афынæй. 
— Мæ давд æхцатæй дын цы хæринæгтæ фæхастои, уыдон 
бур рондзæй фæкал! — ралгъыста йæ Заретæ æмæ феддæдуар, 
лифтмæ æихъæлмæ кæсы, фæлæ уый куы хæрдмæ ссæуы, куы 
бынмæ ацæуы. 
«Æвæццæгæн та дзы сывæллæттæ хынджылæг кæнынц». За- 
ретæ йыл пæ къух ауыгъта æмæ бетон асинтыл уырдыгмæ ный- 
йарц. 
«Рæвдздæр, рæвдздæр, науæд байрæджы уыдзæн! Ме ’фсы- 
мæр, мæ уарзон æфсымæр, дæс æмæ мæ ссæдз туманы куыд æх- 
сызгонæй хъæуынц, уый куы зонис. Ацы хатт мæ фервæзын кæ, 
æрмæстдæр ацы хатт, æмæ дæ иикуыуал ницы ракурдзынæн. 
Æз дæ мад, дæ фыды уазæг»,—йæхинымæр’дзуры Заретæ. Кæрт- 
мæ рауад. Йæ дæлæрмттæ схид сты æмæ йæ тухæнæй марынц. 
Иæ сæр спыхцыл. Сылгоймæгтæ æнæмæтæй худынц. «Уæд та 
адонæй ракурин æхца?» — фæрсы Заретæ йæхи. — Нæ, нæ! Сæ 
цæсты ма цы бафтон, æндæр мын ницы ратдзысты». 
Цæхгæр фæзылд æмæ фисынæй фæаууон. Ие ’фсымæры хæ- 
дзармæ куыд хæстæгдæр кæны, афтæ тынгæй-тынгдæр тыхсы. 
Уæртæ бæласы бын йæ ног урс «Жигули». «Йæ ус сæхимæ куы 
нæ разынид»,— дзуры йæхинымæр. Кæройнаг къæсæрыл бауад 
æмæ дыккаг уæладзыгмæ фезгъоры. Къахæй сæрмæ йæ хиды 
мæцы, фæлæ йæ ницæмæ дары. Дерматинæй æм’бæрзт дуарыл 
бахæцыд æмæ мидæмæ бахызт. 
— Цæуын уæм æмбæлы?! — дзуры хъæлдзæгхуызæй. 
— Цæуыннæ, цæуыннæ. Мæнæ ма кæдæй-уæдæй мæ ходыгъ- 
ды уынын! — цинтæ йыл кæны ’рыгон хæрзхуыз сылгоймаг. Йæ 
сызгъæрин дæндæгтæ байгом ко’дта, æмæ йын цырагъы рухсмæ 
цæхæр калынц. Иæ тыппыр æнгуылдзтыл — иуæй иннæ зы- 
261 

наргъдæр бриллиант къухдарæнтæ. Иæ хъусцæджытæ сабыргай 
змæлынц æмæ ферттив-ферттив кæнынц. Йæ лæг дæр йæхи хуы- 
зæн хæрзхуыз. Стыр хуызджын телевизорæй йæ цæстытæ атыд- 
та æмæ диванæй сыстад. 
— Куыд дæ, ме ’фсымæр? — фæрсы йæ Заретæ. 
— Ницы мын у. Мæнæ куыстæй æрбацыдтæн æмæ телеви- 
зормæ кæсын,— дзуапп ын дæтты лæг. Иæ сау бæзджын сæры 
хъуынтæ фæхалас сты. Иæ дывæлдах бохъхъыртæ дзургæ-дзу- 
рын зына-нæзына змæлынц. Иæ фæтæн сырхцъар цæсгомыл 
фæлмæн мидбылхудт хъазы. 
— Цæмæ дæм æрбацыдтæн, уый зоныс? 
— Кæцæй йæ зонын. 
— Æхца мæ хъæуы... Æфстау... 
— Цас? 
— Дæс æмæ ссæдз туманы. 
Лæг йæ сæр æруагъта æмæ йæ къæхты бынмæ ныджджих. 
Иæ усмæ аивæй бакаст, стæй телевизормæ йе ’ргом аздæхта. 
Æрæнкъард. Ие стыр сау цæстытæ йæ хойæ æмбæхсы. Иæ усмæ 
та фæрсæгау бакаст. Телефаны дзæнгæрæг æй йе ’нахъинон уавæ. 
рæй фервæзын кодта. Иæ хæтæл ын фелвæста æмæ хъæрæй 
дзуры: 
— Хъусын. О, о. Дæ хорзæхæй, кæцæй ма фæрæдыдтæ? Æмæ 
рагæй дæ ам? Абон фæстæмæ цæугæ кæныс?! Æз та дæ нæхи- 
мæ æрбахонынмæ хъавыдтæн! Уæллæй, не ’фсины картофджын- 
тæ кæнынмæ ничи амбулдзæн. Уæд та нæм æрбауаис? Коньяк, 
физонæг... Цæй, уæдæ. Фæндараст. — Хæтæл æрæвæрдта æмæ 
Заретæмæ йæ хъуыр-хъуыр райхъуыст: — Ацы телефонæй дæр 
ме сæфт федтон. Бон-изæрмæ дæм куыдзæй, хæрæгæй чи не 
’рбадзурдзæн. 
— Æз дæумæ кæсын, ме ’фсымæр. Уыцы ’хца мæ тынг æх- 
сызгонæй хъæуынц. Ард дын хæрын, æртæ мæймæ дын сæ фæ- 
стæмæ æрбахæсдзынæн. 
— Дызæрдыг дыл нæ кæнын, фæлæ... — Хæдзары хицау 
ныкъкъæмдзæстыг æмæ та йе ’ргом телевизормæ аздæхта. 
— Мæ мард фен, Заретæ, иу капекк дæр нæм нæй,— фæл- 
мæн хъæлæсы уагæй дзуры чындз. — Куы нæм уаид, уæд цавæр 
хабар у... 
Заретæйæн йæ кæуын йæ былалгъмæ схæццæ æмæ йе ’фсы- 
мæрмæ йæ чъылдым раздæхта. Фæнды йæ исты ’лхыскъ ныхас 
зæгъын, фæлæ йæ бон нæу. 
«Ницы мын ратдзæн, уый куы зыдтон, уæд ма мæ рæстæг та 
цæмæн фесæфтон цымæ? Ехх, куыд лæмæгъ бинонтæ стæм, 
куыд! Нæхимæ цагъайраджы бынаты æз дæн, ам та — ме ’фсы- 
мæр. Мæ хо ма мын куы ницы радта, уæд мæхи къахæй ахæс- 
262 

тонмæ бацæудзынæн. Уæвгæ мын цы ратдзæн? Иæ къухтæм дæр 
ма æмхасæнтæ куы кæны. Уæдæ мæхи кæмæ бакъул кæнон? 
Цæуон æм, хуыздæр гæнæн мын нæй». 
Заретæ дуары ’рдæм сабыргай фæцæуы. Кæд æм йе ’фсымæр 
фæдзурид, кæд йæ фæндон аивид. Ау, цардмæ æдзух йæ усы 
фæдджийы бынæй кæсдзæн? Нæ, йæ дзыхæй сым дæр нæ хауы. 
Ныхъхъус, ныггуыбыр, цыма ныртæккæ йæ сæрыл бомбæ æр- 
хаудзæн. Иæ усы фæтаан цæсгом та ныррухс, йæ сызгъæрин дæн. 
дæгтæ та иууылдæр ^азындысты æмæ цæхæр калынц. 
— Гъер кæдæм тагъд кæныс? Абадтаис уал нæм,— хъæл- 
дзæгæй дзуры Заретæмæ, фæлæ йæм уый нæ хъусы. Тыргъмæ 
ахызт æмæ дуар йæ фæдыл ахгæдта. 
«Куы амæлин, уæд мæм цымæ ме ’фсымæр йæ усы æвастæй 
æрбауæндид? Æвæццæгæн, нæ. Æ-æ, уæууæй, уæууæй!»—йæсæр 
дыууæрдæм тилы Заретæ. Раздæр куыд згъордта, афтæ нал 
згъоры. Кæд æхца ссара, уæд хорз, кæд не ссара, уæд дæр йæхн 
нæ амардзæн. Фыддæрагæн рог машинæйы дæр нал бады. Ав- 
тобусмæ бахызт æмæ адæмы ’хсæн цъистæй лæууы. Афтæ йæм 
кæсы, цыма йæ алфамблай чи ис, уыдон се ’ппæт дæр уый хуы- 
зæн æнамонд сты æмæ йæ фæнды амонды хос фестын. Иæ хъуы- 
дытæ куыд æнæбындур сты, уый æмбары æмæ йæхинымæр йæ- 
хиуыл худы. Дæс æмæ ссæдз туманы ссарын нæ фæразы, афтæ- 
мæй æппæт адæмы самондджын кæнынмæ тырны. Ехх!.. 
Заретæ автобусæй рахызт æмæ йæ хойы хæдзармæ йæ ных 
сарæзта. Сусхъæд бæлæстæм бахæццæ. 
— Гъей, чызгай, æппындæр никæй уыныс æви? — йæ хъу- 
стыл ауад йæ хойы хъæлæс. Ие ’ргом æм аздæхта. Иæ мидбыл- 
ты бахудын æй фæнды, фæлæ йæ бон нæу. 
— Мæ бынаты куы уаис, уæд ды дæр никæй уынис,— дзуры 
æнкъардæй. Уый дæр йæхи хуызæн — ныллæг, саухил, тымбыл- 
дзæсгом, æцæг йæ цæстытæ — худæнбылдæр. Иæ хъæбысы дзи- 
дзидай <:ывæллон. Заретæ йын æй æдзухдæр райсы æмæ йын 
йæ тыппыр рустæн фæбатæ кæны, фæлæ йæ ныр уымæ не ’вдæ- 
лы æмæ йæм къæмдзæстыгхуызæй кæсы. 
— Уагæр дыл цы ’рцыди? Дæ цæсгом куы ныттар. 
— Ритæ, мæ къона, куы амæлон, уæд мыл-йу кæугæ дæр 
мауал скæ, æцæг мын абон мæ хъуыддаг сараз,— тыхстхуызæй 
дзуры Заретæ. 
— Цы дыл æрцыд, уый-ма мын зæгъ. 
— Милиционер мæ майкæтимæ æрцахста æмæ мæ æхца 
домы. 
— Цас? 
— Дæс æмæ ссæдз туманы. 
— Дæс æмæ ссæдз дихы фæуæд, уастæн! 
263 

— Ныртæккæ йын сæ куы нæ радтон, уæд мæ ахæстонмæ 
батæрдзæн. Айразмæ дæр ма нæ бахаудтæн æмæ... 
— Гъер дыи цал хатты загътон, мауал дав, зæгъгæ?! — 
уайдзæф ын кæны Ритæ. 
— Уæдæ цæмæй цæрон, мæ расыггæнаг лæг хæдзармæ ка- 
пекк куы нæ хæссы, уæд? 
— Уый дæр дæхæдæг фехæлдтай. Алы бон дæр ын арахъ- 
хъы авг æмæ карчымард йæ разы куы ’вæрдтай, уæд æй нæ 
зыдтай?!.. 
— Цæй-ма, Ритæ. Райдыдтай та... 
— Мæнæн циу? Дæхæдæг куы нæ утæхсæн кæнис, æмæ дæ 
лæг авд дæлдзæхмæ куы ныххауид. 
— Дæ хорзæхæй, мæ хъуыддаг мыи ацараз. Æртæ мæймæ 
дын сæ фæстæмæ æрбахæсдзынæн. 
— Уый бæрц æхца дын кæцæй райсон, нæ зонын,— сагъæс- 
хуызæй дзуры Ритæ. — Мæхимæ ссæдз туманы йеддæмæ нæй. 
Нæ сынтæджытæ нал бæззынц, æмæ сæ, зæгъын, ногтæй куы 
раивин... 
— Уыдон мын уæддæр авæр. Кæд ма искæмæй ракурин,— 
♦бацинхуыз и Заретæ. 
— Ахæм уавæры? Дæ къæхтыл тыххæй куы лæууыс... 
— Уæдæ ныр цы акæнон? 
— Фæлæуу-ма, æз мæ тиуы афæрсоп. 
— Сæхимæ и? 
— О. Уæртæ уый йæ такси у,— хæдзары цур бурахуырст 
«Волгæ»-мæ амоны Ритæ. 
— Ратдзæн дын? 
— Куы йæм уа, уæд — о. Нагъ мын никуы загъта. 
— Мæнæи та мæ тиу дæр мæхимæ æнхъæлмæ кæсы. Æртæ 
азы размæ мæ мин сомы æфстау айста æмæ мын сæ. фæстæмæ 
нал дæтты,— æнкъардæй дзуры Заретæ. 
— Цæуыннæ? 
— Æмæ йын цы зонын. Айфыццаг ма милицæмæ куы ба- 
хаудтон, уæд æм бацыдтæн æмæ мын йæ мады ингæнæй фæсо- 
мытæ кодта, ну капекк дæр, дам, мæм нæй, стæй цалдæр мæй- 
мæ «Жигули» æрæлхæдта. 
— Дæ хорзæхæй, уыцы хабæрттæ мын куыд никуы ракод- 
тай? 
— Цы пайда сты? Ныр дæр дын сæ мæ тыхстæй кæнын. Дæ 
хуыцауы хатырæй, рæвдздæр ауай, науæд мын байæрджы уы- 
дзæн... 
— Цæуыи, цæуын! — сдзырдта Ритæ, сывæллоны йын йæ 
хъæбысы авæрдта æмæ йæ тиумæ ауад. Саби Заретæмæ худы, 
фыр æхсызгонæй хъихъхъытæ кæны, фæлæ йæ сылгоймаг йæ 
264 

фыр тыхстæй ницæмæ дары. Иæ хо кæдæм бацыд, уырдæм! 
æдзынæг кæсы. Рæстæг ыл ныддаргъ и. Бандоныл æрбады, фæ- 
лæ та уайтагъд фæстæмæ фесты æмæ бæлæсты бын дыууæр- 
дæм скатай вæййы. Æппæтæй тынгдæр тæрсы, Ритæ йын дæс 
æмæ ссæдз туманы куы нæ рахæсса, уымæй. «О хуыцау, ма мæ 
фæфыдæнхъæл кæ!» — кувы йæхинымæр. 
Ритæ кæртмæ рахызт. Цыдæр тыхстхуыз у, уый æдде ма 
кæимæдæр ныхасыл фæци. 
«Æвæццæгæн ын йæ тиу ницы радта, æмæ йæ зонгæтæй 
фыццагдæр кæуыл сæмбæлд, уымæй агуры», — тасæфтауæг 
хъуыдытæ зилынц Заретæйы сæры. Катай кæны. Зæрдæ риуы 
къултыл йæхи хойы. Иæ былты туджы ’ртах нал и, æмæ ныцъ- 
цъæх сты. 
Æрæджиау Ритæ йе ’мдзурæгæй фæхицæн. 
— Хуыцауæй разы! Афон дæр уыди! — йæ фындзы бын 
хъуыр-хъуыр кæны Заретæ. 
— Гъер цы хуызæн дæ?! Тæхуды æмæ дæхимæ куы бакæ- 
сис! Уыцы æнæхайыр майкæтæ дæ иигæнмæ батæрдзысты! — 
уайдзæфгæнæгау æм дзуры йæ хо. 
— Исты дын радта?! — æнæрхъæцæй йæ фæрсы Заретæ. 
— Радта. Мæнæ дын дæс æмæ ссæдз туманы, æцæг давгæ 
мауал кæ. Куы ницы дзурыс. 
— Хорз, хор’з! Иу майкæ дæр нал рахæсдзынæн! 
Заретæ йæ къухты зыр-зырæй æхцатæм нæ арæхсы æмæ но- 
джы тынгдæр тыхсы. 
— Мæ хæдзар куыд уыди! Æрсабыр у, науæд дæ паралик 
ныццæвдзæн! — дзуры йæм Ритæ. 
— ,Хуыцау мæ уыцы бæллæхæй бахизæд. 
— Дæхæдæг дæхи куы нæ хъахъхъæнай, уæд дыи хуыцауы 
бон дæр ницы бауыдзæн. 
Заретæйæн æнцон нæу, йæ кæстæр хо йæ афтæ лæмæгъæй 
кæй уыны, уый æмæ йæхицæн фидар дзырд дæтты: «Сæфтмæ 
куы цæуон, уæддæр æхсæнадон исбонмæ мæ къух нал бакæн- 
дзынæн. Фæлтау ме ’фцæгыл мæгуыры хызын бафтаудзынæн 
æмæ хъæуи-хъæу зилдзыиæн, Нæ, цалынмæ кусынхъом уон, 
уæдмæ мæхи ахæм æдзæллаг уавæрмæ не ’руадздзынæн, фæлæ 
мæ давын иыууадзын хъæуы, науæд мæ фæндаг æцæгдæр ахæс- 
гонмæ цæуы». 
Сылгоймаг сахатмæ æркæс-æркæс кæны æмæ тарстхуызæй 
цзуры: 
— Бабын дæн! Байрæджы мын! 
Ритæйæн йæ сывæллои йæ хъæбысы, афтæмæй фæндаджы 
бæрæгастæумæ бацыд æмæ машинæтæм йæ’ къух дары. Урс 
«Волгæ» йæ цуры ’рлæууыд. 
265 

— Цæрын дæ нал фæнды? — фæрсы йæ, шофыры фарсмæ 
цы рæстæмбискар булкъон бады, уый æмæ зына-нæзына йæ 
мидбылты худы. 
— Уæ хорзæхæй, мæ хойы мын аласут. 
— Иугæр дæу афтæ фæиды, уæд ма нын цы гæигæ у, и? — 
шофырмæ фæрсæгау бакаст булкъон æмæ машинæйы фæстаг 
дуар байгом кодта. 
— Бузныг. 
Булкъон табуафси, зæгъгæ, йæ сæр банкъуыста, æмæ та йæ 
хæрздаст аив цæсгом бахудызмæл. 
Заретæ машинæйы сбадт. «Волгæ» йæ бынатæй фенкъуы- 
сыди æмæ сæйраг фæндагмæ базылд. 
— Уагæр афтæ тагъд кæдæм кæныс? — фæрсы булкъон За- 
ретæйы. 
«Ехх, ныр ацы дзæбæх лæгæн дæ хабæрттæ ма фæкæ, мили- 
ционеры ахæстоиы куыд бакæна! Нæ, нæ, уæд дзы мæхæдæг дæр 
хауын»,— фæтарст йæ хъуыдыйæ Заретæ æмæ, фыццагдæр йæ 
дæлæвзаг цы ныхæстæ абадт, уыдон сдзырдта: 
— Мæ гыццыл чызг мæм рæвдауæндоны ’нхъæлмæ кæсы. 
— Гъе-е, уæдæ уæд газыл тынгдæр æрхæц, сывæллон тæри- 
гъæд у. 
Булкъон шофырмæ бакаст, æмæ Заретæ банкъардта, «Вол- 
гæ» йæ цыд куыд фæтагъддæр кодта, уый. 
«Мæ сабийыл ма мын кæйдæр лæг дæр тыхсы, йæ фыд та 
æнæмæтæй хуыррытт кæны. Цы мæрдтаг дæн, хуыцауы хаты- 
рæй? Арвæй зæхмæ дæхицæн цардæмбал æвзарын дæр ма ба- 
зон!» — йæхимæ хæцы Заретæ. Фæлмæн машинæйæ йæ хизын 
дæр нал фæнды. Афтæ бадид æмæ цæуид, цæуид... 
«Тæхудиаг нæу, ахæм дзæбæх лæг кæй хæдзармæ бацæу- 
дзæн?» — хæлæг кæны булкъоны усмæ. Йæ фыр тыхстæй ми- 
лицæйы хайады бæстыхай дæр иал ауыдта. Фабричы уынгмæ 
куы схæццæ, уæд шофыры уæхскмæ февнæлдта. 
— Ам-ма мын бауром! 
Машинæ æрлæууыд. Заретæ шофыры хъæбысмæ дыууæ со- 
мы æрæппæрста æмæ дуары хæцæнмæ бавнæлдта. Æрыгон сау- 
лагъз лæппуйы цæсгомыл арт ссыгъди. Æхца систа æмæ сæ фæ- 
стæмæ Заретæмæ радта. 
— Дыууæ сомы та цæмæн дæттыс?! Тынг хъæздыг дæ?! — 
тызмæгæй йæ фæрсы булкъон. — Айс сæ æмæ дзы дæ чызгæн 
къафеттæ балхæн,— фæфæлмæндæр йæ хъæлæс. 
Заретæ машинæйæ .ахызт. Сагъдауæй лæууы æмæ, «Волгæ» 
асфальтыл куыд рогæн згъоры, уымæ кæсы. Машинæ фисынæй 
куы фæаууон, уæд цæхгæр фæзылд æмæ милицæйы хайадмæ 
266 

атындзыдта. Дыккаг уæладзыгмæ суад æмæ йе ’нæуынон уат- 
мæ бахызт. 
Милиционер рудзынджы цур тамако дымы. Иæ цæстæнгасыл 
бæрæг у, бынтон æдас кæй нæу, уый. 
— Иу чысыл ма куы бафæстиат уыдаис, уæд мæ ам нал æр- 
баййæфтаис,— сылгоймагмæ хъуысы йæ рæхуыст ныхас. 
— Æз ацы ’хцатæ куыд зынæй ракуырдтон, уый ды куы зо- 
нис... 
Заретæйæн цыдæр хъарм къуыбылой йæ былалгъмæ стылд 
æмæ йæ дзурын нал уадзы. Милиционерæн æхцаты уындæй йæ 
цæсгом барухс. Иæ тамако рудзынгæй фехста æмæ стъолы цур- 
мæ бацыд. Иæ цæстытæ æнахуыр æрттывд кæнынц. 
— Ма тыхс, бафиддзынæ сæ,— дзуры фæлмæн хъæлæсы уа- 
гæй. Бандоныл йæхи æруагъта, фæлæ уайтагъд фæстæмæ фес- 
тад. Æрбадти та. 
— Цæмæй сæ бафиддзынæн? — кæуын хъæлæсæй йæ фæрсы 
Заретæ. Æхцатæ райхæлдта æмæ йæм сæ æвæндонæй дæтты. 
Милиционер сæ стъолы лагъзы рæбыноз авæрдта, дæгъæлæй йæ 
ахгæдта æмæ сыстад. 
— Фабрикæй цы майкæтæ рахæссай, уыдонæй. 
Сылгоймаг æм дисмæ кæсæгау кæсы. 
— Æцæг дын зæгъын, æцæг,— бахудт æм милиционер. 
— Алы хатт дæуæн дæс æмæ ссæдзгай тумантæ куы дæттон, 
уæд сæ куыннæ бафиддзынæн. 
— Мæнæй мауал тæрс. Æз дæ нал бахъыгдардзынæн. 
— Ома? 
— Абон дæр дæ нæ бахъыгдардтаин, фæлæ мын хуыздæр гæ- 
нæн нæ уыд. Иу дохтыр мын мæ лæппуйæн операци кæны æмæ 
м,æ мин сомы агуры. Ды мын кæй æрбахастай, уыдон хъуаг ма 
кодтон æмæ... — Милиционер стыхст æмæ та тамако сдымдта.— 
Ныббар мын, дæ хорзæхæй... Æгæр карзæй дæм сдзырдтон... 
Куы ницы мын æрбахæссай, уымæй тарстæн... 
— Æмбарын дæ, фæлæ... уыцы дохтыры цæуыннæ ахсын кæ- 
ныс? — фæрсы йæ Заретæ. 
— Æмæ ды мæн цæуыннæ ахсын кæныс? — фæрсы йæ ми- 
лиционер. 
— Мæ цард дæ къухты ис. 
— Мæ лæппуйы цард та уый къухты ис... 
Милиционер акт аскъуыдта æмæ сылгоймаджы цæстытæм 
æдзынæг кæсы, разы дзы у æви нæ, уый базоныны тыххæй. 
«Судзгæ фыдæнæрай дзы скæ мæ уды тæригъæдæй!» — йæ- 
хинымæр æй ралгъыста Заретæ, йæ хызын систа æмæ уæззау 
зæрдæимæ къæсæрæй ахызт. 
267 

ФЫЦЦАГ ФЕМБÆЛД 
уы нæ мæ райса, уæд та? — дызæрдыг йæ зæрдæмæ калмау 
бахъуызыд, æмæ лæппу йæхимидæг батыхст. — Ау, цæуын- 
нæ мæ райсдзæн? Мæ мады ’фсымæримæ ныхас куы бакодта. 
Хъуамæ мæ райса. Æз горæтаг хъалтæй нæ дæн, цыфæнды 
куыстыл дæр сразы уыдзынæн. Зындзинæдтæй нæ фæтæрсдзы- 
нæн, æрмæст мын нагъ ма зæгъæд. Каед мын нæ зæгъид. Ехх, 
исты куыст мын куы раттид, уæд мæхиуыл нæ бацауæрдин!» 
Мысостмæ афтæ кæсы, цыма уæлæ уыцы цъитисæр хæхтæ 
дæр акъæртт кæндзæн æмæ цæхгæрмæ уынджы ’разæнгардæй 
уайы. Æваст æй исчи куы баурома кæнæ хицау йæ фæнд куы 
аива, æмæ йæ бæллиц куы нæ сæххæст уа, уымæй тæрсы æмæ 
йæхи размæ æппары. Рæстæгæй-рæстæгмæ згъорыныл дæр афæл- 
вары, фæлæ йæ иувæрсты чи цæуы, уыцы адæмæй фефсæрмы 
вæййы æмæ йæ цыд фæсабыр кæны. Нæ, сындæг цæуын йæ бон 
нæ бауыдзæн. Кусын æй тынг фæнды, æмæ хъуамæ хицаумæ 
æвæстиатæй бахæццæ уа, науæд цы нæ вæййы. Адæймаг йæ ны- 
хасы сæрты ахизын дæр зоны... 
Мæнæ, йæ бæттæнтæ кæдæм тоны, уыцы зæронд æртæуæла- 
дзыгон хæдзар. Иæ къулы сæрстытæ æрхаудтой, æмæ сидзæргæс 
усау æрхæндæгæй лæууы... 
Æнæрцæф лæппу кæрты фæмидæг æмæ сагъдауæй аззад. 
Иæ алфамблай кæлдтытæй лæууынц дурты пырхæнтæ, бырæтты 
цæндтæ, асыччы сæстæгтæ, фæйнæджытæ, цæджындзæгтæ, гæх- 
хæтты гæбæзтæ... Мысост йæ къах кæм æрæвæра, уый нæ зоны 
æмæ тыхсы. 
«Ахæм æнæхъола къантор кæмæн и, уыцы куыстуатæн хор- 
зæй тас нæу»,— хъуыды кæны йæхинымæр, фæлæ йæ уый дæр 
нæ уромы. Ныртæккæ уисой райсид æмæ йæ цæхæр скалын кæ- 
нид. Афтæ чъизийæ йæ куыд быхсынц цымæ? Уæдæ ма сæ ис- 
кæмæн йæхи кæрт уаид... 
Мысостæи йæ фæйнæфарс — саст агуыридуртæй стыр рæ- 
дзæгъдтæ, йæ акомкоммæ та — хъуынахæрд ’иул. Мидæмæ кæ- 
уылты бахиза? Æвæццæгæн, кулы сæрты. Уымæй дзы æдасдæр 
фæндаг нæй. Исдуг джихæй аззад, стæй йæхинымæр сдзырдта: 
«Ехх, цы уа, уый уæд!» йæ биноныг итувæрд сау хæлафы фад- 
гуытыл схæцыд æмæ доны сæрты багæпп ласта. Гæпп дзы бæр- 
гæ бакодта, фæлæ фаллаг былмæ нæ бахæццæ. Уый æдде ма 
йæ къах хъæды лыггагыл фæбырыд, æмæ цъымарайы скуыси. 
— Æнæбайрайгæ фæу, цы кул дæ! — ралгъыста йæ зæрдæ- 
бынæй æмæ, йæ дон тæдзгæ, сыстад. Цымæ йæ ничи федта? Гъер 
*к 
266 

ма йæ фыццаг æрбакъахдзæфæй худинаг дæр нæ фæци. Иæ хæ- 
лаф цæгъдгæ, йæ цæстытæй кæрты къуымты джигул кæны. Иу 
змæлæг дæр дзы нæ зыны. Цы хорз у! 
— Æнæхъæн зылды иу доны хуыпп йеддæмæ нæй, æмæ йæм 
дæ зæрдæ бахъазыд, æвæццæгæн,— йæ хъустыл ауад нæлгой- 
маджы худæнбыл хъæлæс æмæ сдзæгъæлгаст. Æрæджиау фæй- 
нæджыты ’хсæн саулагъз мызыхъхъарæзт лæппулæджы ауыдта. 
Æрдæгæй уæлæмæ — бæгънæг. Иæ бронзæхуыз буарæй бæрæг 
у: хурмæ рагæй хуыссы æмæ басыгъд. Мысосты хъынцъым куы 
айхъуыста, уæд йæ рæмбыныкъæдзæй йæхиуыл схæцыд æмæ 
йæм æдылы сывæллонмæ кæсæгау хатыргæнæджы каст кæны. 
— Нæ зонын, уе ’рбацæуæны баррикадæ сарæзтат, цыма уæм 
уе знæгтæ бырсынц! — бустæхуызæй йæм дзуры Мысост. 
— Баррикадæтæ кæд уыди, уæд уыди, ныр та — бырæттæ-.. 
Лæппулæг фæтæн фæйнæгыл йæхи æруагъта æмæ йæ цæс- 
гом газетæй æрæмбæрзта. Мысостæн фæхъыг и, фысым æм 
ахæм уазал цæстæй кæй ракаст, уый. Йæ сæрмæ дæр æй нал 
æрхæссид, фæлæ хицауы кусæн уат нæ зоны, æмæ йын æй кæд 
бацамонид. Иæ къухы бын фыццагдæр цы гæххæтты гæбаз фæ- 
ци, уымæй йæ хæлафы чъизитæ сæрфы æмæ тыхстхуызæй дзу- 
ры: 
— Ардæм сау куыйтæй фылдæр цы цæуы... Дуæрттæ гом 
<ггы æмæ... — хъуысы йæм лæппулæджы ’нæмæт ныхас. 
«Цы ’нæуаг у! — уазæгимæ дзурын дæр нæ зоны!» — æрба- 
мæсты йæм Мысост. 
— Кæцы дæ дзы хъæуы? — куыдфæндыйы хъæлæсæй йæ 
фæрсы фысым. 
— Инженерæй чи кусы, уый. 
— Дыккаг уæладзыджы галиуырдæм базил æмæ уым дерма- 
тинæй æмбæрзт дуарыл бахæц. 
— Бузныг. 
— Æцæг дæ къах пъолы зыхъхъыры ма ныссæдзæд. Æнæ 
зæвæтæй баззайдзынæ... 
— Хорз. 
— Уæвгæ, зæвæтæй дæр цы кæныс, бирæтæ æнæ сæртæй 
стыр бынæттæ куы ахсыиц... — Лæппулæг та йæ рæмбыныкъæ- 
дзæй йæхиуыл схæцыд æмæ йæм йе уæхсчы сæрты ракаст.—Хъу. 
сыс, дуар-иу хойгæ ма бакæ: нæ дæ фехъусдзæн. Хъæрæй йæм- 
иу дзур: къуырма у. 
Мысост зæронд фæйнæг асинтыл хъавгæ схызти, ихыл фыц- 
цаг хатт къахдзоныгътæй куы бырай, уыйау дерматинæй æм- 
бæрзт дуармæ арæхстгай йæхи байста. Æнæ хойгæйæ йæм ис- 
кæй уатмæ бацæуын аив нæ кæсы æмæ къæмдзæстыгхуызæй æн- 
дад лæууы. Æрæджиау дуары хæцæнмæ бавнæлдта æмæ йыл 
269 

мидæмæ бахæцыд. Бурдзалыг къæсхуыртæ чызг тарстхуызæй 
«Ой», зæгъгæ, фæкодта, ныллæджытæ лæгуынсæр лæджы 
къухтæй йæхи атыдта æмæ, йæ фæстæ духийы хæрздæф уадзгæ, 
Мысосты иувæрсты феддæдуар. Лæппуйæн фыр æфсæрмæй йæ 
цæсгом ныссырх æмæ йæ сæр æруагъта. 
— Уыцы гæххæттытæ рæвдздæр ацæттæ кæ æмæ сæ ардæм 
рахæсс! — чызджы фæдыл тызмæгæй адзырдта лæг, стæй йё 
’нæхуынд уазæгмæ æлхынцъæрфыгæй бакаст. — Ды та, лæппу, 
искæй кусæн уатмæ куы цæуай, уæд-иу раздæр хойгæ бакæн! 
Æгъдау дæр сæм нæй, æгъдау! Цы мæрдтаг фæсивæд сты! 
— Æмæ куы ’рбахостон, фæлæ мæ нæ фехъуыстай! — хъæ- 
рæй йæм дзуры Мысост. 
— Цы дæ хъæуы? — бустæхуызæй йæ фæрсы Саукуыдз, ома 
дæ зæгъинаг рæвдздæр зæгъ æмæ ахъуытты у, мæн не ’вдæ- 
лы. 
— Куыст! — ноджы хъæрдæрæй йын дзуапп дæтты Мысост. 
Цæмæй йын лæг йæ ныхас хуыздæр фехъуса, уый тыххæй ма 
йæм йæхи дæр байвæзта. 
— Дæ хуыцауы хатырæй, хъæртæ та мыл цы кæныс?! — йæ 
къухтæ йыл сцагъта Саукуыдз. Цыма хинæ банызта, уыйау йæ 
тымбыл урс цæсгом ныггæлиртæ. 
Мысост фæтыхсти æмæ дзы иуварс алæууыд. 
— Дæлæ кæрты чи хуыссы, уый мын афтæ, къуырма, 
дам, у... 
— Чи?! Æз?! — Лæгæн фыр мæстæй йæ хурхы уадындзтæ 
адымстысты æмæ гом рудзынгæй æддæмæ адзырдта: — Гъер ма 
уыцы хуыйы мыггагмæ бакæс! Гъей, Дзæрæх, уæлæмæ сыст 
æмæ кусгæ кæ, науæд дæ хъиладзагъдæй фæсурдзынæн! 
— О-о, ахæм куыстæй куы фæхауон... — кæртæй сыхъуыст 
Дзæрæхы былысчъил ныхас. 
«Цы рæузонд митæ кæны. Мæ мады ’фсымæр зондджын лæг 
куы у, уæд ацы сæрхъæнимæ йæхи куыд сбаста?» — йæ мидны- 
мæр дзуры Мысост. Саукуыдз æм йе ’ргом раздæхта æмæ йæ 
фæрсы: 
— Цы дæ хъæуы, загътай? 
— Куыст. Æхсар мæ æрбарвыста... 
Саукуыдзæн æваст йæ бæзджын сау æрфгуыты ’лхынцъ рай- 
хæлд, йæ хъуынтъыз цæсгом сæрдыгон хур бонау ныррухс, йæ 
хъæлæс æрфæлмæн. 
— Æ-æ, хæрæджы къæлæу, нал дæ базыдтон.— Саукуыдз 
лæппумæ бауад æмæ йæ йæ галиу цонгæй æрбахъæбыс кодта.— 
Æз дæ гыццылæй ме ’ккойы бирæ фæхастои. Иу хатт ма мæ 
хуылыдз дæр ныккодтай... — Лæг æхсызгонæй худы æмæ йæ ар- 
мытъæпæнæй лæппуйы фæсонтæ рæвдауæгау сæрфы. Кусын дæ 
270 

фæнды уæдæ, нæ? Хорз, хорз. Дæлæ уал кæрты Дзæрæхмæ фæ- 
кæс, стæй дын æз хуыздæр куыст ссардзынæн. 
Мысост йæ мидбылты бахудт, дуар йæ сæрыл ахаста, асин- 
тыл æрызгъордта, æмæ, фæйиæджытыл гæппытæгæнгæ, Дзæрæх- 
мæ бауад. 
— Æз дæр демæ кусдзынæн! — сирвæзт йæ риуæй цины 
хъæр. 
— Мæ кæрц ма дысхъуаг уыди, — иу цæстæй йæм скаст 
лæппулæг. 
— Цы? — нæ йæ бамбæрста Мысост. 
— Зæгъын, тынг æхсызгон мын у. 
— Мæнæн дæр! 
— Хъæуæй дæ? 
— О. 
— Бæрæг у... 
— Цæмæй? 
— Горæтæгтæ куыстыл афтæ æиувыд не сты. 
— Мæнæн алы куыст дæр мæ зæрдæмæ цæуы,— цымыдисæй 
дзуры Мысост. 
«Иæ сывæллоыы зонд йæхимæ и нырма. Кæд ын уыцы зам- 
манай уавæр бирæ ахæсса, уæд — агургæ æмæ æнæаргæ кусæг, 
кæд цардмæ йæ цæстæнгас аива, уæд та дзы пайда нæй»,— 
хъуыды кæны Дзæрæх. — Ахуырмæ нæ бахаудтæ, æвæццæгæн,— 
дзуры йæм зæрдаивæй. 
— Нæ. — Лæппу йæ сæр батылдта, æмæ та йæ цæсгом фæ- 
сырх. 
— Уæдæ фæрæт райс æмæ гуыпп кæ. Куыд фæзæгъынц: 
«Фылдæр ис æмæ йæ дарддæр æппар». 
— Цы ’ппарын хъæуы? 
— Ахæм æнæмбаргæйæ ардыгæй дæр ма куы фæхауай, уы- 
мæй тæрсын. % 
Лæппу ныфсæрмы, зæххæй фæрæт систа æмæ æнхъæлмæ 
кæсы. 
— Æрдæбон кæмæ уыдтæ, уый диссаджы куырыхон лæг у 
æмæ мæнæ ам гæрæн аразын кæны. Йæ сæрмæ ахæм зондцæ- 
мæн æрцыд, уый иунæг кадджын хуыцау йеддæмæ ничи зоны, 
табу йæхицæн. — Дзæрæх хынджылæг кæны æви æцæгæй дзу- 
ры, уый зын равзарæн у. Иæ цæстытæ аргъуыцгæнæгау арвмæ 
кæй сарæзта, стæй ма йæм йæ дæрзæг къухтæ дæр кæй ивазы, 
уый тыххæй йыл Мысост æууæнды. Лæппулæг та йæ цæсгомыл 
газет æрытыдта. 
— Цæджындзтæ уал æхсæд. Дыууæ къуыримæ йæ хъуамæ 
йæ къæхтыл слæууын кæнæм. Нæхæдæг нæ сæртыл цæуæм, нæ 
гæрæнтæ та... — Дзæрæх цыма фынæй баци, уыйау йæ ныхæ- 
271 

стæ йæ былалгъыл атадысты. Газет сабыргай хæрдмæ ссæуьг 
æмæ та бынмæ æрхауы. Мысост цæджыидз æхсæдынмæ бав- 
нæлдта. Сусхъæд бæласы цъуппæй йæм хъуысы булæмæргъы 
зарæг. Саукуыдз кæртмæ æрхызт, исдуг йæ хъуыдытимæ афæ- 
стиат, стæй Дзæрæхмæ йе ’ргом аздæхта. 
— Уæлæмæ сыст æмæ уыцы лæппумæ фæкæс. — Мæстыйæ: 
йæ нæ загъта, бардзырд дæр ын нæ радта. Уæдæмæ, йæ хæс сæх-. 
хæст кодта, кулы сæрты сæгуытау агæпп ласта æмæ фисынæй. 
фæаууон. 
— Мæнæ ма мæ буарыл иу гæбаз æнæ сыгъдæй баззад, æмæ 
йæ, зæгъын, æххæст хурмæ бадарон, кæннод та ныл къæвдатæ 
куы сагъуыйой... — Дзæрæх æвæндонæй рабадт, Саукуыдзы аи- 
вæй ахъахъхъæдта, йæ цæст ыл куы нæ æрхæцыд, уæд та фæй- 
нæгыл йæхи æруагъта. 
Мысост йæ удæй арт цæгъды. Йæ хиды цæппузыртæ йæ фын- 
дзы хъæлæй зæхмæ згъæлынц. Хур арвы астæу кæлæнгондау 
ньгндзыг æмæ йыл уырдыгмæ йæ цæхæр калы, цыма йæ ссудзын- 
мæ хъавы. Лæппу йæ хæдон феппæрста. Уадымс йæ тæвд буары.т 
атыхст, æмæ йын чысыл фенцондæр. Иу цæджындз бахсæды 
æмæ та иннæ йæхимæ æрбатулы. Цалдæр цæджындзы иуварс 
æрæвæрдта. Æхсызгонæй сæм кæсы. Æрæджиау Дзæрæхмæ йе 
’ргом аздæхта. Саукуыдзæй куыд нæ æфсæрмы кæны цымæ? 
Ардæм хуыссынмæ æрбацыд? Мысост хицау куы уаид, уæд... 
Цæй хицау æмæ цæй цыдæр. Æгæр-мæгуыр институтмæ дæр- 
куы нæ бахаудта. Бахаудзæн. Æнæмæнг бахаудзæн. Ныр та 
уал — кусгæ. 
Мысост цæджындзмæ ныггуыбыр æмæ йæ æхсæды. Нæзы 
хъæдæн йæ буар фæлурсæй разынд, æмæ дзы лæппуйы зæрдæ 
барухс. 
— Гъе, фсымæр, афтæ цæрдæг куы ’вналай, уæд нæ гæрæц 
дыууæ бонмæ арæзт фæуыдзæн,— хъыгзæрдæйæ дзуры Дзæрæх. 
Иæ былтæ дæр ма фæцъупп кодта. 
— Æмæ уый æвзæр у? — дисхуызæй йæ фæрсы Мысост. 
— Зындæр куыстмæ дæ куы арвитой, уæд æй бамбардзынæ, 
æвзæр у æви иæ, уый. — Дзæрæх рабадт æмæ къуымых фæрæ- 
тæй цæджындз æнæбары къупп-къупп кæны. Иæ фезмæлдæи 
бæрæг у: йæ зивæджы — йæ мæлæт. 
— Мæнæн Саукуыдз хуыздæр куыстæй зæрдæ бавæрдта,— 
дзуры лæппу. 
— Зæрдæ æвæрынмæ йæ разæй никæй ауадздзæн... — былыс- 
чъилæй бафиппайдта Дзæрæх. 
Бурхил чызг йæ сау сæрак хызын йæ галиу уæхскыл æрца- 
уыгъта, афтæмæй, йе уæнгтæй хъазгæ, кæртмæ æрхызт æмæ: 
Мысостмæ аивæй йæхи байста. 
272 

— Дзæрæх, дæхицæн замманай æххуысгæнæг ссардтай. — 
Чызг цыма диссаджы худæг ныхас загъта, уыйау хъæрæй нык-: 
кæл-кæл кодта. — Ницы дзы зæгъыс? 
Мысостæн йæ цæсгомыл арт ссыгъд. Адæргæй йæхи цы фæ- 
кæна, уый нæ зоны. 
— Дæу фæуæд йæ фароны фистимæ,— хъуысы йæм Дзæрæ- 
хы уазал хъæлæс. 
— Ныфсæрмы, мæгуырæг. — Чызг та зæрдæбынæй ных~ 
худт. — Цымæ ахæм рæсугъд лæппуты куыд скæнынц?.. 
— Уый дæуæй хуыздæр чи зоны?.. — фелхыскъ æй кодта 
Дзæрæх. 
— Æ, бастъæлай, гъер зæды цур цытæ дзурыс? 
— Кæй хоныс зæд, дæхи æви Мысосты? 
— Иæ ном Мысост хуыйны? 
— О. 
— Зоигæ уыдзыстæм. — Чызг лæппумæ йæ фæлмæн къух 
балæвæрдта. — Азæ. 
Лæппу йæ хуылыдз армытъæпæн йæ хæлафыл ныссæрфта: 
æмæ чызджы къух къæмдзæстыгхуызæй райста. 
— Мысост. 
— Хорзæй баззай... Мамæйы гыцци къона... — сдзырдта чызг 
æмæ, йæ рæсугъд цъæх цæстытæй худгæ, уалдзыгон гæлæбуйау 
апæр-пæр кодта. Мысост йæ фæдыл æдзынæг кæсы. «Ахæм 
хæрзконд чызг у æмæ Саукуыдзы хуызæн фыдынд лæгимæ.... 
Цы «Саукуыдзы хуызæн фыдынд лæгимæ?» Цы гæнгæ сæ бай- 
йæфтай? Ницы. Уæдæ йыл æваст хæлд сылы гакк цæмæн æвæ- 
рыс?» — йæхи æфхæры Мысост. 
— Æгæр æм ма кæс, дæ цæстыты фиу атайдзæн,— хъазгæм- 
хасæн æм дзуры Дзæрæх. — Фæлтау цом æмæ сихор скæнæм.. 
Лæппу фестъæлфыд. 
— Кæм? — сирвæзт дзы, фыццагдæр йæ былалгъыл цы 
дзырд абадт, уый. 
— Дæлæ фисыныл — диссаджы хæрæндон. Доны хъæстæ 
дзы куы фæуай, уæддæр æнæхъæн къуыри дæ изгард не ссæу- 
дзæн. 
— Æмæ нæ уæд исчи артмæ дары? 
— Хуыздæр нын кæм и?.. — Дзæрæхы саулагъз цæсгомыл та 
былысчъил мидбылхудт фæзынд, фæрæт цæджындзыл ныссагъ- 
та æмæ уынджы ’рдæм араст. — Цом, бирæ чи фæкуыста, уы- 
дон дæр амардысты... 
2 
Фæныкхуыз гæды хурмæ хуыссынæй бафæллад, æвæндонæй 
сыстад æмæ йе уæнгтæ айвæзта. Кæдæм ацæуа, уый нæ зоны 
18 Цом^р’.ты Иззетбег 
273. 

æмæ æнцад лæууы. Сырддонцъиутæ кулы сæхи найынц. Æхсыз- 
гон цъыбар-цъыбурæй бæстæ сæ сæрыл систой. Гæды сæ ауыд- 
та. Фæгæмæл. Иæ мидбынат нындзыг. Зæххыл нытътъæпæн. Иæ 
цæстытæ æнахуыр æрттывд кæнынц. Базмæлыд, кулы ’рдæм са- 
быргай фæхъуызы. Иу чысыл ма, æмæ сыл йæхи ныццæвдзæн. 
Сырддонцьиутæ йæ бафиппайдтой æмæ тарстхуыэæй апæррæст 
ластой. Гæды сæ фæдыл иу чысыл азгъордта, стæй æрлæууыд. 
Иæ цæстыты ’рттывд ахуыссыд. Иæ цуан кæй нæ фæрæстмæ 
ууыл тынг нæ хъыг кæны. Æвæццæгæн ын фыццаг хатт нæу. 
Сæ фæдыл дæр æфсонæн згъордта. Цы нæ вæййы. Уæд та дзы 
исчи йæ дзæмбытæм æнæнхъæлæджы бахаудта... 
— Цæджындзтæ æхсæст фесты,— хъуысы йæм ног кусæджы 
хъæлæс. Ракаст æм. Кæд уымæ дзуры, мыййаг. Нæ, уымæ нæ 
дзуры. Куыд æй фæнды, афтæ. Уый ацæуын дæр зоны. Гæды 
аууонмæ йæхи байста æмæ хæррæгъыл æрхуыссыд. 
— Дзыхъхъытæ къахын райдайæм. —Ноджыдæр та уыцы 
хъæлæс. Лæипу йæ къухы чъылдымæй йæ ныхы хид сæрфы, йæ 
астæу тыххæйты стасын кодта æмæ йе ’мбалмæ фæрсæгау кæсы. 
— Куыд æнæмбаргæ дæ, куыд. Дарддæр цы кæнын хъæуы, 
уый афонмæ маймули бамбæрстаид... —æфхæры йæ иннæ кусæг, 
иукъухын хырх æм баппæрста. — Цæджындзты кæрæттæ цыбыр 
лыггæгты астæу куыд ныццæуой, ахæм къæрттытæ дзы сæппар. 
— Дыкъухын хырхæй рæвдздæр нæ уыдзæн?.. — къæмдзæс- 
тыгхуызæй йæ фæрсы лæппу. 
— Æмæ кæдæм тагъд кæнæм? 
Мысост ницыуал зæгъын сфæрæзта, цыбыр лыггæгтæ астæ- 
уæй къахыр кæны, дæргътæ та — кæронæй. Дзæрæх сæ бадгæйæ 
кæрæдзиуыл ставд зæгæлтæй хуыйы. Иуварс дæр сæ нæ айсы. 
Кæм вæййынц, уым сæ ныууадзы æмæ та уæрæх фæйнæгыл йæ- 
хи аппары. 
«Æз давæггаг хæрæджы куыст кæнын, ай та уæлгоммæ хуыс- 
сы!» — мæсты кæнын æм райдыдта Мысост, фæлæ хæрдмæ ни- 
цы дзуры. 
Мигътæ цадæггай æрбахъуызыдысты. Сæлфынæг йæхи 
æруагъта, æмæ бæстæ сыф-сыф сси. Дзæрæх йæ дзаумæттæ йе 
уæлæ акодта. 
— Нæ куыст куы ныууадзæм, уæд нæ хицау бафхæрдзæн,— 
тыхстхуызæй дзуры Мысостмæ. — Ды уал ам фæлæуу, мæнæн 
мæ сæр риссы æмæ афтекмæ бауайон... 
Уыйадыл цыдæр æрбаци. Мысост кæрты астæу йæ уыргтæ 
хойы. Ныххуылыдз, сфæлмæцыд, тæргæ бæхау ныффæллад, 
уæддæр æм йæ хырх æрæвæрыны зонд нæй. Ие ’мбалмæ æн- 
хъæлмæ кæсы. 
«Ау, иунæгæй мæ куыд ныууадздзæн?» — Уыцы хъуыдыйæ 
274 

йæхицæн ныфсытæ æвæры. Ие ’мбал къæвдайæ кæй алыгъд 
æмæ кæй нал æрбаздæхдзæн уый æмбары, ~фæлæ йæ кæронмæ 
нæ уырны. 
Уарын банцад. Арв мигътæй асыгъдæг, æмæ хур ракаст, фæ- 
лæ Дзæрæх нал фæзынд. 
— Мæ сæры рыст æппындæр не ’нцад, æмæ мæ нæхимæ цæ- 
уын бахъуыд,— йæхи сраст кодта дыккаг бон æмæ ма йæ ны- 
хасыл хъуыддагхуызæй бафтыдта: — Пълотничы куыстмæ дæ 
разæй никæй ауадздзынæ. Маладец. — Ие уæхск дæр ма йык 
æрхоста. 
Кусынмæ та бавнæлдтой. Дзæрæх цæджындзыл хæцы, Мы- 
сост ыл æрæфтæ хойы. 
— Куыд кæсын, афтæмæй дын орден дæтгæ æрцæудзæн,— 
цыма хъуыддаг æрмæст уымæй аразгæ у, уыйау загъта Дзæрæх, 
цæджындзтæ кæрæдзиуыл фидаргонд куы фесты, уæд. — Фæй- 
нæджытæ сыл дыууæ бонмæ бахойдзыстæм. 
«Æдзух уæлгоммæ куы хуыссай, уæд æй сахатмæ куыннæ* 
фæуыдзыстæм»,— фелхыскъ кæнынмæ йæ хъавыд Мысост, фæ- 
лæ йæ йе ’фсарм нæ бауагъта. Æргъомы дзаг фæйнæджытæ æр- 
бахаста, иу дзы æрæфтыл авæры, зæгæлтæй йæ фæфидар кæны 
æмæ та дарддæр ацæуы. 
— Знон мын уыцы катлеттæ нæ батадысты,— йæ гуыбыныл 
хæцгæйæ, катай кæны Дзæрæх. — Халонау ме уæны кастæн, 
уæддæр... Хæринæгтæ нæ, фæлæ — ахоæнхалæнтæ! Уæдæ ма сæ- 
хи хæрæндон уаид!.. 
Уыцы ныхæстимæ зæххы скъуыды ныххаудта. «Амæй мæ* 
гал — æгæвдæс, мæ хъуг — æххормаг»,— хъуыды кæны йæхины- 
мæр Мысост. Иæ хæдон та феппæрста. Фæйнæджытæ æрæфтыл 
хойы. 
Азæ дыккаг уæладзыгæй æрхызт æмæ йæм, мидбылхудгæ, 
йæхи æрбайста. 
— Дзæрæх дын кæм и? — фæрсы йæ куыдфæндыйы хъæлæ- 
сæй. 
— Æмæ-гъа. Иæхи та кæдæмдæр асайдта,— дзуапп ын дæт- 
ты Мысост, фæлæ йын Азæ йæ иыхасмæ нæ хз>усы. Иæ фидар 
мæкъуыстæгмæ йын бавнæлдта. Мад йæ сывæллоны куы рæв- 
дауа, уыйау æй йæ фæлмæн армытъæпæнæй сæрфы. 
— Цы рæсугъд буар дын и,— зына-нæзына змæлынц йæ 
сырхахуырст былтæ. Лæппу йын йе ’нгуылдзты лыстæг зыр- 
зыр йæ риуыл æнкъары. Ныфсæрмы. 
— Мамæйы гыцци къона...—Чызджы лæгъстæхуыз хъæлæс 
дзы цыдæр куры, фæлæ цы, уый не ’мбары. Иæ бавнæлд ын æх- 
сызгон у, фæлæ... Исчи сæ куы фена... Азæ куыннæ тæрсы цы- 
мæ? 
275 

— «Октябры» итайлаг кино цæуы, æмæ йæм дыууæ билеты 
;райстон... Мемæ цæуын дæ нæ фæнды?.. 
— Цæуыннæ, фæлæ... Æз мæхæдæг райстаин... 
— Дæ фыццаг мыздæй райсдзынæ. — Чызгæн цыма йе уæх- 
счытæй уæззау уаргъ ахауд, уыйау ын фенцон æмæ зæрдæбы- 
нæй худы. 
— Азæ, ардæм-ма рауай!—карзæй йæм дзуры Саукуыдз, 
♦фæлæ йæ чызг хъуыды дæр нæ кæны. 
— Хорз? — фæрсы Мысосты. 
— О. 
— Куысты бон куы ахицæн уа, уæд иумæ ацæудзыстæм, нæ? 
Лæппу йæ сæр разыйы тылд кæны. Чызг, йæ мидбылты худ- 
:гæ, хæдзары ’рдæм араст. 
«Саукуыдз йæ хæзгул у цымæ? — йæхи фæрсы Мысост. — 
Нæ, ахæм æнæхсæст фыдынд лæгæн ком нæ раттаид». Иæ хъуы- 
.дытæм æрсабыр. Иæ хъустыл уайы зæрватыччыты удаист цъы- 
►бар-цъыбур. Йе ’ргом сæм аздæхта. Фæныкхуыз гæдыйæн йæ 
дзыхы зæрватыччы лæппын, афтæмæй алырдæм сырддзаст кæ- 
•стытæ кæны. Зæрватыччытæ йыл, хъæрахстгæнгæ, сæхи ныццæ- 
вынц æмæ та хæрдмæ стæхынц. Гæды пъадвалы фæмидæг. Зæр- 
ватыччытæ ма уæддæр кæрты зилахар кæнынц... 
«Гъер уый æрцахс æмæ йæ зæххыл фæхой, мысты лæппын- 
мæ дæр куыд никуыуал бауæнда! Фæлæуу, мæ къух дæм бахæц- 
цæ уыдзæн»,— гæдыйы ’рдæм йæ дзæбуг тилы Мысост. 
3 
Сырх-сырхид егъау хур хохы цъассы ныллæсыд. Хæдтæхæг 
ын йæ сæрмæ арвы астæуыл урс рон æрбаста, йæхæдæг рыгхуыз 
æврæгъты фæмидæг. Изæрдалынгтæ ног мæйы нарæг æхсырф 
æвзист донæй ахорын райдыдтой... 
Мысост ма гæрæны фæстаг зæгæл ныххоста, дзæбуг зæхмæ 
æрæппæрста æмæ йæ фæллад уæнгтæ фæйнæгыл æруагъта. 
— Рæсугъд быру сарæзтам, æвæдза,— сæрыстырæй дзуры 
Дзæрæх. — Хорз, æмæ ды ’рбацыдтæ, æндæр мын иунæгæй кæд 
фæуыдаид? 
— Ды куыд кусыс, афтæмæй — никуы,— фыццаг хатт æм 
суæндыд Мысост. 
— Кусын афтæ хъæуы, цæмæй дæм дзы ’фхæрд дæр ма æр- 
хауа, æппæлæн ныхас дæр... 
— Ахæм зондимæ дæ æз мæ куыстуаты иу сахат дæр нæ 
ныууадзин. 
Дзæрæх цыдæр æфхæрæн ныхас зæгъынмæ йæ дзых схæлиу 
кодта, фæлæ йæ уайтагъд æрæхгæнын бахъуыд. Кæртмæ æрба- 
тылд урс «Волгæ». Рахызт дзы рæстæмбисрæзт хæрзхуызтæ 
Г276 

лæг. Кæрты уындæй йæ тымбыл цæсгом ныссау. Гæрæн араз.- 
джытæм мæстыхуызæй кæсы. 
— Сыст уæлæмæ, управленийы хицау æрбацыд! — Мысосты 
хъустыл уайы Дзæрæхы тарстхуыз хъæлæс. Лæппу цæсты фæ- 
ныкъуылдмæ йæ къæхтыл алæууыд æмæ йе ’ргом уазæгмæ аз- 
дæхта. 
— Ацы быру сымах сарæзтат?! — тызмæгæй сæ фæрсы лæг. 
— О, — дзуапп ын дæтты Дзæрæх. 
— Æмæ уын чи загъта?! 
— Саукуыдз. 
Управленийы хицау хæдзармæ бацыд. Асинты зæроид фæй- 
нæджытæ йае къæхты бын хъыррыст-хъыррыст кæнынц. Чысыл 
фæстæдæр Саукуыдз цикъæйау фæлурсæй кæртмæ æрызгъорд- 
та, йæ къах фæйнæджытыл скъуырдта æмæ размæ бахауд. 
— Гæрæн райхалут! — йæ дзыхæй сирвæзт æрмæстдæр дыу- 
уæ дзырды, фестад æмæ фæстæмæ цæхгæр фæзылд. 
— Райсом æй фехалдзыстæм, ныр кусгæ бон фæци. 
Дзæрæхæн йæ хъæлæсы уагыл бæрæг у, цыфæнды дæр кæй 
«фехалдзæн, фæлæ йæ ныртæккæ кусын кæй нæ фæнды, уый. 
— Рæвдздæр æй фехалут! Уый фæстæ уын иу бон ратдзы- 
нæн, æмæ уæ фæллад суадздзыстут! — хъæртæ сыл кæны Сау- 
куыдз. 
— Уанцон нæу, æнæхъæн къуырийы фыдæбон... — Мысосты 
йæ ныхмæ æрлæууын бæргæ фæнды, фæлæ лæг йæ хъуыры 
абадт: 
— Дзæгъæл дзырд ма кæ! Фæрæт сис æмæ гæрæн халгæ! 
Мысосты нæ уырны, æрæджы йын хъæбыстæ чи кодта, хуыз- 
дæр куыстæй йын зæрдæ чи æвæрдта, йæ цуры уыцы Саукуыдз 
и, уый. Иæхи конд гæрæн сæттынмæ йæ къух нæ тасы æмæ 
сагъдауæй лæууы. Дзæрæх мæцъис дард фæхæссы æмæ бы- 
руйæн — хафт. Фæйнæджытæ лыстæг пырхытæй фæйнæрдæм 
фæтæхынц, æмæ Мысосты зæрдæ риуы къултыл йæхи ныххойы. 
Саукуыдз тыхстхуызæй мидæмæ атындзыдта, фæлæ уæдмæ 
арæзтадон управленийы хицауы къæхты бын фæйиæг асинты 
хъыррыст-хъыррыст ссыд. Саукуыдз «Волгæ»-мæ бауад, йæ дуар 
ъш фегом кодта æмæ зына-нæзына фæгуыбыр’, афтæмæй æн- 
хъæлмæ кæсы. Йæ цæсгомыл козбау мидбылхудт нындзыг. 
Лæг йæ машинæйы сбадт æмæ йе ’рфгуытæ куырмæлхын- 
цъытæй ахаста. 
«Р1æ кьухы фæтылдæй мын хæрзбон загъта æви дзы йæцæс- 
гомæй бындз асырдта?» — йæхи фæрсьт Саукуыдз, фæлæ йæ 
фарстæи дзуапп раттын нæ фæразы æмæ тыхсы. Фыр адæргæй 
мидæмæ дæр иал бацыд. Кулы сæрты та агæпп ласта æмæ фи- 
сынæй фæаууон. 
277 

Дзæрæх мæцъис зæххыл ныццавта. 
— Мах адонæй фылдæр хъæуы æви? — сдзырдта мæстыйæ 
æмæ Саукуыдзы фæстæ дуары æдде фæци. 
Мысост кæдæмдæр аджих. Фæнды йæ бомбæ фестын æмæ 
кæрты астæу схæцын. Азæ йæм æнæ сыбырттæй æрбацыд. 
— Ам цы лæууыс, мамæйы гыцци къона? — фæрсы йæ фæл- 
мæн хъæлæсæй. 
— Æмæ-гъа. Дыууæ къуырийы мæ хид кæуыл фæкалдтон, 
уый хъуамæ ныр мæхи къухтæй фехалон. 
— Ууыл ма тыхс. Гæрæн йеддæмæ ма исты у?.. 
Мысост æм дискаст кæны. Æдылы у æви йæхицæй рæузонд 
чызг барæй аразы? 
— Сывæллон дæ нырма. Цардимæ фыццаг хатт фембæлдтæ 
æмæ йæ нæма æмбарыс. Дæ сагъæстæ дæ сæрæй куы фæуæл- 
дæр уой, уæд дæ адæмæн сæ гæрæнтæ нæ, фæлæ сæ галуантæ 
дæр нал бандавдзысты. Дæ цард куыд хуыздæр саразай, ууыл 
архай, адæмы зонд ды нал аивдзынæ. 
— Не ’ппæт дæр ахæм фæндагыл куы ныллæууæм, уæд кæ- 
дæм ахæццæ уыдзыстæм? 
— Искуыдæм хæццæ кæндзыстæм. — Азæ йæ мидбылты ба- 
худт æмæ лæппуйы цонгмæ бавнæлдта. — Цом мидæмæ. 
— Кæдæм? 
— Мæ кусæн уатмæ. 
— Цæмæ? 
— Иумæ абадæм, стæй ацæудзыстæм.—Чызг ыл ахæцыд 
æмæ Мысост йæ ныхмæ фæлæууын иал бафæрæзта. Талынг 
уатмæ куы бахызтысты, уæд йæ къух цырагъ ссудзынмæ бай- 
вæзта, фæлæ йын æй Азæ ацахста. 
— Рухс иæ ницæмæн хъæуы: афтæмæй хуыздæр у. 
Диваныл æрбадтысты. Лæппу цæмæйдæр тыхсы, цæмæдæр 
æнхъæлмæ кæсы... 
— Мамæйы гыцци къона,— хъуысы йæм чызджы ризгæ 
хъæлæс. Духийы адджын тæф ын йæ фындзыхуынчъытæ æхсыз- 
гон хъыдзы кæиы, йæ тугыл ын арт æндзары. Азæйы гом цæнг- 
тæ йæ хурсыгъд бæрзæйыл атыхстысты, æмæ нырмæ кæй нæ 
зыдта, ахæм рæсугъд дунемæ бахаудта... 
4 
Зæгæлты хъыррыст ын йæ зæрдæйы уидæгтæм æнахуыр ты- 
хæй æвналы. Гæрæнæй фæйнæг арæхстгай рафтауы æмæ йæ иу- 
варс æрæвæры. Иæ цæсгом ныттар, нырхæндæг. Афтæ зыны, цы- 
ма судзаггаг марды уæлхъус лæууы æмæ ныртæккæ скæудзæн. 
278 

— Цы сыл ауæрдыс? Гуыпп сæ кæ æмæ фæйнæрдæм хауой! 
Бон-изæрмæ «Волгæ»-ты чи ратæх-батæх кæны, уыдон куы ни- 
цы мæт и, уæд ды цы стыхстæ? — уайдзæфгæнæгау æм дзуры 
Дзæрæх, мæцъисæй фæйнæджытæ хойы æмæ сæ пырхытæй зæх- 
мæ калы. 
— Салам, лæппутæ! — йæ къух сæм фæтылдта Азæ æмæ, 
мидбылхудгæ, мидæмæ бацыд. Чысыл фæстæдæр кæртмæ æрба- 
тылд дзыхъхъынног æрвхуыз «Жигули». Саукуыдз дзы сæры- 
стырæй рахызт, йæ дуæрттæ йын хъæддых сæхгæдта, стæй гæ- 
рæн халджытæм йе ’ргом аздæхта. 
— Нæма уын фæци? Рæвдздæр æм февналут, изæрмæ ам йæ 
фæд дæр куыд нал баззайа, афтæ. Мысост, тæригъæд сын кæ- 
ныс æви? Цырддæр сæм æвнал, гормон! Уæддæр сæ калын 
хъæудзæн... 
— Цæмæн? Æгæр дзæбæх фæйнæджытæ сты?.. 
Саукуыдз æм исдуг сæрхъæнмæ кæсæгау фæкаст, стæй йыл 
йæ къух ауыгъта æмæ дыккаг уæладзыгмæ схызт. 
— Райсомы хур буарæн пайда у æмæ дзы цы райсай, уый— 
дæхи,— æнæмæтæй дзуры Дзæрæх. Фæйнæгыл та уæлгоммæ 
схуыссыд. 
Зæрватыччытæй ферох, гæды сын сæ лæппыны кæй бахорд- 
та, уый æмæ хъæлдзæгæй цъыбар-цъыбур кæнынц. Сырддон- 
цъиутæ кулы сæхи найынц. Гом рудзынгæй кæртмæ бырсы 
Азæйы кæл-кæл. 
— Ацы рæузонд сыл дæ йæхицæн нæма бакъаддæртæ код- 
та? — Мысосты сабырæй фæрсы Дзæрæх. 
— Цы? 
— Иугæр дыл кæм бафтыди, уым дæ нал ныууадздзæн æмæ 
йын рагацау сразы у... — цыма ныхас зæронд дзаума раттыныл 
цæуы, уыйау ын дзуры Дзæрæх. Лæппу йæм дискаст кæны. Сыл- 
гоймагæн уæларвон.зæд æнхъæл у, уый та йын æй йæ къæхты 
бынмæ æппары. Цæмæн цымæ? Æвæццæгæн ын не сразы... Сау- 
куыдзимæ дæр сын иумæйагæй ницы ис. Азæ æрмæст уый уар- 
зы — Мысосты. 
Лæппу фæйнæджытæм арæхстгай æвналы. Слабыргай сæ æф- 
тауы æмæ сæ иуварс æвæры. Бафæллад, фæлæ йæ куыст нæ 
уадзы. 
Саукуыдз æмæ Азæ, худгæ, рацыдысты, «Жигули»-йы сбад- 
тысты æмæ кæдæмдæр афардæг сты. 
«Кæсгæ дæр мæм куыннæ æрбакодта. Æвæццæгæн мæ нæ 
уарзы. Уæдæ мæ знон цæмæ рæвдыдта? Иæхи мыл ирхæфста, 
нæ? Фæлæууæд! Искуы ма мæм æрбацæуа... Фæлæуу-ма, фæ- 
лæуу. Гъер цытæ дзурыс? Кæд исты хъыддаджы фæдыл ацыды- 
сты, уæд та? Ницы хъуыддаджы фæдыл ацыдысты! Саукуыдз 
279 

æй кæдæмдæр аласта æмæ... Æниу мæнмæ куы уаид маши- 
нæ...» — æнæрай хъуыдытæ кæны Мысост, фыр мæстæй йæ цæс- 
гом ныффæлурс. Ие ?фсæртæ ныттынг сты. Цæстыты знæт æрт- 
тывд фæзынд. 
— Ма йын тæрс, дæ фаг дæр ма суыдзæн... — хъуысы йæм 
Дзæрæхы æлхыскъгæнæн хъæлæс. Йæ цæсгомы хуызыл бæлвырд 
зыны, се ’ртæйыл дæр худгæ кæй кæны, уый, æмæ йын судзгæ 
маст йæ зæрдæйы уидæгтæ æхсыиы. Нæ, Мысост рæузонд сыл- 
гоймаджы тыххæй йæхиуыл худын никæй бауадздзæн! Фæлтау 
йæ бонтæ иунæгæй æрвитдзæн. 
— Кæй кой кæныс, кæ? — цыма йæ нæ бамбæрста, уыйау 
фæрсы Дзæрæхы. 
— Азæйы. 
— Уый мæтæй мæлын,— былысчъилæй загъта Мысост, фæ- 
рæт дард фæхаста æмæ гæрæнæн — хафт. Фæйиæджытæй кæи 
ныццæвы, уый фæйнæрдæм гæбазгай фæтæхы. Изæрмæ сæ фæ- 
хоста, стæй æнкъардæй сæхимæ ацыд. Дыккаг бон æй куыстмæ 
йæ къах иал рахаста. Æртыккаг бон та гæрæн халынмæ бав- 
нæлдта. 
— Знон кæм уыдтæ? — куыдфæндыйы хъæлæсæй йæ бафар- 
ста Дзæрæх. 
— Мæ сæр рысти... — сæфсон ын кодта Мысост. Ууыл сæ 
ныхас ахицæн. «Ау, Азæ мæ нæ бафæрсдзæн? Цыма йын мæнæй. 
уарзондæр адæймаг нæй, йæхи афтæ куы дардта...» — февзæрд. 
лæппуйы сæры. Быруйыл ма цы фæйнæджытæ аззад, уыдоныл 
йæ пырх акалдта. Æргъомы дзаг дзы ’рæмбырд кæны æмæ сæ 
къулы рæбынмæ бахæссы. Иу афон цæсты тигъæй фæтæн сау 
«Зим» ацахста æмæ йæхиуыл схæцыд, саст фæйнæджытæ йæ. 
хъæбысы дары, афтæмæй æнцад лæууы. 
— Тресты хицау у! — цæмæдæр гæсгæ йæм тарстхуызæй дзу- 
ры Дзæрæх. Къæдзæхы йас гуыбыиджын лæг «Зим»-æй рахызт. 
Каркæн йæ цъиутæ йæ бынæй куы ракæлой, уыйау ма йæ фæдыл 
цалдæр лæджы машинæйæ рагæппытæ ластой æмæ хъахъхъæн- 
джытау йæ уæлхъус алæууыдысты. Саукуыдз дæр уайтагъд æр- 
хæццæ. Йæ цæсгомыл та козбау мидбылхут нындзыг. 
— Ам гæрæн саразын кæй хъæуы, уый нæ зоныс?! — тыз- 
мæгæй йæ фæрсы арæзтадон тресты хицау. 
— Зонын æмæ... 
— Уæдæ нырмæ арæзт цæуыннæ у?! 
— Иæд у... Сарæзтам æй, фæлæ... Иæма йæ... — Саукуыдз 
ныссуйтæ, йæ къухтæ цы фæкæна, уый нæ зоны, гæды уатæй 
æддæмæ фæндаг куы агура, уыйау скатай. Лæг æм йæ амонæн. 
æнгуылдз æртхъирæнгæнæгау тилы. 
— Рæвдздæр æй саразут! 
280 

— Æмбарын дæ... Дыууæ бонмæ йæ... 
Тресты хицау æм нал хъусы, мидæмæ бацыд. Иннæтæ дæр 
йæ фæдыл бахызтысты. Фæйнæг асинтæ сæ къæхты бын хъæр- 
зынц. Саукуыдз фæстæмæ фездæхт æмæ саст хъæлæсæй дзуры: 
— Лæппутæ, рæвдздæр! Цалынмæ хицау ам и, уæдмæ цæ- 
джындзтæ схъен кæнут! 
— Уыдон схъен кæнынæн бирæ нæ хъæуы, фæлæ ма фæй- 
нæджытæ та кæцæй æрхæсдзыстæм? — фæрсы йæ Дзæрæх. 
— Райсом уын æз æрбаласдзынæн! Рæвдздæр февналут! 
Уыцы ныхæстимæ Саукуыдз фæмиддуар. 
— Уый дын лæг, гъе! Æз ма дис кæнын, Азæ дзы, зæгъын, 
йæхи атонын цæуыннæ фæразы... Дугъæттимæ йæ ауадз, уæд 
сызгъæрин майдан æнæ райсгæ нæ фæуид,— худы йыл Дзæрæх. 
Йæ хъустыл цыдæр гыбар-гыбур ауад æмæ Мысостмæ фæрсæ- 
гау бакаст. 
— Асинтæй ахауд, æвæццæгæн... 
Базгъордтой йæм æмæ сагъдауæй аззадысты. Лæг асинты 
бын мæрдонвæлурсæй хуыссы. Схæцыдысты йыл. Саукуыдз 
ныхъхъæрзыдта. 
— Мæ къах фæбырыд æмæ... м,æ фæрстæ ныппырх сты... — 
тыххæйты сфæрæзта зæгъын. 
— Æмæ кæдæм тагъд кодтай? Дæ хицау искуыдæм лыгъ- 
ди? — уайдзæф ы’н кæны Дзæрæх. — Нырма нын фæйнæджытæ 
чи æрбаласдзæн?.. 
— Хуыйы мыггаг! — Саукуыдзы цæсгом рыст æмæ мæстæй 
ныггæлиртæ. 
5 
Гæрæн сцæттæ. Мысост æм æхсызгонæй кæсы. Чифæнды 
йын куы зæгъа, уæддæр æй нал райхалдзæн. Фæлтау йæ куыст 
ныууадздзæн. Ахæм рæсугъд быру сæттын кæй зæрдæ бакома, 
уый адæймаг дæр нæу. 
— Лæнпутæ, кассир æрбацыд æмæ æхца исынмæ рацæут!— 
дыккаг уæладзыгæй йæм хъуысы Азæйы цъæхснаг хъæлæс. 
Хæрдмæ скаст æм,æ чызджы худгæ цæстыты фæлмæн æнгас 
Бæхиуыл банкъардта. Зион та йæ куысты фæстæ йæ уатмæ 
скодта æмæ йæ дзæвгар рæстæг æддæмæ нал рауагъта. Ныр 
дæр æй йæ цæстытæй рæвдауы, æмæ лæппуйы зæрдæ цинæй 
кафы. 
«Мамæйы гыцци къона, дæу йеддæмæ мæ ничи хъæуы»,— 
йæ хъустыл уайы Азæйы рæвдаугæ хъæлæс æмæ йæ мидбылты 
худы. 
281 

— Æхца, æхца, йæ мард макуы фесæфа! Æхцайæн дзы 
’мбал нæй! — йæ къухтæ кæрæдзиуыл æууæрды Дзæрæх. Дык- 
каг хатт æм дзурын нал бахъуыд. Уайтагъд хæдзары фæм’идæг. 
Мысост йæ фæдыл сабыргай фæцæуы. Машинæйы хъæр ай- 
хъуыста æмæ æрлæууыд. Тралер кæртмæ дæргъæй-дæргъмæ 
цемент блоктæ æрбаласта æмæ быруйыл батылд. Лæппуйæн 
фыр мæстæй йæ хурхы уадындзтæ адымстысты, йæ къухтæтил- 
гæ, шофырмæ фезгъоры. Хъуамæ йæ кабинæйæ æриса æмæ... 
Æмæ цы? Ницы. Йæ хъахъхъæнæг — йæ фарсмæ. Мысост йæ- 
хиуыл не *уУæнДы- Кæд æй йæ цæстытæ сайгæ кæнынц, мыййаг? 
Ницы йæ сайынц. Саукуыдз шофыры фарсмæ бады æмæ йын 
галиуырдæм амоны, зæхмæ æргæпп кодта. 
— Уæртæ сæ къулы рæбынмæ балас! Ныртæккæ къраны 
дæр ардæм хъæуы! — хъæрæй дзуры шофырмæ. 
— Къулмæ рæбындæр куы бацыдаид, уæд йæ бæрзæй аса- 
стаид! — йæ фындзы бын хъуыр-хъуыр кæны Мысост. 
— Ма йыл мæт кæ, уæддæр æй халын хъæуы: хъыгдарыны 
хос йеддæмæ ницы у. 
— Уый та куыд? — дызæрдыггæнгæ йæ фæрсы Мысост. — 
Дыууæ хатты йыл куы фæтухæн кодтам... 
— Цы нæ бон у?.. Мах салдæттæ стæм... Знон изæрæй уæл- 
дæр хицауад ам уыдысты æмæ мын алывыдтæ акалдтой, гæ- 
рæн, дам, дзы цæмæн хъæуы?.. 
— Æмæ ма йыл уæд абондæргъы та нæ хид цы фæкалд- 
там? 
— Гъе, мæ хæдзар, иугай бонты куыст йеддæмæ нæ куы ни- 
цы сæфид, уæд афонмæ царв æмæ мыды ленк кæниккам...—Сау- 
куыдз ын йе уæхск æркъуырдта æмæ мидæмæ бацыд. Мькюст 
фæйнæгыл æрбадт. Цы кæна, уый нæ зоны. Халон, хъуахъ- 
хъуахъгæнгæ, йæ сæрты ’рбатахт. Гæды та цуаны рацыд æмæ 
сырддонцъиутæм аивæй йæ хъус дары. 
— Цу рæвдздæр, цальинмæ иннæ кусджытæ не ’рæмбырд сты, 
уæдмæ дæ мызд райс,— Мысостмæ дзуры Дзæрæх. 
— Мæнæн дзы райсинаг ницы ис. 
— Ома куыд ницы? — Дзæрæхæн фыр дисæй йæ цæстытæ 
ахъоппæг сты. — Номхыгъды м,ае тæккæ бынмæ фыст куы дæ... 
— Æнæхъæн мæй паддзахадæн иу зылын капеччы йаргъ 
пайда куы нæ æрхастон, уæд дзы ’хца цы цæсгомæй райсон? 
Дзæрæх æй фыццаг нæ бамбæрста æмæ фæджих, стæй йæ 
хъæлæсы дзаг ныххудт. 
— Ацу, сæрхъæн, æмæ де ’хца райс, уый дын «зылын ка- 
пекк». 
— Æз ницы бакуыстон. 
— Кæд дæ нæ хъæуынц, уæд сæ мæнæн ратт, æмæ дзы æз 
282 

дæ цæрæнбоны тыххæй иу сыкъа баназон,—лæгъстæ йын кæ- 
ны йе ’мбал, фæлæ Мысост къæрттæй цъула не ’ппары. 
— Дæуæй никуы ницы рауайдзæн! — бустæхуызæй йын загъ- 
та Дзæрæх, йæ къух ыл ауыгъта æмæ дуканимæ арахъхъ æл- 
хæнынмæ афардæг. 
Аразджытæ сæ мызд исынмæ цæуын райдыдтой. Мысосты 
хабар сæ кæмæ бахæццæ вæййы, уый йæм дисмæ кæсæгау æр- 
кæсы. 
Лæппу саст гæрæны раз æрхуымæй бады æмæ йæ къæхты 
бынмæ æдзынæг кæсы. Иæ зæрдæйы хъыг æмæ маст абухынц, 
фæлæ комкоммæ аххосджын чи у, уый бæлвырд нæ зоны. Мысо- 
стæй аразгæ куы уаид, уæд æппæт хицæутты дæр сæ бынæттæй 
фæсурид! 
Азæ йæм æрбацыд æмæ йын йæ бæзджын бецыкмæ æвна- 
лы. 
— Мамæйы гыцци къона,—дзуры йæм фæлмæн хъæлæсы уа- 
гæй. — Сыст æмæ цом. 
— Кæдæм? 
— Тезгъо кæнынмæ. 
Лæппуйæн йæ зæрдæ барухс, æмæ йæхиуыл схæцыд. Уын- 
джы ’рдæм сабыргай араст сты. 
— Хур алы бон дæр зæххыл куы атулы, уæд ацы ’нæбайрай- 
гæйы кул бахус кæнын куыд нæ фæразы? — йæхиимæ ныхас- 
гæнæгау дзуры. Мысост. 
— Ууыл тынг ма тыхс. Уый бæсты ма дуканимæ бауай æмæ 
дзы исты нозт райс. 
— Æз ницы нуазын. 
— Лæг нæ дæ? Сылгоймæгтæ дæр ма куы нуазынц. — Азæ 
йæ сæрак хызынæй æхца систа æмæ йын сæ йæ хæлафы дзыппы 
нывæрдта. 
Лæппуйыл цыма калм фæхæцыд, уыйау фестъæлфыд. 
— Уыдон цы сты?! — фæрсы йæ дисхуызæй. 
— Де ’хца. Сывæллоны митæ ма кæ, æнцад сæ уадз*. Куы нæ 
дæ хъæуой, уæд дзы-иу мæнæн исты балхæ. — Азæ йæм йæ мид- 
былты бахудт æмæ ма сусæгвæндгæнæгау йæ ныхасмæ бафтыд- 
та: — Ныр та уал коньяк райс, æмæ махмæ цом. 
— Аив куы нæ уа... 
— Æгæр фырнымд ма у — ницы дзы рамбулдзынæ... 
— Æз куы ницы... Дæ мадæй... 
— Ма дзы тæрс, хъæумæ ацыд æмæ æнæхъæн мæй ам нæ 
уыдзæн... — Чызг цæмæдæр гæсгæ лæппуйы къух æрæлхъыв- 
та. — Мамæйы гыцци къона... 
Мысостæн йæ зæрдæмæ цины уылæн куыд бырсы, уый йе 
’ппæт буарæй дæр æнкъары... 
283 

УАРЗОН ХЪÆБУЛ 
Мæ къонайыл, цы та æрбаци, цы? Ныртæккæ дæр ма мæ- 
цуры куы уыди. Хуыцау ын ма уæд, æвæццæгæн та йæ 
уды дзæбæхæн искуы аууоны хуыссы, мæнæн та ам уый агуры- 
нæй мæ сæрразылд,— кæртмæрзæн цъылынæй ма цы хихтæ аз- 
зад, уыдон йæ къухы стыр хæзнайау дары, афтæмæй, йæхиимæ 
тыхстхуызæй ныхасгæнгæ, хæдзары алфамблай зилы Аминæт. 
Тихалæджы хуызæн гуыбыр ус. Афтæ зыны, цыма йын йæ гыц- 
цыл цæсгомы стджытыл морæбын æнцъылдтæ царм ныхасгæ ба- 
чынди. Иæ цæстытыл райсомы мигъау фæздæгхуыз фæлм æр- 
бадт. Сæ тыхкастæй бæрæг у, дардмæ кæй иал уынынц, уый. Сæ 
цæссыг сабыргай рахъуызы æмæ арф æнхъырдты ’хсæн сагъ- 
дауæй аззайы. Амииæт сæ рæстæгæй-рæстæгмæ йæ мæллæг 
къухы чъылдымæй хъавгæ асæрфы æмæ исдуг кæдæмдæр- 
аджих вæййы. 
— Барбос! Барбос! — хъæрæй дзуры куыдзмæ. Хур ын йæ- 
цæстытæ куыд нæ хъыгдара, афтæ сын йæ рахиз къухæй агъуд- 
гонд акодта æмæ ныллæг хæлддзаг кауы сæрты уыиджы хæрис 
бæлæсты бынмæ æдзынæг кæсы. Иæ цæст дзы куы ницæуыл 
æрхæцыд, уæд фенкъард, бæлвырд фæгуыбырдæр, сабыргай 
хæдзары ’рдæм араст. 
Стыр агъуысты рæбинаг къулы рæбыи — зæронд тъахтин,. 
къуымы — Амииæтæн йæхи карæн морæбын шифанер. Иæ ай- 
дæныл цыма бæзджын рыг сбадт — адæймагæн дзы ’рмæст йе 
’ндæрг зыны. Иæ къæхтыл ма тыххæй чи лæууы, ахæм чысыл 
стъол — рудзынджы бын. Дыууæ ныллæг табуреткæйы — йæ 
фæйнæфарс. Зæхбын пъолæн цалдæр раны йæ сæрстытæ схауд- 
той. Иуы дзы къуыбылой тыхтæй хуыссы куыдз. 
— Мæ хæдзар куыд уыди, æз абондæргъы дæу агурын, дьг 
та ам куы дæ. Хæринаг дын куы радтон, уæд дæ ницæмæнуал 
хъæуын, нæ? — фæлмæн хъæлæсы уагæй йын уайдзæф кæны ус. 
Иæ цæстыты цины ’нгæс фæзынд. Куыдз йæ хицауы ныхæстæм 
йæ сæрыл схæцыд, æвæидонæй сыстад, цыма дзы хатыр куры, 
уыйау æм кьæмдзæстыгхуызæй скаст, стæй йæ сæр фæстæмæ 
æруагъта, йæ лæгуын къæдзил тилы. Иæ къæхтæ мæнгæфсон 
аразæнты хуызæн ныххæбæц сты зæхмæ. Тыххæйты цалдæр 
къахдзæфы акодта Амииæты ’рдæм, стæй, цыма сагъæсы ба- 
хауд, уыйау пъолмæ ныджджих. 
— Базæронд стæм, базæронд. Мæлын афон нын бæргæ у, 
фæлæ... Мæ хъæбулы æнæ фенгæйæ... 
Аминæт цъылын фæсдуармæ баппæрста, тъахтинмæ бацыд> 
базы бын цыдæр агуры. 
284 

— Куыдз-бындар фæу, зæгъгæ-иу адæм се знæгты ’лгъыстой^ 
æмæ уыцы ’лгъыст мæныл æрцыд. 
Кæрæдзиуыл ма тыххæй чи хæцы, ахæм къоиверт базы бы~ 
нæй раласта, систа дзы æрыгон лæппуйы къам, æрхуымæй йæм. 
кæсы. 
— Мæ уарзон хъæбул уыд, мæ ныфс. Æрхъæцмæ йыл нæ 
хъæцыдтæн: цæргæ дæр уымæн кодтон, хæргæ ’мæ нуазгæ дæр.. 
Фыццаг зæнæг халоны хæссинаг уыд фыдзамаиты. Æмæ мæнæн 
дæр мæ дыууæ чызгыл нæмттæ ингæнмæ æвæрын бахъуыд. Ай 
мын æрæджиау райгуырд æмæ йæ цæсты гагуыйау хъахъхъæд- 
тон. Рынчынтæгæнаг рахаста, фæлæ мын æй хуыцау мæлын нæ 
бауагъта. Табу йæхицæн. Сызгъæрин тæбæгъты йæм кувын æм- 
бæлы, бæргæ...— Аминæт дæлиауæй ныуулæфыд.— Куыддæр мæ* 
лæппу авдæнæй рахызт, афтæ нæ лæг дæр йæ чызджыты фæдыл 
ацыд. Уыцы тыхст рæстæджы нæ дыууæйæ ныууагътг. «Дæ бай- 
зæддаджы буц ахуыр ма скæн: æрæджиау дæм фæсмон æрцæу- 
дзæн». Афтæ-иу æрыхъуыстон нæ хистæртæй. Мæнæн æй буц. 
хаст скæнын мæ бон дæр нæ бауыдаид, тынг мæ куы фæнды- 
даид, уæд дæр. Быдырæй мæ роны цы уазал нартхоры гагатæ 
фæхастон, уыдонæй йæ тыхамæлттæй схъомыл кодтон. Ахæм 
адæймаг, дам, цэрд хуыздæр бамбары. Нæ зонын, нæ зонын... — 
йæ цæссыгтæ ныхъуыргæ дзуры Аминæт. Æдзынаг кæсы йæ 
фырты къаммæ. — Дæ фыды цæрмыстыгъд бакодтай. Чи цы ту- 
гæй равзæра, уый хуызæн у, куы фæзæгъынц, уæд ды уый хуы- 
зæн зæрдæхæлар цæуыннæ рауадтæ, гормон? Дæ ныййарæджы: 
цыппар фæндаджы астæу иунæгæй куыд ныууагътай? Мадæй 
зынаргъдæр куы ницы ис зæххыл. Уайых æрбауай, мæ лæппу^ 
ды та мæм искуы иу-дыууæ зылын хаххы афыстаис. Мады зæр- 
дæ тæнæг у. Бирæтæ йын нæ хъæуы. Уæууа, мæ дзыхæн уаг куы 
нал зонын. Мæ хуыцау мыл рахатт, æви мæ сæры зонд фæ- 
лыгъд? Кæд æй не ’вдæлы, мыййаг. О, о, бæгуыдæр афтæ уы- 
дзæн. Нæ йæ æвдæлы, æндæр мæ хъæбул ахæм стырзæрдæ ии- 
куы уыди. Бирæ мæ куы уарзта. 
Мады цæсгоммæ фæлмæн мидбылхудт бахъуызыд, фæлæ дзы 
’рбæстон уæвын йæ бон нæ бацис. 
— Мæскуыйы стыр хицауæй кусын мæнæ хъуыддаг нæу, 
алкæй къухы не ’фты. Æвæццæгæн, æдзух йæ удæй арт цæгъ- 
ды æмæ йæ сулæфыны бон дæр нæй. Цалынмæ ма мæ къæхтæ 
мæхи бар сты, уæдмæ йæ мæхæдæг куы бабæрæг кæнин, науæд 
мæ къухы куы нал бафта. Хуыцау бахизæд. Уæд мæрдты дык- 
каг мард кæндзынæн. Цывзыдзæхдон дæр ын ахæссын хъæу- 
дзæн. Алы аз дæр ын æртæ литры балоны дзаг бæргæ бафс- 
найын, фæлæ та йæ сыхæгтæн дæттын бахъæуы. Мæскуыйы, 
дам, нæ вæййы. Хуымæтæджы бирæ йæ уарзта. Мæгуырæг, кæд 
285. 

лсты хъуаг æййафы, мыййаг. Гыццылæй дæр йæ зæрдæйы фаг 
йæ гуыбын никуы бафсæста. Хуыскъæл, футæг æмæ къæлуайæ 
куыддæртæй ирвæзтыстæм. 
— Кæимæ ныхæстæ кæныс, кæ? — хъуысы йæм дуары цу- 
рæй сылгоймаджы хъæлæс.—А-а-а, дæ лæппумæ та куы кæ- 
сыс. 
Аминæт æм йе ’ргом аздæхта. Зæрдæмæдзæугæ саухил сыл- 
гоймаг къæсæрыл лæууы æмæ йæ мидбылты худы. Иæ къухы— 
къус, къусы сæрыл уæлибæхы æрдæг. Стъолыл сæ æрæвæрдта 
æмæ Аминæтмæ рæвдауæгау сдзырдта: 
— Дæ зæрдæ йыл дзæгъæлы ма риссын кæ. Кæд дæм фæ- 
зынид. Мæ куыстытæй мæ. куы февдæла, уæд та йæм æз ныф- 
фысдзынæн. Ма тыхс, уый бæсты мæнæ исты акомдзаг кæ. Нæ 
лæг хъæды уыд æмæ йын карчы цъиу афыхтон. Сывæллæттæн 
дæр дзы хæрын нæ бауагъта. Аминæтæн, дам, уал дзы адав, 
æз, дам, ын йæ арахъхъ бирæ фæнызтон. 
— Бузныг, Дибæ, хуыцау уын бирæ раттæд. Сымах ма мын 
куы нæ уаиккат, уæд... — зæронд усæн йæ зæрдæ æрбауынгæг.— 
Мæ хъæбулы дæр куы нал хъæуын. 
— Уанцон нæ дæ, Аминæт. Ау, куыд нал æй хъæуыс? 
— Диссаг у, æвæдза, цард. Афтæ æрыгон дæр нал уыдтæн, 
уæддæр ма мæм курджытæ цыдысты нæ лæджы амарды фæстæ. 
Куыд нæ стæй, ахæм митæ дын мæ сæрмæ хастон? Мæ фыды- 
стæн, ской дæр сæ никæй бауагътон. Мæ гыццыл хуры мын ис- 
чи бафхæрыны бæсты мæхи зындоны артмæ баппæрстаин. Цы- 
фæнды тыхст-иу куы уыдтæн, уæддæр-иу ын йе стыр сау цæстытæ 
худгæйæ куы ауыдтон, уæд-иу мæ фæллад цыдæр æрбацис, 
ногæй та мæм-иу цæрын æрцыд. Институтмæ йын фистæгæй би- 
рæ картоф фæхастон. Æндæр нæм ницы уыдис. Хуымæтæджы 
цин мыл-иу ныккодта, ныр слæг и. — Аминæт аджих, æрæн- 
къард. — Æдзухдæр мæм афтæ фæкæсы, цыма гыццыл у нырма, 
цыма та мæм раздæрау уынгæй æрбазгъордзæн æмæ мæ уæр- 
джытыл абаддзæн. Уырны дæ, Розæ, йæ цъæхснаг хъæлæс мæм 
арæх æрбайхъуысы. Уæлдайдæр та æхсæвыгон. Цырагъ ссудзын 
«мæ йæ хæдзары алфамблай фæцагурын, фæлæ... — цыма ис- 
кæй ныхасыл разы у, уыйау йæ сæр банкъуыста. — Куыд цæры, 
уый уæддæр куы зонин, мæ зæрдæ йæм куыд нал æхсайа. 
Амондджын мын уæд, æндæр дзы мæн цы хъæуы? 
Аминæт йæ куатæйы фæдджийæ йæ цæссыгтæ асæрфта æмæ 
Розæмæ фæрсæгау бакаст. 
— Мæ зæрды йæм цæуын ис. Мæ ныфс дæр нæ хæссын, 
фæлæ... 
— Ау, æмæ афтæмæй куыд цæуыс? Дæ къæхтыл тыххæй куы 
лæууыс. Фæндагыл исты куы кæнай, уæд та? 
286 

— Уæдæ ма йæм кæд ацæудзынæн? Тæреын, куы амæлон 
æмæ йæ куы нал фенон. 
— Мацæмæй тæрс, Аминæт. Мæнæ куыддæр мæ чызг фæ- 
дзæбæх уа, афтæ дæ æз ахæццæ кæндзынæн. 
— Нæ, мæ къона, мауал мæ уром. Хуыцау мын бирæ цæ- 
рæнбон нал дæтты. Нæ лæг мæ йæхимæ афтæ арæх дзæгъæлы 
нæ хоны. 
:• • •: 
Згъоры поезд, скъæфы Аминæты дард Мæскуымæ, йæ бæл- 
лицмæ, йæ уарзон хъæбулмæ. Зæронд ус бады рудзынджы цур 
æмæ кæсы æгæрон быдырмæ. Комбайнтæ æфснайынц бур-бу- 
рид мæиæу. Аминæт мысы йе ’рыгон бонтæ, йæ мойы фарсмæ 
æхсырфæй мæнæуы ’фсиртæ куы карста, уыцы бонтæ, æмæ йæ 
зæрдæ барухс. Ехх, уыцы рæстæгæн ма раздахæн куы уаид! Иу 
чысыл уæд та. Стæй уæд мæлыныл дæр разы у. Иæ моимæ 
амондджын уыд, æвæдза. Æрдæгæххормаг, æрдæгæфсæст, фæ- 
лæ — амондджын. Тæхуды, йæ лæппу дæр амондджын куы 
уаид. 
Цавæр лæг сси цымæ? Каед тынг аивта, мыййаг. Куы нал æй 
базона. Гæбул æй йæхæдæг базондзæн. Куыддæр æй ауына, аф- 
тæ йæм йæхи æрбаппардзæн, йæ зæронд мады йæ хъæбысы нык- 
кæндзæн, иумæ бирæ фæбаддзысты, фæныхæстæ кæндзысты, 
стæй йын Гæбул зæгъдзæн: «Дзыцца, кæддæр Мæскуы фенын- 
мæ куы бæллыдтæ. Цом-ма, æз дын æй фенын кæион». Аминæт 
йæ мидбылты бахуддзæн, йæ фыртмæ уарзæгой цæстæй бакæс- 
дзæн æмæ йæ сæр разыйы тылд бакæндзæн. Гæбул телефонæй 
адзурдзæн (хицæуттæдам, афтæ фæкæнынц) æмæ ныллæг рог 
машинæ сæ дуармæ æрбатулдзæн... Мад æмæ дзы фырт кæрæ- 
дзи фарсмæ æрбаддзысты. Æмæ сæ машинæ бæрзонд хæдзæрт- 
ты ’хсæнты аскъæфдзæн. (Алыхуызон рæсугъд хæдзæртты сæр- 
тæ, дам, арвыл андзæвынц). Цымæ дзы адæм цæрын куыд уæн- 
дынц? Аминæт цъаймæ куы ныккæсы, уæд дæр йæ сæр куы ра- 
зилы. 
Иуæй иннæ рæсугъддæр бæллицтæ зæронд усы сæ адджын 
хъæбысы ’рбатыхтой. Аминæт йæ фæллад уæнгтæ хуыссæныл 
æруагъта. Поезды цæлхыты дзæхст-дзæхст мынæгæй-мынæгдæр 
кæны. Вагоиы рудзынг фæтар. Хуыссæг ыл фæтых. Райхъал, ку- 
пейы чи бадтис, уыдоны ныхасмæ. Адæмæй чи къамæй хъазы, 
чи йæхи æхсынмæ тагъд кæны... 
Аминæтæн йе уæнгтæ ныууæззау сты. Нæ йæм худын цæуы, 
нæ дзурын. 
«Æвæццæгæн та мыл мæ низ фæтых. Æз дæ мад, дæ фыды 
уазæг, иу гыццыл ма мæ цæрын бауадз, æххæст ма мæ лæппуйы 
287 

’фенон, стæй дæ цы фæнды, уый кæн». Зæрдæ йæхимидæг удхар 
кæны, Аминæтмæ афтæ кæсы, цыма ныртæккæ йæ куыстæй ба- 
^сабыр уьтдзæн. 
«Дæлгоммæ та хуыссыдтæн, æвæццæгæн, æмæ уымæн риссы 
мæ зæрдæ. Кæд æрсабыр уаид». Хуыссы æдзæмæй йæ хуыссæ- 
ны Аминæт. Сывæллонау æй узы вагон. Цæсты уæлтъыфæлттæ 
та здыйы къæрттытæ фестадысты... 
Иæ хъустыл уайы адæмы дзолгъо-молгъо. Чидæр ын йе 
уæхскмæ хъавгæ æвналы. Цыдæртæ йæм дзуры уырыссагау, фæ- 
лæ йын дзы Аминæт иу ныхас дæр не ’мбары. Æвæццæгæн, цæ- 
уын афон у. Адæм дзæгъæлы æмызмæлд нæ кæнынц. Алчи йæ 
дзаумæттæ хæссы кæдæмдæр. Иу сылгоймаг вагоны дыууæрдæм 
»скатай, хуыссæнтæ тухы. Аминæт тыххæйты рабадт. ’Рудзынгæй 
кæсы. Дардæй йæм зынынц бæрзонд хæдзæрттæ. Сæ цыргъ сæр- 
тæ арвы риу слæгæрстой. Поезд йæ тахтæй фæсабыр, иу цас- 
дæр ма сабыргай фæцыд, стæй æрлæууыд. Адæм перронмæ ра- 
гуылф кодтой. Хъæбыстæ, батæ, цинтæ... Аминæты цæсгом ру- 
дзынджы авгыл баныхæст. Иæ фырты агуры, фæлæ Гæбул зы- 
нæг иæй. Адæргæй дзы йæ чумæдан дæр ферох. Иу лæппу йын 
æй йæ фæдыл, хъæргæнгæ, рахæссы: 
— Бабушка, бабушка, чемодан забыли! 
— Амондджынæй цæр, амондджынæй, дæ ныййарæджы 
•фæндиаг,— дзуры йæм Аминæт. 
Адæм уайтагъд фæпырх сты, мæлдзыджытæ сæ бынатæй 
куы фæлидзой, уыйау. Аминæт йæ чумæданы цур сагъдауæй 
лæууы. 
«Æвæццæгæн, Розæ тел раст нæ ныццавта, уыййеддæмæ мæ 
лæппу мæ размæ куыд нæ рауадис,— йæхимидæг хъынцъым кæ- 
ны ус. — Каед рынчын у, мыййаг? Цон æм рæвдздæр! Тæхуды, 
уырыссагау иу ныхас уæддæр куы зонин. Æнахуыргонд, цы мæ- 
туыр дæ, цы мæгуыр. Поезды мæ, уырыссаг æвзаг чи зоны, ахæм 
ирон адæймаг ссарын хъуыди, фæлæ йæ мæ сæр не ’рцахста. 
Фæндæгтыл арæх куы нæ цæуай, уæд...». 
Иу æрыгон лæппу лæууы «Волгæ»-йы цур, æнхъæлмæ кæсы 
пассажиртæм. Аминæт æм бацыд, йæ фырты адрис æм æвдисы 
гыццыл гæххæтты гæбазыл. 
— Мой син, — амоны йæ риумæ. — Ам цæры, æмбарыс? 
Лæппу йæ мидбылты бахудт. 
— Садитесь, бабуся, мигом вас довезу, хоть к сыну, хоть к 
черту на кулички, мне все равно. 
Цыбыр рæстæгмæ фынддæсуæладзыгон хæдзары цур балæу- 
уыдысты. 
— Вот, бабуся, ваш дом,— лæппу йын дуар байгом кодта, 
æмæ Аминæт рахызт. Æртæ сомы йæм балæвæрдта. 
.288 

— Дæ цæрæнбон бирæ, мæ хур, дæ машинæйыл амондджы- 
нæй кус. 
— Бабуся, берите сдачу! Сдачу берите! — рахъæр ма 
йæм кодта лæппу, фæлæ уæдмæ Аминæт хæдзары аууон фæ- 
цис. 
Зæрдæ риуы гуыдыр ратоны. Къухтæ зыр-зыр кæнын бай- 
дыдтой. Цæстытæ æнахуыр æрттывд кæнынц. Иæ фырты адрис 
та кæмæдæр равдыста, æмæ йын иу дуармæ бацамыдтой. Ами- 
нæт хъавгæ бахоста. Рæвдздæр, рæвдздæр! Ныртæккæ Гæбул 
ракæсдзæн, æмæ кæрæдзиуыл ныттыхсдзысты. Фыр цинæй йæ 
зæрдæйы низ фæлыгъд. Зæронд ус хъазæнхъул сывæллонау 
сног. Рæхысы дзыгъал-мыгъул æм райхъуыст, стæй дуар бай- 
гом. Саухил къæбæлдзыг гыццыл чызг æм йæ хъоппæг цæсты- 
тæй скаст. 
— Кого вам, бабушка? — цымыдисхуызæй йæ фæрсы. 
— Æз... æз Гæбулы мад дæн. Ам нæ цæры? «Æвæццæгæн, 
йæ чызг у. Цы дзæбæх у. Уды къæртты хуызæн. Тæхуды, ахæм 
сывæллæтты рæвдауынæй бафсæд». Сывæллоиы сæрты йæм иу 
ус ракаст. Цæмæдæр æй фæрсы уырыссагау. Аминæт æм гæх- 
хæтты гæбаз балæвæрдта. 
— Мой син,— амоны та йæхимæ. 
— Уже давно он здесь не живет. Переехал куда-то, а куда— 
не знаю. — Гæххæтт æм фæстæмæ ралæвæрдта æмæ йыл дуар 
рахгæдта. Аминæт цавддурау фæцис. 
— Уый та куыд? Ау, уæдæ ахæм дард балцы дзæгъæлы фæ- 
цыдтæн? Йæ зæрдæ æнахуыр рыст кæны. Ус æй йæ армытъæ- 
пæнæй сæрфы. Сабыргай кæртмæ рахызт. Хизæнтыл йæхи æр- 
уагъта. Бынтондæр ныггуыбыр, нырхæндæг. Майрæмы карк йæ 
къæхты ’хсæн дыууæрдæм скатай, стæй йæ мидбыиат фæлæу- 
уыд. 
— Ды дæр мæн хуызæн дзæгъæл радæ? — фæрсы йæ Ами- 
нæт. 
Хур ныгуылæны ’рдæм дзæвгар акъул. Иæ сырх-сырхид тын- 
тæ ма тыхæппæрст кæны. Аминæтмæ афтæ кæсы, цыма йыл цы- 
дæр бæллæх æрцæудзæн æмæ райсон худгæ хуры тынтæ нал 
фендзæн. «Ам мыл куы ’рталынг уа, уæд искæй^ къæхты бын 
æгады мард кæнын. Иунæгæй мæ цæуын нæ хъуыд»,— дзуры 
йæхинымæр. 
Гыццыл рог машинæ кæртмæ æрбатылд. Рæстæмбис кары 
лæг дзы рахызт. Иæ хæрзхуыз цæсгом — хæрздаст. Йæ сæрыл— 
фæныкхуыз шляпæ. Иæ уæлæ — тæнæг палто. Рæвдаугæ, фæл- 
мæн цæстæнгас. Аминæты зæрдæйы цыдæр ныфсы хал фæфи- 
дар. 
«Ахæм цæстæнгас кæмæн ис, уымæн æвзæрæй тас нæу, кæд 
19 Цомартаты Изæтбсг 
289 

мын баххуыс кæнид»,— хъуыды кæны ус. Гæххæтт æм бадаргъ 
кодта. 
— Мой син. 
— Подождите меня здесь, я сейчас все узнаю,— дзуры лæг. 
Мидæмæ бацыд, стæй уайтагъд фæстæмæ фездæхт. Сæхимæ йæ 
бакодта. Аминæт диваиыл æрбадт. Бурхил æрыгон чызг ын 
хæдзары даргæ фæлмæн дзабыртæ рахаста. Цыдæртæ йæм дзу- 
рынц, фæлæ дзы ус ницы ’мбары. Æрмæст дзы «грузин» ацах- 
ста æмæ ,йæ сæр «нагъ», зæгъгæ, батылдта. Лæг та цыдæртæ 
нымайы. Аминæты хъустыл æрæджиау зонгæ дзырд сæмбæлд 
æмæ йæ зæрдæ æхсызгон хъыдзы скодта: «осетин». 
— О, о, остин, остин! — сдзырдта ус æмæ бахудт. Лæг æмæ 
чызг дæр худынц. Лæг цыдæр чиныг райста, рафæлдæхта йæ 
æмæ телефоны хæтæл систа, кæдæмдæр дзуры, стæй йæ Ами- 
нæтмæ дæтты. 
— Дæ изæр хорз,— хъуысы йæм хæтæлæй нæлгоймаджы 
хъæлæс. 
— Кæй изæр у, уый хорзæхæй бзфсæд, доæ хæдзар. 
— Дæ лæппуйы агурыс, зæгъыс? * 1 
— О, дæ рынтæ бахæрон, о. Агургæ йæ бæргæ кæнын, фæлæ 
ам куы нæ цæры,— тыхстхуызæй дзуры Аминæт. 
— Ма тыхс, мах дын æй ссардзыстæм. Æз ныртæккæ фæцæ- 
уын, г 
Аминæтмæ хæтæлæй бипп-бипп райхъуыст, æмæ фысыммæ 
фæрсæгау бакаст. Лæг йæ мидбылты бахудт, йæ къухтæй йын 
æй райста æмæ йæ йæ бынаты æрæвæрдта. Чызг Аминæты ван- 
нæмæ бакодта, цынадта йæ, стæй æхсæвæр бахордтой. Уæдмæ 
ирон лæг дæр фæзынд. Иу дзæвгар телефонæй фæрадзур-бадзур* 
кодта, стæй, йæ мидбылты худгæ, Аминæтмæ бадзырдта: 
— Дæ фырты дын ссардтон, фæлæ дын ахсæв ауадзæн нæйг 
махмæ уал цом. Тынг зæрдиагæй дæ хонын. 
— Бузныг, мæ хæдзар, стыр бузныг,— загъта Аминæт æмæ 
фысыммæ йе ’ргом аздæхта. — Дæ цæрæнбон бирæ дæуæн дæр. 
Дæ хъæбулты хурæй бафсæд. Чызг, дæуæн та лæппуты хуыздæр 
дæ хай. Мæ фæлмæст буарыл цал доны ’ртахы æркалдтай, уал 
хорзы дын хуыцау раттæд. 
— Что она говорит, Амурхан? — фæрсы йæ фысым. 
— Желает вашей семье счастья. 
— Спасибо, спасибо,— йæ мидбылты та бахудт хæдзары хи- 
цау æмæ Аминæты йæ хъæбысы æрбакодта. — Какая золотая 
старушка. 
— Была бы у меня такая мать, я бы на руках ее носил,— 
уырыссагау загъта Амырхан æмæ Аминæтмæ æдзынæг ба- 
каст. — Дæ лæппу уæхимæ цас рæстæг нæ уыди? 
290 

* «Дæс-иуæндæс азы бæрц, дæ рынтæ бахæрон, дæс-иуæн- 
дæс», — зæгъынмæ хъавыд ус, фæлæ йæ фырты искæй цæсты 
бафтауын йæ сæрмæ не ’рхаста. 
— Алы аз дæр мæм вæййы, дæ рынтæ бахæрон, фæлæ... Ма- 
ды зæрдæ... Дæхицæй йæ нæ зоныс, кæд дын цот ис?.. Дæхи фæн* 
диаг бахъомыл уæнт. Сывæллонæн ныййарæгæй фылдæр ни- 
кæй цæст бауарздзæн. 
— Мæ хæдзары ма дæу хуызæн мад куы уаид, уæд мæхи- 
цæй амондджындæр никæй хонин, бæргæ,— дæлиауæй ныуулæ- 
фыд Амырхан, æмæ кæртмæ рæхызтысты. 
* * V 
Хус каухалæны хуызæн æнгуылдз дуары джыбыйыл бахæ- 
цыд. Дзæнгæрæджы рæсугъд зæлланг зæронд мады зæрдæмæ 
æхсызгон æнкъарæнтæ æрбахаста. Аминæт æнхъæлмæ кæсы. 
Ардæм кæимæ æрбацыд, уый дзы ферох. Ие ’нгуылдзтæ адæр- 
гæй зыр-зыр кæнынц, йæ цæстытыл мидбылхудт хъазы. Бæзæр- 
хыгтæ ацæргæ сылгоймаг æм ракаст. 
— Чи дæ? — тыргъы анæрыд йæ бæзджын хъæлæс. 
— Æз... æз Гæбулы мад дæн. Ам нæ цæры? 
— Цавæр Гæбул? Алыксандырæй зæгъыс? 
— О, о, Алыксандыр. Уырыссæгтæ йæ Алыксандыр хо- 
нынц,— сцин кодта Аминæт. 
— Ам цæры. Ды йæ мад дæ, зæгъыс? — дызæрдыггæнгæ йæ 
фæрсы ус. 
— О. — Аминæт йæхимидæг фæтыхст. 
— Мидæмæ рахиз,— сылгоймаджы хъæлæс фæфæлмæндæр, 
фæлæ йæ къуырфæвæрд морæ цæстытæ уыцы уазалæй базза- 
дысты. 
— Æз та дæ фьтрты усы мады хо дæн — Дзæнæт. Афтæ æн- 
хъæл ма фæу, æмæ ардæм дуæрттæ мæ сæрыл æрбахастон. Аба- 
бау, уый гæнæн куыд ис? Хуыцауæй дæ бауырнæд, Алыксандыр 
æмæ мæ Рая нæхицæй лæгъстæйæ ракодтой, нæ сывæллонмæ, 
дам, иын фæкæс. Искæй æххуырсыны бæсты... Фырыхъулы хуы*- 
зæн лæппу. Йæ фыды халдих. Рæсугъд, æмба})гæ,— цыма йæ 
исчи куы баурома, уымæй тæрсы, уыйау, æнæсулæфгæйæ, дзу- 
ры Дзæнæт. 
— Æмæ Гæбул йæхæдæг та кæм и? — фæрсы йæ Аминæт. 
Усы ныхæстæ хъусгæ дæр нæ кæны. 
— Рæбинаг уаты хуыссы,— куыдфæндыиы хъæлæсæй йын 
дзуапп дæтты фысым. — Æрбад уал, дæ фæллад суадз. Уæдмæ 
кæд уый дæр райхъал уаид. 
291 

Аминæт йæ алфамблай йæ цæст ахаста. Даргъ тыргъы кæ- 
рон къулы рæбын лæууы паркет пъолæй дармæ сахат. Иæ сыз- 
гъæрин дзедзыро цырагъы рухсмæ æрттывдтытæ калы. Тыргъы 
иннæ кæрон та — æртæкæсæнджын трюмо. Царыл дыууæ дон- 
хуыз хрусталь люстрæйы ауыгъд. Афтæ зыны, цыма ныртæккæ 
сæ даргъ лыстæг «хъусцæджытæ» ныддзинг-дзинг кæндзысты. 
Аминæт агъуыстмæ бахызт. Уым дæр ахæм зынаргъ люст- 
рæ. Рæсугъд ахуырст къултæ æмæ паркет пъолыл персайнаг 
гауызтæ тыд. Буфет, фæтæн диван, хуызджын телевизор, морæ 
шифанер. Уаты бæрæгастæу — тарбын хъæдабæйæ æмбæрзт 
тымбыл стъол. Иæ алфамблай — цалдæр фæлмæн бандоны. 
— Мæ хæдзар куыд уыди, мæрды рох мыл бахæцыд, цы фæ- 
ци ме ’мбал, цы?—дисхуызæй фæрсы Дзæнæты. Тыргъмæ дæр*' 
ма рауад. 
— Цавæр æмбал? Дæ фæстæ чи лæууыд, уыцы лæгæй зæ- 
гъыс? Мæнæй афтæ ацырдыгон у, æмæ йыл дуар рахгæдтон. 
— Ирон уæздан лæг у. Уый мын куы нæ уыдаид, уæд уæ...— 
Аминæт йæ ныхас кæронмæ нал фæцис. Мидæггаг уатæй, йæ 
ком ивазгæ, рацыд цыппор фондз аздзыд хæрзхуыз, гуыбын- 
джын лæг, дæргъытæ пижамæ æмæ хæдзары даргæ фæсмын 
дзабырты. Иæ цæсгом — фæтæн, фæлурс. Иæ сæры хъуынтæ — 
къæбæлдзыг. Иу урс æрду дæр дзы нæма фæзынд. Стыр сау 
цæстытæ — фæлладхуыз, рæсыдгомау. Куыдфæндыйы цæстæн- 
гас. 
Аминæт æй куы ауыдта, уæд йæ риуæй цины хъæр сирвæзт 
æмæ йæм йæхи баппæрста. 
— Ацы æнæбайрайгæ нозты фæстæ адæймагæн йе уæнгтæ 
йæхи бар нал вæййынц, — уæзбынæй дзуры Гæбул, йæ мадыл 
æнæбары йæ риумæ æрбахæцыд. 
— Æмæ дæ арæх бахъæуы нуазын?—Аминæты цæстытæ 
мæтæй айдзаг сты. 
— Куы иу зонгæ æрбацæуы, куы — иннæ. Тресты хицау дæн 
æмæ... — сæрыстырæй дзуры Гæбул. 
— Адæмимæ цæрын хорз у, фæлæ арахъхъæй хи хъахъхъæ- 
нын хъæуы. Иæ кæнæгæн дæр нæ бары. Дæ фыд дæр кæрдзын- 
дæттон уыд. Йæ хæдзар дæр искæмæн авæрдтаид. Раттаджы 
къух райсаг у. 
— Ам уазæгуаты афтидармæй нæ цæуынц, дзьгцца, арахъхъ 
семæ æрбахæссынц,— йæ нард цæсгоммæ йын иу уысмы бæрц 
мидбылхудт бавнæлдта, стæй æваст æрбайсæфт. Йæ цæстæн- 
гас кæдæмдæр адзæгъæл. Æрæджиау Аминæты куыдфæндыйы 
хъæлæсæй бафарста: 
— Цы хур, цы къæвда дæ æрхаста? 
292 

Аминæт йæ хъæбулы æвæндонæй суагъта, диваныл æрбадт. 
— Нæ лæг мæ алы ’хсæв дæр йæхимæ хоны æмæ дæ, зæ- 
гъын, куы нал фенон. 
— Æз дæм мæхæдæг дæр цæуынмæ хъавыдтæн, фæлæ... 
— Стыр бынаты кусыс æмæ... Нæ дæ æвдæлы, æвæццæгæн. 
— Сулæфыны бон дæр мæ нæй, дзыцца. Гæркъайы хуын- 
чъы мæ аластой,— йæхи сраст кодта Гæбул. Иæ мады фарсмæ 
æрбадт, йæ къух ын райста, йæ армытъæпæнæй йæ сæрфы. Ма- 
дæн фыр æхсызгонæй йæ зæрдæ æрбауынгæг, фæлæ йæ цæссыг- 
тæ тыххæйты аныхъуырдта æмæ фæлмæн, рæвдаугæ хъæлæсы 
уагæй загъта: 
— Зæрватыкк лæппынтæ схъомыл кæны, æмæ йын атæ- 
хынц. Афтæ у цард, æмæ дæ мæхицæн ницы агурын, мæ къона. 
Хуыцауæй разы, нырма мæхи дарынхъом дæн. Курын дæ æр- 
мæст иу хъуыддаг. Мæ амæлæты фæстæ нæ хъæубæстæ дæзæр- 
дæйæ бынтон ма сыскъуын. Кæрцæй хæдон хæстæгдæр у, мæ 
хæдзар. Иæ туг, йе стæг кæй нæ хъæуынц, уый æцæгæлон адæ- 
мы никуы бауарздзæн. Æнæзиан цард нæй. Дæ хъыгыл дын хио- 
нæй тынгдæр кæй ничи фæрисдзæн, уый æдзухдæр дæ зæрдыл 
дар. 
Гæбул сыстад, тамако сдымдта, агъуысты сабыргай дыу- 
уæрдæм рацу-бацу кæны. Йæ дзыхæй хъыпп-сыпп нæ хауы. 
— Сыфтæр бæласы къалиуыл фидауы, дымгæ йæ куы ато-« 
ны, уæд уайтагъд бамбийы,— йæхиимæ дзурæгау бакодта Ами- 
нæт. 
— Мах не ’ппæт дæр иу бæласы сыфтæртæ систæм, дзыц- 
ца,— йæ мидбылты бахудтис Гæбул. 
— Æз дын уый тыххæй куы ницы зæгъын. Дæ фыды уæзæг 
афтидæй куы нæ баззаид, уый мæ фæнды ’рмæст. Хæдзары гыц- 
цыл стыр куы нал кæна, уæд уый йе сæфты нысан у. 
— Царды фæтк махæй тыхджыидæр у, дзыцца. Мæнæй араз- 
гæ куы уаид, уæд æз адæмты сиу кæнин. 
— Тагъд дон фурды не ’ййафы, мæ хъæбул. Алцæмæн дæр 
йæхи афон ис. Дыргъ цæттæйæ тонын хъæуы, науæд дзы дæн- 
дæгтæ цъæх кæнынц. 
Дзæнгæрæджы зæлланг сын сæ ныхас фескъуыдта. Дзæнæт 
цæлгæнæнæй рацыд æмæ дуары чысыл рæхыс рафтыдта. 
— Алыксандыры мад ам ис,— йæ саст хъæлæс æрбайхъуыст 
Аминæтмæ. Зæроид ус сыстад. Чындз, æрыгон хæрзхуызтæ рæ- 
сугъд сылгоймаг, мидбылхудгæ, æрбахызт. Кæрæдзийæн ныхъ- 
хъæбыс кодтой. 
— Мамæ, куыдтæтæ цæрыс? Кæцæй фæзындтæ? 
— Мæ бонтæ иунæгæй æрвитын. Мæхицæн мæлынæй стар- 
стæи æмæ уæ куы нал фенон, зæгъгæ, дард балцы рараст дæн. 
293 

— Сбад, дæ хорзæхæй. Ды фæллад уыдзынæ, мæхицæй йæ 
зонын. Сбад, æз ныртæккæ фæстæмæ фёздæхдзынæн,— сдзырд- 
та Рая æмæ феддæдуар. Уайтагъд торт, къафеттæ æмæ лимонад 
æрбадавта. Аминæт ныббуц, йæ цæстытæ цæхæр скалдтой. Дзæ- 
нæт алыхуызон хæринæгтæ рахаста. Аминæт дæр йæ чумæда- 
нæй хъæбæр цыхт, кæрдзын, цывзыдзæхдон æмæ арахъхъы гра- 
фин систа. Къæмдзæстыгхуызæй сæ дзидзатæ æмæ сомихаг ко- 
ньячы цур стъолыл æрæвæрдта æмæ, хатыр курæгау, загъта: 
— Гæбул сæ кæддæр бирæ уарзта. 
Æрбадтысты. Гæбул агуывзæйы дзаг конъяк рауагъта æмæ 
йæ æнæ дзургæйæ анызта. Аминæт исдуг хæлиудзыхæй аззад, 
дискаст æм кæны. 
«Гормойнаг, де ’рбамбæлд амондджын уæд, зæгъгæ, уæд- 
дæр загътаис,— дзуры йæм йæхииымæр. — Ирон арахъхъ ын 
нæ тайы, æвæццæгæн». 
Гæбул нуазы, хæры. Иу къус равдæлон кодта. Фысы фых 
сæрæй ма урс-урсид стджытæ фæуагъта. Дыккаг къус та дзи- 
дзаджын хъæрмхуыпп бацагуырдта. Хæрд æй куы фæци, уæд 
йæ сойæдзаг бæзджын былтæ фæлмæн гæххæттæй ныссæрфта, 
сыстад, нард бабызау, узгæ, цæлгæнæнмæ ацыд, стыр эмальгонд 
тæбæгъы хъæбысы дзаг харбыз рахаста, даргъ кардæй йæ æр- 
лыгтæ кодтæ æмæ та, æнæдзургæйæ, стъолмæ багуыбыр. Хæры. 
Иæ сыф-сыф цæуы. 
— Æмæ уæ лæппу кæм ис? — фæрсы Аминæт Раяйы. 
— Æрæджы йæ мæ мад Калакмæ акодта. Кæрæдзийыл хуы- 
мæтæджы æнувыд сты. 
— Гормойнæгтæ, мæнмæ дæр æй иу хатт рарвитут, æмæ 
хьæуы йе уæнгтæ йæ зæрдæйы фаг айваза, йæ мадæлон æвзаг 
базона. Сывæллон алцыдæр йæ зæрдыл æнцонæй дары. 
— Æмæ ирон æвзагæй цы кæны?— харбызы кæрст хæргæйæ 
йæ фæрсы Гæбул. — Æз æй хорз зыдтои æмæ мæ кæм бахъуыд? 
— Англисаг скъоламæ йæ радтам. Чингуытæ куыд тæлмац 
кæна, афтæ,— сæрыстырæй дзуры Рая. 
— Чи зоны, æз раст нæ дæн, фæлæ адæймаг хъуамæ æппæ- 
ты фыццаг йæ мадæлон æвзаг базона, стæй та — иннæтæ. 
— Ехх, дзыцца, базæронд дæ, афтæмæй цард нæ бамбæр- 
стай,— уайдзæф ын кæны Гæбул. 
«Кæд æй ды нæ бамбæрстай, мæ хъæбул?» — æнкъардæй йæ 
фæрсы йæхинымæр Аминæт. 
— Хъæбул дидинæгдон у, хъæбулы хъæбул та — дидинæг 
йæхæдæг. Æз дæр æй, зæгъын, кæд иу хатт барæвдауин. Иæ 
зæрдыл мæ цы бадардзæн?.. Фыды мад хи мадæй зынаргъдæр 
у, куы фæзæгъынц. 
Иæ ныхæстæм ын йæ хъус ничи æрдардта, æмæ æрæнкъард, 
294 

йæ цæстытæ та фæсагъæсхуыз сты. Цæмæдæр гæсгæ йæм афтæ 
кæсы, цыма ныртæккæ Гæбулы гуыбын фыр хæрдæй аскъуый- 
дзæн. «Фæлæуу уал, мæ хæдзар, фæстæдæр та бахæрдзынæ, на- 
уæд сæ дæ ахсæн куы нæ скуса»,— дзуры йæм йæхинымæр Ами- 
нæт. Æппынфæстаг, Гæбул йæхиуыл схæцыд æмæ диванмæ, уз- 
гæ, бацыд. Телевизормæ кæсыныл фæци. Дзæнæт фынг æфс- 
найынмæ бавнæлдта. 
— Æз ме ’мбалмæ бауайон, ныртæккæ фæстæмæ фездæх- 
дзынæн,— загъта Рая æмæ тыргъмæ ахызт. Трюмойы цур йæ 
цæсгом ахорын райдыдта. 
— Дæ бандон та демæ ма ахæсс,— мæстыхуызæй йæм дзуры 
Гæбул. Диваныл дæлгоммæ æрхуыссыд. Рая йæ рæсугъд былтæ 
сырх-сырхид ацахуырста æмæ феддæдуар. Гæбулæн йæ дæргъ- 
вæтин сым-сым райхъуыст. 
«Хуыцау мын мацы кæнæд, мæхимæ тæригъæд нæ исын, фæ- 
лæ цыма ацы сылгоймаг мæ лæппуйы нæ уарзы»,— йæ фæдыл 
кæсгæйæ, хъуыды кæны Аминæт. Йе ’ргом Гæбулмæ аздæхта. 
Фыццагау та йæ куы ’рсабыр кæнид, уый йæ бæргæ фæнды, фæ- 
лæ йæм нæ уæнды. Æцæгæлон адæймаг æм кæсы. Иæ лæппу. 
хъæлдзæг уыд, цардбæллон, ай та... Кæд дзы исты маст бацыд? 
«Дæлгоммæ хуысгæйæ, дæ зæрдæ срисдзæн»,— дзуры йæм йæ- 
хинымæр. Ие уæхскмæ йын хъавгæ бавнæлдта. Гæбул ра- 
каст. 
— Дæ сынтæджы куы бахуыссис, уæд дын æнцондæр нæ 
уаид? — фæрсы йæ рæвдаугæ хъæлæсæй мад. 
Гæбул рабадт, æнæдзургæйæ, мидæггаг уатмæ бацыд. Дзæ- 
нæт фынг æфсиайд фæцис, Аминæты фарсмæ диваныл æрбадт 
æмæ ма йын иу хатт бæстон радзырдта, йæ фырт Чъыребайы 
куыд хъæздыг цæры, Мæскуымæ куы цыдис, уæд æй цæссыгкал- 
гæ куыд ныууагъта æмæ ныр ам, стыр горæты удхарæй куыд 
мæлы, уыдæттæ, стæй йæ хъæлæс дзæвгар фæныллæгдæр кодта 
æмæ йын йæ хъусы бадзырдта: 
— Афтæ æнхъæл ма фæу, æмæ æз ам цардæй къæртт æп- 
парын. Дæ зæрдæ мыл ма фæхудæд, фыдгойы тыххæй йæ нæ 
зæгъын, фæлæ дæ фырт иу капекк раттыны бæсты йæхи æр- 
цауындздзæн. 
«Хорз ма ракæн æмæ фыд ма ссарай. Иæ фæллой йын хæры, 
стæй ма йæ адæмы цæсты дæр æфтауы. Искæй дæлбазыр зьш 
цæрæн у, мæ хæдзар»,— йæхииымæр ын уайдзæф кæны Ами- 
нæт, фæлæ хæрдмæ ницы дзуры. 
Фæсахсæвæрты схуыссыдысты. Иу афон Рая сабыргай 
тыргъмæ æрбахызт æмæ йæ къахфындзтыл мидæггаг уатмæ ба- 
хъуызыд. 
— Кæм та лекка кодтай?! — Аминæты хъустыл ауад Гæбу- 
295 

лы мæстæлгъæд хъæлæс, æмæ йæ мидбыиат фесхъиудта, рабадт. 
— Ме ’мбалмæ цæуын, зæгъгæ, дын нæ загътон? 
— Калм, дам, битъынайæ тарст æмæ йæ хуынчъы былыл 
æрзад! Ме сæфт дзæгъæлдзуаг сылгоймагæй уыдтон!.. 
— Цы мыл хъæртæ кæныс?! Ме ’мбалмæ бауайæн дæр мын 
нал ис? Кæд мыл уымæй уæлдай не ’ууæндыс, уæд æз нæхимæ 
дæр ацæудзынæн,— Раяйы хæкъуырцц райхъуыст. — Æнæуый. 
дæр мæ ныййарджытæ куы зониккой, ды мæ куыд хъизæмарæй 
марыс, уый, уæд мæ ам иу сахат дæр нал ныууадзиккой. 
— Æрсабыр у, æз куы ницы, æз... — Гæбулы хъæлæс миты 
тъыфылау атад. — Уазæджы иунæгæй кæй ныууагътай, уый тых- 
хæй дын зæгъын, æндæр..: 
«Гъе, уæууæй, гъе, мæ хъæбул, дæхицæй хъазæнхъул куы 
еарæзтай. Сылгоймаджы гæды митæ куыд не ’мбарыс,— тыхсы 
йæхинымæр Аминæт.—Ахуыргонд дæ, фæлæ царды ницы бам- 
бæрстай». 
— Мæ кæрц ма дысхъуаг уыди,— былысчъилæй дзуры 
Рая.— Дæу уазæг у æмæ йæм дæхæдæг кæс. Мæ мад дæр уын 
уæ хæрзтыл куы нæ фæкалд, мыййаг. 
— С-с, хъусы дæ æмæ худинаг у. Куы ницы дæ агуры. 
— Æниу мæ агурæд! Ракалдзыиæн ын! Мæнмæ уæлдай æх- 
цатæ нæй! Рæхджы нæ денджызы былмæ цæуын хъæуы. Зæгъ 
ын æмæ тагъддæр ацæуа. 
— Ыс-с! Кæд бирæ нæ бафæстиат уаид,— саст хъæлæсæй 
дзуры Гæбул. — Æз дæр æм мæ былыцъæрттæ нæ хордтон, фæ- 
лæ афтæ рауад æмæ ма ныр цы гæнæн ис? Иæ хæдзарæй куы- 
дзы къæбыла куы иичи тæры, уæд уый мæ иыййарæг куы у. 
— Мæ ныййарæг, мæ ныййарæг! — сфæзмыдта йæ Рая. — 
Амæй размæ дын ныййарæг куы нæ уыд! Зæронд ус у æмæ йæ 
хæдзары бадæд! Кæм цы гæбæррагъ ис, уыдонæй цух никуы 
вæййын, цыма æрмæст адæмы тыххæй кусæм. Зæгъ ын æмæ 
тæккæ райсом йæ къах дæр ам куыд нал уа, афтæ! 
«Хуыцау тагъд нæ кæиы, мæ хæдзар. Фæлæуу, мæнæ дын дæ 
хъæбул чындз æрхæсса,— йæхинымæр æм дзуры Аминæт. — Мæ 
бынаты куы уай, уæд стонг бирæгъау нынниудзынæ». 
Сынтæджы цъæтты хъыррыст æм райхъуыст. 
— Ацу иуварс, ма мæм æвнал! Мастæй мæ мæ хъуырмæ скæ- 
ны, стæй та... — тæргайхуызæй ма загъта Рая, æмæ бæстæ баса- 
быр. Аминæт сыстад, сабыргай рудзынгмæ бацыд. Афтид уын- 
джы ма искуы-иу ранæй электрон рухс кæлы. Дард кæцæйдæр 
æм хъуысы æнкъард зарæг æмæ йын йæ фæлмæст зæрдæйы 
уидæгтæм æнахуыр тыхæй æвналы. Ставд цæссыгтæ йæ мæллæг 
уадултыл уырдыгмæ згъорынц... 
296 

* * * 
Райсом куы сыстадысты, уæд та Рая Амииæтыл йæхи цин- 
тæгæнæг скодта, фæлæ уымæи йæ цæсгомыл иу нуар дæр нæ 
базмæлыд. 
— Хорз уыди, мæ хъæбул, кæй дæ федтон, уый. Тарстæн, 
æнæ дæу фенгæйæ, куы амæлои. Ныр цæуын нæхимæ, науæд 
мæ хæдзар ныззаууат уыдзæн,— цæмæй йын йæ зæрдæйы уаг 
ма бамбарой, уый тыххæй йæ мидбылты бахудыиыл архайы 
Аминæт. 
— Кæдæм тагъд кæныс? Фæлæууыдаис, уал,— æнæбары 
дзуры Гæбул. 
— Мауал мæ уром, мæ хæдзар, зæронд ус искуы бирæ куы 
бада, уæд æгад кæны. Æз æрмæст дæу фенынмæ æрцыд- 
тæн... 
Гæбул телефонæй адзырдта æмæ, цалынмæ кæртмæ цыды- 
сты, уæдмæ æрвхуыз «Волгæ» æрбахæццæ. Иуы дзыхæй дæр сæ 
хъыпп-сыпп нæ хауы. Гæбул Аминæтæн фæстаг дуар байгом 
кодта, йæхæдæг шофыры фарсмæ сбадт. Вагзалы кассæйы цур 
куы ’рлæууыдысты, уæд Аминæт йæ цъындайы хъусæй æхца 
систа æмæ сæ Гæбулы дзыппы нытътъыста. Уымæн йæ цæсгом 
фæсырх æмæ сдзырдта: 
— Уæууа, æмæ дын билет мæхæдæг нæ балхæдтаин! 
— Стыр горæты бирæ æхцатæ хъæуы, дæхицæн сæ уадз,— 
йæ цонгмæ йыи бавнæлдта Аминæт. — Кæд, мыййаг, искуы ис- 
тæуыл батыхсай, уæд мæм-иу ныффысс, мæ къона. Æз мæ хъуг 
дæр ауæй кæндзыиæн æмæ дын æхца рарвитдзынæи. Мæнæн а 
дунейыл дæу йеддæмæ ничиуал ис. Мæ зæрдæ ма æрмæст дæуыл 
лæууы. 
— Бузныг, дзыцца, æз æхца хъуаг нæ дæн,— загъта Гæбул 
æмæ билет исынмæ ацыд. Куы ’рбаздæхт, уæд ма иу чысыл, сын- 
дзытыл бадæгау, йæ мады фарсмæ афæстиат, стæй сыстад, йæ 
сахатмæ æркаст æмæ тыхстхуызæй сдзырдта: 
— Дзыцца, хатыр бакæ, дæ хорзæхæй, тынг^ахсджиаг æм- 
бырд нæм ис æмæ мын уырдæм æиæ цæугæ, нæй. — Гæбул йæ 
цæстытæ иуварс азылдта. 
— Ацу, мæ хæдзар, ацу, мæныл ма тыхс, адæм хорз сты: 
адæмы фæрцы æз дæр исты амæлттæ кæндзыиæн. 
Æрвхуыз «Волгæ» уайтагъд машинæты гуылфæны ’рбай- 
сæфт. Дминæт райсомæй изæрмæ вагзалы фæбадт, стæй поезды 
сæхимæ рацыд. Барбос æй куы ауыдта, уæд æм, йæ къæдзил 
тилгæ, æрбауад. Фыр цинæй ма рæйгæ дæр скодта. 
— Мæгуырæг, иунæгæй стыхстæ, æвæццæгæн. Æз дæм сыз- 
297 

дæхтæн, фæлæ дын цыма мæнæй пайда нал и. Мæ балц мæ 
амардта, æнхъæлдæн,— æнкъардæй дзуры Минæт. — Иæ фæл- 
лад уæнгтæ дурыл æруагъта. Чумæданы сæр байгом кодта æмæ 
дзы урс къæбæр систа. 
— Дæуæн æй бавæрдтон. Ахæр, мæ хæдзар, ахæр, ацы ду- 
нейы мыл дæуæй æнувыддæр ничи у. — Иæ фæлмæн армытъæ-. 
пæнæй Барбосы сæрфы. — Цъылыны хъæдæй дæр дæ-иу арæх 
æрхостон, фæлæ мын уæддæр дæ зæрдыл æрмæст мæ хорздзи- 
нæдтæ бадардтай. Иуæй-иу адæймæгтæм уыцы миниуæг 
нæй... 
Аминæт йæ хæлддзаг къæсмæ йе ’ргом аздæхта æмæ йæм 
æдзынæг кæсы. Иæ цæстытыл уайы, Гæбул-иу цъæх нæууыл 
лæппутимæ хъæбысæй куыд хæцыд, уый æмæ йæ зæрдæ барухс. 
Хъæрæй-иу бæстæ сæ сæрыл систой. Аминæт сæм-иу рауад, 
зæххæй-иу исты къæцæл фелвæста æмæ-иу æртхъирæнгæнæгау 
сдзырдта: 
«Фæлæуут-ма дзы афтæ!» 
Лæппутæ-иу худгæ нартхоры ’рбайсæфтысты, æмæ та-иу уай- 
тагъд сæ хъæр курага бæлæсты бынæй райхъуыст. Аминæтæн- 
иу дзæвгар рæстæг райдзаст мидбылхудт йæ цæсгомæй нал схи- 
цæн. 
Барбос дзул хæрд фæци æмæ йæ хицаумæ скаст, йæ лæгуын 
къæдзил тилы. 
— Ды куыдз дæ æмæ мын мæ рис нæ бамбардзынæ, фæлæ 
фыды уæзæгæн йæ авдæн йæ цары куы дзыназа, уæд уымæй 
стырдæр бæллæх нæй,— саст хъæлæсæй ма загъта Аминæт æмæ 
сабыргай зæххыл адаргъ. 
КÆРЦÆЙ ХÆДОН — ХÆСТÆГДÆР 
Ай бæллæх нæу, хуыцауы хатырæй! Цымæ ацы чъизи 
æмдзæрæнты кæдмæ удхар кæндзынæн?! Цыппæрдæс 
æмæ дыл ссæдз азы цæуæд æмæ горæты къуымты дзæгъæл 
куыдзау зил! — мæстæй мæлы рæстæмбисрæзт саулагъз 
лæг. 
— Кæй аххос дын у? Айфыццаг зæфцы фыдæй замманай 
фатер ауагътай... — æлхыскъ æй кæны йæхицæй цыппар-фондз 
азы кæстæр лæппулæг. Зæронд стъолæй скъуыдтæ чиныг рай- 
ста, цъæтджын сынтæгыл æрбадт, бурбын баз къулыл бафæл- 
дæхта æмæ йыл йæхи бауагъта, йæ иу къах иннæуыл сæвæрд- 
та æмæ чиныгмæ рохстцæстæй кæсы. 
298 

— Æртæ мины мæ агуырдтой!—хъуысы йæм йе ’мбалы рæ- 
хуыст ныхас. ’ 
— Æмæ цы? 
— Куы дын загътон, Гоги, æз цæстфæлдахджытимæ мæхи 
нæ бæттын. Капекк дæр мæм нæ уыд, фæлæ мæм куы уыдаид, 
уæддæр сын ницы раттаин! 
— О, хæдæгай, ды сыгъдæгзæрдæ куы дæ, уæздан гуырд. 
Мæрдырох мыл бахæцы иуæй-иу хатт... — Гоги чиныгæй йæ цæ- 
стытæ атыдта, æмæ йæ тымбыл аив цæсгомыл былысчъил мид- 
былхудт фæзынд. — Къуайсайы ма дæхи хуызæн фырнымд лæг- 
тæ бирæ ныууагътай, ардæм куы цыдтæ, уæд? 
— Ды цас æнхъæл дæ, уымæй фылдæр. 
— Уæдæ ма æххæст уыдонмæ дæр фæдзур, æмæ ам æнæхæ- 
дзар, æнæбакæнæгæй ралли-балли кæнут. 
— Ай-гъай, бирæгъæн сæгъы мехъхъ — худын. Цæуыннæ ху- 
дай. Беслæны дæ иу æфсымæрæн — дæргъæй-дæргъмæ цъæх- 
сæртæ, Ногиры дæ иннæ æфсымæрæн — паддзахы галуантæ, 
уæдæ дын ам цы ’фсымæр цæры, уый дæр адæммæ мæгуыры 
къултæ нæ кæны. Иæ фатермæ ма студентты дæр бауагъта. 
Дæхицæн та Сунжæйы — дзыхъхъыииог хæдзар. Дæ бонæй у. 
Ис дын æмæ бухъхъытæ кæныс. 
— Искæмæн йæ цард — бирæ, йæ ииз — гыццыл. — Гоги та 
былысчъилæй бахудт æмæ йæ бынатæй сыстад. Сынтæджы 
цъæтты хъыс-хъыс ссыд. Баз сындæггай хуыссæнмæ рафæл- 
дæхт. Чиныджы тъæпп æмæ газетты сыбар-сыбур стъолæй рай- 
хъуыстысты. Лæг йæ хæлармæ бауад, йæ хъæбысы йæ фелвæ- 
ста æмæ йæ хæдзары астæу æрзылдта. 
— Дæ зæрдæ мыл ма фæхудæд, Гоги. Æгайтма уæм ис, 
Хуыцау уын бирæ раттæд. Сымахæй фылдæр куы никæй уар- 
зын. Мæ мард фен, æз дæм æфсымæры цæстæй кæсын. 
— Хуыцауæй дæ бауырнæд, Нодар, мæнмæ дæр ме ’фсы- 
мæртæй дæлдæр æвæрд нæ дæ. Ныртæккæ йæ дæхæдæг куы 
загътай, фатер хъуаг нæ дæн, фæлæ уæддæр æхсæвиуат кæнын- 
мæ дæумæ æрбацыдтæн... аразджыты æмдзæрæнмæ... Дæхи 
дын тыххæй кæм быхсынц, уырдæм... 
— Зонын æй, Гоги. Бузныг. 
Иодарæн фыр æхсызгонæй хъарм къуыбылой йæ былалгъ- 
мæ стылд, æмæ йæ цæстытæ зына-нæзына бауымæл сты. Цæ^ 
мæй йын йе ’мбал йæ лæмæгъдзинад ма бафиппайа, уый тых- 
хæй йæм йæ чъылдым раздæхта, тигъджын графииæй йæ къухы 
дои æркодта æмæ дзы йæ халасбын æгоммæгæс сæры хъуынтæ 
ацахуырста. Зæронд морæ шифанермæ æндыснæгæй сæйæг 
рынчынау гуыбырæй бацыд. Ранæй-рæтты хæфтытæ айдæны 
акомкоммæ йæ астæуы къæдзыл схæцыд æмæ йæ хуылыдз сæ- 
299 

ры хъуынтæ галиуырдыгæй дыууæрдæм дих кæныиыл архайы, 
фæлæ уыдон къæрттæй цъула не ’ппарынц. Куыддæр сæрвасæ- 
нæй фервæзынц, афтæ уызыны хъистау алырдæм ныццыргъ 
вæййынц. Нодар сæ стыхст, йæ къух сыл ауыгъта æмæ йæхимæ 
кæсыныл фæци. Айдæнæй йæм нымдзаст сты сагъæсхуыз цъæх 
цæстытæ. Сæ бынмæ цы чысыл рæсыдхуыз зиллаччытæ ис, уы- 
донæй суанг даргъ роцъомæ дыууæ арф æнцъылды мызгъуыр-. 
тау ныццыдысты æмæ йын йæ гуымиры цæсгом ноджы фыдынд- 
дæр кæнынц. Иæ нарæг ных дæр — æнцъылдтæ. Иæ роцъойы 
бæрæгастæу—дæргъæццон дзыхъхъ. Былтæ кæрæдзийæ фæир- 
тæстысты æмæ дзургæ-дзурын дæидаджы фыдтæ, цас сыи æм- 
бæлы, уымæй тынгдæр зынынц. 
— Æз ме ’дылы сæрæй куыд æмбарын, афтæмæй цавæр- 
фæнды рæстæг дæр адæм дыууæ къордыл фæдих вæййынц — 
бирæгътæ æмæ фыстыл,— хъуысы йæм рудзынджы цурæй Го- 
гийы дæрзæг хъæлæс. — Хъуамæ иутæ иннæты хæрой, хъуамæ 
сæ сæ къæхты бын ссæндой, хъуамæ сæ сайой, дæлæмæ сæ тæ- 
рой. Уый не сфæлдисæг æрдзы æнæфыст закъон у æмæ йын 
аивæн нæй. Дæхицæн зондджын æнхъæл куы дæ, гормон, уæд 
ахæм лыстæг хъуыддæгтæ куыд не ’мбарыс? 
— Æмбарын сæ, фæлæ м,æ бирæгъæй цæрын нæ фæнды. 
— Уæдæ фысæй? 
— О. 
— Хъыг мын у, барвæндæй дæхи æгуыдзæджы бынатмæ кæй 
тæрыс, уый. 
— Цы гæнæн и?.. 
Нодары цæсгоммæ æнкъард мидбылхудт бавнæлдта. Бæрæг 
у, йе ’мбалæй хынджылæг кæй кæны, уый. 
— Куы дæ фæндид, уæд дæ гæнæитæ сбирæ уаиккой... 
— Дæ хъал мыл куы нæ калис! 
— Æцæг дын зæгъын, æцæг. 
— Ныууадз мæ, дæ хорзæхæй!—æрбатыхст дзы Нодар æмæ 
йæ тетрæдтæ æмбырд кæнын райдыдта. 
— Директоримæ дæхи сбæтт, æмæ дын кæд исты къуым са- 
мал кæнид. 
— Æз дымысдæр нæ дæн, фæлæ ахуыргæнæг. 
— Мæлæты хабедзен. Дæлæмæ дæр, уæлæмæ дæр ирон æв- 
заг æмæ литературæйы ахуыргæнæг. Дæ уроктæм дын цæугæ 
дæр куы ничи кæны. 
— Уый æрмæст мæнæй аразгæ нæу,— æнкъардæй дзуры Но- 
дар. — Хицауы бынаты куы бадин, уæд æй фенис... 
— Ды дæр иннæты хуызæн дæхи гуылы бын арт æндзарис, 
æндæр цы. 
— Нæ, мæ хæлар. Æз æндæр хыссæйæ конд дæн. 
300 

— Зонын уын уæ хыссæ... — йæ къух ыл ауыгъта Гоги æмæ 
айдæнмæ бацыд. Иæ рæсугъд сау цæстытæ цæхæр калынц. Æм- 
раст фындзы бын нарæг сау рихитæ. Ставдуылæн сау сæры 
хъуынтæ — аив æлвыд. Ие уæнгтæ — хæрзконд. Морæ костюм 
сыл днссаджы дзæбæх фидауы. Гоги йæхицæй разыйæ баззад. 
Нодары дæрдджын цъæх костюммæ цæсты тигъæй бакаст æмæ 
ма йæ ныхасм-æ бафтыдта: — Фæлмæн къæлæтджыны уæ чи 
сбады, уый йæ адæмы истори дæр нал фæхъæуы. 
— Хъыгагæн, ды ацы ран топпы фатæй растдæр дæ,— йемæ 
сразы Нодар,— фæлæ нæхи аххос дæр у... 
— Цæмæй? 
— Домбай тæрхъусы куы хæра, уæд уым диссагæй ницы ис, 
фæлæ тæрхъус домбайы дзыхмæ йæхæдæг куы лæса, рæвдздæр 
сдомбай уон, зæгъгæ, уæд уый стыр бæллæх у. Домбайы ахсæ- 
ны тæрхъусæн домбай суæвæн ницы хуызы и, йæ сæр ма дзы 
цы фесафа, æндæр. Тæрхъусæн йæ хæс йæ мыггаг бахъахъхъæ- 
нын у, науæд æрдз иу хуыз мæгуырдæр фæуыдзæн... 
— Гъе-гъе-гъе! Мæ ныхасмæ хорз куы ’рцыдтæ! Нæхи бар- 
вæндæй фысы бынатмæ кæй тæрæм, æз дæр ууыл дзурын абои- 
дæргъы! — бацинхуыз и Гоги. 
— Ды цæуыл дзурыс æмæ æз цæуыл дзурын, уыдон кæрæ- 
дзимæ æппындæр ницы бар дарынц. — Нодар йæ тетрæдтæ стыр 
сау пъартфелы сæвæрдта æмæ Гогимæ бакаст. — Цом рæвдз- 
дæр, байрæджы нын уыдзæн. 
Дыууæ хæлары тыргъмæ ахызтысты. Нодар агъуысты дуар 
дæгъæлæй сæхгæдта, аемæ бетон асинтыл уырдыгмæ æрызгъорд- 
той. Цыма сæм комендант æнхъæлмæ каст, уыйау сыл хæрхæм- 
бæлд фæци. 
«Калм, дам, битъынайæ тарст, æмæ йæ хуынчъы был æрзад. 
Тæхуды, амæй фервæз»,— февзæрд Нодары сæры. Иæхи афтæ 
дары, цыма сылгоймаджы нæ уыны. Рæвдздæр куы федде уаид, 
уый йæ бæргæ фæнды, фæлæ комеиданты иувæрсты ахизынмæ 
йæ ныфс нæ хæссы. 
— Дæ райсом хорз, Нииæ Васильевнæ,— салам ын дæтты 
фæлмæн хъæлæсы уагæй. Кæд ын йæ уазæджы нæ бафхæрид, 
стæй йын кæд йæхи дæр Гогийы цæсты нæ бафтйуид. 
— Ацы лæппу дын чи у?! — тызмæгæй йæ фæрсы комен- 
дант. Нодар ын йе знæт цæстытæм бакаст æмæ йæхимидæг ба- 
катай кодта. 
— Мæ хæлар, ме ’мкусæг, ме ’фсымæр æй куы схонон, уæд 
дæр нæ фæрæдийдзынæн,— дзуапп ын дæтты ныхкъуырдæй. 
— Гъемæ кæрæдзи уарзгæйæ цæрут! — Сылгоймаг сын ахæм 
хъæлæсы уагæй кувы, цыма афтæ зæгъынмæ хъавы: «Гъемæкæ- 
рæдзийæн фæлдыст фæут!» — Фæлæ ай аразджыты æмдзæрæн 
301 

у æмæ дзы æцæгæлон адæмæн æхсæвиуат кæныны бар нæй! 
— Иинæ Васильевнæ... — къæмдзæстыгхуызæй йæм кæсы 
Нодар. 
— Уый дыи Нинæ Васильевнæ! — фыр мæстæй сырх-сырхид 
афæлдæхт коменданты фæтæн цæсгом. — Судзин хуынчъы нæ 
цыд, æмæ ма йæ фæдыл фæдзæл ласта! 
— Ме ’мбал дысон горæты фæсахсæвæртæм бафæстиат æ*мæ 
Сунжæмæ ацæуын йæ къухы нал бафтыд... — хатыркурæгау æм 
дзуры Нодар. 
— Гъы, фæсахсæвæртæм бафæстиат! Зонын æй, ныры фæси- 
вæд кæм бафæстиат вæййынц, уый! 
«Ацы сылгоймаг цы тынг æнæхсæст у. Æвæццæгæн æй ничи 
рæвдауы, æмæ бынтондæр сызнæт»,— худы йыл йæхинымæр Го- 
ги, хионхуызæй йæм бацыд æмæ йын йæ къух райста. 
— Абондæргъы мын Нодар дæуæй ахæм æппæлдтытæ фæ- 
кодта, æмæ ма дæ фæсаууонмæ мæхæдæг дæр бауарзтон. 
— Æцæг зæгъыс æви? — бæлвырд фæфæлмæндæр комендан- 
ты хъæлæс. Куы Гогимæ бакæсы, куы Нодармæ. 
— Æз гæды ныхæстæ никуы фæкæнын,— йæ мидбылты йæм 
бахудт Гоги. Иæ цонг сылгоймаджы сæвджын уæхсчытыл æрæ- 
вæрдта æмæ йæ йæ риумæ æрбалхъывта. 
— Абон дæм шампайнаг сæн æмæ шоколад къафеттимæ куы 
фæзынæм, уæд-иу нæ фехъуыстон ма зæгъ. 
Сылгоймаг æм дзæвгар рæстæг æнæууæнк цæстæй фæкаст> 
стæй йæ цъынайы хуызæн сæр æхсызгонæй банкъуыста. 
— Табуафси. 
— Дæ цæсгом худгæйæ куыд рæсугъд у, уый куы зонис, уæд 
дæ мæсты ныхас никуыуал ничи фехъусид. 
— Кæм цы ’нæхæдзар и, уыдон ам æрæмбырд сты, æмæ сæм 
мæ фæрстæ фæйнæрдæм тонынц. 
— Кæд мæн тыххæй зæгъыс... 
— Цытæ дзурыс?! — йæ хъуыры абадт комендант æмæ йæм 
уарзæгой цæстæй бакаст. — Иууылдæр дæу хуызæи уæздан куы 
уаиккой... 
— Цæй, мах уал цæуæм. Изæры нæм-иу æнхъæлмæ кæс,— 
йæ цæст æм æрныкъуылдта Гоги. 
— Хорз,— йæ мидбылты бахудт сылгоймаг. 
Дыууæ æмбалы уынгмæ ацыдысты. 
— Æцæг æм æрбацæудзынæ æви дзы хынджылæг кæиыс?— 
фæрсы Нодар Гогийы. 
— Бæгуыдæр æм æрбацæудзынæн. 
— Цæмæ дæм æнхъæлмæ кæсы, уый зоныс? 
— Зонын. 
— Æмæ?.. 
302 

— Иу сылгоймаджы фаг куы нал суæм, уæд ма мæ цард 
диу? 
— Æгæр зæронд нæу? 
’— Ницы йын у... Кæд дæумæ хуыздæр цæстæй кæсид... 
«Æз ыл куы нæ æрвæссын, уæд æй ацы рæсугъд лæппу йæ 
сæрмæ куыд хæссы?» — дис ыл кæны Нодар. 
— Мæн тыххæй йæм ма цу. Æз ын мæхи æфхæрын нæ ба- 
уадздзынæн. 
— Æрмæст дæу тыххæй нæ... Хъуамæ йæм мæ хæрæфырты 
’рбакæнон... Ме ’фсымæрмæ цард, æмæ цæуылдæр фæхъаугъа 
сты... 
«Кæнæ ме ’мбал цардмæ æндæр цæстæй кæсын райдыдта, 
кæнæ йæ æз амæй размæ нæ зыдтон»,— скарста йæхимидæгНо- 
дар æмæ скъоламæ атындзыдта. Сывæллæтты куы ауыдта, уæд 
йæ зæрдæ барухс. 
— Ацы сабитæм цы хорздзинад и, уый зоныс? — цинхуызæй 
дзуры Гогимæ. 
— Мур дæр ницы! 
— Ма зæгъ, ма зæгъ. Цыфæнды мæстджынæй сæм куы ба- 
цæуай, уæддæр, се ’нæхин цæстытæм кæсгæйæ, дæ маст уай- 
тагъд атайдзæн. 
— Уæлдайдæр, сæ урок куы нæ зоной, уæд... — æлхыскъ æй 
кæны Гоги. 
— Сæ урок зоной æви нæ, уый дæуæй аразгæ у. Æрмæст сын 
куыд бацамонай, афтæ йæ зондзысты. 
— Кæд ма сын æй æз нæ амонын, уæддæр сæ сæрмæ нæ цæ- 
уы. Историйæ ма диссагдæр цы уа, æмæ... — Гоги йæ къух 
ауыгъта. — Нæ, сывæллæттæ æгæр схъал сты æмæ ахуыр нал 
кæнынц. 
— Уыдон кæй ныхæстæ сты, уый зоныс? — фæрсы йæ Нодар. 
— Кæй? 
— Кусын кæй нæ фæнды, ахæм ахуыргæнæджы. 
— Уымæй дæр цы мæнг зæгъыс. Скъоламæ цæуын мæ фæ- 
сонæрхæджы дæр нæ уыд. Загътон, стыр политикон кусæг мæ 
рауайдзæн æмæ... — Гоги та йæ къух ауыгъта. — Никуы æмæ 
ницы. Горькийы загъдау, хилынмæ чи райгуыры, уый тæхын нæ 
фæзоны. 
— Тæхæн дæ куысты дæр ис, æцæг æй уарзын хъæуы, уар- 
зын, мæ хæлар, дæумæ та уарзондзинад хæстæг дæр никуы ба- 
цыд,— йе уæхск ын æрхоста Нодар. 
— Иумæ та куы стут,— кæрты астæуæй сæм, мидбылхудгæ, 
дзуры скъолайы директор — рæстæмбискар бæрзонд лæгуын- 
сæр лæг. Дыууæ æрдхорды йæм бацыдысты æмæ йын йæ къух 
райстой. 
303 

— Куы райгуырдыстæм, уæд нæ нæ ныййарджытæ мыдæй 
баныхæстой,— хъазгæмхасæн ын дзуапп дæтты Нодар. 
— Дысон горæты баззадтæн æмæ амæ бацыдтæн,— йе ’мба- 
лы бараст кодта Гоги. 
— Æхсызгон мын у, кæрæдзи бирæ кæй уарзут, уый. Ахæм 
уарзондзинадыл лæг арæх нал æмбæлы... — хъуыдыдзастæй ба- 
фиппайдта директор æмæ арф ныуулæфыди. — Хæларæй кæй. 
цæрут, уый тыххæй уын мæ зæрды иу хорздзинад саразын и... 
Нодар æмæ Гоги фæгæмæл сты. Æваст æм се ’ргом аздæх- 
той. 
— Иу фатер та нæм æрхаудта, дыууæ уаты кæм ис, ахæм,— 
йæ мидбылты сæм худы директор, ома уæ хъул сах абадт, æмæ 
цинæй мæлут. 
— Цы хорз у! — хъæлдзæгæй сдзырдта Нодар, æмæ фыр 
æфсæрмæй йæ цæсгом ссыгъди. Ехх, æмæ, дам, зæххыл рæст- 
дзинад нæй! Уæдæ уый циу?! Ис, ис рæстдзинад! Нодары фæн- 
ды директоры йæ хъæбысы фелвасын æмæ йæ кæрты астæу æр- 
зилын. Кæдæй-уæдæй йæ хъизæмæрттæй фервæзти. Къæвдайы 
фæстæ йæм хур æркаст æмæ йын йæ фæлмæст зæрдæ батавта. 
— Уыцы фатер Мырзæйæн æнæ дæтгæ нæй,— йæ ныхас 
дарддæр кæны директор. — Фатермæ чи æнхъæлмæ кæсы, уы- 
доны номхыгъды фыццаг у, стæй йæ бинойнаг æмæ йæ дыууæ 
чызгимæ иу уаты цæры... 
— Æмбæлы йын, æмбæлы, тæригъæд у,— йæ сæр тилы Но- 
дар. 
— Сымах та уал уый хæдзары ’рцæрут. Соня уæ разæй и, 
фæлæ... нырма æрыгон чызг у, стæй йæ мады хомæ цæры... ахæм 
тыхст нæу... 
Директор дзургæ-дзурын тыргъмæ бацыд. 
— Мæ фыр диссагæй йын бузныг дæр нæ загътон,— къæм- 
дзæстыгхуызæй йæ фæдыл кæсы Нодар. 
— Æмæ йын цы зæгъыс бузныг, исты нын æй йæхи хардзæй 
радта? 
— Ехх, цы хорз у! Иумæ дзы куы ’рцæрæм! — цины хъæр 
та сирвæзт Нодары риуæй, æмæ Гогийы йæ хъæбысы фелвæста. 
— Æруадз мæ, адæмæй худинаг у! — бустæ йыл кæны Гоги. 
Дзæнгæрæг кæрты ныййазæлыд, æмæ сывæллæттæ мидæмæ 
бакалдысты. Нодар сæ фæдыл тыргъмæ бахызт. Фæнды йæ йе 
’мкусджытæн йæ цины хабар радзурын. Афтæ йæм кæсы, цыма 
уыдонæн дæр йæхи хуызæн æхсызгон уыдзæн. Æмæ сын цæуын- 
нæ хъуамæ уа æхсызгон та? Нодар сæ алкæй циныл дæр зæр- 
диагæй куы бацин кæны. Æфсарм æй куы нæ уромид, уæд ныр- 
тæккæ ахуыргæнджыты агъуысты фæмидæг уаид æмæ сын ап- 
пæлид: «Мæнæн дæр амæй фæстæмæ хæдзар уыдзæн!» Раст у 
304 

Гоги. Адæмæй худинаг у. Цы йæ фенхъæлдзысты? Фæлтау йæ 
уроктæ куы фæуой, уæд Мырзæйы хæдзары балæудзæн æмæ йæ 
йæхи цæстæй фендзæн. Цы хорз ыл æрцыд, æвæдза. Аразджыты 
дзолгъо-молгъо йæ кæй нал хъыгдардзæн. Кусджытæ азымджын 
не сты, уый, бæргæ, æмбæрста. Бон-изæрмæ хуры къæймæ, дым- 
гæтæ æмæ къæвдаты бын дæ удæй арт цæгъд, уымæн стыр уды 
фидар хъæуы. Ау, уый фæстæ æрыгон адæймаг тыргъы йæдзы- 
хы дзаг куы ныххуда, уæд уым диссагæй цы ис? Мурдæр ницы, 
фæлæ сæм-иу уæддæр смæсты. Ныр æм афтæ кæсы, цыма сæм 
нал смæсты уаид, цыма аразджытæ иууылдæр тынг хорз сты, 
æмæ сæ йæхинымæр дзæгъæлы æфхæрдта, цыма зæххон зæдты 
’хсæн цард æмæ сын фаг аргъ нæ кодта, уымæн æмæ сæ нæ 
зыдта. Ехх, ныр сын исты хорздзинад сараз! 
— Нодар Николаевич! Нодар Николаевич, урокмæ цæуын^ 
дæ ферох æви?! — тыргъы кæронæй йæм хъуысы ахуыры хайа- 
ды сæргълæууæджы цъæхснаг хъæлæс. 
— Æтт, мæ хæсгæ мæрдтæ! — сдзырдта Нодар æмæ кълас- 
мæ атындзыдта. 
«Нæ фатеры хабар цыма Гогийæн æхсызгон нæ уыд, афтæ 
мæм кæсы. Цæуыннæ цымæ?» — йæхи фæрсы дисхуызæй. Уыцы 
фарст йе ’мбалмæ куы раттид, уæддæр ын æххæст дзуапп нæ 
райсид. Уымæн æмæ Гоги йæхæдæг дæр бæлвырд нæ зоны, йæ- 
фатерыл цæуыннæ цин кæны, уый. Уæвгæ дзы хæрдты дæр цæ- 
мæ хауа? Дæлæмæ дæр, уæлæмæ дæр иу зæронд агъуыст! Æмæ 
ма йын уый дæр йæхицæн куы раттаиккой, фæлæ сæ дыууæйæн! 
Нæ, Гоги уый стыр лæварыл нæ нымайы. Иæхæдæг дзы иунæ- 
гæй куы ’рцæрид, уæд ма — гъа. Æмæ дзы цæуыннæ хъуамæ 
æрцæра йæхæдæг? Чи йæ бахъыгдардзæн? Нодар? Нæ, йæхи 
æдзух фысы бынатмæ чи тæры, уый бон лæджы хуызæн лæджы 
бахъыгдарын никуы бауыдзæн. 
Гоги маройаг фæци. Хорз, æмæ йæм урок нæй, æндæр афон- 
мæ сывæллæттимæ цытæ кæнид? Сæ цæсты йæхи бафтауид, 
æмæ йыл фæхудиккой. Уыдонæн дын ахæм фадат фæуа! Гъер 
кæд æдылы нæу, уæд йæ сæрмæ цы хъуыдытæ уадзы?! Ныртæк- 
кæ йæ сæйрагдæр хæс йе ’мбалы къухтæй фатер скъахыи у, 
уый та... 
Гоги сыстад, ахуыргæнджыты агъуысты скатай, тыргъмæ 
ахызт, уырдыгæй та — кæртмæ. Тыхсы, фæлмæцы йæхимидæг. 
Фатер райсынæн цы мадзал ссара? Уæхст дæр куыд нæ басудза, 
физонæг дæр куыд сфыца, афтæ бакæнын æй бæргæ хъæуы, фæ- 
лæ куыд æгъдауæй? Нодаримæ æфсымæрты цард куы кæнынц, 
иу хæдои сын уæрæх куы у, уæд ын йæ фатер цы цæсгомæй 
байса? Гоги йæхи хорз зоны. Р1æ сæры магъз цы скарста, йæ 
зæрдæйы цы фæндон ныффидар, уьтй йын стонын нал баком- 
20 Цом^ртгты Изæтбег 
305^ 

:дзæн. Хæдзар йæ къухы куы нæ бафта, уæд нал æрсабыр уы- 
дзæн. Нæ, цыфæндыйæ дæр æй райсын хъæуы, фæлæ.. Цы йæ 
схондзысты адæм? Сырд? Æиаккаг? Фыдзæрдæ? Æмæ цы? Цас 
сæ фæнды, уыйас дзурæнт. Сæхи зæрдæтæм сыи ныккæс, уæд 
уыдон дæр сыгъдæгдæр не сты. Адæймаг афтæ конд у — йæхи 
цæсты æдкъала бæлас дæр иæ уыны, искæй цæсты та уайтагъд 
æрду ауыны. Стæй уыдон се ’ппæт дæр рæстæгмæйы хабæрттæ 
сты. Зæрдæ рохгæнаг у, хъæдгом — дзæбæхгæнаг. Адæмы æвир-. 
хъау митæ рæстæджы фæлм куы нæ æмбæхсид, уæд зæххы къо- 
ри хосы мæкъуылау басудзид. Гогийы гадзрахат дæр уыцы 
фæлмы бын фæуыдзæн. Гадзрахат? Нæ, уый гадзрахат нæу. 
^Хæдзар йе ’мбал куы сарæзтаид, уæд ма — гъа, фæлæ ныр... 
Нæ, уый гадзрахат нæу! Паддзахады хæдзары тыххæй йын Го- 
ги м-ины ’рдæг куы ратта, уæд ма дзы Иодар бузныг дæр фæ- 
уыдзæн. О, о, фæуыдзæн! Æхца адæймаджы дзыпмæ куыдзы- 
нæй цæуы, уый йæхицæй хорз зоньт... Ие ’мбал æм фæхæрам 
уыдзæн. Æмæ цы? Дæле — йæ бæхджынтæ, уæле — йæ фистæ- 
джытæ! Иæ хъуыддаг ын бамбарын кæндзæн æмæ, кæд йемæ 
сразы уа, уæд хорз, кæд «е сразы уа, уæддæр бар йæхи. Гоги- 
мæ йæ амонд ацал-ауал азы чъылдымздæхтæй лæууыд. Алар- 
дыйау ын йæ фæсонтæм куывта. Ныр æм кæдæй-уæдæй йе ’ргом 
раздæхта. Æмæ дзы куы нæ спайда кæна, уæд уый фыдраконд- 
дзинадæй уæлдай нæ уыдзæн. Уыцы агъуыстмæ хъуамæ йæ ног 
усы бакæна, науæд йæ цард фехæлдзæн. Чындз æмæ æфсин иу- 
ткæ нæ бафидаудзысты. Мерет ахæм чызг нæу. Нырма йæ нæма 
æрхаста, афтæмæй ныридæгæн йæхи фæид тæры. Æз, дам, дæ 
мадимæ цæрын нæ бафæраздзынæн. Мард дæ къонайæ макуы 
рацæуа! Кæд кæрæдзийæн хъуырыгънæджытæи сбæздзыстут, 
уæд та?! Гоги йæ ныхъхъуытты уадзид, фæлæ æнæ Мерет йæ 
бон нæу. Горæты фатер æххуырсынмæ хъавыди, фæлæ йæ, 
æвæццæгæн, уый сæр нал бахъæудзæни. Гогийæн йæ фæнд конд 
у. Ныртæккæ Иодармæ бацæудзæн æмæ хæдзар йæхирдыгæй 
фæкæндзæн. Цыфæндыйæ дæр ын æнæ райсгæ нæй! Горæты 
адæм фатертæм бирæгътау лæбурынц, æмæ дзы иу дæр Гоги- 
мæ нал æрхаудзæн. Уæдæ ма ам цы джиуы? Размæ! 
Гоги скъолайы къæсæрæй бахызт, йе ’мбал урок кæм дæт- 
ты, уыцы къласы цурмæ бахæццæ, æрлæууыд. Йæ зæрдæйы 
гуыпп-гуыпп æм бæлвырд хъуысы. Гъер кæд тæппуд нæу, уæд 
цæмæй тæрсы?! Бадзурæд æм, комкоммæ йыи зæгъæд, æмæ ахи- 
цæн. Ахæм æнцонæй куы хицæн кæнид, уæд бæргæ. Бирæ тох 
кæнын æй куы бахъæуа. Нодары хуылфы цы хæйрæг бады, хуы- 
цау — йæ зонæг. Адæймаг зын базонæн у. Абон — зæд, райсом— 
иблис. Амæй размæ сабыр уыд, фæлæ фыр мæстæй знæт галау 
куы сабуха, уромæг æй уромын куы нал бафæраза. Уæд Го- 
306 

гийы фæндтæ — дон хиды бынты. Уый æдде ма йæ йе ’мкус- 
джытæ фæндырты дæр сцæгъддзысты. Фыдгæйттæм хъæуккаг 
устытæй уæлдай не сты. 
Мидæгæй йæм цыдæр гуыпп райхъуыст. Гоги фесхъиудта 
æмæ рудзынджы цурмæ бауад. Уæд та уал хицаумæ бацæуид? 
Уый фæстæ йын Нодаримæ æнцондæр дзурæн уыдзæн. Фатер 
мын директор йæхæдæг радта, зæгъгæ, йын зæгъ æмæ фæци. 
Хыл кæнын нæ бауæнддзæн. Дамкъа пылмæ куы лæбура, уæд. 
дзы цы рантаудзæн? Нодары хуызæттæн сæ бон исты куы уаид, 
уæд гæвзыкк дæр нæ уаиккой. 
Гоги йæ хъуыдытæй сфæлмæцыди. Тыргъы ма фылдæр куы 
бафæстиат уа, уæд та дызæрдыджы бахаудзæн, æмæ, чи зоны, 
йæ фæнд дæр аива. Нæ, нæ! Иæ фæндæн аивæн нал и! Фæлтау 
фæхудинаг уæд! Гоги йæ бынатæй фенкъуысыди, директоры ка- 
бинеты ’рдæм сабыргай фæцæуы. Мæнæ морæ дерматинæй æм- 
бæрзт дуар. Лæппулæг ыл йæхимæ рахæцыд æмæ мидæмæ ба- 
хызт. Ныхас куыд райдайа, уый нæ зоны æмæ тыхсы, директо- 
ры лæгуын сæрмæ æдзынæг кæсы. Хицау йæ фыссын ныууагъта 
æмæ йæм йе стыр кæсæнцæстыты сæрты фæрсæгау скаст. Гоги 
уæддæр ницы дзуры. 
— Цы дæ хъæуы? — къуымæй йæм хъуысы директоры хъæ- 
лæс. 
— Ницы... Мæнæ, зæгъын... Хъуыддаг куы бакæнин, уый мæ 
фæнды æмæ... — ныкъкъæзæнæг Гоги. 
— Æмбæлы, æмбæлы. Афон дын у. — Директоры нарæг цæс- 
гом фæрухсдæр, æмæ ручкæ стъолыл æрæвæрдта. — Æвæццæ- 
гæн мæм хонæг æрбацыдтæ. Уæллæй, иу сыкъа дзы тынг зæр- 
диагæй баназдзынæн. 
Иæ хицауы худгæ цæсгоммæ кæсгæйæ, Гогийæн бæлвырд. 
фенцондæр, æмæ йæ хъæлæс фæхъæддыхдæр. 
— Хонæг нæма дæн. Сунжæйы мын иу хæлддзаг къæс и, 
æмæ алы бон уырдыгæй цæуын нал фæразын. Кæд гæнæн ис, 
уæд Мырзæйы хæдзар мæнæн ратт. 
Директорæн мидбылхудт йæ цæсгомæй æрбайсæфт, исдуг 
джихæй аззад, стæй Гогимæ скаст æмæ йæ комкоммæ фæр- 
сы: 
— Скъоламæ уæ раздæр чи æрбацыд? 
— Нодар. 
— Фатермæ уæ номхыгъды разæй чи и? 
— Нодар. 
— Уæдæ йæ дæуæн куыд раттон? Закъонмæ гæсгæ хъуамæ 
Нодар дæ разæй райсид фатер, фæлæ æмбæлттæ стут æмæ, 
зæгъын, иумæ бафидаудзыстут... 
Директор «æмбæлттæ» уæлдай хъæддыхдæрæй- загъта. Кæд 
307 

Гоги фефсæрмы уаид æмæ ацæуид, фæлæ уымæн фефсæрмы 
уæвын йæ фæсонæрхæджы дæр нæй. 
— Нодар скъолайы кусынмæ нал хъавы. Куыддæр, дам, фа- 
тер райсон, афтæ, дам, уæ мæхи, дарддæр цы ран у, уырдæм 
айсдзынæн,— дзуры саст хъæлæсæй. 
— Æцæг зæгъыс æви? 
— Мæ фыды ингæнæй дын ард хæрын! 
Директор ныхъхъус. Дзæвгар рæстæг йæ дзыхæй сым дæр 
нал схаудта, стæй та Гогимæ йæ хъæлæс райхъуыст. Ацы хатт 
уайдзæфгæнæгау: 
— Кæд йæ зæрды Ирыстонæй алидзын и, уæддæр æмбалы 
ныхмæ дзурын аив нæу... 
— Æз Нодары ме ’мбалыл никуы нымадтон! Куы мæ фены, 
уæд мыл уайтагъд аныхæсы, æмæ дзы мæхи атонын нал бафæ- 
разын. Иемæ цæрын дæр мæ нæ фæнды. 
Директор та ныхъхъус. 
— Ды йын куыд æихъæл дæ, ахæм хорз адæймаг нæу. Кæм 
дæ æрбауæй кæндзæн, уый зонгæ дæр нæ бакæндзынæ,— арт 
ыл æндзары Гоги. 
— Кæд æцæгдæр ахæм æвзæр у, уæд æм æз дæ бынаты хæ- 
стæг дæр нæ бацæуин,— уайдзæфгæнæгау ыи дзуры директор, 
ома, де ’мбал чи у, уый мын зæгъ, æмæ дын æз зæгъдзынæн, ды 
чи дæ, уый. 
— Ничи йыл æрвæссы, æмæ йын тæригъæд кæнын. 
— Тæригъæд кæмæн фæкæнынц, уымæн йж фатер нæ фæ- 
исынц. 
— Цытæ дæ фæдзуры, уый куы зонис, уæд йæ фарс нæ хæ- 
цис... 
Директор Гогимæ фæрсæгау скаст, стæй фæстæмæ йæ цæ- 
стытæ æруагъта. Ручкæ райста æмæ гæххæттыл цыдæртæ фыс- 
сы. Иæхи афтæ дары, цыма йæ Нодары ныхæстæ æппындæр ни- 
цæмæн хъæуынц, сæ базонын та йæ тынг фæнды. 
— Нæ хицау, дам, йæ фыццаг фатер уæй акодта, иннæйы та, 
дам, йæхæдæг цæры. 
— Цы, цы?! — æрбамæсты директор. — Уый дын йæхæдæг 
загъта? 
— О. 
—Йæ цуры дæ куы бафæрсон, уæд ма дæ ныхæстыл басæт- 
дзынæ?! 
— Бæгуыдæр сыл басæтдзынæн. 
— Цæугæ уæдæ, нал дæ уромын! 
Гоги тыргъмæ ахызт æмæ йæ къухтæ кæрæдзиуыл æхсызго- 
нæй æууæрды. 
«Афтæ, гъе, мæ лымæнлæггаг! Ды уал хъахъдзыхæй лæуу! 
308 

Уæддæр дæм фысы бынат хорз кæсы. Ницы кæны, ды дæр искуы 
бамбардзынæ, ацы мæнгард дунейы фысæй цæрæн кæй нæй, уый 
æмæ бирæгъау сниудзынæ. Сниудзынæ, мæ фыды ингæныстæн! 
Куыдзы уынгæг хъæлæсæй,— дзуры йæхинымæр йе ’мбалмæ. 
«Цæугæ уæдæ, нал дæ уромын!» — мысы йæ хицауы мæстæл- 
гъæд ныхæстæ. Æртхъирæнгæнæгау сæ загъта. Æвæццæгæн... 
Нæ, уый Нодармæ смæсты. Уæдæ йæ хъæлæсы дзаг дæр куыд 
ныххудтаид? Иæ зæрдæ йын цæхæрыл авæрдта æмæ... Ныр æй 
директор Нодары цур куы бафæрса, уæд цы цæсгомæй зæгъ- 
дзæн, æрдæбон ыл цы ныхæстæ æрбаймысыд, уыдон? Иæ цæст 
дæр нæ фæныкъулдзæн, афтæмæй. Цæмæй дзы тæрсы? Мур 
дæр ницæмæй! Уæддæр дзы йæхи аиуварс кæнынмæ хъавыд, æр- 
мæст æфсон агуырдта. Адæм ын цал æмæ цал хатты загътой: 
«Дæ хорзæхæй, Гоги, уыцы хæлиудзыхы кæдмæ быхсдзынæ?» 
Раст зæгъгæйæ йæ йæ сæрмæ уый бæрц дæр нæ хаста. Иуæй 
йæхимæ зилынæн нæу, иннæмæй гæдыйау æдзух йæ хъуыр- 
хъуыр цæуы. Афтæ йæм кæсы, цыма уымæй фæстæмæ адæм иу- 
уылдæр царв æмæ мыды ленк кæнынц. Иæ бон кæй ницы у, уый 
та йæ уавæрты аххос кæны. Капеччы аргъ дæр нæу, æмæ йæ 
ныууадзын хъæуы! 
Дзæнгæрæг ныййазæлыд. Кълæсты дуæрттæ фегом сты, æмæ 
сывæллæттæ тыргъмæ рагуылф кодтой. Ехх, цы тынг æнæмæт 
сты, Гогийæн та йæ уд æрдуйæ нарæгдæр сси. Дызæрдыг ын йæ 
сæры магъз цъиры. Ие ’мбал ын куы нæ сразы уа... Нæ, нæ! 
Хъуамæ йын сразы уа. Мæгуырæй бирæ фæцард, æмæ йын æх- 
цамæ æнæ сцыбæл уæвæн нæй. 
Нодар æм, мидбылхудгæ, æрбауад æмæ йын йе уæхск æр- 
къуырдта. 
— Цы хорз у, иумæ кæй цæрдзыстæм, уый! 
«Цæуыл цин кæны цымæ ацы сæрхъæи? Адæм ай карæнтæй 
сæ хъуыддæгтæ конд фесты...» 
— Ныр мын кусынæн дæр фадат фæуыдзæн! — йæ хъуыды- 
тæ йын фескъуыдта Нодар. 
— Дæумæ оптимизм цас и, курдиат дæм уый цыппæрæмхай 
куы уаид, уæд дæ намыс нæ бæстæйы арæнтæ атонид... 
— Мæ уавæртæ æвзæр уыдысты, æндæр æз афонмæ мæ дис- 
сертаци раджы бахъахъхъæдтаин- 
— Æнæ æфсонæй мæлæт нæй. Сервантес, Чернышевский, 
Фучик æмæ Муса Джалиль се ’нæмæлгæ уацмыстæ цы уавæрты 
ныффыстой, уый дæ ферох и? 
— Цы дыл æрцыд хуыцауы хатырæй? Дысон æвзæр фынтæ 
федтай? — дисхуызæй йæ фæрсы Нодар. Гогийы фæнды йе 
^мбалы æхсæрфарс ныдздзæхст ласын æмæ иуварс ацæуын. Аф- 
тæ йæм тсæсы, цыма йæ Нодар куы нæ хъыгдарид, уæд директор 
309 

Мырзæйы агъуыст уымæи раттид, æмæ йæм мæстæй мæлы. 
— Æвзæр фынтæ куы федтаин фæлтау! 
— Уæдæ дыл цы ’рцыд? 
— Мереты Архангельскмæ æрвитынц! 
— Æмæ йæ курынмæ куы хъавыдтæ. 
— Хъавыдтæн æй, фæлæ мын знон фæтæргай! Горæты, дам, 
мын фатер куы нæ райсай, уæд, дам, Архангельскмæ афардæг 
уыдзынæн! 
— Уый дын уарзондзинад, гъе! — мæстыйæ дзуры Нодар. — 
Ичъийау ыл цы баныхæстæ?! Ауадз æй, æмæ цæуа! 
«Æмæ æз дæр дæу хуызæн æнæ усæй баззайон, нæ?» —фев- 
зæрд Гогийы сæры. 
— Ныридæгæн ахæм æнæсæрфат митæ чи кæны, уый дын 
иумæйаг царды дæ удæй схъаздзæн. 
— Иæ рохтыл ын æрхæцдзынæн! 
— Куыннæ, куыннæ. Ссардтай, йæ рохтыл кæмæн æрхæцай, 
ахæм чызг. Ауадз æй йæ фæидагыл: нæ дæ уарзы. 
— Уарзгæ мæ кæны, фæлæ буцхаст у... 
— Адæймаг кæй фæуарзы, уымæн æдзухдæр йæ зæрдæ бал- 
хæнынмæ фæтырны, уый та дын иудадзыг дæ риуы хъама тъы- 
стæй дары. 
— Ды дæр мын мæ размæ цæлхдуртæ куы нал æвæрис! 
Æнæуый дæр мын дызæрдыг мæ зæрдæйы уидæгтæ æхсыны! 
Уый бæсты мын Мырзæйы агъуыст ратт, æмæ йæм Мереты æр- 
хæссон! 
Уыцы ныхæстæм Нодар æрвдзæфау фæци. Иæ фыр дисса- 
гæй Гогийы дæр нал уыны. Дзæнгæрæг ныййазæлыд, фæлæ йæ 
нæ хъусы. Сывæллæттæ мидæмæ бацыдысты. Ахуыргæнджытæ 
йæ иувæрсты кълæстæм цæуынц, цыдæртæ йæм дзурынц, фæлæ 
сæ не ’мбары. Иæ цуры ничиуал и. Ие ’мбал дæр, æвæццæгæн, 
урок кæнынмæ ацыд. Нодар рудзынджы цур æдзæмæй лæууы 
æмæ кæртмæ æдзынæг кæсы. Ехх, цымæ цард афтæ дызгъуын- 
тæ цæмæн у? Адæм кæрæдзи цæуыннæ æмбарынц? Алчи йæхи 
гуыльт бын цæмæн æндзары арт? Искæй зындзинад зæрдæмæ 
цæуыннæ хъары? Фарстатæ, фарстатæ... Иуæй иинæ карздæр, 
иуæй иннæ æгъатырдæр. Нодар дзы иуæн дæр дзуапп раттын 
куы нæ фæразы, уæд цы кæна? Хæрз æрæджы дæр ма цинæй 
мард. Æнхъæл уыд, йæ хъадамантæ аппæрста, æмæ ныр йæдис- 
сертацийыл зæрдиагæй бакусдзæии. Фæлладæй де ’руад уæнгтæ 
ваннæйы хъæрмуст доны ’руадз, уымæн дзы ’мбал кæм и! 
Нодарæн йæ цæстытæ доны разылдысты. Фæнды йæ кæртмæ 
ахизын æмæ лидзын, лидзын... йæ къæхтæ йæ кæдæм хæссой, 
уырдæм. Уæддæр æй ничи уарзы. Иæ хуыздæр æрдхорд æй кæм 
310 

не ’мбары, уым ма йæ чи бамбардзæн? Ничи. Æмæ уæд йæ цард 
циу? Ницы. 
— Хуыцауæй дæ бауырнæд, Нодар, ус курын мæ куы нæ 
хъæуид, уæд дæм нæ бауæндыдаин... — чъылдымырдыгæй йæм 
хъуысы Гогийы саст хъæлæс. 
Иæ хæлар æм фæстæты куыд æрбацыд, уый Нодар æмбаргæ 
дæр нæ бакодта. Æвæццæгæи та сывæллæтты чиныджы кæсгæ 
ныууагъта. Æмæ, дам, сын æрмæг хорз амонын... 
— Мерет мын афтæ, æз дам, дæ мадимæ нæ цæрын... — 
тыхстхуызæй дзуры Гоги. 
Нодар давыдон арты бахауд. Ие ’мбалæн баххуыс кæнын 
дæр æй фæнды, фатермæ йæхæдæг дæр тырны. Æмдзæрæнты 
æгæр сфæлмæцыди, æндæр иу уат йеддæмæ ма исты у! Æмæ ма 
йæ Гогийæн куы раттид,уæддæр—гъа, фæлæ, йæхиуыл дæр чи не 
’рвæссы, уыцы ’нæбындур хъал чызгæн... Нæ, Мерет ын йæ хорз- 
дзинад нæ бамбардзæн, йæ удæй цы стыр къæртт æппары, уы- 
мæн ын фаг аргъ не скæндзæн. Гогийæн дæр ницы бæсты 
ацæудзæн. Нодар æм дзургæ ницы кæны, фæлæ йын йæ мид- 
хъуыдытæ хорз æмбары. Æргъæу галуан ын куы саразай, уæд- 
дæр æй афтæмæй райсдзæн, цыма йын æмбæлгæ кæны. 
— Нæ, Гоги, мæ бон дын æй раттын нæу. Æгæр тых-тухи- 
тæй фæцардтæн... Кæдæй-уæдæй мæнмæ дæр хур æркаст æмæ 
та ногæй... Уыцы ’мдзæрæнмæ бацæуыны бæсты... — цыма 
йе ’мбалæй исты куры, уыйау æм лæгъстæхуызæй дзуры Но- 
дар. 
— Мины ’рдæг дын дæттын. 
— Цæй тыххæй? 
— Хæдзарæн. 
— Цавæр хæдзарæн? 
— Гъер дæхицæй æдылы цы сарæзтай?! — йæхи йыл сцагъ- 
та Гоги. — Директор нын зæрдæ кæмæй бавæрдта, уымæн! Кæд 
дæм гыццыл кæсынц, уæд ма сыл ссæдз туманы ’фтауын. 
Нодары цыма электрон тых æрцахста, уыйау зыр-зыр кæны. 
Адæргæй йæ бон дзурын дæр нал у. 
— Цæй, цы зæгъыс? — комкоммæ йæ фæрсц Гоги. 
— Æз сæудæджер нæ дæн, фæлæ —- ахуыргæнæг. 
— Цæй, о! Цы ахуыргæнæг дæ, уый дæр зонын! Мин сомы 
дын дæттын, æмæ хæдзар — мæн! 
— Æмæ дæм уый бæрц æхца ис? 
— Ис! Изæры дын сæ дæ къухты фæсадздзынæн! — бации- 
хуыз и Гоги. 
— Уæдæ мын айфыццаг дæс туманы ’фстау цæуыинæ рад- 
тай? Тынг æхсызгон мæ куы хъуыдысты... 
311 

Гогийæн йæ цæсгом фæсырх, цыма йæ бонсихорафон исчи 
давгæ æрцахста. 
«Фæлæуу-ма, фæлæуу, ме ’хца мын ай ма адавæд!— арвæрт- 
тывдау февзæрд Нодары сæры. — Уыцы ’хсæв мæм æндæр ничи 
уыди. Хæрзаг мыл йæхинымæр фæхудт, дæс туманы дзы куы 
агуырдтон, уæд. Æ-æ, мæ сæр сын куыд рачындæуыди! Зонд 
дзы кæд бацæудзæн цымæ? Æвæццæгæн, никуы». 
— Кæмæдæр мын уыдысты,— хъуысы йæм Гогийы фæсус- 
бын хъæлæс, фæлæ йыл Нодар не 'уУæнДы. Æрдхорд дзы ахæм 
куы нæ уа. Дæлæмæ ныххауæд, цы бон базонгæ сты, уый! 
Нодар йæ бынатæй фенкъуысыди æмæ тыргъæй ахизæн 
дуармæ йæ ных сарæзта. 
— Цæй, цы зæгъыс?! — ногæй та йæ фæрсы Гоги, ацы хатт 
домгæ хъæлæсæй. 
— Ацу æмæ дзы фæрнæй цæр, æцæг афтæ — амæй фæстæмæ 
ды мæн нæ зоныс, æз дæу нæ зонын! 
«Æнæуый дæр мæ ницæмæн хъуыдтæ!» — былысчъилæй йыл 
бахудт Гоги æмæ директоры кабинеты ’рдам йе ’ргом аздæхта. 
«Мæ размæ цæлхдур нал и, æмæ ныр мæ тын мæ къух ссар- 
дзæн»,— уыцы хъуыдыимæ хицауы гом дуары цурмæ йæхи бай- 
ста. 
— Уыцы фатер Мырзæйæн радтат? — кæйдæр фæрсы дирек- 
тор. 
— О,— дзуапп ын дæтты сылгоймаг. 
«Профкомы сæрдар»,— йæ хъæлæсæй йæ базыдта Гоги æмæ 
къахæй сæрмæ хъустæ фестад. 
— Мырзæйы агъуыст та Соняйæн раттут. 
— Æмæ йæ Нодаритæн куы лæвæрдтай... 
— Уыдон хæдзар нæ хъæуы! 
Мидæгæй цыдæр тъæпп фæцыд, æмæ Гоги йæ мидбынат 
фесхъиута. Æвæццæгæн, директор йе стъол тымбыл къухæй 
ныццавта. Уый та йын цы миниуæг у? Искæмæ куы смæсты уа, 
уæд хъуамæ йæ мæгуыр стъолыл йæ тых æвзара. 
ХÆСТÆДЖЫТÆ 
Л/Гурат йæ дæрдджын сау сæрак къурткæйы ’фцæггот йæ 
-'-■■мæллæг къæбутыл сфæлдæхта. Иæ хъустæ дзы цæгатаг уа- 
зал дымгæйæ куы бахъахъхъæнид, уый йæ бæргæ фæнды, фæлæ 
сын æрмæст сæ бинаг кæрæттæ бамбæрзта. Лæппу чысыл фæ- 
гуыбыр. Иæ къухтæ йæ зæронд хæлафы дзыппы нытътъыста. 
Горæты уынгты, хъуыдыгæнгæ, сабыргай фæцæуы. Иикуыдæм 
тагъд кæны, ничи йæм æнхъæлмæ кæсы. Искуы-иу хатт йæ къæх- 
312 

ты бын тæнæг ихы къæртт куы скъæр-къæр кæны, уæд йæхими- 
дæг батыхсы, зæрдæйы къуымы æнæбары цыдæр тасдзинад 
февзæры. Афтæ йæм фæкæсы, цыма ныртæккæ ихы бынæй дон 
фемæхсдзæн æмæ йæ зæронд туфлиты уæфст хуынчъытæй ми- 
дæмæ бакæлдзæн. Æнæуый дæр ын фаг ныххуылыдз сты. Æм- 
дзæрæнмæ рæвдздæр куы нæ ацæуа, уæд та йæ æхснырсæг йæ 
быны скæндзæн. Уый дæр æнæбайрайгæйы низ куы нæ фæуа. 
Къæхтæй фындзмæ æвиппайды куыд ныццæвы, уый диссаг у. 
Уайтагъд йæ чыххытт-чыххытт ссæуы. 
Дуканимæ бацыд. Адæм мæлдзыджытау æмызмæлд кæнынц. 
Стыр агъуыст кæрæй-кæронмæ сæ дзолгъо-молгъойæ байдзаг, 
фæлæ сæ Мурат нæ уыны, ницы хъус сæм дары, цыма уым дæр 
не сты. Агъуысты хъармæй йæ нарæг уæхсчытæ сæ бынаты 
гбадтысты. Куы суазал вæййы, уæд сæ æдзухдæр æнæрхъуы- 
дыйæ хæрдмæ сисы, цыма йын уый тафсæн исты феххуыс уы- 
дзæн. Алыхуызон палтотæ, цъында хæдæттæ æмæ хъуырбæттæн- 
тæм зыдæй кæсы, йæхимидæг сæ йæхиуыл бары. «Ницы уа-дис- 
саг сты, фæлæ æппын нæйы бæсты...» — ныхас кæны йæхиимæ. 
«Гæды фиумæ куы нæ æххæссы, уæд æй мархо хоны»,— мæстæй- 
марæгау æм дзуры йæ мидхъæлæс. Иæ цæстытæ сæ тыххæйты 
атыдта. Къахыдарæсы хайадмæ йе ’ргом аздæхта. Адæмы мыг- 
гаг хъарм батинкæтæ дзы кæй не ссардзæн, ууыл дызæрдыг нæ 
кæиы. Кæрц сæрдыгон æлхæнын хъæуы, зæгъгæ, дзæгъæлы нæ 
фæзæгъынц. Ныр дæууæ дуканийы уыд, фæлæ дзы йæ зæрдæ 
ницæмæй барухс. Уыцы иу гуымирыхуыз туфлитæ æмæ батин- 
кæтæ кæрæдзи фарсмæ ныррæнхъ сты. Муратмæ афтæ кæсы, 
цыма сæ æнарæхст къухтæ иу хъæдæй сарæзтой. Стæм хатт 
сыл исчи талф-тулфæй азилы, иу дзы йæ къухмæ райсы, куыд- 
фæндыйы цæстæй йæм æркæсы, фæстæмæ йæ йæ бынаты æрæ- 
вæры, фæстаг хатт ма æддæмæ цæугæйæ, се ’ппæтыл дæр йе 
уæхсчыты сæрты йæ цæст ахæссы æмæ феддæдуар вæййы. 
Мурат бæстастæу сагъдауæй лæууы. «Сæ мард макуы фе- 
сæфа, уæдæ иннæ студенттæ уыцы фæсарæйнаг рæсугъд батин- 
кæтæ кæм ссаоынц? Сæ аргъæй, дам, сын фылдæр æхца аппа- 
рын хъæуы. Æмæ æз уый бæрц æхца кæцæй райсон? Дæлæмæ 
дæр, уæлæмæ дæр мæм стипенди цыппар туманы хауы. Уыдо- 
нæй цал хуынчъы бампъузæн ис? Хæрыны фаг мын куы кæник- 
кой,— æрхуымæй ныхас кæны йæхиимæ. Царды цы не ’рцæуы? 
Кæд, мыййаг, уæртæ уыцы ныллæджытæ, тыппырриу, бурдым 
чызг иу фæлыст сæрмагондæй мæнæн иыууагъта, уæд та? Мæ- 
лæты æдзынæг мæм кæсы. Цыма йæ мидбылты дæр зына-нæзы- 
на худы. Цы уа, уый уæд, бафæрсын æй хъæуы. Бæх кæм ату- 
лы, уым дæр ма æрду куы аззайы, ау, уæд ацы стьтр дука- 
нийы — иу фæлыст...» 
313 

Иæ хъуыды кæронмæ нал ахæццæ. Уæйгæнæджы цур куыд 
февзæрд, уый æмбаргæ дæр нæ бакодта. Лæгъстæхуыз ныхасæй 
йе сæфт уыны, фæлæ ам барджын хъæлæсы уагæй ницы рам- 
булдзæн. Сабыр уæрыкк, дам, дыууæ мады бададта. 
— Нæ хойы хай, хатыр дæ курын, кæд дын гæнæн æмæ амал 
ис, уæд... — йæ хъæлæс бынтон ныффæсус. «Дардмæ мæм фыд- 
уынд фæкаст, фæлæ йьш ницы у. Йæ цæстыхаутæ æмæ йе 
’рфгуытæ сау куы сты. Иæ сæры хъуынтæ, æвæццæгæн, ахоргæ 
скодта»,— ну уысмы бæрц ын уыцы хъуыды сæйраг ссис. 
— Цы? — чызджы тымбыл цæсгомæй мидбылхудты фæд æр- 
байсæфт, Мураты стыр сау æнæхин цæстытæм æдзынæг кæ- 
сы. 
— Дуканитæм къахихсыд бадæн, фæлæ хъарм батинкæтæ 
ссарынæн ницы амал арын,— Муратмæ афтæ фæкаст, цыма ны- 
рæй даргъдæр хъуыдыйад никуы загъта, æмæ ныкъкъæмдзæ- 
стыг, йæхимидæг стыхст. Фæнды йæ уæлвæйнæгмæ базгъорын» 
йæ къухы бын фыццагдæр цы батинкæтæ фæуа, уыдонæн æх- 
ца бафидыи æмæ феддæдуар уæвын. 
— Цавæр размер дарыс? — хъуысы йæм уæйгæиæджы фæл- 
мæн хъæлæс. Чызджы цæстытæ йæ къахæй сæрмæ куыд ба- 
рынц, уый йæхиуыл æнкъары. Æрæджиау фемдзаст сты- «Ма- 
дæн йæ рынчыи сывæллон уазалмæ бæгънæгæй куы рацæуа æмæ 
йын куы фæтæрса, ахæм цæстæй мæм кæсыс. Куы мæм уæндис, 
уæд цыма хæцгæ дæр кæнис», — йæхинымæр æм дзуры Му- 
рат. 
— Цыппор фыццæгæм,— дзуапп ын дæтты йæ фарстæн. 
— Уыдис нæм чехаг батинкæтæ æмæ дзы иу фæлыст ме 
’фсымæрæн ныууагътон, фæлæ йæ дæуæн раттын бахъæудзæн,— 
чызг та йын ногæй йæ зæронд туфлитæм æркаст. — Цу, кассæ- 
мæ æртæ туманы æмæ фондз сомы бафид. 
Мурат йæ бынатæй не ’нкъуысы. Чызгмæ дис каст кæны. 
Уæйгæнæг батинкæтæ йе ’фсымæрæй кæй атыдта æмæ сæ уы- 
мæн — æнæзонгæ адæймагæн кæй дæтты, уый йæ кæронмæ нæ- 
ма уырны. «Кæд æй æхца хъæуы, мыййаг? Æнæмæнг афтæ уы- 
дзæи, æидæр сæ мæнæн цы монцмæ уæй кæны? Цал сомы фæ- 
дæттынц цымæ? Æртæ æви фондз? Æртæ йын æгæр гыццыл у. 
Фондз... Æмæ уæд мæхæдæг та цы фæуыдзынæн? Цæй, кæд та 
цай æмæ дзулæй аирвæзии. Фондз, уæд — фондз. Донласт хуы- 
лыдзæй нæ тæрсы». 
Мурат кассæмæ, цингæнгæ, бауад æмæ йæ хæлафы фæстаг 
дзыпмæ нывнæлдта. Иæ цæппæр ын æфтыдæй куы федта, уæд 
цазддурау фæцис. Цыма йын исчи йæ зæрдæсæр кардæй барæ- 
хуыста, уыйау йæхимидæг барызт. Каед пæ ныфс асаст, уæддæр 
ма дзы æиæхъуыдыйæ йæ цыппар æигуылдзы нытътъыста. 
314 

Дзыпп уыд афтид. Адæргæй йæ йæ къух сисын дæр ферох. 
Абон фæссихор институты лекцитæ куы ахицæн сты, уæд хæ- 
рæндоны тагъд-тагъд хъæрмхуыпп æмæ шницель ахордта. Æм- 
дзæрæнмæ азгъордта, йæ сынтæджы бынæй гыццыл морæ чумæ- 
дан раласта, йе ’фцæггот кæмæн баихсыд, уыцы бурбын хæдо- 
ны тыхт тетрады сыфты ’хсæнæй цыппар туманы систа æмæ сæ 
йæ хæлафы фæстаг дзыппы нывæрдта. Цæппæр æвæргæйæ, йæ 
сæры цы хъуыды февзæрд, уый дæр ма йæ зæрдыл хорз лæу- 
уы: «Ам æхца ис, уый йæ фæсонæрхæджы дæр никæмæн æрцæу- 
дзæн». Универмаджы къæсæрæй асфальтмæ куы рахызт, уæд- 
дæр цыма сæ бынаты уыдысты. Уæдæ йын сæ кæд фелвæстой? 
Æвæццæгæн, трамвайы. Адæм кæрæдзиуыл баныхæстысты æмæ 
йын дзы фезмæлæн дæр нæ уыд. Зоны йæ, æхца кæй фесæфты- 
сты, уый, уæддæр ма зæрдæйы къуымы кæмдæр чысыл ныфсы 
хал тæссонд æндахау фæфидар. Кæд, мыййаг... Ехх!.. 
Мурат æрæджиау кассæйы цурæй йæхи айста. Цыма йæ 
электрон тых æрцахста, уыйау æнæзмæлгæйæ лæууы, иу ранмæ 
ныджджих. Ногæй æмæ ногæй йæ хъуыдыты здæхы ’мдзæрæн- 
мæ, йæ чумæданмæ. Кæд, мыййаг... «Нæ, хи сабыр кæнынæй ни- 
цыуал пайда ис. Мæ дзыппы сæ нывæрдтон». 
— Куы ныффæлурс дæ, цы кæныс? — хъуысы йæм чызджы 
хъæлæс. — Исты дæ фесæфт? 
— Ме стипендитæй тыхамæлттæй цыппар туманы къахыда- 
рæсæн фембырд кодтон æмæ мын, ардæм цæугæйæ, цыдæр æр- 
баисты,— саст хъæлæсæй дзуры Мурат. Йæ къурткæ æмæ йæ 
хæлафы дзыпиытæ сгары. Йæ цæсгом тæригъæддагхуыз кæй у, 
уый æмбары æмæ йæ мидбылты бахудыиыл архайы, фæлæ йæ 
бон нæу. Йæ лæмæгъдзинадæй ныфсæрмы, йæ цæстытæ иуварс 
азылдта. 
— Ницы кæны, афтæ дæр вæййы. Лæг æнæниз уæд, уыйт 
йеддæмæ æхцатæ та цы сты,—кæд уæйгæнæгæн дзуры, уæд- 
дæр йæхи сабыр кæны. 
— Кæд дын сæ исчи фелвæста? 
— Æнхъæл нæ дæн. Студенты капеччытæм чи æрхаудзæн? 
— Ахæмтæ — хæрх. Фелвасинаг дæм исты уæд, уыййеддæ- 
мæ... — Уæйгæиæг бирæ фенæг сылгоймагау йæ сæр банкъуы- 
ста æмæ дæлиауæй ныуулæфыд, лæппумæ тæ{)игъæдгæнæджы 
каст кæны. — Уæдæ ныр куыд? Батинкæтæ куы балхæдтаис, 
уый мæ бæргæ фæндыд. Æвæджиауы дзæбæх сты. Крем дæр 
сын нæ хъæудзæн. Хус хæцъилæй сæ асæрф, æмæ сæрттивдзы- 
сты. 
Мурат æм йе ’ргом аздæхта. Иу уысмы бæрц йæ цæстыты ца- 
вæрдæр ныфс фæзынд. 
— Курын дæ æмæ ма сæ иу чысыл фæуадз. Æз ныртæккæ 
315 

æхцаимæ фездæхдзынæн. Ау, горæты мыи дуне хæстæджытæ 
куы ис. 
Чызджы тымбыл лæгъзцъар цæсгом мидбылхудтæй барухс. 
Цыма лæппуйы рагæй зоны, уыйау йæ сæр разыйы тылдбакод- 
та. Муратæн йæ риу цинæй айдзаг æмæ дуар йæ сæрыл ахаста. 
Фæздæгхуыз бæзджын мигътæ арв æмæхгæд скодтой. Горæт 
ныттар, нырхæндæг. Фæлурсбын асфальтмæ иугай миты гæлæ- 
бутæ æрхауы, фæлæ сæ цъенгæ дымгæ æнæуынгæ цъылынау 
уайтагъд къуыммæ бамæрзы. Адæм кæдæмдæр тындзынц, цы- 
ма иу чысыл куы ’рлæууой, уæд сæ мидбынат асыйдзысты. Ма- 
шинæтæн сæ цъæх фæздæг уæлдæфы сабыргай тайы. Мурат про- 
спекты кæрон лæууы. Дымгæ йæ буары иннæрдæм^ хизы. Иæ 
къæхтæ баргъæфстысты, се ’нгуылдзты кæрæттæ ницыуал æмба- 
рынц. Кæрæдзиуыл сæ хойы. 
«Мæ мады ’фсымæрмæ уал бацæуон. Ау, министрмæ æхца 
куыд нæ уыдзæн? Йæ ус сæхимæ куы нæ разынид: æгæр зынæр- 
вæссон у. Цымз министр йæ лæг нæ, фæлæ йæхæдæг у. Ахæм 
хъал-иу куыд свæййынц цымæ адæм? Æз, æвæццæгæн, паддза- 
хады сæргъыл куы слæууин, уæддæр мæ сæр афтæ бæрзæндты 
хæссын нæ базонин»,— хъуыдытæ кæны Мурат. 
Трамвай, хъыррыстытæгæнгæ, проспектмæ æрбазылд, æр- 
лæууыд. Адæм æм бакалдысты. Мураты дæр семæ бахастой. 
Трамвай араст, йæ цæлхыты къæрцц-къæрцц лæппуйы хъустыл 
уайы. Дыууæ æрыгон сылгоймаджы йæ се ’хсæн нылхъывтой. 
Иу чысыл ма æмæ, йæ разæй чи лæууы, уыимæ сæ цæсгæмт- 
тæ кæрæдзиуыл андзæвдзысты. Тæхуды æмæ трамвай куы ни- 
куыуал æрлæууид. Мурат мæнæ ацы саухил урсцæсгом рæсугъд 
сылгоймаджы фарсмæ цæуид æмæ цæуид. Кæдæмфæнды дæр 
разы у, æрмæст æй æхца курын ма бахъæуæд. Уымæй йын зын- 
дæр ницы ис царды. 
Сылгоймаг базмæлыд, æрбакаст æм. Иæ сырхахуырст рæ- 
сугъд былтæ базмæлыдысты. 
— Ныртæккæ хиздзынæ? — фæрсы йæ куыдфæндыйы хъæ- 
лæсæй. 
— О,— дзуапп дæтты Мурат, фæлæ йæ йе ’ргом дуары ’рдæм 
здахын нæ фæнды. Тæхудиаг нæу, ацы дзæбæх сылгоймаг кæй 
хæдзармæ бацæудзæн, йæ адджын хъæбысы кæй рæвдаудзæн. 
Лæппуйы цæстытыл уайы зæрдæхъыдзыгæнæг нывтæ... 
Трамвай æрлæууыд, адæм рахызтысты. Æнæзонгæ сылгой- 
маг ацыд. Иу каст æм уæддæр куы ’рбакодтаид. Мурат фисы- 
ныл сабыргай цæхгæрмæ ахызт. Фарастуæладзыгон хæдзар æм 
куыд æввахсдæр кæны, афтæ йын йæ зæрдæ цыдæр æнахуыр, 
йæхæдæг дæр кæй нзе хаты, ахæм тых тынгæй-тынгдæр æлва- 
сы. Дывыдон хъуыдытæ йæ сæры, æнæфаст дзыккутау æддæг- 
316 

мидæг ауадысты. Иæ коммæ нал кæсынц. Тухæнæй йæ марынц- 
Ехх, ныр æй æхца курын куы нæ хъæуид! 
Хæдзармæ бахæццæ. Мидæмæ бахызт. Талынггомау тыргъ. 
Лифты ’рдæм азылд, æрлæууыд. Асинтыл хæрдмæ фæцæуы. 
Лифтыл æгæр тагъд схæццæ уыдзæн- Кæд æй асинтыл исты ба- 
къуылымпы кæнид. Ницы йæ бакъуылымпы кæндзæн, уый æм- 
бары. Иæ мады ’фсымæрмæ æнæмæнг кæй бацæудзæн æмæ дзы 
æхца кæй ракурдзæн, уый дæр зоны, уæддæр ма йæ зæрдæ цæ- 
мæдæр æнхъæлмæ кæсы. Цы нæ вæййы? Нæ, адæймагыл æнæн- 
хъæлæджы исты стыр хорздзинад æрмæст аргъæутты ’рцæуы, 
царды æцæгдзинад æгъатырдæр у. Мураты фæнды фæстæмæ аз- 
дæхын, фæлæ йæ хъарм батинкæтæ нæ уадзынц. Фæстæмæ ра- 
кæсын нæ уæнды. Уæд æй йæ къах размæ нал ахæсдзæн. Ехх, 
фæлтау вагзалы дыууадæс вагоны цемент куы равдæлон код- 
таид! 
Морæ дерматииæй æмбæрзт дуары цур сагъдауæй лæууы. 
Æрæджиау дзæигæрæджы æлхъивæнмæ сæвнæлдта. Иæ къух 
урс къулыл афæстиат, стæй дæлæмæ æрызгъордта. Сабыргай 
та хæрдмæ фæцæуы. Дзæнгæрæг йæ хъусты æрвнæрæгау ный- 
йазæлыд. Лæппу фестъæлфыд. Цæлгæнæньт ’рдыгæй йæм хæдза- 
ры даргæ дзабырты чыртт-чыртт райхъуыст. Куыд хæстæгдæр 
æм кæнынц, афтæ тынгæй-тынгдæр тыхсы Мурат. Чысыл рæхы- 
сы дзыгъал-мыгъул æмæ дуары фæсус хъыррыст баиу сты. Ра- 
каст æм рæстæмбискар, ныллæг сылгоймаг. Æрыгонæй тынг 
зæрдæмæдзæугæ кæй уыд, уый бæлвырд зыны йæ аив цæсгомы 
æвæрд æмæ йæ хæрзконд уæнгтыл. Ие стыр сау цæсты уæлтъы- 
фæлттæ — рæсыдхуыз. Къæлæтгонд, биноныг тыд æрфгуытæ. Иæ 
ныхыл — дыууæ лыстæг æнцъылды. 
— Мидæмæ рацу. Нæ лæг астæуккаг уаты ис,—дзуры Му- 
ратмæ. Иæ хъæлæсы цыма зымæджы уазал бацыд æмæ йын ми- 
дæгæй дæр стæфсыны амал нæй. Лæппу уæрæх тыргъмæ йæ фæ- 
дыл бахызт. Уым дæр — уазалхуыз, талынггомау. Рахизырды- 
гæй — тарбын дæрдджын диван, галиуырдыгæй — зæронд 
æгъуыз трюмо. 
— Тæхуды æмæ ацы хæррæгътæ чи нæуал уыны! Цымæ сæ 
ам кæдмæ дарынмæ хъавы?! — мæстыхуызæй дзуры сылгоймаг. 
Чыртт-чыртгæнгæ, цæлгæнæнмæ фæраст. Йæ лæг æй нал фе- 
хъусдзæн, уый куы бамбæрста, уæд ма йæ ныхасыл бафтыдта: 
— Дæлдæр фæуай, кæд де ’хцатæ мæрдтæм демæ нæ хæс- 
сыс! 
Мурат æй æмбары, уый йæ цæстмæ афтæ дзуры: ома дæ 
зæрдæ мыл мафæхудæд, æз ацы зæронд хæррæгътæ раджы 
акалдтаин, дæ мады ’фсымæр сæ куы уадзид, уæд. Дуарæй йæм 
ракаст Ахмæт—лыстæджытæ даргъ лæг. Йæ дæргъæлвæс цæс- 
317 

том — бурбын, хæбуздзыхъхъытæ, уазалхуыз. Цъæх-цъæхид 
цæстытæ — мæстыхуыз, фæлурс цæстыхаутæ, сырх-сырхид тæ- 
нæг æрфгуытæ. Иæ сæры хъуынтæ дæр — сырх, тæнæг. 
— Куыд ма нæм фæрæдыдтæ? — фæрсы Мураты. 
— Диплом фыссын æмæ мæ мæ сæр схъил кæнынмæ дæр не 
’вдæлы. Агъуыстмæ бацыдысты. Ахмæт стъолы фарсмæ æрбадт, 
йæ даргъ фындзы рагъыл кæсæнцæстытæ бакодта æмæ газет- 
тæм æдзынæг кæсы. Мурат диваныл йæхи æруагъта. Кæд йæ 
хъуыдытæ телевизоримæ не сты, уæддæр æм йæ цæстæнгас са- 
рæзта. Иуы дзыхæй дæр сæ хъыпп-сыпп нæ хауы. 
— Цæй дзур. Цы хабæрттæ дæм ис? Дæ ахуыр куыд цæ- 
уы? — æрæджиау райхъуыст Ахмæты хъæлæс, цыма дыууæ тас- 
мачъийы гæбазы кæрæдзиуыл хафы. Ахæм æнæуд фарст дæ 
æцæгæлон адæймаг дæр бакæидзæн. Муратмæ дзуапп дæттын 
дæр нæ цæуы, фæлæ исты зæгъын хъæуы æмæ дзуры æвæндо- 
нæй: 
— Ног хабарæй мæм ницы ис. Кафедрæйы сæргълæууæг 
мын институты бауромынæй зæрдæ бавæрдта, фæлæ нæ зонын. 
Искæцы хæдзарады уал куы акуыстаин. 
— Куыст дæр баййафдзынæ. Уый фæстæ дын горæтмæ æрбаз- 
дæхын зындæр уыдзæн. Аспирантурæйы кой рагацау бакæн. Æз 
дæр дæм фæкæсдзынæн... 
— Бузныг. Мæ зæрды уал акусын и. Мæ дæсныйад хуыздæр 
куыд базонон. 
— Куыд дæ фæнды, афтæ. 
Ахмæт та газет райста. Мурат тыхсы йæхимидæг. Æхцайы 
тыххæй ныхас куыд райдайа, уый нæ зоны. Сыстад, стъолы 
цурмæ бацыд, газеттæй- иу систа, кæсы йæм, фæлæ дзы ницы 
уыны. Иæ бынаты йæ æрæвæрдта. Фæстæмæ та диванмæ бацыд. 
Пъолмæ кæсгæйæ, лæгъстæхуыз хъæлæсæй дзуры: 
— Ахмæт, мæ туфлитæ базæронд сты æмæ, зæгъын, хъарм 
батинкæтæ куы балхæнин. Æртæ туманы æмæ мын фондз сомы 
æфстау нæ ратдзынæ? Куыддæр стипеиди райсон, афтæ дынсæ 
фæстæмæ æрбахæсдзынæн. 
Ахмæт æм ахæм цæстæй скаст, цыма йæ уый æлгъитгæ ра- 
кодта. Мурат ныггуыбыр. Фенды йæ судзин фестын æмæ пъолы 
хуынчъы ныллæсын. Лæджы дзыхæй сым дæр нæ хауы. Фæлтау 
истытæ куы дзурид, фæлтау ын æргом «иагъ» куы зæгъид, уæд 
ын æнцондæр уаид. Ахмæт йæ газет иуварс æрæвæрдта, сыстад, 
рудзынджы цурмæ уæззау къахдзæфтæй бацыд, <æддæмæ кæсы. 
Æрæджиау æм йе ’ргом раздæхта æмæ йын цыма стыр уынаф- 
|фæ бакæнын йæ зæрды ис, ахæм уæзбын хъæлæсæй загъта: 
— Æз дæр уыдтæн студент, фæлæ æхца курын мæ сæрмæ 
ликуы ’рхастон. 
318 

Мурат цыма исты æвирхъау ми бакодта, уыйау ныкъкъæм-- 
дзæстыг, йæ фæлурс мæллæг цæсгом сырх-сырхид афæлдæхт.. 
Зæрдæ риуы гуыдыр хойы. Дард кæцæйдæр æм хъуысы Ахмæ- 
ты иузæлон хъæлæс: 
— ...Стæй хорз дзаумæттæм дæр никуы бабæллыдтæн. Хуы- 
цауæй разы, фондз азы дæргъы институтмæ иу костюмы фæцыд- 
тæн. Фондз цæмæн, фондз, уæллæй, æхсæз, æиæхъæн æхсæз азы 
йæ фæдардтон. Кусын куы райдыдтон, уæддæр ма иу афæдз ме’ 
’хца дзаумæттыл хардз кæнын ыæ цæст нæ уарзта. Мæ фыды- 
стæн, капеккыл мидæмæ куы нæ хæцай, уæд дзыпп афтид кæны. 
Институты ахуыр кæнгæйæ, мæнмæ цал курæджы ’рбацыд, уал 
сомы мæ куы уаид, уæд фырхъæздыгæй тъæпп ахауин. Фæлæ 
абон ратт æмæ райсом мæстджын суай. Студентмæ цæй æхца 
ис? Де ’рфгуытæ ма æлхынцъытæ кæн, мæ туг, ме стæг кæй дæ, 
уый тыххæй дын амонын царды фæзилæнтæ. Мæ цæст дын æр- 
мæст хорздзинад уарзы. Æгад циу, уый хъуамæ æмбарай. 
Мураты фæнды исты гуымиры ныхасæй йæ мады ’фсымæры 
фелхыскъ кæнын, фæлæ йæхиуыл ныххæцыд. Иæ сæр расыгау 
зилы. 
«Цард мæ ницæуыл ахуыр кæны. Мæрддзæст у, уый мæ 
фондз æнгуылдзы хуызæн куы зыдтон, уæд æм цы æрбасхъæл 
дæн? Исты хуызы ма куы федде уаин. Мæлгæ куы акæна, уæд- 
дæр мæ къах ам никуыуал уыдзæн»,— хъуыды кæны йæхины- 
мæр. 
— Æртæ туманы æмæ фондз сомы аргъ батинкæтæ дæ цæ- 
мæн бахъуыдысты? Буцхаст лæппуты цы фæзмыс? Дæ сынтæг 
цæйас у, дæ къæхтæ дзы уыйас адаргъ кæ,— лекци кæсæгау ын 
сабыргай дзуры Ахмæт. — Фæлтау авд сомæй туфлитæ балхæн 
æмæ дын куы аскъуыной, уæд сыл дæ зæрдæ ма рисса. Æз гыц- 
цыл мызд нæ исын, уæддæр мæ къахыл ахæм зынаргъ дзаума 
нæма уыд. Модæты фæдыл ма цу, гормон, модæты хорзæй ни- 
цы ис. 
Ахмæт та рудзынджы ’рдæм азылд. Иæ риуы дзыпмæ хъуыз- 
гæ нывнæлдта. Мурат сæ куыннæ фена, афтæмæй сырх туман- 
ты ’хсæнæй фондз сомы гæххæтт сласта, ногæй та агуры. Иæ 
цæстæнгас — тыхстхуыз, æнкъард. Дыууæ сомы та систа. Дæ- 
лиауæй ныуулæфыд, Муратмæ сæ дæтты. Лæппу цы кæна, уый 
нæ зоны. Цы ’фхæрæн ныхæстæ йæм æрæмбырд, уыдон иууыл- 
дæр скала æмæ ацæуа æви æхца райса? 
— Айс, айс, æз дын абоны тыххæй иæ зæгъын, дæ сæрмæ 
æппындæр æгад ми куыд никуыуал æрхæссай, мæн уый фæнды, 
гормон. Мæхи дæ æмæ дæм уымæн уæндын. Айс сæ, тæргæйттæ 
ма кæн. 
Иæ дзыппы йын сæ нытътъыста æмæ йыи, цыма стыр хорз- 
З1а 

дзинад сарæзта, уыйау та йын зондамонæн ныхæстæ кæныныл 
«ахæцыд: 
— Уæгъд рæстæг-иу вагзалы дæр бакус. Æлгъ кæнын ница- 
вæр куыстыл хъæуы. Мæ рæстæджы æрыгон лæппутæ афтæ- 
мæйты цардысты. Сымах схъал стут æмæ уæ сæрмæ ницыуал 
хæссут, фæлæ...— Ахмæт басабыр, стæй та ногæй райдыдта:— 
Махмæ дæр-иу æрбауай хæрынмæ. Хæрæфырт домбай у. Стъол- 
иу тымбыл къухæй æрхой æмæ-иу барджын хъæлæсæй хæринаг 
«бацагур. 
— Цæй, æз цæуон. Стыр бузныг,— сдзырдта Мурат, фæлæ 
йæ Ахмæт фæурæдта. 
— Фæлæуу-ма, фæлæуу, де уæлæ та хъарм дзаума цæуын-. 
нæ дарыс? Стыр бецыкк рауагътай, зæгъгæ, уæд афтæ æнхъæ- 
.лыс, дæ буарæн дæр исты ’ххуыс фæуыдзæн? Хъалæй хъарм 
хуыздæр у. Буцхаст лæппуты ма фæзм. Уæвгæ, ныры фæсивæ- 
дæй цы домыс? Мах рæстæджы... 
Мурат дзы ’рбатыхст æмæ йын йæ ныхас æрдæгыл фес- 
къуыдта: 
— Палто мын нæй. 
— Ау, уый та куыд? Æмæ мын уæд раздæр цæуыннæ загъ- 
тай? Уæдæмæ æгæр схъал стут, ныры лæппутæ, æмæ уæ сæрмæ 
ницыуал хæссут. — Ахмæт дзургæ-дзурын мидæггаг уатмæ ба- 
цыд, шифанерæй йæ зæронд макинтош рахаста æмæ йæ лæп- 
луйы нарæг уæхсчытыл æркодта. 
— Стыр ад дын кæны, фæлæ уымæн ницы у. Хъарм дæ дар- 
дзæн,— цыма йын дзыхъхъынног кæрц балхæдта, уыйау сæры- 
<стырхуызæй дзуры лæг. — Фæрынчын уæвынæй дын тас нал у. 
«Кæд мыл афтæ тьгнг тыхсыс, уæд мын дæ цыппар зымæгон 
палтойæ иу цæуыннæ дæттыс, былалгъæй мæ дæ туг, де стæг 
куы хоныс? — йæхинымæр æй фæрсы Мурат. — Дæ макинтошы 
дысы кæрæттæ дын цыма мыстытæ бахордтой. Дæ зæрдæ йæ 
.æппарын нæ комы, æвæццæгæн». 
Мурат сабыргай тыргъмæ рацыд, йæ мады ’фсымæры лæ- 
вæрттæ зæронд диваныл æрæвæрдта æмæ дуар йæ фæдыл æнæ- 
сыбырттæй рахгæдта. Уæззау зæрдæйæ уынгмæ ахызт. 
Асфальт митæй урс-урсид адардта. Дымгæ фæтыхджындæр. 
Электрон цырæгътæ ссыгъдысты, фæлæ сын цыма дымгæ сæ 
рухс ныхъуыры, уыйау миты рыджы мынæг æрттывд кæнынц. 
Муратæн уазал йе уæнгты иннæрдæм хизы. Ие ’фцæггот та 
«сфæлдæхта. Р1æ къухтæ йæ дзыппыты нытътъыста, сабыргай 
фæцæуы. Кæдæм? Иæхæдæг дæр æй бæлвырд нæ зоны. Ахмæ- 
ты хъæлæсы иугæндзон мыртæй куы фервæзид, ууыл архайы, 
фæлæ йæ бон нæу. Иæ хъусты згæхæрд зæгæлтау ныффидар 
320 

сты æмæ йæ тыхсын кæнынц. Æрæджиау сæ раивтой йæ фыды 
’фсымæры бæзджын хъæлæсы мыртæ: 
«Уæллæй, мæнæн мæ фæзилæнтæ мæхи бар куы уаиккой, 
уæд æз æнæхъæн горæт балхæнин...» 
«Ай-гъай, Малсæг мæнæ лæг нæу. Æфтауцуаты хицаумæ 
гыццыл æфтиаг нæ хауы. Иæ галуантæм-ма йын бакæсут — 
хрусталь æмæ сæм гауызтæй бацæуæн дæр нæй. Æрмæст йæ 
«Волгæ»-йы гараж дæр бирæ мулчыты йаргъ у»,— мысы Мурат 
йæ хæлæггæнæг æрвадæлты ныхæстæ. 
«Ау, æнæхъæн горæт балхæныны фаг æхца кæмæ ис, уый 
мын æртæ туманы æмæ фондз сомы æфстау куыд нæ ратдзæн? 
Цыфæнды куы фæуа, уæддæр мын æм æнæ цæугæ нæй. Куы 
мыл фембæлы, уæд мын æдзух зæрдæтæ куы февæры: «Мах 
æфсымæртæ стæм, æфсымæртæ æмæ хъуамæ бахъуаджы сахат 
кæрæдзи фарсмæ æрбалæууæм. Æнæ ныфс, æнæ хион лæгæн 
цæрæн нæй. Истæмæй куы фæтыхсай, уæд-иу мæм ма бафсæр- 
мы кæн». 
Мурат, хъуыдытæгæнгæ, йæ фыды ’фсымæры хæдзармæ ба- 
хæццæ. Иæхимидæг та куы стыхса, æмæ та йæм фæстæмæ аз- 
дæхыны зонд куы ’рцæуа, уымæй тæрсгæйæ, дзæнгæрæджы æл- 
хъивæныл бахæцыд. Иæхицæн ныфсытæ æвæры. «Мæ мард 
фен, Малсæг, куыддæр ме стипенди раысрн, афтæ дын сæ фæ- 
стæмæ æрбахæсдзынæн», — йæхинымæр ныхас кæны йæ фыды 
^фсымæримæ. Нæ, Малсæг æй хъуамæ дзурын дæр ма бауадза. 
Ныртæккæ йæм ракæсдзæн, мидæмæ йæ бахондзæн, æмæ та 
цыппар рæсугъд æфснайд агъуысты йæ бæзджын хъæлæсæй 
байдзаг уыдзысты: «А-а-а, Мурат! Кæм фесæфтæ, хуыцауы ха- 
тырæй?! Куыд нал нæм зыныс? Æвæццæгæи, чызджыты фæдыл 
адзæгъæл дæ æмæ дæ махмæ нал æвдæлы, и?!» Иæ мыдхуыз 
цæстытæ та хинæрттывд .фæкæндзысты æмæ йæ «цыргъзонд» 
ныхæстыл йæ хъæлæсы дзаг ныххуддзæн. Иæ сырх цардæф- 
сæст цæсгом та ныррухс уыдзæн. Ие ’фсымæры лæппу йæм цæ- 
мæ бацыд, уый куы бамбара, уæд йæ дзыпмæ æхсызгонæй ныв- 
налдзæн æмæ... 
Мурат æлхъивæнмæ дыккаг хатт куыд сæвнæлдта, афтæ 
дуар байгом, æмæ тыргъмæ рахызт къамбецы хуызæн къабаз- 
джын лæг. Йæ уæлæ тарбын-фæныкхуыз палто, йæ сæрыл—æрт- 
тиваг морæ худ, йæ къæхтыл — хъарм цырыхъхъытæ. 
— А-а-а, Мурат?! — йæ бæзджын æрфгуытæ хæрдмæ фелвæ- 
•ста. — Мидæмæ ацу, æз дæр ныртæккæ фæстæмæ фездæхдзы- 
нæн. 
— Уæртæ лæг, фæлæуу-ма, дæ палто дын асæрфон,— йæ фæ- 
дыл рахызт йæхи хуызæн нарст сылгоймаг. Муратмæ цæмæдæр 
гæсгæ афтæ фæкаст, цыма чысыл фæзмæ хъæбысæй хæцынмæ 
21 Цомгртаты Изæтбег 
т 

рахызтысты æмæ йæ мидхъуыдытæм йæ мидбылты бахудт. Ус: 
ын йæ сæры банкъуыстæй салам радта æмæ гыццыл цъылынæй 
йæ лæджы палто сæрфыныл балæууыд. 
— Хуыцауыстæн, Мурат, æз дæм æдзухдæр хæлæг фæкæ- 
нын. Дæ цардæй ма иу бон ацæр,— зæлы лæджы бæзджын хъæ- 
лæс тыргъы. — Студентæй куыд æнæмæт уыдтæн, æвæдза? Нæ 
дæ мæрдджынтæм цæуыны мæт ис, нæ — чындзæхсæвмæ. Дæ 
зæрдæйы дзæбæхæн чызджытимæ тезгъо кæн,— йæ цæст æм 
æрныкъуылдта. — Æмдзæрæщл цы ацæрай, уый — дæхи, ме 
’фсымæр. 
Малсæг йе уæхсчы сæрты йе ’фсинмæ акаст æмæ та сдзырд- 
та: —Мæнæ уазæджы мидæмæ акæн æмæ йын истытæ фен, сту- 
дент æдзухдæр æххормаг вæййы. Мæнæн та иу* туман авæр, 
мæрдджынтæм цы ратдзынæн? 
— Цы?! Туман, зæгъыс?! Атъæпп мын уой, уастæн, сæ 
сæртæ! Æртæ сомы сын æгæр дæр ма у! Мах дæр сын сæ хæрз- 
тыл нæ фæкалдыстæм! Ницы хæсджын сæ стæм. Стæй >сæм де 
’мбæлттæ дæр дзаг дзыппытимæ нæ бацæудзысты. Хицаумæ 
ма — гъа, фæлæ кæртмæрзæгмæ... — ус хъуырхъуыргæнгæ, ми- 
дæмæ бахызт. Малсæг Муратмæ йæ цæст æрныкъуылдта æмæ- 
ныллæг хъæлæсæй сдзырдта: 
— Ус макуы ракур, фæрæдийдзынæ. Сæрибарæй цы ацæрай,. 
уый — дæхи. Æз ма дæ карæн куы уаин. Чызджытимæ ресто- 
ранты кæй абадай, уый дæр гыццыл хъуыддаг нæу. Ус куы раку- 
рай, уæд та...— Малсæг йæ къух ауыгъта.—Хъуыр-хъуыр, цъыс- 
цъыс, тыхст æмæ уырыд! Уæвгæ йе ’фсин ныртæккæ раст у. Алы 
бон дæр куы зианмæ цæуæм, куы — цинмæ, куы — авдæнбæт- 
тæнмæ, куы — хистмæ æмæ дзы алы ранмæ дæр æхца хъæуы. 
Ноджы æртæ сомыл дæр ничиуал æрвæосы. Иæ авналæнтæ хæрз 
цыбыр кæмæн сты, уый дæр туман дæтты, кæнæ фондз æмæ 
ссæдз сомы. Раздæр ахæм æхцатæй тохъхъыл балхæнæн уыди, 
ныр та... 
— Ай бæллæх нæу, хуыцауы хатырæй,— æнкъард хъæлæсæй 
дзургæ, рацыд ус,— иу ранмæ — фондз сомы, иннæ ранмæ — ту~ 
ман, цыма мæ рæбын æвидийгæ суадои у. — Иæ мойы дзыппы 
æртæ сомы нывæрдта, йæ палтойыл ма йын сæрæй бынмæ йæ 
кьух дыууæ хатты æрсæрфта, стæй йæ астæуы къæдз срасткод- 
та. Ие стыр цъæх цæстытæй лæджы фæтæн фæсонтæм мондаг- 
хуызæй кæсы. 
— Цу рæвдздæр. Æцæг-иу æгæр ма ныффæстиат у. Иу сы- 
къа дзы куы ’ркæныс, уæд дæ дзыхæн уаг нал фæзоныс,— мад 
йæ сывæллоны скъоламæ куы ’рвита, уыйау ус йæ лæджы фæ- 
дыл сæрыстырæй кæсы. Малсæг хизæнтæй Муратмæ йе ’ргом 
раздæхта æмæ, йæхи растгæнæгау, сдзырдта: 
322 

— Ацу уал мидæмæ. Истытæ акомдзаг кæн. Стуры фыд, 
хоньяк... Мæнæн æнæ цæугæ нæй, уыййеддæмæ... Нæ кæртмæр- 
зæгæн йæ мад амард æмæ, зæгъын, рагацау мæ хæс ахицæн 
кæнон. Райсом мæ хуыцаубон уым куыд нæ фесафон. 
«Дæ хицауы мад куы амæлид, уæд бынтон æндæр митæ кæ- 
нис, мæ буц фыды ’фсымæр»^—дзуры йæм йæхинымæр Мурат. 
Нæдæр æй æхца курын фæнды, нæдæр мидæмæ цæуын. Кæд йе 
’рвадæлтæ тынг хъæздыг цæрынц, кæд æппыидæр ницы хъуаг 
сты, уæддæр сын тæригъæд кæны. Цæмæн, уый йæхæдæг дæр 
бæлвырд нæ зоны. 
Малсæгыл цыма стыр хорздзинад сæмбæлд, уыйау хъæлдзæ- 
гæй ацыд. Чи зоны, мæрдджынтæм кæугæ дæр скæна адæмы 
цæстмæ. Мурат йæ фæдыл рахызт. 
— Фæлæуу, кæдæм тагъд кæныс? Хуыцауы фæрцы нæ къæ- 
бицы алцыдæр ис,— дзуры йæм сылгоймаг. 
— Бузныг. Мæнæ уæ цурты ’рцæйцыдтæн æмæ, зæгъын, æх- 
хæст сымах дæр абæрæг кæнон... 
— Цы кæны, цы? Æрбауай нæм-иу, кæрæдзийæн исчи куы 
нæ стæм, мыййаг. — Сылгоймаг дзургæ-дзурын мидæмæ бахызт. 
Мурат æрхæндæгæй уынгмæ рацыд. Дымгæйы къуыззитт ын 
йæ зæрдæйы тыхст ноджы стырдæр, ноджы уæззаудæр кæны. 
Иæ сау бæзджын сæры хъуынтæ йæ цæстытæм æркалдысты, 
фæндаг сæхгæдтой, уæддæр сæ Мурат ницæмæ дары, нæ сæм 
æвналы. Цæуы сæргуыбырæй, цыма зæххы къори йе ’ппæт са- 
гъæстимæ йе ’ккойы хæссы. Хъуыды кæнын æй нæ фæнды. Дзæ- 
гъæл хъуыдытæй цы пайда ис? Ногæй æмæ йæ ногæй йæ ни- 
дæйаг æрвадæлтæм здахынц, йæ зæрдæйыл ын уæззау къæйдур- 
тæ фæлдахынц. Уæд та йæ хæстæджытыл се ’ппæтыл дæр æрзи- 
лид. Уадз æмæ сæ базона, цы зæрдæ -йæм дарынц, уый. Ау, се 
^ппæт афтæ чъынды куыд уыдзысты? 
Мурат йæ уæззау æрхуым цæстæнгас сабыргай хæссы, рухс 
кæцæй кæлы, уыцы рудзгуытыл æмæ йæм афтæ кæсы, цыма, 
уым чи цæры, уыдон иууылдæр æлгъинтæ сты, цыма иу капекк 
раттыны бæсты сæхи топпы дзыхмæ æрæвæрдзысты. Мурат æм- 
бары, раст нæу, фæлæ йæ уæддæр йæ мæстæлгъæд хъуыды аи- 
вын нæ фæнды. Уыимæ йыи æнцондæр у ныртæккæ. Уыдон 
æнæиухъуагæй — зыд æмæ кæрæф, уый та иунæгæй — рæдау. 
Кæмæ ма бацæуа æхцагур? Чи йын ратдзæн æфстау æртæ ту- 
маны æмæ фондз сомы. Æфстау. Дыууæ къуырийы æмгъуыдæй. 
Иæ хæрæфырт Ладемыр? Нæ, уымæй зымæгон мит куы нæ 
рантысдзæн. Дыууадæс æмæ ссæдз чиныджы рауагъта æмдзæв- 
гæтæ. Фæндзай азы йыл куы сæххæст, уæд ын дыууæ чиныджы 
иумæ рацыд. Иæ лæмæгъ æмдзæвгæтæ мыхуыр кæны газетты, 
журналты, иронау, уырыссагау. Уæдæ институты дæр кусы хи- 
323 

стæр ахуыргæнæгæй, уæддæр æдзух йæ хъуыр-хъуыр цæуы: 
«Æхца нæй. Иу капеккæн дæр хицау нæ дæн. Ме ’фсин мын сæ 
мæ дзыппытæи рыгцъирæнæй фæцъипп ласы». Машинисткæтыл 
мæгуыргурау зилы, фыр лæгъстæйæ йе ’взаг стæнæг вæййы, æмæ 
та йын фæтæригъæд кæнынц. Иæ уацмыстæ йын лæвар ныммы- 
хуыр кæнынц. Алкæмæй та сыфтæ куры. Æгæр-мæгуыр гæххæт- 
тытæ фидаргæнæитæ дæр никуыма балхæдта. Нæ, Ладемырæй 
ницы пайда ис. Уæдæ ныр кæмæ ацæуа курæг? Борнæфмæ? 
Арæзтадон управленийы хицау бæргæ у, фæлæ йын ницы рат- 
дзæн. Æрæджы дзы йæ иунæг мæгуыр мад тæрхондонæй али- 
менттæ куы ’рдомдта. Цардмæ дæ фыдцъылыз усы фæдджийы 
бынæй кæс. Мыггаг худинаггæнæг, æндæр ницы. 
«Уæдæмæ, ацу æмдзæрæнмæ æмæ дæ хъарм хуыссæны дæ 
уазал буар стæфсын кæ»,— дзуры нæхицæн Мурат. Автобусы 
лæууæнмæ бацыд. Æнхъæлмæ кæсы. Бынтондæр баргъæвст. Йæ 
дæндæгты къæрцц-къæрцц цæуы. Р1æ къæхтæ салд асфальтыл 
хойы. Æгъатыр дымгæйы къуыззитт ын йæ зæрдæйы уидæгтæм 
æвналы, бындзарæй сæ рæмудзы. Мурат тыхсы, фæлмæцы йæхн- 
мидæг. Иæ дзаумæттæ йын мидæггаг хæдонæй уæлдай тафс нал 
дæттынц. Æрæджиау иу даргъ автобус æвæндонхуызæй, хъыр- 
рыстытæгæнгæ, æрбатылд. Мурат æм бахызт. Фæстаг бандоныл 
сбадт. Æгæр уазал æм фæкаст. Сыстад. Ие ’ргом шофыры ’рдæм 
аздæхта æмæ фемдзаст сты йе ’мхæрæфырт Умаримæ. Дыууæйæ 
дæр бахудтысты. Мурат æм бауад, йæ къух ын райста. 
— Ахæм уазал изæр лæг йæ куыдзы дæр æддæмæ куы нæ 
рауадздзæн, уæд афтæ бæгънæгæй кæдæм рараст дæ? — фæрсы 
йæ Умар. — Æвæццæгæн, дæ уарзон чызджы йæ хæдзармæ 
ахæццæ кодтай. 
Мурат æй къахæй сæрмæ йæ цæстæнгасæй сбарста. Иæ хæрз- 
конд уæнгтыл æлдыгъгонд фæлурс-морæ кæрц диссаджы дзæ> 
бæх фидауы. Иæ къæхтыл — бæзджынуафс фæсарæйнаг туфли- 
тæ. Иæ сæрыл — къепкæйы хуызæн цыргъфындз худ. «Хæрз. 
æрæджы дæр ма мæм æхца курыимæ цыдис, ныр æм кæсыс — 
аристократæй агæпп ласта»,— хъуыды кæны Мурат. Дæс къла- 
сы каст иумæ фесты. Хъæууонхæдзарадон институтмæ дæр сæ 
гæххæттытæ иумæ балæвæрдтой, фæлæ сæ мæй æмæ æрдæгмæ 
Муратæн фæстæмæ райсын бахъуыд. Умар студент ссис, уый 
та — хуымæтæг кусæг, хæдзæрттæ аразæг. Умар æдзухдæр уæл- 
дæргонд стипенди иста, уый æдде ма йын йæ ныййарджытæ дæр 
хъæуæй æхца æрвыстой, уæддæр ын нæ фаг кодтой. Мызд исын 
афон-иу Мураты ссардта. Уый-иу æй хæрæндоимæ ахуыдта, фæ- 
минас-иу кодтой, стæй-иу ын йæ дзыппы æхца нытътъыста — 
куы фынддæс сомы, куы дыууæ туманы. 
«Мæ амæлæты бонмæ мæ дæуæн мæ хæстæ фидын хъæу- 
324 

дзæи»,— къæмдзæстыгхуызæй-иу загъта Умар æмæ-иу иннæ мызд 
райсын афонмæ зæххы скъуыды ныххауæгау фесæфт. Мурат 
дыккаг аз институтмæ фæсаууон бацыд, стæй дзы бонæй ахуыр 
кæиын райдыдта. Умар институт каст куы фæци, уæд заводмæ 
бацыд æмæ цыбыр рæстæгмæ сæйраг инженер сси. 
«Цымæ йæм æхца ис? — хъуыды кæны йæхинымæр Мурат.— 
Куы дзы ракурин. Нæ, уæд зæгъдзæи, йæ хæс ын фидын кæнын. 
Иæхи зондæй мын куы раттид. Кæд æм уа, уæд мын ратдзæн. 
Йæхæдæг студент нæ уыд, мæ уавæр мын нæ зоны?» 
— Куы ницы дзурыс? Ацы хъызты кæм уыдтæ?—фæрсы та 
йæ Умар. Мурат йæ хъуыдытæй фервæзт. 
— Хъарм батинкæтæ æлхæныимæ хъавыдтæн, фæлæ мын маа 
цыппар туманы чидæр мæ дзыппæй фелвæста. 
— Уæдæ давæг дæр цы кæна, цы? Дæ дзыпп куы нæ асыгъ- 
дæг кæиа, мæнæй куы нæ адава, уæд цæмæй цæра? — Умар йæ 
ныхæстыл ныххудт. 
— Бирæгъæн сæгъы «мсхъхъ» — худын. Мæнæн абондæргъы 
мæ игæртæ артыл фыцынц, ды та кæл-кæл кæныс. Æмæ ма æх- 
цайæн къах йæ роны, фæлæ мæ мæ бонджын хæстæджытæ мæ 
астæуыл дыууæ дихы кæй акодтой, маргæ мæ уый кæны. 
— Ома куыд? Чи? — Умарæн йæ рæсугъд сау æрфгуытæ 
зæрватыччы базыртау хæрдмæ стахтысты. 
— Æлгъин кæй сты, уый тыххæй. Иу зылын капекк ратты- 
ны бæсты...—Мурат сыл йæ къух ауыгъта.—Мæ мард фен, 
Умар, никуы мæ бауырныдтаид, Ахмæт æмæ Малсæг афтæ 
чъынды сты, уый мын исчи куы загътаид, уæд. 
Умар сабыргай йæ кæрцы дзыпмæ нывнæлдта æмæ æхцатыл 
фæхæст. 
. — Æмæ цас кæнынц батинкæтæ? — фæрсы йе ’мхæрæфырты 
къуызгæ хъæлæсæй. Мураты уæнгты цыдæр ныфс ахъардта. 
Нырма дукани гом уыдзæн. Автобус куы ’рлæууа, уæд ахизид 
æмæ ма батинкæтæ йæ къухы бафтиккой. 
— Æртæ туманы æмæ фондз сомы. 
Умары ’нгуылдзтæ цыма тæвд къæйыл асыгъдысты, уыйау 
æхцатæй фесхъиудтой. Йæ цæстытæ иуварс азылдта. Мурат ын 
йæ мидхъуырдухæн бамбæрста æмæ дзы йæхæдæг ныфсæрмы. 
— Дæ хорздзинæдтæ мæ рох не сты, Мурат. Хетæджыстæн, 
ныртæккæ мæм мæнæ цалдæр сомы йеддæмæ нæй, уыййеддæ- 
мæ ма сæ дæуæй хуыздæр кæмæн раттин? — хатыр курæгау æм 
дзуры Умар. 
«Ныр дæ мызд абон куы райстай, уæд æй цæмæн сайыс?— 
æфхæры йæ йæ мидхъæлæс. — Ратт ын æмæ дзы сæнæфсæрм 
уай, ирон хæсмæ тындзæн нæй». 
Умар та йе ’хцатæм нывнæлдта. Адæргæй йæ армытъæпæн 
325 

схид. Иæхииымæр сæ нымайы. Кассæйы йын цы фараст сæдæ 
фæндзай сомы ис, уыдоныл ма фондз туманы ’фтауынмæ хъа- 
выд, мин куыд суой, афтæ æмæ ныр... 
— Уанцон нæ дæ, Умар. Æз æй дæу тыххæй нæ загътон. Æз 
афтæ æнæуый... Мæ фыр мæстæй... — хъуысы йæм Мураты 
хъæлæс. Умар йе ’мхæрæфырты зондахаст хорз сахуыр кодта. 
Мураты хъуыдыджын цæстытæй кæй ницы ирвæзы, уый зоны 
æмæ йæм мæсты кæны. Мæсты кæны йæхимæ дæр, хæсджын 
дзы кæй у, уый тыххæй. 
— Цæй, хæрзизæр, мæн ам хизын хъæуы,— æваст сдзырдта 
Умар æмæ дуары ’рдæм фæраст. Иæ къухтæ куы нæ фæлæууой 
æмæ æхца йæ дзыппæй куы сиса, уæд йæ мин сомы фæкъахыр 
уыдзысты. Фæлтау фистæгæй ацæудзæн, кæнæ иннæ автобусмæ 
банхъæлмæ кæсдзæн. Афтæ йæм кæсы, цыма йын Мурат йæхи- 
нымæр тæрхон кæны. Иæ цæстæнгасыл бæрæг у. 
— Фатер райстай? Ам цæмæн хизыс? — цинхуызæй йæ фæр- 
сы йе ’мхæрæфырт. 
— Ме ’мбалмæ мæ бауайын хъæуы,— комкоммæ йæ сайы 
Умар. Кæсгæ дæр æм нал ракодта, ахызт. Муратæн йæ цæсго- 
мыл æнкъард мидбылхудт афæстиат. Лæппуйы фæдыл кæсгæйæ 
та йæ зæрдыл æрлæууыд, æхца курынмæ-иу æм куы ’рбацыд, 
уæд-иу куыд къæмдзæстыгхуыз уыд, уый æмæ та йын фæтæри- 
гъæд кодта. Мурат йæ къух йæ къурткæйы дзыппы фæтъыста 
æмæ дзы ’взист сомы ’рдæг систа. Иæ был фесчъил. Амæн ма у 
хицау. Фæнды йæ Умары фæдыл азгъорын æмæ йын æй раздæ- 
рау йæ дзыппы нывæрын. Туг тугæй не ’хсадæуы. Кæд уый дæр 
искуы бамбарид. Уæвгæ, рæдаудзинад æмæ мæрддзæст зондæй 
аразгæ не сты. Хъуамæ нæртондзинад йæ туджы уа. 
Автобус æрлæууыд. Мурат рахызт, æмдзæрæнмæ бацыд. 
Къулыл коид фæйнæгæй дæгъæл райста. Дыккаг уæладзыгмæ 
схызт. Чызджытæ дæргъæй-дæргъмæ тыргъы агтæ æмæ хæцæн- 
джын тебæтимæ дыууæрдæм кæнынц, цæлгæнæнæй сæ дзолгъо- 
молгъо хъуысы. Мурат йæ агъуысты дуар байгом кодта, цырагъ 
ссыгъта æмæ... сагъдауæй баззад: йæ цыппар тумаиы лæууыды- 
сты базы цур. 
ЦУРОН 
æ ахсæны къуыдилы фæзынд, æвæццæгæн. Æрыгон дохиы- 
рæн йæ цæсгомы хуыз дзæгъæлы нæ аивта. Нырма æвæл- 
тæрд у æмæ тыхст уавæр æмбæхсын нæма фæразы...»—мæтæй- 
дзаг хъуыдытæ хилынц Батрадзы сæрмæ. Иæ цæстытыл уайынц 
иуæй иннæ æвирхъаудæр нывтæ. Æгъатыр низ æй хуыссæнмæ 
«м 
326 

сбæтдзæн, удхарæй йæ фæмардзæн, сабыргай йын йæ буар бах- 
сындзæн, стæй йын йæ хурхыл бахæцдзæн. Лæппуйæн адæргæй 
йæ сур хид акалд, йæ къахайст фæтагъддæр, цыма йæ низæй ли- 
дзы. «Чи зоны, къуыдилы нæу. Кæд, мыййаг, хъæдгом фæци,— 
ныфсытæ æвæры йæхицæн.— Уымæн дзæбæхгæнæн ис...» 
«Кæд уыцы æнахъинон низ нæу, уæд æхсæв-бонмæ йæ рыстæй 
æгæлæнтæ цæмæн фæкæнын? Æнæмæнг къуыдилы у. Хуыцау ба- 
хизæд ахæм стыр бæллæхæй. Цыфæнды хъæдгомæн дæр бафæ- 
раздзыиæн, фæлæ...» Иæ хъуыды дарддæр ахæццæ кæнын йæ 
зæрдæ нæ комы. Цыма йе уæнгты пъæззы ныббадт, уыйау нын- 
дзыг сты, йæ кусæн уатмæ бацæуыиы бæсты уæрт^ уым сусхъæд 
бæласы бын цъæх нæууыл йæхи æруадзид æмæ дзы райсом бо- 
ныцъæхтæм æнæзмæлгæйæ фæхуыссид. Иæ дидинджыты хæрз- 
дæфмæ смудгæйæ, амæлыныл дæо разы у. «Иæ, нæ! Мæлгæ 
нæ! — фæтарст йæ хъуыдыйæ. — Рынчын ахсæн æнæнизæй баи- 
^и ис, куы фæзæгъынц. Цалынмæ къуыдилы мæ буарыл нæ ахæ- 
лиу, уæдмæ мын операци куы скæииккой, уæд ма кæд фервæзин. 
Цæуон, мæ хицауæн зæгъон æмæ рæвдздæр—дохтырмæ!» Сæпп- 
уадæй уайы. Иæ ныфс куы асæтты, уæд та йе уæнгтæ æрызгъæ- 
лынц, зæрдæ риуы къултыл йæхи ныххойы. Мæнæ йæ алфамб- 
лай тыннывæндæгау дыууæрдæм чи кæньг, уыцы райдзастхуыз 
лæппутæ æмæ чызджытæ нырма бирæ азты амондджынæй цæр- 
дзысты, уый та рæхджы йе ’цæг дунемæ ацæудзæн. Батрадзы цо- 
ла цæсгомыл иу уысмы бæрц æнкъард мидбылхудт фæзынд, 
стæй æрбайсæфт. Ацæудзæн... Куыннæ, куыннæ. Ахæсдзысты «йæ. 
Чи йыл зæрдæбынæй кæудзæн, чи та — цæстмæ. 
Лæппу æнæсыскъуынгæ сагъæсы ахæсты фæци. Стыхст йæхи- 
мидæг. Агъуысты къæсæрыл æвæндонæй бахызт. Иæ риуы дзып- 
пæй чысыл морæ чиныг систа, хæрзхуызтæ халассæр сылгоймаг- 
мæ йæ æвдисы. Дуаргæс йæ сæр разыйы тылд кæны, Батрадз 
фæцæуы дарддæр. Кæрты машинæтæ æмæ адæм æмызмæлд кæ- 
нынц. Кæм æфсæйнаджы гуыпп фæцæуы, кæцæй зырнæйзилæн 
тæрхы хъыррыст райхъуысы. Æрæджы дæр ма йын уыцы зонгæ 
уынæр стыр æхсызгондзинад лæвæрдта, ныр та йæ буары карды 
оæхуыстау иннæрдæм хизы. «Рæхджы æз ам нал кусдзынæн... 
Ехх, цы уа, уый уæд! Донласт хуылыдзæй нал тæрсы. Мæлгæ, 
уæд — сæрбæозондæй!» Уыцы хъуыдыимæ схызт дыууæуæладзы- 
гон хæдзармæ. Кæройнаг дуарыл бахæцыд. Агъуысты — ничи. 
Рудзыиджы цурмæ сабыргай бацыл, цыма йæ къахдзæфтæ ны- 
майы æмæ фæкъуыхцыйæ тæрсы. Иæ плащ раласта, рагъæныл 
æй ауындзы. Дуаоы къæрцмæ йæ мидбынат фесхъиудта. Æрба- 
цæуæгмæ барæй йе ’ргом не здахы. 
— Хуыцауы хатырæй, хынджылæг кæныс æви—кусгæ?! — 
хъуысы йæм Дзантемыры мæстæлгъæд хъæлæс. 
327 

«Салам уал мын уæддæр раттаис, гормон, хъæрццыгъайау мыл 
дæхи куы ныццавтай»,— йæхинымæр ын уайдзæф кæны Батрадз. 
Иæ дзыхæй хъыпп-сыпп иæ хауы. Къулыл нарæг айдæнмæ кæсы. 
Иæ мæллæг хуыздзыд уадултыл йæ армытъæпæитæ рæвдауæгау 
æрхаста. Йæ фындз иыццыргъ. Стыр сау цæстытæ — тыхстхуыз, 
æрхæндæг, цыма ныртæккæ доны разилдзысты, йæ бæзджын сæ- 
ры хъуынтæй иу пуцал йæ фæтæн ныхыл æрзæбул. 
— Дæумæ нæ дзурын, дæумæ?! — Дзантемыры хъæлæс фæ- 
карздæр. Батрадзмæ дзуапп дæттын нæ цæуы, уæддæр æй нæ 
бамбардзæн æмæ йæ зæрдиаг ныхæстæ — дон хиды бынты. Йæ 
рахиз уæхсчы сæрты йæм ракаст. Лæг йе стъолы фарсмæ хъуыд- 
дагхуызæй бады. Иæхи афтæ дары, цыма æрмæст заводы нæ, фæ- 
лæ æппæт зæххы къорийы фарстатæ дæр уый хынцы. «Залиаг 
калмы миниуджытæй йæм цыдæр ис. Æдзухдæр дзы хи хъахъ- 
хъæнын хъæуы: цы уысм дыл фæхæцдзæн, хæйрæг— йæ дæс- 
ны», — хъуыды кæны лæппу. 
— Дыууæ боны кæм уыдтæ?! —«фæрсы та йæ хицау. Иæ кæ- 
сæниæстытæ йæ даргъ фындзы рагъмæ æрхаудтой. Бандои йæ 
быны тыхст рыичынау ныхъхъæрзыдта. 
— Æви афтæ æнхъæл дæ, æз дæ бæсты дæр кусдзынæн?! 
«Дæхи бæсты кусын куы фæразис...— Батрадзы цæсгомыл 
былысчъил мидбылхудт афæстиат.—Калм, дам, битъынайæ тарст 
æмæ йæ хуынчъы былыл æрзад. Дардмæ дæр мæ цæстысындз 
уыд æмæ мæ хицау ссис...» 
— Дохтыртæм уыдтæн,— æрæджиау райхъуыст йæ хъæлæс. 
— Цы та дæ риссы? — æлхыскъ фарст æй кæны хицау. Иæ 
дæргъæлвæс, саулагъз цæсгомыл хинхудт хъазы. Батрадзы цæс- 
тытæ мæсты ’рттывд фæкодтой. Фæнды йæ Дзантемырæн исты 
гуымиры ныхас зæгъын, фæлæ йæхиуыл ныххæцыд. 
— Мæ ахсæн...— дзуапп ын дæтты æвæндонæй. 
— Искæй хксты дæ рон райхæлдтай, æвæццæгæм... Фырхæрд, 
дам, бирæгъæн дæр пæ тайы... 
— Дæхицæй йæ зоныс? — йæхи йæм нал баурæдта Батрадз. 
— Цы?!—Дзантемыры бæзджын æрфгуытæ æрбалхынцъ 
сты.— Лæппу, дæ дзых суагътай, æнхъæлдæп... 
— Уæдæ мæ цы къахыс? Кæм уыдтæн, уый уал базон, стæй 
мæ æлхысчъытæ кæидзынæ. 
— Гъа-ма, гъа, зæгъ мын æй, дæ хорзæхæй, кæм уыдтæ? — 
Дзантемыры цæсгоммæ гæдывад мидбылхудт бавнæлдта. 
— Поликлиникæйы... 
— Æмæ дзы цы куыстай? 
— Уколтæ мын кодтой. 
— Уколтæ куыстмæ цæугæйæ дæр кæнæн ис,— йæ ныхмæ фæ- 
лæууæи кæмæн нæй, ахæм барджын хъæлæсæй дзуры лæг. 
328 

— Чи дæм байхъуса, уый фенхъæлдзæн, цыма ды куыстыл 
тынг æнувыд дæ... 
— Уæдæ йæм дæу хуызæн куыдфæндыйы цæстæй кæсын? —: 
Дзантемыр фæгæмæл. 
— Хицауады цæстмæ дæхи æвдисыныл архайыс, æндæр...— 
Батрадз ыл йæ къух ауыгъта æмæ йæ бандоныл æрбадт. Лæгæн 
йæ цæсгом фыр мæстæй афæлурс. 
— Гъер-ма ацы куыдзы тугæй æхсадмæ кæс, хуыцауы хаты- 
рæй! Цытæ мæм уæнды! 
— Омæ исты бирæгъ дæ, цæуыннæ дæм хъуамæ уæндон? Æз 
дыууæ боны дæргъы адæргæй кæм дæн, уый зонгæ дæр нæ кæ- 
нын, ды та мын иу фæлмæн ныхас зæгъыны бæсты мæ зæрдæйы 
хъæдгом карды бырынкъæй рæхойыс. 
— Уагæр дæм цы низ и? — хицауы хъæлæс чысыл фæфæл- 
мæндæр.— Дæхæдæг мын æй куы нæ зæгъай, уæд æй æз кæцæй 
зонын? Халонау ме уæны кæсын? 
— Мæ ахсæны хъæдгом фæзынд, æви къуыдилы, уый мын 
бæлвырд нæ загътой. Куы мæ срæхойы, уæд дзы мæ бон сулæ- 
фын дæр нал вæййы. 
— Уанцон нæ дæ... Къуыдилы...— хъуыдыдзастæй дзуры лæг. 
Дызæрдыггæнгæ, кæсы Батрадзмæ.— Уæдæмæ, куыстæй дæхи са- 
йыс æндæр ницы. 
— Искæмæп йæ низ — гыццыл, йæ цард — бирæ. Дзæгъæлы 
мæ æфхæрыс, куыддæр мæ дохтыртæ федтой, афтæ мын рынчын- 
донмæ гæххæтт дæр ма рафыстой. Мæнæ...— Батрадз йæ дзыпмæ 
нывнæлдта. 
— Кæд сæ цуры ставд цæссыгтæ æрызгъæлдтай, уæд дын ай- 
гъай фæтæригъæд кодтой. Æз ма дын зонгæты руаджы ахæм гæх- 
хæтт дæр райсдзынæн, цыма мæлгæ акодтай... 
— Куыд кæсын, афтæмæй ды дæхиуыл дæр не 'уУæнДыс. 
— Мæхиуыл æууæндын, фæлæ дæуыл — нæ. 
— Уымæн æмæ мын дæхи хуызæн æнхъæл дæ. Æз нырма мæ 
дзыхæй гæды ныхас никуыма суагътон æмæ мæ цæсгомыл цъыф 
калын никæмæн бауадздзынæн. 
— Раст адæймаг-иу ахæм митæ нæ фæкæны. % 
— Цавæр митæ? 
— Æз нырма дæ хицау дæн, стæй мыл дæуæй фылдæр азтæ 
цæуы æмæ мæм хъуамæ телефонæй уæддæр æрбадзырдтаис. Æз 
ам иунæгæй бон-изæрмæ мæудæй арт цæгъдын, куыстыл тых- 
сын. дæуыл мæт кæнын. Кæд ыл зæгъын, исты бæллæх æрцыд. 
Ды та горæты уынгты дæхицæн æнæмæтæй лекка кæныс. 
— Æз лекка нæ кодтон. 
— Адæмы цæст уынаг у. Проспекты дæ федтой... 
— Ау, поликлиникæмæ дæр хъуамæ мауал ацыдаин? Уæдæ- 
329 

мæ, дæхи æфхæрдыл банымадтай æмæ мыл дæ марг калыс. Ба- 
рæй дæм не ’рбадзырдтон телефонæй. Бæстæ та хъуыр-хъуырæй 
дæ сæрыл систаис æмæ мын мæ низыл низ бафтыдтаис. Дæ цард 
дын уæнгæл фесты, райсомæй мæ куы нæ фæрæхойыс, уæд. 
— Мæн ницæмæн хъуыдтæ, директор мæ фарста æмæ йæ, зæ- 
гъын, нæ зонын. Ау, куыниæ, дам, æй зоныс, зæгъгæ, мын дæу 
тыххæй алывыдтæ акалдта. 
— Сæхмæрзамæ æз телефонæй æрбадзырдтон, æмæ йæ зыд- 
та, кæм дæн, уый. Дæхæдæг та йæм бацыдтæ хъæстмæ. Дæ ка- 
рæн лæг хъуамæ хицаумæ дзырдтæ скъæфын йæ сæрмæ ма хæс- 
сид... 
— Цы?! Æз?! Дзырдхæссæг дæи?! Цом-ма уæдае ныртæккæ 
директормæ! —Дзантемыр йæ бынатæй фестад, стъолы цур ска- 
тай. 
— Дæхæдæг æм ацу. Хицæуттæм згъорын ды сахуыр дæ...— 
Батрадз йæ гæххæттытæм багуыбыр. Иæхи афтæ дары, цыма 
Дзантемыр уым дæр нæй. Лæгæн йæ кусæн уат нал сфаг æмæ 
феддæдуар. 
— Дæ амонд бахæр: ам нæй, уыййеддæмæ дæ æз бафæрсын 
кодтаин, дзырдхæссæг чи у, уымæй! — æртхъирæнтæгæнгæ, бан- 
доныл йæхи æруагъта. Фестад та, рудзынгмæ бауад, уынгмæ кæ- 
сы. Æрæджиау Батрадзмæ йе ’ргом аздæхта. 
— Дæу ацы куыстмæ исгæ дæр нæ кодтой, уый зон. Æз ди- 
ректормæ къахихсыд бадæн, зæгъын, сæрæн инженер нæ хъæуы 
æмæ уыцы æрыгон лæппуйы райсæм. Куы нæ, дам, сарæхса. Æз 
;гм, зæгъын, мæ цæст фæдардзынæн. 
— Бузныг, хорз мæм дарыс дæ цæст. Тыргъмæ куы ахизын, 
уæд директоры кусæн уаты ’рдиаггæнгæ смидæг вæййыс. «Бат- 
радз бонасадæн кæны, йæ хъарутыл ауæрды. Ницы ’мбары». Дæ- 
уæй афтæ, æз æй нæ зоныи, ахæм митæ цæмæн кæныс, уый. 
Дзантемыр цыма джихнизæй сæйы, уыйау йæ мидбынат сагъ- 
дауæй лæууы æмæ лæппумæ фæрсæгау кæсы. 
— Куыстыл тынг æнувыдæй равдыстай дæхи. Æдылыты цæс- 
тытæ сæхгæнын дæ бон баци. Уæвгæ æз дæр фыццаг рæстæг аф- 
тæ æнхъæлдтои, фæлæ рынчыидонмæ куы бахаудтæ æмæ хайады 
куыст иууылдæр ме уæхсчытыл куы æрæнцад, уæд дын дæ хин ми 
бамбæрстон. Ды цæхæр искæй къухтæй хафын уаозыс... 
Дзантемыры цæсгом цикъæйау иыффæлурс. Иæ дзыхæй иы- 
хас нал хауы. 
— Куысты мæт дæ æппындæр нæй, стæй йын зонгæ дæр ни- 
цы кæныс... Мæнæн дæр ма мæ размæ цæлхдуртæ æвæрыс. Дæ 
бынатæн тæрсыс æмæ мæ æдзух директоры цæсты ’фтауыс... 
— Тугтæ мыл мысыс. Æз дæу хуызæн хъуымыздзых сабитæй 
никуы тарстæн,— сфæрæзта ма зæгъын Дзæнтемыр æмæ бандо- 
330 

ныл йæхи уæззау уагъд æркодта. Цыдæртæ фыссыныл архайы, 
фæлæ йæ бон нæу. «Æз ын нырма сывæллон æнхъæл уыдтæн, 
у.ый та мын мæ зæрдæ зыгъуыммæ рафæлдæхта. Йæхи куыд са- 
быр дары, афтæ нæу, æвæццæгæн. Фæлæууæд, æз æй гæркъайы 
хуынчъы аласдзынæн!»— хъуыды кæны йæхинымæр. 
«Нæ дын бакомдзæн. Ахæм лæппутæ зын тасынгæнæн сты. 
Стæй ды лæмæгъ инженер кæй дæ, уый æмбары æмæ дын ницы 
аргъ кæны»,— мæстæй йæ мары йæ мидхъæлæс. «Фыццаг хатт 
æй куы федтон, уæд дæр æй уайтагъд мæ зæрдæ базыдта, цавæр 
адæймаг у, уый æмæ йæ мæ хайадмæ дæр уымæн нæ уагътон.Ме 
’нæуынон фæуæд! Тæхуды, æцæгдæр æм исты низ... Низ... Низ... 
Фæлæуу-ма, фæлæуу. Уæуу, мæнæ мыл мæрдырох куыд бахæ- 
цыд. Абон мын райсомæй директоры секретарь афтæ куы загъта, 
Сæхмæрза рынчын у. Хуыцау æй мард бафæразын кæнæд, фæ- 
лæ... Бадзурын æм хъæуы, науæд та иннæтæ мæ разæй фæуыдзы- 
сты. Иу æхснырст куы ’ркæны, уæддæр æваст йæ уæлхъус алæу- 
уынц, цыма йыл тынг тыхсынц...» 
Телефоны хæтæл систа. Сабыргай иомыр æмбырд кæны. Ди- 
ректоры хъæлæс куы айхъуыста, уæд йæ цæсгом барухс, æрфгуы- 
ты æлхынцъ райхæлд. 
— Дæ бон хорз, Сæхмæрза Гацырович. 
— Кæй »бон у, уый хорзæхæй бафсæд. Кæцы дæ, кæ? — цыма 
йæ фынæйæ иыр фехъал æмæ йæ талыиджы дзæбæх нæ уыны, 
уыйау æй фæрсы директор. 
— Æз дæн, æз — Дзантемыр. 
— А-а-а, æвиппайды дæ нал базыдтон. 
—- Кæй дæ бахъыгдардтон, уый тыххæй хатыр бакæн, Сæх- 
мæрза Гацырович. ’Нæфæразгæ, дам, дæ... Раздæр дæ бафæрсын 
æмбæлд, фæлæ... Куысты бын фæдæн æмæ...— цыма стыр знаг- 
гад ракодта, уыйау æм къæмдзæстыгæй дзуры Дзантемыр. Иæ 
бынатæй сыстад. Рахиз къухæй йæ сæрмæ февнал-февнал кæны. 
Бæрæг у, .йæхимидæг тынг кæй тыхсы, уый. 
«Æ, дæлдæр фæуай, кæд цæй тæппуд дæ!»— йæхинымæр ыл 
худы Батрадз. Иæ цæстытыл уайы, директор сæ кусæн уатмæ куы 
’рбахизы, уæд ын Дзантемыр куыд фесты, йæ дуры салдатау 
куыд фæлæууы, адæргæй йæ къухтæн бынат куыд нал фæары 
æмæ æнæхъуаджы йæ сæр ныхын куыд байдайы, уыцы нывæмæ, 
цыма хинæ банызта, уыйау йæ цæсгом фæдзагъул. «Хицауимæ 
телефонæй ныхас кæны, уæддæр йæ ахуыр нæ халы. Хъуамæ 
йын цырагъдарæй лæууа. Уый, дам, уæздандзинад у. Кæннод 
дын цы загъдæуа, кæд ды уæздандзинадæн исты ’мбарыс...»— 
мæстæлгъæд хъуыдытæ ивылынц лæппуйы сæры. 
— Хъуамæ цалдæр боны куыстмæ ма бацæуон,— æнкъардæй 
дзуры Сæхмæрза. 
331 

— Цæуыннæ? — фæрсы йæ Дзантемыр.— Исты æвзæр хабар? 
— Дысон-бонмæ мæ хиды мæцын. Абон мæм дохтыр æрба- 
цыд æмæ, дам, дын рынчындоны хуысгæ æрцæудзæн. 
— Цы кодтай?!—лæг фæтарст, йæ хъæлæс тæригъæддаг 
мыртæй айдзаг, цæстыты доны разилынмæ бирæ нал хъæуы.— 
Дæ низы хатт цы у? Кæд дын, мыййаг, мæ бон истæмæй баххуыс 
кæнын бауид... 
— Цæмæй тæрсьгс? Гал амæла — фыд, уæрдон асæтта — суг. 
Æз куы нал уон, уæд, чи зоны, дæ хъул сах абада...— хынджы- 
лæг дзы кæны Сæхмæрза. Йæ риссаг тæппал ын кæй фæрæхуыс- 
та, уый йыи фæхъыг. Фæлæ уый хыгъд <йе уæигты цавæрдæр 
æбæрæг иыфс ахъардта. «Хуыцауы цæст мын уыцы хорздзинад 
куы бауарзид, бæргæ». 
— Афтæ карз æфхæрдмæ дæм не ’нхъæлмæ кастæн, Сæхмæр- 
за Гацырович,— дзуры йын тæргайхуызæй.— Мæ мард фен, кæд 
æз искуы дæ бынатмæ бабæллыдтæн. Директоры фаг зоиындзи- 
нæдтæ... 
— Хорз, хорз, æфхæрыны охыл æй нæ загътон,—йæ ныхас ын 
æрдæгыл фескъуыдта хицау. 
— Уæддæр дæ цы риссы? Зæгъ мын æй, кæд дын исты ахъаз 
фæуаин,— бахатыд та йæм Дзантемыр. «Кæмæй нал фервæзай, 
ахæм низ æй хуыцау куы фæкæнид»,— кувы йæхинымæр. 
— Мæ рæуджытæ цыма чысыл фæтар сты... 
— Ау, æмæ уый бæрц кæм суазал дæ?—«Хæсты быдыры дæ 
туг нæ ныккалдтай, зындзинæдтæ нæ бавзæрстай. Дæуæй сæрæн- 
дæр лæппутæ хæсты быдыры басыгъдысты. Машинæ æмæ дæм 
директоры бынат æрхаудта. Æдзæрæг хъæуы рувас æлдар. Иуæй 
иниæ рæсугъддæр чызджытæ дæ бæрны...» 
— Мæ карæнæн ма бирæ хъæуы? Æвæццæгæп мæ мæ кусæн 
уаты дыууæрдæм дымгæ ныццавта. 
«Уый бæсты дæ арв куы ’рцавтаид. Тæхуды, иу хатт уыцыурс 
«Волгæ»-йæ хъæдрæбыимæ ацу. Чызджытæ мæиыл дæр сæхи нæ 
атигъ кæииккой. Дæу куы рæвдауыиц, уæд æз хъотырджын 
дæн?». 
— Дæхи бахъахъхъæи, Сæхмæрза Гацырович. Æз дын мыд 
æрдуцдзынæн. Рæуджытæн тынг æххуыс у. Мыртгæтимæ йæ куы 
сфыцай, уæд дæ уайтагъд адзæбæх кæндзæн,— цыма стыр мæты 
бахауд, уыйау дзуры >йæ хицауæи. 
— Бузныг, мыд мæхимæ дæр ис. 
— Базары йæ балхæдтай? — тыхстхуызæй йæ фæрсы Дзанте- 
мыр. 
— О, уæдæ дæуау мыды бындзытæ дарын? 
— Уый мур дæр ницæмæн бæззы, Сæхмяррза Гацырович: Мæ 
фыдыстæн, йæ фылдæр хай сæкæр вæййы. Æз уæйгæиджыты мæ 
332 

дыууæ къухы хуызæн зоныи — иууылдæр цæстфæлдахджытæ сты. 
Нырма мыд дуцын афон нæма у, фæлæ кæд мæ чыргъæдты дæ 
фаг разынид. Хуыцауæй дæ бауырнæд, ногдыгъд мыд рæуджы- 
тæн æвдадзы хос у. Нагъ мын куы зæгъай, уæд æй мæхицæн æф- 
хæрдæн райсдзынæн,— йæ хъуыры цъар ивазы Дзантемыр. 
— Хуыцау дын бирæ раттæд. Æрæджы мын мæ кайыс дæр 
:иу чысыл æрбахаста, æмæ уый куы фæуа... 
—■ Мæиæи сусхъæды мыд у... Уый тыхджындæр хонынц...— 
куы нæйын æй бакома, уый тæссæй йæхи хъары лæг. Батрадзмæ 
афтæ кæсы, цыма ныртæккæ телефомы раз йæ уæрджытыл æр- 
хаудзæн. Фæнды йæ йæ хицауæн алывыдтæ акалын. Фыр мæс- 
тæй йæ къухтæ æрбатымбыл сты. 
— Дæ салам бирæ, мæхи мыд дæр æвзæр нæу...—телефонæй 
йæм бæлвырд хъуысы директоры хъæлæс. 
— Уæд та — прополис. Рæуджыты низæн агургæ æмæ æнæ- 
аргæ хос...— лæгъстæ кæны дарддæр Дзаитемыр. Куыд æй кæнын 
хъæуы, уый ’дæр дын бацамондзынæн,— хицау ын йæ ныхас æр- 
дæгыл куы фескъуыиа, уымæй тæрсгæйæ, тагъд-тагъд дзуры 
лæг...— Сæдæ граммы прополис ныххаф æмæ йыл иу литр 
спъиртт ауадз. Иу суткæ йæ фæдар, стæй дзы бон æртæ хатты 
цайы уидыджы дзаг нуаз, æмæ дæ дæ мад куыдæй ныййардта, 
авд ахæмы фестдзыиæ. Куы ницы дзурыс, Сæхмæрза Гацырович? 
’Сæхмæрза Гацырович? Алло! Алло! —Дзантемыр стыхст. Адæр- 
гæй йæ ныхæй хиды цæппузыртæ рахъардтой. Хæтæлæй йæм кæй- 
дæр хъуыр-хъуыр райхъуыст, стæй йын йæ хъус телефоны бипп- 
Сипп судзинау хуынчъытæ кæнын райдыдта. Йæ мидбынат сагъ- 
дауæй лæууы. Батрадзмæ æдзынæг кæсы, фæлæ йæ нæ уыиы. 
Фæнды йæ хæтæл стъолыл ныццæвын æмæ феддæдуар уæвын. 
Директормæ иал бадзурид, фæлæ кæд коммутаторы кусджыты 
аххосæй фæхицæн сты, мыййаг, уæд ын хицау цы фенхъæлдзæн? 
Дзантемыр йæ хъуыдыйæ фæтарст, ногæй та Сæхмæрзайы теле- 
фоны номыртæ æмбырд кæнын райдыдта. 
— Алло! Сæхмæрза Гацырович! Алло, уый ды дæ? 
— Æз дæн, æз, уæдæ чи у? 
— Чидæр нæ фæхицæн кодта æмæ... Афтæ, зæгъьш, куы фен- 
хъæлай... 
— Ницы кæны, ницы. 
— Прополис мæм иу чысыл.ис æмæ дын æй куы бадавин... 
— Табуафси,— телефоны хæтæлæй райхъуыст директоры уа- 
зал хъæлæс. 
Дзантемырæн цыма йæ зæрдæ æваст æндыснæгæй феуæгъд, 
уыйау ын фенцон. Иæ цæсгоммæ хур бакаст. Фыр цинæй ма йай 
бынаты дæр æрбадт, фæлæ кæимæ ныхас кæны, уый куы ’ фем- 
бæрста, уæд фæстæмæ фестад. 
333 

— Æгайтма дæ хъæуы! — райдзаст хъæр сирвæзт йæ ри- 
уæй.— Тæккæ абон дыл æй сæмбæлын кæндзынæн! 
— Бузныг. 
— Арфæйы аккаг хорздзинад саразын кæй бон у, фæлæ... 
Адæм кæрæдзи æххуысæй сты домбай. 
— Цæй, нал дæ хъыгдарын. Куыстæй та дæ хъуырмæ дæ„ 
æвæццæгæн...— фелхыскъ æй кодта директор 
— Æнæниз у, æнæниз, Сæхмæрза Гацырович. Дæхи зæрдæ- 
йы фæндиаг...— дзуры Дзантемыр. 
Телефоны бипп-бипп йæ хъусты зæлы, уæддæр хæтæл йæ бы- 
наты не ’вæры. «Чи йæ амара, уый йын тагъддæр бахæссин, бæр- 
гæ. Цыма йæ цагъайраг дæн — æдзух мæм уæле дæлæмæ кæсы. 
Ехх, тæхуды, куы фæцъынд уаид! Кæд æцæгдæр мæ хъул сах 
абадид. Уæллæй, æз обкоммæ дæр бацæуин æмæ сын ныллæгъс- 
тæ кæнин: «Æз — уæ мад, уæ фыды уазæг, æртæ азы йеддæмæ 
мæ кусын нал хъæуы æмæ мæ директорæй сæвæрут. Ныр куы нæ 
суон хицау, уæд — никуыуал. Ау, нæ мæ бамбардзысты? Хъуамæ 
мæ бамбарой»,— йæ хъуыдытæм æрсабыр. 
Батрадз йæ бынатæй сыстад. Рудзыиг айтыгъта. Агъуыст 
къæвдайы сæх-сæхæй айдзаг. 
— Цæмæн æй гом кæныс?! Æз уазалдзыд дæн, уый нæ зо- 
ныс?! — мæстыйæ йæ фæрсы Дзантемыр. «Цæмæй чехоткæйæ 
фæрынчын уон, æмæ мæ бынат æрцахсай, уый дæ фæнды, нæ?! 
Ницы дын дзы рауайдзæн!»— йе ’фсармы раз йæхи сраст кодта 
Дзантемыр. Ома, кæд æз мæ хицауы мæлæтмæ бæллын, уæд ды 
дæр хуыздæр нæ дæ. 
Телефоны хæтæлы тъæпп фæцыд. Батрадзы цæсгоммæ былы- 
счъил мидбылхудт бавнæлдта. 
— Нæ агъуыст æгæр æнуд у. Сыгъдæг уæлдæф æм куы нæ 
æрбауадзæм, уæд фæхуыдуг уыдзыстæм... Хæдзарыл æртиссæдз 
азы йеддæмæ нæма цæуы, афтæмæй йæ къултæ схæрог сты æмæ 
цыдæр æвзæр смаг кæныиц. 
Дзантемыр ын йе ’лхыскъ ныхас бамбæрста, фæлæ ницы 
сдзырдта. Иæ шляпæ æмæ йæ плащ йе уæлæ акодта æмæ феддæ- 
дуар. Тындзы размæ, къæвда йын йæ цæсгом æгъатырæй хойьг, 
фæлæ йæ мисхалы бæрц дæр ницæмæ дары. Иæ хицауы зæрдæ 
кæй балхæндзæн, уыцы ’хсызгондзинад æй тыхсын нæ уадзы. Ав- 
тобусмæ схызт. Адæмы ’хсæн æлхъывдæй лæууы. Афтæ ’йæм кæ- 
сы, цыма машинæ йæ мидбынаты змæлы æмæ никуыдæм ахæццæ 
уыдзæн, цыма Сæхмæрзамæ æндæр исчи фæразæй уыдзæн æмæ 
йын йæ прополис нал бакомдзæн. Автобус æрлæууыд, Дзантемыр 
зæхмæ æргæпп кодта, уынджы цæхгæрмæ фæраст. Згъорæгау 
кæны сæхимæ. Агъуысты фæмидæг. Дуары сæрмæ уæлвæйнæгæй 
334 

тыхтон æриста. Фæстæмæ йæ сæвæрдта. Рæбындæр агуры. Ни- 
куы æмæ ницы. 
— Ацы хæйрæджджын исты куы бафснайа, уæд æй смудаг 
куыдз дæр нал ссардзæн! —хæцы йе ’фсинимæ. Мидæггаг уатмæ 
бауад, шифанеры лагъз сгары. Адæргæй ’йæ зæрдæ бамæгуыр. 
Сынтæджы цур телефоиы хæтæлмæ фæлæбурдта. 
— Алло, чи дæ?! Замирæтмæ-ма мын бадзур, дæ хорзæхæй!— 
тсъæр кæны тыхстхуызæй. Æнхъæлмæ кæсы. Рæстæг ыл ныд- 
даргъ. 
— Алло! — хъуысы йæм йæ усы хъæлæс. 
— Замирæт, уыцы прополис кæм батъыстай, хуыцауы хаты- 
рæй? 
— Цавæр прополис? А-а-а, æмæ йæ æз раджы куы радтон. 
— Кæмæн æй радтай? — саст хъæлæсæй йæ фæрсы Дзанте- 
мыр. Иæ зæрдæ æгæрон мæтæй айдзаг. 
— Ме ’фсымæр æй йе ’мбалæн ахаста. Кæд дæ, зæгъын, нæ 
хьæуы... 
— Нæ хъæуы, нæ хъæуы! Тæхуды иу хатт дæ митæй дæр 
адæймаджы зæрдæ куы барухс уаид! —Дзантемыр телефокы хæ- 
тæл æрæвæрдта. Бандоныл æрбадт. Хъуыдыты аныгъуылд. Иæ- 
химидæг йæ зонгæтыл зилы. Иæ фæдджитæй дон паркет пъолмæ 
тæдзы. Прополис куы нæ ссара æмæ #æ хицауы куы фæсайа, 
уый тæссæй йæ буары хид фемæхст. Телефоны хæтæл та систа. 
— Алло, Тасолтан дæ? 
— Уый дæн. 
— Гъемæ, дæ бон хорз. 
— Æгас цу. 
— Иу стыр курдиат мæм ис æмæ мын «нагъ» ма зæгъ. 
— Уагæр циу? 
— Прополис мæ тынг æхсызгон хъæуы. 
— Мæ мард фен, иу галаган дæр мæм нæй. Æмæ дæ афтæ 
æхсызгонæй цæмæн хъæуы? 
«Кæд дæм нæй, уæд ма мæ хынцфарст та цы кæныс?!» — 
æрбамæсты йæм Дзантемыр. Æвæндонæй йын дзуапп дæтты. 
Ныхас ныхасы къахы. Тасолтаи дардыл дзуры, Дзантемыр ын 
быхсы. 
— Ме ’рдхæрдтæй кæмæдæр уыдис, фæлæ мæ ферох. Иу 
чысыл ма мæм банхъæлмæ кæс, æз ныртæккæ... Дзантемырæн 
йæ ныфс асаст. Сæхмæрзайы раз йæхи куыд сраст кæндзæн, 
уыцы ’фсон агуры. Иæ збнд дæр фыддæрагæн ницыуал кæрды. 
— Алло,— хъуысы йæм Тасолтаны райдзаст хъæлæс. 
— Ссардтай? — цымыдисæй йæ фæрсы Дзантемыр. 
— Бæгуыдæр ссардтон. Уæдæ исчи дæу хуызæн æгуыдзæг 
у...— сæрыстырæй дзуры Тасолтан. Адрис ын амоны. Дзанте- 
335 

мыр фыр цинæй телефоны хæтæл сынтæгыл æрæппæрста, дуар 
йæ сæрыл ахаста, уынджы такси фæурæдта æмæ йæ хæрзгæ- 
нæгмæ балæууыд. Прополис стыр хæзнайау фæхæссы йæ хицау- 
мæ. Иæ цæстытæ æхсызгон æрттывд кæнынц. Зæрдæ риуы гуы- 
дыр хойы. Иæ амонæн æнгуылдзæй дуары тарвазыл фидаргонд 
джыбымæ бавнæлдта. Музыкæйау æм рæсугъд мыртæ рай- 
хъуыст. Иæ цæстытыл уайы, Сæхмæрза йын йæ лæварыл куыд 
бацин кæндзæн, уый. Прополис куыд зынæй ссардта, уый йын 
хъазгæмхасæнты радзурдзæн: уымæй йыл тынгдæр кæй ничи 
тыхсы, уый хъуамæ зона... 
Дуар байгом. Иæ размæ лæууы æрыгон хæрзконд сылгой- 
маг. 
— Дæ бон хорз, Заремæ Астемировна,— козбаумидбылхудт 
йæ цæсгомыл ахъазыд Дзантемырæн, йæ сæрæй йын акуыв- 
та. 
— Æгас цу. Мидæмæ рахиз. 
Лæджы цæсгом фенкъардхуыз. Фысымы тæфæрфæсгæнæгау 
саст хъæлæсæй фæрсы: 
— Сæхмæрза Гацырович куыд у? 
— Саг-сæгуыты хуызæн. Уæртæ йæ диссертацийыл кусы,— 
сæрыстырæй йын дзуапп дæтты ус, ома, æнахуыргонд хицау 
уын. нæй.— Уæртæ лæг, мæнæ дæм уазæг æрбацыд,— йæ моймæ 
бадзырдта сылгоймаг æмæ, йæ хæрзконд уæнгтæй хъазгæ, цæл- 
гæнæнмæ бацыд. Дзантемыр йæ фæдыл цыбæлхуызæй акаст, 
стæй агъуысты дуарыл хъавгæ бахæцыд. 
— Цæуын дæм æмбæлы, Сæхмæрза Гацырович? — къуыз- 
гæйæ фæрсы йæ хицауы. 
— Æмбæлы, æмбæлы,— Сæхмæрза йæ фыссын фæуагъта 
æмæ цинхуызæй фестад, фæлæ Дзантемыры куы ауыдта, уæд 
йæ бæзджын æрфгуытæ æрбалхынцъ сты, йæ фæтæн сырх цæс- 
гом фæтар. 
«Заремæйы хуызæн рæсугъд сылгоймаг ацы хæмхудджын 
æнæхсæст лæгмæ хорзæй цы ссардта цымæ? Бульдог у æмæ 
бульдог»,— æваст февзæрд уазæджы сæры. 
— Мæнæ ма, зæгъын, мæ гæххæттытæ бабиноныг кæнон. 
Мыййаг, мæ рынчындоны куы сæвæрой...— йæхи растгæнæгау 
дзуры Сæхмæрза. Дзантемырмæ афтæ кæсы, цыма йæ давгæйæ 
æрцахста, æмæ ныфсæрмы. Иæ тыхтон цы фæкæна, уый нæ 
зоны. 
— Цы хур, цы къæвда дæ æрбахаста ацафон? — фæрсы йæ 
Сæхмæрза. Дзантемыр æм дисгæнгæ кæсы, ома хынджылæг мæ 
кæныс æви? 
— Мæнæ дын прополис æрбахастон... 
— Æмæ дзы цы?..— А-а-а, прополис,— æваст йæ зæрдыл 
336 

æрбалæууыд фысымæн.— Мæ гæххæттытимæ архайдтон æмæ... 
Азтæ, азтæ.. срохзæрдæ дæн. 
Дзантемыр йæ тыхтон стъолы кæрон æрæвæрдта. Иæ цæсты 
кæронæй ацахста Сæхмæрзайы фыстытæ. «Æ-æ-æ, гæды-гадздза, 
рынчынæфсон скодта æмæ куысты рæстæг йæхицæн диссертаци 
фыссы». 
— Дæхи цы тыхсын кодтай? — хъуысы йæм директоры хъæ- 
лæс. 
— Исты дын феххуыс уæд, æндæр мæнæн ницы у... 
— Æрбад, дæ хорзæхæй, нæхимæ истæмæйты фæкæсæм. 
— Нæ, нæ! Нæ мæ æвдæлы: куыстæй мæ хъуырмæ дæн,— 
йæ сæр «нагъ», зæгъгæ, батылдта Дзантемыр æмæ дуары ’рдæм 
йæхи айста. 
— Уанцон нæ дæ.... Искуыдæр ма афтæ уыди. Нæ кæрдзын- 
дæттондзинадæй ма куы стæм сæрыстыр... 
— Хуыцау уын бирæ раттæд, Сæхмæрза Гацырович. Æз 
æхсгæ уад æрбакодтон. Тынг æнæвдæлон дæн. 
— Уæд та лæугæйæ... Фæйнæ сыкъайы... 
— Куысты рæстæг иу хуыпп дæр — нæ. 
— Хорз уæдæ, нал дæ уромын. 
— Дæхи зæрдæйы фæндиаг у, Сæхмæрза Гацырович. «Æмæ 
дæ хуыцау куыстмæ мауал рауадзæд!» 
— Бузныг, бузныг. Фæндараст. 
Дзантемыр уынгмæ ахызт. Иæхимæ ныры хуызæн æгад ни- 
куыма æркаст. Ахæм æдылыйы бынаты баззайдзæн, уый йæ фæ- 
сонæрхæджы дæр никуы æрцыд... 
Цæмæдæр гæсгæ йæ зæрдыл æрбалæууыд Батрадзы былыс- 
чъил цæстæнгас. «Сæхмæрза та рынчын нæу, уый зыдта, æвæц- 
цæгæн, æмæ мыл æргомæй худтис. Фæлæууæд, хъуымыздзых,. 
æз ын йæ удæй схъаздзынæн!» — æртхъирæн æм кæны йæхины- 
мæр. 
АРВÆЙ ДУР ÆРХАУД... 
.Цæ, мæ хур, нæ, ссæдз боны дзы ’рхафтон >æмæ æгъгъæд у1 
* " Мæ фæздзармæй мæ куы ласай, уæддæр дын нал акомдзы- 
нæн. Ай мæ уд у, æмæ мæ нæ фæнды. Хуыцау, зæхх — æвди- 
сæн, дæ балцæг мæ æппындæр ницæмæн хъуыди. Авд æмæ 
ссæдз азы дæргъы дæ къах-къух дæр ма сриссæд, афтæмæй дæ 
курортмæ хъиладзагъдæй сурæд, цыма тыхбегара у. Даё фæл- 
лад, дам, суадз. Уæд æй æз нæ зонын, цы мæ кæнын хъæуы, 
уый? Мæнæн мæ фæллад дæ цуры ссæуы ’рмæст. Афтæ зæрдæ- 
худтæй тæрсгæйæ, æндæр... Куы нæ дæм байхъуыстаин, уæдта 
22 Цомар-йты Изæтбег 
337 

’мæ гæркъайы хуынчъы аластаис»,— йæ усимæ хæцы Майрæм. 
Цæй хæст æмæ цæй цыдæр, йæхинымæр æй нымæтын ехсæй нæ- 
мы. Бæлццон æдзæрæг быдыры доны хуыпмæ йæ былыцъæрттæ 
куы хæра, уыйау ын бæллы йæ уындмæ. 
«Сар мын дæ сæр кæны, мæ хъæбысæй дæ нал æруадздзы- 
нæн»,— рæвдаугæ хъæлæсæй йæм æртхъирæн кæны Майрæм. 
Иæ саулагъз тымбыл цæсгом фæлмæн мидбылхудтæй бæлвырд 
фæаивдæр. Стыр сау цæстытыл зæрдæнцойгæнæн ныв уайы... 
Къæбæлдзыгсæр лæппу, кæлкæлгæнгæйæ, уынгмæ разгъорд- 
та. Æрыгон гуырвидауц сылгоймаг — йæ фæдыл. Иæ цонгæй йæ 
рацахста, хæрдмæ йæ фелвæста, батæ йын кæны. Сывæллон йæ 
къæхтæ тилы. Æрæджиау йæ мады хъæбысы ныссабыр... 
Майрæм йæ цыдыл бафтыдта. Афтæ йæм кæсы, цыма, чы- 
сыл куы афæстиат уа, уæд йæ уарзон бинонты сæхимæ нал 
баййафдзæн, æмæ горæты ’рдæм згъорæгау кæны. 
«Æнæбайрайгæ фæуæд уый дæр, кæд æрдæгфæндагыл ме 
^намондæн нæ асаст...» — хæцы, санаторийæ йæ цы автобус ра- 
ласта, уыимæ. Æрдæгсалд чъизи асфальтыл размæ тындзы. Ин- 
нæ бæлццæттæ йæ фæдыл ныххал сты. Рæстæгæй-рæстæгмæ сæ 
иувæрсты рог машинæ æрбасыффытт ласы. Майрæм йæ къух 
<5æргæ фæхъил кæны, фæлæ йæм шофыр цæсты зулæй дæр нæ 
ракæсы. 
«Ницы кæны, æз дæр рæхджы «Жигули» балхæндзынæн, 
æмæ-иу уæд’мæ дæлеты рауайут»! — æртхъирæнгæнæгау дзуры 
лæппулæг. 
Цæгатæй уазал ирдгæ æрбаулæфыд. Майрæмæн йæ сау бæз- 
джын сæры хъуынтæ йæ фæтæн ныхмæ æрхаудысты. Рахиз къу- 
хы ’нгуылдзтæй сæ фæстæмæ сфаста. Иæ тæнæг фæныкхуыз 
палтойы тæрттæ фæйнæрдæм ныххæлиу сты. Морæ пинджачы 
тæрттыл бинаг цæппæр куы нæ хæцид, уæд уыдон дæр æхсыз- 
гонæй фегом уаиккой. Майрæм хъæумæ куыд хæстæгдæр кæны, 
афтæ йæ циныл цин æфты. Ссæдз боны йын йæ зæрдæ цы æбæ- 
рæгдзинад æхсыдта, уымæн йæ фæд дæр нал баззад. 
«Тимурик, дæ уындмæ куыд бæллыдтæн, уый зоныс? Хуымæ- 
тæг ныхæстæй йын зæгъæн нæй»,— дзуры йæхинымæр Майрæм. 
«Папæ, уæ папæ, æз демæ хуыссын»,— хъуысы йæм Тимуры 
цъæхснаг хъæлæс. 
«Рауай, рауай, мæ дзæцц». 
Ногнад сывæллон йæ мады къухтæй йæхи атыдта æмæ æр- 
дæгсæрфтытæй йæ фыды хуыссæнмæ ныййарц. 
«Фæлæуу, æгæнон, дæ сæр хуылыдз у нырма,— йæ фæдыл 
худæнбылæй кæсы сæрыстыр сылгоймаг. Майрæм æхсызгонæй 
æнкъары йæ сабийы чысыл буары хъарм. «Æхсæв-бонмæ йе 
уæлæ æмбæрзт нæ уадзы. Иæ гыццыл къæхтæ стилы, æмæ та 
-338 

хъæццул иуварс ахауы. Иудадзыг æй æмбæрзын кæй хъæуы„ 
уый дæр æхсызгон у лæгæн. 
«Зæххыл, æвæццæгæн, хи хъæбулæй адджындæр ницы ис,— 
дзуры йæм арф кæцæйдæр йæ мидхъæлæс— Азæ ма мын ахæм 
фырыхъулы хуызæн лæппу куы ныййарид. Кæд хуыцауы фæн- 
да...» — Иæ хъуыды кæронмæ нал ахæццæ. Иæ цæсгом фæтар. 
«Мæ зæрдæ та туаг агурын райдыдта»,— мысы Азæйы ны- 
хæстæ. Афтæ йæ сдзырдта, цыма йын æнæнхъæлæджы схауд. 
«Цæмæн цымæ»? — хъазгæмхасæн æй фæрсы Майрæм, йæ- 
хицæн фыр цинæй йæ зæрдæйы гуыпп-гуыпп ссыди. 
«Дæу аххосæй...» 
«Æцæг?!» — йæ цины хъæр нал баурæдта лæг. 
«Дзæгъæлы ма цин кæ. Нырма нæ дыккаг сывæллон нæма 
хъæуы. Тимурик уал байрæза». 
Майрæмы нæ фæнды, йæ усы цур йæ хъуыры цъар куыд 
ивæзта, фæлæ уый къæрттæй цъула куыд нæ аппæрста, уыцы 
’Еирхъау хабармæ здæхын. Нæй — дурæй хъæбæрдæр. 
«Ма тæрс, нырма нын бирæ сывæллæттæ уыдзæн. Дæу хуы- 
зæн цæргæс...» Уыцы æгæр æргом ныхас дæр йæ зæрдæмæ нæ 
фæцыд, фæлæ йæ нæлгоймаджы сæрыстырдзинад æлхъивæнæй 
феуæгъд. 
— Цыфæндыйæ дæр ма мын хъуамæ иу фырт ныййара,— 
йæхи æрсабыр кæнынæн хъæрæй дзуры Майрæм.— Ацы хатт 
æй дохтыртæм иал ауадздзынæн. Иæ фæнд куы тæра, уæд та 
мæхи хицæнгæнæг скæндзынæн. 
Майрæм йæ ныхæстæй фæтарст. «Куы фæтæргай уа, уæд... 
Нæ, нæ! Азæимæ ахицæн уæвыны бæсты ингæнмæ мæхи къахæй 
ныххиздзынæн. Уæвгæ кæдæм цæуы? Иæхæдæг дæр мыл тынг 
æнувыд куы у,— цыма искæй цур йæхи раст кæны, уыйау дзу- 
ры Майрæм.— Иу къахдзæф дæр мæ иуварс нæ цæуы. Фабрик- 
мæ дæр — иумæ, уырдыгæй нæхимæ дæр — иумæ. Сменæйы 
мастер дæр уый руаджы сдæн, æндæр ма афонмæ хуыйæн ма- 
шинæтæ цалцæг кæнин...» 
Майрæм ресторанмæ бахæццæ æмæ бæстастæу æнцад лæу- 
уы. «Уæд та уал мæ хæдзармæ бакæсин?» — фæрсы йæхи. Иæ 
зæрдæ дыууæ дихы фæци. Иу дзы горæтмæ тырны, иннæ — 
хъæумæ. «Кæд ын йæ дуæрттæ исчи басаста, уæд та? Æхсгæ 
уад æм бакæн, фен æй æмæ фæстæмæ фездæх, артмæ дæ куы 
ничи дары». 
Майрæм фæстæрдæм акаст. Иæ цæст автобусыл куы нæ æр- 
хæцыд, уæд хъæумæ йæ ных сарæзта. Ам дæр ын хæдзар кæй 
ис, уымæй хуымæтæджы сæрыстыр у. Сæрд-сæрды дæргъы дзы 
йæ фæллад фæуагъта. Азæимæ цæхæрадоны куыстой. Тимур 
та цъæх нæууыл хъазыд. 
339 

«Кауы рæбынæй пысыратæ сæ сæртæ куы сдарой, уæд та 
ардæм нæхи райсдзыстæм. Хæмпæлгæрдæг халамæрзæнæй иу 
ранмæ æрбахаф, арт ыл бандзар æмæ æууæрцъытæ кæн — уы- 
мæй ма хуыздæр цы уа! Ды дæр сæ бирæ уарзыс, нæ?» — æваст 
йæ хъуыдытæ аздæхтысты йæ фыртмæ. Иæ цæстытыл уайы, йæ 
ус æмæ йæ лæппуимæ æууæрцъытæ куыд хордтой, уый. Уынгæй 
сæм æрбайхъуыст машинæйы уасын. «Уый Астемыр у!» — ныц- 
цин кодта Азæ. Майрæмæн дæр æхсызгон уыд йæ хæрзгæнæ- 
джы ’рбацыд. Тимуры йæ хъæбысмæ фелвæста æмæ уьгагмæ 
рауад. Астемыр — бæрзонд галгуыр лæгуыисæр лæг йæ урс 
«Волгæ»-йæ, мидбылхудгæ, рахызт, сывæллоны къухы шоколад 
къафетт фæсагъта, машинæйæ фæлмæи дзидзайы къуылдых рай- 
ста æмæ йæхи хæдзармæ цæуæгау кæртмæ барджын хызт ба- 
кодта. 
«Иа, мæ хо, рæвдз февнал æмæ нæм истæмæйты фæкæс!» — 
бардзырд дæттæгау дзуры Азæмæ. 
«Хорз цæрæм, æвæдза. Астемыры хуызæн кайысимæ нæ фе- 
сæфдзынæн. Фабричы директорæн йæ бон бирæ у. Мæ дзыхæй 
цы схауы, уый йын Азæ йæ хъусы бацæгъды æмæ нымæтын ех- 
сæй æркъуырæгау уайтагъд мæ цуры февзæры»,— æнцойдæт- 
тæг хъуыдытæм æнахуыр æхсызгондзинад хæлиу кæны Майрæ- 
мы буарыл. 
«Æз Азæйæн мæ уд дæр нæ бавгъау кæндзынæн, уымæн 
æмæ мах тынг хæстæг æрвадæлтæ стæм,— хъуысы йæм Асте- 
мыры бæзджын хъæлæс. — Уæдæмæ-ма бавдæлут, æмæ хъæуы 
уæхицæн хæдзар саразут». 
«Мах авналæнтимæ...» — сцæйдзырдта Майрæм, фæлæ йын 
фабричы директор йæ ныхас æрдæгыл фескъуыдта: 
«Ууыл ма тыхс... Азæимæ уын м’æ риуыл — фæндаг». 
Изæрдалынгтæ хъæуыл æртыхстысты. Цъиуызмæлæг никуы- 
цæй зыны, æрмæст ранæй-рæттæй фосы уасын æмæ куыйты рæ- 
йын хъуысы. Чидæр суг сæтты. Кæйдæр тохынайæ фæздæг за- 
лиаг калмау хæрдмæ быры. Ам алы уынг дæр Майрæмæн зынд- 
гонд у. Бæгъæввадæй кæуылты нæ азгъордта, ахæм быиат ын 
нал баззад. Алы къуымæй дæр æм циндзинад ивылы. Уæртæ 
уыцы фисыныл галиуырдæм куы фæзилид, уæд комкоммæ йæ 
фыды хæдзармæ бацæуид, фæлæ... Майрæмы нæ фæнды уырдæм 
цæуын. Мад æмæ фыд амардысты, биноитæ алырдæм ныххæлиу 
сты. Хистæр æфсымæр хæдзар кæмæндæр ауæй кодта æмæ Ду- 
шанбемæ афардæг... 
Майрæм йæ уæззау æнкъарæнтимæ бирæ нæ бафæстиат. 
Цард йæхионтæ домы. 
«Хуыцауæй разы, ныр мын дзы агуыридурæй амад хæдзар 
340 

ис. Горæты та — дыууæуатон фатер. Иууылдæр — Астемыры 
•фæрцы. Мæ амæлæты бонмæ дзы хæсджын уыдзынæн». 
Хъуыдыгæнгæ, йæ кæрты дуармæ бахæццæ. Æрмæст йæ 
уынд дæр ын стыр æхсызгондзинад дæтты. 
«Хи, хи, йæ мард макуы фесæфа. Хионæн дзы ’мбал нæй». 
Дуарыл бахæцыд. Æхгæд. 
«Ссадз боны йеддæмæ æддæ нæ фæдæ, афтæмæй дæ йæ 
гом кæнын дæр ферох. Дæллаг кæрон даргъ хъилыл цæхæра- 
доны ’рдæм ахæцын хъæуы, гормон»,— æфхæры йæхи. Цалдæр 
къахдзæфы, æмæ цæджындзæй къулы астæу нарæг хуынчъы йæ 
къух фæцавта. 
«Хъил уым куы нæ ис, уæд...» — йæ хъуыдытæ йын фес- 
къуыдта урс «Волгæ». Кæрты бæстастæу æнхъæлмæгæсæджы 
члæуд кæны. «Ау, ацафои Астемыры машинæ мæ кæрты цы 
агуры? — батыхст йæхинымæр Майрæм.— Æвæццæгæн, Азæ го- 
рæтмæ картæфтæ ласы»,— фæнды йæ йæхи æрсабыр кæнын, 
фæлæ цыдæр къуыбылой йæ хъуырмæ фæтулы. Сисы сæрты 
кæртмæ бахызт. 
«Цымæ агъуысты цырагъ цæуыннæ судзы? Кæд Азæ ныккæн- 
ды ис». 
Иæ хъус уыцырдæм дары. Никуы æмæ ницы. Цæуылдæр 
гуырысхо кæны, фæлæ цæуыл, уый адæргæй йæхæдæг дæр нæ 
хаты. Хæдзары сæрмæ скаст. Дурæвзалыйы сау фæздæг хæрд- 
мæ бырсы, цыма арвы тыгъдад йæ чъизи къухтæй сахорынмæ 
хъавы. 
«Арт кæнын та дзы цæмæн хъуыд? Зымæгон ам кæмæн цы 
куыст и?» — йæ буар уазал хидæй ауымæл. 
«Мæ буц сиахс, дæ хæдзармæ дын дурæвзалы баластон, æмæ 
йæ куы фенай, уæд-иу хъæрæй бæстæ дæ сæрыл ма сис»,— мы- 
сы Астемыры хъазгæмхасæн иыхас. 
«Æмæ нæ цæмæн хъæуы? Ома хъæугæ та... фæлæ...» — 
стыхст Майрæм. 
«Сымах нæ хъæуы, фæлæ мæн,— йæ цæст æм æрныкъуылд- 
та фабричы директор.— Дзæбæх сылгоймагимæ абадын зымæ- 
гон дæр гуыбынниз нæу...» 
«А-а-а, хæйрæджыты фæтдзæгъдæн, уæдæ ду дæ, ды?» — æр- 
сабыр Майрæм. Чысыл раздæр йæ зæрдæйы къуымы цы дызæр- 
дыджы хал фæфидар, уый аскъуыд. Лæппулæг йæ мидбылты 
бахудт. Ие уæхсчытæй уæззау уаргъ ахауд. Фæнды йæ фыр æх- 
сызгонæй йæ хъæлæсы дзаг ныхъхъæр кæнын, кæрты къуымты 
азгъорын, фæлæ йæхиуыл ныххæцыд. 
«Дæхи хæдзар у æмæ—табуафси. Цы хорз у, мæн дæр го- 
рæтмæ аласдзынæ». Цæхæрадонмæ ахызт, фæстæмæ æрбаздæхт. 
Рæстæг ыл адаргъ. Иæхи цы фæкæна, уый нæ зоны. Иæ зæр- 
341 

дæмæ та сабыргай цавæрдæр дызæрдыг бахъуызыд. Иæхицæй 
йæ тæры, фæлæ уый æгъатырæй бырсы йæ риумæ, тæрсын æй 
кæны. 
«Иæ хæзгул чи у цымæ? Чифæнды дæр уæд. Æниу æз куы 
уаин директор... Уæд цы? Ницы. Азæйы фæсайын мæ бон нæ ба- 
уид. Цы цæсгом ма йæм равдисин? Иæхæдæг мæ цæрайæ куы 
цæры...» 
Зилы кæрты къуымты Майрæм. Бел æмæ халамæрзæн скъæ- 
ты сæвæрдта, рацыд. 
«Уæд та сæм бакæсин?» — фæрсы йæхи. Дуарыл бахæцыд 
æмæ цавддурау лæугæйæ баззад. Иæ зæнгты хъару нал и. 
Къухтæ фыр зыр-зырæй дуары хæцæнмæ дæр нал арæхсынц.- 
Пъол йæ къæхты бынæй иуварс куыд лидзы, уый æнкъары, фæ- 
лæ йæхи бауромын нæ фæразы. Иæ фæсонтæ къулыл баныхæ- 
ста. Иæ цæстытæ сынтæгæй атонын нæ комынц. Азæ хуыссы 
уæлгоммæ. Цыма æфсæрмы кæны, уыйау йæ цæсгом — къулы 
’рдæм здæхт. Иæ мыдхуыз къæбæлдзыг дзыккутæ базыл ных- 
хæлиу сты. Иæ гом риуыл Астемыры хъуынджын цонг. Лæгæн 
йæ фæтæн нард фæсонтæ æхсæвы фæлм æмбæрзы, фæлæ уæд- 
дæр урсбæрæг дарынц. Иæ тыхджын хуыр-хуыр тасмачъи лыг- 
гæнæгау буары иннæрдæм хизы. 
«Туг!» — арвæрттывдау февзæрд Мæйрæмы сæры. Стъолыл 
æрдæгхæрд хæринæгты цур цы кард и, уымæ фæлæбурдта, 
стайау дыууæ гæппæн йе ’фхæрджыты цур февзæрд. Азæйы 
зæрдæйы йæ йæ фистонмæ аскъæрдта. Сылгоймаджы удаист 
хъæрмæ Астемыр фехъал. Майрæмы къух ацахсынмæ ма, бæр- 
гæ, хъавыд, фæлæ байрæджы — уымæн дæр кард йæ риуы 
афардæг... 
Майрæм æрчъицыдта. Иæ цæстытыл æваст цы æбуалгъ ныв 
ауад, уый дзы тас бауагъта. 
«Сæ туг сын куы ныккалон, уæд ахæстонмæ бахаудзынæн, 
æмæ мæ лæппу сидзæрæй баззайдзæн. Мæ лæппу... Кæд мæн 
нæу, уæд та?» 
«Кæс-ма йæм, кæс, цæрмыстыгъд дæ куыд бакодта»,— дард 
кæцæйдæр æм хъуысы Азæйы хъæлæс. 
«Цæмæй йыл ма фæгуырысхо уон, уый тыххæй мын мæ цæ- 
стытæ æхгæдта. Тимурмæ мæ хуызæнæй мисхалы бæрц дæр ни- 
цы ис. Уый мæ хъæбул нæу! — хъæр кæиы йæхинымæр Май- 
рæм.— Цъаммар! Ды сылгоймаг нæ дæ, фæлæ усбирæгъ! Цæ- 
мæй мæ фервæзат, уый тыххæй мын дæ хæзгул балцæг самал 
кодта æмæ мын æй мæ къухты нытътъыстай. Æз та, сæлхæр, 
афтæ æнхъæлдтон, мæныл тыхсыс». 
Майрæмæн фыр мæстæй йæ цæстытæ доны разылдысты. 
«Ацы стыр дзидзайы къуылдыхмæ йæ зæрдæ куыд бахъазыд 
342 

цымæ? Цы йæм ссардта хорзæй? Хъæздыгдзинад æви... æви?... 
Сæхи æрвадæлтæ куы рахуыдтой, уæд сын сæ хиндзинад куыд 
нæ рахатыдтон? Ирон адæммæ цалдæргай мыггæгтæ æрвадиуæг 
кæнынц æмæ цæмæй хæйрæг уыдтæн. Хиндзинад... хиндзинад... 
•Сæхи хуызæн сыл хинæй рацæуын хъæуы! Фæлæ куыд?» 
Майрæм агъуысты къуымты сгарæгау йæ цæст ахаста. 
«Куыд ничи дæ базона, афтæ сæ амар. Хорз æмæ дыл, ар- 
дæм цæугæйæ, иу зонгæ дæр нæ амбæлд»,— ныхас кæны йæхи- 
имæ. 
«Астемыры ныххурх кæнин, фæлæ Азæ бæстæ йæ сæрыл сис- 
дзæн...» Адæргæй та йæ ныхыл уазал хиды цæппузыртæ фæ- 
зынд. Иæ цæстытыл уайы Тимур. Иæ гыццыл къухтæ йæм ива- 
зы. Хъæбысмæ йæ фæнды, фæлæ... 
«Мæхи дæ дзæгъæлы рæвдыдтон. Дæ мад мыл гадзрахатæй 
рацыд. Ничиуал мæ хъæуы а зæххыл æппындæр. Мæ зæрдæ 
сау æвзалы фестад,— дзуры йæ фыртмæ Майрæм.— Сау æвза- 
лы...» Уыцы дзырдтæ йын йæ цæнгты цыдæр тых бауагътой. 
«Пецы дурæвзалы куы судзы. Мæ хæдзармæ йæ мæнгардæй 
æрбаласта æмæ дзы йæ мæлæт ссарæд. Хуыцау, зæхх — æвди- 
•сæн, æз тæригъæдджын нæ дæн». 
Майрæм йæ туфлитæ раласта, йæ галиу къухæй сæ йæ риу- 
мæ нылхъывта æмæ хъæддаг гæдыйау æнæсыбырттæй пецы цур- 
мæ бацыд. Астемырæн йæ хуыр-хуыр фенцад, йæ мидбынат баз- 
мæлыд. Иæ дæндæгты хъыррыст ссыд, стæй цæф арсау уынæр- 
гъын райдыдта. «Ацы мæнгард дунейы стыр бынат æрцахстай 
æмæ дæ риуы ’мбæрц цæуыс размæ, фæлæ дæ æз де ’цæг ду- 
немæ гæвзыккæй барвитдзынæн! Фыр бухъцардæй дæ цармы 
нал цæуыс, райсоммæ та хæрæгнасау ныннæрсдзынæ! Цы бай- 
тыдтай, уый кæрдыс! Æнхъæл уыдтæ, иугæр дæ дæлбар дæн, 
уæд мæ хынджылæг кæнæн ис! Нæ, мæ лымæнлæггаг! Ныммæл 
куыдзау!» — хæцы йæ усы хæзгулимæ Майрæм. Иæ къух то- 
хына æхгæнæнмæ сивæзта, бахæцынмæ йыл хъавы, фæлæ йæ 
ныфс нæ хæссы. «Хъæуы цæрджытæй дæ цæсты зулæй дæр ма- 
чи ацахстаид, уымæн уæвæн нæй. Дæхиуыл фæхæц, науæд до- 
ны къусы сæфт фæкæндзынæ. Æгонгæй, никæи бон дын у тæр- 
хон рахæссын. Дæ намыс хъахъхъæныс. Бахæц ыл, æмæ дæ фы- 
дызнæгтæ фæхуыдуг уой! Тæппуд, бахæц ыл! Бахæц ыл, цæмæ 
ма кæсыс, хæлиудзых?! Уæдæмæ, гæвзыкк дæ, гæвзыкк! Дæ ус 
дæр дæ хъазæнхъул уымæн сарæзта»,— уайдзæф кæны йæхицæн. 
«Иу чысыл-ма бахъæц, ме ’фсымæр, а дыууæ боны цехы хи- 
цауы пенсийы арвитдзынæн æмæ йæ бæсты кусын райдайдзы- 
нæ. Институт каст куы фæуай, уæд та дын — сæйраг инжене- 
ры бынат»,— йæ хъусты зæлынц директоры æнцойдæттæг ны- 
хæстæ. 
313 

«Ныммар æй: дæ зæрдæ дын æлхæны. Ау, ахæм аслам дæ> 
Дæ усæй дын хынджылæг кæны, адæмы цæсты дæ æфтауы, йæ- 
фырты йын хæссыс»... 
«Нæ, нæ, Тимур мæхи лæппу у! Мæ тугæй кæй равзæрд, уый 
йе уæнгты кондыл бæлвырд зыны!» — нæхи сабыр кæны Май- 
рæм. Иæ мидхъуырдухæнæй сфæлмæныд. Чысыл раздæр йæ 
риуы цы æгæрон маст схæлбурцъ кодта, уымæн йæ тых фæсаст, 
судзгæ хур мигъты аууон куы фæуа, уыйау. 
Азæ хуыссæны базмæлыд, Астемыры цонг йæ риуæй айста 
æмæ йе ’ргом пецы ’рдæм раздæхта. Майрæм æм æдзынæг кæ- 
сы. 
«Ме ’ууæнк мын цæмæн бахордтай? Хуыцаумæ кувæгау дæм 
куы куывтон, уæд цæй æгъатыр разындтæ? Куыд ма цæрон 
дарддæр?» — фæрсы йæ усы йæхинымæр. 
«Фыр диссагæй ма дæхи дæр сайын райдыдтай. Æнæ уый 
æххуысæй размæ нæ рацæудзынæ — æмæ йыл ауæрдыс»,— мæ- 
стæй йæ мары йæ мидхъæлæс. 
«Адоны цур раст хъуыдымæ æрцæуын мæ бон нæ бауыдзæн,. 
цон кæртмæ»,— дзуры йæхицæн Майрæм. Пецæй фæхицæн. Иæ 
зæнгты хъару нæй, сæ зыр-зыр не ’нцайы. Тыххæйты дуары цур- 
мæ бацыд. . 
«А-а, фæлидзыс, тæппуд! Ды йæ фыццаг уысм дæр зыдтай^ 
сæ амарынмæ дæ ныфс кæй нæ бахæсдзынæ, уый, фæлæ ма дæ- 
хицæй тыхлæг арæзтай. Сæ дыууæ дæр дæ хъæугæ кæнынц, 
нæ? — худы йæхиуыл Майрæм. Иæ маст йæ риуы цæджджина- 
гау фыцы æмæ йæ хæрдмæ нæ уадзы. Афтæмæй куы ацæуа, 
уæд йæхицæй йе сæфт фендзæн. Иæ цард ын ад нал скæндзæн 
æмæ йæ бонтæ æрхæндæгæй æрвитдзæн. Зæххы цъарыл уалло- 
нау хилдзæн, Астемыр та йæм уæле дæлæмæ кæсдзæн æмæ 
йыл былысчъилæй худдзæн. Нæ, фæлтау Майрæм цыфæнды знаг- 
гад дæр ракæндзæн. Адæймаг дунемæ иу хатт равзæры, æмæ 
йын æрдзæй цы цæрæнбон лæвæрд и, уый хъуамæ сæрыстырæй 
ацæра. Хуыцау, зæхх — æвдисæн, Майрæм аххосджын нæу. 
Уæртæ йæ сынтæджы цы дыууæ æиаккаджы хуыссы, уыдон æй 
бафхæрдтой, æмæ сæ хъуамæ йæ маст райса. 
Цæмæй та, йæ усмæ кæсгæйæ, йæ зæрдæ ма фæтаса, уый 
тыххæй сæм йæ чъылдым раздæхта, пецмæ сабыргай бацыд, 
тохына æхгæнæныл бахæцыд æмæ йæ къахфындзтыл кæртмæ 
ахызт. Иæ зæрдæйы гуыпп-гуыпп æй тухæнæй мары, йæ хид йæ 
буарыл лæсæнтæ кæны, афтæмæй йе ’нæуынон бынатæй лидзы... 

ЦÆСТЫЛУАЙГÆ НЫВ 
Дзирæт адæргæй Ирбеджы цоыгыл ныззæгæл, цыма йын æр- 
байсæфынæй тæрсы. 
«Гормойнаг, дæ сæры зонд фæцыд æви кæдæм цæуыс? Аз- 
дæх фæстæмæ, науæд дыл ам искæй цæст куы ’рхæца, уæд дæ 
•фæндырты сцæгъддзæн»,— уайдзæф кæны йæхицæн. Фæнды йæ 
алидзын, фæлæ йæ цавæрдæр æнауæрдон тых лæппуйæ нæ уа- 
дзы. Тæсмæл сæгуытау æм йæхи нылхъывта, талынггомау тыргъ- 
мæ йæ фæдыл, хъуызгæ, бахызт. Ирбег йæ хæлафы дзыппы 
лыстæг æхцаты ’хсæн цыдæр агуры. 
— Рæвдздæр, исчи нæ æрбаййафдзæн,— тыхстхуызæй дзуры 
Дзирæт. 
— Æнæбайрайгæйы дæгъæл фæци, нал та йæ арын! — мæ- 
стыйæ йын дзуапп дæтты Ирбег. Галиу къух йæ хæлафы иниæ 
дзыппы фæтъыста, тагъд-тагъд æй сгары. 
Дзирæтыл рæстæг ныддаргъ. Иæхимидæг стыхст. Афтæ йæм 
тсæсы, цыма æцæгæлон тыргъы æнусæй фылдæр хиты, цыма 
уæртæ фæныкхуыз къулыл цыртыты æндæргтау цы тарбын ду- 
æрттæ зынынц, уыдоны зыхъхъыртæй йæ æбæрæг цæстытæ 
хъахъхъæнынц. 
— Хуыцауæй разы,— æрæджиау сдзырдта Ирбег. Дæгъæлы 
дзыгъал-мыгъул райхъуыст, англисаг гуыдыры дыууæ къæппы 
сылгоймаджы хъусты æрвнæрæгау азæлыдысты, æваст фæгæ- 
мæл, йæ зæрдæ хъуытазы æвзагау риуы гуыдыр ныххоста. 
Къухтæ лæппуйы цонгæй феуæгъд сты. Дзирæт йæхи иуварс 
гппæрста. Иæ алфамблай афæлгæсыд. Иæ амондæн, рухсы 
цъыртт иикуыцæй кæлы. Амондæн... Уастæн, амæндта* арязæ- 
гæм иы загъдæуа... 
Дуары хъинц фæцыд. Дзирæт æрчъицыдта. Æваст ыл ха- 
лæттау цы сау хъуыдытæ æртыхстысты, уыдон фæпырх сты. 
Агъуыстæй йæм цыдæр дзæбæх тæф ракалд. Курага куы фæбур- 
бын вæййы, уæд ма уый фæкæны ахæм адджын тæф... 
— Мидæмæ ахиз,— хъуысы йæм лæппуйы рæвдаугæ хъæлæс. 
Агъуысты фæмидæг. Нæлгуист аргъонахъхъæй куы фæтæрсы, 
уæд ма уый дæр кæрты дуар йæ сæрыл афтæ бахæссы. Сатæг 
къулыл йæ тæвд фæсонтæ авæрдта. Иæ буары цыдæр æхсызгон- 
дзинад ахъардта, хурæй скъуыдтæ зæххыл фæлмæн къæвда куы 
рауара, уыйау. Иæ къухæй йæ риуыл фæхæцыд, йæ зæрдæйы 
гуыпп.-гуыпмæ хъускныл фæци... 
Афтид хæдзармæ гом рудзынгæй кæлы электрои цырагъы 
мынæг рухс æмæ дзы æнахуыр зæрдæхъыдзыгæнæг сусæгдзи- 
иад ивылы, æхсызгондзинад æмæ катай хæссы, уазæджы зæр- 
345 

дæмæ. Дуары хъинц æмæ гуыдыры къæрцц баиу сты. Ирбеджы 
къух урс къулыл сау пластмассæ æргъæвæнмæ хæлуарæгау са- 
быргай фæхъуызы. Дзирæт æм фæлæбурдта... 
— Ма йæ ссудз, исчи нæ фендзæн,— сдзырдта тарстхуызæй, 
гом рудзынгмæ йын йæ сæрæй ацамыдта. Ирбег рудзынджы 
’рдæм йе ’ргом аздæхта, стæй сылгоймагмæ хæстæгдæр балæу- 
уыд. Кæд ын уый йæ цæсгом бæлвырд нæ уыдта, уæддæр ын 
йæ мидбылхудт банкъардта. Хуымæтæджы ’хсызгон ын вæййы, 
куы йæм бахуды, уæд. Низæфхæрд буар æндыснæгæй куы фе- 
уæгъд уа, уыйау йæ зынтæ æрбайсæфынц, цæрын та йæ æрфæн- 
ды, адæмы ’хсæн æй йæ хъæбысы куы фелваса æмæ йæ зæхмæ 
куы нал æруадза, уымæйстæрсы. Цæмæдæр гæсгæ- йæм афтæ- 
фæкæсы, цыма æмбисонды фын уыны, цыма ныртæккæ фехъал 
уыдзæн, æмæ фын æхсæрдзæны дзæнхъахуыз лыстæг æртæхтау 
базгъæлæнтæ уыдзæн. Æмæ йæ зæрдæ бамæгуыр вæййы. 
«Цæй тынг тæрсыс? Æз искæмæй афтæ куы стъæлфин, уæд 
мæ цыфæнды тыхджын уарзондзинад дæр мæ хæдзарæй нæ ра- 
кæнид. Зæронд лæгау мæ къонайы бадин»,— нæлгоймаджы 
дзыхæй уыцы ’фхæрæн ныхæстæ сцæйхаудтой, фæлæ сæ йæ бы- 
лалгъыл ацахста. Куы йæм фæхъыг уа. Сылгоймаг тæргайгæ- 
наг у. Туджджыны цæстæй йæм акæсдзæн. Знæт галау ныффут- 
тытæ кæндзæн æмæ дуар йæ сæрыл ахæсдзæн. Фæстагмæ йæхæ- 
дæг сагъæссаг кæй фæуыдзæн, йæхи та йæ судзгæ цæссыгтæй 
кæй æхсдзæн, уый йæ фæсонæрхæджы дæр нал æрцæудзæн. 
— Ам цы лæууыс? Мидæгдæр ахиз. Æви кæй æрбацыдтæ,. 
ууыл фæсмон кæныс? — лæппуйæн йæ ныхасыл фæбæрæг: мæ- 
ты бахаудта. 
— Нæ, нæ, фæсмон нæ,— æрсабыр кæныимæ йæ хъавы Дзи- 
рæт. Ацы уысммæ бирæ куы фæбæллыд. Æхсæз мæйы дæргъы 
йæ сæры магъзы цыхуызон хъуыды нæ сæвзæрд! Тухæнæй йæ 
фæмардтой. Иæхицæй сæ цыфыддæр знæгтау сырдта, фæлæ уы- 
дон иуæй иннæ къæйиыхдæр, иуæй иннæ æгъатырдæрæй йæ 
сæрмæ хылдысты æмæ хылдысты. Бонæй ма-иу куысты йе 
’мбæлтты ’хсæн иу чысыл уæддæр фæсабыр, фæлæ-иу æхсæвьг 
йæхицæн бынат нал ардта. Хуыссæны-иу йæ гыццыл чызг æмæ 
лæппуйы йæ хъæбысы ’рбатыхта, стыр пакъуы базы бын-иу йæ 
сæр ныннорста. Кæд ын йæ хъуыдытæ фæтæригъæд кæниккой 
æмæ йæ иу ран ныууадзиккой, кæд, ныр мæнæ талынг агъуы- 
сты йæ цуры чи лæууы, уымæ йе ’хсидгæ æнкъарæнтæ йæ зæр- 
дæйы уидæгтыл туджы пырхæнтау бахус уаиккой. Æхсæз мæйы 
сæры магъз æнкъарæнтæн ком нæ радта æмæ ныр мæнæ талынг 
агъуысты кæйдæр лæппуйы æвджид йæхи бакодта... 
«Нæ, фæсмон нæ кæнын...» — хъуыдытæ кæны Дзирæт. Ир- 
бег æм хæстæгдæр бацыд. Иæ хъæбысы йæ æрбатыхта. Сыл- 
346 

гоймаджы лыстæг даргъ æнгуылдзтæ лæппуйы сæры хъуынтæ 
фасынц... 
Æрæджиау Ирбеджы дзыхæй хъæрзæгау сирвæзт: 
— Дзирæт, цæмæн мæ удхарæй марыс? 
— Мæхи дæ, æрмæстдæр мæхи,— тыхулæфтгæнгæ, дзуры 
сылгоймаг. Ирбег æй йæ хъæбысмæ фелвæста. Дзирæт рахызт, 
къухæй къулыл пластмассæ æргъæвæн тагъд-тагъд асгæрста, 
йæ къæпп фæцыд, æмæ агъуыст ныррухс. Сылгоймаджы цæсты- 
тæ хинæрттывд фæкодтой, зæрдæбынæй ныххудт, стæй йæ гом 
цæнгтæ лæппулæджы бæрзæйыл атыхстысты, сæ былтæ та кæ- 
рæдзи ссардтой... 
— Мæ арт бауазал, Ирбег, федтой нæ! — йе стыр æрвхуыз 
цæстытæ азарæй айдзаг сты. Æрæджиау дзы йæхи атыдта. Къул- 
мæ та йæ фæсонтæ нылхъывта. 
— Дæхи аххос уыд,— йæ мидбылты йæм бахудт Ирбег, аф- 
тид агъуысты къуымы пъолыл хуыссæнæй гобанæмбæрзæн сис- 
та æмæ йæ рудзынджы фæйнæфарс дыууæ гыццыл зæгæлыл 
<5афидар кодта, Дзирæтмæ йе ’ргом раздæхта æмæ къæмдзæ- 
стыгхуызæй загъта: 
— Кæй уæрдоны бадай,уый зарæг кæн, фæзæгъынц. Та- 
джикты ’хсæн цæрын æмæ уыдоны хуызæн пъолыл хуыссын 
райдыдтон,— йæ къæхты бынæй ныуулæфыд.— Ехх, Дзирæт, 
Дзирæт, афæдзмæ уе ’ппæтыл дæр сахуыр дæн: горæтыл, ин- 
ститутыл, ахуыргæнджытыл, студенттыл, дæуыл... Зын мын уы- 
дзæн æнæ сымах. 
— Мæныл дæр ахуыр сдæ? — тæргайхуызæй йæм бакаст 
Дзирæт. 
Ирбег æм йæхи баппæрста, æхсидгæйæ йын дзуры: 
— Нæ, мæхи Дзирæт. Хатыр мын бакæн ме ’нæрхъуыды 
ныхæсты тыххæй. Мæ дзыхæй куыд схаудтой, уый æмбаргæ 
дæр нæ бакодтон.— Батæ йын кæны йæ цæстытæн, йæ рустæн, 
йæ былтæн... Дзирæты хæрздæф ын йæ тугыл арт æндзары... 
— Æнæ дæу цæрын нал бафæраздзынæн,— тыххæйты сфæ- 
рæзта зæгъын. 
— Уæдæ уæд ам цæуыннæ лæууыс? Иу афæдз ма уæддæр 
бафæрæзтаис...— лæгъстæхуызæй йын дзуры Дзирæт.— Ам ма 
куы цардтæ, уæд мын æнцондæр уыд. Зын сахат мын ныфсы 
мæсыг уыдтæ, мæхицæн ма-иу зæрдæтæ дæуæй авæрдтон, куы 
ацæуай, уæд та...— Дзирæтæн йæ цæстытæ доны разылдысты. 
— Цон мемæ Ирыстонмæ. Фатер мын дзы ис. Искæй къуым- 
ты нæ рахау-бахау кæндзыстæм. 
— Æмæ уæд мæ цот та? — кæуын хъæлæсæй фæрсы Дзи- 
рæг. Иæ цæстытæм ын æдзынæг кæсы, цыма йын йæ мидхъуы- 
дытæ ацахсынмæ хъавы. 
347 

— Цæуыл тыхсыс, ау, æз дæ сывæллæтты фаг не суыдзы- 
нæн? 
— Нæ, Ирбег, чи зоны, ныртæккæ мæ уарзыс æмæ дæм аф- 
тæ кæсы, цыма уыдоны дæр уарздзынæ. Бинонты цард та гуыр- 
гъахъхъ фæндагыл хилынæй уæлдай нæу. Искуы нæ мыды къæм 
куы бахауа, уæд дæ цæстысындз фестдзысты. 
— Цардмæ ахæм цæстæй куы кæсай, уæд дзы дæ къухы • 
удхарæй уæлдай ницы бафтдзæн. 
— Æз иу хатт фæрæдыдтæн æмæ мын æгъгъæд у. Цыфæн- 
ды зынæй дæр мын мæ сабиты фыдимæ цæргæ у. Бирæ сæ уар- 
зы. Æз та... Æз та...— Дзирæт йæ къух ауыгъта.— Мæхи койг 
та цы кæнын? Мæнæн мæ цард фæци... 
— Фондз æмæ ссæдзаздзыдæй! Дæхи æгæр раджы нæ баны- 
гæдтай? — йæ дзыккутæ йын йæ армытъæпæнæй сæрфы Ирбег. 
— Цард азтæй нымайгæ нæу,— Дзирæт исдуг йæ хъуыды- 
ты аныгъуылд, стæй та Ирбегмæ æдзынæг скаст. Иæ маникюр- 
гонд æнгуылдзтæ йын йæ фындзы рагъыл хъавгæ æрхаста. Сæ 
кæрæттæ былтыл афæстиат сты. 
— Цæуыс уæдæ райсом? — æнкъардæй фæрсы лæппуйы. 
— Куыд уыныс, афтæ. Фæлтæхæн цъиуæй уæлдай нæ дæн. 
— Мæн тыххæй дæр нал ныллæудзынæ? 
— Нал, Дзирæт, нал. Бамбар мæ. Æнæ Ирыстон мын цард 
ад нæ кæны. Æз хъуамæ мæхи адæмы ’хсæн цæрон. Бузныг 
Таджикистанæн. Ам æй бамбæрстон, мæ райгуырæн бæстæ мын 
куыд адджын у, уый. 
Ирбег æнхъæл уыд, сылгоймаг фæтæргай уыдзæн æмæ мæс- 
тыйæ ацæудзæн, фæлæ йæм уый æваст йæхи баппæрста. Ирбег 
æй йæ хъæбысы фелвæста, гобаныл æй хъавгæ æрæвæрдта, йæ 
фарсмæ йæхи æруагъта. 
— Цырагъ ахуыссын кæн,— къæмдзæстыгхуызæй йын йæ 
хъусы дзуры Дзирæт. Ирбег æвæндонæй сыстад. Расыгау йæ 
сæр зилы. Сабыргай дуары цурмæ бацыд, æргъæвæн æркъæпп 
кодта, æмæ агъуыст тары аныгъуылд. 
...Дзирæт хуыссы æдзæмæй. Ие стыр цæстытæ цары иу ран- 
мæ нымдзаст сты. Иæ зæрдæ фæсаджил, дывыдон арты судзы. 
Цы бакæна? Ирбегимæ ацæуа æмæ йæ бинонты цард фехæл- 
дзæн, йæ сабитæ æнæ фыдæй баззайдзысты, ма ацæуа, æмæ 
йæхи цард æдзæрæг быдыры хус цъайау сафтид уыдзæн. Ахæм 
амонд ма йæм кæд æрхаудзæн? Ирбеджы йас ма йæ чи бауарз- 
дзæн? Иæ зæрдæйы ма ахæм тыхджын æнкъарæнтæ кæд рай- 
гуырдзæн? Иæ чызг æмæ йæ лæппуйы цæсгæмттæ царыл фев- 
зæрдысты, æнкъардæй йæм кæсынц. Дыууæйæ дæр — сæ фыды 
халдих. Мисхалы бæрц дæр шрл зæхмæ не ’рæппæрстой. Дзи- 
рæт йæ цæстытæ ахгæдта, фæйæ сывæллæттæ не ’рбайсæфты- 
348 

сты, удхарæй йæ марынц. Нæ, }нæ, сæ фыдæй сын фæхицæнгæ- 
нæн нæй! Ахæм æнæхуыцауыхай нæ разындзæн. .Дæлдзæх фæ- 
уæд уарзондзинад! Æнæ уарзгæйæ ничи фæцарди? 
— Дзирæ, Дзирычкæ, мæхи Дзирæ,— хъуысы йæм Ирбе- 
джы рæвдаугæ сусу-бусу ныхас. Цы тыхтæ йæм æрбамбырд, 
уыдон æваст йæ уарзоны хъæлæсы фæлмæн мыртыл атадысты, 
сæ фæд дæр нал аззад. Ирбеджы сæр йæ гом риумæ æрбал- 
хъывта. Батæ йын кæны. Тæхуды æмæ ныр йæ бон дыууæ дихы 
фæуын куы уаид. Иу дзы Ирбегимæ ацæуид, иннæ та бинонти- 
мæ баззаид. Фæлæ афтæ гæнæн нæй. Исты йæ саразын хъæуы. 
Фæлтау ардæм куы не ’рбацыдаид. Ныр эем Ирбег уæлдай хæс- 
тæгдæр фæци. Нæлгоймаджы афтæ бауарзæн ис, уый йæ фæсо- 
нæрхæджы дæр никуы ’рцыдаид. Ехх, уæд та йын, аргъауы 
куыд вæййы, афтæ йæ сæрыл гамхуд æркæнæн куы уаид, æмæ- 
куы ’рбайсæфид, кæнæ мæлгæ куы акæнид. Мæнæ ам, Ирбе- 
джы хъæбысы. Адæм æй фæндырты куыд сцæгъдой. Æмæ цы? 
Уадз æмæ йыл худæнт! Сæ фагæй фылдæр фæхуддзысты? Алы 
адæймаг дæр рухс дунемæ амонды тыххæй равзæры. Дзирæт 
цæуыннæ хъуамæ уа амондджын? Хъуыддæгтæ афтæ кæй рауа- 
дысты, уый йæхи аххос нæ уыд. Ирбегыл æнæнхъæлæджы фем- 
бæлд. Ногбоны ’хсæв æй йæ сыхаг Еллæ сæхимæ ахуыдта. Иæ 
мой йæм æнæуый никуы фæхъусы, фæлæ уæд йе ’намондæн 
уайтагъд сразы. Сæ гыццыл чызг æмæ лæппуйы дæр семæ ай- 
стой. Фысымты баййæфтой цæлгæнгæ. Æрыгон лæппутæ æмæ 
чызджытæ дæргъæй-дæргъмæ стъолы фæйнæфарс бадтысты, сæ 
къухты — нуазæитæ. Хистæр кувы. Кæд уырыссагау дзуры, уæд- 
дæр Дзирæтмæ афтæ кæсы, цыма уыцы ныхæстæ арæх хъуы- 
ста йæ райгуырæн хъæуы иронау. Исдуг сагъдауæй алæууыд, 
стæй фысымы фæрсы: 
— Еллæ, уæртæ кувгæ чи кæны, уыцы лæппулæг та чи у? 
— Де ’мбæстаг. Иæ ном — Ирбег. Пединституты уырыссаг 
литературæйы ахуыргæнæгæй кусы. Мæнæ адон та — йе сту- 
денттæ. Мæ хойы зæрдæмæ цæуы æмæ йæ уый æрбахуыдта. 
Тынг хорз лæппу йæ хоны. Лекцитæ кæсынмæ, дам, не ’ппæт 
ахуыргæнджыты дæр æмбулы. 
— Ус ын нæма и цымæ? — Дзирæт йæ къæмисæн сæрфы- 
ныл фæци. 
— Нæма. Æз æй, зæгъын, мæхи ’рдыгæй куы фæкæнин. Мæ 
рæузоид хойæн æгæр æвгъау у. Цы, ирон лæппу тæтæйраг ус 
не ’рхæсдзæн? — Еллæ хинхудт бакодта, æмæ йæ нарæг сау 
цæстытæ йæ уадулты фæтæн стджыты ’хсæн æрбайсæфтысты, 
стæй хинхуызæй сдзырдта: 
— Цыма дæ зæрдæмæ дæр фæцыд, афтæ мæм кæсы... 
34» 

— Раст зæгъыс, ехх, ахæм лæг мын куы фæуыдаид,— Дзи- 
рæт дæлиауæй ныуулæфыд. 
Магнитофонæй ивылы джаз-музыкæ. Францусаг зарджыты 
ивынц англисæгтæ, англисæгты — немыцæгтæ, немыцæгты — ис- 
пайнæгтæ, испайнæгты — итайлæгтæ... Уырыссаг арахъхъы аф- 
тид æвгтæ кæрæдзи фæдыл ивылынц стъолы бынмæ. Сæ фæ- 
дыл — шампайнаг сæны æмæ жигулийаг багæныйы æвгтæ. 
Дзирæт рæстæгæй-рæстæгмæ аивæй бакæсы Ирбегмæ, уы- 
мæй та — йæ моймæ. Сæ иу агуывзæйæ ацаходы æмæ йæ фæстæ- 
мæ стъолыл æрæвæры, иннæ йæ йæ быкдзарæй равдæлон кæ- 
ны. Сæ иу — артуд, иннæ — æвæнд, æвæрæз. Сæ иу — хиуыл-. 
хæцгæ, уæздан, иннæ — æнахъæл, ныридæгæн фæкуырис, йæ 
бæттæнтæ та феуæгъд сты, цытæ дзуры, уымæн йæхæдæг дæр 
ницыуал æмбары. Уæддæр ма адæмы цур йæхи дарын фæразы, 
хæдзар та — бæстызмур, йæ богъдаби митæй Дзирæтыл æхсæв- 
бонмæ хуыссæг нал æрхæцы. Цудтытæгæнгæ, фынгæй сыстад, 
йæ цæнгтæ мæлæг цæргæсау тыхтæй-амæлттæй систа. Фокстрот 
æмæ лезгинкæ баиу сты. Иæ къæхтæ фæдыдагъ-фæдыдагъ кæ- 
нынц. Иу бурдым æрыгон чызджы цонгыл рахæцыд. Æгоммæ- 
гæс къухтæ синты сæртæй фæдæле сты... Дзирæт йæ мойы æнæ- 
уаг митæй ныфсæрмы, йæ цæсгом сырх-сырхид афæлдæхт. 
Фæсивæд дæр сыстадысты. Стъолтæ къулы ’рдæм бахастой. 
Кафынц, чи — фокстрот, чи — танго, чи — рок-н-ролла, чи — 
твист, чи та æрмæст йæхи тилы. Еллæ йæ бурахуырст хæмпус 
дзыккутæм йæ маникюргонд даргъ лыстæг æнгуылдзы кæрæт- 
тæй хъавгæ бавнæлдта. Иæ цæсгомыл зæрдæмæ фæцæуыны 
мидбылхудт хъазы, Ирбегмæ япойнаг чызджы хуызæн цыбыр 
къахдзæфтæй фæсиры. 
— Куыд фысым, афтæ дæ фыццаг кафтмæ хонын,— йæ къух- 
тæ йын йæ уæхсчытыл авæрдта. 
— Табуафси. Æз кафынмæ кæддæриддæр — цæттæ. Æцæг — 
танго,— агъуысты зæлы лæппулæджы тыхджын хъæлæс. 
— Танго цæмæн? Иннæтæ, æвæццæгæн, вазыгджындæр сты 
æмæ сæм нæ арæхсыс...— хинхудтгæнгæ йæм фæрсæгау кæсы. 
— Нæ, уымæн æмæ мын уый дыууæ хатты ’хсызгон 
у. Иуæй сылгоймаг мæ хъæбысы тæлфы, иннæмæй мын сабыр 
музыкæйы зæлтæ æнцойад дæттынц. Æз алцыдæр зæрдæбынæй 
кæнын уарзын...— хъазгæмхасæн дзуры Ирбег. Еллæ йæ хъæ- 
лæсы дзаг ныххудт. Кæрæдзийыл æрхæцыдысты, кафынц. 
Дзирæт сæм æдзынæг кæсы. Цæмæн æрæнкъард, уый йæхæ- 
дæг дæр нæ зоны. Фæнды йæ Ирбеджы къухыл фæхæцын æмæ 
уынгмæ алидзын. Иæ цæстытæ хæлæггæнгæ Еллæйы хомæ 
азылдта. Саухил лыстæджытæ зæрдæмæдзæугæ чызг. Цыппæ- 
рæм курсы студенткæ. Тагъд институт каст фæуыдзæн, афтæ- 
350 

мæй нырма йæ сæры иу адæмымыггаг хъуыды нæ бацыд. Дзи- 
рæт æй кæимæ нæ фены. Йæ бындар фæди, уастæн, уæлдай та 
йын куыд нæ у, уæлдай...— йæ хъуыдыты та аныгъуылд, фес- 
къуыдта йын сæ Ирбеджы хъæлæс: 
— Иу кафт куы акæниккам... 
Дзирæт йæ бынатæй фенкъуысыди. 
Лæппу йын йæ астæуыл æрхæцыд. Музыкæ йæм афтæ рæ- 
сугъд никуы фæкаст... Уый размæ æнхъæл уыд, дуне йыл бата- 
лынг. Иæ цардыл йæ къух ауыгъта, фæлæ ныр... Музыкæ та йæ 
барæвдыдта, йæ цæсгомыл та мидбылхудт ахъазыд, зæрдæйы 
уидæгтæ та æнахуыр æхсызгон хъыдзы кæнын райдыдтой. Альг 
лыстæг хъуыддаг дæр æм циндзинад скъæфы. 
...Дзирæт хуыссы æдзæмæй. Тæрсы, куы фезмæла æмæ, йæ 
цæстыты размæ талынджы цы рæсугъд нывтæ ивылы, уыдон куы 
’рбайсæфой. Фæстæмæ та йæ йе ’нæуынон лæгмæ цæуын куы ба- 
хъæуа. Тæхуды æмæ йæ куы ныууадзид, æндæр сылгоймагимæ- 
куы бацæрид. Фæлæ ахæм амонд кæмæ кæсы?.. 
Дзæгъæлы нæ акæнынц, рынчынæн йæ низы кой — йæ дзу- 
ринаг. Дзирæтæн та йæ хъуыдытæ æнæнхъæлæджы йæ моймæ 
аздæхтысты. Иæ цæстытыл уайынц зæрдæриссынгæнæн нывтæ... 
Бон-изæрмæ машинкæйыл фæмыхуыр кодта. Бастад. Иæ 
цæнгтæ йæхицæй нал сты. Фæнды йæ хæрзæфснайд агъуыстмæ 
бацæуын, сынтæджы йæ фæллад уæнгтæ æруадзын, дзæвгар 
рæстæг тарф фынæйæ фæхуыссын. Сахатмæ тыхстхуызæй æр- 
каст, цыма йæ къух тæвд къæйыл асыгъд, уыйау фесхъиудта. 
Фестад. Базармæ атындзыдта. Иу уæлвæйнæгæй иннæмæ тагъд- 
тагъд уайы. Кæмæй картæфтæ райсы, кæмæй — дзидза, кæ- 
мæй — басгæрдæг. Сæхимæ йæ фæндаг сывæллæтты цæхæрадо- 
ныл акодта. Уæззау хызын — йæ иу къухы, чызг — йæ хъæбы- 
сы, лæппу йæ фæдыл згъоры. Уатмæ дæр нæ бацыд. Хызын 
цæлгæнæны æрæвæрдта æмæ пецы уæлхъус хæринаг кæныныл 
балæууыд. Сывæллæттæ иу цасдæр фæхъæлæба кодтой, теле- 
визормæ фæкастысты. Уæдмæ хæринаг сцæттæ, бахордтой æмæ 
æнæмæтæй схуыссыдысты. Дзирæт та тæбæгътæ скъаппы бафс- 
найдта æмæ сын сæ дзаумæттæ æхсын райдыдта. Æмбисæхсæв 
пъолтæ хуылыдз хæцъилæй расæрфта æмæ схуыссыд. Куыддæр 
æррæдзæ-мæдзæ кодта, афтæ йæ лæг, цудтытæгæнгæ, мидæмæ 
æрбахызт. Дзирæты фарсмæ сынтæгыл æрбадт. Иæ дзаумæттæ 
сабыргай ласы. Сылгоймаг ын йæ хæкъуырццытæ хъусы. Иæ- 
хæдæг дæр кæй нæ хаты, ахæм цавæрдæр мæстæлгъæд уылæ- 
нæй йæ риу дымсы. Фæнды йæ йæ мойы къахæй пъолмæ арæ- 
цугъын. Сæн æмæ кæсæгты хъæхъхъаг тæф ын йæ фындзы- 
хуынчъытæ æхгæны. Лæг йæ дзаумæттæ радыгай пъолмæ калд 
фæцис æмæ Дзирæты фарсмæ йæхи æруагъта. Уазал цонг сыл- 
351 

тоймаджы тæвд буарыл калмау атыхст. Ие ’ргом ын йæхир- 
дæм раздахыныл архайы. Гуымиры къухтæ смудæг куыйтау 
сгарынц, исдуг синтысæр афæстиат сты, цыма хъуыдыты аны- 
гъуылдысты. Дзирæт сæ иуварс ассыдта æмæ къулмæ йæхи 
балхъывта. 
— Ацу, уартæ диваныл схуысс! Ныууадз мæ иу ран! —сир- . 
вæзт йæ риуæй. 
— А-гъа, ды та абондæргъы кæйдæр фæрæвдыдтай, æмæ 
дæ æз нал хъæуын, нæ?! — цæф арсау ыл ныббогъ кодта лæг. 
Хæдзар йæ хъæрæй байдзаг. Дзирæт дæр йæхи нал баурæд- 
та: 
— Мæ цард дæуæн куы снывонд кодтон, æнæ ахуырæй дæу 
аххосæй куы баззадтæн, уæд мæ куыд не ’мбарыс, лæгхор?! Дæ 
гуыбыны царм дыл æрлæбыра æмæ адæмы къæхты бын амæлай 
мæ уды тæригъæдæй! 
Уыцы ’лгъыстыты хæд фæстæ лæджы цæфæй йе ’хсæрфарс 
ч:сыгъд. Сылгоймаг йæ сæрмæ фæлæбурдта æмæ зæрдæбынæй 
ныккуыдта... 
... Дзирæт хуыссы пъолыл. Иæ быны — тæнæг гобан, йæ уæ- 
лæ урс цикъæ æппæрст. Иæ фарсмæ — Ирбег, йæ уарзон, йæ 
иыфс, йæ удлæууæн. Иæ буары тæф дæр ын хуымæтæджы ад- 
джын у. Изæры агъуыстмæ куы ’рбацыд, уæддæр йæ фындзыл 
уыцы хæрздæф сæмбæлыд... Куыд цард цымæ амæй размæ æнæ 
Ирбег? Тæхуды æмæ ацьг амондджын минуттæ афæдзтæ .куы 
фестиккой. Дзирæты бирæ нæ хъæуы. Æрмæст æй Ирбег уар- 
зæд, йæ зæрдæ йыл макуы сивæд, аргъ ын кæнæд, адæймагыл 
æй нымайæд. Уæд ын Дзирæт йæ уд дæр нæ бавгъау кæндзæн. 
Фæлæ та йыл,ацы хатт дæр, æвæццæгæн, йæ хъысмæт гадз- 
рахатæй рацæудзæн. Хъуамæ райсом сæумæцъæхæй Ирбег хæд- 
тæхæджы сбада æмæ... Нæ, нæ, дарддæр афтæ цæрæн нал и! 
Ирбегимæ куы нæ ацæуа, уæд дæр йæ лæджы ныууадздзæн, йæ 
хъæдгæмттæ йын зæриндагæй куы бахуыйа, уæддæр нал сдзæ- 
бæх уыдзысты. 
— Ирбег, уæ Ирбег,— дзуры саст хъæлæсæй. 
— М-гъы,— лæппулæг ын талынджы йæ фæлмæн былтæ 
.агуры... 
— Ирбег, зæрдиагæй мæ уарзыс æви мæ сайгæ... æви дæ, 
куыд сылгоймаг, афтæ...—дарддæр зæгъын ницыуал сфæрæзта. 
Ирбег ын йæ дзых йæ армытъæпæнæй ахгæдта. Иннæ къухæй 
йæ йæхимæ æрбалхъывта. 
— Уарзын дæ, уарзын, мæ гыццыл сæгуыт. Æдылы хъуыды- 
тæ дæ сæрмæ ма уадз. 
— Уарзгæ мæ кæн, æндæр мæ дæуæй ницы хъæуы. Дæ зæр- 
дæ мыл нæ сивдзынæ? Ирыстоны мæ нæ ферох кæндзынæ? — 
352 

Дзирæтаен йæ кæуын йæ былалгъмæ схæццæ, йæхи тыххæй уро- 
м.ы, цикъæйы кæроныл дæндагæй ныххæцыд. 
— Никуы дæ ферох кæндзынæн, Дзирычкæ, фæлæ нæ зонын* 
мемæ куы нæ ацæуай, уæд æнæ дæу куыд цæрдзынæн? — дзу- 
ры Ирбег. Æрхæндæг хъуыдытæ йæ сæ фæдыл асайдтой. Кæ- 
рæдэи сын уарзæн куы уаид, уæд, æвæццæгæн, се ’нкъарæнтæ 
афтæ тыхджын нæ уаиккой. Кæд уый уарзондзинад нæу? Дзи- 
рæт ын ацæуынæй тæрсы æмæ йæм уымæн йæхи æппары. Каед 
æй афтæ бирæ уарзы, уæд æм раздæр цæуыннæ цыдис? Каед 
ыл æрмæст йæ лæгæй фервæзыны тыххаей æнувыд у? Арахъхъ 
ын куы нæ нуазид, нæмгæ йæ куы нæ каенид, уаед та? Æрбацы- 
даид æм цымæ? Ныры хуызæн тынг æй бауарзтаид? Æвæццае- 
гæн æм йе ’ргом дæр нæ раздæхтаид. Иæхи лæг уындхъуаг 
наеу. Каеддæр æй бирæ уарзтон, куы зæгъы. Нæ, Ирбег, дæ 
дарддæры цардыл бæстондæр ахъуыды кæн. Дæумæ йæ йе 
’взæр уавæртæ æркодтой. Æвæццæгæн, амонд ссарынмæ йæ 
ныфс нал хæссы æмæ дæуыл ныйичъи. Иæ бинонты цард чи ха- 
лы, йæ мойыл гадзрахатæй чи цæуы, уый дæу дæр ныууадз- 
дзæн> Иæ лаег нуазын цæмæн райдыдта? Иуы аххосæй хæдзар 
нæ хæлы, фæзæгъынц, Дзирæт дæр бынтон æнæлаз куыд уы- 
дзæн? 
Ирбег тыхсы йæ хъуыдытæй, ногæй æмæ сæ ногæй фæлхаты, 
ирд дзуаппытæ дзы фæлгъауынц, фæлæ сын цы зæгъа, йæхæ^ 
дæг дæр куы ницыуал зоны. Афтæ йæм кæсы, цыма хуыдымы 
ныссагъд æмæ йын дзы раирвæзæн нал и. 
— Ирбег,— хъуысы йæм Дзирæты сусу-бусу.— Ирбег... 
— М-гъы... 
— Цæуыл хъуыды кæныс? Куы ныхъхъус дæ. 
— Дæуыл, мæхиуыл, нæ цардыл...— Зæгъынмæ ма хъавыд, 
«дæ сывæллæттыл», фæлæ йæхи баурæдта. Уæд ын æппындæр 
нал сразы уыдзæн. Йæхæдæг иунæгæй куы уаид, уæд ма — гъа, 
фаелæ йæ къæдзилтæ... Ехх, цы уа, уый уæд! Амонд иу уысм у 
æрмæст. 
Боны цъæх дзир-дзур каены. Дзирæт райхъал. Æниу фынæй 
та кæд баци? Æхсæв-бонмæ йæ цæстытæ кæраедзиуыл не ’рæ-1 
вæрдта. Адæргæй æви фыр цинæй, уый йæхæдæг дæр нæ хаты.> 
Иæ амондыл æххæстæй æууæндгæ дæр нæма кæны. Рæстæгæй- 
рæстæгмæ йæ зæрдæ æбæрæг æнкъарæнтæй айдзаг вæййы. 
«Цымæ цæуыл цин кæнын? А-а-а, Ирбег!» — сдзуры йæхи-. 
мидаег. Ныртæккæ йæм уымæй хæстæгдæр ничи ис. Иæ царды 
йын æппæтæй зынаргъдæр сси. Ацы дунейыл æй æндæр ничи- 
уал хъаеуы —* нæдæр ныййарджытæ, наедаер цот. Нæ, нæ, йæ 
сывæллæтты никæуыл баивдзæн! Цыфæнды уарзондзинадыл 
дæр йæ къух сисдзæн. Уарзон ссаргæ у, цотæн ссарæн нæй. Мæ- 
23 Цомартаты Изæтбег 
353 

гуыр сæ бон, йæ зæрдæ сæ ныууадзын куыд бакуымдта цымæ? 
Еллæ сæм йæ цæст дары, фæлæ... Мад цыфæндыйæ дæр мад у. 
Цымæ цы хуртæ уынынц? Еллæ сæ ницы хъуаг ныууагътаид. 
Хорз адæймаг у, æвæдза. Иæ рыст ын æрмæст уый æмбары. 
Еллæ йын куы нæ уыдаид, уæд ныртæккæ Ирбегимæ дæр нæ 
уаид. Лæппуйæн ын йæ зæрдæйы уаг уый раргом кодта. Дзи- 
рæтæн йæхи цæсгом никуы бахъæцыдаид. Цæуын хъæуы, на- 
уæд Хъамболат æнæнхъæлæджы куы фæзына, уæд æй амар- 
дзæн. Бон сихорафонмæ йын хæдзармæ æрбацæуæн нæй, фæлæ 
цы нæ вæййы? Гъе, уæууæй, гъе, инженерæй æхсæвгæсмæ æр-. 
хау! Фæлтау йæ гуыбыны царм куы æрлæбырид! Уæвгæ ма дзы 
цæмæй тæрсы? Ныртæккæ фестдзæн, йæ хæдзармæ азгъордзæн, 
сывæллæтты арæвдз кæндзæн æмæ Ирыстонмæ! 
Рабадт, Ирбегмæ æдзынæг кæсы. Уый уардихуыз гыццыл 
базыл ныддæлгом. Иæ фæсонтыл урс цикъæ — уæгъд æппæрет. 
Иæ сау бæзджын сæры хъуынтæ скъæбæлдзыг сты. Дзирæт сæм 
хъавгæ бавнæлдта, стæй йæ фæлмæн армытъæпæн лæппулæджы 
хурсыгъд морæбын фæсонтыл рæвдауæгау æрхаста. 
Ирбег ракаст. Йе ’ргом æм раздæхта. Исдуг кæрæдзимæ 
уарзæгой цæстæй фæкастысты, стæй Дзирæт, хъуыдытæгæнгæ, 
ныллæг хъæлæсы уагæй загъта: 
— Ацы ’хсæвы тыххæй мыл дæ зæрдæ ма фæхудæд. Бирæ 
сылгоймæгты ’фсарм æмæ тасдзинад куы нæ уромиккой, уæд, 
мæ бынаты уæвгæйæ, сæхицæй амондджындæр нæ уаид. Ахæм 
уысмы охыл сæ цард раттыныл дæр сразы уаиккой. Бауырнæд 
дæ, Ирбег, æз ныртæккæ тынг амондджын дæн. Сылгоймæгтæн 
сæ фылдæр царды æбуалгъ æцæгдзинадæй лидзынц æмæ цæ- 
стылуайгæ амондæй сæхи сабыр кæнынц... 
— Дзирæт, кæд мæ æцæгдæр уарзыс, уæд мемæ цом æнæ 
дызæрдыгæй. Дæ зынтæ дæ ферох уыдзысты. 
Дзирæты дзыхæй дзæвгар рæстæг хъыпп-сыпп дæр не сха- 
удта, стæй Ирбеджы цонгмæ бавнæлдта: 
— Цом, мæ хæдзар, уæддæр æнæ дæу мæ цард ницыуал у. 
Уыцы ныхæсты фæстæ дыууæйæ дæр сывæллæттау, цингæн- 
гæ, фестадысты, сæ дзаумæттæ скодтой, дуар сæ фæдыл рас- 
сыдтой, бетон асинтыл уырдыгмæ æрызгъордтой æмæ сæнæф- 
сир-агъуды бынты асфальт къахвæндагмæ рахызтысты. Ирбе- 
джы галиу къухы — йе ’рмæфтау— чысыл бурбын чумæдан. 
Дзирæтæн йе стыр цъæх цæстыты тарстхуыз æнгас æрбайсæфт, 
цыма æппындæр æрхæндæг дæр никуы уыдысты. 
Фыр цинæй йæ зæрдæ риуы гуыдыр ратоны. Хъамболатмæ 
дæр мæсты нал у. Раздæр æм цæрын кæм нæ цыд, йæ рыг, >йæ 
судзгæ хур æмæ йæ хъæхъхъаг смагæй кæмæн фæлмæцыд,. уы- 
цы горæт ын ныр алæмæты бæстæ фестад. Кæцæйдæр æм зæр- 
334 

дæскъæфæн зарæг хъуысы. Нæ, уый йæхи мидхъæлæс зары. 
Автобустæ æмæ такситæ базмæлыдысты. Адæм кæдæмдæр 
тындзынц. Дзирæт æмæ Ирбег паркыл уынгмæ ахызтысты. Пед- 
институты рæзты бауадысты. Уæртæ бурахуырст дыууæуæла- 
дзыгон хæдзар — сæ амонды фæстаг гæрæн. Сылгоймагмæ аф- 
тæ кæсы, цыма йыл базыртæ базад, уæнгрогæй уайы Ирбеджы 
фарсмæ. Ныртæккæ агъуысты фæмидæг уыдзæн æмæ сывæллæт- 
ты арæвдз кæндзæн. Иæ чумæдан цæттæ у. Къуыри раздæр дзы 
нывæрдта, тынгдæр æй чи бахъæудзæн, уыцы дзаумæттæ. И*- 
зæрдæ йæ развæлгъау æмбæрста, Ирбег æй ам кæй нæ ныууадз- 
дзæн, уый. Тагъддæр, тагъддæр, цалынмæ Хъамболат не ’рба- 
цыд, уæдмæ! 
— Кæд дæ фæнды, уæд æз демæ бацæудзынæн,— цыма йын 
бафхæрынæй тæрсы, уыйау æм дзуры. Ирбег. Дзирæты рай- 
дзаст цæсгомыл æмбаргæ мидбулхудт февзæрд. 
— Нæ, нæ! Æдзæстхиз дæ, уый зонын, фæлæ æз дæр дæ 
фæрцы фæныфсджын дæн. Аэродроммæ уал ацу. Мах дæ так- 
сййæ феййафæм. 
— Банхъæлмæ дæм кæсдзынæн... 
■-— Нæ, нæ. Демæ ацыдтæн, сыхæгтæ уый куы базоной, уæд 
мæ аллайаг фæкæндзысты. Ирбег æвæндонæй автобусы лæууæн- 
мæ араст. Дзирæт хæдзары къæсæрыл бахызт. Асинтыл дыккаг 
уæладзыгмæ фезгъоры. Ехх, ныр ам ныззарæн куы уаид, уæд 
йæ хъæлæсыл нæ бацауæрдид. Бæргæ хорз зарыд кæддæр, фæ- 
лæ йын Хъамболат йæ зарæг йæ хъуыры фæбадын кодта. 
Дзирæт, лæф-лæфгæнгæ, йæ фатермæ схæццæ. Рахиз къухы 
амонæн æнгуылдзæй бурбын пластмассæ «джыбы» балхъывта. 
Агъуыстæй йæм фæсмын дзабырты чыртт-чыртт райхъуыст. 
Гуыдыры къæпп фæцыд, æмæ дуар байгом. Дзирæт æм 
кæсгæ дæр нæ бакодта. Хъамболаты йæ мидæнкъарæнæй ацах- 
ста. Лæг æм йе знæт цæстытæй фæрсæгау кæсы. Сылгоймагæн 
адæртæй йæ уæрджытæ барызтысты, йæ цæсгомы хуызæртау нал 
аззад. Хъамболаты иувæрсты ингæнмæ хизæгау уатмæ фæцæуы. 
Æнæфснайд стъолыл — сæны афтид æвгтæ, лыстæг кæсæгты 
сæртæ, тахынæджы целлофан цъæрттæ, æрдæгдымд тамакотæ... 
Сæ хъæхъхъаг тæфæй йæ зæрдæ схæццæ. Иæ фæсонтыл йæ лæ- 
джы мæстæлгъæд цæстæнгас æнкъары, иннæрдæм дзы хизы, йæ 
мидбынат нындзыг, стыхст. Калм хæфсмæ куы фæцæйбыры, 
уæд ма уымæн дæр йæ уд æрдуйæ нарæгдæр афтæ свæййы. 
— Кæм лекка кодтай?! — хъуысы йæм Хъамболаты æртхъи- 
рæнхуыз хъæлæс. 
, Дзирæты дзыхæй сым дæр нæ хауы, æнхъæлмæ кæсы, дард- 
дæр цы æрцæудзæн, уымæ. Лæг ын йæ цонгыл фæхæцыд, йæхи- 
смæ йæ цæхгæр фæзылдта. 
355 

— Дæумæ нæ дзурын?! Æхсæв-бонмæ кæимæ хаттæ, гадзайы. 
къæбыла?! — йæ цæстытæ туджы разылдысты. Дзирæт æй аф- 
тæ сæнтдзæфæй никуыма федта æмæ йæхимидæг скатай. Исты 
’фсон куы ’рбаймысид, уымæ йæ былыцъæрттæ хæры, фæлæ 
сайын нæ сахуыр æмæ йæ сæрмæ ницы хъуыды цæуы. Уæвгæ 
йæ сайгæ дæр цæмæн кæна? Цы ’рцыд, уый йын ныртæккæ 
комкоммæ зæгъдзæн: «Ай мæ уд у æмæ дæ нал уарзын. Мæ 
зæрдæйы ныхмæ тох кæнын та мæ бон нæу. Æгъгъæд у цагъа’й- 
рагæй цæрын!» Дзирæт йæ дзых куыд схæлиу кодта, афтæ йе 
’хсæрфарс Хъамболаты цæфæй ссыгъд. Иæхи нал баурæдта æмæ 
размæ бахауд. Иæ сæр диваны тигъмæ бахаста, бауадзыг. Æр- 
чъицыдта йæ сывæллæтты кæуынмæ. Тыххæйты рабадт. Иæ сæр 
зилы. Иæ мæлдзой цæстæнгас йæ алфамблай ахаста. Чызг æмæ 
лæгхпу йæ уæлхъус лæууынц, сæ цæссыгтæ сæ уадултыл згъо- 
рынц. Дзирæт сæ йæ хъæбысы ’рбатыхта. 
— Ма кæут, мæ гыццыл сæныччытæ. Мæнæн а дунейыл сы- 
махæй зынаргъдæр нæй. Ныртæккæ мæ сæры рыст куы фæса- 
быр уа, уæд Ирыстонмæ ацæудзыстæм. Фæнды уæ? 
Чызг, йæ цæссыгтæ йæ тымбыл къухтæй сæрфгæ, йæ сæр 
«о», зæгъгæ, банкъуыста. Лæппу йæм йе ’мбаргæ цæстытæи 
кæсы. 
— Мамæ, папæ дæ цæмæн фæнадта? — фæрсы йæ æнкъарг 
дæй. 
— Кусæг æй хъæуы, цагъайраг. Фосау мадзура. Æнæбон. 
Иæхи та æлдар уæвын фæнды, æмæ уымæн. 
— Мамæ, æццæй, ды хъахбай дæ? 
Дзирæт фæгæмæл. Иæ цæстытæ мæт æмæ мастæй айдзаг 
сты. 
— Чи дын загъта?! 
— Папæ. 
— Сайгæ дæ кæны, мæ хур, ма йæм хъус. Куы схъомыл уай/ 
уæд мæ бамбардзынæ.— Дзирæт сыстад.— Кæм и папæ? 
— Дуар ныггуыпп кодта æмæ ацыд. 
Дзирæтæн фенцондæр. Кæд сæ нæ бахъыгдарид. Иæ сывæл- 
лæттæн сæ уæлæдарæс акодта, æмæ феддæдуар сты. Таксимæ 
æнхъæлмæ кæсынц, фæлæ бæстыл иу машинæ зынæг нæй. Дзи- 
рæты зæрдæмæ тасдзинад бахъуызыди. Иæ сахатмæ æркæс-æр- 
кæс кæны. Тыхсы, фæлмæцы йæхимидæг. Æвæццæгæн, уадзыг 
бирæ фæци, æндæр уый бæрц куыд бафæстиат уыдаид? Ирбег 
ын фæлитой æнхъæл куы фæуа æмæ йæ куы ныууадза. Нæ, нæ, 
хуыцау æй уыцы бæллæхæй бахизæд! 
Мæнæ кæдæй-уæдæй машинæ. Дзирæт дзы æд сывæллæттæ 
сбадт, æмæ аэродроммæ атындзыдтой. Хæдзæрттæ фæстæмæ 
згъорынц. «Рæвдздæр, рæвдздæр!» — дзуры йæхинымæр сылгой- 
356 

ллаг. Размæ зыд каст кæны. Иæ зæрдæйы гуыпп-гуыпп цæуы. 
Иæ хид йæ уадултыл уырдыгмæ згъоры. 
Машинæ аэродроммæ æрбахæццæ, рахизырдæм базылд æмæ 
.дыууæуæладзыгон хæдзары цур æрлæууыд. Адæм ыл мыды бын- 
дзытау æртыхстысты æмæ шофырæн лæгъстæ кæнынц. Дзирæт 
тыххæйты ахызт. Иæ сывæллæтты къухтыл хæцгæ, иуварс алæу- 
уыд, адæмы ’хсæн йæ уарзоны агуры, фæлæ йæ нæ уыны. Иæ 
хъустыл æнахуыр тыхджын къæр-къæр ауад, æмæ адæргæй йæ 
’буар ныррызт. Йæ сывæллæтты къухтæ феуæгъд кодта æмæ 
аэродромы ’рдæм азгъордта, фæлæ байрæджы. Хæдтæхæг зæх- 
хæй йæхи атыдта æмæ, хуры тынтæм цæхæр калгæ, йæ ных Ду- 
шанбемæ сарæзта... 
«Гъе уый дын мæ амонд. Амонд нæ, фæлæ цæстылуайгæ 
ныв...» — æнкъардæй дзуры йæхинымæр Дзирæт. 
ТÆРИГЪÆДДЖЫН 
1 
Уæздин автобусæй æрхызт. Исдуг сагъдауæй алæууыд, цы- 
ма дзы исты ферох æмæ йæм фæстæмæ аздæхынмæ хъа- 
вы. Иæ рохст цæстæнгас кæдæмдæр адзæгъæл. Уæртæ чысыл 
фæзгонды сывæллæттæ над митыл хоккейæ хъазынц. Бæстæ 
хъæрæй сæ сæрыл систой. Уæздин сæм æнæбары йе ’ргом аз- 
дæхта. Тæхудиаг, уыдоны карæн ма чи у. Уроктæ скæнынæй 
дарддæр дæ мацы мæт уæд. Сæ иувæрсты лæппу, чызджы астæ- 
уыл хæцгæ, фæцæуы. Сæхи кæрæдзимæ нылхъывтой. Уæздинæн 
иу уысмы бæрц йæ зæрдæ рæсугъд æнкъарæнтæй айдзаг, йæ 
судзгæ рыст цыдæр æрбаци, фæлæ сæ уайтагъд йæхицæй фæ- 
сырдта. Сæхимæ цæуын æй кæй хъæуы, уый хаты, фæлæ йæм 
йæ къах айсыны зонд нæй, цыма йын салд асфальтыл нынны- 
хæст. 
Адæм йæ алфамблай, дзолгъо-молгъогæнгæ, ахæлиу сты, 
афонмæ ма сæ фæрныг хæдзæрттæ дæр ссардтой, уæддæр Уæз- 
дин йæ бынатæй не змæлы. Йæ цуры кæй ничиуал ис, уый йын 
•æхсызгон у. Адæм ын йе ’рхæндæг цæсгоммæ кæй нал кæсынц. 
Цыма исты æнахуыр маймули у, уыйау æм цымыдисæй касты- 
сты. Иæ амондæн дзы зонгæ нæ разынд. Исчи йæм иу тæригъæ- 
ды ныхас куы сфæрæзтаид, уæд йæ фæлмас хуыздзыд уадултыл 
судзгæ цæссыгтæ дыууæ сахайау æрлæдæрстаиккой æмæ сæ 
<5ауромын никæйуал бон бауыдаид. Иæ зæрдæ кæуьшдзæгæй 
ныттыппыр, * резинæ къорийау ныддымст. Иæ риу фæйнæрдæм 
фæрæдувы. Иæ былалгъмæ цавæрдæр уæззау хуыдуггæнæг 
337 

къуыбылой стулы, йæ хъуырысæртæ йын ахгæны. Чызг йæхиуыл 
ныххæцы, тыхтæй-амæлттæй йæ нынныхъуыры. Иæ сау палтойы 
’гънæджытæ — уæгъд, йæ тæрттæ — хæлиу, фæйнæрдæм — æп- 
пæрст. Тæфсæгæй сæйæгау ыл ихæнриз бахæцыд. Æрæджиау 
йæ хæдзары ’рдæм æвæндонæй акъахдзæф кодта. Ие ’нæуынон 
агъуыстмæ бацæуыны бæсты æртæ цæдæй хъæдмæ ацæуид. Уæ- 
дæ уынджы дæр кæдмæ лæууа? Зонгæтæй кæнæ йыл сыхæгтæй 
искæй цæст куы ’рхæца, уæд ын йæ зæрдæйы уаг бафиппай- 
дзæн. Иæ чемы кæй нæй, уый зын рахатæн нæу, æмæ та та- 
уыс — цæттæ. Дзырдамонд у æмæ та йыл исты къæм абаддзæн. 
«Цы хорздзинадмæ тырныдтон цымæ? Цæмæ æнхъæлмæ кас- 
тæн? Чи мын æмбары мæ удхар, мæ мидсагъæс? Кавм и царды 
рæстдзинад? Уæвгæ, цы у рæстдзинад? Алчидæр æй йæхирды- 
гонау æмбары, алчидæр дзы йæхимæ гæсгæ пайда кæны»,— æр- 
хæндæг хъуыдытæ зилынц Уæздины сæры. Фарастуæладзы- 
гон бронзæхуыз хæдзармæ фæхæццæ кæны. Æндæр искæй зæр- 
лæ йæ уындæй барухс уаид, фыр цинæй йæ худ хæрдмæ æппа- 
рид. Уæрæх райдзаст уат, стыр цæлгæнæн, дæргъæй-дæргъмæ 
балкъон, раст мæнæ ныртæккæ цы автобусæй рахызт, уый дæр- 
гъæн у. Адæймаг ма хуыздæр цæмæ бабæлла? Бирæтæ æд сы- 
сæллæттæ кæйдæр къуымты куы рахау-бахау кæнынц... Уæд- 
дæр дзы Уæздин разы нæу. Афтæ йæм кæсы, цыма зæппадзмæ 
бахызт. Æрхæндæг хъуыдытæ йæ цух нæ уадзынц. Уæвтæ йæхи 
аххос уыд. Цæмæн æууæндыд дыууæвзагæттыл? Иæ зæрдæйы 
дуар сын цæмæн байтыгъта? Цы хорзмæ сæм æнхъæлмæ каст? 
Уæздин цæлгæнæны ’рдæм цадæггай фæцæуы, æрлæууыд» 
Каедаем цыд, уый дзы ферох, балкъонмæ ахызт, фæстæмæ уат- 
мæ æрбацыд. Цырагъ ссыгъта, йæ палто раласта, шифанеры 
дуар байгом кодта. Сагъдауæй лæууы —-палто йæ къухы. Æдзы- 
нæг кæсы йæ къабатæм. Кæрæдзи фарсмæ рагъæнтыл ауыгъ- 
дæй лæууынц. Уæздин сæм радыгай хъавгæ æвналы. Мæнæ йæ 
урс-урсид кримплен къаба. Хуымæтæджы дзæбæх ыл фæфида- 
уы! Айдæны цур йæхимæ кæсынæй нал фефсæды. Фыццаг хатт 
æй уалдзæджы скодта. Абоны хуызæн ма йæ зæрдыл лæууы. 
Æниу æй куыд хъуамæ ферох кæна? Ахæм амондджын уысмæн 
ферохгæнæн куыд и?.. 
2 
Чызг цъæх нæууыл йæхи æруагъта. Хуымæтæджы æнцон ын 
фæци. Абондæргъы тæргæ бæхау ныффæллад. Иæ къæхтæ ^гон- 
дзыд къодæхтау ныууæззау сты, йæ быны нал цæуынц. Ныр 
зæххы сатæг йæ тæвд буары хъары, йæ зæнгты хæцъæфтæ йын 
æхсызгон хъыдзы кæны. Хасмелы сæр йæ тымбыл гом уæрджы- 
358 

тыл æрæнцад. Æмраст хæрзаив зæнгтыл цыма морæбын кап- 
рон цъындатæ ис: хуры тынты хъæстæ куы фæвæййынц, уæд сæ 
хуыз скалынц. Æгъдтæ куыд уæлæмæ — фæлурсбын. Лæппу сыл 
аивæй йæ цæст æрхаста. Чьгзг йæ урс къабайы фæдджийыл дæ- 
лæмæ æрхæцыд. Иæ фæлмæн армытъæпæнтæ Хасмелы хæрз- 
даст тымбыл цæсгомыл хæрдмæ схъуызыдысты, даргъ, лыстæг, 
маникюрных æнгуылдзтæ лæппуйы бæзджын сау сæры хъуынты 
адзæгъæл сты, сæхимидæг сабыргай змæлынц. 
Хасмел æдзæмæй хуьгссы уæлгоммæ, йæ мидбынат нындзыг. 
Ие стыр цæстытæ — гом, зыны йæм чызджы хъуымбыл дзык- 
куты ’хсæрдзæн, йæ фæлмæн цæстæнгас. Афтæ рæвдауын зонынц 
æрмæстдæр уарзæгой адæймаджы цæстытæ. Фæткъуы бæласыл 
цыма бон-изæрмæ миты хæмпус гæбынатæ фæуарыд, урс-урсид 
цатырау йæ къалиутæ уарзæтты алфамблай æрзæбул сты, ар- 
выл иу мигъы къуымбил дæр нæй. Сабийы зæрдæйау — æнæхин, 
уарзон чызджы цæстытау — худæнбыл, айдæнау — ирд. Хуры 
сырх тынтæ бæласы цъуппыл сойын цырæгътау судзынц. Дзи- 
го-цъиу арвы риуыл чысыл зæрдæйау тыбар-тыбур кæны, йæ 
хъуытазмыр хъæлæс сыгъдæг уæлдæфы зæлы. Уæздин сыстад, 
лæппуйы къухыл схæцыд æмæ, худгæйæ, бæлæсты ’хсæнты ный- 
йарц. Хасмел — йæ фæдыл. Ацахста йæ. Дыууæйæ дæр цъæх 
кæрдæгмæ æрхаудысты. 
— Искуы ма мæ алидздзынæ? — фæрсы йæ лæппу. 
— Бæгуыдæр дæ алидздзынæн, бирæгъ!—барæй йæхи мæ- 
стыхуызæй æвдисы Уæздин. 
— Уæдæ афтæ хуысс,— дзуры Хасмел. Чызг йæ сæр дыу- 
уæрдæм радав-бадав кæны, йæ цæнгтæ лæппуйы къухтæй ато- 
ныныл архайы. Бафæллад, Хасмел æй суагъта. Кæрдæгыл 
афæлдæхт. Уæздин æм йе ’ргом раздæхта. Кæрæдзи рæвдауынц. 
Хасмел ын аба кæнынмæ куы фæхъавы, уæд та чызг йæ сæр лæп- 
пуйы риуыл амбæхсы. 
— Цæмæй мæ æфсæрмы кæныс? Рæхджы иумæ куы уыдзы- 
стæм,— фæлмæн хъæлæсæй дзуры Хасмел. 
— Мæ фыд мæ куы нæ ратта, уæд та? 
— Уæд цы? Æндæр чызг æрхæсдзынæн,— æнæмæтхуызæй 
дзуры лæппу. 
— Гъемæ-иу æрхæсс,— чызг æм тæргайхуыз&й йæ чъылдым 
раздæхта. 
— Æз дæуæй фылдæр никæй уарзын. Дæу йеддæмæ мæ ни- 
чи хъæуы,— хъусы Хасмелы сусу-бусу ныхас. Уæздины фæнды 
йæ уарзонмæ азилын, ныхъхъæбыс ын кæнын, фæлæ йæхиуыл 
ныххæцыд. Хасмел æй цы фенхъæлдзæн? Иæ зæрдæ йыл куы 
фæхуда. Рæхджы йе ’нкъарæнтæн бар ратдзæн. Иæ мой уы- 
дзæн, æмæ йæ рæвдаудзæн. Афтæ йæм кæсы, цыма йæ йæ хъæ- 
?5» 

бысæй дæр нал суадздзæн. Чызг сын райгуырдзæн. Сæ фыццаг 
•сывæллон æнæмæнг чызг уыдзæн. Иæ сæры хъуынтæ йæхи 
дзыккуты халдих уыдзысты, сатæгсау ставд уылæнтæ. Иæ цæ- 
стытæ та Хасмелы цæстыты хуызæн — хъоппæг, æрттиваг. 
Гуырввдауц, йæхи аив синты æвæрд, æмраст зæнгтæ... Уæздины 
фæлгæнæны фæзынд удыкъæртты хуызæн саби. Уый фæстæ та 
сын райгуырдзæн фырыхъулы хуызæн лæппу. Ехх, чындзæхсæв- 
мæ ма цас æнхъæлмæ кæсын хъæуы! Ацы ирон гæды митæ. 
Хасмел æм ныр минæвæрттæ цал хатты ’рбарвыста. Æмæ та 
хъуыддаг йæ фыды аххосæй бакъуылымпы вæййы. Барысби 
дæр зæронд æгъдæуттыл ныйичъи. Иæ хъæбулы иу сдзырдæн 
куыд ратта? Æвæццæгæн, сæ сæ чызг нæ хъуыди, æндæр æй 
.афтæ тагъд нæ авæрдтаиккой, зæгъгæ, куы фенхъæлой се суи- 
наг хæстæджытæ, уымæй тæрсгæйæ сын сæ минæвæртты ратæр- 
батæр кæны. Цард вазыгджын у. Чызг æмæ лæппу кæрæдзийыл 
-æрхъæцмæ дæр нæ фæхъæцынц, иу хæдон сын æгæр уæрæх дæр 
ма вæййы, фæлæ дуар сæхиуыл куы бахгæнынц æмæ кæрæдзи 
бæстондæр куы базонынц, уæд æлхысчъытæ æмæ æфхæрæн ны- 
хæстæн кæрон нал вæййы. Барысби цард йæ дыууæ къухы хуы- 
зæн базыдта. Æмæ хъуамæ ма фæрæдийа, йæ чызджы кадджы- 
нæй арвита, уайдзæф æм макуы ’рхауа. Стæй се суинаг сиахсы 
•бæстондæр базона, йæ бинонты хабæрттæй йын искæй афæр- 
са. Кæд цæстфæлдахджытæ сты, уæд та? Адæмы мыггаг куы 
разыной, уæд сын Барысбийы риуыл фæндаг. Минæвæртты ра- 
сай-басай дæр уымæн кæны. Мæнæ ма нæ хæрæфырты афæр- 
сæм, уæртæ ма не ’мхæрæфырт Бухарайæ æрбацæуа æмæ уын 
уæд бæлвырд дзуапп ратдзыстæм. Уый фæстæ та, æвæццæгæн, 
йæ тъымы-тъымайы ма йын чи баззад, уыдон фæрсдзæн. Уæз- 
дин йæ хъуыдытæм дæлиауæй ныуулæфыд. Цыма йын Хасмел 
йæ мидсагъæс бамбæрста, уыйау æй фæрсы: 
— Дæуæй афтæ, æз æй не ’мбарын, дæ фыд мын мæ ми- 
нæвæртты дыууæ хатты цæмæн ратардта, уый? 
Уæздин æм къæмдзæстыгхуызæй бакаст, стæй адæргæй кæр- 
дæджытæ тоныныл фæци. 
— Чыг æрвитынмæ цæттæ нæма сты, æндæр... — дзуры саст 
хъæлæсæй. Бæрæг у, йæ ныхæстыл йæхæдæг дæр кæй не 'ууæн_ 
ды, уый. Иæ цæсгом сабыргай куыд сырх кæны, уый æнкъары. 
— Уый тыххæй нæ. 
— Уæдæ? 
— Уæдæмæ мах бæстондæр базона. Цы мæрдтаг стæм, кез- 
мыты вæййæм, цы кусæм, адæмимæ куыд цæрæм, цас исбон 
нæм ис... 
Уæздинæн цыма исчи йæ риу кардæй барæхуыста, уыйау 
фæгæлир. Иæ цæстытæ мæтæй айдзаг сты. 
360 

— Раст нæ дæ, Хасмел! — рынчыны хъæрзтау сирвæзт йæ 
дзыхæй.— Папæйы уæ исбон ницæмæн хъæуы! Бауырнæд дæ... 
— Адæм нын æй дзурынц. Кæй бафæрсут, уый нæм æй уай- 
тагъд æрбахæццæ кæны, æмæ та мæ ныййарджытæ смæсты вæй- 
йынц. Мæнæн мæ мад æмæ мæ фыд сыгъдæгзæрдæ сты. Кæд 
сæхи къухы сахуыр кæнын нæ бафтыд, уæддæр мæн размæ ра- 
кодтой. Æз уыдоны руаджы сдæн инженер. 
— Æз бухгалтер йеддæмæ кæй ницы дæн, уый мын мæ 
’цæстмæ дарыс? — æнкъардæй дзуры Уæздин. 
— Нæ, нæ, ард дын хæрын, уыцы хъуыды мæ фæсонæрхæ- 
джы дæр нæ уыд. 
— Цы уæлдай у? Инженер... Бухгалтер... Æз ахæмтæ бирæ зо- 
нын, институт каст фæвæййынц, фæлæ...— Хасмел йæ къух 
ауыгъта. 
— Æз дæ разы ницы азымджын дæн, Хасмел, мæ ныййар- 
джыты ныхмæ стох кæнын мæ бон нæу.— Уæздины зæрдæ 
суынгæг, иуварс азылд. Сыстад, Хасмел æм сабыргай бацыд, йæ 
хъæбысы йæ æрбатыхта. Сæ рустæ кæрæдзийыл андзæвыды- 
сты. 
— Уæздин, адæм мæ иухуызон нæ уарзынц. Кæмæн — хи 
хъæбулау адджын, кæмæн та — цæстысындз. Бамбар мæ, сыгъ- 
дæг уарзондзинад сызгъæринæй уæлдай нæу æмæ йæ чъизи кæ- 
нын нæ хъæуы. 
— Æрсабыр у, сызгъæрин æнцон сыгъдæггæнæн у.— Чызг 
æмæ лæппу кæрæдзимæ бакастысты, сæ амондджын кæл-кæл 
быдыры ахæлиу. 
3 
Уæздин æнкъардæй кæсы йæ кæркæ-мæркæ ворсалан къаба- 
мæ, йæ къух ыл рæвдауæгау æрсæрфта — кæддæр ын адджын 
дзаума уыдис. Кæддæр... Чызг та йæ къæхты бынæй ныуулæ- 
фыд. Фæнды йæ шифанеры дуар йæ тых-йæ бонæй ныггуыпп 
кæнын, хæдзарæй алидзын, кæдæмфæнды дæр уæд, чифæнды 
дæр æй рæвдауæд, æрмæст иунæгæй ма цæрæд. Иæ бон нал у 
цыппар къулмæ кæсын. Иунæг мæгуыр у, æнæбон, гæвзыкк! Иæ 
кæрон тæригъæддагмæ цæуы. Къаба йын магнитау йæ цæстытæ 
йæхимæ здахы. Мысын ын кæны йæ царды æв’ирхъаудæр ныв- 
тæ. Иæ цæстытæй сæ атоныныл бæргæ архайы, фæлæ хохæй 
дур куы рахауа æмæ йæ фæдыл зæй куы расайа, уыйау ыл ра- 
калдысты, хурхæй йæ марынц. Фыццаг хатт зæрдæниз ацы къа- 
байы бавзæрста. Уæд ын цыма исчи теман йæ риуы батъыста 
æмæ йæ сабыргай змæлын кодта. Уæздин-иу .рахиз къухæй йæ 
зæрдæсæрмæ фæлæбурдта йæ царм-иу рацæйтыдта, фæлæ зæр- 
дæ йæ дудынæй не ’нцадис. 
361 

Фæлтау къæсæргæрон йæ бæрзæй лыстæг дихтæ куы ныууы- 
даид, кæнæ йæ хъустæ дойнаг дуртау куы бакъуырма уыдаик- 
кой æмæ куы ницы фехъуыстаид. Иннæ бонтæй хъауджыдæр 
æй уæд куыстмæ йæ фыдбылызы къ.’х раздæр цæмæн бахаста? 
Куыддæр йæ кусæн уаты дуарыл бахæцыд, афтæ йæ хъустыл 
ауад Фузæйы хъæлæс: 
— ...Уæд мын мæ хъæбулы мардмæ æрбацу, кæд дын исты 
гæды зæгъын. Мæ фыдыстæн, хæлд сылгоймаг у, æнæгъдау. 
Чызг æй барæй нæ хонын, мæ хъустыл дзы бирæ æвзæр ныхæ- 
стæ æрцыдй. Æмæ ма искæй ныхæстыл нæ баууæндыдаин, мæ- 
хи цæстытæй йæ куы нæ федтаин, уæд. О, о, мæхи цæстытæй! 
Сæ бындзарæй мын рахауæнт, кæд дын исты гæды зæгъынГ 
Цалдæр азы Беслæныл йæхи фæмардта... Уый та чи у, зæгъыс?.. 
Иæхи йын дзы-иу бафæрс. Цыма се ’хсæн цыдæр уыдис... Хуы- 
цау ахæм сылгоймаджы знаджы хæдзармæ дæр ма бауадзæдГ 
Ныууадз æй, Хасмел, ницæмæн дæ хъæуы! Дæ цард дын сæнад 
кæндзæн. 
Иæ уарзоны коймæ Уæздин адонзоныг. Хъуак^æ йыл йæхи 
ныццавтаид, йе стыр мæкъуылгонд сырхахуырст дзйккутæм ын 
дыууæ къухæй фæлæбурдтаид æмæ йæ тыргъмæ ахæр-хæр код- 
таид, фæлæ йæхиуыл ныххæцыд. Адæргæй йе ’нгуылдзтæ дуары 
хæцæныл нындзыг сты. 
— Бафæрс ма-иу æй, бафæрс. Сæрæби та дын, зæгъ, чи уы- 
ди. Цымæ дын цы зæгъид. Уæвгæ, æфсæнттæ кæнынмæ Иры 
дзыхъхъы йæхицæй дæсныдæр нæй. Талынг къуымы ма йæм-иу 
февнал, цымæ дæ хъæбысы сойын цырагъау нæ атаид. Уæвгæ 
чызг, æрцахсынмæ кæй фæхъавы, уымæн афтæ æнцонæй не сра- 
зы вæййы... Фæхынджылæг дзы кæн æмæ йæ ныууадз. Хасмел, 
мæ хæдзар, æз сывæллон нал дæн æмæ дын мæ мæгуыр зон- 
дæй амонын, зондджын лæппу дæ æмæ дæхи ма фенамонд кæн. 
Дæхи хуызæн æмбаргæ чызг ссар. Уæздин дæу аккаг нæу. Мæ 
иунæг сабийæ дын ард хæрын... 
— Кæйдæр кауы рæбын кæй скодтай, уыцы сабийы кой кæ- 
ныс? — мæстæймарæгау æй сабыргай бафарста Уæздин. Фузæ 
йæ мидбынаты фесхъиудта. Телефоны хæтæл йæ къухæй фе- 
уæгъд æмæ стъолыл йæ тъæпп фæцыд. Сылгоймагæн йæ тып- 
пыр сырх^цæсгом дикъæйау афæлурс, дисхуызæй йæм кæсы. 
Æнхъæл *нæ уыд, Уæздин ацафон æрбацæудзæн, уый, æндæр 
дуар гомæй уагъта? Иæ рæдыд куыд сраст кæна, уый йæ зонд 
нал ахсы. Уæздин æм цадæггай бацыд. 
— Чъизи сылгоймаг дæ, уый æмбæрстон, фæлæ ахæм æл- 
гъаг разындзынæ, уый мæ фæсонæрхæджы дæр никуы ’рцыда- 
ид,— мæстыйæ дзуры чызг. Фузæмæ йæ чъылдым раздæхта. Иæ 
бандоныл æрбадт. Иæхи афтæ дары, цыма агъуысты йæхи йед- 
362 

дæмæ ничи ис. Фузæмæ хардзау æркаст, йæхицæй кæстæры разг 
кæй фæхудинаг, уый. Афтæ къуыттыйау куы бада, уæд ыл Уæз- 
дин фæуæлахизуыдзæн æмæ бынтон æгады бынаты баззайдзæн. 
Фæлтау, знæт галау йæ баттæнтæ феуæгъд кæндзæн, йæ цæс- 
гом та суадздзæн, æмæ къæмдзæстыгхуыз нæ уыдзæн. 
’ — Чъизи дæр дæхæдæг æмæ æлгъаг дæр! Цавæр кауы кой- 
кæныс, цæ?! — Фузæйы цæстытæ мæсты ’рттывд кæнынц. Иæ- 
хиуыл дæр ма схæцыд, Уæздиныл йæхи ныццæвынæввонгæй’. 
лæууы. 
— Базæронд дæ, базæронд, зæрдæ дын нал ис. Куыд тагъд 
дæ ферох?—хынджылæг дзы кæны чызг. — Курынмæ дыл ни- 
чи барвæссыд æмæ дæхицæн дзæгъæлзадæй иу чызг ныййард- 
тай. Мæн уый мæт нæй, тæрхонгæнæг дын де ’фсарм фæуæд, 
фæлæ ма мыл Беслæн æмæ Сæрæбийы иу хатт куы æрымысай^ 
уæд дын æз дæ сæры хъуынтæ бындзыггай ныттондзынæн! 
Фузæ мæсты худт ныккодта. 
— Цыфæнды куы фæуа, уæддæр дæ æз Хасмелæн курьнг 
нæ бауадздзынæн, нæ! Æз мæ мадæн чызгæн нæ райгуырдтæн, 
ды уый хæдзармæ куы бацæуай! 
— Хасмел дæумæ нæ байхъусдзæн, фæлæ мæм афтæ мæсты 
цæй тыххæй дæ? — Уæздин æм цæсты тигъæй бакаст, стæй та 
йæ гæххæттытимæ архайыныл схæцыд. 
— Ницæй тыххæй. Нæ мæ фæнды, ахæм дзæбæх лæппу дæ 
хай фæуа, уый! 
— Цæуыннæ? 
— Дæу цæуыннæ бафæндыд, æз фатер райсон, уый? 
— Мæн дæ фатер ницæмæн хъуыд. Æз æрмæст рæстдзина- 
дыл дзырдтон. Ды дыккаг фатер истай, Заретæйæн та иу дæр 
нæ уыд. Дæуæн дæ чызгимæ стыр райдзаст агъуыст и, Заретæ 
та йæ мой æмæ йæ цыппар сывæллонимæ кæйдæр хæдзæртты 
рахау-бахау кодта. Ды нæм фондз азы йеддæмæ нæма кусыс, 
уый та — фынддæс. Дæу хицауæн козбау миты фæрцы мæгуыр 
сылгоймагыл гадзрахатæй рацæуын фæндыд, аез та æнæраст 
хъуыддæгтæй ме сæфт уынын, уыййеддæмæ Заретæ дæр мæ ма- 
ды хо нæу, мыййаг. 
— Гъемæ адæмы фарс хæц амæй фæстæмæ дæр æмæ дæ 
фыды уæларт базæронд уай! — æртхъирæнгæнæгау ма загъта 
Фузæ, сейфæй гæххæттытæ райста æмæ сæм стъолыл багуыбыр.. 
Нымайæн къæбæлты къуырцц-къуырцц райхъуыст. Уæздин æм; 
æдзынæг кæсы. Кусгæ-кусын дæр йæ цæстæнгас знæтхуыз у» 
Цыма артмæ хæстæг бадти — йæ тыппыр цæсгом — сырх-сыр- 
хид. 
«Цымæ ахæм уæгъуыр цæмæн у, цард æй афтæ скодта, æви 
уыцы миниуæг гуырдзæй рахаста?» — дзуры йæхинымæр Уæз- 
зва 

дин. Цæмæдæр гæсгæ йæм йæ ныхæстЫл фæсмон æрцыд. 
«Налат кæй у, уый йæхи аххос нæу,. фæлæ йæ бæллæх у, 
йе ’намонддзинад. Чи зоны, йæхи дæр нæ фæнды». Чызгæн йæ 
раздæры мастæй йæ зæрдæйы мисхалы бæрц дæр нал баззад. 
4 
Уæздин йæ хæдзарæй уынгмæ, цингæнгæ, разгъордта. Иæ 
уæлæ урс-урсид тыртыргæнаг кофтæ æмæ сау юбкæ. Иæ къæх- 
тыл сау лак туфлитæ, хуры тынтæм цæхæр калынц. Афтæ зы- 
ны, цыма рог уддзæф куы ’рбадыма, уæд чызджы пакъуыйау 
йæ уæлныхты фелвасдзæн æмæ йæ уæлдæфы аскъæфдзæн. Иæ 
цæсгом зьгна-нæзына пудрæйæ фæхъæстæ кодта. Йæ сау зæл- 
даг дзыккутæ йæ фæсонтæм уылæнтæй æркалдысты.^ 
Чызг тагъд кæны Хасмелмæ. Рæхджы иумæ уыдзысты. Иæ 
фыд сын кæдæй-уæдæй бар радта. Иу мæйы фæстæ — сæ чын- 
дзæхсæв. Уæздин фæндаджы былмæ базгъордта. Таксимæ йæ 
къух фæдара, зæгъгæ, афтæ йæ уæлхъус ныллæджытæ, тæнтъи- 
хæг сылгоймаг æрлæууыд. Иæ хурсыгъд цæсгом — фæлмæст- 
хуыз, лыстæг æнцъылдтæ йыл фæзынд. Иæ сæр фæхаласбын. 
Иæ морæ цæстытæ — æнкъард. Иæ уæлæ — адаргæ дзаумæттæ. 
Йæ къухы базармæ хæссæн хызын. Уæздинмæ, йæ мидбылты 
худгæ, æрбацæуы. 
— Беллæ! — ныццин ыл кодта чызг. Сылгоймаг дæр ыл бау- 
зæлыд. Уæздин æм æдзынæг кæсы. Кæддæр скъолайы иумæ 
ахуыр кодтой, иу партæйыл бадтысты. Æдзухдæр сæ рæстæг 
иумæ æрвыстой, стæй Беллæ йæ ахуыр ныууагъта. Уый фæстæ 
дзы дзырдтой, иу лæппуйы фæдыл, дам, алыгъд. Æмгæрттæ 
'Сты, афтæмæй йын Беллæ бакастæй мадæн бæззы. 
— Каерæдзийы иу авд азы бæрц нал федтаиккам, æвæццæ- 
гæн. Кæм вæййыс? Цытæ кусыс? — фæрсы йæ Уæздин. 
— Лескены цæрын, хъугдуцæгæй кусын. 
— Сывæллæттæ та дын цытæ ис? 
— Дыууæ лæппуйы æмæ дыууæ чызджы. 
— Дæ мой та цы кусы? 
— Цы йын æнхъæл дæ? Колхозы шофыр у. Ды та куыдтæ- 
тæ цæрыс? Мой нæма скодтай? 
— Нæма. Тагъд нæ чындзæхсæв уыдзæн,— Уæздин цæмæ- 
дæр гæсгæ фæсырх, ныкъкъæмдзæстыг. 
— Ды рæсугъд чызг дæ, æвзæр лæппуйыл нæ барвæссыда- 
ис. 
— Дæ хъæуккаг у, Хасмел. 
— Фæлæуу-ма, фæлæуу, Мæскуыйы институт каст чи фæци, 
уыцы лæппумæ мой кæныс? — дисхуызæй йæ афарста Беллæ. 
— М-гъы,— Уæздин йæ сæр банкъуыста. 
364 

— Никуы мæ бауырныдтаид, Хасмелæн ахæм дзæбæх чызг 
бакомдзæн, уый.— Беллæ йæ былтæ фæцъупп кодта, цыма ды- 
зæрдыджы уацары бахауд, уыйау йе уæхсчытыл схæцыд. 
— Æцæг зæгъыс æви мæ хъазгæ кæныс? — афарста Уæз- 
дины. 
%— О, знон бафидыдтам. 
*— Зæрдиагæй дын арфæ кæнын, фæлæ... Иæ хабæрттæ йын- 
нæ зоныс? 
— Цавæр хабæрттæ? — Уæздины цæстытæ мидкатайæ ай- 
дзаг сты. 
— Мæскуыйы куы ахуыр кодта, уæд ын уырыссаг ус уыдис- 
æмæ ардæм куы цыд, уæд æй æд сывæллон ныууагъта. Æрæ- 
джы дæр æм ссыди, фæлæ, дам, æй Хасмелы мад хъиладзагъ- 
дæй фæсырдта. Уыдон æвзæр бинонтæ сты. Искæй нæ уар- 
зынц. 
Уæздин цавддурау фæцис. Ие ’мбал ма йæм цыдæртæ 
дзырдта, йæ мидбылты йæм худтис, чызг «о, о», зæгъгæ, йæ 
сæр тылдта, фæлæ йын йæ ныхæстæй ницыуал бамбæрста. 
Фæндыд æй Беллæйæ фервæзын æмæ фæстæмæ йæ хæдзармæ 
алидзын. Дарддæр цы куыста, уый нал æмбæрста. Уынджы ас- 
тæу, параличы цæфау, лæугæйæ баззад. Иу ранмæ ныджджих, 
цæуылдæр хъуыды кæныныл фæлвæрдта, фæлæ йæ бон нæ уыд. 
Иæ сæры магъз еафтид. Иæ цæстыты размæ февзæрдысты ца- 
вæрдæр æнæзонгæ сылгоймаг æмæ йæ сывæллон, удхарæй йæ 
марынц. Хасмел йæ цæстысындз фестад. Иуæй йæ адæмы цу- 
рæй алидзын фæнды, иннæмæй йæ зæрдæ хæдзармæ нæ комы. 
Æрæджиау æй йæ къæхтæ кинотеатры цурмæ бахастой. Адæм 
йæ алфамблай дыууæрдæм рацу-бацу кæнынц, фæлæ дзы Уæз- 
дин иуы дæр нæ уыны. Хасмел æм æлхынцъæрфыгæй æрбацæ- 
уы, билеттæ йæм æвдисы, цыдæртæ дзуры. 
— Мæскуыйы дын цавæр ус и? — йæхиимæ дзурæгау æй 
ныллæг хъæлæсæй фæрсы Уæздин. 
— Цы?! — нæ йæ бамбæрста Хасмел. 
— Дæхицæй ницымбарæг саби ма араз, æрæджы дæм Мæс- 
куыйæ чи ссыди? 
Хасмел исдуг сагъдауæй алæууыд, стæй йæ хъæлæсы дзаг 
ныххудт, фыр худæгæй ма фæстæмæ дæр фæтйсыд. Æрæджиау 
ма йæ бон зæгъын бацис: 
— Уый ме ’мбал Сашæйы ус у—Валя. Иæ лæппуимæ 
Цъæйы сæ фæллад уагътой æмæ нæм æрбауадысты,— æмæ та 
зæрдæбынæй ныххудт. 
— Сайгæ мæ кæныс! Дæ иу ныхасыл дæр дын не 'уУæн' 
дын! — мæстыйæ дзуры Уæздин. Хасмел фæтæргай. Билеттæ 
æрбаскъуыдта, зæххыл сæ ныццавта æмæ иуварс азылд. 
365 

— Цæуыннæ мыл æууæндыс? Кæд дæ фæсайдтон? Æууæн- 
дын дæуыл нæ хъæуы, мæныл нæ, фæлæ... 
— Цæмæн уæд? Дæу хуызæн исты Мæскуыйы сывæллæттæ 
ныууагътон?! 
Уæздинæн йæ маст бæлвырд фæкъаддæр, лæппуимæ бафи- 
дауыныл дæр сразы, фæлæ ма йæ йæ уарзоны зæрдæ ракъа- 
хын фæндыд. 
— Уый мæ сывæллон нæу, зæгъгæ, дын куы загътон! — Хас- 
мел уыцы ныхæстæ æгæр хъæрæй сдзырдта æмæ йæ алфамблай 
афæлгæсыд, йæ хъæлæс фæныллæгдæр кодта.— Беслæн та дын 
чи у? — цæхгæр афарста Уæздины. Йæ цæстытæм ын комком- 
-мæ кæсы. 
— Æххæст мæ Сæрæбийæ дæр бафарстаис. 
Хасмелы цæстытæ уæрæх байгом сты. 
— Фузæ дын мæ фыдгæйттæ куы кодта, уæд æз йæ цуры 
уыдтæн. Æнхъæлдтон, æууæндыс мыл æмæ мæ уымæн нæ ба- 
•фарстай. Хуымæтæджы бузныг дæ уыдтæн.— Уæздинæн йæ цæ- 
стытæ доны разылдысты.— Фæлæ мыл не ’ууæндыс, уымæн 
«æмæ дæхæдæг бирæ чызджытимæ ауадтæ. 
■— Уæдæ мыл ды дæр уымæн не ’ууæндыс? Æз та загътон, 
лсæд æм, зæгъын, Фузæ истæуыл хæрам у æмæ йыл лæппуты 
барæй мысы, фæлæ мæ рæстдзинад дæхицæй базонын фæндыд... 
Уæздин æм бацыд, йæ цонгмæ йын хъавгæ бавнæлдта. 
— Ард дын хæрын, Хасмел, æз дæ разы сыгъдæг дæн. Бес- 
лæн æмæ мæ Сæрæби кургæ кодтой, фæлæ дзы иу дæр мæ зæр- 
дæмæ нæ фæцыд. Фæлтау мæ дзыхыл ’дæлгоммæ сынкъ куы 
’рзадаид, уыцы хабæрттæ Фузæйæн куы кодтон, уæд. Хицау æй 
’цалдæр хатты йæ машинæйы аласта æмæ йын ног фатер рат- 
тынмæ хъавыд, фæлæ йæ æз бахъыгдардтон, æмæ мæ ныр йæ 
маст исы. 
Хасмел ын амонæн æнгуылдзæй йæ фындз хъазгæйæ ба- 
къуырдта, æмæ кинотеатры ’рдæм фæраст сты, фæлæ сæ дыу- 
уæйы зæрдæты дæр баззад, сæхæдæг дæр кæй нæма æмбæр- 
стой, ахæм масты фæд... 
5 
Уæздин каэсы йæ урс кофтæмæ. Иæ цæстытæ дзы атоныл нæ 
"фæразы, цыма, Хасмелимæ цы амондджын изæр арвыста, уый 
раздахынмæ хъавы. Тыхтæй-амæлттæй йæ сæр шифанеры рæ- 
• бинаг рагъæнмæ азылдта. Тар-морæ къаба дзы ауыгъдæй лæу- 
уы. Иæ фарсмæ — æрвхуыз плащ... 
... Æхсæв-бонмæ къæвда йæ сæх-сæхæй нæ банцад. Райсо- 
мæй дæр лыстæг сæлфынæг арвæй луарæгау кодта. Уæздины 
$66 

куыстмæ цзеуын дæр нæ фæндыд. «Хасмелимæ фидыд куы стæм. 
Дыууæ къуыримæ нæ чындзæхсæв куы уыдзæн, уæд мæм цы 
маст æнхъæлмæ кæсы цымæ?» — тыхсти йæхимидæг чызг. Кæд 
куысты, мыййаг... Фузæ цыфæнды дзурæд. Уæддæр æм Хасмел 
нæ байхъусдзæн, ницæмæ йæ æрдардзæн. Уый йæ сæрмæ ахæм 
хъуыддаг не ’рхæсдзæн. Бирæ йæ куы уарзы. 
Уæздин куыддæр йæ кусæн уатмæ бацыд, афтæ иу хæрзаив 
рæстæмбискар халассæр сылгоймаг йæ фæдыл бахызт, дуаргæ^ 
рон æрлæууыд. «Цыдæр зонгæ цæсгом ын ис. Чи у цымæ? Хас- 
мелы цæстытæ! Иæ мад у,æвæццæгæн».— Уæздины зæрдæ ба- 
катай кодта. Цæмæдæр гæсгæ йæм хорзæй ницæмæ æнхъæлмæ 
каст. Сæумæрайсом æм рæвдауынмæ кæй не ’рбацыд, уый йæ 
мæстæлгъæд цæстæнгасыл бæрæг у. Уæздины фæнды судзин 
фестын æмæ паркет пъолы хуынчъы ныллæсын. Афтæ йæм кæ- 
сьг, цыма йæ дадзинты туг йе змæлдæй баса^&ыр. ÆрМЯвст зæр- 
дæ йæхи риуы гуыдырыл хойы æмæ хойы. 
— Ды Уæздин дæ? — фæрсы йæ уазæг. 
— О,— чызг йæ сæр сабыргай банкъуыста. 
— Уæдæ мын мæ иунæг лæппуйы ’рцахсынмæ ды хъавыс?!— 
былысчъилæй дзуры ус.— Нæ, мæ хæдзар, æз æй мæ былтыл 
уымæн не схастон æмæ йæ цавæрдæр рæузонд чызг йæхи бакæ- 
на! Мæ фыды имгæныстæн; æз æй дæуæн нæ ратдзынæн! Амæй 
размæ кæимæ хаттæ, уыдонмæ цæугæ, æдзæсгом! 
Уæздинæн йæ зæрдæ бауазал. Диссаг, ницыуал æй хъæуы. 
Курдфэендыйы цæстæй кæсы ’рбацæуæгмæ. Хасмелы уынын 
дæр æм тогл. цæуы, æрмæст æй фæнды фынæй кæнын. Ехх, ныр 
бафынæй у, куыд нал райхъал уай, афтæ. Сылгоймаг йæ хъæр 
кæд ныууадздзæн æмæ æддæмæ кæд ацæудзæн, уымæ æнхъæл- 
мæ кæсы, фæлæ уый нæ цæуы, йæ къухтæ тилы, йæ хъæлæс 
.æрвнæрæгау нæры. Уæздинмæ афтæ кæсы, цыма йæ йæ фыны 
уыны, цыма ныртæккæ æрбайсæфдзæн. 
— Мæ лæппуимæ ма дæ æрлæугæ дæр куы фенон, уæд мын 
•сар дæ сæр кæны! Дæ дзыккутæ дын бындзыггай ныттондзы- 
нæн! 
Сылгоймаг цыма Хъарсы фидар басаста, уыйау йæ сæр бæр- 
зæндты ахаста. Уæздинæн йæ дзыхæй хъыпп-сыпп дæр не 
схауд. Иæ цæссыгтæ фемæхстысты. Æрæджиау бандоныл йæхи 
жруагъта, стъолыл ныддæлгом æмæ хæкъуырццæй кæуын рай- 
дыдта. 
, — Афтæ дын хъæуы, амæй фæстæмæ йæ зондзынæ, хи куыд 
дарын хъæуы, уый! — йæхиимæ дзурæгау, загъта Фузæ æмæ 
•феддæдуар. 
Телефоны дзæнгæрæг ныййазæлыд. Уæздин йæ кæуын тых- 
хæй баурæдта æмæ хæтæл систа. 
987 

— Ало, ало, чи дæ? Уæздинмæ-ма бадзур. Тынг æхсызгон 
мæ хъæуы! — хъуысы йæм Хасмелы хъæлæс. 
—. Уæздин ам нал кусы, мауал æм дзур,— загъта чызг æмæ 
хæтæл æрæвæрдта. Дзæнгæрæг ма цалдæр хатты ныййазæлыд, 
фæлæ йæм Уæздин ницыуал хъус æрдардта. Чысыл фæстæдæр 
дуар æрбайгом æмæ уатмæ, лæф-лæфгæнгæ, æрбахызт Хасмел. 
Комкоммæ йæм бацыд. Иæ къух чызджы уæхскыл æрæвæрдта. 
Уæздин сыстад æмæ рудзынджы ’рдæм араст. 
— Цæмæ ма æрбацыдтæ? — фæрсы йæ куыдфæндыйы хъæ- 
лæсæй.— Дæ мад мын фаг фæцис... Æви дæм уый æгъгъæд нæ 
кæсы? 
— Ма йæм хæрам кæн. Иæ маст æй æрбатардта. Мæнæ ацы 
писмо куы бакæсай, уæд æй бамбардзынæ.— Писмо йæм дæт- 
ты. Уæздин гæххæтт, зырзыргæнгæ, райста. Кæсы йæ. Фузæ йын 
кæй фæдзырдта, уыцы ныхæстæ. Фæцæхджын ма сæ кодта, æн- 
дæр æвирхъау хабæрттæ сыл бафтыдта: «Сымахæй афтæ уæ 
чындзаг йæ хæрæфыртимæ цæры? Куыд нæ стæй! Иæ фатермæ 
хæзгул æрбакодта æмæ йыл йæхи ирхæфсы...» 
— Уый та куыд у? Илас мæ хæрз хæрæфырт кæй у, уый 
ды нæ зоныс? — кæуын хъæлæсæй дзуры Уæздин. 
— Æз æй зонын, фæлæ мамæ... Ахæм раджы дæм æрбахæц- 
цæ уыдзæн, уый æнхъæл чи уыди! Уыдон иууылдæр Фузæйы 
митæ сты! Æз ын ныртæккæ йæ къубалыл бахæцдзынæн! 
— Сылгоймаг йæ цæсгом куы суадза, уæд æй ссæдз лæджы 
дæр нæ бадомдзысты, ныууадз æй йæ адыл. Ацу дæ куыстмæ 
æмæ мæм макуыуал æрбацу. Амæй фæстæмæ мах æхсæн ни- 
цыуал ис. 
— Цытæ дзурыс уый?! Уæздин! — Хасмел ын йе уæхсчытыл 
дыууæ къухæй фæхæцыд, йæхимæ йæ цæхгæр фæзылдта.— Дæ- 
хи æрæмбар! Уæздин! Цытæ дзурыс?! 
Чызг ныффæлурс. Иæ сæр зилы. 
— Ацу, мæ мæгуырыл мæ ныууадз. Æз æнамонд дæн æмæ 
дæу дæр фенамонд кæндзынæн. Фæлтау æндæр чызг æрхæсс. 
Дæхи хуызæн ахуыргонд.— Кæд æй йæхицæй тæры, уæддæр æй 
нæ фæнды, ацæуа, уый. «Нæ, нæ, хъуамæ ма ацæуа. Ау, уар- 
зондзинадæн афтæ æнцонæй аскъуыйæн куыд ис? Цы зæрдæйæ 
мæ ныууадздзæн Хасмел? Æндæр чызджы куыд æрхæсдзæн? 
Уымæн уæвæн нæй!» 
— Мæ мадæн йæ рæдыд ныххатыр кæн. Иæ маст æй æрба- 
тардта. 
— Ныридæгæн мæм ахæм дзыхæй чи сдзырдта, уый мæ фæс- 
тæдæр та цы схондзæн? Нæ, Хасмел, махæн иумæ цæргæ нæу. 
Хасмел исдуг сагъдауæй алæууыд, стæй дуары ’рдæм са- 
быргай араст, къæсæргæрон æм йе ’ргом раздæхта. 
368 

— Бæстондæр ахъуыды кæ, Уæздин, æз ма дæм фæзындзы- 
нæн. 
— Мауал мæм цу. Фæрнæй цæр дæхи фæндиаг. Ницытæ 
æмæ мацытæй нæ кæрæдзи зæрдæтæ скъахтам, æмæ нæ цард 
нал ацæудзæн. Ацу, æрсабыр кæн дæ мады... 
Хасмел уæззау зæрдæимæ ацыд. «Кæд ма мæм æрбаздæха, 
уæд мæ уарзы»,— хъуыды кавны Уæздин. Æнхъæл уыд, йæ уар- 
зон ма йæм æрбацæудзæн, фæлæ йæ хъустыл æрцыд æвирхъау 
хабар, Хасмелы, дам, иу рæсугъд чызгимæ, чидæртæ федта. 
Æмæ йыл йæ хур баталынг. 
Уæздин лæууы æрхуымæй. Чумæданы сæрыл схæцыд. Йæ 
чындздзон дзаумæттæ фæлдахы, къабатæ, хъуымæцтæ, хæдæт- 
тæ, туфлитæ, цъындатæ... Цæттæйæ йын лæууыдысты. Мæнæ йæ 
уардихуыз мидæггаг хæдон. Систа йæ, æдзынæг æм кæсы. Нæ- 
ма йæ уырны, Хасмел æй бынтондæр ныууагъта, уый. Диссаг 
у, æвæдза, зæрдæ, æууæнды, æппындæр æууæндын кæм нал 
фæхъæуы, уым дæр. Дзæгъæлы нæ фæзæгъынц, мæгуыры зæр- 
дæ фынтæй хъал. Уæздины йæ сæнттæ дард кæдæмдæр ахас- 
той. Афтæ йæм кæсы, цыма Хасмел тагъд уыцы рæсугъд чыз- 
джы ныууадздзæн æмæ йæм æрбаздæхдзæн, æнæмæнг æм æр- 
баздæхдзæн! Уыцы чызг æвзæр адæймаг у, хъуамæ æвзæр уа, 
хорз уæвæн ын нæй. Уæздин йæхиуыл фæхудт. Адæймаджы 
сæрмæ цынæхуызон æдылы хъуыдытæ æрцæуы. Цæмæн хъуамæ 
уа æвзæр чызг? Дæу афтæ фæнды, æмæ уымæн?.. «Дзæгъæлы 
йæ ауагътон мæхицæй. Мæ зæрды йæ бафæлварын уыди. Уæ- 
дæмæ йæ кæйдæр чызгæн радтон. Цæмæн?! Афтæ мын хъæуы, 
æдылы къоппа! Ныр æз ам иунæгæй сагъæс кæнын, уый та йæ 
уарзоны рæвдауы». Хæдон йæ риумæ нылхъывта, афтæмæй 
сагъдауæй лæууы, зæрдæ уæззау рыст кæны. 
СÆРÆН ЛÆГТÆ 
Ауыстæн, кæд иуæй-иу хæлиудзыхтæ мæ ныхмæ цыдæртæ 
сдзурынц, уæддæр æз ацы рæсугъд къæбæлтæм тынг хорз 
арæхсын. Бур физонæджы адджын тæф мæ фындзыл куы сæм- 
бæлы, уæд та мын тыхгæнæг тых нал фæкæны,— æнæрвæссон- 
хуызæй дзуры Гуыргъохъо. Иæ цæсгомыл ахæм æнгас фæзынд, 
цыма йæ акомкоммæ стъолыл къæдзнизæй сæйæгау чи ныг- 
гуыбыр, уыцы лæгуынсæр лæджы мисхалы бæрц дæр ницæмæ 
дары. Сау ферзь урс къаролы цур хъавгæ æрæвæрдта æмæ 
бандоныл йæхи фæстæмæ æнæмæт уагъд акодта.— Шах, мæ 
лымæнлæггаг! — Иæ къухтæ йæ гуыбыныл сæвæрдта æмæ, йе 
’нгуылдзтæй хъазгæйæ, Къæдзæхмæтмæ кæсы.— Ауыстæн, аф- 
тæ кæм сдæсны дæн, уый мæхæдæг дæр нæ зонын. 
24 Цомартаты Изæтбег 
369 

: т-г: Уæллæй, мæн дæр æдзух дисы ’фтауыс де ’вæджиауы кур- 
диатæй, уæлдайдæр та, Азæмæтимæ куы фæхъазыс, уæд,— йæ 
сæр .хъуыдыдзастæй банкъуыста Къæдзæхмæт, æмæ йæ фындзы 
футт райхъуыст.— Капабланкæ æмæ Алехинæн сæ амонд уыд„ 
æмæ ингæмæ батагъд кодтой... Ацы мæнг дунейы ма иу чысыл 
куы афæстиат уыдаиккой, уæд æрмæст дæ уындæй дæр æмри- 
зæджы ризиккой... 
-^- Дзæгъæл дзырд куы- нæ кæниккат! — хæрдмае сæм нæ 
кæсы, афтæмæй хъуыр-хъуыр кæны Азæмæт. 
Гуыргъохъо сыстад, йæ къухтæ йæ дæлæрмтты батъыста 
æмæ уаты схъæлбæрзæйæ рацу-бацу кæны. 
т- Хъазт кæронмæ ахæццæ кæн: мæ сæр дзы ницæмæнуал 
хъæуы,— куыдфæндыйæ дзуры Къæдзæхмæтмæ. 
Азæмæт йæ пинджачы риуы дзыппæй даргъ сæрвасæн фел- 
васы, йæ лыстæг къæбутыл цы халасбын фæскъæуттæ æрзæбул„ 
уыдон дзы тагъд-тагъд афасы æмæ та йæ йæ бынаты авæры. 
Тамако зыдæй цъиры æмæ цъиры. 
— Æгæр тынг тыхсы, мæгуыр, æмæ йыл исты куы ’рцæуа» 
уæд Ирыстон бабын уыдзæн,— хъуысы Къæдзæхмæтмæ Гуыр- 
гъохъойы хъæлæс. Азæмæтмæ фæстæты бацыд æмæ йын йе 
’рттиваг сæр йæ армытъæпæнæй сабыргай дауы. 
— Сыст, мæ хæдзар, мауал нæ фæстиат кæ. Мæ ахсæны 
къултæ мын цыдæр фæхæры. Зын дын у, фæлæ... Лæг зынтæн 
конд у... 
— Фæлæуу-ма, «зынты» хицау! Мæнмæ гæсгæ ма дзы фер- 
вæзæн ис,— шахмæттæм тынгдæр ныггуыбыр Азæмæт. 
— Ауыстæн, кит цы кæсаг аныхъуыра, кæд ма уый фæстæ- 
мæ æвыдæй раирвæздзæн, уæд ды дæр мæ дзæмбытæй фервæз- 
дзынæ,— йæ къухы ныхтæ сыгъдæг кæнгæйæ, дзуры Гуыргъо- 
хъо.— Сис æй, Кьæдзæхмæт. Ай, барвæндонæй цæуынмæ чи 
хъавы, ахæмы каст нæ кæны. 
Азæмæтæн цыма йæ къæхтæ æндзыг баисты æмæ йæ бон 
сыстын нал у, уыйау æй Къæдзæхмæт йæ дæлæрмттæй хæрд- 
мæ фелвæста. 
— Ды мын куы нал уай, уæд ма кæй хардзæй цæл кæндзы- 
нæн цымæ? — хъыгзæрдæйæ йын дзуры йæ хъусы. 
— Раздæр чи кæмæн нал уыдзæн, уый нырма зын зæгъæн 
у...— йæхи дзы атоныныл архайы Азæмæт, йе ’ргом Гуыргъо- 
хъомæ аздæхта.— Хъус-ма, Фишер, ды та дæхицæй цы ныхъ- 
хъал дæ? Мæлæты хабедзен! 
— Æз куы ницы...— йе уæхсчытыл схæцыд Гуыргъохъо.— 
Мат æвæрын зонын æмæ йæ сæвæрдтон... 
— Сæвæрдтай, о! Мæ къарол къуыммæ куы нæ бацыдаин» 
уæд мын дæ бон мур дæр ницы бауыдаид! 
370 

— Æниу æз Рокфеллеры фырт куы уаин, уæд ам дæ фарс- 
мæ бадын мæ сæрмæ хæссин?.. 
— Цомут рæвдздæр. Мæнмæ уæ дзæгъæл дзырдмæ хъусы- 
нæй бур физонæг хæрын хуыздæр кæсы,— сæ цæнгтыл сын ахæ- 
дыд Кьæдзæхмæт, æмæ уынгмæ ахызтысты. Ресторанмæ цæуын 
сæ бирæ нæ бахъуыд. 
— Тæдзынæгæй — цыхцырæгмæ! — æлхынцъæрфыгæй ба- 
фиппайдта Азæмæт.— Цы — нæ кусæн уат, цы — ресторан. 
— Ома? — нæ йæ бамбæрста Къæдзæхмæт. 
— Сæ дыууæмæ дæр тамакойы фæздæгæй бацæуæн 
нæй. 
— Цæмæй дзы ма тыхсай, уый тыххæй дæхæдæг дæр сдым,— 
зонд ын амоны Гуыргъохъо. Иæ пинджачы дзыппæй йын сига- 
ретты къопп фелвæста, иу дзы йæ дзыхы атъыста æмæ йæ æх- 
сызгонæй сдымдта. Къæдзæхмæт æмæ Азæмæт дæр дзы фæй- 
нæ систой æмæ дымынц, ныхас кæнынц ницытæ æмæ мацытыл, 
æнхъæлмæ кæсынц официанткæмæ. 
Æрыгон лæппу бæрзонд тымбыл бандоныл йæхи æруагъта. 
Цæргæс къардиуæй йæ амæттаджы куы хъахъхъæна, уыйау иу 
ранмæ дзагъырцæстæй ныджджих. Æваст йæ лыстæг къабæзтæ 
фæхъил кодта æмæ гуымсæгыл цыфыддæр знагау дыууæ лæ- 
дзæгæй ралæууыд. Ресторан æнахуыр тыхджын гыбар-гыбурæй 
’айдзаг. Дыууæ стыр æрхуы тæбæгъы кæрæдзиуыл сæмбæлды- 
сты, æмæ сæ зæлланг хъустæ ныццарыдта. Лæппуты ’хсæнæй 
къуырддзыкку бурхил чызг сыстад. Иæ цæсты уæлтъыфæлттæ— 
цъæх-цъæхид ахуырст. Микрофоны цурмæ мæлхъы цыд ракод- 
та, æрлæууыд, цæлгæнджытыл куыдфæндыйы цæстæнгас аха- 
ста æмæ цъæхснаг хъæлæсæй базарыд. Адæмы дзолгъо-молгъо 
фæтыхджындæр. Тамакойы фæздæг фæззыгон мйгъау ныббæз- 
джын. 
— Уыцы æнæхайыры официанткæ нæм куыд æрæгмæ цæуы. 
Мæ тæнтæ кæрæдзиуыл андзæвыдысты,— йæ фындзы бын та 
•бахъуыр-хъуыр кодта Азæмæт, музыкæ куы фæсабыр, уæд. 
— Цæмæ дæм цæуа? — цыма кæйдæр фарс хæцы, уыйау ыл 
йæхи сцагъта Гуыргъохъо. 
— Ома куыд цæмæ? 
— Ницы дæ ратондзæн, уый зоны... 
— Цæмæй йæ зоны? 
Гуыргъохъойы цæсгомыл былысчъил худт фæзынд. 
— Дæ хуызыл бæрæг у... 
— Хъазын хъазын у, фæлæ нуазгæ та цы кæнæм? — фæрсы 
сæ Къæдзæхмæт. 
— Уый та дын цы ныхас у? — фездæхт æм Гуыргъохъо. — 
Азæмæт мын коньяк нæ фæхæрд?.. 
371 

— О-о, фæхæрд дын дæн куыннæ,— зулмæ йæм кæсы Азæ- 
мæт.— Цæй æхца мæм и?.. 
— Уæдæ нæ ардæм цæмæ æрбахуыдтай? — уайдзæф ын кæ- 
ны Гуыргъохъо. 
— Мæнæ ма мæм æртæ сомы аззад, æмæ уæ кæд хъæуынц» 
уæд — табуафси. 
— Дæумæ та цас и? — Къæдзæхмæты фæрсы Гуыргъохъо. 
— Кæд мæм дыууæ сомы разына, уæд-иу уæ худтæ хæрдмæ 
æппарут, йæ дзыппытæ сгары Къæдзæхмæт. 
— Ауыстæн, æз сымахæй хъæздыгдæр дæн,— йе ’хцатæ ны- 
майы Гуыргъохъо.— Цыппар сомы, æртæ суарийы æмæ иу ка- 
пекк... 
Цыма исты знаггад ракодтой, уыйау кæрæдзийæ ныфсæрмы 
сты. Иу сæ иннæмæ бакæсын нæ уæнды. 
— Уæуу, мæнæ ма кæй уынын! Дæ изæр хорз, мæ буц хæ- 
рæфырт! — се ’нахъинон уавæрæй сæ фервæзын кодта дыууис- 
сæдзаздзыд къæдзæхы йас сырхуадул лæг, Азæмæты фелвæста 
æмæ йæ нартхоры куырис бæттæгау йæ хъæбысы æвдæрзы. 
— Мæ фæрс... фæрст-тæ мын сæтт... сæтт-ттыс, Сос... лан,— 
тыхстхуызæй йæм дзуры Азæмæт, фæлæ йæ уый уæддæр рав- 
дул-бавдул кæны. 
— Дæ хæрам зонд дын дæ сæрæй тæрын, цæмæй нын де 
’взæр æмдзæвгæтæй нæ сæртæ мауал дон кæнай! Ха-ха-ха! — йæ 
хъæлæсы дзаг худы Сослан. 
— Иу... иу... дæр нал... нал... ныф... ныф... Æруадз мæ! — 
арсы дзæмбыты удхаргæнæгау хъæрзы Азæмæт. 
— Гъе уый дын — лæг! Æмдзæвгæтæ фыссын ныууадз, æмæ 
дын æз замманай куыст ссардзынæн, дæ хус гуыбын куыд баф- 
садай! — Сослан дзургæ-дзурын Къæдзæхмæт æмæ Гуыргъо- 
хъойы къухтæ райста, стæй стъолы уæлхъус æрбадт æмæ сæ 
цыма рагæй зоны, уыйау хъæрæй фæрсы: — Куыд стут, ме ’фсы- 
мæртæ?! 
— Куыд фестæм, хъарæг ма ныл хъæуы. Сахаты ’рдæг ам 
бадæм, æмæ нæ куыдзы хъуыдыгæнæг нæй,— бустæхуызæй йын 
хъаст кæны Азæмæт. 
— Æ-æ, куыд уын амардтæн, куыд, нæ зондамонджытæ! — 
Иæ хъуынджын сæр ныттылдта Сослан, хæрзхуызтæ саулагъз 
сылгоймагмæ цæсты зулæй бакаст æмæ йæ дынджыр къухыл 
зына-нæзына хæрдмæ схæцыд, цыма йæ къæмисæнмæ æвналы, 
уыйау. 
Сылгоймаг æм сиргæ æрбауад. Иæ хæрзаив тымбыл цæс- 
гомыл фæлмæн мидбылхудт хъазы. 
— Уæ изæр хорз, — салам дæтты нæлгоймæгтæн æмæ Сос- 
ланмæ фæрсæгау кæсы, ома цы уын рахæссон? 
372 

— Кæй изæр у, уый хорзæх дæ уæд,— йæ цæстытæй йæ ны- 
хъуыры, афтæмаей йæм худæнбылæй дзуры Къæдзæхмæт. Иæ 
тызмæг цæсгом ныррухс. 
«Искуы дзы ахæм сылуарзаг лæг уыди. Уымæй уæлдай дæ- 
хиуыл хæцын ма фæраз»,— худы йыл йæхинымæр Гуыргъохъо. 
— Жанночкæ, адон Ирыстоны курдиатджындæр журналист- 
тæ кæй сты, уый ды зоныс æви нæ? — сылгоймаджы хъазгæм- 
хасæн фæрсы Сослан. 
— Зонын, зонын,— ноджы ’ргомдæрæй бахудт официанткæ, 
æмæ йæ рахиз уадул фæдзыхъхъ и. 
— Иа, уæдæ рæвдздæр! Истæмæйты сæ фæсай, науæд дыл 
фельетон ныффысдзысты, æмæ дæ хъуыддаг хорз нæ уыдзæн... 
— Ахæм рæсугъд сылгоймагыл фельетон ныффыссын хуы- 
цауæй стыр тæригъæд уаид, и, Гуыргъохъо? — æхсызгонæй дзу- 
ры Къæдзæхмæт. 
Официанткæ дзы разыйæ баззад, мидбылхудгæ йæм йе 
’ргом раздæхта æмæ йæ фæрсы: 
— Цы хæрут? 
Къæдзæхмæт дзы йæ цæстытæ иуварс азылдта. Нæ, хæри- 
нæгтæ заказ кæныны зонд æм нæй. Уый фæстæ йæ æхца фи- 
дын куы бахъæуа, уæд... Иæ дзыпп афтид нæу, фæлæ... 
— Цъæх хъæдындзтæ, дудгæтæ, джитъритæ, пъæмидортæ, 
еугæф, уæлибæхтæ, физонджытæ, уазал карчы фыд, коньяк, 
шампайнаг сæнтæ! Хорзæй уæм цыдæриддæр ис, уыдон ардæм 
рахæсс! Махæн нæ зондамонджытæ буц даринаг сты! — ресто- 
раны та азæлыд Сосланы бæзджын хъæлæс. 
Уацхæсджытæ кæрæдзимæ дисмæ кæсæгау кæсынц. Офици- 
анткæ сын сæ фынгмæ хæринæгтæ æмæ нуазинæгтæ скъæфын 
райдыдта. Сослан Азæмæты уæхск æркъуырдта, лæг размæ ба- 
хауд, æмæ агуывзæты дзыгъал-мыгъул ссыди. 
— Цалдæр азы размæ замманай чызг уыди.^ Иннæты мын 
ферох кæнын кодта,—Азæмæтæн саст хъæлæсæй дзуры Сослан, 
фæлæ йæ Къæдзæхмæт æмæ Гуыргъохъо дæр хъусынц. 
«Ахæм хæзгул кæмæн уыд, уый тæхудиаг нæу?» — хæлæг æм 
кæны Къæдзæхмæт. 
— Ныр дæр ын ницы у... Хуыцау æй куы раттид...— офи- 
цианткæйы фæдыл тыхкаст кæны, афтæмæй цыбæлхуызæй дзу- 
ры Азæмæт. 
Гуыргъохъо коньячы авгмæ бавнæлдта, фæлæ йын æй 
Сослан исын нæ бауагъта. 
— №ах ацы ’нгуырстуантæй кæд бафсæддзыстæм? — загъта 
былысчъилæй æмæ фужертæ байдзаг кодта. 
— Уанцон нæ дæ... Ардыгæй хæссинаг фæуыдзыстæм,— тых- 
стхуызæй йæм дзуры Азæмæт. 
37$ 

— Æнцон дын уыдзæн æви зын, уый æз нæ зонын, фæлæ 
коньякæй сæры хъуынтæ тагъддæр кæй рæзынц, уый дæ бауыр- 
нæд. 
— Ды дæр уымæй схъуынджын дæ? 
— Афтæ æнæмæнг. Цæй, аназæм та сæ, ме ’фсымæртæ. 
Стыр хицæуттæ нæ уастырджитæ куыд уой æмæ нæ æдзухдæр 
сæ рахиз базырты бын куыд дарой, ахæм амонд нæ уæд,— 
скуывта Сослан æмæ фужер йæ дзыхмæ фæфæлдæхта, стъо- 
лыл æй æртъæпп ласта æмæ фынгмæ багуыбыр. Уæлибæхы 
’рдæг лауызау дыууæ дыдагъы акæны æмæ йæ уайтагъд фæ- 
дæле кæны, стæй дзидзатæм бавналы. 
— Уастырджийы хорзæх нæ уæд,— скуывта Къæдзæхмæт 
Æмæ уый дæр Сосланы хуызæн коньячы фужер йæ дзыхмæ фæ- 
фæлдæхта. 
— Ахæрут, ахæрут: мæгуыр хæраг вæййы,— бардзырд дæт- 
л*æгау сæм дзуры Сослан.— Уæ амонд у, æмæ гæххæтт хъулæт- 
тæ кæныныл фæцалх стут... Царды цалх иннæрдæм куы нæ 
æрзылдаид, уæд мын афонмæ хæхты мæ фыстæ хизиккат... 
— Ма зæгъ, ма зæгъ. Чи нæ кæй фыстæ хизид, уый нырма 
бæрæг нæма у,— йæ сæр дыууæрдæм тилы Азæмæт. 
— Гъе-е, мæ буц æфсымæртæ, цардæн мисхалы бæрц дæр 
ницы зонут æмæ æрымысæггаг хабæрттæ фыссут! — фидарæй 
загъта Сослан æмæ официанткæмæ йæ къух фæтылдта. Сыл- 
гоймаг та уайтагъд йæ цурмæ æрбауад. 
— Цы ма уæ хъæуы? 
— Уæртæ къуымы чи бады, уыцы лæджы уыныс? 
— Кæцыйæ зæгъыс? 
— Япойнаг уасæджы хуызæн чи у, уымæй. Горæххæсткомы 
сæрдары нæ зоныс? 
— Алыксандры? 
* — О. 
— Зонын. 
— Уæдæ цу æмæ йын мæ номæй коньяк æмæ дыууæ шам- 
пайнаг сæны бахæсс. 
— Хорз, хорз,— сдзырдта Жаннæ æмæ ацыд. 
Лæгтæ нуазынц, хæрынц, хъæлдзæг ныхас кæнынц, худынц, 
Жаннæ сæм хæринæгтæ æмæ нуазинæгтæ хæссы æмæ хæс- 
сы. 
— Куыд уæ фæнды, лæппутæ? Бæркад зæгъæм? — фæрсы 
сæ Сослан. 
— Зæгъæм, зæгъæм,— фæцырд æм Азæмæт. 
— Уæдæ нæ бæркад бирæ уæд! 
Сослан сæны фужер йæ дзыхмæ фæфæлдæхта æмæ та офи- 
цианткæмæ йæ къух фæтылдта. Жаннæ йæм йæ нымайæн къæ- 
№ 

бæЛтйМæ æрбауад, дыууæрдæм сæ акъæрццытæ кодта æмæ 
тагъд-тагъд сдзырдта: 
— 'Иу æмæ ссæдз туманы... 
Азæмæтæн фыр дисæй йæ дзых бахæлиу. Сослан йæ риуы 
дзыппæй къæркъæргæнаг æхцатæ систа æмæ сæ стъолмæ æппа- 
рын равдыдта. Æппæрст сæ куы фæци, уæд сæ Жаннæ систа, 
æмæ ацыд. 
— Ай мæ уд у, æмæ дæ нал фæразын,— лæгтæм хъуысы 
Алыксандры хъазæн ныхас.— Мæхи дæ, зæгъын, ацы хатт уæд- 
дæр бамбæхсон, æмæ та мæ ам дæр ссардтай. 
Рæстæмбисрæзтæй чысыл ныллæгдæр мыдхуыз нæлгоймаг 
сæ уæлхъус æрлæууыд, йæ къухы — коньячы авг. 
— Фæйнæ нын æнæ баназгæ нæй,— домгæ хъæлæсы уагæй 
дзуры Сосланмæ. 
— Фæйнæ авджы æви фæйнæ агуывзæйы? — хинхудтгæнгæ 
йæ фæрсы Сослан. 
— Куыд уæ фæнды, афтæ.— Уазæджы цъæх цæстытæ ферт-» 
тывтой æмæ Жаннæмæ хъæрæй дзуры: — Коньяк! 
— Хетæджыстæн, æз... æз... иу хуыпп дæр — нал,— бæхæн 
йæ хъусы дон куы бакæла, уыйау йæ сæр ныттылдта Азæмæт. 
— Ауыстæн, мæнæн дæр мæ бон нал у,— йæ рахиз къухæй 
йæ зæрдæсæрмæ æвналы Гуыргъохъо. 
— Абон нын æгъгъæд фæуæд. Мæ сæр ныддур,— йæхи раст- 
гæнæгау йæ къæмисæнтæ æууæрды Къæдзæхмæт. 
— Уæ сæртæ æцæг ныддур сты, уæ сæртæ, æмæ дзы зонд- 
джын хъуыдытæ дæр уымæн не ’взæры. Ха-ха-ха! — зæрдæбы- 
нæй сыл худы Сослан. Жаннæйы къухтæй коньячы авг райста, 
байгом æй кодта æмæ йе ’мбалмæ дзуры: — Адоны ныууадзæм, 
Алыксандр. Адон нæ фыссынæн сты, нæ — нуазынæн. 
— Ацы хъуыддаджы бынтон раст куы нæ уай, уымæй тæр- 
сын. Хуыцау дæ Гуыргъохъойы къухтæм ма бахауын кæнæд. 
Ахæм фельетон мыл ныффыста æмæ...— дзуры Алыксандр. 
— Æцæг зæгъыс æви?!—дисхуызæй йæ фæрсы Сослан. 
— Уæдæ дæ сайгæ кæнын? 
«Ацы фынг сæрмагендæи мæн тыххæй сарæзтой æви æнæн- 
хъæлæджы фембæлдысты?» — йæхи фæрсы Гуыргъохъо, фæлæ 
йæ фарстæн дзуапп раттын нæ фæразы. 
— Ме ’рдхордыл мын æцæг ныффыстай фельетон? — йæхи 
йæм æрбайвæзта Сослан. Гуыргъохъо йæ сæр «о», зæгъгæ, ба- 
тылдта æмæ сыстад. 
— О-о, уый хорз нæу! Аскъуынын æй хъæуы! 
«Курдиат у æви бардзырд?» — февзæрд Гуыргъохъойы сæ- 
ры. Иæхи куыд дара дарддæр? Цы йын зæгъа, йæ къæбæры 
хъæстæ куы фæци, уæд. Хорз ран æй æрцахстой, ницы зæгъæн 
375 

сæ и. Сæ хин мийы Азæмæт архайы цымæ? Шахмæттæй куы 
никуы фæхъазы, уæд ыл ацы хатт цы зæд атахти? 
Сослан æм хæстæг бацыд, йæ пинджачы цæппæртимæ йын 
архайы, афтæмæй барджын хъæлæсæй дзуры: 
— Алыксандр махæн нæ уазæг у. Ирыстоны та уазæг кæд- 
дæриддæр кадджын уыди. Уыцы фельетонæн рауадзæн нæй. 
Куы йæ рауадзай, уæд ма Алыксандры æдде мæн дæр æфхæ- 
рыс. Æз та ме уæлæ æфхæрд нæ уадзын... 
«Аимæ цасфæнды куы дзурон, уæддæр мæ нæ бамбар- 
дзæн»,— скарста йæхинымæр Гуыргъохъо æмæ йæхи хъыггæ- 
нæг скодта: 
— Хуыцауæй дæ бауырнæд, Сослан, Алыксандр де ’рдхорд 
у, уый æз куы зыдтаин, уæд ыл нæ ныффыстаин, фæлæ ма йын 
ныр цы мæ бон у? Фельетон редактормæ ис. Уыимæ ныхас кæ- 
нут. 
— Æлхæнын æй бахъæудзæн уæдæ! — фидарæй загъта Сос- 
.лан æмæ Алыксандрмæ йæ цæст æрныкъуылдта.— Уыимæ æн- 
цон дзурæн у... 
«Цы сæрæн лæгтæ сты. Ехх, иу чысыл адоны цардæй 
ацæр!» — хæлæг сæм кæны Азæмæт. 
МÆТГÆНАГ ЗÆРДÆ 
Тыхсы, фæлмæцы йæхимидæг Солæман, йæ хуыссæны рафт- 
бафт кæны. Æмæ куыннæ тыхса, куыннæ рафт-бафт кæ- 
на? Цалдæр азы размæ йын иу фыдзыкъуыр лæджы йе 
’ккойы скодтой. Цалдæр цæмæн, цалдæр? Уастырджийыстæн, 
æнæхъæн дæс азы, фараст мæйы æмæ æртындæс боны æхситгæ- 
наг залиаг калм йæ роны фæхаста. Уæд цавæр хабар у? Лæг 
ма йæ уарзон усы адджын хъæбыстæй дæр куы схъыг вæййы. 
Заводы кусджытæ йыл уайтагъд «Къуызыр» ном авæрдтой, æмæ 
йыл фидаугæ дæр мæлæты дзæбæх скодта, цыма йæ йæ мады 
гуыбынæй йемæ рахаста. Зæххæй хæрдмæ дæр не сзынд, йæ 
мард фесæфа, афтæмæй йæ фыдæх арвы кæрæттæй анхъæвзта. 
Адæммæ ахæм цæстæй каст, цыма дзы иууылдæр хæсджын уы- 
дысты. Уый æдде ма — хивæнд, стыр ныхас. Оцани бæхау куы 
ныффæрск уыдаид, уæд æй дыууадæс цæды дæр йæ бынатæй 
нал фенкъуысын кодтаиккой. Лæг хъуамæ раст зæгъа, иу 
хъуыддагмæ тынг хорз арæхст — хицауадмæ ныхсэстæ скъæ- 
фынмæ йæ разæй никæй ауагътаид. Солæманы игæртæ йæм 
мæстæй физонæгау фыхтысты, фæлæ цы йæ бон уыд? Чи йæ 
æрбакодта, уый зыдта æмæ быхста... Иу хатт йæхи нал бау- 
рæдта æмæ æдылыйы бынаты баззад. Стыр хæдзары къæсæрæй 
376 

мидæмæ куы фæцæйхызти, уæд фæлтау йæ бæрзæй куы асаста- 
ид. Бахъуаджы сахат зондамонæг дæр нал вæййы, зондамонæг..- 
«Æз уæ мад, уæ фыды уазæг, уыцы ’нæджелбеттæй мæ фер- 
вæзын кæнут: заводы сæйраг инженерæн нæ, фæлæ пъолтæ æх- 
сæгæн дæр нæ бæззы», — йæ хъуыры цъар райвæзта, йæ тар- 
æрфгуыты бынæй йæм знæт галы каст чи кодта, уыцы тызмæг 
лæджы цур. 
«Ома куыд нæ бæззы?» — нæ йæ бамбæрста хицау. Æмбар- 
гæ та куыннæ, фæлæ... Ие ’рфгуытæ бынтондæр нылхынцъытæ 
сты. 
«Иицы дæсныйад æм и æмæ нæ хурхæй мары». 
«Уый та дын цы ныхас у?! Уæлдæр партион скъола каст 
куы фæци?!» — Лæг ма фыр мæстæй йæ бынатæй дæр фестад. 
«Фæци, фæлæ... Дæсныйад æм нæй æмæ...» 
«Нал дæ уромын! Цæугæ!»— йæ ныхас ын æрдæгыл фес- 
къуыдта хицау. 
«Уæуу, мæнæ хуыцауы диссаг! Хъыгдарыны хос йеддæмæ...» 
«Тагъд дæ нал хъыгдардзæн: æндæр ранмæ дæ ивын нæ 
зæрды ис...» 
Солæманæн ма ныр дæр уыцы ихы къæртты хуызæн уазал 
дзырдтæ фæдисы дзæнгæрджытау йæ хъусты зæлынц. Цыма 
йын исчи йæ сæр дзæккорæй æркъуырдта, уыйау æваст йæ 
зæнгты хъару æрбайсæфт, йæ цæстытæ атартæ сты, æмæ йæ 
адæргæй хуыссæг ацахста. Кæд йæ зæрдæ бахъарм, уæддæр ын 
цы бæрæг и? Æмæ цы? Зæрдæ дæр æфсæйнаг у?.. 
«Мæн ницы хъыгдары. Цас æй фæнды, уыйас дзы бадæд»,— 
сфæрæзта ма зæгъын. 
«Мæ хæрæфырт у. Сидзæрæй схъомыл, мæгуыр, æмæ ма æх- 
хæст пенсимæ ацæуа...» — Хицауы хъæлæс æрфæлмæн, йæ хæрз- 
зылд цæсгом дæр ма бахудызмæл, æмæ Солæманæн бæлвырд 
фенцондæр. Иæ уæхсчытæй уæззау уаргъ ахауд. 
Бæстыл цы нæ æрцыд, ахæм нæй, фæлæ... Адæймаг заводы 
куыстæн мисхалы бæрц дæр мацы ’мбарæд, æмæ йæ, кусын чи 
зоны, уыдоны къæхтыл сахсæнау сæвæр, æрмæстдæр дæ хæс- 
тæг кæй у, уый тыххæй. Гъер уымæн цы загъдæуа? Уæдæмæ... 
Уæвгæ, цас нæ дзурай, уыйас — хуыздæр. Дæ хъуыдытæ дæхи- 
цæй дæр æмбæхс, дæ дзыхыл цъутта сæвæр æмæ æдзух дзи- 
дзафсæст уай... Солæман иу хъуыддаг хорз бамбæрста: къæлæт- 
джынты йæ уæле чи бады, уыдонимæ кæрдо цæгъдæн нæй, 
æмæ йæ хъæлæсы уаг бынтондæр аивта... 
Ирон æмбисонд раст зæгъы, æвæдза. Фыдбон æмæ фыдлæг 
бирæ нæ хæссынц. Мады ’фсымæр æмæ йæ хæрæфырт сæ хъарм 
бынæттæй фæхаудтой. Фæхаудтой, зæгъгæ... Иуæй иннæ стыр- 
дæр персоналон пенситæ райстой. Хицауы къæлæтджыны 
377 

’яхъæлмæ кæсын нæ бахъуыд, фæлæ ацы Къуызыры бандон 
нырма афтид у. Кæй дзы сбадын кæна Солæман? Ам зондæй 
архайын хъæуы. Уæхст дæр куыд нæ басудза, физонæг дæр 
куыд сфыца. 
О, фæлæ директоры рахиз цонг суæвыны аккаг чи разын- 
дзæн Иры дзыхъхъы? Хуыцау, зæхх — æвдисæн, дунемæ чи ни- 
куы ’рцыди, йхæм куырыхон лæг æй нæ хъæуы, уæдæ æппæт- 
зонæг инженер дæр нæ агуры. Ныхас цæуыл цæуы, уый æмба- 
рæд, сыгъдæг зæрдæ йын уæд, сæйрагдæр та... йæ хицауы, ома 
Солæманы коммæ кæсæд. О, о, йæ коммæ кæсæд! Уæдæ уисæн 
чи нæ кæна, уымæй йæ сæр хойы? Иæ нервытæ йын, мæнæ йæ 
фарсмæ чи хуыссы, уый халы æмæ æгъгъæд нæу?! 
Солæман йæ усмæ цæстызулæй бакаст. Егъау сылгоймаг 
цыма тæвд цай хуыппытæ кæны, уыйау уаты уæлдæф къудзи- 
гай йæхимæ фæцъиры, фæцъиры, дзæвгар рæстæг æй йæ сæв- 
джын риуы фæдары, стæй йæ мæстæймарæгау йæ тых-йæ бо- 
нæй раулæфы, æмæ бæстæ æнахуыр тыхджын хыбар-хыбурæй 
байдзаг вæййы. Лæгмæ афтæ кæсы, цыма йын йæ цардæмбалы 
æнахъинон хуыр-хуыр æппæт адæм дæр хъусынц æмæ йæм уый 
хуызæн мæстæй мæлынц. Иæ фарс ын тымбыл къухæй барæхо- 
ид, фæлæ дзы ницы рауайдзæн. Куыдфæнды хуыссæд — уæл- 
дай йын нæу. 
«Æ-æ, мæгуыр мæ бон, чызджыты хæрзтæй дæм ахæм бутъ- 
ро æрхауæд!» — мæсты кæны йæ хъысмæтмæ Солæман. Æнæуый 
рагацау афынæй вæййы, фæлæ ацы хатт... Иæ мæтгæнаг зæр- 
дæ йæ ингæнмæ афонæй раздæр куы нæ батæрид. Цалынмæ 
заводæн хорз сæйраг инженер ссара, уæдмæ йæ хуыссæг не 
’рцахсдзæн. Æмæ тыхсы, фæлмæцы йæхимидæг, йæ хуыссæны 
рафт-бафт кæны. Æмæ куыннæ тыхса, куыннæ рафт-бафт кæ- 
на? Иу калмæй фервæзти æмæ йын ныр иннæ йæ роны тъыс- 
сынц. Ай бæллæх нæу, хуыцауы хатырæй?! Уæд та йæ куыст 
ныууадзид? Нæ, уый бæсты кæуылфæнды дæр сразы уыдзæн. 
Ома куыд кæуылфæнды дæр? Æмæ ма уæд æнæхъæн мæй йæ- 
хи цæуыл удхарæй мары? Нæ, нæ! Тотырбегыл никуы сразы 
уыдзæн! Уастырджийыстæн, дыууæ æрхафдзæн, афтæмæй йыл 
сразы уыдзæн. Зæронд хицауы кусæн уаты йыл цы ’рцыд, уый 
дзы ферох? Нæ ферох, фæлæ... Лæгдзинад хъуамæ йæ цæргæ- 
бонты иу хатт дæр ма равдиса? Ам ныхас лæгдзинадыл нæ цæ- 
уы. Тотырбеджы куы ’рбауадза, уæд... Уæд цы? Цавæр адæй- 
маг у, уый зоны? Нæ зоны, стæй йæ зонынмæ дæр нæ хъавы. 
Ие ’нæуынон фæуæд, уастæн! Иæ кой адæмы хъустыл куы 
’рцыд, уæд заводмæ згъорын байдыдтой æмæ се ’ппæтдæр иу 
хъæлæсæй суасыдысты: «Кæд ма дæ дæ бынаты иу чысыл афæ- 
етиат уæвын фæнды, уæд æй топпæхстмæ дæр ма æрбауадз». 
Ш 

Иу адæймаг дзы уæддæр куы раппæлыдаид. Чи йæ дьшысдæр 
хоны, чи — гадзрахатæйдзæуæг, чи — хин æмæ кæлæн. Иæ дзы- 
хыл хæцын та, дам, æппындæр нæ фæразы. Нæлгоймагæн ма 
уымæй æвзæрдæр миниуæг цы уа! Ацы хицæуттæ дæр диссаг 
сты, диссаг. Тотырбеджы хуызæтты аргæ та кæм скæнынц? 
«Фæлæуу-ма, фæлæуу, æмæ дæхæдæг уыдонæй хуыздæр дæ?— 
худы йыл йæ мидхъæлæс.— Замманай лæг дæ цуры ис, афтæ- 
мæй арвы кæрæтты зилыс. Зæгъ-ма, дæ хорзæхæй, Хазби дæм 
цы хъуаг кæсы? Дæ зæрдæмæ цæмæй нæ цæуы? Завод æвзæр 
зоны æви йæ кусджытæ нæ уарзынц?» Ницы хъуаг æм кæсы, 
завод дæр йæ дыууæ къухы хуызæн зоны, уæдæ йæ кусджытæ 
дæр бирæ уарзынц, фæлæ... 
«Укцы «фæлæ» та ма дзы цæмæн хъæуы?» 
«Чысыл дæр кæм фæкъуыхцы уон, уым мæ ныхмæ æрлæу- 
дзæн». 
«О гормон, æмæ уый хорз миниуæг куы у! Æгайтма йæде 
йæхи хъуыды ис. Мах рæстæджы ма ахæм хæзна бирæтæм 
ссардзынæ? Рæвдздæр æй сæвæрын кæ заводы сæйраг инжене- 
рæй, науæд дын Тотырбегæй фервæзæн нал уыдзæн». 
— Нæ! Хазбийы бæсты чифæнды дæр уæд! — цæхгæр алыг 
кодта Солæман. Иæ сурхид акалд. Сынтæджы рабадт.— Мæ 
бынат мын æрцахсдзæн æмае хъахъдзыхæй аззайдзынæн. 
«Дæхи уæддæр ма сай. Уымæй дзы нæ тæрсыс. Хазби лæ- 
гыл гадзрахатæй никуы рацæуæдзæн. Уæдæмæ...» 
— Нæ, нæ! — зына-нæзына базмæлыдысты директоры бæз- 
джын былтæ. 
«О, о! Иæ фæстæ дæ куы бааууон кæна, уымæй тæрсысГ 
Дæуæй зондджындæр, курдиатджындæр, дзырддзæугæдæр у 
æмæ дын уый æнцой нæ дæтты! Ног хицау дæр æй зоны, заво- 
ды сæйраг инженеры бынатмæ Хазбийæ хуыздæр лæг кæй не 
ссардзæн, уый, фæлæ йын табугондау йæ кой дæр нæ кæны. 
Цæуыннæ цымæ? Уымæн æмæ дзы йæхионы ’вæры. Кæрцæй хæ- 
дон — хæстæгдæр. Уе ’ппæтæн дæр уæ ныхас иуырдæм у, уæ 
хъуыддæгтæ та иннæрдæм сты. Адæмыл уæ иу дæр зæрдæйæ 
нæ тыхсы». 
«Нæ, уый бынтон афтæ нæу...» 
«Афтæ у, афтæ. Хицауы ныхæстæ дæ иу минут дæр рох не 
сты: «Рæхджы дæм цыма управлени æнхъæлмæ кæсы...» Ма- 
радз, гъер уымæн йæ курдиат ма сæххæст кæ. Кæд дзы ’нæн- 
хъæлæджы схаудтой, уæддæр сæ ды дæ зæрдæмæ арф айстай. 
Уый дын дзы де уæнгтæ сбаста, ды та... Ныр директоры бына- 
ты аккаг дæр куы нæ дæ, гормон, уæд ма æнæ базыртæй мæргъ- 
тимæ кæдæм тæхыс? Чидæр, дам, цæст æнхъæл нæ уыд æмæ 
æрфыг-æрфыг кодта...» 
370; 

«Бæгуыдæр дæн!» 
«Уый дæ уд зоны...» 
«Уæуу, мæнæ!.. Хазби мæ куы фæсура, уæд ихы къæйыл аз- 
зайдзынæн, стæй мæм хицæуттæ сных уыдзысты, Тотырбеджы 
мæ бынаты куы ’вæрой, уæд та мыл уæлдæр схæцдзысты...» 
Солæман йæхимæ мæсты кæны, æгæр лæмæгъ кæй у, уый 
тыххæй. Гуырдзæй афтæ тæппуд цæмæн рахаста? Цыфæндыйæ 
дæр уæлæмæ схизыныл кæй архайы, уый та йæм бынтон æвзæр 
кæсы. Иæ риуы цыдæр æлгъаг цæрæгой нымбæхст. Иæ уд ын 
куы сласид, уый йæ фæнды, фæлæ йыл йæ бон нæ дæуы. Ама- 
рын та йæ æнæмæнг хъæуы, науæд йæ цард бынтон æгуыдзæ- 
гæй арвитдзæн. 
«Ныфсхастдæр куы уаис, уæд цехы хицауæй уæлдæр не 
схызтаис. Директоры бынатмæ куыдæй бахаудтай, уый дæ зæр- 
дыл нал лæууы?» — фæрсы йæхи, фæлæ йæ фарстæн дзуапп 
раттынмæ нæ тагъд кæны. Фæсырх уæвын æй куы бахъæуа... 
Нæ, йæ хицæуттæн куыд лæгъстæйаг уыди, се ’фхæрæн ныхæ- 
стæ сын куыд барста, уыцы нывтæ мысын æй нæ фæнды. Фæл- 
тау йæ пырх, ныртæккæ йын йæхи бынатмæ чи тырны, ууыл 
акалдзæн: «Уастырджийыстæн, ацы Тотырбегтæ дæр диссаг сты, 
диссаг! Ныр дæ хицау размæ ссоны, зæгъгæ, уæд хъуамæ алы 
ранмæ дæр дæ ныфс хæссай! Къуызыр, дам, кæм арæхст, уым, 
дам, æз фынæйæ дæр бакусдзынæн! Уый дын логикæ — гъе! 
Нæ, исты хуызы дзы фервæзын хъæуы, фæлæ куыдæй? Ехх, 
ныр хицаумæ бацу, алывыдтæ йын акал, дуар дæ фæстæ ныг- 
гуыпп кæ æмæ дæ сæр бæрзæндты рахæсс! Хорз уаид, бæргæ, 
фæлæ...» 
Солæман йæ къæхтæ ламаздзыхъмæ æриста, талынг агъуы- 
сты сагъдауæй лæууы. Сагъæссаг хъуыдытæй йæ сæр ныддур. 
Ноджы ма йæ йæ усы хуыр-хуыр дæр хъыгдары. Иннæ уатмæ 
ацæуид æмæ дзы йæ фырт æд бинойнаг хуыссы. Æртыккаджы 
та йæ мойгæнæг чызг и. 
Стыр хъуынджын гæды сабыргай æрбацыд, лæджы къæхтыл 
йæхи асæрфта, хæрдмæ йæм скаст. Иæ хицау æй куы барæв- 
дауид, уый йæ фæнды, æвæццæгæн. 
— Ды дæр мæ иу ран нал ныууадздзынæ æви?! — сбустæ 
йыл кодта Солæман. Гæды ма иуварс агæпп кæнынмæ хъавыд, 
фæлæ йæ къухы нал бафтыд. Цыдæр æнахуыр тых æй хæрдмæ 
фехста. Иæ къæхтыл æрхауын æй кæй хъæуы, уый ма бамбæр- 
ста æмæ йæхи цæхгæр фæзылдта, фæлæ йæ фарс къулмæ ба- 
хаста. Иæ уынгæг уасын къуымæй куы райхъуыст, уæд ус йæ 
хуыссæны фесхъиудта. 
— О хуыцау, мæ гæды! 
— Ма йын тæрс, ницы йын уыдзæн,— æрсабыр æй кодта 
380 

лæг. Сылгоймаг къулы ’рдæм азылд æмæ та йæ хуыр-хуыр 
ссыд. Солæман агъуысты рацу-бацу кæны, тыхсы, фæлмæцы 
йæхимидæг... 
ХÆРЗГÆНÆГ 
Дуар æрбахостæуыд, растдæр зæгъгæйæ та йæм кæйдæр 
къух хъавгæ бавнæлдта. Дымгæ бон ма рудзынджы авгыл 
бæласы къалиу афтæ æвæндонæй бандзæвы. Лади йæ фыссын 
ныууагъта. «Хуыцау дæ хонæг фæкæнæд»,— дзуры йæхинымæр, 
æрбацæуынмæ чи хъавы, уыцы уазæгмæ. Цымыдисæй йæ хъус 
æддæмæ дары. Дуар æрбайгом æмæ дзы ’рбазынд мысты му- 
къуйы æнгæс цæсгом. Иæ сау тымбыл цæстытæ дæр — мысты 
цæстыты хуызæн. «Ныртæккæ гæдыйы уасын куы айхъусид, 
уæд цыфæнды лыстæг хуынчъы дæр фæкуыси уаид»,— Ладийæн 
йæ хъуыдыйæ йæ къырфæвæрд морæ цæстытæ фæрухсбын сты. 
— Цæуæн дæм и? — фæрсы йæ саст хъæлæсæй лæппу, йæ 
цæсгомыл зæрдæлхæнæн мидбылхудт фæзынд. 
«Ныр æм худын куы нæ цæуы, уæд йæхи цы лæмары? — 
æрбамæсты йæм Лади.— Цымæ райдайгæ автортæ афтæ лæгъс- 
тæхуыз цæмæн вæййынц? Сæ хъуызгæ æрбахызтæй, сæ тæ- 
ригъæддаг цæстæнгасæй, сæ козбау ныхасæй адæймаджы зæр- 
дæмæ цыдæр хæрамдзинад бахæссынц. Кæд-иу æз дæр æры- 
гонæй ахæм уавæры уыдтæн...» 
Уыцы æнæрай хъуыдытæ йæ сæры бирæ нæ афæстиат сты, 
тынг дæр æм нæ бахъардтой. Рог уддзæфау ыл сæхи асæрфтой 
æмæ æрбайсæфтысты. 
— Мидæмæ, Аслан,— загъта сабырæй, йæ сæвджын гуырыл 
тыххæйты схæцыд, æрбацæуæгæн йæ къух райста æмæ йæ къæ- 
лæтджыны арфдæр æрбадт. Лæппу йæ цуры къæмдзæстыгхуы- 
зæй лæууы. Иæ дæларм — стыр тыхтон. Цы йæ фæкæна, уый 
нæ зоны æмæ тыхсы. Æриста йæ. Цыма йын йæ къухтæ асыгъ- 
та, уыйау æй фæстæмæ йæ дæларм атъыста. 
— Сбад. Цæмæ лæууыс? — бандонмæ йын амоны Лади. 
— Иæд у... Ме ’мдзæвгæтæ та дæм æрбахастон... Кæд, зæ- 
гъын, ацы хатт фæрæстмæ уаиккой... Иу гыццыл æмбырдгонд 
мын куы рауадзис, уæд дунейы мæнæй амондджындæр нал уа- 
ид...— Лæппуйы цæсгомыл та зæрдæлхæнæн мидбылхудт фæ- 
зынд æмæ дзы нал хицæн кæны. Иæ тыхтон стъолы тигъыл 
æрæвæрдта. Адæргæй йын æгæр кæроноз æвæрд фæци æмæ 
пъолмæ æрхаудта. Фелвæста йæ, бандоныл æрбадт æмæ йæ 
йæ уæрджытыл дары. 
«Адæймаг искæй хорздзинад тагъд рох кæны. Дæ чингуы- 
331 

тыл дæ зæронд дзаумæттау сахуыр уаис æмæ дæм диссаг нал 
кæсиккой. Уый бæсты ацу æмæ рагацау æндæр куыстыл ных- 
хæц, æнæ дæу дæр нæм лæмæгъ поэттæ фаг и,— йæхинымæр» 
ыл худы редактор.— Акса-ма, цас та дзы ’рбампъыхта!» 
Аслан йæ бынатæй фенкъуысыди æмæ Ладийæн йæ сæрæй 
акуывта. 
— О, хæдæгай, арфæ дын кæнын... 
Лæг æм фæрсæгау кæсы, ома цæй тыххæй? 
— Замманай чиныг та рауагътай. 
— А-а-а.— Редактор йæ тыппыр къух ауыгъта. Иæхи йæ 
хæдæфсармзей равдисын фæнды, фæлæ йæ бон нæу. Иæ цæс- 
гомы хуызыл бæрæг у, лæппуйы æппæлæн ныхæстæ йын æхсыз- 
гон кæй сты, уый.— Дæ зæрдæмæ фæцыд? 
— Куыннæ! — Асланæн йæ цæсгом ныррухс.— Студенттæ’ 
дæ се ’ппæт дæр тынг бузныг сты. Дæ чиныг дын кæрæдзк 
къухтæй скъæфынц... 
— Хорз у, хорз,— йæ сæр разыйы тылд кæнь* Лади,— æгайт- 
ма æмдзæвгæтæ уарзут. 
— Иууылдæр афтæ зæгъынц, ныртæккæ, дам, нæм Ладийæ 
курдматджындæр поэт нæй. 
«Æгæр козбау ныхас кæй кæны, уый æвзæр у. Царды, чи 
зоны, стыр бынат æрцахса, фæлæ дзы æцæг поэт нæ рауай- 
дзæн».— Лади дæлиауæй ныуулæфыд, йе стыр гæмæх сæрыл 
дыууæ къухæй лæмарæгау ныххæцыд, цыма харбыз у æмæ йæ 
цæттæйæ бæрæг кæны.— Курдиат, курдиат... Цыппаррæнхъон- 
тæ куыд зын фыссæн сты, уый зоныс? Омар Хайямы хуызæн 
сæм ничи арæхсти. Къоста дзы цалдæр йеддæмæ нæ ныффыста. 
Æз дæр сыл мæхи хъарын, æмæ мын мæ уд сластой... 
«Æмæ дæ уæд исчи артмæ дары? Кæд дын нæ уайынц, уæд 
сæ ныхъхъуытты уадз. Уæдæмæ, замманай бынатмæ æрбахауд- 
тай æмæ дæ ницæйаг æмдзæвгæтæ иу чиныгæй иннæмæ хæссыс. 
Æниу æз куы ’рбадин ам...» — тæхуды йæм кæны Аслан. 
— Уыйхыгъд сæ адæм тынг æхсызгонæй фæкæсынц,— йæ 
зæрдæ æлхæны Ладийæн.— Ахæм æлхъывд фыст дын вæййынц 
æмæ диссаг Арф хъуыдытæ... Æхсидгæ æнкъарæнтæ... Ирд 
фæлгонцтæ.-. 
«Ацы лæппу нæ фесæфдзæн. Размæ йæ чи ракæна, ахæм 
миниуджытæ йæм ис»,— Лади йæм фæрсæгау. кæсы. 
— Уыцы тыхтон дæ хъæбысы цы дарыс? Дæуæй афтæ, кар- 
чы мард фестдзæн? 
«Карчы кой йæхи дзыхæй кæм схаудта, уым мын ресторан- 
мæ дæр акомдзæн, æвæццæгæн»,— февзæрд Асланы сæры. 
— Карчы фыд дæр цæуыннæ... Кæд дæ фæн... Кæд дын рæс- 
тæг и....— Лæппу ныссуйтæ. 
382 

— Хъазгæ кæнын. Цæй æхца дæм и? Нырма студент куы 
дæ...— Ладийы нард цæсгом бахудызмæл.— Æри-ма де ’мдзæв- 
гæтæ. 
Аслан æм йæ тыхтон радта, йæ цæсгомыл та зæрдæлхæнæн 
мидбылхудт нындзыг. 
— Æцæг зæгъын, æцæг. Кæд дын рæстæг и, уæд ресторан- 
мæ цом,— ныфсджындæрæй дзуры Ладимæ. 
Рестораны коймæ лæгæн йæ комыдæттæ æруадысты, тых- 
хæйты сæ нынныхъуырдта. Иæ сæвджын бохъхъыр дæр ма баз- 
мæлыд. Иæ мидхъуырдухæй бамбæхсыныл архайы, тыхтон рай- 
хæлдта, фыццаг сыфмæ куыдфæндыйы цæстæй кæсы. «Коньяк 
æмæ йæм физонджыты фаг æхца уыдзæн цымæ? Мæхи дæр 
хардз кæнын куы бахъæуа... Æмæ мæ уæд цы цæсгомæй хоны? 
Æз хъуамæ бæлвырд зонон, æхца чи бафиддзæн, уый»,— хъуы- 
ды кæны йæхинымæр, сыфтæ сабыргай фæлдахы. «Иумæйаг хус 
ныхæстæ. Зæрдæ сæ фæцъæх. Цардæй нæ цæуынц, фæлæ æнæ- 
уд уацмыстæй. Дурнад фæндагыл згъоры размæ. Бауромын æй 
хъæуы, науæд...» 
«Науæд цы? Дæуæй стырдæр поэт дзы куы рауаид, уый дæ 
фæнды? Нæ, уый дæ нæ фæнды. Исты маст дæм дзы куы ’рха- 
уа, уымæй тæрсыс». 
«Маст та мæм дзы кæцæй æрхаудзæн? Хистæртæн сæ иу- 
гæндзон дзæнгæда бæзджын чингуытæй куы уадзын...» 
«Уæдæ ма цы? Къæвда бон уынджы хæлхæлгæнгæ цы ла- 
къон дон фæкæлы, ууыл ацы æрыгон лæппу йæ доны хуыпп 
куы бакала, уæд уымæй бæсты сæфт æрцæудзæн? Раскъæр ын 
сæ æмæ цæуа! Иæ амонд у, æмæ йæм курдиат нæй, æндæр æй 
■бахæриккой. Афтæмæй йæ фылдæр уарздзысты. Алчидæр ин- 
нæтæм дæлæмæ кæсын уарзы...» 
«Уый раст у, фæлæ...» 
«Фæлæ-тæ ныууадз. Ды йæ куы аздахай, уæддæр ын сæ æн- 
дæр исчи рауадздзæн æмæ, ардæм куы ’рбахауа, уæд...» 
«Ныр та уымæй дæр тæрсон?» 
«Тæрс, мæ хæдзар, тæрс. Ды дæр арвæй стъалытæ не скъæ- 
фыс...» 
«Уæуу, мæнæ диссаг, æгæр лæмæгъ у. Уадз æмæ уал кусын 
сахуыр уа. Кæд дзы иу хуызæнæн уацмыс уæддæр рантысид». 
«Ха-ха-ха. Æмæ кæй хъæуы хуызæнæн уацмыс? — худы йæ- 
хиуыл Лади.— Курдиатджынтæ : хицауадмæ тынг бæрзонд 
æвæрд сты? Былалгъ ныхас чи кæны, æдзух уыдонæй куы 
"’ппæлынц. Иæхи сæрмагонд хъуыды кæмæ и, уыимæ зын дзу- 
рæн у. Чи зоны, дæхиуыл дæр дын былысчъилтæ кæна: Ф&лтау 
дæ мæнгуд дæхæр пиллон артау кæй цуры разына, ахæм по’эт- 
гæндты размæ ссон æмæдын адæм исты ’нхъæл уой, гбрмбн- 
Ш 

Рауадз ын сæ, мауал æй тухæнæй мар. Рифмæтæ дзы ис, рит- 
микæ дзы ис, формалон æгъдауæй æвзæр арæзт не сты, идейон 
рæдыдтытæ дзы нæй. Былалгъæй зары æмæ цы?» 
«Рæстдзинад аивадæн йæ сæйраг цæджындз у. Æнæ уымæй 
уацмыс...» 
«Ныр æм дæхæдæг топпæхстмæ дæр куы нæ баввахс дæ„ 
уæд æй сывæллонæй цы агурыс? Рæстдзинад... Ехх!»— Лади 
арф ныуулæфыд. 
— Хицæн чиныгæй дын зæрдæ нæма æвæрын, фæлæ... Тагъд 
иумæйаг æмбырдгонд уадздзыстæм æмæ... 
— Бузныг, Лади. Дæ хорздзинад дын никуы ферох кæндзы- 
нæн,— редактор йæ фæнд куы аива, уымæй тæрсгæйæ йын йæ 
ныхас æрдæгыл фескъуыдта Аслан, фыр цинæй ма йæ бынатæй 
дæр фестад. 
«Ацы гуымыдза афтæмæй ацæуын дæр зоны. Каестæртæ 
æдзæсгом сты»,— хъуыды кæны Лади. 
— Абон райсомæй мæ дзыхмæ комдзаг дæр не схастон 
æмæ... мæ гуыбыны хъуыр-хъуырæй сфæлмæцыдтæн... 
— Ресторанмæ цом æмæ дын банцайа,— фæцырд æм Аслан, 
йæ ныхас æм цыргъзонд фæкаст æмæ худы. 
«Студенты хардзæй цæл кæнын худинаг у. Дæ сæрмæ цытæ 
хæссыс? — уайдзæф кæны йæхицæн Лади.— Æрæджы дын бæз- 
джын чиныг куы рацыд, гормон...» 
Редактор йæ сæр ныттылдта, цыма дзы йе ’фхæрæн хъуыды- 
тæ æрызгъалынмæ хъавыд, Асланмæ фæрсæгау кæсы. 
— Ресторан дын æгæр зынаргъ куы ацæуа... Фæлтау ардæм 
исты... 
— Æз мæ хæрзгæнæгæн ницы бавгъау кæндзынæн. 
Лади йæ сæвджын гуырыл схæцыд, стъолы бынæй дынджыр 
сау пъартфел райста. 
«Ме стипенди йын сфаг уыдзæн цымæ? Цæй, кæд не сфаг 
уа, уæд официанткæмæ мæ сахат ныууадздзынæн»,— хъуыды 
кæны йæхинымæр Аслан. 
— Рестораны коньяк зынаргъ у æмæ йæ дуканийы райс* 
науæд æгæр схардз кæндзынæ,— йæ пъартфелмæ ацамонгæйæ,. 
загъта Лади æмæ сабыргай тыргъмæ ахызт... 
ÆНДÆРГ 
1 
Т^’ахъæз фæндыры æнцойдæттæг зæлтæ æрбахаста æмæ сæ- 
& къомсийы фæлмæн сыфтæртыл дзæм-дзæмы доны ’ртæхтау 
апырх кодта, йæхæдæг уарзон чызгау, чыр-чыргæнгæ, се ’хсæн 
æрæмбæхст. Æрдз басабыр, ныхъхъус. Хъæу цыма æбæрæг 
384 

къухтæ авдæны узынц, уыйау æрфынæй, æрмæст ма æгъуыссæг 
цъырцъыраг къудзиты рæбынæй йе ’нкъард зарæг кæны. Мæ& 
тарбын-цъæх арвы астæу фæлурсбын æврæгътимæ æмбæхсын- 
тæй хъазы. Сæ хъæбысы йæ куы атухынц, уæд йæ райдзаст 
тымбыл цæсгом фæтар вæййы, йæхи сæ куы атоны, уæд та,. 
ногнад сывæллон йæ мады хъæбысы куы худа, уыйау йæ цæс- 
гом ныррухс вæййы. Ие ’взист тынтæ рæдау къухæй æрызæры 
дыргъдоны бæлæстыл, дидинджытыл, Мæдинæты ’нкъард цæс- 
гомыл. Чызг йæхæдæг дæр кæй нæ хаты, ахæм æбæрæг бæллиц- 
тæ йæ риуы ’взæры, зæрдæ йæхимидæг тыхсы... 
Стыр æрвхуыз цæстытæ. Урс-урсид аив цæсгом. Гыццылго- 
мау фындз. Мыдхуцз хъуымбыл дзыккутæ цæттæ сæнæфсиры 
пуцæлттау йе уæхсчытæм æрзæбул сты. Чызг къуыбырты ’рдæм 
æдзынæг кæсы. Фæнды йæ сыгъдæг уæлдæфы атайын. Иæ 
хъустыл ауад нæлгоймаджы хъæлæс æмæ йæм йе ’ргом аздæх- 
та. Дыууæ æндæрджы йæ акомкоммæ ныллæг кауы цур æрлæу- 
уыдысты. Лæппу чызджы йæ хъæбысы ’рбакодта æмæ йын йæ 
хъусы цыдæртæ дзуры. 
Уадымс сын сæ сусу-бусумæ сусæгæй байхъусы æмæ йæ дам- 
думгæнæг усау къомсийы сыфтæртæн адзуры. Уыдон фыр ци- 
нæй сæ мидбынат скафынц, æмæ сæ хъæлдзæг худт цæхæрадо- 
ны азæлы... 
Мæдинæты зæрдæ рæсугъд æнкъарæнтæй байдзаг, йæ туг- 
дадзинтæ къахæй сæрмæ судзынц... 
— Фæлæуу-ма, æз дын дидинджытæ æртонон,— хъуысы йæм 
лæппуйы хъæлæс. 
— Фæлæуу! Каедæм?!— уромы йæ чызг, фæлæ йæм уый нæ 
хъусы. Кауы сæрты сæгуытау æрбагæпп кодта. 
Мæдинæтæн йе ’рфгуытæ æрбалхынцъ сты. Фæнды йæ ныхъ- 
хъæр кæнын: «Ацу уырдыгæй! Ма мын тон мæ дидинджытæ! 
Уыдон ма мын барæвдауынц мæ зæрдæ...» Фæлæ йæхиуыл ных- 
хæцыд. Иæ тæккæ цур ын æцæгæлон адæймаг йæ уардитæ æгъа- 
тырæй куыд тоны, уымæ кæсы æмæ къомсийьГбынæй æнкъуыс- 
гæ дæр нæ кæны. 
Мæйы рухсмæ æрыгон чызджы рæсугъд цæсгомыл амонд- 
джын мидбылхудт хъазы. Лæппу йæм кауы сæрты дидинджытæ 
дæтты. Мæдинæт сæм кæсы æмæ хæлæг кæны. Амæй размæ ни- 
куы никæмæ бахæлæг кодта, фæлæ ныр... Ехх, куыд диссаг дæ, 
æвæдза, цард! 
Амондджын уарзæттæ сабыргай ацыдысты, æмæ та Мæди- 
нæты алфамблай бæстæ сафтид. Цъырцъыраг йæ удæй арт 
цæгъды æмæ чызджы зæрдæмæ æбæрæг æнкъарæнтæ хæссы. 
Мæдинæт бынтон нцрхæндæг. Уæззау хъуыдытæ дзы сæ ныхтæ 
25 Цомартаты Изжтбег 
385 

•ныссагътой, æнцойы уысм ын нæ дæттынц. Иæ цæстыты размæ 
та февзæрдысты йе ’рыгоны бонтæ æмæ йæм фæлмæн уддзæф 
♦æрбахастой... 
2 
Сæрыстыр уыд кæддæр, тынг сæрыстыр Мæдинæт. Цыппар 
æфсымæры хо. Бинонтæ се ’ппæт дæр йæ цæрайæ цардысты. 
Æрхъæцмæ дæр ыл нæ хъабцыдысты, фу-фу йын кодтой. Алы 
хорз дзаума йын æлхæдтой. «Мæ иунæг чызг цы ацæра, уый 
йын фестæнт мæ цыппар лæппуйы,— буцхуызæй-иу загъта йæ 
мад, устыты ’хсæн-иу рæузонд чызджыты кой куы рауад, уæд.— 
Æз Мæдинæты кæуыл баивон, ахæм адæймаг Иры дзыхъхъы 
нæ райгуырдзæн». 
Æмæ æцæгдæр уæздан, хæдæфсарм чызг уыд Мæдинæт. Ку- 
саг. Ахуырмæ — зæрдæргъæвд. Уый æдде ма — хæрзконд, гуыр- 
видауц. Ахуыргæнджытæ дзы æдзух æппæлгæ кодтой, йе 
’мбæлттæ та йæм хæлæгæй мардысты. Иæ мад дзы уæлдай буц- 
дæр уыди, фæндырæй хорз кæй цагъта, стæй хуыйынмæ тынг 
кæй арæхст, уый тыххæй. Зынаргъ фæндыр дæр ма йын бал- 
эсæдта. 
— Мæ гыцци дзæцц фæкæна, куыд рæсугъд дзыкк у, куыд. 
Кукла у æмæ кукла,— дзырдтой йын хæрз чысыл сабийæ. 
— Аныгуылинаг, искуы дзы ахæм сæрæн чызг уыдзæн, ал- 
цæмæ дæр иухуызон хорз куыд арæхсы,— æппæлыдысты дзы, 
куы рахъомыл, уæд. 
— Тæхудиаг уыдзæн, Мæдинæт кæй къæсæрæй бахиза,— 
тæхуды кодтой, дæсæм къласы ахуырдзау куы ссис, уæд. 
Куыд хъуамæ бауарзтаид ахæм бæсты бикъ, комы дæгъæл 
хуымæтæг хъæуккаг лæппуйы? Мæдинæтмæ афтæ каст, цыма, 
йе стыр рæсугъд цæстытæ кæуыл æрæвæра, уый æнæ сыбырт- 
тæй йæ фæдыл рацæудзæн æмæ йын цы зæгъа, уый æнæ уæл- 
дай ныхасæй бакæндзæн. Фæлæ уыцы рæстæг нæма æрцыд 
æмæ уал йæхицæн æнæмæтæй цард, ахуыр кодта, йе ’мгар чыз- 
джытимæ хъазыд, кæл-кæлæй худтис. Æппындæр ницы хъус 
дардта йе ’мкъласон Мæирбегмæ. Цæсты тигъæй дæр æй ни- 
куы федта. Цыма афтид бынатмæ кæсы, уыйау-иу йæ цæстæн- 
гас дарддæр ахаста. 
Лæппу та йыл йæхи мардта. Æхсæв-бонмæ йæ цæстытæ кæ- 
рæдзиуыл никуы æрæвæрдта. Ие ’нкъарæнты ’лхынцъ райха- 
лын нæ уæндыд æмæ сæ йе ’мдзæвгæтæм хаста. Иу бон йæ зæр- 
дæ нал фæлæууыд æмæ йæ акростих сусæгæй чызджы палтойы 
дзыппы нывæрдта. Мæдинæт æй бакаст. Йæ зæрдæмæ фæдыд, 
куы схуыссыд, уæд лæппуйыл иу цасдæр хъуыды дæр акодта. 
386 

«Куыд дзæбæх фыссы, хъуамæ дзы курдиатджын поэтлрауайа».. 
Исдугмæ йæ цæстытыл ауад, Мæирбегимæ хъæуы уынгты куыд. 
фæцæйцæудзæн, куыд æм смой кæндзæн, уый, фæлæ йæ лæппуи- 
мæиуагъуысты цæрын йæ хъуыдыты дæр не ’рфæндыд.- Ома фы- 
дынд æм нæ каст. Ахуыр дæр Мæдинæтæй æвзæрдæр нæ кодта. 
«Уæдæ мæ цæй тыххæй нæ хъæуы?» — фарста йæхи, фæлæ 
ницы дзуапп ардта. 
Уыцы ’хсæв Мæдинæт фыццаг хатт ахъуыды кодта, цардæм- 
балæн æй цавæр лæппу хъæуы, иу агъуысты цæрыныл кæимæ 
сразы уаид, сывæллæттæ æхсызгонæй кæмæн ныййарид, ууыл. 
Хъуамæ уа бæрзонд, хæрзконд, рæсугъд. Талынг уаты йын ца- 
рыл йæ хуыз бæлвырддæр куы фенид, ууыл архайдта, фæлæ- 
дзы никæй федта, æрмæст ын кæмдæр йæ фæлгæнæны йе ’ндæрг 
банкъардта. 
Дыккаг бон скъоламæ куы ’рбацыд, уæд акростих йе ’мбал 
чызджытæм равдыста. Уадз æмæ зоной — лæппутæ йæ уарзынц, 
фæлæ сыл уый не ’рвæссы. Чызджытæ йæ бакастысты æмæ фыр 
дисæй сæ къухтæ кæрæдзиуыл ныццавтой. 
«Мæнæ цы дзæбæх æмдзæвгæ у!» > 
Иу сахаты фæстæ хистæр кълæсты ахуырдзаутæ се ’ппæт 
дæр зыдтой: Мæирбег Мæдинæтыл йæхи мары, фæлæ йын дзы: 
ницы рауайдзæн. 
«Цæуыннæ?» 
Уыцы фарстæн дзы иу дæр бæстон дзуапп нæ раттаид. 
Къласы бадгæйæ-иу Мæдинæт аивæй бакаст Мæирбегмæ^. 
Иæ цæстытæ-иу лæппуйы дæргъæлвæс цæсгомыл афæстиат сты* 
æмæ-иу хъуыдыты аныгъуылд. Æхсызгон ын уыдис, чидæр æй 
кæй уарзы, уый. Мæирбег дæр иннæ лæппуты хуызæн йемæ 
уæндонæй куы ныхас кæнид, уый йæ фæндыд. Чи зоны, хорз 
хæлæрттæ дæр суаиккой, фæлæ лæг æмæ ус?.. На, уымæн уæ- 
вæн нæй! Чызджытæ йын-иу акростихы кой куы скодтой, ома 
лæппуйæн цы дзуапп раттынмæ хъавыс, зæгъгæ, уæд-иу йæ был; 
акъуырдта. 
— Æндæр ын ницы куыст и цымæ?! 
3 
Скъола каст фесты. Алчидæр сæ йæ царды фæндагыл араст.. 
Мæдинæт — райдзастæй, хурмæ тындзгæйæ, Мæирбег та — æр- 
хæндæг æмæ саст зæрдæйæ. Лæппуйы фæндыд чызгимæ хиба- 
рæй фембæлын æмæ йын йæ зæрдæйы ’лхынцъ райхалын. Мæ- 
динæт уыцы фембæлдæй тарст, фæлæ цæмæй тарст, уый йæхæ- 
дæг дæр нæ зыдта. Мæирбег хъæууонхæдзарадон институтмæ 
бацыд^ уый та ахуыргæнæг суæвын бафæндыд. 
387 

Курджытæ кæрæдзи фæдыл ныххал сты Мæдинæтмæ. Чи 
йын йæхимæ цыд, чи та æнæ йæхи бафæрсгæйæ, комкоммæ — 
хъæумæ, йæ ныййарджытæм. 
— Нырма гыццыл чызг у, ахуыр кæнын уал æй бауадзут, — 
дзырдта сын фыд. 
— Мах ын йæ ахуыр нæ фæкъуылымпы кæндзыстæм. Ин- 
•ститутмæ йæ машинæйæ ласдзыстæм, раттут нын æй,— домд- 
той минæвæрттæ. Фæлæ къæрттæй цъула не ’ппæрстой нæдæр 
Мæдинæт, нæдæр йæ бинонтæ. 
Афтæ зæгъæн нæй, æмæ Мæдинæты мой кæнын нæ фæндыд. 
•Фæндгæ йæ кодта, фæлæ йæм чи цыди, уыдонæй иуæн дæр йæ 
риуы аккаг бынат нæ разынд. Афтæ йæм каст, цыма аргъауы 
цы хъæбатыр лæппутæ вæййы, ахæм æм æрбацæудзæн æмæ йæ 
.æмбисонды рæсугъд бæстæмæ йæ хъæбысы ахæсдзæн. Фæлæ 
ахæм лæппу зынæг нæ уыд. Уый бæсты йæм фæзынд йе ’мбал 
чызджы инженер æфсымæр Афæхъо. Иæхицæй чысыл бæрзонд- 
дæр, саухил, урсцæсгом. Иæ фæлмæн цæстæнгасæй, йæ уæздан 
дзыхыныхасæй, стæй йæ алы фæзылдæй дæр бæрæг уыд, æнæ- 
маст лæг кæй уыдзæн, уый. 
— Мæ хо алы бан дæуæй æппæлынæй фылдæр нæу,—къæм- 
дзæстыгхуызæй дзурын райдыдта Афæхъо, Мæдинæтимæ агъуы- 
♦сты иумæ куы баззадысты, уæд.— Æмæ мæ фæнды, кæрæдзи 
хуыздæр куы базониккам... 
Лæппу басабыр. Фыдгæнæг саст зæрдæйæ суды лæгты тæр- 
хонмæ куыд æнхъæлмæ кæса, уыйау сæргуыбырæй йæ къæхты 
бынмæ нымдзаст. Мæдинæт ын йе ’нгуылдзты лыстæг зыр-зыр 
цæсты тигъæй ацахста, йæ лæгуынæмхиц сæрмæ йын аивæй 
скаст æмæ йæ худын тыххæй баурæдта. Иæ чиныг иуварс 
авæрдта æмæ сыстад. 
— Афæхъо, ма мæм фæхæрам у, æз æргомдзырд адæймаг 
дæн. Мах æхсæн ницы уыдзæн æмæ ма нæ рæстæг та дзæгъæ- 
лы цы сафæм? 
Лæппуйæн цыма марыны тæрхон рахастой, ахæм æнкъар- 
дæй ацыд. Чысыл фæстæдæр агъуыстмæ чызджытæ, кæлкæл- 
гæнгæ, æрбакалдысты, æмæ Мæдинæтæй Афæхъо æнæнхъæлæ- 
джы æрæхснырстау æрбайрох. 
Фыццаг бакастæй Ростик йæ зæрдæмæ тынгдæр фæцыд. 
Бæрзонд мыдхуыз лæппу. Къæйных цæстæнгас. Иу ран æнцад 
æрбадын нæ фæрæзта. Иæ нуæрттæ цыма сæхимидæг хъазыды- 
сты. Мæдинæты ’рфæндыд, лæппу йæ йæ фидар цæнгтæй куы 
’рбахъæбыс кæнид, уый. Цæмæдæр гæсгæ йæ Мæирбегимæ 
^абарста, æмæ йæ цæсгомыл æхсызгон мидбылхудт февзæрд: 
Ростик уыд бирæ хæрзконддæр, цардбæллондæр, хъæлдзæгдæр. 
— Æппæлыны хуызы ма фæуæд, фæлæ мын горæты хорз. 
388 

фатер ис. Æртæ уаты нæ фаг нæ уыдзысты? — кинойæ куы ра- 
цыдысты, уæд æваст йæ хæдзары кой райдыдта Ростик. Мæди- 
нæт исдуг сагъдауæй аззад. Уый та куыд? Нырма кæрæдзи 
дæр куы нæма базыдтой, уарзондзинады кой дæр сæм куы нæ- 
ма уыд, уæд... Чызгмæ афтæ фæкаст, цыма йæ Ростик ныридæ- 
гæн йæ хæдзары хуызæн йæхи исбоныл нымайы æмæ йын уыцы 
хъуыддаг йæ артæнтæ ацагъта. 
— Æмæ дæм æртæ уаты кæцæй æрхаудта, иунæг куы дæ, 
уæд? — бафарста йæ цымыдисæй. 
— Мæ фыды руаджы мæ къухы бафтыд,— сæрыстырæй 
дзуапп радта лæппу.— Хуыцауы куы фæнда, уæд мæм тагъд 
«Жигули» дæр уыдзæн. 
— Æртæ дзаумайы дын æгæр нæ уыдзысты? — йæхи йæм 
нал баурæдта Мæдинæт*. 
— Цавæр æртæ дзаумайы? — нæ йæ бамбæрста лæппу. 
— Дæ хæдзар, «Жигули» æмæ æз! — мæстыйæ алыг- кодта 
чызг æмæ йæ уынджы астæу лæугæйæ ныууагъта. 
4 
Мæирбег æмæ Мæдинæт ахуыр фесты æмæ фæстæмæ сæ 
райгуырæн хъæумæ æрыздæхтысты. Мæирбег — колхозмæ, Мæ- 
динæт та — скъоламæ. 
— Сæйраг агроном æмæ уырыссаг æвзаджы ахуыргæнæг 
диссаджы хорз къайаг уаиккой,— дзырдтой хъæуы устытæй чи- 
дæртæ. 
— Æмæ, дам, ын чызг куы ницы ком дæтты, мæгуыр,— 
хъырнæгау сæм кодтой иннæтæ. 
— Бирæгъыл мæгуыры бон куы акæны, уæд куыдзы бын 
дæр атулы, йæ алфамблай бæстон куы акæса æмæ дзы йæ цæст 
Мæирбегæй хуыздæр лæппуйыл куы нæ æрхæца, уæд æм бæ- 
гуыдæр смой кæндзæн,— пехуымпартæ фестадыстчы æртыккæг- 
тæ. 
Мæирбег йе ’мдзæвгæтæ фыссын ныууагъта, фæлæ чызджы 
йæ зæрдæйæ аппарын йæ бон нæ баци. Куысты фæстæ-иу фæл- 
ладæй Мæдинæтыл йæ фæндаг акодта. Хуыснæгау-иу цæхæра- 
донмæ бахызт æмæ-иу ныллæг фыдынд къомсийы бын æрæм- 
бæхст. Фæндыд-иу æй машинæ æрбакæнын æмæ йæ уарзон 
чызджы аскъæфын, фæлæ йæм йæ ныфс нæ хаста. Куы нæ йæ 
бауарза чызг æмæ дыууæйæ дæр куы фенамонд уой. Мæдинæт- 
иу цырагъы рухсмæ йæ уроктæн конспекттæ фыста, Мæирбег 
та-иу æм цæхæрадонæй каст. 
Иу æхсæв чызг куысты фæстæ цырагъ ахуыссын кодта æмæ 
•схуыссыд. Æнхъæл уыд, фæлладæй афынæй уыдзæн, фæлæ йæ 
389 

хуыссæг фæлыгъд. Агъуысты* талынг царæй йæм разынд æнæ- 
зонгæ хъæддыхарæзт лæппуйы ’ндæрг, æмæ йæ цæсгоммæ фæл- 
мæн мидбылхудт бавнæлдта. Мæдинæт йæ цæстытæ æрæхгæд- 
та. Иæ былтæ зына-нæзына базмæлыдысты: 
— Рацу мæхимæ. Рацу, уым цæмæн лæууыс? 
Иæхиуыл фæдис кодта. Ныры хуызæн тынг æй никуы ’рфæн- 
дыди уыцы лæппуйы фарсмæ хуыссын. Иæ хъæбысы йæ æрба- 
тухид, йæ сæр ын йæ риуыл сæвæрид æмæ адджын фынæй ба- 
уид. Зæрдæ æхсызгон хъыдзы кæны, йæ туг ын æнцойы уысмг 
нæ дæтты. Фæстаг рæстæг йæхимæ цавæрдæр æнахуыр тых 
банкъардта. Æдзухдæр æй фæнды уыцы æнæзонгæ лæппуйы. 
рæвдауын. Скъолайы йæ бæллицтæн сæ рохтыл хæцын йæ бон 
бæргæ вæййы, фæлæ та йæ талынг уаты иунæгæй куы баззайы, 
уæд сæ уромæг уромын нал фæфæразы. Иæ хъуыдытæй ныф- 
сæрмы вæййы. 
— Рацу мæ хъæбысмæ,— дзуры талынг къуыммæ. 
Иæ цæстытæ байгом кодта. Лæппуйы ’ндæрг æрбайсæфт. 
Мæдинæт ма хуыссæны иу чысыл афæстиат, стæй хъæццул иу- 
варс аппæрста, сабыргай пъолмæ рахызт. Иæ халат йе уæхсчы- 
тыл æркодта æмæ цæхæрадонмæ рацыд. Къомсийы бын нæл- 
гоймаджы ’ндæрг куы ауыдта, уæд афтæ фенхъæлдта, йе ’нæ- 
зонгæ уарзон та йæм æрбацыд, фæлæ Мæирбег йæ размæ куы 
рахызт, уæд фæсæццæ. Адæргæй дзы йæ халаты ’гънæджытæ 
сæвæрын дæр ферох. Дыууæйæ дæр ныфсæрмы сты. Æрæджи- 
ау Мæирбег загъта: 
— Мæдинæт, хатыр бакæ. Къæрныхау ардæм æрбахъуызыд- 
тæн æмæ арвæй амонд æрхауынмæ æнхъæлмæ кæсын. Цалдæр 
хатты дæ ацы къомсийы бын лæугæ федтон æмæ мын æппæ? 
бæлæстæй адджындæр сси... 
Лæппу йæ цæстæнгас зæххæй атыдта, сабыргай чызджы гом 
зæнгтыл хæрдмæ фæцæуы. Розæхуыз лифыл бандзыг. Улæфт 
æм нал фаг кæны. Фæнды йæ йæ уарзоны фелвасын æмæ йæ 
йæ хъæбысы ахæссын. Чызг ын йæ цæстæнгас бафиппайдта 
æмæ йæ халаты *гънæджытæ æхгæнынмæ фæци. 
— Мæдинæт, мæ зæрдæйы уаг мын зоныс. Ардæм дæр алы 
’хсæв... Сывæллæттæ нал стæм. Зæгъ мын дæ фæндон. Цыфæн- 
ды зын мын куы уа, уæддæр хи рæсугъд хъуыдытæй сайыны 
бæсты... Мæнæй дæ фылдæр никуы ничи бауарздзæн...— æндæр 
зæгъын ницыуал сфæрæзта. Æдзынæг кæсы чызджы цæстытæм. 
Агуры дзы разыйы дзуапп. Ау, ахæм æгъатыр куыд разындзæн? 
Лæджы комкоммæ хъизæмаргæнгæ куы уыны, уæд æй куыд 
амардзæн? Иæ фæстаг ныфсы хал ын йæ зæрдæйаё куыд срæ- 
мудздзæн? Нæ, нæ, Мæдинæт афтæ нæ бакæндзæн! Ехх!.. 
Чызгæн æхсызгон<у, Мæирбег æй афтæ бирæ кæй уарзы, 
зео 

алы ’хсæв дæр æм ардæм кæй цæуы, уый. Иæ мидбылты уæз- 
дан худт кæны. Æмбары йæ, Мæирбеджы йас æй ничи бауарз- 
дзæн, уымæй йæ хуыздæр, зондджындæр лæппу нæ ракурдзæн, 
фæлæ ма уæддæр хивæнд зæрдæ цæмæдæр æнхъæлмæ кæсы. 
Æвæццæгæн, хи сызгъæринæй искæй æвзист зынаргъдæр у. 
Æви адæймагæн йæ къухы ’нцонæй цы ’фты, уый йæ цæсты 
ницы ахады? 
Мæдинæт лæппуйыл аивæй йæ цæст æрхаста. Лыстæджытæ 
дæргъæлвæс цæсгом. Бæзджын сæры хъуынтæ галиуырдыгæй 
дихгонд æмæ аив фаст. Сау къæлæт æрфгуытæ. Цæсты уæлтъы- 
фæлттæ зына-нæзына рæсыдхуыз. Стыргомау фындз. Хъуыды- 
дзаст цæстæнгас. Ие уæлæ урс хæдон æмæ итувæрд сау хæлаф. 
Лак туфлитæ мæйы рухсмæ æрттивынц. 
Чызджы нæ фæнды, Мæирбег бынтондæр ацæуа, уый. Иу- 
дыууæ азы ма йæм куы банхъæлмæ кæсид. Кæд дзæбæхдæр 
лæппу нæ фæзына, уæд... Мæдинæты уазал цæстæнгасæй лæп- 
пуйы уæнгтæ адон сты. Фæнды йæ зæххы скъуыды ныххауын. 
Чызджы хус ныхæстæ судзинтау йæ зæрдæйы иннæрдæм хи- 
зынц: 
— Ма мæм мæсты кæ, Мæирбег. Æз чындзы куы цæуин, 
уæд æрмæстдæр — дæумæ, фæлæ мой нæма кæнын. Чи зоны, 
кæд фæстæдæр... Нырма дын ницы зæрдæ бавæрын у мæ бон. 
Ды хорз адæймаг дæ, тынг хорз, фæлæ... 
Уыцы «фæлæ» зæгъынмæ нал хъавыд. Иæ былалгъæй куыд 
схаудта, уый æмбаргæ дæр нæ бакодта. Кæд ма йæм банхъæл- 
мае кастаид, уæддæр... 
— Хæрзæхсæв. Ныххатыр кæн. Кæд истæмæй фæрæдыдтæн, 
мыййаг. Мæн фæндыди, цæмæй амондджын уæм дыууæйæ 
дæр...— Лæппу иуварс азылд æмæ цадæггай йæ фæсонтыл 
мæйы ’взист тынтæ ахаста... 
«Раздах æй, гормон, ма йæ ауадз, ахæм хорз лæппу дæм 
нал æрхаудзæн, раздах æй»,— дзырдта чызгмæ иæ зæрдæ, фæ- 
лæ йæм нæ байхъуыста. 
5 
Згъоры рæстæг. Фæстæмæ фæкæсыны амал ын нæй. Æгъа- 
тырæй тындзы размæ. Мæдинæт ма æрыгон куы уыди, уæд мæ- 
лæты сабыргай цыди, ныр йæ тых-йæ бонæй стырындз, цыма 
знæт бæхау йæ рохтæ феуæгъд сты. Чызджы сæры иугай урс 
хилтæ фæзынд. Арæхстгай сæ хæсгардæй сæ рæбыныл бæргæ 
фæ^лыг кодта, фæлæ иннæтæ дæр карчы цъиутау сæ фæдыл ра- 
калдысты. Сахоры сæ, фæлæ та чысыл фæстæдæр урсытæ фæс- 
т^авмæ■: разынынц.. Райдзаст, цардæфсис мидбылхудт йæ цæсго- 
т 

мæй фæлыгъд. Стыр цъæх цæстытыл æрхæндæг ныв æхсæвы 
фæлмау æрæнцад, фæсагъæсхуыз сты. 
Мæдинæтæн йæ фыд амард, йе ’фсымæртæ устытæ æрхастой 
æмæ алы горæтты цæрынц. Искуы-иу хатт сæ мадмæ куы фæ- 
зынынц, уæд хæдзар сывæллæтты хъæрæй байдзаг вæййы. Мæ- 
динæт йе ’фсымæртæм зæрдиагæй бахæлæг кæны. Уæлдайдæр* 
та, кæстæр æфсымæры дыууæ фаззон чызджы куы фены, уæд. 
Цæрмыстыгъд æй бакодтой, цыма сæ уый ныййардта. 
— Мæдинæт, сывæллон куыд адджын у, уый куы зонис, уæд 
цыфæндыйæ дæр смой кæнис. Куыстæй фæлладæй куы ’рбацæ- 
уын æмæ ацы дыууæ хæйрæджы лæппыны мæ размæ хъæргæн- 
гæ куы разгъорынц, уæд мæ фæллад уæнгтæ срог вæййынц,— 
цинхуызæй йын дзуры сæ фыд. Мæдинæт ын кæддæр йæхи ав- 
дæны узта, ныр æм кæсыс, сфыд æмæ йын зонд амоны. 
— Нæ лæппутæ зæронды" бонмæ устытæ нæ курынц, нæ чыз- 
джытæ мой нæ кæнынц, чи баиу вæййы, уыдон та уайтагъд 
ахицæн вæййынц, афтæмæй махæн нæ адæм кæд сбирæ уыдзы- 
сты? — сагъæсхуызæй дзуры ’фсымæр, 
Кæд, дам, цыфæй нæ мæлыс, уæд дын уый та — рæхуыст. 
Мæдинæт æм нæ мæсты кæны. Æфсæст æххормаджы рис нæ* 
зоны. Иæ уарзон чызджы ’рхаста, амондджын у, æмæ уæд. 
Æгайтма йæ амонд ссардта. Уый бирæты къухы не ’фты... Уаз- 
джытæ куы ацæуынц, уæд та хæдзар сафтид вæййы. Мæдинæ- 
тæй бон-изæрмæ скъолайы ’рбайрох вæййы, иунæг кæй у, уый. 
Фæлæ æхсæвы йæ тетрæдтимæ куы баззайы, уæд аджих вæййы,. 
ферох дзы вæййынц йæ кусинæгтæ... 
Мæирбег колхозы сæрдар сси, ус æрхаста. Мæдинæт ыл 
фылдæр хатт кæд йæхицæн дæр нæ сæтты, уæддæр æм фæсмон 
æрцæуы. 
«Цæмæн мæм байхъуыста цымæ? Уæд та мæ скъæфгæ куы 
акодтаид. Афонмæ мæ цард арæзт уаид»,— фæхъуыды кæны 
йæхинымæр. Мæирбеджы гыццыл лæппуйы скъолайы кæрты 
хъазгæ куы ауыны, уæд æм йæ мидбылты бахуды, бадзуры 
йæм,йæ хъæбысы йæ акæны æмæ йæ барæвдауы. 
«Ныр ацы фырыхъулы хуызæн лæппу дæу нæ уаид, æдылы 
къоппа?» — фефхæры йæхи. 
Мæирбег йæ рог машинæйы куы ’рбацæйтæхы, уæд æм хорз 
хæларау, худгæйæ, йæ къух фæтилы. Бæрæг у, йе ’рыгон рæ- 
сугъд усимæ амондджынæй кæй цæры, уый. Фæхæрзхуыздæр 
æмæ йæ хуыз скалдта. Мæдинæтмæ афтæ кæсы, цыма адæми- 
мæ дæр дзæвгар фæныфсджындæр. Цæхæрадонмæ йæм куыд 
æрбацыд, уый йæ цæстытыл куы ауаид, уый йæ фæфæнды, фæ- 
лæ йæм уыцы ныв фынау фæкæсы, нал æй фæуырны. 
Курджытæ арæх нал цæуынц Мæдинæтмæ. Айфыццаг сæм 
382 

торæтæй фысджыты къорд æрцыд æмæ скъоладзаутимæ лите- 
ратурон изæр сарæзтой. Сæ хъуыддæгтæ куы ахицæн сты, уæд 
ын сæ иу уæзданæй бамбарын кодта, иу хатт ма йæ йемæ фем- 
бæлын кæй фæнды, уый. Цыдаид ыл цыппор фондз азы. Кæд 
æм йæ мæллæг æнцъылдтæ цæсгом æгæр æруадхуыз фæкаст, 
уæддæр йемæ фембæлыныл сразы. Хуыцаубоны хъуамæ горæт- 
мæ ацыдаид дзаумæттæ æлхæныны ’фсон æмæ универмаджы цур 
лумæ фембæлдаиккой. Мæдинæт цалдæр боны йæхимидæг фæ- 
сагъæс кодта. Æхсæв ыл хуыссæг нал хæцыд. Ацæуа æмæ куы 
•фæрæдийа, ма ацæуа æмæ йæ фыды уæларт куы баззайа. Адæ- 
мæй сфæлмæцыд. Бон-изæрмæ йæ чи нæ афæрсы: 
«Цæй-ма, Мæдинæт, ницыма æви?» «Афтæ кæдмæ баддзы- 
нæ?» «Дæ сывæллæтты та ма кæд хъомыл кæндзынæ?» Æмæ 
йæм цы хуызæн фарст нæ раттынц? Æппындæр ыл зæрдæйæ чи 
нæ тыхсы, уый дæр æм бауырдыг вæййы: «Рæвдздæр бацйгур 
дæ амонд, мæ хæдзар. Иунæг мæгуыр у. Дæ мад дæхи фæндиаг 
уæд, фæлæ куы амæла, уæд куыдтæтæ цæрдзынæ?» 
Ууыл Мæдинæт йæхæдæг дæр арæх фæхъуыды кæны. Фыс- 
сæгимæ фембæлыныл дæр уымæн сразы, уыййеддæмæ ма исчи 
æнæзонгæ адæймагмæ цæуы? Мæдинæт фидарæй сфæнд кодта: 
хъуамæ йæ цард сараза. Фæлæ фæстаг бон йæ фæнд аивта: 
«Ие ’рыгоны бонтæ хæлд сылгоймæгтимæ арвыста, ныр æнæ- 
хæлд чызг хæдзары ’фсинæн агуры. Иæхæдæг бон-изæрмæ фыс- 
гæ кæндзæн, ды та йын давæггаг хæрæджы хафт кæ. Атъæпп 
мын уа, уастæн, йæ сæр!» 
Дыккаг боц æм фыссæг йæхæдæг æрхæццæ, фæлæ йын Мæ- 
динæт зæрдæ ницæмæй бавæрдта. Мæ мады, дам, иунæгæй 
куыд ныууадзон. Лæг, дисгæнгæ, фæстæмæ ацыд, чызг та æн- 
хъæлмæ кæсгæйæ баззад. Æрæджы та йæм курæг фæзынд. Сы- 
хаг хъæуы шофыртæй иуæн йæ ус амард æмæ йын Мæдинæты 
’банымыгътой, фæлæ та уымæн дæр разыйы дзуапп нæ рад- 
та. 
«Мæ кæрц ма дыс хъуаг уыди! Зæронд хæрæг, ссардта йæ- 
хицæн къайаг! Цыма уал азы авгау мæхи уый тыххæй фæхъахъ- 
хъæдтон!»— мæстæй марди йæхимидæг. 
А фæстаг рæстæджы иу курæг дæр нал цæуы Мæдинæтмæ. 
Кæстæр фæсивæд рахъоМыл сты æмæ уымæ никæйуал æвдæлы, 
æдзынæг ын ничиуал кæсы йæ кæддæры æрттиваг цæстытæм, 
йæ нарæг астæумæ. Сæумæрайсом сысты Мæдинæт æмæ скъо- 
ламæ æвæндонæй ацæуы, изæры фæлладæй сæхимæ æрбацæуы. 
Йæ зæронд мад ын цы хæринаг сцæттæ кæны, уый æнæдзур- 
гæйæ бахæры, иу чысыл йæ тетрæдтимæ ацархайы æмæ та уа- 
зал хуыссæны йæхи æрнорды. Хъуыдытæ, хъуыдытæ... Иуæй 
иннæ æрхæндæгдæр, иуæй иннæ уæззаудæр хъуыдытæ... Æхсæ- 
393 

вы тарæй йæм кæрæдзийы фæдыл сабыргай хъуызын райда- 
йынц. 
Мæдинæт нæлгоймаджы хъæбысмæ æрыгонæй куыд тын!л 
бæллыд, ныр афтæ нал бæллы. Йæ зæрдæ дзæвгар фæуазал- 
дæр, йæ туг цæджджинагау нал фыцы йæ дадзинты, буарæй 
бирæ хъуыддæгтæ нал домы, фæлæ ма зæронд цæргæсæн йæ 
цæстытæ куыд ферттивынц æмæ йæ базыртæ стæхынæввонг 
куыд фелвасы, афтæ Мæдинæты дæр æрфæнды, йæ фæлгæнæ- 
ны кæй сурæт сныв кодта, йæ сæнтты йæм чи æрбацæуы æмæ 
йæ фарсмæ хуыссæны йæхи чи æруадзы, уыцы æрыгон æвзыгъд 
лæппуйы барæвдауын. Иæхимидæг стыхсы. Хуыссæны фæрафт- 
бафт кæны, стæй сабыргай цæхæрадонмæ рацæуы æмæ ныллæг 
фыдынд къомси бæласыл банцой кæны. 
6 
Рог уддзæф æрбаулæфыд, бæласы къалиутæй иу æруадхуыз 
бур сыфтæр æвæндонæй феуæгъд æмæ, булæмæргъы саст базы- 
рау, фæлдæхтытæгæнгæ, Мæдинæты уæхскмæ æрхауд. Мигъьи 
къуымбил мæйыл йæхи асæрфта æмæ цæхæрадоны фæтар. Мæ- 
динæт сабыргай азылд æмæ йæ уазал агъуыстмæ бацыд. Ис- 
дуг сынтæджы цур джихæй алæууыд, стæй йыл йæхи уæззау 
уагъд æркодта. Дзагъырцæстæй уæлгоммæ хуыссы. 
— Уыцы шофырмæ дзæгъæлы не смой кодтай, мæ чызг,— 
иннæ сынтæгæй йæм хъуысы йæ зæронд мады хъысхъысгæнаг 
хъæлæс—Стыр уарзондзинадмæ мауал бæлл. Дæ карæнæй 
тынг бауарзæн нал и, мæ хæдзар. Уый бæсты дæ цард саразы- 
ныл бацархай. Иу цъæх чызг ма уæддæр скæн. Зæронды бон 
дын æнцой куыд уа. Иунæгæй куы баззайай, уæд дын де ’фсы- 
мæртæ дæр ницы фæуыдзысты. Хойы зæрдæ — æфсымæрмæ„ 
æфсымæры зæрдæ та — хъæдмæ. 
Мады хъæлæс талынджы куыд æнæнхъæлæджы фæзынд, аф- 
тæ фæстæмæ æрбайсæфт. Мæдинæты цæстытыл уайы, уыцы 
ацæргæ шофырмæ куыд смой кæндзæн æмæ йæ куыд рæвдау- 
дзæн, уый æмæ, йæхицæн тæригъæдгæнгæйæ, йæ зæрдæ суын- 
гæг. Царыл та сабыргай æрбацыд бæрзонд, хæрзконд, хъæд- 
дыхарæзт лæппуйы ’ндæрг, фæлæ йæ ацы хатт бæлвырд дæр 
нал федта, йæ цæстытæ донæй айдзаг сты. Цæхæрадонæй йæм 
хъуысы æгъуыссæг цъырцъыраджы ’нкъард зарæг... 
394 

ФЕРВÆЗТИ 
Дæргъæй-дæргъмæ хæрзæфснайд тыргъ. Рахизырдыгæй 
кабинеты дуæртты никель хæцæнтæ æрттывдтытæ ка- 
••лынц. Галиуырдыгæй кæрæй-кæронмæ стыр рудзгуытæ — гом. 
Сæ хъæдабæ æмбæрзæнтæ сæууон уддзæфмæ цадæггай æвæн- 
дон змæлд кæнынц. Тæрхæджытыл — алыхуызон рæсугъд ди- 
динджытæ. Къултыл чысыл къусгондтæй æрзæбул сты хилгæ 
зайæгойтæ. Паркет пъолыл гауыз тыд. Хуры ’взистхуыз тынтæ 
йæм сæхи ивазынц. 
Харитон, даргъгомау тæнтъихæг лæг, йæ гыццыл сæр бæр- 
зонд систа æмæ жирафы хуызæн сабыргай уæздан цыд æрба- 
кæны. Иæ цæстæнгасыл бæлвырд зьины, йæхицæй тынг разы 
кæй у, уый. Иæ галиу цæст чысыл сахъат куы нæ уаид æмæ йын 
•йе ’дылыдзинад куы нæ æвдисид, уæд æй чифæнды дæр фыццаг 
бакастæй сæрыстыр фенхъæлид. Иæ даргъ фындз ныццыргъ. 
Афтæ зыны, цыма дзы ныртæккæ хъæдхойау къул бакъуырцц- 
жъуырцц кæндзæн. 
Ацæргæ сылгоймаг хæцъилы гæбазæй рудзынджы тæрхæг 
сæрфы. Рыджы лыстæг муртæ хуры тынтыл кафымц. Ус Хари- 
тоны нæ уыны: чъылдымыздæхтæй йæм лæууы. Уæддæр æм лæг 
йæ мидбылты фæлмæн бахудт æмæ йын салам радта, рæвдауæ- 
гау ма йын йæ цонгмæ дæр хъавгæ бавнæлдта. Ома æз дæр дæу 
хуызæн хуымæтæг адæймаг дæн, кæд директоры хæстæ æххæст- 
гæнæгæй кусын, уæддæр. Уе ’ппæтыл дæр æрвæссын. Уый нæ, 
фæлæ ма уæ уарзгæ дæр кæньгн. Сылгоймаджы цонг куыд суагъ- 
та, афтæ йæ цæсты тигъæй бæзæрхыг галгуыр лæджы ацахста. 
Фæуыргъуыйау. Дискаст æм кæны. Иæ къух ма ауыгъдæй дæр 
аззад. Лæг уæззау къахдзæфтæгæнгæ æрбацæуы. Иæ цæстытæ 
пъолмæ ныццавта, цыма гауызы лыстæг судзин агуры. Иæ фæ- 
тæн цæсгом — сагъæсхуыз, фæлмæст. Иæ бæзджын сау æрф- 
гуытæ — хъуынтъыз, куырмæлхынцъытæ. 
Харитон адæргæй йæ ту нынныхъуырдта. Иæ цæстæнгас — 
рохст, тарстхуыз. Къулбадæг сывæллоныл куы схъæр кæнай, 
уæд ма уымæн вæййы ахæм цæстæнгас. Æнхъæл уыд, йæ хицау 
рынчындонмæ ацу æмæ ма æрцуйы фæндагыл араст, дохтыртæ 
нæ, фæлæ йæ хуыцау дæр мæрдтæй нал раздахдзæн. Мæйы дæр- 
гъы Харитоны сæнтты дуне рæсугъд нывтæ кæрæдзи фæивтой, 
зæрдæтæ йын февæрдтой æмæ ныр... Сырддонцъиутæ топпы гæ- 
рахæй куыд фæпырх уой, уыйау алырдæм фæлыгъдысты. Хари- 
тоны уæлхъæдæй хус бæласау иунæгæй фæуагътой. Афтид ла- 
лымау æрлæмæгъ. Директор йæ цурмæ куы æрбахæццæ, уæд йæ 
цæсгом афтæ тьшг барухс, ахæм зæрдиаг мидбылхудт ыл фев- 
395 

зæрд, цыма йæ мадызæнæг æфсымæр хæсты цæхæрæй сæрæга- 
сæй райрвæзт. 
— О-о-о-о, дæ райсом хорз, Аслæмырзæ! — йæ цъæхснаг 
хъæлæс тыргъы азæлыд. Дæргъæй-дæргъмæ лæг къæдзнизæйг 
сæйæгау фæтасыд. Хицау æм нæ ракаст. Æрмæст зына-нæзына 
фæгуыбыр. «Æвæццæгæн мын йæ сæрæй акуывта. Нæ, нæ, хъуы- 
ды дæр мæ не ’ркодта, цыма йæ кæвдæсард дæн». — Харитон 
йæхимидæг стыхст. Иæ буар æрбампылд. Иæ зæрдæ бамæгуыр. 
Хур ыл баталынг. Иæхицæн ныры хуызæн никуы фæтæригъæд 
кодта. Раздæры хиуылæрвæссондзинад æмæ райдзаст хъуыды- 
тæн сæ фæд дæр нал баззад. Аслæмырзæ йæ иувæрсты куыд 
фæцæйцыд, афтæ йæ мидбынат хурмæзилæгау æрзылд, хицауьг 
фæтæн фæсонтæм æрхуымæй кæсы. 
«Æвæццæгæн мæм истæуыл хæрам у. Рынчындонмæ йæм 
бауайын хъуыди, фæлæ ма йын сдзæбæх уæвым æнхъæл чи уыди? 
Ахæм тыхст рынчын... Уый дын лæг, гъе! Къуыдилы дæр æй нæ 
афæлдæхта. Ехх!.. Хатыр дзы ракурон, науæд мæ мæ куыстæй 
фæсурын кæндзæн. Ме ’нæзонгæ Аслæмырзæ куы нæ у. Искæй 
къухтæй цæхæр хафын уарзы. Иæ кусджытæй исчи йæ ныхмæ- 
куы рацæуы, уæд ыл аивæй йæ дымысдæрты сардауы æмæ йæ 
уыдон «акъабæзтæ кæнынц», уый та сабыр уæрыккау æнæлазæй 
баззайы», —хъуыдытæ сæмтъеры сты Харитоны сæры. Иæ къæх- 
тæ гауызæй фæиртæстысты. Цыма дзы кабинеты исты æрбайрох, 
уыйау директоры.иувæрсты азгъордта. Агъуыстмæ бакаст. Дуа- 
рьтл хæцгæйæ, цалдæр уысмы сагъдауæй алæууыд, стæй æвасг 
фæстæмæ фездæхт. Хицауыл æнæбарыгомау йæхи ахафта æмæ„ 
йе ’мцыдгæнгæ, тæфæрфæсгæнæгау тыхстхуызæй сдзырдта: 
— Амæй фæстæмæ дыл æнæниз бонтæ кæнæнт, Аслæмырзæ. 
— Бузныг, — тыххæйты сфæрæзта зæгъын директор. 
— Бауырнæд дæ, рынчындонмæ дæм бауайьгнмæ хъавыдтæн„ 
фæлæ куыстæй мæ хъуырмæ дæн æмæ... Дæхæдæг æй нæ зо- 
ныс?.. 
Аслæмырзæ йæм ницыуал сдзырдта, цыма йын йæ ныхæстæ 
хъусгæ дæр нæ фæкодта. Иæ цæсты зулæй йæм уæддæр куьт 
скастаид. Зæрдæ балхæнынæн бирæ нæ хъæуы. Харитоны уæнг- 
тæ хус каухалæнтау æрызгъæлдыстьь Ныр дызæрдыг дæр нал 
кæны: йæ куыстæй йæ фæсурдзæн. «Бузныг» мын ахæм хъæлæ- 
сы уагæй загъта, цыма мæ æлгъитгæ ракодта. Ыымæ мæм цæуыл 
мæсты у? Кæд ыл хицауадмæ кæй бахъаст кодтон, уый базыдта? 
Куыд æгъдауæй йæ ракъахтæуа? Писмойы мæ ном куы нæ 
уыдис, уæд... Нæ, ам æндæр цыдæр и, фæЛæ цы?! Æнæмæнг æй 
базонын хъæуы. Ныртæккæ! Æвæстиатæй!» Йæ фæдыл та аз- 
гъордта, фæлæ уæдмæ директор йæ кабинетмæ бацыд. Харито- 
ны къахдзæфтæ тыргъы бамынæг сты. Æрæджиау сагъæссаг 
396 

хъуыдытимæ йæ кабинеты дуар байгом кодта. ~Хæрзæфснайд* 
агъуыстмæ бацыд. Æрттиваг стъолы фарсмæ къæлæтджын бан- 
доныл йæхи уæззау уагъд æркодта. Бандоны мæсты къæс-къæс 
ссыд. Харитон йæ ручкæ систа, цыдæртæ фыссыныл архайы. 
Никуы æмæ ницы. Цæстытæй директоры сурæт нæ хицæн кæны. 
«Кæд æй мæ писмотæм гæсгæ бафхæрдтой? Хуыцау куы зæ- 
гъид!» — йæ хъуыдытæй иу уысм йæ зæрдæ барухс. Куы йæ фæсу- 
риккой! Ехх, уæд Харитонæн йæ хъул сах абадид! Директорьт 
бынатмæ йæ былыцъæрттæ рагæй хæры. Фабричы исбонæй уый 
дзыпмæ дæр гыццыл æфтиаг нæ< хауы/ фæлæ... Директорæн йæ 
авналæнтæ кæуылты сты, кæуылты! Харитон кадыл мæлæг нæу„ 
фæлæ йæ цы хъыгдары, фылдæр аргъ ын кæной, уый. Аслæмыр- 
зæйæ кусджытæ се сæфт уынынц, уæддæр йæ цуры сæхи афтæ 
дарынц, цыма йæ сæ ныййарджытæйг фылдæр уарзынц. Æмæ ма 
сæ æдзух æгады бынаты куы не ’вæрид. Иры дзыхъхъы йæхи- 
цæй гуымирыдæр нæй. Уæлдай йын нæу, кæйфæнды дæр адæмьг 
’хсæн бафхæрдзæн, йæ дзыхæй ахæм æнæрхъуыды ныхас схауы, 
’æмæ адæймаджы йæ астæуыл дыууæ дихы акæны. Харитон æм 
мæлыны зæрдæ нæ дары, фæлæ... Рынчындонæй куы нал æрба- 
цыдаид, уæд бирæ хуыздæр уыдаид. Алардыйау ын йæ чъылдым- 
мæ кувдзæн, æрмæст æм йе ’ргом ма здахæд. Цыфæнды куьг 
фæуа, уæддæр ын хъуамæ йæ бынат æрцахса! Иæ фыны йæ аф- 
тæ арæх дзæгъæлы нæ уыны... 
Харитон йæ хъуыдытæй сфæлмæцыд. Æнцад бадын нæ ба- 
фæрæзта. Фестад. Агъуысты къуымты рацу-бацу кæны. Иæ зæр- 
дæ нал фæлæууыд æмæ тыргъмæ ахызт. Хъуамæ директорæн йæ 
зонд бамбара, науæд не ’рсабыр уыдзæн. «Æниу æй цы бамба- 
рын хъæуы. Мæнмæ у мæсты. Фæсурдзæн мæ мæ куыстæй. Æнæ- 
мæнг м$е фæсурдзæн. Ие ’наккаг хъуыддæгтæ йын хурмæ кæй 
рахастон, уый базыдта, æвæццæгæн». 
Директоры кабинеты ’рдæм фæцæуы. Сылгоймæгтæ хъæядзæг 
ныхасгæнгæ дыууæрдæм рауай-бауай кæнынц. «Цымæ сьгл цы 
хорздзинад æрцыд? Сæумæрайсом æнæуаг худт цы кæнынц?». 
Харитон сæм йæхи тыххæй уромы. Иæ бон сыл куьг цæуид^ 
уæд сæ хъиладзагъдæй фæсурид. Айфыццаг директоры секре- 
тары аххосæй æдылыйы бынаты дæр ма баззад. Аслæмьгрзæ кус- 
джыты йæ кабинетмæ æрбахуыдта æмæ сын куырьгхон яæгау 
зонд амоныныл схæцыд. Уыцы рæстæг кæйдæр дзæгъæлдзуаг 
куыдз фабричы раз кæцæй фæци, хæйрæг — йæ зонæг, Харито- 
ны æнамондæн, æвæццæгæн. Директоры æнæуд ныхæстæм йæ 
маст нал баурæдта æмæ йæ тых-йæ бонæй срæйдта. Аслæмырзæ 
йæхимидæг батыхст æмæ йæ ныхас æрдæгыл фескъуыдта. Куы- 
дзæн дæр фехсызгон æмæ фæсыкк. Директор-иу йæ зæрдиаг ны- 
хасмæ куы бахæццæ, уæд та-иу уый дæр срæйдта. Цыма ницы- 
397 

398 

СÆРГÆНДТÆ 
Иовесттæ 
Лымæтын ехс 
Æрдуйæ хид . .... 
Радзырдтæ 
Рæхысы цæгтæ ...... 
Фыццаг фембæлд ...... 
-Уарзон хъæбул . . . ...... 
Кæрцæй хæдон — хæстæгдæр . . . 
Хæстæджытæ . ... . . . 
Цурон .... ..*... 
Арвæй дур æрхауд... . ...... 
Цæстылуайгæ ныв ...... 
Тæригъæдджын . ........ 
•Сæрæн лæгтæ . ...... 
Мæтгæнаг зæрдæ ..... 
Хæрзгæнæг . ...... 
Æндæрт ...... 
«Фервати 
3 
100 
250 
268 
284 
298 
312 
326 
. 337 
. 345 
. 357, 
. 369 
. 376 
. 381 
. 384 
. 395 
Изатбек Рамазанович Цомартов 
мост из волосинки 
Повести и рассказы на осетинском язык* 
Редактор Л. Е. Валиев 
Художник X. Т. Сабанов 
Художественный редактор У. К. Кануков 
Технический редактор 3. С. Мисикова 
Корректоры И. X. Джанаева, М. Г. Гадзалова 
ИБ № 1347 
Сдано в набор 14.05.87. Подписано к печати 24.07.87. ЕИ 01514. Формат бумаги б0х84*/,б. 
Бум. тип.. № I. Гарн. шрифта литературная. Печать высокая. Усл. п. л. 23,25. Усл. кр.- 
отт. 23,41. Учетно-изд. листов 23,92. Тираж 2000 экз. Заказ № 255. Цена 2 руб. 
Издательство «Ир» Государстленного комитета Северо-Осетинской АССР по дслам изда- 
тельств. полиграфии и книжной торговли. 362040, г. Орджоникидзе, ул. Димитрова, 2. 
Книжная типография Государственного комитета Северо-Осетинской АССР по делам 
издательств полиграфии и книжной торговли, 362011, г. Орджоникидзе, ул. Тельмана, 16. 


МАМСЫРАТЫ ДÆБЕ 
БЫДЫРЫ ДÆРГЪÆВС 
(ОЧЕРК) 
ЦÆГАТ ИРЫСТОНЫ АССР-ы 
ПЛДДЗАХАДОН РАУАГЬДАД 
ДЗÆУДЖЫХЪÆУ * 1947 

ДА 13К МЛМСУРОВ 
БЫДЫРЫ ДАРГАВС 
(Очерк) 
На осетинском языке 
Государственное Издательство 
Северо-Осетинской АССН 
Дзауджикау * 1917 

1. АФТÆ УЫД РАЗДÆР 
Уый уыдис дæс æмæ æртиссæдз азы размæ. 
Къæхтысæры къæдз-мæдз фæндагыл уырдыгмæ 
æррæнхъ сты, хъырихъуппытау, фæдфæдыл фондз 
æмæ ссæдз галуæрдоны. Дзаг уæрдæтты уæз уыр- 
дыджы тагъд цæуын кодта галты æмæ сæ фæдыл, 
згъорæгау, цыдысты устытæ сæ дзидзидай сывæл- 
лæттæ сæ хъæбысты, афтæмæй. Гакъон фæндæгты 
дуртыл сæ къæхтæ къуыргæйæ æмæ кæлгæйæ, сæ 
мадæлты фæдыл уадысты чысыл сывæллæттæ. 
Хъæлдзæг уыдысты æрыгондæр адæм, цавæрдæр 
цины хур касти сæ цæсгæмттæй. Уæлдай хъæл- 
дзæгдæр уыдысты сывæллæттæ, уымæн æмæ æм- 
бæрстой, нарæг уынгæг кæмттæй кæй лидзынц 
кæдæмдæр, «быдыр» кæй хонынц, уырдæм. Æрмæст 
æнкъард æмæ сагъæсхуыз уыдысты зæронд лæгтæ 
æмæ устытæ, уыдонæн зын уыдис, бирæ азты 
кæм фæцардысты, уым сæ мæрдты æмæ сæ дау- 
джыты хохы кæй уадзынц, уый. 
Уæрдæтты æмæ адæмы фæстæ цыдысты  
Къæхтысæры къæдзтæ фæндагыл фос: галтæ, хъомтæ, 
з 

фыстæ æмæ сæгътæ кæрæдзи схойгæйæ, рыджы 
тъыфылтæ сæ фæстæ уадзгæйæ. 
Уæлейы, Пурты фæуырдыггæнæнæй лидзджыты 
фæдыл кастысты бирæ адæм — сæ хæстæджытæн, 
се'фсымæртæн, сæ сыхæгтæн фæндараст зæгъынмæ 
сæ фæдыл чи рацыдис Къæхтысæры онг, уыдон. 
Бирæтæ дзы хæлæг кодта, быдырмæ чи лидзы, уы- 
донмæ. Фæлæ сæхи къухы нефтыдис уыцы амонд,— 
быдыры зæхх балхæнынæн бирæ æхца фидын хъуы- 
дис æмæ æхца та æнцон самал кæнæн нæ уыдис 
æвадат хæххон царды уавæрты. 
Лидзæг адæмы галуæрдæттæй зындысты рагон 
хъулджын хъæдын сынтæджытæ, æрхуы гогонтæ, 
хъуывгъантæ, тастæ, авдæнтæ, æнæ цъар фистын 
гобæттæ, хъæццултæ, хъæдын къæртатæ дзедзыкка 
кодтой уæрдæтты фæрстыл. Æмæ уыцы дзауматы 
æхсæнтæй алы уæрдонæй дæр æнæмæнг зындис, 
дардæй кæй æрбаластой, ахæм нæзы хъæды къуы- 
дыртæ æмæ æфсæйнагæй конд, бирæ къабузджын 
цырагъдарæнтæ. Уыцы нæзы къуыдыртæй хъуамæ 
фадой лыстæг схъистæ, садзой сæ къабузджын 
цырагъдарæнты, судзой сæ æмæ афтæмæй рухс кæ- 
ной æхсæвыгæтты сæ быдираг ног хæдзæрттæ 
Хæдзары дзаумæтты æхсæнæй зындысты хæххон 
хъæдын дзывыртæ дæр. Уыцы хъæдын дзывыртæй 
хъуамæ хуым кæной, быдыры стыр æргътæй кæй 
балхæдтон, уыцы зæххытæ, хуымгæнынæн бæзгæ 
сæ куы скæной, уæд. 
4 

Уæрдæттæ æрирвæзтысты Къæхтысæры гакъон 
фæндæгтæй комы нарæгмæ. Лæгтæ ма скастысты 
Пурты фæуырдыггæнæны 'рдæм, сæ худтæ батил- 
гæйæ, хæрзбон загътой, фæндараст зæгъынмæ сæ 
фæдыл чи рацыдис, уыдонæн æмæ араст сты нарæг 
комы лæгъздæр фæндагыл быдыры'рдæм. Алыхуы- 
зон хъæлæстæй хъыллист кодтой хъæдын уæрдæт- 
ты æнæсæрст цæлхытæ æмæ нарæг комы, цыма 
сæдæгай сылгоймæгтæ марой кодтой, афтæ хъуьь 
сыдис сæ хъæр. 
Уæрдæтты разæй цыдис Фидараты Темыры гал- 
уæрдон. Уый уыдис, хохæй быдырмæ ралидзыны 
амидингæнæг. Темыр уыдис Донайы хæсты. Уыцы 
хæсты чи уыд, уыдоны тыххæй французаг  
журналист афтæ фыста: — «Хæсты мидæг ирæттæ кæд- 
дæриддæр вæййынц разæй, æмæ кæд искуы 
фæстейы баззайынц, уæд æрмæст дæр, æфсады 
фæстæмæ рацæуын куы бахъæуы, уæд». Ахæм уыд 
Темыр дæр, схаста Донайы хæстæй хъæбатыры 
нысан — «Георгийы кресттæ», уыдонимæ ноджы 
схаста быдираг æнцондæр царды хъуыдытæ. Темыр 
амидин кодта йæ хæстæджыты, йæ хъæуккæгты 
быдыры зæхх самал кæнынмæ æмæ уырдæм али- 
дзынмæ. 
Хохы Дæргъæвс æрæгвæззæджы сæ фос дардтой 
быдыры, кæсгон къняз Хатуты Елмæрзайы зæххы- 
тыл. Бирæ уыдис Хатуты Елмæрзамæ хъæздыг зæх- 
хытæ—хуымгæндæн, арф кæрдæгджын хизæнтæ æмæ 
5 

уыгæрдæнтæ, боны дæргъы барæг зылд кæуыл нæ^ 
фæуыдаид, ахæм хъæды тъæпæнтæ. Æмæ уæд 
хъæд та цавæр уыдис! Йæ тæрс, фатхъæд, кæрз, 
тулдз, сусхъæд æмæ æндæр ахæм бæласы мыккæг- 
тæн сæ сæртæ æнцой кодтой арвыл, нæ сæм æфты- 
дис лæджы къах æмæ уыцы хъалæй рæзыдысты. 
Уыцы зæххыты æмæ хъæды тъæпæнты æхсæнæй 
зынгæ дæр нæ к'одта, Елмæрзамæ дæргъæвсæгтæн 
сæ фос хизынмæ æххуырсты кæй лæвæрдта, уыцы 
сындзджын, пыхсджын æмæ хæмпæлæй æхкæд 
зæхх дыууæ суадоны æхсæн. 
Фыдæлтæй нырмæ æнæ пайдагондæй лæууыдис 
уыцы зæхх, цалынмæ йæ хæххон адæм фосхизæнæн 
æххуырсын байдыдтой, уæдмæ. 
Алы аз дæр сæ стыр æргътæ кæй агуырдта æмæ 
сын æгæр зынаргъ кæй уыди зæхх, уый æмбарын 
байдыдтой хæххон адæм æмæ йæ уæд бынтондæр 
балхæнын сфæнд кодтой. Æнцонæй сразы Хатуты 
Елмæрза ницæййаг зæхх ауæй кæныныл, уæлдай 
дæр уымæн, æмæ йæ иннæ зæххытæй иртæст уыдис, 
стæй йæ сæйраг зæххытæй уыцы зæххы æхсæн цар- 
дысты немыцаг иканонтæ Римбахтæ, уыцы рæстæг 
æй æхца дæр бахъуыдис тынг æхсызгон. 
Хæххон адæмы тыхст æмбаргæйæ, бæрзонд систа 
Елмæрза йæ зæххы аргъ. Гал æртæ сомы куы  
уыдис, фыс та æхсæз суарийы, уæд йæ сындзджын 
æмæ пыхсджын зæххæй алы дæсæтинæн дæр баца- 
гуырдта Елмæрза фондз æмæ ссæдз сомы сыгъдæг 
б 

сыгъзæрин æхцайæ. Туджы аргъ бæргæ уыдис, 
фæлæ цы хуыздæр гæнæн уыдис æнæзæхх хæххон 
адæмæн æмæ йын бафыстой уыцы стыр аргъ. 
Сæ ног зæххытыл, тулдз пыхсы астæу, дыууæ 
суадоны кæм баиу вæййынц, æмæ дарддæр лакъон 
донæй кæм цæуынц, уыцы ран дæргъæвсæгтæ  
æрцарæзтой кауын мусонгтæ. Сасиаты Дзыкъуыз, 
Фидараты Темыр, Хъантемыраты Хатъо, Цырыхаты 
Хърым, Блиаты Гæдо æмæ иннæтæ æрцарæзтой 
кауын сахъаритæ сæхицæн лакъон суадоны былыл. 
2. ÆРÆФЫ ВЫЛМÆ 
Стыр, сыгъдæг æмæ æнæниз дон у Æрæф,  
хæххон, цъитийы дон. Фæлæ уый былыл æрцæрæн нæ 
уыдис дæргъæвсæгтæн, уымæн æмæ доны былтæ 
сæрæй-кæронмæ уыдысты Римбахты æмæ кæсæджы 
кънязты зæххытæ. Уый тыххæй сæ æрцæрын ба- 
хъуыдис лакъон суадоны былыл, лакъон дон нуа- 
зын æмæ лакъон донæй хæринаг кæнын. 
Тыхстысты мæгуыр хæххон адæм лакъон донæй, 
царды зындзинæдтæй, фæлæ уæддæр хъазуат хæст 
кодтой карз æрдзимæ: калдтой бæлæстæ æмæ цагъ- 
той пыхсытæ, къахтой сын сæ уидæгтæ æмæ афтæ- 
мæй сæхицæн уæгъд кодтой хуымгæнды зæхх. 
Æмæ æртыккаг аз, сæ ралыгъды фæстæ, дæр- 
гъæвсаг хæххон дзывыр фыццаг хуымгæнды хахх 
акодта быдираг зæххыл. Фæлмæн хæмпус зæххы 
уындæй рухс кодта адæмы зæрдæ. Зæрдæйы æхсыз- 
7 

гондзинадимæ йæ истой сæ армы, æууæрстой йæг 
бирæ йæм кастысты лæмбынæг æмæ дзырдтой: 
— Уæддæр, йæ мад амæла быдираг зæххæн, кæд 
уый сыгъдæг сой у æмæ дзы лæджы фæллойæн 
фесæфæн нæй! 
Хорз æрзадысты хортæ æнæхæрд зæххыл. Фæлæ 
ног фыдгæнæг тыхтимæ хæцын бахъуыдис хъæуы 
адæмы. Цæвидтон, хъæуы алы фарс пыхсæй æмæ 
тулдзбынтæй цыдысты æрсытæ, хъæдтаг хуытæ, 
згъарджытæ æмæ æндæр ахæм сырдтæ хортæм æмæ 
сæ хордтой, дæрæн сæ кодтой, сæфтой адæмы фæл- 
лой. Уæлдай тынгдæр зиантæ кодтой фосæн пыхс- 
бынты æппæтæй арæхдæр чи уыдис, уыцы би~ 
рæгътæ. 
Æнæ байхъуысгæ кæм уыдис хæхтæм, бирæ фыл- 
дæр пайда кæй дæдты быдираг зæхх, уый (уæлдай 
дæр ахæм хабар хæсджытæн сæ ныхасыл æнæ аф- 
таугæ кæм ис сæхи ныхæстæй дæр!) æмæ хохы 
баззайæг адæм афтæ æмбарын байдыдтой, цыма 
быдыры цард уæлæуыл дзæнæт у. Æмæ хъæуыл 
æфтын байдыдта ног цæрджытæ — хохæй ног ра- 
лидзджытæй. Нал фаг кодта зæхх. Суанг мæргъты 
дæр бастæй дарын бахъуыди. Чысыл феуæгъд сты 
æмæ аирвæзтысты, зæгъгæ, уæд сын æнæ баирвæз- 
гæ нæ уыдис кæнæ иуырдыгæй Римбахты зæххы- 
тæм, кæнæ иннæрдыгæй кæсæджы кънязты зæххы- 
тæм æмæ уыдон та стыр ивартæ агуырдтой, фос 
сæ зæхмæ баирвæзæккаг, æппындæр куы ницы 
8 

базнаггад кодтаиккой, уæддæр. Адæм цардысты 
ахæстоны бадæгау. 
Ахæм уавæрты ницы амонд æрхаста хæххон 
адæмæн быдираг цард. Хуымгæнды зæхх фаг нæ 
уыдис æмæ адæм æххуырстой зæххытæ кæсгон 
зæхджынтæй æмæ Змейкæйы аргъуаны зæххытæй 
стыр æргътыл. 
Фæлæ та ног бæллæх сæмбæлдис хъæуы адæ- 
мыл: — сыстадис сыл «тибиты рын». «Тибиты 
рын» æй хуыдтой, фæлæ цы низ у, уый чи зыдта? 
Уымæй къаддæр та зыдтой æнахуыргонд адæм, 
фервæзæн дзы цы амалæй ис, уый. Хæстæг нæ  
уыдис, чысыл ахуыргонд чи уыдаид, ахæм лæг дæр. 
Дохтыр цы у, уый ам зонгæ дæр нæ кодтой. Фæлæ 
адæм бындзагъд цæмæй ма фæуой, уый тыххæй 
исты амал кæнын хъуыдис æмæ йæ сæхирдыгонау 
агуырдтой æнахуыргонд адæм; сæ æвзаргæдæр 
лæгты сбадын кодтой бæхтыл æмæ сæ арвыстой, 
кæцæй ралыгъдысты, уырдæм, Гуццаты дæснымæ. 
Уыдон радзырдтой дæсныйæн, зæгъгæ, афтæ æмæ 
афтæ, адæймаг æвиппайды йæ тъæнгтæй схъæрзы, 
æрхауы æмæ дыууæ-æртæ бонмæ амæлы. Ноджы 
чи фæрынчын вæййы, уыдонæй та дзы, искуы иу 
амондджын йедтæмæ ирвæзгæ ничи кæны. Афтæ- 
мæй цалдæр къуыримæ хъæуæн йæхицæй йæ уæл- 
мæрд фæфылдæр ис. 
«Фæхъыг» сын кодта Гуццаты дæсны сæ æвзæр 
уавæрыл, фæлæ сын, кæй зæгъын æй хъæуы, нæ 
9 

бацамыдта, хæххон сыгъдæг доныл ахуыр адæм 
æвзæр лакъон дон кæй нуазынц, уый тыххæй сыл 
кæй æфты низ æмæ уымæн кæй, цагъды кæнынц, 
уый. Бацамыдта сын афтæ; 
— Уæ хæхтæй куы лыгъдыстут, мæ хуртæ, уæд 
хæхты зæдтæ æмæ дауджытæй уæхи нæ ракуырд- 
тат æмæ уын уый аххосаг у. 
Куывдтæ фæкодтой хъæуы адæм. сæхи фæ- 
куырдтой хохы зæдтæ æмæ дауджытæй, уæдæ ра- 
хастой сæ «Хуыцауыдзуары» æмæ «Найфаты» 
хæйттæ дæр æмæ сын рæсугъд бæрзонд бынаты 
кувæндæттæ скодтой, фæлæ уæддæр адæм цагъды 
кодтой. 
Æппын фæстаг сæхæдæг æрхъуыды кодтой, сæ 
бынат сæ аивын кæй хъæуы æмæ сæ Æрæфы сыгъ- 
дæг донмæ хæстæгдæр æрцæрын кæй хъæуы, уый. 
Ноджы стырдæр æргътæй зæхх балхæдтой  
Æрæфы былыл Уыгъалыхъуаты Тагайæ. Æрлыгъдысты 
йæм; æрцардысты уым. Хатуты зæххы тæккæ 
арæныл. Ныр сæ зæхх дыууæ дихы фæцис Дæр- 
гъæвсы цæрджытæн; «Хатуты зæххыты» тæккæ 
арæныл уыдис сæ ног зæххы гæппæл. Уый уæлейы 
уыдис Дохцыхъоты кънязты зæхх, уый уæлейы 
иканонтæ Римбахты зæххытæ, уый уæлейæ та 
Дæргъæвсы фыццаг зæхх, кæнæ та «Уæллаг хъæу» 
кæй хонынц, уый. 
Къæппæджы бахауæгау уыдис адæмы цард. Фос 
Хатуты зæххытæм аирвæзтысты, зæгъгæ, уæд 
10 

фидын хъуыдис стыр ивартæ, стæй сæ зæххыл 
цæуæггаг алы хатт дæр фидын хъуыдис Дох- 
цыхъотæн æмæ Римбахтæн. 
Уымæй зындæр та уыдис, дæргъæвсæгты кæсгон 
хъæздгуыты зæххытыл Елхоты станцæмæ цæуын 
кæй хъуыдис, уый. Кæсгон кънязтæ æмæ хъæзд- 
гуытæ кусгæ куыд ницы кодтой, уымæ гæсгæ 
уарзтой хъæугæрон бæлæсты бын бадын. Æмæ сæ- 
хи ирхæфстой диссаджы худæг хъуыддагæй: — 
Дæргъæвсаг Рлхотмæ фæцæуы, зæгъгæ, уæд ыл-иу 
сардыдтой сывæллæтты æмæ йыл уыдон алырды- 
гæй дуртæ æхстой. Дурты цæфтæй куыд 
тыхсыдис, «хæххон дзигло», уымæ-иу кастысты 
лæгтæ æмæ худтысты зæрдæбынæй. Хæххон сывæл- 
лæттæм, исты сдзырдта, зæгъгæ, уæд-иу уыцы 
хъалтæ сæ сæрыл алæбурдтой æмæ ноджы фылдæр 
æфхæрд æййæфта -фæндаггон. 
Куыд фæстæмæ хъæуæн йæхи мидæг фæзындыс- 
ты «йæхи» хъæздгуытæ, сæудæджертæ, зæхджын- 
тæ, фосджынтæ, æмæ уыдон дæр стыгътой мæгуыр 
фæллойгæнджыты царм, чи куыд тынгдæр арæхс- 
тис, афтæ. 
Афтæ цардысты Быдыры Дæргъæвсы адæм бирæ 
дæсгай азты. Кæд уыцы бирæ азты хъæу сырæз- 
тис, зæгъгæ, зæгъæн ис, уæд уыцы рæзт уыдис 
æрмæст дæр уый æмæ дзы фæзындис нæзы цырагъы 
бæсты фæтæгенæй судзгæ цырагъ æмæ хъæдын 
дзывыр ивд æрцыдис хуымæтæджы гутонæй, уый 
п 

дæр хъæуы хъæздыгдæрты хæдзæртты, стæй дзы 
фæзындис хъæздгуыты фырттæй, «письмо фыссын 
чи базыдта», ахæм дыууæ адæймаджы. Ыæ уыдис 
хъæуы мидæг скъола, æрмæст дзы революцийы 
хæд размæ байгом ис иунæг кълас, дæс æмæ ссæдз 
скъоладзауы. фаг, фæлæ уырдæм нæ хаудта мæгуыр 
фæллойгæнæджы сывæллон, хъæздгуыты сывæллæт- 
ты фаг дæр нæ уыдис æмæ йыл уыдон дæр кæ- 
рæдзи хъуын-хъис хордтой. 
Уый хыгъдмæ Æрæфы тæккæ былыл бæрзонд 
æмæ рæсугъд ранæй зындис дардмæ, тынг дардмæ 
дыууæ сæрон аргъуан йæ цалдæр дзæнгæрæгимæ, 
йæ цъæхахуырст æмбæрзæн зестимæ. Мидæгæй та 
тæмæнтæ калдта алыхуызон сыгъзæрин доны 
тылд рамкæты конд нывтæй, сыгъзæрин доны тылд 
цырагъдарæнтæй æмæ æндæр ахæм зынаргъ 
дзауматæй, рухс тæмæн калдта аргъуан, ахæм 
тæмæн æмæ адæмæн сæ сæры зонд чи тар кодта,— 
уыдæттæн адæмы фæллойæ ницы æвгъау кодта 
паддзахы хицауад. Уæдæ уыцы аргъуанæй фæс- 
тæмæ хъæуы алы фарс æртыхстысты фараст ку- 
вæндоны, — уыдоны парахат кæныныл дæр зæр- 
диагæй куыстой уæды хицауад. Фæлæ нæ мæт 
кодтой скъолатæ, рынчындæттæ, æцæг чи рухс 
кæны адæмы сæры зонд, культурæйы бæрзæндтæм 
сæ чи кæны, уыцы мадзæлттæ саразыныл, уыдон 
арæзт æрцыдысты æрмæст Октябры социалистон 
12 

революцийы фæстæ, советон хицаудзинады рæс- 
тæджы. 
3. АМОНДДЖЫН ДУГ 
Дæргъæвсы фæллойгæнджыты раззагдæртæ Ком- 
мунистон партийы амынд фæндæгтыл ацыдысты, 
хъæбатыр тох кодтой Стыр Октябры революцийы 
рæстæджы æнусмæ сæрибардзинадыл контррево- 
люцийы ныхмæ. Стыр уырыссаг адæмы æххуысæй 
Кавказы фидаргонд æрцыдис советон хицаудзинад 
æмæ уый стыр амонд æрхаста æппæт советон 
адæмты æмрæнхъ Быдыры Дæргъæвсы фæллой- 
гæнджытæн дæр. Стыр Социалистон революци  
æрхаста Дæргъæвсы адæмæн, сæ фыны уынгæйæ дæр 
кæуыл нæ баууæндыдаиккой, уыцы амонды хъуыд- 
даг — суæгъд сæ кодта алыхуызон тугцъиртæн 
æмæ сын радта зæхх, æнусты хъуаг кæмæй уы- 
дысты, мæгуырдзинады дзæмбытæй сæ фервæзын 
чи нæ уагъта, уыцы зæхх. Фыццагдæр хъæуы  
адæмæн уæрст æрцыдис, хъæуæн йæхи мидæг цы зæх- 
джынтæ уыдис, уыдоны зæхх æмæ сын фенцондæр. 
Фæлæ уый фаг нæма уыдис. Æмæ сын уæд  
Советон хицаудзинад балæвар кодта Хатуты æмæ Дох- 
цыхъоты кънязты зæххытæ, стæй иканонтæ Рим- 
бахты хъæздыг зæххытæ, æд хъæды тъæпæнтæ, 
æд дыргъдæттæ. Бирæ азты, стыр æргътæ фид- 
гæйæ, æххуырсгæ кæй кодтой, маргъ сæм баир- 
вæзгæйæ дæр стыр ивартæ кæмæн фыстой, уыцы 
13 

зæххьпæ ныр Сл ыр Социалистон революцийы 
руаджы баисты адæмæн сæхи æмæ адæм сулæфы- 
дысты сæ риуы дзаг амондджын æнгас фæзындис 
сæ цæстытыл. 
Фæлæ уыцы зæххытæ дæр нæ баххæст кодтой 
адæмы хъуагдзинад. Уымæй та ноджы тынгдæр 
бæрæг кæны, хъæуы адæм цас зæххъуаг уыдысты, 
уый. Æмæ сын уæд лæвæрд æрцыдис, революцийы 
размæ стыр æргътæй кæй æххуырстой, цыппæрæм 
хæйттыл кæй куыстой, уыдон — Змейкæйы аргъуа- 
ны зæххытæ. Ног зæхмæ хæстæгдæр цæмæй уой 
æмæ сын æнцондæр кусæн цæмæй уа, уый тыххæй 
хъæу дыууæ дихы фæцис æмæ сæ иу хай алыгъдис 
Змейкæйы аргъуаны зæххытæм, æрцардысты уым 
æмæ сæ хъæуы ном рахуыдтой Иран æмæ тагъд 
рæстæджы чысыл хъæу ссис йæ хорз куыстæй 
Ирыстоны раззагдæр хъæутæй иу. 
Фæлæ, зæххъуаг адæмы зæххæй кæй бафсæста 
Советон хицаудзинад, æрмæст уый мидæг нæ 
уыдис хъæуы цæрджыты стыр амонд. Коммунистон 
парти æмæ Советон хицауад бацамыдтой хъæуы 
фæллойгæнджытæн æцæг хъæздыг, культурой æмæ 
амондджын цардмæ фæндæгтæ æмæ сæ акодтой 
уыцы фæндæгтыл. Уыцы фæндаг та уыдис  
коллективен хæдзарады фæндаг. 
1927 азы хъæуы фæллойгæнджытæ æрбаиу сты 
æмæ сарæзтой хъæууон хæдзарады артель «Зæх- 
кусæг». Хъæуы фæллойгæнæг адæм æмзæрдæ æмæ 
14 

æнувыдæй бавнæлдтой сæ иумæйаг хæдзарад  
фидар æмæ тыхджын кæнынмæ, афтæмæй цыбыр рæс- 
тæгмæ «Зæхкусæг» бацахста фыццаг бынат рес- 
публикæйы колхозты æхсæн. Йæ куыст уынынмæ 
æмæ йыл ахуыр кæнынмæ цыдысты æрмæст рес- 
публикæйы иннæ колхозтæй нæ, фæлæ иннæ рес- 
публикæты колхозтæй дæр. 
Коллективон куыст ног тыхтæ æмæ ног хъарутæ 
бауагъта хъæуы фæллойгæнджытæм. Колхозимæ 
фæзындысты хъæуы мидæг ног кусæндзауматæ, 
ног техникæ, адæймаджы фæллой бирæ æнцондæр 
æмæ пайдаджындæр чи кæны, ахæмтæ. 
Ныртæккæ худгæйæ æрæмысынц хъæуы цæр- 
джытæ, хъæумæ иу уазæг фыццаг хатт велосипе- 
дыл куы æрцыдис, уæд æрмæст сывæллæттæ нæ, 
фæлæ хъомыл адæм дæр йæ фæдыл куыд уадысты 
«диссаджы дыдзæлхыг машинæйæн», уый. Ноджы 
тынгдæр худгæйæ та æрæмысынц, хъæумæ фыццаг 
хатт «трахтыр» куы æрцыдис, уыцы бон «Трахтыр» 
æрцыдис Сечеры 'рдыгæй. Иæ гуыргуыр хъуысы- 
дис хъæумæ дардæй æмæ адæм йæ размæ уадысты, 
диссагмæ уайæгау. Тынг куыд хъæр кодта. уымæ 
гæсгæ йæм бирæтæ хæстæг цæуын дæр нæ уæнды- 
дысты, уæлдай дæр та сылгоймæгтæп. 
Трактор чи æртардта, уый йæхимæ кастис стыр, 
уæларвон лæджы хуызæн. Æмæ цæмæй адæмæн 
ноджы диссагдæртæ фенын кæна, уый тыххæн 
загъта, зæгъгæ, йæ тракторы хъазты мидæг чыз- 
15- 

гимæ дæр скафьи* кæндзæнис. Йæхæдæг тракторы 
руль сарæзта афтæ, æмæ йæхæдæг куыд зылдаид 
иу зиллаккыл. Рахызтис æмæ трактор йæхи бар 
ауагъта сындæг цыдæй. Æцæг трактор зылди иу 
зиллаккыл. Хъуысыдысты алырдыгæй дисгæнæг 
адæмы къухты цъыччытæ, дисы хъæртæ. 
Ныртæккæ трактор диссаг нал кæсы чысыл сы- 
вæллæттæм дæр. Хъæууон хæдзарады бындурон 
кусæндзаума ссис æмæ цыма кæддæриддæр уыдис, 
афтæ кæсы ныр алкæмæ дæр. Æмæ трактор циу! 
Уæзласæн машинæтæ, æрттиваг — «ЗИС»-тæ æмæ 
ма суанг постхæссæг хæдтæхджытæ дæр диссаг 
нал кæсынц адæммæ. 
Æмæ уыцы техникой революци арæзт æрцыдис 
хæрз цыбыр рæстæгмæ, Сталиной фондзазонты 
рæстæджы. 
Сталиной фондзазонты дæргъы Быдыры Дæр- 
гъæвсы колхоз «Зæхкусæг» ссис раззагдæр егъау 
хæдзарад, колхозонты æцæг хъæздыг æмæ  
культурой царды гуырæн. Колхозы сæвзæрыдис хъомты, 
хуыты, фысфосы, мæргъты, мыды бындзыты фер- 
мæтæ, Римбахтæй сæм цы чысыл дыргъдæттæ баз- 
задис, уыдон фаг нал уыдысты æмæ уæд колхоз 
йæхæдæг ныссагъта кæддæры Дохцыхъоты къняз- 
ты зæххытыл бирæ дæсгай гектарты ног дыргь- 
бæлæстæ, кæцытæ ныртæккæ дæдтынц бирæ тыллæг 
алыхуызон æвзаргæ дыргъæй. 
Колхозон хъæздыг царды æмдзу кодта хъæуы 
16 

културондзинад дæр. Революцийы хæд размæ 
æрмæст дыууæ «письмо фыссæджы» кæм уыдис, 
уыцы хъæуы ныртæккæ нал ис иунæг æнахуыргонд 
адæймаг дæр. Хъæуы мидæг арæзт æрцыдис стыр, 
райдзаст дæсазыккон скъола æмæ хъæуы мидæг 
ссарæн нæй иунæг сывæллонæн дæр скъолайы чи 
нæ ахуыр кæны, ахæм. 
Кусынмæ куыд æнувыд сты, афтæ æнувыд 
рауадысты фæсивæд ахуыр кæнынмæ дæр æппæт 
советон фæсивæды хуызæн. Ноджы дæр ма йæ 
зæгъæм, кæддæр æрмæст дыууæ æрдæг ахуыргонды 
кæм уыдис, уыцы хъæуы фæсивæдæй советон ду- 
джы сырæзыдис диссаджы хорз интеллигенци — 
дæсгай ахуыргæнджытæ, инженертæ, агрономтæ, 
паддзахадон зынгæ кусджытæ, артисттæ, фыс- 
джытæ æмæ бирæ ахæмтæ. Уыцы фæлтæрæй у 
Цæгат Ирыстоны республикæйы адæмон артист 
Цырыхаты Петя дæр, 
Рæзыдысты хъæуæн йæхи мидæг культурой 
мадзæлттæ дæр æнæ банцайгæйæ. Хъæуы мидæг 
сæвзæрыдис стыр чиныгдон æмæ клуб. Хъæуы бæ- 
рæг астæуæй, бæрзонд ранæй дардмæ зыны урс 
уæладзыг хæдзар — уый у колхозон амбулатори. 
Уый сæвзæрыдис хъæуы мидæг Сталиной фондз- 
азонты дæргъы æмæ ссис хъæуы адæмы сæ низтæй 
ирвæзынгæнæг, дæсныты талынг митæй сæ чи 
баиртæста æмæ сын стыр ахуырадон медицинæйы 
17 

скуыхтдзинæдты фæрцы сæ низтимæ чи хæцы, 
ахæм бынат. 
Хъæуы æмæ колхозы æппæт культурæйы рæзти- 
мæ рæзыдис хицæн колхозон хæдзæртты культурон- 
дзинад дæр. 
Бацæут ма Быдыры Дæргъæвсы абоны колхозон 
хæдзармæ æмæ йыл лыстæг ахæссут уæ цæст, йæ 
дзауматыл, йæ уавæртыл. Рæмпæгхæрд хъулджын 
хъæдын сынтæджыты бæсты дзы, фендзыстут 
никелæй ахуырст цъæтджын сынтæджытæ,  
хъæдын рагъæнты бæсты дзы уæ цæст æрцахсдзæнис 
айдæнджын рæсугъд шифонертæ, кæрдзын æмæ 
къустæ æвæрæн уæлвæйнæджыты аивтой хæрзконд 
буфеттæ. Æппæт хæдзарæдты куы нæуа, уæддæр 
бирæ хæдзæртты фендзыстут патефонтæ бирæ 
пластинкæтимæ, велосипедтæ æмæ æндæр ахæм 
дзауматæ. 
Бафæрсут хæдзары хицауы алы дзаумайы дæр 
кæцы аз балхæдта, уымæй, æмæ уын сæ радзур- 
дзæн, уæд базондзыстут, уыцы дзаумæттæй иунæг 
дæр æлхæд кæй нæ уыдис колхозон хъæздыг цард 
куы райдыдта, уымæй раздæр, иууылдæр æлхæд 
кæй уыдысты æрмæст колхозон царды рæстæджы. 
Кæмæй ахицæн, уыцы хъæуæй æдзæллагдæр нæ 
разындис Иран дæр. Уыдон семæ ахастой сæ фыц- 
цаг хъæуы сæйрагдæр æгъдæуттæ — фæллой кæнын 
уарзын, кæрæдзимæ æнгом лæууын, кæрæдзиуыл 
18 

хæцын, бахъуыды заман кæрæдзийæн æххуыс 
кæнын. 
«Дубинæ» кæй хуыдтой, уыцы зæххытæ сты 
таджы былыл, хъæды тæккæ рæбын. Хорз æфсæст 
цыдысты æрдзон хъацæнтæй æмæ уарыны донæй. 
Æмæ хорз тыллæг лæвæрдтой кæддæриддæр. Фæлæ 
æмбисонд фæцис сæ тыллæг, ирайнæгты фæллой- 
уарзаг колхозон къухтæ сæм кусынмæ куы бавнæлд- 
той, уæд. 
Æрмæст хъæздыг зæххытыл нæ зайын кæнынц 
хор ирайнæгтæ. Хъæуæн Æрæфы'рдыгæй уыдысты 
дурджын æмæ хуырджын хур рæстæг хусгæнæг 
зæххытæ. Æмæ сæ дæсны архайдæй, сæ æнувыд 
куыстæй, агротехникæйы ногдæр æнтыстдзинæдтæм 
гæсгæ кæй куыстой, уымæ гæсгæ уыцы зæххытыл 
зайын кæнын байдыдтой æппæтæй бæрзоаддæр 
тыллæг. 
Колхозон царды азты дæргъы Иран ссис куль- 
турæйы æмæ бæркадджын царды амондджын хъæу. 
Ам стыр скъолайы ахуыр кæнынц ирайнæгты сæ- 
дæгай сывæллæттæ. Ам клубы арæзт цæуы бирæ 
мадзæлттæ колхозонты фæллад суадзынæн, сæ 
зонындзинад фæфылдæрæн. 
Дæргъæвсы цардæй цы ныв равдыстам, уый 
æвдисы Ираны колхозы æмæ колхозонты цард 
æппæтæй дæр. 
Æркæс, арф ахъуыды кæн æмæ бамбар,  
колхозонты царды цы стыр ивддзинæдтæ æрцыдис хæрз 
19 

цыбыр рæстæгмæ, уæд уыдон, уыцы ивддзинæдтæ 
æвдисæг сты стыр уæлахизы кадæджы зæлтæ. 
Уыдонæй фехъуысдзæнис, колхозон хъæздыг цард 
карз тохы куыд уæлахиз кодта æнусон мæгур- 
дзинадыл, культурæйы рухс куыд уæлахиз кодта 
талынгдзинадыл хæрз цыбыр рæстæгмæ, фыццаг 
Сталиной фодзазонты дæргы, уыцы стыр тохты 
кадæджы зæлтæ. Уыдоны æххуысæй райгом уыдзæ- 
нис Советон адæмы стыр диссаджы хъæбатырдзи- 
над фæллойады, арæзтады фронты. 
Уыцы диссаджы кадæг йæ кæронмæ нæма 
ахæццæ. Ноджы тынгдæр аивтаид хъæу йæ фæл- 
гонцтæ, бирæ рæсугъд уынаффæтæ скодтой колхо- 
зонтæ сæ цард ноджы хъæздыгдæр æмæ культу- 
рондæр фæкæнынæн. Фæлæ уыцы уынаффæтæ сæ 
рæстæджы сæххæст кæныны фадат нал фæцис. 
4. САУ МИГЪ 
1941 азы 22-æм июны нæ бæстæмæ æрбалæбурд- 
той немыцаг фашистон лæгсырдтæ. Уыдон хъавы- 
дысты советон адæмы амондджын цард фехалын- 
мæ, сæ дарддæры ноджы рæсугъддæр цардмæ сын 
сæ фæндæгтæ сæхкæнын. Æмæ уæд Быдыры 
Дæргъæвсы æвзаргæ адæм иннæ советон адæмтимæ 
ацыдысты нæ советон бæстæ, нæ амондджын цард 
фыдызнагæй бахъахъæнынмæ, Фыдыбæстæйы Стыр 
хæстмæ. Чысыл Быдыры Дæргъæвсæй æфсадмæ 
70 

ацыдис фондзыссæдзæй бирæ фылдæр хæстонтæ 
æмæ хъæбатырæй тох кодтой хæсты быдырты. 
Кæд колхозæй бирæ кусæг къухтæ фæцухис, 
уæддæр хъæуы чи баззадис, уыдон бафтыд- 
той сæ тыхыл тых, сæ ныфсыл ныфс æмæ 
хуымгæнды зæххытæ фылдæр цы фæкодтой, æндæр 
сæ къаддæрмæ не'руагътой. Уæдæ ноджы уæлдæр 
дæр ма систой хорæрзад, хæсты размæ куыд уыдис, 
уымæй. Бирæ бафтыдис колхозон фосыл. Æмæ 
сыгъдæг зæрдæйæ сæ бирæ фæллойæ æххуыс  
кодтой «Зæхкусæджы» колхозонтæ фронтæн хойраг 
æмæ дарæсæй. 
Фæлæ, сæ райдианы уæлахиздзинæдтæи ссæлхæр 
уæвгæйæ, сæ бирæ зиантæ нæ хъуыды кæнгæйæ, 
немыцаг фашистон лæгсырдтæ æфсæрстой æмæ 
æрбаввахс сты Кавказы хæхтæм. 
1942 азы 27-æм октябры Быдыры Дæргъæвсмæ 
баирвæзтысты сæумæ раджы немыцæгты танкæтæ. 
Уыдоны фæдыл хъæумæ балæбурдтой  
немыцæгты фистæг æфсад сау æфсæйнагæй конд 
уæзласæн машинæты мидæг. Сæ «ног культурæ» 
равдисыныл нæ бафæстиат кодтой фашистон 
бирæгътæ: пырх кæнын æмæ дæрæн кæнын байдыд- 
той колхозы исбон æмæ мулк. Пыддæрæн кодтой, 
колхоз йæхицæн цы стыр галуантæ фæцарæзта, 
уыдон. Сæхкæдтой чиныгдон æмæ йын басыгътой 
йæ чингуытæ. Колхозы мулк æмæ фосæй эвакуаци 
скæнын цы нæ бафтыдис къухы, уыдон кодтой 
21 

хæлæттаг. Æргæвстой фос хъæуа, нæ хъæуа, уæд- 
дæр, æрмæст цæмæй ма уал уой, уый тыххæй. 
Уый фæстæ хæлæттаг кæнын байдыдтой колхозон- 
тæн сæхи исбон дæр. Нал уагътой фос, маргъы 
мыккаг, цагътой сæ æнæвгъау. Цæмæн, сеппæт сæ 
хæрынмæ куы нæ хъуыдысты, уæд? Цу æмæ 
бирæгъы бафæрс, стонгæй фосмæ куы баирвæзы, 
уæд дзы хæргæ цас бакæны, уымæй фылдæр 
цæмæн фæцæгъды, уымæй. Æмæ немыцæгтæ та 
фыддæр уыдысты цы фæнды бирæгъæй дæр, уымæн 
æмæ бирæгъ нæ фембары, цы кæны, уый, уæлдай 
фос фæцæгъды йæ фыр зыд æмæ æнæ æфсисæй. 
Немыцæгтæ та сæ цагътой æрмæст советон адæм- 
мæ цæмæй ма уой, уый тыххæй. 
Сæ разы уыдис хус суджы рæгътæ цæттæйæ, 
састæй, афтæмæй немыцаг салдæттæ æмæ афицер- 
тæ, сугтæй арт кæныны бæсты сæ уæззау, æфсæй- 
нагджын батинкæтæй састой айдæнджын шифонер- 
тæ, буфеттæ, стъолтæ æмæ уыдонæй æндзæрстой 
сæхицæн арт. Æмæ цы хуызы бамбарæн ис, чысыл 
адæймаджы зонд уæддæр кæмæ ис, уымæн дæр 
уыцы стыр æвирхъау хъуыддаг? Æрмæст дæр 
уыцы хуызы æмæ немыцаг фашисттæ цы æнæуынон- 
дзинад æрбахастой сæ сау зæрдæты советон адæм- 
мæ, уый фæдыл кодтой уыцы æвирхъау митæ. 
Над æмæ æфхæрд ахуыр чи нæ уал уыдис рагæй, 
уыцы советон адæмæн уæлдай зындæр уромæн 
уыдысты немыцæгты ехсы цæвтæ, къахæй схуыс- 
22 

тытæ, æфхæрæн ныхæстæ. Уыдонæй та арæх пайда 
кодтой немыцæгтæ. 
Сæ хъарм æмæ райдзаст хæдзæрттæй ратардтой 
адæмы немыцаг фыдгæнджытæ зымæджы кæрт- 
мæ, хъæдмæ, уазал æмæ æнуд уæрмытæм æд 
сывæллæттæ, æд рынчынтæ æмæ сын сæхæдæг ба- 
цахстой сæ хæдзæрттæ. 
Мигъ, саумлазон мигъ æрбадтис хъæуыл. Ралæу- 
уыдысты æппæтæй зындæр хъизæмары бонтæ. 
Немыц æгъатырæй пырх кодтой æмæ састой æп- 
пæтдæр. Ныппырх кодтой колхозы стыр галуантæ, 
ныппырх кодтой скъола, амбулатори, куырæйттæ, 
цæрæн хæдзæрттæ. 
Фæлæ сын нæ бакуымдта асæдтын иу хъуыддаг, 
сæ бон не ссис уыцы хъуыддагыл фæуæлахиз 
уæвын — уый та уыдис адæмы æнæ кæрон мает 
æмæ æнæ фæцудгæ ныфс, уыдон, ницы хуызы 
куымдтой басæдтын немыцаг сырдтæн.—Æмæ уый 
бæрц кодтой тынгдæр мæсты, адæмы æфхæрынæн 
цы фыддæр митæ æрæмысын сæ бон уыдис,  
уыдонæй пайда кæныныл нæ ауæрстой. 
Уайтагъд сæ дæрæн кæнын систа хъæбатыр Сырх 
Æфсад æмæ сæ тæрын райдыдта Хурныгуылæны- 
рдæм сæ сау лæгæтмæ. Фæлæ немыц хъæуы цы 
дыууæ мæйы фесты, уыцы рæстæджы дæргъы сæ 
къухы бирæ фыдмитæ бакæнын бафтыдис. Сæ 
къухы бафтыдис колхозон мулк ныддæрæн æмæ 
23 

ныххæлæттаг кæнын, Быдыры Дæргъæвсы колхо- 
зонтæ сæ хъæбатыр фæллойæ цы хъæздыгдзинæдтæ 
фæцарæзтой, сæ културон цардæн цы амæлттæ 
фæкодтой, уыдон фесафын. Уыдон, уыцы лæгхортæ, 
амардтой «Зæхкусæджы» фыццаг сæрдар Баймæта- 
ты Агуыбечыры, хъæусоветы сæрдар, активон æх- 
сæнады кусæг сылгоймаг Æлбораты Гаффетты, 
хъæусоветы бæрнон секретарь Туаты Мишкайы 
æмæ æндæрты. 
Хъæу куыддæр немыцаг тыхгæнджытæй суæгъд 
ис, афтæ та сæ риуы дзаг сæрибарæй сулæфыдыс- 
ты колхозонтæ. Ногæй бафистæг кодтой сæ цæнгтæ 
æмæ æнувыдæй кусын байдыдтой, немыцаг лæг- 
сырдтæ сын кæй фехæлдтой, уыцы хæдзарад фæс- 
тæмæ йæ къахыл сæвæрынмæ. Цыдис ма хæст, уы- 
дысты ма хæсты рæстæджы бирæ зындзинæдтæ, 
афтæмæй бахæстæг кодтой Дæргъæвсы фæллой- 
гæнджытæ сæ колхозы арæзтад, хæсты размæ куыд 
уыдис, уый æмвæзмæ, æмæ æвæллайгæйæ куыстой 
колхозы дарддæры рæзтыл. 
Хъæу уæгъдгонд куы æрцыдис немыцаг  
тыхгæнджытæй, уый хæд фæстæ кусын райдыдта хъæуы 
астæуккаг скъола, кусын райдыдта амбулатори, 
абана, байгом ис фæстæмæ чиныгдон. Хуымзæх- 
хытæ фæстæмæ конд æрцыдис, хæсты размæйы 
бæрц æмæ дзы систой бæрзонд хорæрзад. 
Сталиной ног фондзазоны агъоммæ колхозы 
арæзт æрцыдысты ногæй, хæсты размæ дзы чи уы- 
24 

дис, уыцы фермæтæ иууылдæр. Арæзт æрцыдысты 
колхозы галуантæ ногæй. Фосы нымæц æвæрд æр- 
цыдис хæсты размæйы гаччы æмæ ма галты нымæц 
фæцис бирæ фылдæр дæр, хæсты размæимæ абар- 
гæйæ. 
Фарон колхоз хуым бакодта, хæсты размæимæ 
абаргæйæ, æртæ фондзыссæдз гектары фылдæр 
æмæ кæд азы уавæртæ тынг хорз нæ уыдысты, 
уæддæр уыцы быдыртæй æрæмбырд кодтой рæст- 
æмбисæй фылдæр хор. 
Фæлæ бынтон диссаджы зад æркодта хор «Зæх- 
кусæджы» зæххытыл ацы—1947 азы. Хæсты рæстæ- 
джы дæр куысты раззагдæртæ чи уыдысты, уыдон 
ныртæккæ сæхи равдыстой æцæг колхозон фæл- 
лойы хъæбатыртæй, бæрзондхорæрзадыл стыр дæс- 
ны кусджытæй. Æппæт колхозонтæ дæр æмзæрдæ- 
йæ тох кодтой ацы—1947 азы бæрзонд хорæрзадыл. 
Фæлæ уыдоны æхсæн ис уæлдай фылдæр скуыхт- 
дзинæдтæ кæмæ ис, ахæмтæ. 
Колхозы мидæг æмæ æнæхъæн районы дæр сæ 
ном хъуыстгонд у Цъыккаты Бетърейæн æмæ Цы- 
рыхаты Джетæгъæзæн. Суанг фæззæджы уыдон 
райстой сæхимæ фæйнæ цыппар гектары. Раззагдæр 
агротехникæйы амындтæм гæсгæ уыдон архайдтой 
фидæны бæрзонд хорæрзадыл. Уыдон хъацæнтæй 
бафсæстой сæ зæхх. Хæрзхъæд хуымгæнд зæхх 
уыдон хорз сфæлмæн кодтой. Байтыдтой дзы хæрз- 
æвзæрст мыккаг. Похци ласынæй, рувынæй—алы 
25 

куыст дæр кодтой афоныл æмæ хæрзхъæд. Æмæ 
нæ фесæфтысты уыцы фæллæйттæ, кæд сæрды 
тæккæ бæрæг астæу тæвд бонтæ ныккодта, уæддæр. 
Бетъре æмæ Джетæгъæзæй алчи дæр æрæмбырд 
кодта згъæлдæй нартхор алы гектарæй дæр 40 
центнеры. 
Уыдонæй къаддæр скуыхтдзинæдтæ нæй Мам- 
сыраты Михалмæ æмæ Рæмонаты Дзипкамæ. Уы- 
дон сæхимæ райстой фæйнæ 5.5 гектары зæхх æмæ 
дзы æрзайын кодтой 40 центнертæ алы гектары 
дæр сæ хорз куысты фæрцы. 
Æмбисонды хор æрзайын кодта Цъæхилты Геор- 
гийы бæрзондхорæрзадыл тохгæнæг звено. Звено 
бакодта нартхор 11 гектары æмæ дзы æртæ  
гектары æрзайын кодтой астæуккаг нымадæй фæйнæ 70 
центнеры нартхор, иннæ 8 гектары та фæйнæ о0 
центнеры. 
Ахæм раззаг колхозонтæ сты ноджы Баймæтаты 
Бобокка, Дзарасаты Фузæ, Хъантемыраты Чабæхан 
æмæ бирæ æндæр ахæмтæ. 
Хъæздыг аз скодтой колхозонтæ сæ хъаруджын 
куыстæй. Уыдон ацы аз райстой сæ хъæздыг фæл- 
лойы бонтæм бирæ мæнæу, картоф, нартхор. Æр- 
мæст нартхорæй колхозонтæ райстой авансæй алы 
фæллойбонæн дæр 3 килограммы, афтæмæй  
колхозы хордæттыл зынгæ дæр нæ фæкодта кæй рад- 
той, уый. 
Дæргъæвсæгтæй ноджы фылдæр сг>ыхтдзинæд- 
26 

тæ ис ирайнæгтæм. Ацы колхозы раззагдæртæ 
хъуыстгонд сты æрмæст хи хъæуы æмæ районы нæ, 
фæлæ æппæт республикæйыл дæр. Уыдон сты нæ 
дуджы фæллойады æцæг уæйгуытæ. Райсæм Джы- 
былаты Дзибыртты. Уый йæхимæ райста 3 гектары 
æмæ дзы æрзайын кодта 28.578 кг., ома алы  
гектары дæр æрзадис авд тоннæйы æмæ æрдæгæй 
фылдæр нартхор. 
Дзибыртты хуызæн сгуыхтдзинæдтæ ис Маматы 
Терентимæ дæр, кæцы 3 гектары æрзайын кодта 
28.796 кг. Рæмонаты Клавдяйы 3 гектары æрзадис 
28.599 кг. Æмæ афтæ бæрзонд хор чи æрзайын 
кодта колхозы зæххытыл, уыдоны нымæц тынг 
бирæ у. 
Колхозы къухы уыцы ^уыхтдзинæдтæ бафты- 
дысты уымæн æмæ адæм æмхуызон аздæхтой се 
'ппæт тыхтæ дæр бæрзонд тыллæг æрзайын кæны- 
ныл тохмæ, колхозæн раст разамынд дæтты пар- 
тион организаци, йæхæдæг дæсны кусæг у æмæ 
куысты адæмы раст саразынмæ арæхсы колх'озы 
сæрдар Бæттиаты Маханджери. 
Колхоз колхозонтæн байуæрста мæнæу, нартхор 
æмæ алы хуызон халсартæ. 
Бæрзонд хор æрзайынгæнджыгæ сæ хорз куыс- 
тæн уæлæфтау райстой хор тоннæгæйттæ. 
Хъæлдзæг сты колхозонтæ сæ фæллойæ, сæ 
хъæздыг цардæй æмæ ногæй сæхи цæттæ кæнынц 
27 

фидæны ноджы бæрзонддæр тыллæг æрзайын кæ- 
нынмæ, фондзазон пълан цыппар азмæ сæххæстыл, 
Иæ фæзминаг хорз куысты тыххæй Быдыры Дæр- 
гъæвсы колхоз «Зæхкусæг» бирæ азты ист не'рцы- 
дис нæ республикæйы кады фæйнæгæй. Æмæ Дзæу- 
джыхъæуы, Сталины проспекты кæронмæ  
республикæйы кады фæйнæгыл, Ирыстоны иннæ раззаг- 
дæр колхозтимæ бакæсдзыстут ныртæккæ дæр  
колхоз «Зæхкусæджы» ном. 
5. АФТÆ ХЪУАМÆ УА НОГ 
ФОНДЗАЗОНЫ ФÆСТÆ 
Фæлæ бирæ рæсугъддæр, хъæздыгдæр æмæ куль- 
турондæр уыдзæнис Быдыры Дæргъæвс хæстæг- 
дæр фидæны. Уымæн ног Сталиной фондзазон йæ 
уавæртæ æмæ йæ хуыз бынтондæр аивдзæнис хуыз- 
дæрырдæм. 
Аивгъуыдта 1950 аз. Ды цæуыс хæрзнад фæн- 
дагыл машинæйæ Быдыры Дæргъæвсмæ изæрда- 
лынгты. Нæ дзы уыдтæ фондз азы дæргъы. Æмæ 
дардæй куы скастæ, уæд федтай зæххыл бирæ рухс 
стъалытæ æрттивгæ. Ды дис кæныс, уый цы у, 
ууыл. Æрæджы, фондз азы разæй дзы куы уыдтæ, 
уæд дзы ахæмæй куы ницы бафиппайдтай! 
Фæлæ уым диссагæй ницы ис. Рагæй кæлы Æрæ- 
фы тыхджын дон йæ арф комы æрра хъæргæнгæйæ. 
Уымæн йæ дон у цалдæр проценты уæззаудæр Тер- 
28 

чы донæй æмæ йæм бирæ тых ис. Фæлæ уыцы тых 
сæфтис æнæ пайдайæ, кæд дзы чысыл къада куы- 
рæйттæ зилынæн пайда кодтой, æндæр. 
Фæлæ уыцы доныл Быдыры Дæргъæвсы колхозон- 
тæ сарæзтой сæхицæн электрон станцæ. Уыцы стан- 
цæйæ хъæуыл, хæдзæрттыл аивæзтысты æрхуы 
телтæ æмæ рухс кæнынц хъæуы уынгтæ, æхсæна- 
дон бынæттæ, колхозон рæсугъд парк æмæ колхо- 
зонты хæдзæрттæ. 
Машинæ бахызтис Æрæфы сæрты хидыл æмæ 
араст ис хъæуы уынгты уæлæмæ. Уынгты цы стыр 
электрон цырæгътæ судзы, уыдоны рухсмæ дæм 
зынынц къултыл ныхæст стыр афишæтæ æмæ дзы 
кæсыс, хъæуы клубы абон цы ног кино-ныв æвдыст 
цæудзæнис, уый. Уæдмæ схæццæ дæ клубæн йæхи 
размæ дæр. Клубы размæ æрæмбырд бирæ адæм 
æмæ кино кæд райдайдзæн, уымæ æнхъæлмæ кæс- 
гæйæ, ныхас кæнынц сæхи . мидæг. Хъуысы фæси- 
вæды хъæлдзæг худын æмæ зарын. 
Æппын фæстаг машинæ æрлæууыдис дæ фы- 
сымты дуармæ. Æмæ бæрзонд, авгæй верандæджын 
тыргъыл, электрон цырагъы рухсмæ фæзындис уæ 
фысымты ус. Уый тагъдгомау рацыдис уæ размæ, 
байгом уын кодта стыр кæрты дуар æмæ уæ  
машинæ батылдтат сарамæ. 
Тынг уыл фæцин кодта æмæ уæ акодта мидæмæ. 
Даргъ тыргъыл хæдзармæ цæугæйæ фемдзаст дæ 
уаты рудзынгмæ, тыхджын рухс кæцæй кæлы, уыр- 
29 

дæм æмæ федтай: — сывæллæттæ бадынц стъолы 
раз, дæллоз уагъд сæм у электрон цырагъ æмæ 
уый рухсмæ æнæ уынæрæй ахуыр кæнынц сæ рай- 
сомы уроктæ... 
— Фæндаггон стут æмæ æххормаг уыдзыстут, 
фæлæ мæм цæттæйæ куы ницы феййæфтат, уæд 
куыд акæнон! — тыхсы æфсин æмæ электрон пецы 
синаг фæцавта розеткæйы, йæхæдæг цæттæ кæны 
хъарм хæринаг. 
Уæ фысым уемæ фыццаг ныхæстæ куы акодта, 
куы уыл фæцин кодта, уæд уый фæстæ скастис 
къулыл сахатмæ æмæ уæм сдзырдта: 
— Фæндæгтæ рыг сты. Кæд уæ абанамæ цæуын 
фæнды, уæд нырма кусдзæнис, — æмæ ма йæ ны- 
хасмæ бафтаудзæн хицæй æппæлæгау: — Тынг хорз 
абана нæм ис, раст уын куы зæгъон, уæд горæты 
абанатæй æвзæрдæр нæу. Стæй ардæм тынг хæстæг 
у, цалдæр къахдзæфы йеттæмæ йæм нæ хъæуы. 
Раст уын куы зæгъон, уæд уыцы абана адæмы æр- 
цардта. Æз мæхи нымæры дис фæкæнын, нырæй 
размæ адæм æнæ ахæм абана цæрын куыд фæрæз- 
) ой, ууыл. Æвæццæгæн ыл ахуыр нæ уыдысты. 
Фæндагыл фæцæуыны фæстæ абанайы хи анайы- 
нæй хуыздæр цы ис! Æмæ сразы стут уæ фысымы 
фæндыл. Æцæг тынг сыгъдæг æмæ райдзаст кол- 
хозон абанайы цынадтат уæхи æмæ рацыдыстут 
уæнгрогæй. Уæдмæ æфсин сцæттæ кодта æхсæвæр 
30 

æмæ уæ хорз федта. Фæлæ ма хуыссынмæ раджы 
у æмæ уæ фæнды сыгъдæг уæлдæфмæ рацæуын. 
— Уæ хорзæхæй! Махæй сыгъдæгдæр уæлдæф 
кæм ссардзыстут! Æрæфы дон цъитийы дон у, йæ 
уæлдæф тынг пайда у риухъæнджынтæн дæр. Ар- 
дæм цыдысты арæх сæхи дзæбæх кæнынмæ риу- 
хъæнджынтæ Æрыдонæй, Салыгæрдæнæй, Чырыс- 
тонхъæуæй, Даргъ-Къохæй æмæ иннæ хъæутæй, 
цалынмæ санаторитæ нæ сарæх сты, уæдмæ æмæ 
дзы бирæтæ тынг дзæбæхæй здæхтысты сæ хæ- 
дзæрттæм. Фæлæ дзы ныр мах нæхицæн сарæзтам 
заманай «санатори», ныртæккæ йæ уæхæдæг фен- 
дзыстут. 
Уыцы ныхæстæ кæнгæ, ацыдыстут Æрæфы был- 
тыл уæлæмæ æмæ схæццæ стут раздæр «Талайы 
был» кæй хуыдтой æмæ ныртæккæ колхозон парк 
арæзт кæм æрцыдис, уырдæм. Æцæг диссаджы рæ- 
сугъд ран у уый. Æрæфы был ацы ран сонт зил- 
лакк къæдз фæцис æмæ риуау ахаста уæлæмæ, цы- 
ма йæ æрдз йæхæдæг сцæттæ кодта парк аразы- 
нæн, афтæ. Бынæй йæ къæдзæхтыл дон йæхи цæвы 
æмæ кæны адæймаджы сабыргæнæг фæлмæн сæр- 
сæр. Уыцы риуауы доны былтыл колхозонтæ ныс- 
сагътой кæрæй-кæронмæ нæзы бæлæстæ. Иннæ 
тъæпæны та сарæзтой рæсугъд алеятæ наз. нæзы, 
тулдз, кæрз, сусхъæд æмæ æндæр ахæм бæлæстæй. 
Бæлæсты бын алы рæтты, уæлдай дæр та былмæ 
хæстæг, арæх æвæрд ис даргъ бандæттæ. Парк 
31 

рухсгонд у цалдæр стыр электрон цырагъæй боны 
хуызæн. Парчы мидæг ио цалдæр чысыл рæсугъд 
хæдзары фæйнæгæй, уыдон сты чиныгдон, шашкæ- 
тæ æмæ шахмæтты, стæй æндæр ахæм фæллад уа- 
дзæн культурой бынæттæ. 
Бирæ адæм æрæмбырди сæ фæллад уадзынмæ 
ацы паркмæ сæ райдзаст куысты фæстæ изæры. 
Сымах сбадтыстут, былмæ хæстæг чи ис, уыцы 
бандæттæй иуыл. Æцæг диссаджы сыгъдæг æмæ 
сатæг уадымыс хæссы Æрæфы комæй æмæ рог 
кæны уæнгтæ. 
Æхсæвы уæ уæ фысым схуыссын кодта  
райдзаст уаты никелджын сынтæджы фæлмæн хуыс- 
сæнтыл æмæ уæ фæллад хорз суагътат. 
Фæлæ уæ нæ уадзы хуыссын уæ циндзинад, хæх- 
тæй раджы ралидзæг мæгуыр адæмæн цы рæсугъд 
цард арæзт æрцыд, ууыл. 
Райсомы аходæны фæстæ ацыдыстут хъæуы уа- 
вæртæ ноджы хуыздæр фенынмæ æмæ сæ бæл- 
вырддæр базонынмæ. Цæут фистæгæй Æрæфы 
былтыл уæлæмæ. Æрæфы комæй уæм хъуысы ца- 
вæрдæр тыхджын уынæр. Уый у колхозы хырхæй 
фадæн завод. Хъæд хæстæг у ардæм. Уæдæ бирæ 
хъуыддæгтæ нæ хъуыдис заводы чи разилын код- 
таид, ахæм тых ссарынæн дæр—Æрæфы донмæ 
ис уыцы æвидигæ бирæ тых. Ам раджы хырхæй 
фадæн завод уыдис Фидаратæн. Фæлæ уый уыдис 
адæмы царм стигъынæн, иу хæдзары пайдайæн. Фæ- 
32 

лæ ацы завод ныр та у колхозы æмæ амонд хæссы 
æнæхъæн хъæуы адæмæн дæр иумæ. 
Уымæй уæлдæр ис стыр, чъырсудзæн завод. 
Хæстæг у хъæд, Æрæфы комы та чъырдур уый 
бæрц ис æмæ йын сихсийæн дæр нæй. Æмæ уымæй 
дæр тынг хæрзхъæд чъырдур. Чъыр та бирæ 
хъæуы иннæ колхозты æмæ колхозонты дæр, уы- 
мæн æмæ хъæуты мидæг бирæ ног арæзтады куыс- 
тытæ ис æмæ сæ колхоз æфсады чъырæй. 
Цæут дарддæр Æрæфы былтыл уæлæмæ æмæ 
схæццæ стут колхозмæ Римбахттæй чи баззадис, 
уыцы дыргъдæттæм. Зæронд дыргъдæттæ сты 
уыдон, фæлæ хорз зылд кæй цæуы бæлæстæм, 
уымæ гæсгæ ма бирæ дыргъ дæттынц. Фæлæ сы- 
махæн уæ цæстæнгас сæхимæ аздæхтой, зад бæ- 
лæстæй тынгдæр, бæлæсты бын æвæрд чи у рæ- 
сугъд, хæдзаргонд асыччыты, уыцы мины æрдæг 
бындзы чыргъæдтæ. Хъуысы алырдыгæй æнæкæ- 
рон бирæ бындзыты дывдыв. Иутæ тæхынц сæ 
чыргъæдтæй мыдагурæг дыргъдæттæм, дидинæг- 
джын уыгæрдæнтæм, быдыртæм, иннæтæ здæхынц 
сæ уæззау мыды уæргътимæ чыргъæдтæм, тагъд 
кæнынц, цæмæй сæ фæллой æрæвæрой безы чырты 
æмæ фæстæмæ тæхой ногæй мыдагур. Диссаджы 
куыстуарзаг сты мыды бындзытæ. 
Цалдæр зæронд лæджы зилынц чыргъæдты æх- 
сæнты æд кæрдтæ æмæ æндæр ахæм кусæн дзаума- 
тимæ, архайынц чыргъæдтимæ. Уазæг уарзаг сты 
зз 

уыдон æмæ уын систой стыр мыды фæзгъæртæ æд 
безтæй, уæ разы уын сæ æрæвæрдтой æмæ уын 
лæгъстæ кæнынц, цæмæй сын сæ мыдтæй фæхъæс- 
тæ уат. Фысымты зæрдæхудты цæмæй ма бацæуат, 
уый тыххæй бахордтат мыдæй, раарфæ кодтат 
мыдгæстæн æмæ цæут дарддæр колхозы быдырты. 
Быдырты фæйлауынц, чысыл чи фæбур, уыцы дзаг 
æфсир мæнæутæ, тарбын цъæх нартхоры хуымтæ, 
сæ тæккæ дзыкъуыла æфтаугæйæ, сойайы быдыртæ, 
картоф, хъæдур, клевер æмæ бирæ æндæр ахæм 
хуымтæ. Бæрзонд, тынг бæрзонд хорæрзадæй зæрдæ 
æвæрынц уыцы хъæздыг быдыртæ. Хоры быдыр'ы 
æхсæнæй уæм зыны, дыууæ суадоны кæм баиу 
вæййынц, уырдыгæй цавæрдæр стыр галуантæ, 
даргъ саратæ æмæ уыцы 'рдæм ныр сарæзтат уæ 
фæндаг. 
Уый у колхозы агуыри æмæ æмбæрзæн дургæнæн 
завод. Дыууæ суадоны кæм баиу вæййынц, уыцы 
зæхх зæхкусджытæ рагæй хуыдтой сыгъзæрин 
къахæн. Æмæ æцæг сыгъзæрыны хуызæн у йæ дис- 
саджы хæрзхъæд бур æлыг. Уымæй цæуы хорз 
агуыри æмæ æмбæрзæн дур. Кæддæр, НЭП-ы рæс- 
тæджы ацы ран дургæнæн завод сарæзтой сæхицæн 
Токатæ æмæ Цырыхатæ. Фæлæ бирæ нæ фæкуыста. 
Ныр дзы колхоз сарæзта ног бæрзонд техникæйы 
бындурыл агуыри æмæ æмбæрзæн дургæнæн завод. 
Æмæ æрмæст йæхи хъуагдзинæдтæ кæй æххæст 
кæны, уымæй уæлдай фæрсхъæуты колхозтæй 

бирæтæ ардыгæй ласынц, йæ уæлæ фыст кæмæн ис 
колхоз «Зæхкусæг», зæгъгæ, ахæм æмбæрзæн 
дуртæ. 
Уырдыгæй рацыдыстут хуссарвæрсты æмæ 
æрхæццæ стут, колхоз йæ хæдæг кæй ныссагъта, 
уыцы стыр дыргъдæттæм. Цæст сыл не'ххæссы, 
ахæм стыр тъæпæнтæ бацахстон ног дыргъдæттæ 
æмæ сæ дыргъы бынæй сæ сыфтæр зынгæ дæр нæ 
кæны. Æмæ цы дыргъы мыккаг нæй уыцы цæхæ- 
радæтты! Алы хуызон фæткъуытæ, кæрдотæ, кура- 
гатæ, алтъамитæ, чылауитæ... 
Уыцы дыргъдæттæ колхоз ныссагъта Сталиной 
фыццаг фондзазонты рæстæджы. Тынг хъыгдард 
æрцыдысты, немыцаг тыхгæнджытæ хъæуы куы 
уыдысты, уæд, фæлæ сæ ногæй сарæзта колхоз, 
немыцæгтæй куы суæгъд хъæу, уæд æмæ ныр стыр 
бæлæстæ систы, дæдтынц колхозæн бирæ дыргъ. 
Уырдыгæй зилгæ рацыдыстут колхозы фосы, 
мæргъты, хуыты фермæтыл. Стыр хъæздыгдзинады 
бæрæггæнæнтæ сты уыдон се'ппæт дæр. Æппæт 
дæр дзы арæзт у раззагдæр культурой хæдзарады 
бындурыл. Æмæ уæ фæндаджы кæронмæ æрхæццæ 
стут, нырдæр ма «саратæ», кæй хонынц, сæ зæронд 
номмæ гæсгæ, фæлæ рæсугъд æмæ райдзаст галуан- 
тæй арæзт чи у, уырдæм. Ам сты колхозы разамынд, 
колхозы партион æмæ фæскомцæдисон организацп- 
тæ. Ардæм хæстæг у колхозы гараж дæр йæ бирæ 
уæзласæн машинæтимæ, мотоциклеттимæ, рог 
зз 

машинæимæ. Колхозы уавæртæ хуыздæр феныны 
тыххæй уæхи фистæгæй цæуын куы нæ бафæнды- 
даид, уæд уæ колхоз йæ быдыртыл æрзилын код- 
таид йæхи мотоциклеттыл кæнæ рог машинæйыл. 
Кæд уымæй размæ Быдыры Дæргъæвсы фондз 
азы дæргъы нæ уыдыстут, уæд уын æнæ бафиппай- 
гæ нæй, хъæуы хæдзæрттæн сæ фылдæр ныр арæзт 
кæй сты, сæхи завод кæй кæны, уыцы сырх агуыри- 
дурæй, æмбæрзт кæй сты сæхи конд æмбæрзæн 
дурæй... 
# # # 
Мах нæ очеркы фæстаг хайы цы нывтæ раны- 
мадтам Быдыры Дæргъæвсы фидæны цардæй, 
уыдон кæд абон æххæстæй не сты, уæддæр уыдон 
не'сты фын, æгуыст сæры магъзы бæрæгбоны 
хъуыдытæ. Уый у Быдыры Дæргъæвсы хæстæгдæр 
рæстæджы фидæн. Уыдон сты, колхоз «Зæхкусæ- 
джы» колхозонтæ сæ размæ цы хæстæ æвæрынц 
ног Сталиной фондзазон пъланы сæ царды дард- 
дæры арæзтады хъуыддаджы, уыдон. Æмæ сæ кæй 
сæххæст кæндзысты, уымæн æвдисæн у колхозонты 
фæллойадон хъæбатырдзинад, бирæ азты дæргъы 
сæ колхозы ном республикæйы кады фæйнæгæй 
сисын кæй фæрцы нæ бауагътой, уыцы хъæбатыр- 
дзинад. Ууыл æнæ гуырысхойæ æууæндæн ис  
уымæн, æмæ нæ бæстæйы цытджын фæтæг Сталин 
ног фондзазоны пъланы цы арæзтадыл тохы прог- 
36 

раммæ радта колхозон дзыллæтæн, уый бындурыл 
арæзт кæй цæудзысты, уымæ гæсгæ. 
Уæд цæстыл ноджы тынгдæр ауайдзысты, 
кæддæр хохæй лидзджыты уæрдæттæй нæзыйы 
къуыдыронтæ æмæ хъæдын дзывыртæ кæй зындис, 
уый æмæ тынгдæр æмбарын кæндзысты, Советон 
дуджы фæллойгæнджыты царды уавæртæ цас 
срæзыдысты, уый... 
Æмæ кæд мах нæ цыбыр очеркы райстам 
Быдыры Дæргъæвсы, уæддæр æркæс нæ республи- 
кæйы алы хъæуы цардмæ дæр æмæ æнцон фенæн 
уыдзæнис, алы хъæу дæр ахæм фæндæгтыл кæй 
æрцыдис Ленинон-Сталинон партийы разамындæй, 
Советон хицаудзинады руаджы хъæздыг æмæ 
культурой колхозон цардмæ, йæ фидæн иттæг 
амондджындæр æмæ хъæздыгдæр кæй уыдзæн 
Сталиной ног фондзазоны пълан сæххæст кæнгæйæ. 

Редактор Цладтиаты 1. 
Техникой редактор Дзгойты А. 
Корректор С ау куй ты М. 
Мыхуырмæ лæвæрд æрцыд 31/XII 
1947 азы. Мыхуырон сыфтæ 1,25. 
Рауагъдады № 385. Заказ № 4117. 
Тираж 5100 [±И(Н760. 
Цæгат Ирыстоны АССР-ы пол игра фи- 
йы Управленийы тппографп, 
Дзæуджыхъæу. Дзанайты Иваны 
уынг, 20. 


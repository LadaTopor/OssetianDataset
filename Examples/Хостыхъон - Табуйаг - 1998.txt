ХОСТЫХЪОТЫ ЗИНÆ 
ТАБУЙАГ 

Отсканировано 
30 мая 2013 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2013 азы 30 майы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

ХОСТЫХЪОТЫ ЗИНÆ 
ТАБУЙАГ 
Æмдзæвгæтæ 
ДЗÆУДЖЫХЪÆУ «ИР» 1998 

840сет 
Х-49 
Х-49 Хостыхъоты 3. 
Табуйаг: Æмдзæвгæтæ. - Дзæуджыхъæу: 
Ир, 1998. 256 ф. 
Хостикоева З.А. 
Святость 
В настоящий сборник вошли лучшие произведения поэта. 
х 4702500202 - 1 2« д8 <м0глт 
Х М131@3) - 98 20 98 840сет 
© Хостикоева З.А. 1998 
© Кокайты Т.А., составление, 1998 

РУХСЗАРÆГ 
Иæ кусæн уаты дуар-иу куы бакодта, уæд-иу ын дæ- 
гьæл æддæрдыгæй аззад, никуы йæ рафтыдта: куы — 
мидæмæ тындзыдта, куы-иу — кæдæмдæр тагьд кæнгæйæ 
— йæ куыстуатмæ æхсгæ уад бакодта æмæ дзы æваст фæ- 
стæмæ фездæхынмæ хъавыд. Куыдфæнды ма уæд, уæд- 
дæр-иу мын уыцы рох дæгьæлы уынд мæлæты æхсызгон 
уыди. Æвæццæгæн, ам ис, бынаты йæ æрбаййæфтон кæй 
нысан кодта, уымæн. Абон дæр «Мах дуджы» уыцы ду- 
армæ æнæмæнг уæлдай каст бакæнын, цыма та дæгьæл 
уым уыдзæн. Цал æмæ йæ цал хатты æрзылдтон хъаз- 
гæйæ, цал æмæ цал хатты айхъуыстон æхсызгонæй: «Ли- 
завед\ дуар бакæн!» 
Иæ зæрдиаг худтæй бавдæлон дуне æмæ дзы цыдæр 
нал фаг кæны. Цыма уалдзæгыл дæр уый хуызæн ничи 
бацин кæндзæн æмæ йын йæ рæсугъддзинад дæр уый 
хуызæн ничи банкъардзæн: «Ысхызт та зæрдæ зымсе- 
джы н&жксендæй, Цъæх уалдзæг та мын райдыдта ксе- 
лæн, Исе сираг бæх цъсехснаг мыр-мыр ныккодта Мсе 
рудзгуыты бын, къаххойæн ксены.. Ссехи та ’ппарынц 
йерагъмсемсессенттсе, Ехх, уалдзсег уды бирсетæфсен- 
ды... Æвсеццсегсен мсем рагуалдзседжы фседтыл Æрцсе- 
уыс^иымсен алы хатт дсер дыу>. 
Йæ хорз æмбæлтты хъарм бадт æнæ уый нæ фидыдта. 
Тыхст адæймагæн феххуыс кæнынмæ та уымæй рæвдз- 
дæр ничи уыди.Фæлæ-иу йæхæдæг уыцы сæрбæрзондæй 
куы фæцæйцыди, уыцы хъæлдзæг худт-иу куы ныккодта, 
уа?д чи ’нхъæл уыди, уымæн дæр цыдæр тыхстытæ кæй 
ис, уымæн дæр йæ зæрдæ цæуылдæрты кæй риссы... «Мсен 
У. сенхъселут, амæндты бсестсе, Æдзухдæр цыма за- 
рьт, худын, уарзын, Цæмсей зонут, усед цал хатты 
<*з та Мсе мсестытæ дселгомкуыдссй ысуадзын?..» 
Æнæ аипп дуне нæй, хурыл дæр ма къæм абады, фæлæ 
мæн уырны иу хъуыддаг: цалынмæ зæххыл ирон дзырд 

цæра, цалынмæ уæлæ уыцы бæрзонд арвы бын нæ хъæс- 
тæйæ змæлæг уа, уæдмæ Хостыхъоты Зинæйы ном дæр 
агурæг уыдзæн. 
Фын, дам, федтон, фын. Цыма, дам, бæрзонд хохы 
сæрæй зæлыд нæргæ хъæлæс: «Поэзия — Бог. Он — в 
нас!» 
Хуыцау ын саккаг кодта, æрдзы сусæгтæ чи хатыдта, 
ахæм æнкъараг зæрдæ æмæ уыцы æнкъараг зæрдæйы за- 
рæг самайынæн та — хъуытаз хъæлæс. Уый амонд у, уæдæ 
циу!.. Фæлæ йын уыцы амонд нæдæр фæллæйттæ æрхас- 
та, нæдæр æнцойдзинад æмæ, адæймаг кæм уыди, уым 
фæллайын æмæ тыхсын дæр зыдта æмæ-иу уæд хатгай 
фырадæргæй зæххон цинтæм батæхуды кодта, иннæ адæ- 
мы хуызæн уæвын-иу æй бафæндыд æмæ бæллыди, цæ- 
мæй уымæн дæр чидæр, зын сахат кæуыл банцой кæна, 
ахæм фидар цæджындз басгуыха, цæмæй йын чидæр, цар- 
ды тымыгътæй йæ чи аууон кæна, ахæм æнæфæцудгæ 
мæсыг разына. Фæлæ йæхæдæг уыди цæджындз дæр æмæ 
мæсыг дæр. Æндæр хъысмæтыл, æвæццæгæн, разы дæр 
не суыдаид: «Царды ’лгъыстон, цард мын вагъта: — 
Нсеу хъысмæт фæндсей... Кæд тæрсыс мæ дурадзагъ- 
дсей, Усед поэт нæ дсе». 
Поэт уыди Хостыхъон. Фæнык фестынц домбай пад- 
дзахæдтæ, хъазæнхъул свæййынц кæддæры стыр хицæ- 
уттæ, дон фæласы æнæкæрон исбон. Аивад та æнусон у. 
Æмæ кæд зæры бонмæ нæ фæхæццæ Поэты фæндаг, уæд- 
дæр налхъуыт-налмастæй йæ рæбыны дзæвгар æрæвæрд- 
та фæстагæттæн — йæ амонд кæмæн уа, уый сæ фæрсты 
нæ рахиздзæн. Уыйадыл йæ бирæфæразон уд фæфардæг 
и йе ’нусон цæрæнтæм, фæлæ уырдыгæй дæр уарзон уæзæг- 
мæ хъуысы: «Ыссу бæрзонддсер арвы цъсехыл, Ир. Ды 
— хуры лсеппын, хуры фседыл ахсет. Дсе ном, дсе кадсей 
дунетыл серзил, Ныфс райс, нсе зсеххыл чи нсема уыд, 
ахсем». 
Иунæг Стыр Хуыцау Иры йæ фæндиаг уадзæд! 
КОСТЫЛИЗÆ 

Æз уæм æрцыдтæн аивгъуыйгæ ’нустæй, 
Мæ уд дзынæзта, мин азты куыдта, 
Æз рагон Иры хъарæггæнхг ус дæн, 
Æмæ æрцыдтæн зарынмæ ныр та. 

8 
ХОСТЫХЪОТЫ Зинæ 
&&& 
Æз мæ зæрдæйы рæхыстæй 
Иры урссæр хæхтæм баст дæн, 
Æз мæ гуырдз, мæ ныхы фыстæй 
Ардæм царды бонтæм хаст дæн. 
Æз мæ уарзоны цæстытæй 
Баст - мыггагмæ дæр нæ Ирмæ, 
Ме стыр цин æмæ мæ рыстæй 
Баст дæн ацы зæххы риумæ, 
Баст дæн уалдзыгон дымгæтæй 
Æмæ карз хæххон зымæгæй, 
Баст - нæ сахъ фыдæлты ’ндæргтæй 
Æмæ се ’гъдæутты тызмæгæй. 
Баст дæн райгуырæн уæзæгмæ 
Æз Дзыццайы урс дзыккутæй, 
Баст - нæ къонайы фæздæгæй, 
Баст - сæныкхизæн цъæх къултæй. 
Дуне-’ппæт куы сыгъдис арты, 
Уыцы туглæдæрсæн азты - 
Иры тохдзауты ныззардæй 
Æз Ирыстонимæ баст дæн. 

ТАВУЙАГ 
9 
Æз хæлар сыхагæн, растæн 
Дарын рухс цырагь дæндагæй, 
Дуне-адшшша баст дæн 
Иры бауафгæ вæлдагæй. 

10 
ХОСТЫХЪОТЫ Зинæ 
Æз - сылгоймаг - цардаразæг фарн дæн, 
Кувут, лæгтæ, иууылдæр мæнæн. 
Æз бæллиц дæн, дидинæджы тау дæн, 
Æз цъæх уалдзæг, цины зарæг дæн. 
Æз æфсарм дæн, нуазæн дæн уæ къухы. 
Æз - хæдзары минбæркады фынг. 
Æз æдзухдæр - уе ’мдзу царды дугъы, 
Фарн - мæ дзырд, ныххуыссын кæнын зынг. 
Сисут, лæгтæ, бануазут мæ кадæн, 
Æз уæ раттæг, уе стыр мæт, уæ хур. 
Æз уæ къухы бахъуаджы бон кард дæн, 
Æз - уæ фидæн, уе ’нхъæлцау бындур. 

ТАБУЙАГ 
11 
МАДÆЛОНÆВЗАГ 
Уадз, равзæрæд сæдæ ’взаджы мæ комы, 
Хуыцау мын раттæд минмырон хъæлæс, 
Цæмæй дæттон сæдæ нуазæны куывды, 
Цæмæй ныззарон булæмаргьау æз. 
Цæмæй нæ хæхтæм хорз уазæг куы ’рцæуа, - 
Æфсымæр ын йæхи ’взагыл зæгьон. 
Цæмæй фыдгæнæг мах бæстæм куы цæуа, - 
Иæ ныхмæ кард йæхи ’взагыл цæгьдон... 
Фæлæ уæддæр, уæззау тохтæм цæугæйæ, 
Нæ фыдæлтæ цы ’взагыл хордтой ард, 
Цы ’взагыл хъусын Терчы ирд уылæнтæм, 
Кæй фæрцы ис нæ хорз æгьдæуттæн цард, 
Цы ’взагыл кодта хъарджытæ ныййарæг, 
Иæ дарæгæй йæм сау гæххæтт куы ’рцыд, 
Цы ’взагыл дзурæм: «Фесгуыхт та ирон лæг!» - 
Зæгьут-ма, уый куыд бамыр уыдзæн, куыд?! 

12 
ХОСТЫХЪОТЫ Зинæ 
МÆЗÆРДÆ 
Ызнæт дунемæ райгуырдтæ, мæ зæрдæ, 
Нырма рæстдзинад туджы аргь у ам. 
Хур тавы ’мхуызон хорзы æмæ ’взæры, 
Нырма цæрынц лæгсырд æмæ хæрам. 
Фæлæ уæддæр ыстыр фæрнджын у а зæхх, - 
Иæ хъæдгæмттæй та равзæры цъæх бон, 
Иæ риуыл уалдзæг сабийау куы хъазы, 
Уæд ыл, мæ зæрдæ, бацин кæнын зон. 
Куы уай æфхæрд, уæддæр-иу базон уарзын, 
Ыссудз цырагъау, макуы ахуысс, ма. 
Мæ ныфс, мæ зæрдæ, тохвæразон разын, 
Цæмæй дын зæхх гыццийы къух ысуа. 
Ды ма рох кæн, лæг намысджын цæмæй у, - 
Кæйдæр мастыл дæхи мастау дзыназ... 
Мæ ныфс, мæ зæрдæ, ме ’ппæт цард дæуæй у, 
Мæлæт дæр, уадз, дæуæй ыссарон æз. 

оэ оэ со 
Фæзæгьын: ехх, цæргæсау арвмæ стæх, 
Хъæбыстæ кæн тымыгьзæрдæ æврæгътæн... 
Нылвасы та мæ уæд йæхимæ зæхх 
Иæ дам-думтæй, йæ фæныкгуыз æгьдæуттæй, - 
Æруæз мыл кæны афтæ тынг, æруæз! - 
Мæ бæллиц мын æнæ тугæй æргæвды. 
Цыма нæ дæн йæ риуыл цæуæг æз, 
Милуан къахæй мыл уый цыма лæгæрды. 
Ыстынг нын вæййы знæт уасджытау тох... 
Куы фæзæгъын: ыстæхдзынæн ныртæккæ, 
Уæд та мыл ног ныууæз кæны нæ зæхх 
Иæ дам-думтæй, йæ фæныкгуыз æгъдæуттæй... 
Нырма нæ зоны ме ’мбæхст хъару зæхх! - 
Нæ исын никуы æз мæ къух мæ сæнттыл, - 
Фæцæудзæн иу бон æврæгътыл мæ дзæхст, 
Ныххуддзынæн йæ фæныкгуыз æгъдæуттыл. 

14 
ХОСТЫХЪОТЫ Зинæ 
АМОНД 
Æз амондыл хъуамæ ныззарон, 
Ныффыссон сылгоймаджы амонд. 
Фæлæ йæ кæй зæрдæйы ссарон, 
Кæй амонды ныфсæй ныззарон?! 
^ызджы зæрдæ сныв кæнын зонын, 
Иæ рыст та мын зонгæ нæу исты! - 
^уы фæвæййы уымæн æвзонгæй 
Иæ бæллиц кæйдæр армыфысты. 
Ысныв кæнын зонын фæлывд уарзт, - 
Нæ сæнттæй куы фæхъазы сау лæг, 
О, цас зын æрхæссы нын, цас маст, 
Æрхæссы нын хъарджыты хъарæг. 
Цæссыгтæ ысныв кæнын зонын, 
ффхæрд усы дудгæ цæссыгтæ, - 
Иæ уд ын гуырымыхъхъ куы ’взоны, 
Фæлæ уый куы быхсы йæ хъыгтæн. 
Хъæбулы маст зонын ныв кæнын, 
Уый галиу фæндæгтыл куы цæуы, - 
Ныййарæджы зæрдæ ныккæуы, 
Ныййарæджы зæрдæ ныццæвы. 

ТАБУЙАГ 
15 
Ысныв кæнин катай æнцонæй, 
Дунейы фарн, хæсты тас ма ’рхæсЫ 
^æд мады зæрдæйыл æнцайы 
Иæ фыртты мæт - зæххы ’муæз сагьæс... 
Æз амонд ысныв кæнин абон 
Сылгоймаджы цин æмæ уарзтæй, 
Фæлæ йæ куыд ныв кæнон? Амонд 
Куы нæ зоны иу дæр æххæстæй. 

16 
ХОСТЫХЪОТЫ Зинæ 
ФÆДЗÆХСТ 
Мæ ном ма мысынц аргъæутты зæххыл, 
Æз та кæддæр алан уыдтæн, фæдисон. 
Кæддæриддæр фыццаг уыдтæн бæхыл 
Тыхæвзарæн бон. Хастой мæ æмбисонд. 
Мæ намысæн нывонд уыди мæ уд, 
Сæргæхцытæй уæлахизы сæн нуæзтон, 
Кæд чи фæхатыд ме уæнджы тæппуд?! - 
Мæ фыдгултæ дæр ахæм ном нæ хастой. 
Куыд-иу бафтыдтон бæстæтыл цъæх арт, 
Сырдæй цæрын йæ гуырдзы уыд нæ дугæн, 
Уæддæр мæ риу уыд бирæтæн та уарт, 
Дыргъдæттæ ’рзад кæмæндæрты мæ тугæй. 
Мæ цирхъ фæсаст - тымбыл къухæй бырстон, 
Цъæл кодтон дурæй ме знæгты хæмхудтæ, 
Фæстох сын-иу мæ хъал æфсургъ мызта 
Мырмыргæнгæ сæ коцораджын худты. 
Фæлæ мæ тых ыскуынæг и, ныррыг, 
Мæ номдзыд æфсад баиугай и сау бон, 
Фæхастон ма уæд арф кæмттæм мæ хъыг, 
Мæ байзæддагæн фидæн ам ыссардтон... 

ТАБУЙАГ 
17 
Мæ байзæддаг, о ме ’мыстæг, мæ туг! 
Фæдзæхсын дын мæ миназыккон зондæй: 
ыфæнды богьтæ ма кæна дæ дуг, 
æр уарзт æмæ лæгдзинады бæрзондæн. 

18 
ХОСТЫХЪОТЫ Зинæ 
КЪÆВДАЙЫÆРТАХ 
Ды фестыс арвыл артуадзæг сырх рæхыс, 
Сæрзилæнты æдæрсгæйæ тæхыс, 
Дæхи бæрзондæй зæххы риумæ рахсыс, 
Цы бæллиц у, цы ’рра монц у, цы ныфс?! 
Цы бæллиц у, цы ’рра монц у, цы ’хсар у, - 
оæххон цардæн сæрнывонд дæ, сæрхаст, 
Фæлæ куы ’рхауыс айнæджы цъæх сæрыл, 
Уæд райхъуысы дæ удисæн цъæхахст. 
Фæхауыс уæд, рыст зæрдæйау, кæрдихтæ, 
Ысдзурынхъом дæр нал вæййыс дæ хъыг, 
Æмæ æдзæрæг уазал дурты тигътыл 
Бынмæ лæдæрсы де ’гомыг цæссыг. 

ТАБУЙАГ 
19 
АМ КАСТÆНХЪÆЛМÆ 
Сæууон æртæх цъæх сыфтæрыл æрæнцад, 
Сæууон æртæх? Кæд, чи зоны, цæссыг у?! 
Мыййаг та кæд ныййарæг мад - æнæнцой - 
Ам каст æнхъæлмæ йе ’дзарды фæзындмæ... 
О, дымгæ, уæд фæсабыр у, фæхъус у, 
Фæхъус ут, æрдзы минмырон хъæлæстæ! - 
Уадз, дун-дуне цæссыджы ’ртахæй хъуса 
Зæрдæрæмудзæн хъарæджы ныхæстæ. 
О, ма скæс, хур, ды дæр фæлæуу хæрз чысыл, 
Дæ тынтæ ма ’ркал дургомыг бæласыл, 
^адз, фена дуне сау мады цæссыджы, - 
Иæ ныфсыты йын туджы зæй куыд ласта. 
Уадз, иунæг цæссыг уалдзыгон сыфтæрыл 
Цырагъау судза сæфт хъæбулы рухсæн, 
Æмæ дзы Зæххы фидæны фæлтæрæн 
Фыдхæсты ном ныххуыдуг уа æнусмæ. 

20 
ХОСТЫХЪОТЫ Зинæ 
ÆЗ МЕ ’МГАРМÆ ЦЫДТÆН... 
Æз ме ’мгармæ цыдтæн, уæдæ куыд вæййы?! 
Кæддæр нæ хъазт, нæ хæрд, нæ фын дæр иу уыд, 
Мæ цæстыл уад, куыд баддзыстæм дыууæйæ, 
Куыд мысдзыстæм нæ сабидуг, нæ ивгьуыд. 
Мæн автобус мæ аргъæутты бæстæмæ 
Ыскъæфта рогæн, - рыг нæ сæрмæ сбадти, 
Уæрыкхизæн цъæх тъæпæнтæм кæсгæйæ 
Фæстæмæ уæд куыннæ фестадтæн саби!.. 
Нæ сыхбæстæ, уæ райсом хорз, уæ райсом! - 
Хъæбыстæ, цинтæн нал уыди кæрон дæр... 
Мæ зынæргътæ, æз ме ’мгармæ ысуайон... 
Ехх, зонгæ дæр мæ нал бакæндзæн, зонгæ... 
Ны фæци ам сæ хъинцгæнаг чысыл дуар, 
ыллæг каутæ, сæнарастæрд ыскъæттæ?! 
Цæй каутæ ма... бæрзонд æмбонд-рæсугъд дур, 
Кæддæрау уынгмæ нал зыны сæ кæрт дæр. 
Сæ кулдуар сын тымбылкъухæй ныххостон, - 
Мæ хойынæй мæ алкæд дæр куы зыдта... 
Нæ зыны ничи, ’вæццæгæн ам не сты, 
Æрмæст сæ куыдз йæ бæттæнтæ фæтыдта. 

ТАБУЙАГ 
21 
Дуар байгом и, куы загътон: цон фæстæмæ. 
«Æгас цу, ’гас, цы хур ма дæ æрхаста... 
Цæ фæхатыдтæ дзæнгæрæг дæ сæрмæ...» 
Иæхæдæг мыл йæ цæст лыстæг æрхаста. 
Хуылыдз хæцъил æрæппæрста мæ размæ... - 
Æлыгбын хæдзар нал и, нал, æмбæрстон... 
Цы сабидуг уыд нудæс азы размæ, 
Уый ахуырст пъолыл сусæгæй дзынæзта. 
Цыхъхъус и уый зæрæстон хъисфæндырау, 
Иæ цъæхснаг хъæлæс бамынæг бынтондæр, 
Уый къуымы раджы батымбыл æмырæй, 
Мæнæн та ма мæ хъустыл уад ызнон дæр. 
Æз ме ’мгармæ мæ фæллад зæрдæ ’рхастон, 
Ам агуырдтон мæ сабион цъæх рæстæг. 
Фæлæ цы федтон? - уыцы рæсугъд азтæ 
Сæ уд мæ разы гауызты бын истой. 
Æрмæст ма иунæг сау тута сæ кæрты 
^ыди кæддæры хур бонтæн æвдисæн, - 
Иæ къалиутыл бæгъæмвад къахы фæдтæ 
Нæ бакуымдтой къæвдатæн дæр æрыхсын. 

22 
ХОСТЫХЪОТЫ Зинæ 
ИУХАТТАУЗАР 
Заремæйæн 
Адæм рæстылдзурæг не сты æмхуызон, 
Фæлæ сыл ма сив дæ зæрдæ уæддæр... 
Уастæн куы ныммæлид калмæн йæ хуыздæр, — 
Уый у кæдфæнды хæцынмæ цæттæ... 
О, мæ бон, бабыхс дæ уды æфхæрдæн, 
Де ’нкъард хъуыдытæ дæхицæй фæсур! 
Уардитыл ма ’ркал дæ цæссыджы ’ртæхтæ, — 
Сусæг ныхæстæ сын иухаттау дзур. 
Цард, мæ хур, тох у, дæ тыхтæ дзы бавзар, 
Макуы дæ ма фенон мастæй хъæрзгæ! 
Азар та, иухаттау, сабыргай, азар 
Уалдзыгон сæумæ нæ даргъ кæрт мæрзгæ. 
Фендзынæ: райсом дыл арвæй æркæлдзæн 
Мин хуры тыны — дæ къухтæ сæм дар! — 
Цæй-ма, ысби сæ дæхицæн кæлмæрзæн, 
Де ’взонг рæсугъд сæнттыл иухаттау зар. 

ТАБУЙАГ 
23 
НЫББАР МЫН, УАЛДЗÆГ 
Ныббар мын, уалдзæг, бацыдтæн дæ хъыджы,— 
Мæ масты дæ фæхурх кодтон кæддæр. 
Мæ зæрдæйы кæд бампылдтæ дæ хъузджы, 
Уæддæр æз дæн дæ бур лæппын, уæддæр. 
Уæддæр дæ фæллад булæмæргъ дæн, уалдзæг, 
О, ма мæ алидз, иухаттау мæ уарз. 
Æри-ма мын дæ рухс зæрдæйæ уадздзаг, 
Нымпъузон дзы мæ уды хъæдгом æз. 
Дæ цъæх авдæны аузон мæ сæнттæ, 
Дæ хъарм риуыл æркъул кæнон мæ сæр... 
Æмæ фæсæттон Музæйы къæсæртæ! — 
Мæн зарын фæнды булæмæргъы ’мсæр. 

24 
ХОСТЫХЪОТЫ Зинæ 
от с» со 
Мæ уд дæр зилы хæйрæджыты ’рфæнты, 
Тæлфы мæ уды, хатын æй, фыдуд, — 
Фыдæхæн мæ фыдæхæй дзуапп фæфæнды, — 
Куы сфæлмæцы зæххон фыдæхтæй уд. 
Фæлæ, Хуыцау, о табу уа дæхицæн, 
Дæ зæнæг дæн, дæ хъæбул дæн æрдзæй, 
Ды-иу æрлæуу мæ зæххон удæй ме ’хсæн 
Æмæ-иу зæгь: фыдæхы бар дын нæй. 
Цæмæй та-иу мæ зæрдæйæ рæмудзой 
Сыгьдæг суадонау зарæджы зæлтæ, 
Фыдæхы ’ууæлтæ зарды зынджы судзой, 
Æвзалы фестой хæйрæгдзыд фæндтæ. 

АЗАУЫ МОНОЛОГ 
Дæ фæстæ фидын хъизæмар, Чермен, 
Дæуагур зилын дургомыг къæдзæхтыл. 
О, ацы хъалтæ бабын кодтой мæн, 
Ныр ма куыд цæуон а зæххыл мæ къæхтыл! 
Куы фесты дуне уалдзæджы тæмæн, 
Куы хъуысы зарын Хъобаны гæмæхтæй, 
Æнхъæлын уæд, хуым та кæныс, Чермен, 
Ды не ’лдæрттæн сæ зæххыты дзæбæхтæ. 
Куы фенын искуы цуаноны фæдтæ, 
Чермен, уæд сæ дæ къахвæдтæ æнхъæлын, 
Ыссудзын сыл мæ уаз чызгон зæрдæ, 
Цæмæй дæ фæндаг рухсдæр кæна хъæды. 
Кæд исчи ’рлæууы рох мæсгуыты раз 
Æмæ-иу сæм лæгъстæгæнгæ фæдзуры, 
Уæд уый вæййын, хъæбатыр Чермен, æз, — 
Дæ фыдгултæй дæ бахизой — фæкурын. 
^уы кувы искуы зоныгылæй ус 
Иæ бæлццоны хæрзамонды фæндæгтæн, 
Уæд уый вæййын, хъæбатыр Чермен, æз, — 
Фæтæрсын дын гадзрахаты мæлæтæй. 

26 
ХОСТЫХЪОТЫ Зинæ 
Куы кæлы бонмæ дард рудзынгæй рухс, 
Куы кæсы чидæр гом дуарæй æнхъæлмæ, 
Уæд фервитын æгъуыссæг æхсæв æз, — 
Мæ сæфт Чермен фæзындзæны æнхъæлæй. 
Кæдмæ цæрон дæу агургæ, Чермен! — 
Мæ тæригъæд куынæ уромы зæхх дæр. 
Дæ ныфс хъæуы, дæ уарзон æнгас мæн... 
Кæдæм фæцыдтæ Хъобаны къæдзæхтыл? 

ТАБУЙАГ 
27 
МÆ МЫСИНАГ 
Мæ фыдыуæзæг, афтæ тынг дæ мысыдтæн, 
Дæуæй хъармдæр, дæуæй рухсдæр куы ницы и, 
Цæй, ракæс-ма мæм, мæнæ дæм æрбацыдтæн! — 
Бæгьæмсарæй мæм разгьордта мæхи Гыцци... 
Цæ фæивта мæ уарзон кæрт хæрз гыццыл дæр, 
Иæ къуымты разылд раджыйы тæлтæг зæрдæ: 
Нæ балы цъуппыл хуымæллæг ныппыхцылтæ, 
Нырма дæр зайы каурæбын цъæхснаг кæрдæг... 
Æрхъуызыд мæй йæ фæлмæн мигъын цатырæй, 
Къуыртхор гæдыйау кæркдоны сæр бандзыг и, 
Гыцци, ныууадз æй ацы ’хсæв мæ хатырæй, 
Кæддæрау та йæм ма бавзид дæ лæдзæгæй... 
Нæ дыргъдонæн йæ фаллаг кæрон дуррæдзæгъд, 
Цæй дуррæдзæгъд ма! — Аныгъуылди сыджыты, 
Æз цас фæкодтон ацы ранæй дурадзагъд 
Нæ фæткъуытæм быруйы сæрты хизджыты, — 
Нæ сыхæгты æгоммæгæс къæбæдатæ 
Мæ цæстыл, уайынц гомгуыбын, æнæхсадæй, 
Ныр уыдон систы рихиджын ыстыр лæгтæ, 
Кæддæр сæ царм цытæ бавзæрста ме ’фсадæй, — 

28 
ХОСТЫХЪОТЫ Зинæ 
Сæ ныхмæ-иу куыд уæндонæй хæцыдысты 
Мæ чысыл хотæ — гомкъах амазонкæтæ! 
Ныр мын чындзыты алырдæм фæцыдысты, 
Æз ахсæв ам дæн, уый нæ кæнынц зонгæ дæр... 
Фыдыуæзæг, фæндагæй дæм æрбаздæхтæн, 
Мæ фæллад уд дæ хъæбысы кæд бандидзид, 
Кæд та мын ног тых бауадзис мæ базырты, 
Æмæ та уæд мæ хорз бæллицтæм атындзин. 

ТАБУЙАГ 
29 
КЪОСТАЙÆН 
Куы бахъæуа фыдыуæзæгыл зарын, 
Куы нæ йыл уа нæргæ зарæг ыскæнæг, 
&уы нæ фæуа ысхæцæг иу йæ фарныл, 
Иæ сау хъыгтыл куы нæ-иу уа ыскæуæг, 
Уæд мысдзæни дæ Иры дзыллæ дæу. 
Ныхас зæгьын куы бахъæуа ныхасы, 
Куы лæууой лæгтæ мадзура, æмырæй, 
&уы нæ дзы уа ныхас зæгъæг ныфсхастæй, 
Иæ фырттæй Ир куы бабада мæгуырæй; 
Уæд мысдзæни дæ Иры дзыллæ дæу. 
Цæрæццаг гуырд — дæ номы фæдон райсом 
Вæрзонд куы сиса Иры хæхты зарæг, 
Дæ тырыса дын уæлбæхмæ куы айса, 
Куы басгуыха рæстдзинæдтæ æвзарæг, 
Уæд мысдзæни дæ Иры дзыллæ дæу. 
Кæдмæ зара йæ ныфс, йæ хуры цæстæн 
Мад «А-ло-лай» нæ кæмттæ ’мæ нæ фæзты, 
Кæдмæ дзура хъæбулæн: «Уарз нсе бæстсе, 
Ма сæ суæлдай ксе нсе фæстсе...» — 
Уæдмæ дæ ном Ирыстонæн цæрдзæн. 

30 
ХОСТЫХЪОТЫ Зинæ 
ЗÆХХЫ КАТАЙ 
Æз Зæхх дæн — уе ’нусыккон мад. 
Мæ риуыл дидинтау сымах та. 
Уæд мыл цы ’фтаут, адæм, арт? 
Кæрæдзи тонынæй цы ссардтат? 
Æрдуйыл ауындзут мæ уд, 
Лæг фесты ’ппæт сырдтæй тæссагдæр, 
Уæ кæрдты фындзтыл мын хæссут 
Лæварæн кæлмæрзæнты саудæр. 
Æз уыцы тар бонæй тæрсын — 
Фæстаг лæджы туг мыл куы ’ртæдза 
Æмæ планетæты æхсæн 
Куы зилон номхæссæн идæдзæй! 

ТАБУЙАГ 
31 
ДЫДÆНÆРТОН 
О Ирыдзыхъхъ, æртхутæгдон уыдтæ, 
Æртхутæджы бын цас фæкодтай дзир-дзур. 
Дæ фæстаг зынг нæ ахуыссыд уæддæр, 
Ыссыгьдис æмæ фестади зæрин хур. 
Ыссу бæрзонддæр арвы цъæхыл, Ир, 
Ды — хуры лæппын, хуры фæдыл ахæт. 
Дæ ном, дæ кадæй дунетыл æрзил, 
Ныфс райс, нæ зæххыл чи нæма уыд, ахæм. 
Куыд цæрæццаг уыд де ’ртхутæг кæддæр, 
Дæ ныфс уæд афтæ алкæд дæр æвдудон. 
Цыфæнды зын дыл сагъуыйа, уæддæр 
Ды дæ нæртон æмæ дын нæй фæцудæн. 

32 
ХОСТЫХЪОТЫ Зинæ 
МÆ БÆЛАС 
О мæ бæлас, мæ уалдзыгон бæлас, 
Дæу ныссагьтон æз иухатт, цæмæй 
Цъиутæ самоной афтæ сæ хъæрахст 
Ныр дæ сыфтæрты ’хсæнты фæрнæй... 
Цыма ’рбамбырд и дуне æгасæй 
Боныцъæхтыл мæ рудзынджы цур. 
Æрдзæн фесты йæ фынтæ йæ фарсæй, — 
Цъиуты зарджытæй райгуырди хур. 
О мæ бæлас, ды сыфтæрты ’хсæнæй 
Цъиуты макæдæм ауадз тæхын, 
Науæд чи хъал кæндзæни æхсæвæй 
Æрдзы зæрдæ мæ рудзгуыты бын. 

ТАБУЙАГ 
БУЛАТЫФÆНДЫР 
Дæуæн зæрдæ и ’нæмæнг, фæндыр, 
Æнæмæнг дæр дæуæн ис уд. 
Æндæр куыд асайыс дæ фæдыл 
Мæн арвы рухс быдыртæм, куыд?! 
Æндæр куыд фæдзурыс мæ хъусы 
Цы рухсдæр уарзыны дзырдтæ, 
Цыма нæ гуырымыхъ æнусы 
Сæнтты сыгъдæг бардуаг ды дæ. 
Дæ фæдыл асайыс мæн коммæ, 
Мæ сæрыл — мæйрухсы зæлдаг, 
Цæуын, фæцæуын цъæх суадонмæ, 
Мæ фæндаг — дидинæг фæндаг. 
О, фестынц дидинвæлыст сæнттæ 
Дæ зæлтæм, зæлгæ фæндыр, ам! 
Тæхынц æрвхуыз цъиутæ мæ сæрты, 
Ысдæры урс сæгуыт мæ арм... 
Уæлдæр та дидинæгдон рæгьтыл 
Кæйдæр дыууæ цæсты æваст 
Ыссудзынц кувыны цырæгътау, 
О, уыцы ивгъуыды цъæхахст!.. 

34 
ХОСТЫХЪОТЫ Зинæ 
Дæуæн зæрдæ и ’нæмæнг, фæндыр, 
Æнæмæнг дæр дæуæн ис уд. 
Æндæр куыд асайыс дæ фæдыл 
Мæн арвы рухс быдыртæм, куыд?! 

ТАБУЙАГ 
35 
УАРЗТ 
О уарзт, куыд равзæрдтæ, куыд фæзындтæ нæ зæххыл, 
Хуыцауы хорзæхæй æви хæйрæджы ’лгъыстæй?.. - 
Вæййыс куы сабийы фæлмæн худтау æнæхин, 
Куы та æрбалæууыс нæ разы хъамалвæстæй. 
Ысуадзыс чъепыстæ нæ зæрдæйæ гæрз ехсæй, - 
Ныллæсыс тугдадзинты низты низау арæх. 
Æрвгæлæн фестын кæныс хатт нæ рухс бон, не ’хсæв, 
Куы та нын фестын кæныс цард дзæнæты таурæгь... 
Фæлæ кæд де знæт у нæхи аххос æппæтæй, 
Бæстæм дын не ’руадзæм дæ хуртæхæссæг уаз дзырд. 
Дæ хурх дын алвасæм хъæбæр мæцъы бæндæнтæй, 
Æмæ дæ табуйаг гуырдз фестын кæнæм сау сырд. 
Цы ныфсæй рацыдтæ уæлæрвтæй уæд, цы ’хсарæй, 
Æви дæ бардуагæй кæд ахæм у дæ тæрхон, 
Цæмæй нæ уазал удты хъизæмар æвзарай, 
Быныскъуыд баййафай нæ сæрзилæджджыи зæххыл. 

36 
ХОСТЫХЪОТЫ Зинæ 
ЗÆРОНД ГАЛ 
о 
Иæ хицау ын цæрæнбонты йæ къухæй 
Цæхх фæдардта, æфсымæр æй хуыдта. 
^й-гъай, уыд йемæ царды уæз æнтьухæг, 
Иæ хъалы бонтæ ’фсондзы бын тыдта. 
Уæ сæрты ныр фæлтæхджыты бал атахт, 
Уæ хъусты бацахст се ’нæнцойы зард. 
Уæ уæз æрæнцад уæрджытыл фыццаг хатт, 
Иæ фæллад цæссыг хуымгæрон æртагъд. 

ТАБУЙАГ 
37 
монолог 
Цæрукъаты А-йæн 
Мæ намысæн фыдæлты уарт уыдзынæн, 
Мæ лæджы ном мын макуы байс, Хуыцау! 
Фæлтау фæсал мæ дзабырты нæмдзынæн, 
Æд уадындз хæхты зилдзынæн фыййау. 
Цæстмæ зарæг-иу макуы снывæнд, ме ’взаг, 
Фæлтау, æрвдзæфау, дургомыгæй лæуу. 
Рæстаг ныхасæн макуы суы фыдызнаг, — 
Куы дардæуа чъырын артмæ дæр дæу. 
Нæ тугæрхæм, нæ уадæмдых æнусы, 
Мæ судзгæ зæрдæ, дарын дæ бæрзонд, 
Мæ риуы ’рмæст лæджы уарзынæн кусыс, 
Лæджы фарнæн хæлар кæнын мæ зонд. 

38 
ХОСТЫХЪОТЫ Зинæ 
ЗЫНГХУЫСТ ÆМГАРÆН 
Дзаболаты Хазбийæн 
Æндзыг нырма, рыст зæрдæйау, нæ быдыр, 
Нæ хæхты зымæг бакодта йæ бар, 
Рæхджы та ’фтаудзæн рагуалдзæг цъæх къуыбыр, 
Æрмæст дæуыл уый не ’рцæудзæн, æмгар. 
Ды йыл фыццаг хатт нал кæндзынæ зарæг, 
Нæ уыдзæн д’ амонд рухс хуры тынты. 
Сæумæраджы фæлмæн къæвда куы уара, 
Уæд æм дæ къух нæ бадардзынæ ды... 
Фæлæ æдзух кæмæн кодтай йæ цæра, 
Цы Ир уарзтай дæхи удæй фылдæр, 
Ныр уымæ райсом ног амонд куы ’рцæуа, 
Уæд-иу ыл немæ бацин кæн ды дæр. 
1969 азы январь 

ТАБУЙАГ 
39 
Куы мын æрцъæл кæна зæххы фыдæх мæ зæрдæ, 
Мæнæн фæстаг къахдзæф мæлæтон зын куы уа, 
Уæддæр Рæстдзинады бæрзонд кувæн къæсæрмæ 
Мæ фæстаг туджы ’ртах фæхæсдзынæн зынгау. 

40 
ХОСТЫХЪОТЫ Зинæ 
РЕКОМ 
Кæд ызнаджы фарс рацыдтæ уыцы бон, — 
Фынгæй тохмæ нæ рауагьтай лæппуты, 
Уæд цæй Хуыцау, цæй бардуаг дæ, рухс Реком? — 
Тугзæй фестади Лъобан дæ тæппудæй. 
Кæд Хазбийы фæдисхъæр нæ бамбæрстай, 
Уæд æнусты дын табу цæмæн кодтой? 
Реком, Реком, хъæбатыры байсæфтай, 
Фæлæ уымæн йæ зæрдæ цы фæкодтай? 
О, мыййаг æй мæрдтыбæстæм ма барвит, 
Уый нæ Иры зæрдæ уыд, нæ цирыхъ уыд, 
Уым хæзнайæн ирон дзырд, ирон фарн уыд, 
Уый нæ дзыллæйы абонау никуы хъуыд! 

ТАБУЙАГ 
41 
САБЫРДЗИНАД 
Сабырдзинад, куыд тынг зындзырд хуыцау нын дæ, 
О, уагæр нæ цы стыр нывæндтæ курыс? 
Цæмæн у афтæ кадавар дæ аудæн? 
Зæххы къори дæм иууылдæр куы кувынц. 
Дæумæ кувынц, фыдбон цы дзыллæ бавзæрстои, 
Дæумæ кувынц æфсымæрон уæлмæрдтæ, 
Дæумæ кувынц нæмыгдзæф зæронд бæлæстæ, 
Нæ хъæутæ *мæ нæ горæтты сыгьдæттæ. 
Цы хæйрæг зилы д алыварс, æнæрай уа, 
Дæ базыртыл цы уæззау пъæззы бады?! 
Сабырдзинад, дæ фарн æмæ дæ цæрайæн 
Куы рвиты мад йæ лæппуты салдаты. 
Уæд мадæн ды куыннæ ’мбарыс йæ уды рыст, 
Куыд æй уадзыс тæрсын хъæбулты цардæн! 
Хуыздæр ма нын дæ хорзæхтæ кæдмæ ’вæрыс, 
Сабырдзинад, зæххон дунейы бардуаг? 

42 
ХОСТЫХЪОТЫ Зинæ 
СЫКЪА 
Дзæбидыры ыздыхст сыкъа нæ цары 
Узгæ зæгæлыл ауыгьдæй лæууы. 
Уæ хуылфы ма дзæгъæлдзу дымгæ зары, 
Иæ хуылфы дымгæ зары *мæ кæуы. 
Кæддæр та уыд бæрзондылбадæг йе ’рдзæй, — 
Нæ Иры 4гъдæутты кадæн уыд сыкъа. 
Уыдис кæддæр æфсармæй, фарнæй йедзаг — 
Фыдæлты къухы никуы уыд хуыскъаг. 
Фыдæл-иу систа уый бæрзонд зыны бон, 
Фæсидт-иу тох цагъар царды бæсты. 
Фыдæл-иу систа уый бæрзонд цыты бон, 
Куы-иу фесгуыхт хæххон лæппу хæсты. 
Лæвæрдта дзы хъæбатыр гуырдмæ нуазæн, 
^ъуыст зарæг уæд сыкъайы хуылфæй дард. 
Иæ лæггадæй уыди зæрдæрай уазæг, 
Уыди сыкъа йæ уæздандзинад, кад. 
Мæгуыр, лæзæры ныр хуыскъагæй цары. 
^ый нал у йе ’гъдау хохбæсты фынгæн. 
Уæ фарнсафджытыл уым йæ рохуат х ьапгу: 
Иæ хуылфы ниуы дзæгъæлдзу дымгæ 

ТАБУЙАГ 
43 
поэт 
Поэзи нæу хуыцæуттæм кувæн аргьуан, 
Поэты аргьуан зæдты бадæн нæу. 
Поэт, поэт, зæххы къори дæ уаргь у, — 
Кæронмæ йæ фæхæссын хъæуы дæу. 
Поэзи у зæххон хæстыты карздæр, 
Поэт дæхæдæг иуæй дæр — æфсад, 
Æмæ куы зонай, де стыр тохы раст дæ, 
Рæстдзинад у дæ салдаттаг ныфс уæд. 
Уадз, фæсчъылдым поэзийы тæрхъустæ 
Дæ тох, дæ тыхыл дам-думтæ кæнæнт. 
О, уыдон хурмæ схъил кæнынц сæ хъустæ, 
Фæлæ нæ дзурынц дуджы раз сæ фæнд. 
Ды та хæстон дæ, раздзог дæ кæддæрид, 
Æмæ дын нæй тæппуд уæвыны бар. 
Куы фæллайай, куы фæцудай, уæддæр-иу 
Дæ фæндаг ног сæуæхсиды ’рдæм дар. 

44 
ХОСТЫХЪОТЫ Зинæ 
ЛÆДЖЫ КАР 
Хъæбул, фæлæг кæныс, лæджы кармæ фæцæуыс, 
Нырма нæ зоныс, нæ, лæджы кар у уæззау. 
Дæ рихи адауыс, - лæг дæн, - хæрзаг фæзæгьыс, 
Лæджы фарн нæу, мæ бон, фыццаг рихиты сау. 
Лæджы фарн зæххы цард йæ уæхсчытыл уромы, 
Лæджы ном дунейæн - йæ ныфс æмæ йæ уарзт, 
Лæджы ном зæххы цард фыдгæнæгæй дæр зоны, 
Дунейы стыр фыдтæ - лæджы номимæ баст. 
Мæ сонт хур, ма рацу гадзрахатæй дæ удыл, 
Хуыздæрæн макуы райс мæнгард лæджы цæсгом, 
Дæ зæрдæ сахуыр кæн ды сагьæс кæнын, дудын, 
Дæ сусæг цæссыгтыл-иу макуы кæн фæсмон. 
Дæ зæрдæ сахуыр кæн йæ хъармæй тавын хурау, 
Æмæ дæ рухс цæстыты уалдзыгон бон хæсс, 
æмæй кæйдæр цъæх чызг дæ ном мысгæйæ дзура: 
æлгоймаг амонд у, нæлгоймаг цин у, ныфс. 
н 

ТАБУЙАГ 
45 
I 
ДАУЫТ-СОСЛАН 
Дауыт-Сослан, кæм агурон дæ мæсыг? 
Нæ разынд ам, Иры мæсгуыты ’хсæн. 
Дæ хъæдгæмттыл кæй чызгæн калд йæ цæссыг, 
Иæ хилтæ йын кæм уаддымгæ хæссы? 
Цы ран уыд, цы, бæстырæсугьд кæм царди? 
Зæгьынц, дæуæн уым арвмæ уыд дæ кад. 
Дæ хъарм туг, дам, кæйдæр зæххыл ныккалди 
Æмæ дзы ныр сырх дидинджытæ *рзаД- 
Дæ гыцци та нырма йæхи куы хæры, 
^Уæлæуыл баззад де ’рцыдмæ бæлгæ, — 
Сослан, дам, мын фæцыди дард ыстæры, 
Æрхæсдзæн мæм хъайтары ном нæргæ! 
Дæ цæрæнбоны буц зарæг кæм фæци? 
Дæ тугвæдтæ куы ссарин ма уæддæр. 
Нæ фыдæлты уæзæгмæ сæ æрхæссин, 
Мæ хъарæг дæ æрыздахид мæрдтæй. 
Æниу дыл æз цы ’фсон калон мæ цæссыг, 
Дæ тохы хъæр нæ урс хæхтæй кæд хъуыст? 
^æм агурон, кæм дзыназы дæ мæсыг, 
Иæ дзыллæйыл ыстырзæрдæ зынгхуыст?! 

46 
ХОСТЫХЪОТЫ Зинæ 
ДЫ НАЛ ДÆ 
Баба, о, афтæ-иу куы загьтай, — 
Хæдзар æнæ лæгæй æгад у, — 
Уæд ды цы ныфсы бар ныууагьтай 
Идæдзæй ’нафоны нæ мады. 
Æз ма йын авæрын ныфсытæ, 
фæлæ хуыздæр зоны йæхæдæг: 
Иæ фырттæ сты нырма чысылтæ 
Æмæ йын чи уыдзæн хуымгæнæг. 
Куыд-иу уыд де ’гасæй, ныр афтæ 
Нæ кæрты не ’рхизы лæгуазæг... 
Баба, ды нал дæ *мæ дæ фæстæ 
Фæцух цыдæр фарнæй нæ уæзæг. 

ТАБУЙАГ 
47 
Дæ сагьд бæласыл хур йæ тынтæ луары, 
Цъæх аууон дары хæдзары къæсæрмæ. 
Баба, нæ зонын, уый цы тых, цы фарн у, — 
Цæмæн риссы йæ фенгæйæ мæ зæрдæ? 
Æвæццæгæн, цыдæр диссаг ис æрдзы, — 
Ныр уал азы... Уæддæр йæ фæтк нæ халы: 
Дæ мæлæн бон йæ сæр ныллæг æруадзы 
Æмæ йæ цæссыг, удгоймагау, калы. 

48 
ХОСТЫХЪОТЫ Зинæ 
ХЬÆДЫ 
Ралыгъдтæн хъæддаг дунейæ хъæдмæ, 
Адæмы ’буалгъ зæрдæйы ныццæнд и, 
Ацы ’мтъеры зæххыл ма, æнхъæлдæн, 
Иунæг иу фæлмас цæрæгой хъæд у... 
Хуры тынтæ ’хсæрæджы лæппынтау 
Бæлæстыл кæнынц хъылдымтæ, цинтæ, 
Систой мæм цъыллинджытæ, гæппытæ, 
Дауынц мыл сæ фæлмæн хъарм къæдзилтæ. 
Схæцыд уддзæф ме уадултæн батыл... 
Кæрдæгыл мæ гом уæрджытæ ’руагътон... 
Ме уæнгты ныггуыпп ласта, ысарт и... 
Æрдзы диссаг, уадындзтæ дзы сцагъта. 
Мæргътæ зарынц, æмæ мыл æнхъæвзы 
Арвы рухс сæ удтæй, с’ алы ’рдуйæ... 
Ку’ амæлон, ныззарут-иу мæ уæлсынт, 
Хъæды цъиутæ, ацы «аллилуйя». 

ÆНАХУЫРТЫХ 
1 
Фыны бæрзонд хæхты сæрæй 
хъуыстон азæлд уырыссагау: 
«Поэзия - Бог, он-в нас». 
Мæхицæй бузныг никуы дæн мæ зарæгæй, 
Æз ницы дæн — дыкъахыг мурзæххыл, 
Фæлæ мæ скæнынц дзырдтæ хурхы нарæгмæ, 
Цыдæр тых мæм æрвбæрзæндтæй тæхы. 
Цыдæр бæрзонд тых айтындзы йæ базыртæ 
Мæ сæрмæ, бæстæ свæййы цыма зард, 
Мæ удмæ схъиуынц алырдыгæй уаз дзырдтæ, 
Æз та сын раттын урс гæххæттыл цард. 
Дзæнæты дыргьтау сисынц мыл ызгьæлынтæ, 
Сæ уæзæй цыма байдайын æнуд... 
Нæфæтчйагау нæ уæндын, нæ, йæ зæгъын дæр, — 
Кæд уый Хуыцауы иу къæртт у мæ уд?.. 

50 
ХОСТЫХЪОТЫ Зинæ 
2 
Адæймаджы Хуыцау йæ 
комулæфтæй бауагъта уд... 
Дины уырнынад 
Æвæццæгæн, æз ацы зæххыл сих дæн, 
Кæд ме ’цæг та уæларвон зæдты цур и?.. 
Цæмæй зæххонтæн æвзæгты рæсугьддæр — 
Луыцæутты ’взагыл æрдзы сусæг дзурон. 
Хуыцæутты ’взагыл фарн хæссон сæ удтæм, 
Уарзт зæрдæты ныхтабуйаг ыскæнон, 
Цæмæй йæ не знаг — бардуæгты цыфыддæр — 
Фыдæхы дуагæн ма суадзон ыскъуынын. 

ТАБУЙАГ 
ФÆСТАГЛÆВАР 
Мæ куыдз фæлдыст дæ гадзрахатæн, цард! — 
Дæ судзгæ уарзтæй мын зæрдæтæ ’вæрдтай, 
Уыдзæн дæ, загьтай, паддзах-чызджы кад, 
Уыдзынæ райгæ ’дзух мæ буц лæвæрттæй. 
Дæ дзæнгæдайыл баууæндыдтæн æз 
Æмæ дæ уарзтон ахæм уарзтæй, ахæм! — 
Уыдис мын адджын де ’взæр уа, дæ хорз... 
Дæ сайдæй ныр тыххæй лæууын мæ къахыл. 
Мæгуыр, зæрдæниз — де стырдæр лæвар 
Дæ «паддзах-чызгæн». Бастъæлай, дыдзæсгом! 
Фыдгуырд хæзгулау мын мæ уд фæлвар 
Фыдæбæтты, — цы хæрзтæ дæ æвзæрстон!.. 
Фæлæ æз дæр дæ лæппынтæй нæ дæн, — 
Дæ фыдæхтæ мыл иууылдæр ныууарæнт, 
Уырдыглæугæ, сæрбæрзондæй уæддæр 
Дæ фæстаг «лæвар» райсдзынæн — мæ мæлæт. 
Дæумæ та ’рмæст уæд æрцæудзæн фæсмон, 
Мæ былтæ дыл куы акъуырон мыггагмæ, 
Уæд фыны, хъалы дзурдзынæ мæ ном, 
Ныр уал мыл худ, æз худдзынæн фæстагмæ. 

52 
ХОСТЫХЪОТЫ Зинæ 
ÆМГАР 
Бæргæ куы уаид а дуне куывддон, 
Æрмæстдæр дзы чындзхæстытæ куы уаид, 
Куы нæ ’взарид лæджы зæрдæ фыдтæ, 
Æрмæстдæр уарзтæй, амондæй куы раид. 
Æмæ æз дæр куы никуы уынин маст, 
Гъеуæд мын ды кæуылты ’мгар ныззилис, 
Фæлæ дæм ныр куы фæхæссын мæ хъаст, 
Куы дæм хæссын мæ риуыдзаг зæрдæниз. 
Уæд фестыс иууыл де ’мбæрцæй къуырма, 
Мæ сагъæстæй дæ цъæх сæнттæм фæлидзыс... 
Зынтæ нæ царды бирæ ис нырма, 
Æндæр мын ды кæуылты ’мгар ныззилис! 

ТАБУЙАГ 
53 
МАРИНÆ ЦВЕТАЕВАЙÆН 
I 
Историйы дæрзæг риуыл 
Маринæйы цæссыгтæ, 
Иæ фæндæгты хъæрзгæ ниуын, 
Иæ сусæг рыст, йæ хъыгтæ. 
Йæ рæстæг ын цы ныббаста?! — 
Уæзæгæй дзæгьæл, аЗым, 
Æндæр бæстæйæ хи бæстæм 
Тæхудытæ, дзыназын. 
Цы загьдæуа, зын уаргь ын уыд 
Иæ дзыллæйæн нæфæтчын, 
^æддæр, Уæрæсе, д’ аргьуан уыд 
Иæ зæрдæйы æууæнчы... 
Кæд ын фыдыус фестадтæ, 
Уæддæр дæ ныфсæй царди. 
&мæ дæуыл дæ фæсвæд дæр 
Иæ зарæджы уд тади. 
о 
Иæ зарæджы æгомыг хъис 
Ныр айзæлæд, ыстæхæд, 
фæлæ кæй сау цæсгомыл ис 
Иæ мæлæт та, йæ мæлæт?! 

54 
ХОСТЫХЪОТЫ Зинæ 
II 
Маринæйы æмдзæвгæтæ — 
Гыццылмур прометейтæ, 
Зынгхæссæг гуырдтæ зæрдæтæн, 
Нæ удтыл рухсæфтæнтæ. 
Тыхы фырттæ — Хуыцауæн дæр 
Къæрттæй цъула нæ хаудтой, 
Æмæ гуымыдза сау фæндæй 
Рæхысбастæй æрдаудтой. 
Сæ игæртыл сын сагъуыди 
Уæд тугдзых уари — рæстæг, 
Бæрзонд къæдзæхыл ауыгъдæй 
Фæфæрæзтой сæ рыстæн. 
Рæстæджы рын сæ зæрдæтæй 
Нæ раскъуыдта сæ тынтæ, 
Маринæйы æмдзæвгæтæ — 
Зынгхæссæг прометейтæ. 

ТАБУЙАГ 
оэ се оо 
Арвæй раивылд тыгьдызæй, 
Оххай, сафдзæн, зæгьын, бæстæ. 
Арвмæ ницуал уыд йæ хуызæй, 
Раст нæ сау къæбыла фестад. 
Æмæ алырдæм лæбурдта, 
Гъæйтт, йæ фалгæрæттæ хордта! 
Фæллæйтты тæссæй æфтыдтой 
Зæрæдтæ сæхиуыл дзуæрттæ... 
Уалынмæ æнæнхъæлæджы 
Арвæрдыны цъыкк фæцыди, 
Æмæ сау дзигло йæ туджы 
Хуры фатдзæфæй мæцыди... 
Нал тарст Хуры чызг дæр куыдзæй, 
Рацыд. Арвыроныл хъазы. 
Асыгъдæг йæ зæрдæ æрдзæн, 
Цард йæ цардмондæгтæ уадзы. 
Зæхх та Мадымайрæм фестад, 
Дары йе ’взонг таутæн дзидзи... 
Гъе ’рмæст мах уæлдай нæ фестæм, — 
Иунæг уазы мур нæм ниц’ и. 

56 
ХОСТЫХЪОТЫ Зинæ 
Арв, æрхъуыды-ма кæн исты! — 
Ахæм саха къæвда ’ртыхса, 
Сау хæйрæгæй нæм хъуын-хъис дæр 
Ма ныууадза, удтæ ’рыхса. 

ТАБУЙАГ 
57 
ЗÆХХОНДУНЕ 
Цы уыд зæххон дуне, нырма дæр уымæй джиуы, 
Хуыцауæй ахицæн, хæйрæджытимæ сбæлццон, 
Зындоны сау бæлас ныкъкъабузджын йæ риуыл, 
Уæлæуыл тондзæни цæрдхъом фыдæх йæ мæрддзаг. 
Цæмæй, цы фарнæй уа нæ зæххы зæрдæ рухсдæр, 
Кæд иу фыд, иннæ фыд нæ нымайæм æгъгъæдыл, 
Æмæ куы райгуыры Амур-хъæбул нæ бæстыл, 
Уæд ын йæ гыццыл къубал сыскъуынæм æвгъæды. 
^ниу æй ууыл дæр нæ ныууадзæм, мæгуырæг: 
Иæ зынгхуыст буарыл ын нæ хъæстæ ’взæгтæ дауæм... 
Амран куы равзæры сырхзынг арвы гуыр-гуырæй, 
Уæд бафтæм ууыл дæр, йæ игæр ын ысхъауæм. 
Хуыснæджы ма судза цæмæй йæ зынджы азар, 
Иæ рухсмæ ма зыной нæ чъизи фæдтæ зæххыл... 
Нæ цъæх сæууон дуне мах фестын кодтам базар, 
Хуыцауы уаз цырагъ æрцауыгътам æндахыл. 

58 
ХОСТЫХЪОТЫ Зинæ 
ХУРХÆТÆНЫ 
Фын уыд, зæгъин, æмæ фыны нæ уыдтæн, 
Хурхæтæн æхсæв мыл бафтыд хъуырдухæн, 
Цæстытæ ’рцъынд кæ ’мæ фынты цыфыддæр 
Зæрдæ йæ уазал сау дзæмбыты здухы. 
Фын æмæ хъалы ’хсæн бæстæ ныммырхъус... 
Ауади диссæгты диссаг мæ цæстыл, — 
Аргъуаны рухс ныв æрлæууыд мæ уæлхъус, 
Адæймаджы ’взагæй кодта ныхæстæ. 
Аргъуаны рухс ныв æрвхуыз цæхæр калдта, 
Раст цыма йе скондæй хуры цырагъ уыд, 
Уыйбæрц та, уыйбæрц рæсугъд дзырд кæм ардта! 
Поэтты поэт йæхæдæг цыма уыд. 
Хинтæ мын кодта йæ хæлар æнгасæй, 
Иунæг уый фестад мæ табу æрмæстдæр, 
«Цом-ма», — мын загъта. Цыдтæн æз æдасæй, 
Иемæ æнахуыр бæрзондмæ ысхызтæн. 

ТАБУЙАГ 
Уыцы бæрзонд бæстæ иууыл æрвхуыз уыд... 
И’ алыварс арвæрдын зиллакк æрзылди, 
Диссаг дзæнæтбæстæ — æмæ цы хуызæн! — 
Арвы гæбазæй цыма йæ ысчынди... 
Уалынмæ срæмыгьта дидинæг зæххæй 
Тæккæ мæ къæхты раз. Удæгас маргьау 
Цыма йæ базыртæ сцæгьддзæн, ыстæхдзæн, 
Ие ’рвон сыгьдæг уындæй баззадтæн сагьдау. 
Аргьуаны рухс ныв мæ дистæ æмбæрста, 
Аргьуаны рухс ныв мын загьта: «Уый уарзт у. 
К^одта уæ зæрдæты муртæ, гæбæзтæ, 
И’амонды амонд æй ардæм ысхаста...» 
Уалынмæ ’мбисæндтæ! Саубуар хъæндилтæ 
Хохдурты бынæй сæ сæртæ ысдардтой. 
Диссаг дидинæджы хъуамæ кæрдихтæ, 
Муртæ ныккæной. Æмæ йæм лæбурдтой. 
Паддзах-дидинæгмæ бæттæнтæ тонынц, 
Федтон фыццаг хатт æз ахæм æрра бырст, 
Згъорынц, лæбурынц, сæ кæрæдзи ’взонынц... 
Диссаг дидинæг æрбампылди, барызт. 

60 
ХОСТЫХЪОТЫ Зинæ 
Сидзæр сабийау ныдздзынæзта хурмæ, 
Сабийы хъæлæсæй кодта лæгьстæ мын... 
Уый тæригьæдæй нытьтьæпп ласид дур дæр... 
Оххай, мæхи дзы куыд ластон фæстæмæ?! 
Хъæндилты лæбурд мыл бафтыдта сау тас... 
Лидзон, куыд фæнд кодтон, афтæ дын рухс ныв 
Анæрыд: «Гъе, поэт, райхъал у, райгас! 
Науæд зæххон уарзты рухс бон æрæхсæв. 
Уыдон зæрдæтæ сты, уыцы хъæндилтæ, 
Адæмы уарзтивад, афтид зæрдæтæ, 
Ку’ акæной ацы дидинæг кæрдихтæ, 
Гъеуæд сæ нысан — сæ кæрæдзи сæртæ. 
Гъеуæд бæлдзысты сæ кæрæдзи мардмæ, 
Хæйрæгæн фиддзысты хъалон сæ удæй, 
Цал уыдзæн раздахæн цардæн уæд цардмæ — 
Ие скондæй уарзты цæджындзтыл лæууыди... 
Федтай, цæмæ ’рцыд лæджы зæрдæ? — загъта, — 
Ме знаг дæлимон ыл сагъуыди, бафтыд, 
Сусæг-æргом дзы йæ сау туг ныттагъта 
Æмæ Хуыцауы сыгъдæг фарнæй сафтид. 

ТАБУЙАГ 
61 
Сау тыхы сау туг йæ дадзинты анхъæвзт, 
Фервæзын кæнын æй мах бон у ’рмæстдæр... 
«Табу, Чырысти», — мæ ударфæй райхъуыст, 
Хурхæтæн æхсæв цы нæ уайы цæстыл. 

62 
ХОСТЫХЪОТЫ Зинæ 
ИРЫ НЫФСÆЙ 
Арвыл хур куыд иунæг у нæ зæххæн, 
Афтæ иу мæнæн та Ир у ’рмæстдæр. 
Дард бæстæтыл ку* ахæтын, фæзæгьын: 
«Иры риуыл уæд мæ цин, мæ маст дæр». 
Зонын æз, мæ зарæджы зæрин хъис 
Иры риуы ’ргъæу чырыны ’вæрд и, 
Байхъус-ма мæм, о дуне, æрыхъус, — 
Иры ныфсæй зæрдæйы цы ’рвнæрд и!.. 
Уымæй у мæ сомбон дæр ныфсæвæрд: 
Æз куы цудон, сисдзæн мæ йæ цæнгтыл 
Ир, мæ Ир — мæ цæугæ хох-æфсымæр — 
Ратдзæн тых мæ базыртæн, мæ уæнгтæн. 
Иу бон æз куы нал æмбарон цард’ ад, 
Царды рухс куы ’рмынæг уа мæ базыл, 
Уæд мæ Ир — мæ хъарæггæнæг сау мад — 
Балæудзæн цæссыгхъуырæй мæ разы. 
Искæдбон куы фестон æз æрдзон рыг, 
Хъæугæрон мæ ном куы уа рыгæвæрд, 
Уæд мæ Ир ~ мæ сауæрфыг чындздзон чызг — 
Дидинджыты сфæлынддзæн мæ уæлмæрд. 

ТАБУЙАГ 
63 
Æмæ уыцы дидинджыты къускæй 
М’ ахуыргонд, мæ нæргæ фырт — Ирыстон, 
М’ алы дзырд дæр хъавгæ-хъавгæ исгæ, 
Ратдзæн цард мæ зарæгæн æнустæм. 

64 
ХОСТЫХЪОТЫ Зинæ 
БАРÆГ 
Изæрыгон фæллад хуры æфсæдтæ 
Æхсæвимæ сæ кæрæдзи куы тыдтой, 
Раст уыц’ афон уæлæуæз хохбæрзæндтыл 
Сæппуадгæнгæ æдбарæг бæх ысуыдтон. 
Уый тахти арвæй зæххы ’хсæн, ызгьордта, 
Уыд рог йæ сæррæтт бæрзæндтæй - бæрзæндтæм. 
Мæ цæсты раз уысмæн бæрзонддæр кодта... 
Æрдз иууылдæр уæд фестади цъæх сæнттæ... 
Цыма уый дардта стьалытæм йæ фæндаг, 
Æмæ тындзыдта, схæццæ сæм уа рухсæй... 
Тылдтон æз дæр мæ сæрбæттæн йæ фæдыл: 
- Гъе-ей, барæг, дæумæ куы дзурын, хъус-ма! 
Дæ дугъоныл мæн дæр уæларвмæ ахæсс! 
Цæй, атух мæ дæ цъæх нымæты тагъддæр! 
Кæд Уастырджи дæ, гъеуæддæр мыл барвæсс!..- 
Нæ мæ хъуыста. Уый тахти дардæй дарддæр. 
- Гъе-ей, барæг, цæй, айс уæд та мæ зæрдæ 
Æмæ йæ ссудз ддг фæндагыл цырагъæн!.. - 
Уый афардæг... Иæ бæхы къæхты зæлтæ 
Цæгъдынц ныр дæр мæ уды нуæртты аргъуан. 

ТАБУЙАГ 
65 
АХМÆТЫ ЧЫЗГ 
Кæддæр-искæд нæ хъæубæстæм куы бафтын, 
Дæ номæй мæм цæмæн фæдзурынц уæд? 
Цæмæн фестынц рæдау æфсинтæ талф-тулф, — 
«Ахмæты чызг нæм горæтæй æруад...» 
Цы мæрдты дæ, бад рухсы уыцы мæрдты, 
Нæу иу сусæг тых бамбарын мæ бон, — 
Æз чингуытæ фыссын, мæ фыд, гьеуæддæр 
Дæ номы аууон аззайы мæ ном. 
Цæмæн афтæ? Нæ сарæзтай хæдзар дæр 
Дæ зæнæгæн хæдзары нывыл кæд, 
Нæ нын ыскодтай дзаг бынтæ нæ цардæн, 
Цæмæй баззадтæ хъæуы фарны уæд?! 
«Ахмæты чызг», — кæрæдзи хъусты дзургæ, 
Цæмæн фæкæнынц зæрдйаг цин нæ хъæу?.. 
Цы чындæуа, нæу кад фæлгъаугæ, кургæ, 
Æвæццæгæн, лæгдæрæй зонынц дæу. 

66 
ХОСТЫХЪОТЫ Зинæ 
### 
Зæгь-ма, цы дын кодтон, дунейы сæр - нæ раттæг, 
Цы мын ныддаргь кодтай зæххон царды мæ бонтæ? 
Фæлтау мæ, цалынмæ æрвгьуыз базыртæй тахтæн, 
Фæстæмæ айстаис ды цардмондагæй, сонтæй. 
Фæлтау мæ, цалынмæ зæххы чъизи нæ федтон 
Мæ уды къæсæртыл æз ме ’ууæндаг, æзондæй, 
Гъе уарзты стыр ныфсæй бæрзонддæр тахтæн зæдтæй, 
Фæстæмæ айстаис ды цардмондагæй, сонтæй. 
Фæлтау мæ цардайдæны цалынмæ нæ федтон 
Æмгары сау цæсгом, йæ хин æфсонмæ- фсонты 
Æмæ йæ ныфсы ныфсæй уаз бæрзæндыл бадтæн,- 
Фæстæмæ айстаис ды цардмондагæй, сонтæй. 

ТАБУЙАГ 
67 
<Эо оо со 
Ехх, цæй диссаг вæййы, цæ, 
Сонты бонты уд! — 
А зæххыл цы нæу æцæг, 
Ууыл дæр æууæнд: 
«Нæй фыдæх æмæ хæлæг, 
Нæй зыд æмæ ’лгъин, 
У зæдæй сыгьдæгдæр лæг, 
Нæй йæ конды хин...» 
Гъæйда, чи уромы дæу! — 
Хъæр кæ: «’Мбæлттæ — хæрх!» 
Алы ’мбал æмбал кæй нæу, 
Уый мын цу ’мæ зæгъ! 
Уыйфæлтау мæ куыдз ысхон, 
Зæрдæ дæр ыстон! 
Гъеуæддæр, мæгуыр мæ бон, 
«Ис, ис, ис», — дзырдтон. 
«Ис æмгары цæсгом, ныфс, 
Ардбахæрд дæр ис!..» 
Ныр мæхицæн зарын: «Ис 
Гино, гино, гис»... 

68 
ХОСТЫХЪОТЫ Зинæ 
оо Оэ оэ 
Цъæх æвзонгад, цъæх бæллицты цъæх бæстæ 
Куыд тынг зоны цæстфæливынтæ, сайын... 
Мæ хæлæрттæ уæд даргъ-уæрæх уыдысты, 
Ныр ма сæ иугай ме ’нгуылдзтыл нымайын. 
Ныр цал хатты сæ «зынгхуыстыл» фæкæуын 
Мæ ударфы... Мæ алыварс ныууырыд... 
Мæнг уыдысты... Фæлæ фæсмон нæ кæнын, — 
Æгайтма сын мæ зæрдæ тыгъд быдыр уыд. 

ТАБУЙАГ 
69 
&&& 
Зарæг нал цæуы æмхиц дæр, 
Кувын æм уæддæр: 
— Зарæг, табу уа дæхицæн, 
Ратæх-ма, кæм дæ!.. 
Зарæг загьта уæд æнкъардæй: 
— Нал дæн æз, фæдæн... 
Ацы сау уырыхсты царды 
Халоны уаст кæн... 

70 
ХОСТЫХЪОТЫ Зинæ 
ДЗУАПП ДÆТДЗЫСТÆМ 
Ауæй кодтам сау калмæн нæ удтæ, 
Уымæн зын у а зæххыл цæрын, 
Аразæм кæрæдзийæн цыфыддæр, 
Фæлæ нæ куы бахъæуа цæуын 
А бæстæй нæ уæларв Фыдыбæстæм — 
Не ’цæг бæстæм. Ку’ анусон уа фын, 
Дзуапп дæтдзыстæм не ’ппæт фыдбылызтæн, 
Не ’ппæт митæн Уæлладжы раз уым. 

ТАБУЙАГ 
71 
Царды ’лгьыстон. Цард мын загьта: 
— Нæу хъысмæт фæндæй... 
Кæд тæрсыс мæ дурадзагьдæй, 
Уæд поэт нæ дæ. 

72 
ХОСТЫХЪОТЫ Зинæ 
Арвæрттывд цы сабыр мигьты ’мбæхсы, 
Уыдонимæ слымæн у æрмæстдæр, 
Цард дæуыл тызмæгдæрæй куы ’ртыхса, 
Уæд ныннæр, нырттив, ныррухс кæн бæстæ! 
У дунейы ’ппæт зынтыл зынхъæцин, 
Цæр лæгæй тъымы-тьыма, мæ зæрдæ! 
Ма суæд дын æцæгæлон зæххы цин, — 
Уыйфæлтау фæрисс, фæхау тæгæлтæ. 

ТАБУЙАГ 
73 
Ов ^в ео 
Æз равзæрдтæн табу кæнынæн адæмæн, 
Æмæ амонд уыцы фарны ардзынæн, 
Мæ уды бæрны цалынмæ уа а дуне, 
Гъе уæдмæ кæудзынæн æмæ зардзынæн. 

74 
ХОСТЫХЪОТЫ Зинæ 
МÆ ЗАРÆГ 
Ыс-с-с! Ныртæккæ райгуырдзæни зарæг, 
Хивæнд ма у, ма, хъæбул, ыстыр дæ. 
Ды гыццийы афтæ бирæ уарзыс, — 
Уымæн кæныс зарæгмæ мæсты дæр. 
Мæн дæ цурæй ахæссы уæларвмæ, 
Мæн дæ цурæй асайы уый дардмæ. 
Дæу хъуыддаг нæй зарæг æмæ цардмæ, — 
Мачи дарæд мацы бар дæ мадмæ. 
Урс бæлæттау чысыл къухæй алкæд 
Уымæн тæхынц гæххæттыты скъуыдтæ. 
Ыс-с-с, ныртæккæ райгуырдзæни зарæг... 
Фæлæ ды хæкъуырцц куыдæй ныккуыдтай. 
Рауай, рауай, о мæ сауцæст кадæг, 
Ралæг у мæ хъарм хъæбысы, ралæг. 
Иумæ скæнæм æрдзы буцдæр зарæг — 
Мад æмæ хъæбулы уарзты зарæг. 

Щ\ Щ 301 
Чи сфæлдыста мидбылтыхудт а зæххыл, 
Уарзыны тых чи радта нæ удтæн, 
Уый дунейæн амондхæссæг уаз тых у, 
Кæд Хуьщау йæхæдæг уыд, гъеуæд дæр. 

76 
ХОСТЫХЪОТЫ Зинæ 
ДЗЫЦЦАЙЫ ПИСМОТÆ 
1 
Цы зонын, дардмæ нæ фæцыдтæ, 
ыма уым тугыл^аекъуыд цард. 
,ыма нæхи горæГы ’ппындæр 
,æу аккаг нал уыди бынат!.. 
Ныр искæй де ’мбæлттæй куы фенын, 
Мæ цинæн нал вæййы æмбал, 
Æрæджы Лæгтыдзуары бон нæм 
Уыдысты ’Хсар æмæ Камал. 
(Æнхъæлдæн, «писыртæ», дам, систы! 
Оы ’мбарын уыдæттæн æз та... 
Дзырдтой ам иууылдæр сæ фæстæ — 
Ныр, дам, сын чингуытæ фыст и...) 
Зæрдæтæ ’вæрдтой мын хъæбултау, 
Æрсастой мын къуыриваг суг. 
Нæ кæрты азылдысты къуымты: 
Мыййаг, дам, хосцух у дæ хъуг?.. 
Кæдæй нæм хонæг-дзурæг нал уыд, 
Ныр иууыл дуархойæг ысси, 
— Дзыцца, дæ уазджыты нæм рарвит, 
Цыдысты радыгай нæ сых... 

ТАБУЙАГ 
Табу йæ сыгъзæрин фæндæгтæн, 
Вæййы уæд алчи дæр хъæздыг... 
Цæмæн уал сыхæгтæм? — мæнæн дæр 
Уæдмæ цæттæ уыди мæ фынг. 
Бæгæны — бирæ фылдæр фагæй, 
Æристон зæронды сыкъа... 
О, ма тæрс, ма, дæ фыды фарн дын 
Мæрдтæм нæ бауадздзæн Дзыцца. 
2 
Ызнонрайсом нæ уæлхæдзар æфснайдтон, 
Цъындатæ ссардтон къутуйы фæстæ, 
Хъуыды кæныс? — мæхæдæг дын сæ сбыдтон! 
Мæ боныл, гъе! — ныр цас рацыд рæстæг. 
Уæддæр та сæ æз ме тары нывæрдтон, 
Æппарын сæ нæ бауарзта мæ цæст: 
Цыма та ног дæ дзабыры ыскъуыдты 
Фæкалди мит, дæ къæхтæ сты æргъæвст, 
Æмæ тæхыс гæвгæвгæнгæ Дзыццамæ, 
Дæ къухы хихуыд чингуыты хызын... 
О, разгъор, ра, мæ хур, æз дын фыццагау 
Дæ ивæнтæ мæ хъарм тары хæссын. 

78 
ХОСТЫХЪОТЫ Зинæ 
3 
Кæцæй дæ Дзыццамæ цы æфты! — 
Хъуыды йыл н* акæныс, уæддæр? 
Мыййаг, куы нæ систы мæ фырттæ 
Нырма хæдзардарæг лæгтæ. 
Кæмдæр фæллад хъæддзауы зарæг 
Гæзæмæ ку’ ацахсы мæ хъус, 
Уæд та мæ схурх кæны мæ хъарæг 
Дыдзы хъæрмуст пецы уæлхъус. 
Зымæгон ме стыр мæт — нæ уалдзæг: 
Куы стæлфа зæххы нуар, уæд та 
фыццаг мæ цæстытæй æрхаудзæн 
Иæ риуыл уалдзыгон æртах. 
Кæм ма у модæ хъæуы зиу дæр, 
Кæй æнцой балæууа мæ уд?! — 
Ам нал и фæсивæдæй иу дæр, 
Фæйнæрдæм горæттæм фæлыгъд. 
Зæронд дæр ма зæронд у исты, 
Сæ сæрмæ зиутæ ма хæссынц! 
Уыдыстæм мах дæр, дам, ликбезтæ, 
Газеттæ дамгъæгай кæсынц. 

ТАБУЙАГ 
79 
Кæцæй дæ Дзыццамæ цы æфты! 
Хъуыды йыл н’ акæныс уæддæр? 
Мыййаг, куы нæ систы мæ фырттæ 
Нырма хæдзардарæг лæгтæ! 
4 
Ды дæр, дам, «писыр» дæ уым фæсхохы, æнхъæлдæн, 
Æгайтма бирæ у сылгоймагæй дæ ныфс... 
Дæу зонынц иууылдæр нæ хицауад ам хъæуы 
Æмæ мын сæрдармæ дыууæ дзырды ныффысс! - 
Мæнæй æвзонгдæртæ дæр улупатæ исынц, 
Æз та цæстырухсæй дæр райдыдтон ныр цух. 
Ныффысс дыууæ дзырды, кæд мын фæуиккой исты. - 
Ома, капеччытæ... уæддæр дзы -сапон... цæхх... 
Дзыцца, зæгъ, хорз зоны Никъалайы1 куы ’ппæрстой, 
Ыстæй, зæгъ, артелмæ дæр бацыди фыццаг, 
Фæд-фæдыл цал хатты уыдарникæй мæ ’взæрстой, 
Нæ уыди никæмæн мæ цæнгты тых фæуддзаг... 
Уæддæр, зæгъ, бавзæрста ыстонг азты æмбисонд, 
Дзыцца, зæгъ, бавзæрста хъæбулты цæгъдæг хæст, 
Æмæ, зæгъ, арвыста йæ дарæджы фæдисы... 
Ныффысс мын сæрдармæ дыууæ дзырды æрмæст. 
1 Хæдхæцæг паддзах 

80 
ХОСТЫХЪОТЫ Зинæ 
5 
Ды мæ нæ уагьтай-иу, бæргæ, мæхимæ хъусын, 
Ныр сыхы фæсивæд... Цы сыл æрцыд? -Фыдзонд! 
«Газет мын бакæсут» сын цал хатты фæдзурын, 
Сæхи æнæвдæлонхуыз акæнынц бынтон. 
Цыдæр цьæх «библитæ» хъæбысдзæгтæй æнтьухынц, 
Рæхджы, дам, Энгылстæй экзаментæ дæттæм, 
Цыма сын уыдон дæр мæнæй уæлдай цы ’мбудынц, 
Цыма мын мæлæты министыры фырттæ! 
Ызнон та иунæгæй нæ къæсæрыл æрбадтæн, 
Рæсугъдæй байрæзæд нæ постхæссæг лæппу, - 
Дзыцца, æркæс, дам, ма Америчы салдатмæ, - 
Вьетнаймаг сабийæн куыд бакалдта йæ бон... 
сэ 
Иæ гыцци амæла, йæ сау рыстæй фæкуыдтон, 
Ныр уый куыд бахæрдзæни хъарджытæй йæхи!.. 
О, ахæм карз митæ-иу немыцæгтæ кодтой, 
Æнхъæлдтон: уыдон хуызæн нал уыдзæн зæххыл. 
Фæлæ америкаг... Цæуыл сæрра и уый та, 
Цæмæн æрбайхæлдта кæйдæр мæгуыр хæдзар?! 
Ныр ын йæ ныййарæг куы фехъусид йæ митæ, 
Бæргæ йын не скæнид йæ урс æхсыр хæлар... 

ТАБУЙАГ 
81 
Æнхъæлдæн, айразмæ сæ паддзах нæм куы ’рцыди, 
Уæд ын куыннæ загьтой нæ хицауад æппын, — 
Цæмæй та ма фæхъазой дунейæн йæ удæй, 
Цæмæй та ма бакæной дзыццаты хæрзбын! 
6 
Ныхас куы ’рыфты *мæ мын устытæ куы дзурынц, - 
Дæ чызг, дам, ахуыргонд, фыссæг, дам, у кæмдæр! 
Нæ сыхы зæрæдтæ дæ цæрæнбон куы кувынц, 
Уæд ма кæм фæхъæуы хуыздæр амонд мæн дæр! 
Фæлæ та ку’ акæсын мæ самандур хæдзармæ, 
Куы ’рбадын хурварсмæ нæ зæронд кауы ’нцой, 
Уæд та Дзыццайы зæрдæ сусæг маст æвзары... - 
Мызд дын нæ фæфидынц дæ куыстæн æви цы?.. 
Æниу сылгоймагæн йæ фыссæг дæр цы уыдзæн, 
Дзырды бар чи ратдзæни лæгты ’хсæн дæуæн?.. 
Кæд дæ, мыййаг, мæ бон, фæчындæуы дæлдзиныг, 
Уæд дæ цæмæн бахъуыди уыцы куыст, цæмæн? 
Фæлтау ам колхозы... Куыстахуыр нæ дæ, исты! 
Дæ къам дын бакæниккой фæйнæгыл, бæгуы... 
Куы суаис горæты мæ фæндиаг министр, 
Фæлæ министырæн лæджы хъару хъæуы. 

82 
ХОСТЫХЪОТЫ Зинæ 
7 
Дæ разæй та фæци, Дзыцца, дæ хыл: 
Кæдæй, дам, нæм нæ рарвыстай фыстæг дæр, 
Цы рауагьта сылгоймаджы зæххыл... 
Лæппу мын ку’ уаис, æмæ у æвзæр дæр! 
Уæд иунæгæй не джиуин ам, мæ бон, 
Кæйдæр артмæ нæ тавин-иу мæ къухтæ, 
Æнæ холлаг нæ уаиккой нæ хъом, 
Рæгь-рæгьытæй лæууиккой кæрты сугтæ. — 
Куы дын уаин лæппу, Дзыцца, æцæг, 
Куы-иу рацæуин де ’нæлæг хæдзарæй, 
Æрисин царæй рохуаты цæвæг, 
Фæцæуин дын-иу хосгæрдæг сæударæй. 
Æрцæуис мæм-иу бонрæфты ды дæр, 
Æрхæссис мын дæ раздарæны ’хсæртæ, 
Нæ саст дурыны хиарæзт къуымæл, 
Тæвд хæбизджын æмæ дæ уарзт, дæ зæрдæ. 
Ныр та цы дæн! Зын у, мæ Дзыцца, зын, 
Нырма дæр царды сусæгтæ нæ зонын, 
Æрмæст мæ удæй зарджытæ фыссын, — 
Дæ кæлмæрзæны лæгты рæгъы згъорын... 

ТАБУЙАГ 
83 
8 
Дæ гуырæнбоныл никуыдæр куыдтон, 
Мæ цæстыл уад дæ сомыбон - ысуинаг, 
Лæппуйæ-чызгæй хъауджы нæй, - дзырдтон, - 
Ныр и нæ зæххыл Ленины рæстдзинад. 
Уæд мын, гормон, цы райдайыс хъынцъым, 
Цы нынныгъуылыс де ’нæнтыст хъуыдыты, 
Цы мæм фыссысс, - зын у, мæ Дэыцца, зын!.. 
Цы ’мбарыс цардæн, хурæфсæст хъуыдыды! 
Фæндаггонæн зын вæййы, уæдæ цы?! 
Сæ бæттæнтæ дæм тондзысты-иу «куитæ...» 
Дæ развæд рухс у Ленины фæрцы, 
Дæ фæндаг дын нæ бауадздзæн уый суйтæ. 
Дзыи,и,айы писмотæн мæ дзуапп раттын тынг 
фæнды. Зын у уьщы æвидигæ уарзтæн дзуапп рат- 
гпьш, фæлæ йæм уæддæр ныффыстон: 
Нæ базыдтон хуымкæнынтæ, ныббар мын, 
Нæ дын ысбыдтон ауæдзыл быру. 
Тæхуды, иунæг буц ныхас уæд та ’мæ 
Дзырды æнæбон никуы дæн нырау. 

84 
ХОСТЫХЪОТЫ Зинæ 
Æниу дæхæдæг хорз зоныс. Цы дзурон, - 
Мæнæн зын уыд хæдзардарæг ысуын... 
Фæлæ дæуау æз дæр мæ чысыл хурæн 
Мæ хъарм тары йæ ивæнтæ хæссын... 
Мæхи рæстытæ кæныныл куыд схæцыдтæн, Дзыи,- 
и,а, дæ зæрдæ цæмæй барухс кæнон, ахæм дзырдтæ 
мæ зонды нæма сæвзæрд, æвæццæгæн, - 
Уæддæр-иу макуы, ма банхъæл, дæ хъæбул 
Ныррох кодта йæ Дзыццайы уæзæг, 
Æз дæм рæхджы æрцæудзынæн нæ хъæумæ, 
Ныффысдзынæн дын сæрдармæ фыстæг... 
Æз дæм рæхджы æрцæудзынæн фæндагæй, 
Дæ дæллагхъуыр ныттухдзынæн мæ сæр, 
Зæгъдзынæн, - нæй дæуæй хуыздæр дзыццатæй, - 
Куыд-иу дын дзырдтон сабийæ кæддæр. 
Цхинвал 

ТАБУЙАГ 
85 
НЫУУДЦЗМÆАМ 
Ныууадз мæ ам, Дзыцца, цы систай уынг дæ сæрыл: 
«Ныртæккæ сах къæвда, цæхæртæ калдзæн арв! 
Æрбад-ма иучысыл дæ хæдзары къæсæрыл, 
Кæд дын нæ ныччынди уым уынджы къæйыл царв!..» 
Ныууадз мæ ам, Дзыцца... 
Цæй, уар, къæвда, ныууар мыл! 
Кæс-ма, куыд дæм дарын мæ урс къухтæ, мæ сæр, 
О арв, цы ныхъхъус дæ, ’ви нал зоныс ныннæрын?! 
Нырттив цьхх мигъты ’хсæн, фест иууылдæр цæхæр. 
Нырттив цъæх мигъты ’хсæн, - 
Æрвон гæрæхтæ мысын... 
Хæссы мын артуадзæг æвзонг бонты зæл уый... 
Цыууадз мæ, уæ Дзыцца, сыг къæвдайы хъæбысы, 
Иæ сыгъдæг сахатæ мæ зæрдæйыл кæлой! 

86 
ХОСТЫХЪОТЫ Зинæ 
ÆНГУЫЛДЗВÆДТÆ 
Дзыцца! 
Кæм дæ, Дзыцца? 
Дæ пецы арт куы судзы! 
Ам хæдзар иууылдæр быгьдæгдуар куы у, гом. 
-Æй, чи дæ, кæцы дæ? Дзыцца ныртæккæ суайдзæн, 
Мæ хай, дам, ауынон, - куы йæ фесафой хъом. 
Иæ картоф бафснайдта, нæма ’ртыдта йæ нартхор, - 
Дзырдта сыхаг зæронд ус æмбонды сæрты, - 
Æрбад уал пецы раз, дæхи^ысхъарм кæн артмæ, 
Рæстмæ дæр нал уынын... Иæ кæцы чызг дæ ды? - 
- Æз дæр та фæсхохæй уæ фенынмæ æруадтæн, 
Зæгьын ма, цалынмæ фæндæгтæ ис, уæдмæ... 
- О-гъо, æмбарын дæ, æмбарын, мæ хур, раст дæ, 
Фæуон дæ Дзыццамæ хабархæссæг, уæдæ! 
Кæд та дзы зæрондмæ дæр сиры къус æрхауид! 
Иæ кæрдзын ма басудзæд, пецы ма и кæд... 
Кæрдзыны ’хсызгон тæф, дæуимæ лæг цы сбарид? 
Нартхоры хьарм кæрдзын... Дзыццайы ’нгуылдзты фæд... 

ТАБУЙАГ 
87 
О, ацы ’нгуылдзвæдтæ - мæ кувыны цырæгьтæ, 
Сымахæн табумæ цæудзынæн ардæм æз, - 
Дзыцца йæ хъарм къухты мæ къухтæ цыма дардта, 
Цыма мæ уды ргъæвст йæ дæллагхъуыр æртæфст. 

88 
ХОСТЫХЪОТЫ Зинæ 
МАДЫ КЪУХТÆ 
Ныр зилы афонмæ нæ кæрты къуымты уалдзæг, 
Хæрзаг та каурæбынтæ адардтой цъæх нæуу. 
Дæ загъдау, ац’ афон уæлдай тынгдæр куыст уарзы, 
Æмæ та ’рбадынмæ дæр нал æвдæлдзæн дæу. 
Ныр та-иу райдайдзæн дæ фыдæбон сæударæй, 
Æнцой та нал зондзысты уыцы къухтæ ныр... 
Куы ’рлæууай хуымгæрон дæ белы ’нцой фæлладæй, 
Дæ хъустыл уайдзæни мæ къахуынæр, мæ дзырд. 
Цыма сæууон хурмæ мæ чызгон сæнттыл зарын, 
Цыма дын рахæссын нæ хъæдын къусы дон. 
Цыма мыл бæлæстæй æрвгъуыз дидинæг уары 
Æмæ сæ иухаттау бийын мæхицæн рон... 
Дæ уырзтæй рувдзынæ та уалдзыгон æвзартæ, 
Ныр та зæхх фестдзæни дæ цин æмæ дæ бон, 
Ды та ныр фистæг цонгæй кусдзынæ фыццагау... 
Фæлæ дын чи хæсдзæни хуымгæронмæ дон!.. 

ТАБУЙАГ 
89 
БАЗАРЫ 
Æвгæдта ’нæзонгæ ус барæнмæ картофтæ, 
Æвгæдта урс картофтæ скъуыдтæ ’нгуылдзтæй уый... 
Дзыцца, дæ къухты ’нгæс уыдысты афтæ, афтæ! 
Æмæ куы сирвæзид «дзыцца», зæгъгæ, мæнæй. 
Ускалдта циндзæхæр мæ иу дзырдæй йæ цæсгом, 
Иæ зæрдæ байгом и мæ зæрдæйы хъæрмæ: 
Æз дæр, дам, иу хъæбул мæ комдзæгтæй фæхастон, 
Ысси мын ахуыргонд... кæдæй нæ уыд хъæмæ! 
Цымæ куыннæ мысы йæ сабион цæрæнтæ?! 
Хæдзæрттæ радтой йын ам горæты кæмдæр,.. 
(Бынтон хæрз дзæгъæлы фыдæбон у цæуæтыл), 
Рæхджы ныррох кæндзæн, æвæццæгæн, мæн дæр... 
Æниу мын горæтмæ дæр фыццаг рæстæг загъта, 
Æз та зæххахуыр дæн, цæй горæт и мæнæй! 
Мæнæн мæ райгуырдæй мæ цин, мæ сагъæс зæхх у, 
Æмæ йын зæрдæйæ фæхицæнгæнæн нæй. 
Ыстæй... зæрондæй ма мæ цастæ хъæуы, цастæ, — 
Æрмæст хъæбулы ныфс... дзæбæхæй мын цæрæд... 
Æмхуызон амондджын цæуылнæ стут, дзыццатæ, 
Уæ къухтæ иухуызон куыстæфхæрд куы сты, уæд! 

90 
ХОСТЫХЪОТЫ Зинæ 
Дзыцца, ды дæр куыд сæдых дæ бынтондæр, 
Æви кæнынц дзыццатæ дæр æдых! 
Ныттух-ма, цæй, дæ дæллагхъуыр мæ зæрдæ 
Æмæ йæм ма уадз маст æмæ фыдæх! 
Мæнæн мæ бæллиц: дуне уа æрдхæрæн, 
Цæмæй нæ уа фыдлæг æмæ ызнаг, 
Фæлæ кæмæндæр, цавæрдæр сæлхæрæн 
Зæххы хуылфы дæр нал цæуы йæ марг. 
Дзыцца, ныттух дæ дæллагхъуыр мæ зæрдæ, 
Цард хорз æрмæстдæр уарзтæй у, — мын зæгь, 
Цæмæй мæ удмæ цавæрдæр сæлхæртæ 
Сæ сау базыртыл ма хæссой фыдæх. 

ТАБУЙАГ 
09 ОО ОЭ 
Ды ма тыхс, Гыцци, иу мур дæр мæн тыххæй, 
Мæ фæндæгтыл дæ хъарм цæссыгтæ ма зæр, 
Дæ комдзаг та-иу ма ратон дæ дзыхæй, 
Æз дæм, мыййаг, куы нæ ’рцæудзынæн а зæр. 
Кæд дæм зындзынæн, уый бæлвырд нæ зонын, 
Фæлæ-иу ма зæгь, рох мæ у дæ уæзæг, 
Мæ зæрдæ мын гуыргьахъ фæндæгтæ ’взонынц, 
Æртыхст мæ сæрыл дунейы цъæх фæздæг. 
Ды мæ дæ къæсæй рарвыстай рæстагæй, 
Дæ фæдзæхст мын уыд адæймаджы уарзын. 
Бæсты цъар лæг цæмæн хæры дæндагæй, 
Уый не скæнæг дæр нал фæразы ’взарын. 
Уæддæр цæуын нæ карз зæххыл ныфсагур, 
Ысхизын кæд сыгъдæг удты бæрзæндтæм, 
Фыдæх ард макæй мауал кæна саугуырм, 
Хæссид кæд уымæн фарны дзырд мæ зонд дæр. 
Цæуын, цæмæй мын дуне суа дæ къæсæр, 
Ды та мын ма тæрс де стыр уарзтæн рохæй, — 
Зындзынæн дæм, æрцæудзынæн дæ къæсмæ, 
Цæмæй та мæ дæ дæллагхъуыр ныттухай. 

92 
ХОСТЫХЪОТЫ Зинæ 
«Г ^ЯГ оо 
Дзыцца, Дзыцца, дæ дондзау чызг дæм дард и, 
Сæударæй уæд кæй хъал кæныс ныр та: 
«Ыскæс-ма, хур цæй бæрзæндмæ ысуади, 
Кæрдзинаг дон мын суадонæй æрдав!» 
Ныр мын, мыййаг, зæрондæй дондзау ма цу, 
Нæ сыхы бирæ — саурæсугьдтæ, ’взонг, — 
Ды сæм-иу бадзур, райсомраджы бадзур: 
«Æрдавут-ма мын цъæх суадонæй дон». 

ТАБУЙАГ 
?К ао аа 
Æмбæрзы уалдзæг хуссæрттыл цъæх дари, 
Æндзыг бæлæстыл хуры тынтæ тауы, 
Ды дæр мæнæн дæ хъарм комулæфт рарвит, 
Цæмæй мæ зæрдæ ног къуыпа æфтауа. 
Нæ каурæбын фыццаг кæрдæг куы сзайа, — 
Æрвит мын æй! Дæ хъæбул дзы куыд раид! 
Мæ хъæлдзæг худт сырх уардийы куы ссарай, 
Уæддæр-иу мын дæ цины цæссыг рарвит. 
Ыстæй мын рарвит хорз ныфсæн фæндагмæ, 
Фыдыуæзæгыл ц’ амонд и, цы фарн и, — 
Дæ рæстзæрдæ — мæ бæллиццаг фæнд рагæй, 
Мæн уый хуызæн цы хæзна хъæуы царды?! 

94 
ХОСТЫХЪОТЫ Зинæ 
со вэ оэ 
Æгьуыссæг уасджытæ æрбайгом кодтой рудзынг, 
Ныххойынц базыртæй сæ хъарм фæлмæн фæрстæ. 
О, бузныг, уасджытæ, æмæ дæуæй дæр бузныг, 
Æхцон хъæууон райсом, ныр уал азы фæстæ! 
Гыцци... куыд-иу кодта мæ сабион цъæх азты, - 
Мæ хилтæ адаудта йæ хъарм къухæй фæлмæн, 
Ыстæй йæ къахфындзтыл сабыргай кæртмæ ахызт, 
Ныр дæр у, ’вæццæгæн, фынæй æнхъæл мæнæн. 
Æз та дзæбæх хъусын ыстонг рæуæды уасын, 
Æхсыры урс сæх-сæх, мæрзы мæ хо та кæрт. 
Нырма дæр чындзытæ кæддæрау раджы растынц, 
Нырма дæр дондзауты хуыссæгхъæлдзæг кæл-кæл. 
Сæуæхсид бæлæстыл йæ сойдзырæгътæ судзы, 
Нырма дæр аргъау у мæ сабион бæстæ! 
О, бузныг, уасджытæ, æмæ дæуæй дæр бузныг, 
Æхцон хъæууон райсом, ныр уал азы фæстæ. 

ТАБУЙАГ 
ФЫСТÆГХЪÆУМÆ 
Нырыонг дæр нæма сахуыр йæ цардыл, 
Нæма сахуыр и горæтыл Дзыцца, 
Куы зониккат, куы, йе ’мхъæуккаг — йæ адæм, 
Ам горæт уымæн ц* ад кæны, цы ад! 
Нæ йын кæны ам уалдзæджы ад уалдзæг, — 
Мæ бон, зæгъы, хъæууон уалдзæг уæддæр! 
Нæ, дам, уæм сисы цъиу дæр цъиуау зарæг, 
Æмæ йæ ’вдæрзы машинæты хъæр. 
Хъæбæр сæрст уынг, бæлас куыд хæсса рæз дæр, 
Сæ цъуппытæм сын рудзынгæй ныккæс. 
Нæхимæ хъæуы уалдзыгон бæлæстæ 
Бæрзонд, пæлæхсар — сонт чызджыты ’нгæс’ 
Бæрæгбон у, уæд иу ныхас йæ дзыхы 
Æрбабады, йæ бæллицтæ тæхынц: 
«Ныр та, тæхуды, афонмæ нæ сыхы 
Сæ кæрæдзимæ хонджытæ цæуынц». 
Уæ бонæй ут, нæ хъæуккаг хорз устытæ, — 
Цы сирфыцæн аг балхæдта Дзыцца! 
Иæ комы-комдзаг байдайы тъыссæнтæ, 
Ысуад, дам, хъæуæй исчитæ уæд та. 

96 
ХОСТЫХЪОТЫ Зинæ 
Куы-иу фениккат, куы, мæнæй æмбæхсгæ 
Куыд дары уынгмæ рудзынгæй йæ цæст, — 
Ома, кæд хъæуæй исчи ам... Нæ рæзты... 
Цыма йын торæт иу уынг у æрмæст. 
Цæ сахуыр уыдзæн горæты йæ цардыл, 
Иæ сыгьдæг уд сымахæн у цырагь! 
Мæры тæф кæнынц уый къухтæ нырма дæр, 
Дзыцца зæхх уарзы! Зæхх æмæ Сымах. 

ТАБУЙАГ 
97 
яз оэ с» 
Мæнгæй нæ уасыд райсомсарæй уасæг, — 
Дзыцца мæм бахудт къæсæрæй фæлмæн. 
Цыма та ног æрбалæууыд мæ уалдзæг, — 
Рæвдауы дард фыдыуæзæгæй мæн. 
4Ррцыд, æрхызт бæрзонд хæхтыл фыццаг хатт, 
Иæ фæндаг ныр — йæ дис æмæ йæ дзырд: 
«Сæ Хуыцау адæмыл бынтондæр рахатт, — 
Æндæр куыд цыдтæн зæдбадæнтыл, куыд!» 
Дзыцца, Дзыцца, мæнг зæдбадæнтыл ма тай, 
Æз зонын иунæг зæдбадæн æрмæст, 
Уый у зæрдæ... 
зæрдæ... 
фæлæ йыл хатгай 
Фæкæнынц раст къуырма фосы лæгæрст... 
Лæппын цъиу — æз, нæма лæууыдтæн къахыл, 
Уæддæр бæрзæндтæм сарæзтон мæ ных, 
Мæ размæ сыстад ахæм тымыгъ, ахæм, 
Рæмыгъта мын мæ базыртæн сæ тых. 
Зылди мæ сæр, мæ бынмæ та мæм зæххыл 
Æнхъæлмæ касти хæфсбадæн цъыфдзаст, — 
Æрхаудтæн, мæнæ ме ’мгары фыдæхыл 
Тæгæлтæ баци ’ууæндаг зæрдæ ’васт. 

ХОСТЫХЪОТЫ Зинæ 
Мæ цард æппæт кæй рухс амондæн хастон, 
Зæххыл кæй хуыдтон хурты хур фыццаг, 
Дæ сусæгæй мæ сонт азты кæй уарзтон, 
Æркодта уый æндæр чызджы, Дзыцца... 
Хуыдта мæ чидæр йе згæхæрд уæрдонмæ, 
Цæмæй йын æз йæ зарæгæн хъырнон, 
Ыздаха мæн йæхи дойныйæ донмæ, 
Цæмæй хæцæнгарз й’ армы дзыхъхъы уон, 
Йæмæй зæххыл йæ марг уæрæхдæр тауа, 
æмæй фыдæхæн макуы уа кæрон... 
>æлтау мæ тымыгъ уардийæ æртонæд, 
Цæйнæфæлтау сындзгæрдæгæй цæрон... 
Дзыцца мæм хъуыста, цæсгомыл — æрхæндæг, 
Мæ дзыкку — урс — йæ цæссыджы куыдта. 
Цыма уыгьта мæ зæрдæйы пырхæнтæ, — 
Иæ уды хъарм мæ фæндæгтыл тыдта. 
Уæ уды хъарм сыгьдæг нывондæн хаста 
Иæ хъæбул æмæ дунейы æхсæн: 
Рæстдзинад, зæгъы, адæммæ æмбæхст у 
Æмæ йæ ссар дæ фидæны ныфсæн. 

ТАБУЙАГ 
99 
НÆТАБУЙАГ 
Нæ ныййарджытæ ивгъуыйынц иæ цурæй, 
Цæуæм сæ кары ’нæнхъæлæджы мах. 
Зымæгон мигьтæ ку* аныхъуырынц хуры, 
Æрмæст ын гъеуæд банкъарæм йæ ад. 
Хур ног ыскæсы рагуалдзæджы риуыл, 
Гыцци ныгуылы иунæг хатт æрмæст. 
Куы ма-иу нæм æрыздæхид, уæд-иу ын, 
О, цас хорздзинад бауарзид нæ цæст! 
Фæлæ нырма нæ табуйаг куы вæййы, 
Уæд ын нæ хъусæм йе стыр мæт, йæ уарзт. 
Мах айрох кæнæм царды стыр уылæны, 
Гыцци кæй цæры иунæг хатт æрмæст. 

100 
ХОСТЫХЪОТЫ Зинæ 
Куы зонис ныр, Гыцци, куыд тынг фæллад дæн! 
Мæ зæрдæйæн æппын æрæнцой нæй. 
Дæ хъарм къух мын мæ нывæрзæны акæн 
Æмæ кæд ауин иучысыл фынæй. 
Ды та, кæддæрау, ме ’нцойад фæхъахъхъæн, 
(Лæджы зонд у фыдæххъæстæ нырма...) — 
Æрмæст-иу райсомраджы рудзынг бакæн, 
Цæмæй рæууддзæф бакæла мæнмæ. 
Цæмæй сæуæхсид бахуда цъæх арвæй, 
Цæмæй мын зара донуылæн фæрнæй, 
Дæ былтæ-иу мæ цæстыхаутыл авæр, — 
Мæ фынддæс азы раздæхой цæмæй. 

ТАБУЙАГ 
Со оо ^о 
Хагг мæ æрфæнды худын, 
Худын ~ дзыхыдзагæй, 
Уæлæ арвы онг, 
Афтæ, æбæрæг худтæй, 
Сабийау... 
Уæд Гыццийы сусæг ба, 
Æхсырхæццæ ба, 
Мæ русы дзыхъæй, 
Малусагау, 
Сдары йæ сæр, 
Айсафы митуазал 
Æмæ 
Æцæгæлон фæлывд узæлд 
Мæ уадултæй, 
Мæ удæй. 

102 
ХОСТЫХЪОТЫ Зинæ 
ГЫЦЦИМÆ 
Дæ хъысмæт дын хæдзары уæз æрхаста, — 
Фыссыс та мæм дæ сагъæстæ, Гыцци: 
Ызнон нын колхоз хъæдæй суг æрласта, 
Фæлæ нæ хор бынтон чысыл. ныцци... 
Куыд фæтыхстæ, мæ ныййарæг — Аланон, 
Куы нæ баззадтæ ханы ’фсæдты ’хсæн! 
^æдæфсарм у нæ иры ’гъдау, уæздан у, 
Иæ саударæджы не ’руадздзæн тыхстмæ. 
Æрмæст-иу ды сæурайсомты, изæрты 
Нæ къонайæ цъæх арвмæ суадз фæздæг. 
Цæмæй зæгъой: Бабайæн дæр йæ кæрты 
Иæ мæлæтимæ н’ ахуыссыд йæ зынг. 
Гъестæй уал ын йæ цъæх дзæбидыр бавæр, — 
Фæндагсарæн кæмæй фæдзæхста мæн. 
Дæ фыртты сом куы раст кæнай фæндагыл, 
Уæд та-иу дзы ирон бæгæны ’ркæн. 

ТАБУЙАГ 
103 
УÆДЦÆР-ИУМАЗÆГЪ 
Æз та цæй гыцци дæн, 
гыццимитæн цы ’мбарын, 
Нæ зонын аргъæуттæ дæ буц фыны уæлхъус. 
Æрцæуы афтæ дæр, — 
дæхи мæм худгæ ’ппарыс, 
Уæд ыл ысхъæр кæнын: 
ныхъхъус-ма у, ныхъхъус! 
Мæхæдæг чингуытæ — 
зæххы зонды рæдзæгъдтæ 
Фæлдахын радыгай, — 
цу, базон сæ æфсис! 
Цыма сæ агурын 
дæ хъæлдзæг худт, 
дæ зæрдæ, 
Дæ фæлмæн баты ад, 
дæ фыццаг хауды рис. 
Фæлæ куы ’рфæллайын, 
дæ разы ’ркæнын зоныг, 
Мæ былтæ авæрын дæ хъарм адджын ныхыл... 
(Кæд дын, мæ зæды хай, 
гыццимитæ нæ зонын, 
Уæддæр-иу макуы зæгъ, — 
гыццитæ нæй зæххыл). 

104 
ХОСТЫХЪОТЫ Зинæ 
Кæмдæр, 
æндæр комы, 
ис иу гыцци — мæ Гыцци, 
0, уый нæ фæзоны хъæбулы раз фæллад. 
Иæ узæлд диссаг у, 
æндæр цин у йæ бацин, 
Цыма нæ хурзæрин йæ сыгъдæг уды ’рцард. 
Мæнæн мæ къухты хъарм ныры онг дæр нæ сысы, 
Кæдфæнды узæлы йæ цæсты рухс мæныл. 
Ныр дæр йæ сабыр зард зæронд авдæнæй хъуысы, 
Ныр дæр нæ фæхъæцы мæ райсомы фыныл. 
Æрмæстдæр иунæг уый мæ мæстытыл фæкæуы, 
Кæны мæм иунæг уый мæ сайд амондыл хыл... 
Кæд дын, 
мæ зæды хай, 
гыццимитæ нæ зонын, 
Уæддæр-иу макуы зæгъ: 
гыццитæ нæй зæххыл. 

ТАБУЙАГ 
105 
ХЪАРÆГ 
о 
Иæ хионтæ-иу мæрддзыгоймæ скуыдтой, 
Æнкъард устыты сусæг ныхас цыд. 
«Мæгуыр йæ уд... æвзæр лæг æй нæ хуыдтой», - 
Ныллæг хъæлæсæй лæгтæн хъуыст сæ дзырд. 
Фæлæ фæзындтæ ды æмæ ныццарыд 
Ирон хъарæг - ирон зæрдæ, Æна, - 
Нындзыг, нырхæндæг рухс арвы цъæх царыл 
Нæ хурзæрин йæхæдæг дæр цыма. 
ыма ныртæккæ фехъуыстой сæ фыдох, - 
æ сау хотæ, - сæ сæры хил тыдтой, 
Нæуæг чындзытæй уайсадын дæр ферох, 
Æмæ хъæрæй хæкъуырцц куыдæй куыдтой. 
Быруйы фарсмæ ’нусыккон зæрæдтæ 
Лæууынц мæсгуытау - рагбонтæ сæ кой. 
Æркъул кодтой ныр уыдон дæр сæ сæртæ, 
Сæ къухуæлæрмттæй цæстысыг сæрфтой. 
Мæнæн дæр уæд дæ хъарæджы хуыдымы 
Фыццаг хатт райгуырд ме стырдæр фæндйаг: 
Куы ссарид искуы адæмы зæрдæмæ 
Дæ хъарæгау мæ зарæг дæр фæндаг. 
н 

106 
ХОСТЫХЪОТЫ Зинæ 
Цом-ма, иумæ ацæуæм нæ хъæумæ, 
оаззад уым мæ сонт удæй цыдæр. 
Уым Гыцци мæнмæ кæсдзæн æнхъæлмæ, —* 
Къæсæрыл йæ фарсмæ ’рбад ды дæр. 
Уый дæуæй куыстæфхæрд къухтæ ’мбæхсдзæн 
Аивæй йæ раздарæны бын 
Æмæ дын былалгъ ныхас нæ кæндзæн, 
Дзурдзæн дын: «Зын у, мæ хъæбул, зын. 
Мах æййафæм хъæуы ам тыхстытæ — 
Фосæн холлаг... суг зæгъай... куырой... 
Нал кæны нæ хæдмæйлаг æхсыр дæр... 
Нал та хъуысы Амырычы кой?..» 
Авæр-иу ын ды, мæ хур, ныфсытæ, — 
О, уæддæр нæлгоймаджы ныхас! 
Ма, зæгъ, тæрс дæ рæзинаг чысылтæн, 
Нал, зæгъ, уыдзæн дун-дунейы хæст... 
Цом-ма, иумæ ацæуæм нæ хъæумæ, 
Уым цæры мæ сидзæргæс Гыцци. 
Уый куыд кæсы не ’рцыдмæ æнхъæлмæ! 
Ды нæ зоныс, цас ныл кæндзæн цин! 

ТАБУЙАГ 
МÆНОМ 
Цы ’рцыди, цы? Кæй æлгьитыс, Дзыцца? 
Æви та гæды бахордта дæ гуымбыл? 
О, дунейыл цытæ цæуы, цытæ! — 
Дзыккийæ гино сæфсæста йæ гуыбын. 
Фæлæ Дзыцца йæ кофтæйы дысæй 
Мæнæй æмбæхсгæ асæрфта йæ цæссыг, 
Мæ хъæбул, зæгьы, æз дæуыл тыхсын, — 
Мæ уд æмбары, ды нæ дæ æнæхъыг. 
Сылгоймагыл дзыхбаст ахуыр уыд Ир, 
Кæсы кæд хардзау искæмæ дæ зарын, 
Зæгьдзынæ та: æндæр рæстæг у ныр, — 
Мæ зæронд сæрæй уый æз дæр æмбарын. 
Фæлæ уæддæр! 
О, ма у афтæ ’ргом. 
Нырма дæр нæм æлгьаг дам-думтæ зонынц, 
Дæ зарджыты кæйдæр лæппуйы ном 
Куы фæмысыс, уæд дæ, цымæ, цы схонынц? 
Æнцайы дыл цыдæр сау масты уæз, 
Дзæгьæл-мæгьæлы не сурс и дæ дзыкку... 

108 
ХОСТЫХЪОТЫ Зинæ 
ыцца, Дзыцца... 
>1 ХОрЗ УЫДИ, ЦЫ 
гайтма гино не ’рхордта нæ дзыкки. 
1ы хорз уыди, цы хорз! — 
Ныззил уæдæ, хæбизджынтæ дзы скæн! 
Хъыг, мастæн та сæ кой дæлдзæх æрбауæд. 
Мæ Ирæн æз сылгоймаг поэт дæн, 
Мæ фæстагдæр ном уый уыдзæни, баууæнд. 

ТАБУЙАГ 
109 
Дæуимæ бамыр даргь æхсæвты аргьау, 
Дæуимæ ’рмынæг хъарм хæдзары арт, 
Баба, баба, дæ амæлæты аргьæй 
Мæнæн æрхаста бирæ сагьæс цард. 
Ныр нæм дæ номæй не ’рбадзуры уазæг, 
Гæбазгай баци бинонты хъæрмуд. 
Фыццаг хатт нæм куы ’рцыд дæ фæстæ уалдзæг, 
Уæд иунæг бонмæ ф’асдæр и мæ уд. 
Дзыццайæн ма йæ иргьæвæг та чи уыд, — 
Ныддæлгом зæххыл хуымгæрон. Куыдта. 
Хуымгæнæджы мæт бацыд уæд мæ риуы, 
Мæ къухæй мын мæ сабидуг тыдта. 
Мæ къухæй мын мæ сабидуг ыстыдта, 
Ныссагъта дзы хуымон галы сæрбос... 
Мæн хъæубæстæ Дзыццайы ныфс ысхуыдтой, 
Мæ зæрдæ дæр йæ кæл-кæлæй фæхъус. 

110 
ХОСТЫХЪОТЫ Зинæ 
УАЛДЗÆГ 
æмæ лыгъдыстæм горæтмæ, Дзыцца? 
ыр та нæ хъæумæ ’рцыдаид цъæх уалдзæг, 
Нæ хуымгæрон — куыд-иу уыди фыццаг — 
Фæзындзæни та дзывылдар — нæ уазæг. 
Фæлæ нæ хæдзар иунæг у, æхгæд! 
Кæмæ бадзурдзæн дзывылдар хуымафон? 
Фæткъуыйы бын нæ белы саст ын кæд 
Зæгъид, уым рагæй ничиуал и махæй... 
Æрмæст йæ зардмæ райхъал уыдзæн зæхх, 
Уый агурдзæни хоры гага ’нæмæнг, 
Хуымон гал дзы нæ сифтындзыстæм мах 
Æмæ йæ сæрты ахъаздзæн йæ кæрдæг... 
Кæнæ нæ кæрты — хъазы цъиуты цад! — 
Кæйдæр гæды дзы къæвдайы дон нуаздзæн. 
Нæмæ лыгъдыстæм горæтмæ, Дзыцца! 
ыр та нæ хъæумæ ’рцыдаид цъæх уалдзæг. 
н 

ТАБУЙАГ 
111 
РÆВДЫД 
Хъазыбег æмæ Эльбрусмæ 
Фыссут, Дзыццайы нын рæвдаут, ма уæд рохы. 
Дзыцца у дард бæсты уæ мæт æмæ уæ дзырд, 
Æз уын куыд амардтæн, мæ дыууæ цæутæ хохы, 
Кæцæй ыссардзыстæм Дзыццайы фаг рæвдыд! 
Дзыцца у хурзæрин, йæхæдæг у рæвдауæг, 
Дзыцца у царды ныфс, фыдыуæзæджы арт, 
Иæ мæт, йæ иунæг мæт - зæххыл фыдбылыз ма уæд, 
Æмæ йæ кæстæртæн уæд амондджын сæ цард. 
сэ 
Иæ разы махыл та æппæт хæрзты бæрзонддæр, - 
Дзыццайы ’хсыримæ уый не уæнджы ыстад, 
Рæсугъд лæварæн нын цы райгуырæн зæхх радта, 
Мах уымæн бахъахъхъæнæм йе стыр фарн, йæ кад. 

112 
ХОСТЫХЪОТЫ Зинæ 
НÆ ХЪÆУУОН ХÆДЗАР 
Æккойы дур, æккойæ хаст сыджытæй 
Цы хъæууон хæдзар сарæзтам кæддæр, 
Æз уым вæййын мæ цин æмæ хъыджы дæр, 
Кæд æй, Дзыцца, ныууæй кодтам, уæддæр. 
]^1æ уд нæ комы ратæрын йæ къуымтæй, 
Иæ сæрст къултыл дæ уырзвæдтæ нырма... 
Баба кæны æмбисæхсæвтæм пъолтæ, 
Æз та йæм дарын сойдзырагъ цыма... 
Уым уыд æппæт: нæ уарзт, нæ маст, нæ зын дæр, 
Æвзæр уыд, хорз — уæддæр хуынди нæ цард. 
Цыдæр диссагæн уым уынын мæ фын дæр, 
Нæ мын кæнынц галуантæ дæр йæ ад... 
Уым тæрхæгыл мæ чингуытæ рæдзæгъдтæй, 
Ды-иу мын сæ мæ «библитæ» хуыдтай. 
«Дæ тыхтæ сараз ахуырмæ»-иу загътай, — 
Мæ боныл, гъе, цы уавæрты, куыдтæй?! 
Мæ фадæттæ та цас амыдтой, цастæ! — 
Сæрдыгон зилы куысты фæдыл куыст... 
Зымæг та-иу бынтон ыскъуындæг н’ ахстон, 
Нæ уагъта уынгмæ гом сабиты хъызт. 

ТАБУЙАГ 
113 
Мæ кæстæртæ, сæ иуæй иннæ къаддæр, 
Æнафонтæм кæд сабыр кодтой, кæд! 
Дæхи загьдау, нæ Бынатыхицау дæр 
Ныффæллад-иу сæ хъæлæбайæ уæд. 
Æмæ сыл-иу хуыссæджытæ ныккалдта, 
Æрæвнæлдтон-иу чингуытæм æз та, — 
Нæ цырагьимæ ’хсæвбадæнтæ кодтам, 
Дыууæйæ иумæ арвы ронг нызтам... 
Фыццаг уарзты æ^ахуыр низ дæр зæрдæ 
Уæд бамбæрста... Иæ кæуын уыд æмыр. 
Æз уый хуызæн æнæхуыссæг æхсæвтæ 
Цæргæбонты дæр нал фендзынæн ныр... 
Уыд ме ’гъуыссæджы рухсы ныфс мæ цырагь, 
Цы фæрстæ йыл уыд, цы, мæгуыр, — æндон! 
Æмбаргæ дæр нæ бакодтон-иу арæх, 
Нæ рудзынгыл куыд ацауындзæг бон. 
Цæстыйас гæбаз рудзынджьГæфсонæн, 
Иæ фаз авгыл-иу хъазыд хур фæлмæн... 
О, а рудзынгыл цал сæумæрайсомы 
Æрбалæвæрдтай хъарм æхсыр мæнæн!.. 

114 
ХОСТЫХЪОТЫ Зинæ 
Гъе а рудзынгыл цал хатты лæбурдта 
Мæ сæууон фынмæ хъал цъиуты хъæрахст. 
Хылкъахæгау сæ хурхысæртæ скъуыдтой, 
Æдылытæ, хæрз æдылытæ, раст... 
Цы мысинæгтæ баззад уыцы цардæй! 
Æви нæ удтæй баззад уым цыдæр... 
Цыма сæ мæгуыр, се ’вадатæй адæм 
Сæ кæрæдзи дæр уарзтой уæд фылдæр. 
Уæд дуарæхгæдæй чи хордта йæ къæбæр?! — 
Кæй цæхæра-иу ацæттæ фыццаг, 
Ыстонг сабитæн уырдæм уыд сæ тъæбæртт, 
Цы «сходкæтæ» уыд махмæ дæр, Дзыцца! — 
Мæйрухс изæрты цъæх нæууыл нæ кæрты 
Æмкар устытæ бадынц, сир — цæттæ... 
Тæхуды *мæ ма ахæм рухс изæртæ 
Цæсты кæронæй чи фены уæддæр. 
Хъуытаз фæндыр-иу аивæзта дардыл 
Сыхаг Тауырзæт, гъæйтт-мардзæ, фæссир, 
Кæй уæнгтæ куымдтой зæлгæ зæлтæм бадын, 
Ысси-иу кæрт къæрццæмдзæгъд æмæ сирд... 
Кæм уыд нæ цард зындон дæр æмæ ’хцон дæр, 
Кæм адардтой дæ дадалитæ урс, 
Уым фæрныгæн куыд радтай, Дзыцца, ’нцонæй? 
Æви дæм нал тых баззади, нал ныфс. 

ТАБУЙАГ 
Дæ ракæндмæ нæ хæссын, мыййаг, азым, 
Фæлæ мыггагмæ зæрдæйы æрцард, 
Хуымкæнынафон а зæххы гæбазыл 
Дæ сидзæргæсы хъарм цæссыг куыд тагъд... 
Куыд-иу æнтъыхтай де уæхскыл хъæллæгътæ 
Нæ иунæг хъугæн колхозы хуымтæй, 
Нæ комы рох, дæ бирæ зæнæг — мах дæр — 
Куыд хъомыл кодтай тых æмæ фыдтæй. 
Уæддæр та-иу нæ фæстаг хоры муртæй 
Ыскодтай зад, бæгæны-иу фыхтай 
Сæнарæй артыл Иры дзуæртты бонтæм, 
«Мæгуырхуыз ма уат сыхы *хсæн», — дзырдтай. 
Хуыцауæн, дам, хъæуы табутæ, зоныг, 
Зæгъгæ-иу райстай де ’вæрæнтæ уæд. 
Хуыцаумæ хъуыст дæ кувын, уый нæ зонын, 
Фæлæ уыд махæн ахæм фынг æгъгъæд. 
Нæ былыцъæрттæ арæх хордтам дзулмæ, 
Нæуæг хоры фæзындмæ. Ехх, уæддæр 
Æз бирæ хатт ысфæнд кæнын: фæцу ’мæ 
Уым сау халонау иунæгæй дæр цæр. 

116 
ХОСТЫХЪОТЫ Зинæ 
РЫНЧЫН МДЦ 
Ныффæлмæцыдтæ, зонын, Дзыцца, цардæй, 
Дæ фыдæбæттæ де ’нцойæ фылдæр. 
Хъæрзгæ дæ ныр, цард адджын нæу хъыгдардæй, 
Фæзæгъыс хатт: «Тæхуды *мæ ныммæл». 
Дæу айрох вæййы уæд дæ низы сарæй, - 
Хъæбултæн дæ фыдыуæзæджы зынг. 
Куы нæ уай ды, уæд цал ыстæм, гъеуалæй 
Кæмæ хæсдзыстæм мах нæ цин, нæ хъыг? 
Кæм агурдзыстæм уæд зæххыл кæрæдзи? 
Кæй къонамæ хæсдзыстæм-иу æдзух 
Æмхуызонæй нæ фембæлды нæргæ цин? 
Кæй хъарм зæрдæ ныл узæлдзæн, кæй къух? 
Кæй пецы фæздæг агайдзæн уæлæрвтæ 
Дæ зæнæджы æрцыды цинæй уæд? 
Дæ фарн, дæ цардæн ма уæд, Дзыцца, рафтæн, 
Дзыцца цæрæд, хъæрзгæйæ дæр цæрæд. 

ТАБУЙАГ 
АЦÆУДЗЫСТÆМ 
Кæныс дæ зынтæ горæты ’фсон иууыл, 
Æнæзæрдæ цæрæгой у, зæгьыс, — 
Вы и хуыздæр, ныййарæг хъæуы риуыл 
ъæх æртæхы дæ уды ристæ ныхс. 
Æмбарын дын дæ рухс бæллиц, мæ Дзыцца 
(Æфтауы сагъæс азты дугъ лæгыл). 
Кæмæн у горæт удæнцой, йæ Хуыцау, 
Ныууадздзыстæм æй уыдонæн, бæгуы. 
Нæхимæ, хъæумæ ацæудзыстæм иу бон, 
Хæрзбон зæгъдзыстæм а горæтæн уæд. 
Нæ хъæугæрæтты азгъордзынæн дон-дон, 
Ыссардзынæн дзы ме ’взонг бонты фæд. 
Уссардзынæн, ныддæлгом ыл уыдзынæн, 
Иæ рох зæрдæйыл райхæлдзæн мæ уд. 
Мæ мæстытæ, мæ цинтæ йыл кæудзынæн, 
Зæгъдзынæн ын: дæ хæтæнхуаг фæзынд... 
О, ацæудзыстæм уалдзыгон хуымафон, 
Нæ цæхæрадон байтаудзыстæм ног. 
Кæс-ма-иу, кæс, куыд мын кæндзынæ арфæ, — 
Мæргътæ! Фæллæйттæ! Балхæндзыстæм хъуг. 

118 
ХОСТЫХЪОТЫ Зинæ 
Нæ даргь-уæрæх кæрт рафснайдзыстæм иумæ, 
Нæ дурын пецы бандзардзыстæм арт. 
Фæрнæйдзаг адæм уайдзысты нæ зиумæ 
Æмæ та ныл ныккæлдзæн, Дзыцца, цард. 

ТАБУЙАГ 
119 
ЦÆМÆН? 
Дзыцца мæ ’рбадын кодта иу изæр йæ фарсмæ, 
Æз ын йæ цæстæнгасы сусæг маст уыдтон. 
Мæнæн, дам, царды ’мдзу мæ ныфс дæр нал у, ас дæн... 
Фæлæ уæ рæстдзинæдтæ не ’мбарын бынтон. 
Нæ хъæу ысбæлшывиктæ иууыл - цъиуæй, цъиахæй, 
Дæуæй, мæ мард фенай, нæ бамбæхсдзынæн мур, 
Уыдис къæмунартæ нæ рæстæджы дæр махæн, 
Тæхуды, ахæмтæ ма хъæубæсты ’хсæн ныр. 
Уынын мæ удхæссæг æз дам-думтæ, фыдгæйттæй, 
Фæлæ, ау, Ленины фæнд уыдæттæм æрцыд?! - 
Кæс, не ’хсæн иуæй-иутæ адæмы фæллæйттæй 
Гæлдæртæ рауадзынц, уæддæр цæуы сæ дзырд. 
О, байхъус уыдонмæ! Нæ хорз цардуаг ысдауынц, 
фæлæ сæ митæ та ызнагæй дæр фыддæр. 
Иæ сæр сæ бахъуыд, зæгъгæ, сырх чиныг ысдарынц, 
Æмæ та исбоныл кæнынц зыдæй зыддæр. 
Ысты хæмпæлгæрдæг нæ бæлшывикон буарыл 
Бæгуыдæр ахæмтæ, хъæрздзыстæм сæ нырма, 
Кæд сын сæ сыскъуынын нæ фæразут бындзарыл, 
Уæд мын цæй къæмунартæ стут, цымæ, сымах?! 

120 
ХОСТЫХЪОТЫ Зинæ 
Рæмудзынц зæрдæйы Дзыццайы *ргом ныхæстæ, - 
Хъуьгаа цъар сæвæрдта ныл мадзурайы фæтк. 
Мæ туджы арвнæрдæн йæ зынг къубал нылвæстон, 
Мæхæдæг афтæмæй мæхи æнхъæлын лæг. 
1978аз 

ТАБУЙАГ 
121 
КЪÆСÆРЫ ХЪАРМ 
Къухы аууонæй цы мæм кæсыс дардæй, 
Дыдта, дæ къæсæрыл уазæг æз дæн. 
Дунейы къæсæртæн се ’ппæты хъармдæр 
Ацы къæсæр у мæ фæллад удæн. 
Ацы къæсæрмæ фæтындзы мæ зæрдæ, 
Адзур-ма сыхæгтæм, ма та ску ’рмæст, 
Мæнæ фæзынд, зæгъ, мæ зæнæджы ’взæрдæр, 
Фынгыл æрæвæр хæбизджынтæ, нуæзт. 
Сыхы зæронддæр фæндагсармæ скува, 
Чызджытæй исчи æрцæгъда фæндыр. 
Сомы дын кæнын, куы нæ мын ыскафай!.. 
Оххай, дæ кæддæры хъару ма ныр! 
Оххай, кæддæры цъæх бонтæ, тæхуды!.. 
Зоныгыл лæугæ сын табу кæнин... 
Уæдæй цы сыгъдæг ном хæссын мæ уды, 
Уый нæм куыннæ цæуы, цымæ кæм и?.. 
Уый-иу куы ’рбахызт нæ къæсæрыл худгæ, 
Цас мæ рæвдыдта йæ сусæг фæкаст, 
Уый-иу йæ цæстыты ’рбахаста хуртæ 
Æмæ-иу зæрдæ ыссыгътой æваст... 

122 
ХОСТЫХЪОТЫ Зинæ 
Райсом мæ райхъал кæн раджы мæ фынæй, 
Дуар-иу мæм бахой кæддæрау, Дыдта, 
Уыцы лæппуйы цæстытæ ма фенон 
Иу хатт сæуæхсиды скасты уæд та. 

ТАБУЙАГ 
123 
ХÆХТÆМ КУЫ ТЦÆУАЙ 
А. Б. 
Райсом хæхтæм куы ’рцæуай та ды 
(Хох нæ иумæйаг уарзон у махæн), — 
Ма-иу ацу Дзыццайы рæзты, — 
Уæд дæ фæндаг йæ уæзæгыл акæн. 
Хойгæ ма бакæн йæ дуар æрмæст, 
Дуар нæ фæхойынц уымæ йæ фырттæ, 
О, куы дæ суына, лæппу, йæ цæст, 
Уый ныццин кæндзæн: «Хъæбул, æрцыдтæ?!» 
Ды йæ ныхæстæ не ’мбардзынæ, 
Фæлæ хуртæ йæ цæстыты скæсдзæн, 
Циу дзыхы дзырд лæджы уарзынæн?! 
йе стыр зæрдæ дæ цурмæ æрхæсдзæн. 
Æмæ сыстдзæн дæ разы æваст 
Уайтагьд иууыл дæхи мады сурæт, — 
А дыууæ мадæн иу у сæ уарзт, — 
Уадз, фæйнæхуызон æвзæгтыл дзурæнт. 
Уыдон мастæй æмхуызон кæуынц, 
Зарынц иухуызон авдæны зарæг, 
Дард фæндæгтæм æмхуызон кæсынц, — 
Кæд фæзынид, фæзæгьынц, мæ дарæг. 

124 
ХОСТЫХЪОТЫ Зинæ 
Райсом хæхтæм куы ’рцæуай, уæд-иу 
Ды фыццагдæр мæ Дзыццамæ бацу. 
Сыхмæ дзурдзæн: «Мæ лæппутæй иу, 
Ракæсут-ма, æрхæццæ и балцæй». 

ТАБУЙАГ 
мдд 
Зæххон дунейы мад дæр нæу æнусон, 
Хъæбул, мæн иу бон нал уындзæн дæ цæст. 
Куынæуал уа ныфсæвæрæг дæ ныфсæн, 
Уæд бамбардзынæ мады фарн æрмæст. 
Дæ зынты сæрмæ базыртыгъд цæргæсау 
Куынæуал лæууа удуæлдайæ мад, 
Дæ цæрайæн йæ цард куы ничи хæсса, 
Ныййарæджы ад бамбардзынæ уæд. 
Куы ’рцæуай искуы урссæрæй нæ къæсмæ, 
Куы нæ ’рхæссон дæ сæры хилтыл м* арм, — 
Куы нæ зæгъон — куыд ысурс дæ, æркæс-ма, 
Уæд зондзынæ, циу мады къухты хъарм. 
Куы нæ дын уа цæджындзæмбал дæ хъыджы, 
Мæ уæлмæрдæн куы дзурай-иу дæ маст, 
Дæ цæссыгтæй куы ныхъхъæрза мæ сыджыт, 
Уæд бамбардзынæ мады зæрдæ ’рмæст. 
Æз иунæгæй нæ хæрин уæд мæ къæбæр, 
Мæ комдзаг хæрын иунæгæй нæ уарзын, 
Бæргæ, бæргæ-иу аходæн, æхсæвæр 
Зæрдæхæларæй авæрин дæ разы. 

126 
ХОСТЫХЪОТЫ Зинæ 
Æвæдза, ды дæхицæн дæр чъынды дæ, 
Æндæра иумæ ку’ уаиккам, гъеуæд дын 
Æмбæрзин-иу цъæх зæлдагæй дæ фынтæ, 
Мæ цæстыты æрхæссин дын-иу рухс бон. 
Мæнæн ис иунæг иу бæллиц æрмæстдæр, — 
Мæмæй уæм иумæ мах нæ царды ’нусы, 
)мæ фырнымд, фырбуц уарзты ныхæстæ 
Мæ базы бæсты дзурон-иу дæ хъусы. 

ТАБУЙАГ 
127 
УАЗÆГ 
4^взонг бонтæй йæ зæрондмæ нæ сафы 
Иæ миниуæг Дзыцца, куыдфæнды дзур ын: 
Уæд уазæгæн цæттæ цыфæнды афон 
Нæ тымбыл фынг, нæ фыдæлтыккон дурын... 
Цы азтæ уыд! Цы бонтæ ныл-иу кодта! 
Кæрдзыны ном-иу мысыдыстæм уазæн, 
Хуыскъæл æмæ дзындзалджытæ-иу хордтам, 
Уæддæр Дзыццайæн йе стырдæр мæт — уазæг. 
Хъæдурдонæй нæ цал хатты-иу сайдта! 
Цыфæнды дæр хæра, дам, хъуамæ рæзæг, 
Иæ гуымбыл та-иу бонæй-бонмæ ’фснайдта, 
Нæ кæртмæ, дам, мыййаг, куы ’рхиза уазæг. 
Куы кæлы ныр нæ хидвæллой нæ сæрты, 
Нæ долапи йæ афæдзтæ куы фессы. 
Уæддæр фæкæны уазæгæн тьыссæнтæ 
Иæ колхозон капеччытæ, йæ пенси. 

128 
ХОСТЫХЪОТЫ Зинæ 
МÆХЪÆУ 
ы дыл æрцыд, мæ ныййарæг, мæ хъæу, — 
ы мын æппæлыс, — горæт, дам, фæкæнын!.. 
Дæ уд æндæр у, горæтаг дын нæу 
Æмæ йæ абон ма сфæнд кæн «уæй кæнын...» 
Уæд ма кæдæм, кæдæм зæгъдзынæн: цон? 
Мæ циндзæссыг кæй риуыл ма æрхаудзæн. 
Кæдæм хæсдзынæн хосгæрдджытæн дон, 
Мæ дзабырты сæууон æртæх кæм хъардзæн. 
Кæм ма тондзынæн каурæбынты, кæм, 
Цъæх уалдзæджы мæ фæдджимæ пысыра, 
Дзыццайæн ма куыд зæгъдзынæн, æркæн 
Мæнæн дæр къусы ногдыгъд хъарм æхсырæй. 
Кæм ма мын уыдзæн сабион бæстæ, 
Кæм хъал кæндзынæн уасджыты цъæхахстмæ, 
Дæ хуымгæнæг лæппуты дын мæстæй 
Кæм мардзынæн мæ цъæх сусæг фæкастæй. 
Кæм зилдзынæн фыдыуæзæг æнхъæл, 
Кæй зæрдæмæ ныдздзурдзынæн мæ ристæ! 
Æз амæлон, куы бакæнай, мæ хъæу, — 
Куы мын фæлидзай горæтмæ ды искуы. 

щт 
ЩЩ 
Ехх, кæддæр дæ цы 4рра уарзтæи уарзтон! 
Дуне фестад уæд минмырон зарæг. 
Хур мæ удмæ дæ цæстытæй касти, 
Æмæ цагъта дзæнгæрджытæ уалдзæг. 

130 
ХОСТЫХЪОТЫ Зинæ 
БУЛÆМÆРГЬ 
Хъæды ’рдуз йæ сæрыл систа. 
Фестад цъиувæдис. Цы ’рцахста?! 
Уары. Уый фæндырдзых фестад, 
Цыма хуры тын æрхаста. 
Марадз, асур уыцы ’взæры, 
Науæд зæлгæ мыртæ ’взардзæн 
Æмæ нын нæ сусæг зарæг 
Дзыллæтыл хъæрæй фæзардзæн. 

ТАБУЙАГ 
131 
СОСЛАН 
Нæрæмон Сослан, асимæм-ма иумæ, 
Æмæ цы кæны! — Чиугæ симд дæр уæд! 
Мæ цонг мын балвас аивæй дæ риумæ, — 
Сырдон дæр, уадз, йæ дам-думтæ кæнæд. 
Мæ уды хæссын сусæг бæллиц уазæй, — 
Нæрæмон Сослан, симдмæ мæ фæхон, —* 
Дæ боцъоты мæ сонт зæрдæ ныууадзон, 
Дæ сау цæстытæн хуры тын хæссон. 

132 
ХОСТЫХЪОТЫ Зинæ 
Цæй, цы мæм худыс сатæг цæстытæй, 
Мæн нæ судзы ныртæккæ сæ арт. 
Зæрдæ ’руазал и уыцы кæстытæн, 
Ныр æндæр фæндаг домы нæ цард. 
Арв ыстоны зырнæджы цъæхахстæй, 
Мæргътæ се ’нæнцой боныл кæуынц. 
Ма ’нхъæл, ризын дæ цуры дæ уарзтæй, — 
Афтæ ме уæнгтæ ихæн кæнынц. 

ТАБУЙАГ 
133 
оо оо <Я> 
Ныссаудалынг, 
ныггомыг бæстæ, 
Мæ разæй фæндаг нал зыны. 
Æрмæст ма базыртыгьд бæлæстæ 
Кьуырттон цæргæстау базмæлынц. 
Уæддæр цæуын... 
Дæ цæстæнгас мæ 
Æмæхсæвæджы рахуыдта... 
Ыскæс-ма, мæй, 
о мæй, ыскæс-ма! — 
Æви дæ куыйтæ бахордтой?! 

134 
ХОСТЫХЪОТЫ Зинæ 
СЫЛГОЙМАГ 
Женщина - зло, но она бывает 
прекрасна два раза в жизни, - на лоне 
любви и на смертном одре. 
Шиллер 
Зæххыл мæ масты, хины мал ысхонæнт, 
Цæвæд мæ, уадз, йæ уæззау къухæй цард, — 
Æз-иу цæхæртæ скалдзыиæн æхсонау, 
Æмæ-иу зæрдæ суадздзæнис цъæх арт. 
Æмæ-иу зæрдæ уарзты арт ысуадздзæн, 
Ды йæм æнусты тавдзынæ дæхи, 
Дæуæн мæ хъарм тын никæцы хур ратдзæн, 
Æмæ гъеуый у а зæххыл мæ хин. 

ТАБУЙАГ 
135 
оо ^о ^о 
Арв мæнау — йæ цъæх амондæй расыг, 
Худгæ ’рфынæй мигъзæлдагыл мæй, 
Ныр мæ ныхмæ дун-дуне куы растид, — 
Ничи байсид ацы ’хсæв мæнæй. 
Æз æнхъæлдтон: царды уалдзæг рафтыд, 
Дуне бандзыг, бакъуырма бынтон... 
Æрдз ныртæккæ афтæ сног ис, афтæ, — 
Ацу ’мæ та рухс уардитæ тон! 
Ацу ’мæ та ногæй худ кæл-кæлæй, 
Сай дæ кафтæй хъал усгурты, сай. 
Раджыйы ыссæдзаздзыд зæрдæйæ 
Тай дæ разы, 
сойдзырагъау, 
тай. 

136 
ХОСТЫХЪОТЫ Зинæ 
О рæудымгæ, хъусгæ бакæн, хъусгæ! — 
Демæ у мæ сусæг ныхас, демæ: 
Сис мæ зæрдæ дидинæджы къускæй, 
Ахæсс уал æй авд хохæн æддемæ. 
Авд дуары йыл сæхгæн арф лæгæты, 
Уадз, кæнæд уал иунæгæй æрхæндæг: 
Ирыл тынгдæр чи ныззара лæгтæй, 
Уымæн æй æрхæсдзынæн мæхæдæг. 

ТАБУЙАГ 
137 
во оо со 
Ныр дæр дæ цæстыл уайдзынæн æвзонгæй, 
Дæ хъустыл уайдзæн хъæлдзæг худт ныр дæр. 
Зæгъыс, æвæццæгæн, — тæхуды ногæй 
Дæуимæ абад уалдзыгон изæр. 
Æмæ та райдай рагбонтæ сæ сæрæй, 
Æмæ та райдай иухатты ныхас... 
Мыййаг, мæ цурæй ку’ алидзай æфсæрмæй, 
Уæд та дæ ног дæ дзыккутæй æрцахс. 
Ды мæ нырма дæр мысдзынæ æвзонгæй, — 
Куы сыгьд кæддæр мæ цæстыты цъæх арт. 
Нырма дæ расыг ме ссæдз азы ронгæй, 
Мæнæн та фæззæг ме ’нгасы æрцард. 

138. 
ХОСТЫХЪОТЫ Зинæ 
Арв бындзыггай йæ урс хилтæ тондзæн, 
Уад рæмудздзæни зæххы фæрстæ, 
Мæн цыдæр тых дæ къæсæрмæ ’рхондзæн 
Къорд фæндæгтæ *мæ азты фæстæ. 
Салд дуар бахойдзæн ризгæ къух хъавгæ, 
Уайтагъд фехъуысдзæн дæгъæлы хъæр. 
О, уæд базгъæлдзæн зæрдæйы, авгау, 
Ныр цы нæ хатын, ахæм цыдæр. 
Ды æмырæй лæудзынæ мæ разы: 
Цымæ чи у... 
куы мын æй зæгъид... 
Стæй мын сонтау: 
— О, мидæмæ, уазæг! — 
Æмæ ’рцæгъддзынæ ме уæнтæй мит... 
Уæд фыццаг хатт фæбаддзыстæм иумæ, 
Сабыр дзургæйæ, 
арты уæлхъус. 
Къул нæ аууæттæ ’лхъивдзæн йæ риумæ, 
Рудзынг бакæндзæн арвы цъæх рухс. 
Ныр цы монцæй æрвдалынгты лидзын, 
Ныр цы сафын кæл-кæл худт кæнгæ, 
Уый мæ зæрдæмæ арфдæр ныххиздзæн, 
Уый цæссыгтимæ здæхдзæн мæнмæ. 

ТАБУЙАГ 
139 
Æз нал дæн. Æз ныронг уыдтæн æмæ нал дæн. 
Æз амæй фæстæмæ бальзамгонд быдыргь дæн. 
Æз ницуал æмбарын мæ алыварс цардæн, 
Æрмæст ма дæ удыл Чырыстийау тыгьд дæн. 
Æз ницуал æмбарын, æрмæстдæр ма зонын, - 
Ис зæххыл æрвон цин - бальзамгонд дæн уымæй. 
Ис аргьуан - мæ быдыргь йæ цуры æрзоныг, 
Ис аргьуан - мæ аргьуан, уый иунæг дæ ном у. 

140 
ХОСТЫХЪОТЫ Зинæ 
УАЛДЗЫГОН СЫФТÆР 
Фæзындтæ та цъæх уалдзæгæн бындарæй, 
Фæлæ кæм уыдтæ, зымæджы кæм цардтæ? 
Æвæццæгæн, мæ сонт бонты быдыры 
Дæхи æхсыры урс фынк цады надтай. 
Уæдæ æндæр кæцæй хъуамæ æрцæуай 
Ды афтæ фæлмæн, хурдзыд æмæ рухсæй... 
Цæй, радзур-ма, мæ цъæх быдыр куыд цæры, 
Мæ фæстæ бандзыг кæд, нынкъард, ныхъхъус и?! 
Æви нырма дæр цинцæхæртæ калы, 
Æви нырма дæр дидинæгдон фесты, 
Æви... ныр дæр æм алы райсом, алы, 
Ныры чызджытæ рацæуынц мæ бæсты... 
Нæ сыхæгты къæбæда сау лæппутæн 
Ныр дæр фæхъуысы урс цадмæ сæ ныхас?.. 
Нæ бафиппайдтай уым мæ чызгон удыл 
Æнæном кæйдæр артуадзгæ цæстæнгас? 
Нæ бафиппайдтай, уым сæууон æртæхы 
Нырма дæр зилы амондгур мæ зæрдæ? 
Нæма фæзындис хуры фырт йæ бæхыл? 
Нæ фæхатыдтæ кæрдæгыл йæ фæдтæ? 

ТАБУЙАГ 
141 
О ногдзыд сыф, цьæх быдыры цьæх бæлццон, 
Ды мын æрхастай уыцы рох бæстæйæ 
Мæ бир-бирæ æрвхуыз сæнтты зæрдæхцон, 
Тæхуды, уырдæм аздæх ма фæстæмæ. 

142 
ХОСТЫХЪОТЫ Зинæ 
УАЗВÆНДАГ 
Кæй рæвдыдтон мæ мидбылты фæхудтæй, 
Æрвгъуыз дидин кæм ракалдта мæ зæрдæ, — 
Æз кувæндоны уазвæндаг кæй хуыдтон, 
Уый ныр ысуагъта уалдзыгон цъæх зæлдаг. 
Сæууон æртæх ыл йе ’нæнтау хъæзтытæ 
Зынг хуры тынты хъарм хъæбысæй ивы. 
Фæлæ та ног сæуæхсиды цæстыты 
Æрыхъал вæййы, мингъуызæй æрттивы. 
Æрттивынц уый мæ цæссыгтæ ныр дæр ма 
Цъæх кæрдæгыл, æнæрхуысгæ цырæгътæй — 
Мæ сонт удæй æрхаудысты... 
кæддæр мæ 
Дæ уазвæндагæн кувгæйæ куы уагътай. 

ТАБУЙАГ 
143 
ГАДЗРАХАТ 
Æз дысон уардитæн цы хъарм батæ фæкодтон! 
Сæ сыгьдæг зæрдæты сын бавæрдтон дæ ном. 
Цыма мæ хотæ сты, дæу буц кæнын сæ домдтон, 
Мæ цин, мæ сагьæстæ фæдзырдтон сын æргом... 
Фæлæ куы афардæг мæ сæнтты бардуаг - æхсæв, 
Куы ’руагьта уардитыл йæ рухс базыртæ бон, 
Ныххылд дæ гадзрахат уæд калмы хуызы се ’хсæн 
Æмæ сын рацъырдта сæ къусчытæй дæ ном. 

144 
ХОСТЫХЪОТЫ Зинæ 
КÆМ?.. 
О, цал азы нал уыд æрвгьуыз фæлыст бонтæ, 
Æрдхæрæны уалдзæг, æрдхæрæны сæнттæ... 
Уæд мыл ныр цы ’рцыди, дæу фенгæйæ, сонтæй, 
Æфсон ын цыма хъуыд, ысдидинæг зæрдæ. 
Цы ’мбисонд æрбамбæлд, цæмæ ныггуыпп ластой 
Мæ кæддæры арты мынæг цæхæр муртæ... 
Кæм хæтæнты хаттæ, кæм дæлдзæхы ’мбæхстæ, 
Кæй фæрныг лæппу дæ, кæй чызджы усгур дæ?! 

ТАБУЙАГ 
145 
ФЕМБÆЛД 
Нырма мæ сых сæ дзыкъына хуыдтой, 
Гæлæбуты фæдыл ма дугъы тахтæн, 
Æз дидинæгдзуан донбылты зылдтæн, 
Фæрсмæ-иу сæ хъуымбыл дзыккуты ’рсагътон. 
Фæлæ дын иу бон арвнæрдау цыдæр 
Гыбар-гыбурæй ку’ ацæуид мæ уæнгты, 
Фæцыд мæ уды ’нахуыр диссаг хъæр, 
Уый уыд бæллиц, куы ’рцæйцыдтæ нæ уынгты. 
Дæ цæстытæ куы ’рбакалдтой цæхæр 
Мæ уадултыл, мæ бæгъæмвад урс къæхтыл, 
Мæ хъустыл ауад рагуалдзæджы хъæр, 
Ысцырын зæрдæ, риувæйнæг рæмыгъта. 
Уæд амбæхстæн ма бæласы фæстæ... 
Тæлфыди м’ армы бурхъулон гæлæбу, 
Нæ уынг уæд фестад таурæгъты бæстæ, 
Ды та - Уырызмæджы æнæном лæппу. 
Æрбацыдтæ мæм мидбылхудгæ ’ввахс, 
«Кæй рæсугъд чызг дæ?» - айхъуыстон дæ дзурын. 
«Гæлæбу дæн, уæдæ-ма мæ æрцахс!» - 
Ныккæл-кæл ластон, алыгътæн дæ цурæй. 

146 
ХОСТЫХЪОТЫ Зинæ 
Нæхимæ кæрты смидæг дæн æваст 
Æмæ дæм кастæн кулдуары зыхъхъырæй. 
Ды дуармæ скодтай иудзæвгар дæ каст, 
Стæй ацыдтæ фыны сихау æмырæй... 

ТАБУЙАГ 
147 
св Еэ е» 
Ысхызт та зæрдæ зымæджы ныггæндæй, 
Цъæх уалдзæг та мын райдыдта кæлæн, 
Иæ сираг бæх цъæхснаг мыр-мыр ныккодта 
Мæ рудзгуыты бын, къаххойæн кæны. 
Сæхи та ’ппарынц йе рагъмæ мæ сæнттæ, 
Ехх, уалдзæг уды бирæтæ фæнды... 
Æвæццæгæн мæм рагуалдзæджы фæдтыл 
Æрцæуыс уымæн алыхатт дæр ды. 

148 
ХОСТЫХЪОТЫ Зинæ 
ДУР 
Дойнаг дур систон мæ къухы. Ысхъарм и, 
Цыма йæ батавта хур... 
Чи зоны, уый дæр йæ тæригъæд хъары 
Ууыл, кæй мæстæй ныддур... 
Чи зоны, махау зæрдæджын у дур дæр, 
Уымæ дæр бахъары хур. 
Чи зоны, баззад йæ бæллицтæй дудгæ 
Æмæ мыггагмæ ныддур... 
Иунæг куы нæ дæ, цы ныддур дæ, о дур! 
Цом æмæ иумæ цæрæм! — 
Ацы зæххыл дæ куы батава иу дæр, 
Гъеуæд æнцон у цæрын. 

ТАБУЙАГ 
УÆД БАМБАРДЗЫНÆН 
Иæ тæлтæг митæй цал хатты фæрыстæн 
Мæ зæрдæйæн, о, цал хатты куыдтон. 
Ныббастон æй æз дæр куыдзау рæхыстæй, 
Ыскодтон ын мæ талынг риу куыдздон. 
Р^æхысбастæй ныззæронд уым, ныдздзæм и, 
Иæ дуг æрвиты къухылтыхт куыдзæй... 
Фæлæ мыл сом фæсмоны бон кæндзæни, — 
О, уыцы бон мæ мæлæн бон уыдзæн. 
Мæ мæлæн бон мæм бахъардзæн æрмæстдæр, — 
Зæххыл мæ сомбон нал уыдзæн фæд дæр. 
Мæ рæхысбаст тæлтæг цинтæ, мæ маст дæр 
Мæ зæрдæимæ тайдзысты кæмдæр. 

150 
ХОСТЫХЪОТЫ Зинæ 
ЗÆГЪ-МАМЫНИСКУЫ 
Зæгь-ма мын искуы уарзты иунæг иу дзырд, 
Æз уыцы дзырдæй саразин зæрин хур, 
Æз дзы ыскæнин арвы тыгьдад рухсдзыд, 
Ыстайын дзы кæнин мæ къухы хохдур. 
Æз дзы ыскæнин дидинфæлыст уалдзæг, 
Æз дзы ыскæнин цъиуты базар цары, 
Æз дзы ыскæнин хоры хуымтæ хъалзæнг, 
Ыскæнин хуымтæн уыцы дзырдæй уарын. 
Нæ иумæйаг хъæбулау æй æдзухдæр 
Мæ дæллагхъуыр æхсæвæй-бонæй дарин, 
Æхсæвæй-бонæй йæ хæссин мæ къухтыл, 
Зæххон дунейы буц зарæг ын зарин. 
Зæгъ-ма мын искуы уарзты иунæг иу дзырд, 
Дæхицæн дын дзы цардамонд ыскæнон, 
Зæгъ-ма мын искуы уыцы иунæг иу дзырд, 
Гæр-гæр цæссыгæй фырцинæй ыскæуон. 

ТАБУЙАГ 
151 
св оо оо 
Мæнг хур, мæнг худт лæмарын æз мæ удæй, 
Мæ цин - мæнг цин, ныкъкъобола мæ маст. 
Ныддур мæ уд, уый дуды æмæ дуды, 
Цы ’рцыд? Цы уа? Цы мыл сагъуыд æваст? 
Уый цард - мæ цард - сæдæ кæркæ-мæркæйы, 
Уый - арт, уый - кард, фыдтымыгъ æмæ хур. 
Мæ худт - мæнг худт, мæ хъуырмæ схæццæ кæуын, 
Мæ цин - мæнг цин, мæ зæрдæ фестад дур. 

152 
ХОСТЫХЪОТЫ Зинæ 
ФЫНГЫЛ 
Ахсæв, æвæццæгæн, кувæн æхсæв у, 
Хъæлдзæг у, амондджын ахсæв уæ фынг. 
Ма ’нхъæлут, цинæн йæ аххосаг сæн у, 
Бафтыдта чидæр мæ зæрдæйыл зынг. 
Чидæр йæ цæстыты ’рбахаста хуртæ, 
Уыдон мæ уды ыскастысты ’васт. 
Нал баззад æхсæвы талынгæй мур дæр, 
Рудзгуытыл зæлы сæуæхсиды хъазт... 
Курын уæ, фысымтæ, иу хорзæх царды, — 
Иумæ-иу афтæ куы ’рбамбырд уат, уæд 
Ма ’руадзут макæй мæ бандоныл бадын, 
Уыйфæлтау афтидæй джиуæд, лæууæд. 
Уыцы цæстæнгас æндæр чызджы тава! 
Хохбæсты уадындз нындзыг уыдзæн уæд. 
Исчи мæ амонд уæ фынджы цур дава, 
Уыйфæлтау бандон æдзæмæй лæууæд. 

МАСТЫ УЫСМЫ 
Нæ комы ивгьуыд рох, нæ кæны уисæн, 
Нæй, азты дæр, æвæццæгæн, тых нал и, 
Æндæр мæ маст йæ уæлныхты цы сисы, 
Мæ удмæ мын йæ сындз ныхтæй цы ’вналы? 
Нæ комы ивгьуыд рох кæнын, æмбийын, 
Мæ риуы скодта калмы цармæй цатыр. 
Мæ зæрдæ бахауд йе ’нæхсæст дзæмбыйы 
Æмæ йæ ’лхъивы уыцы дзæмбы ’гъатыр. 
Куы йæ цæссыгтæ фестын кæны уайтагьд, 
Куы й’ алывæрстæм цъиусурау лæбуры, 
Уæд феуæгъд и мæ риуæй æмæ атахт — 
Нæ баззаид, æвæццæгæн, дур дурыл. 
Нæ комы ивгъуыд рох кæнын, æмбийын, 
Нæ комы уæнггай, къабазгай нызгъæлын, 
Нæ комы æмæ цас фæндтæ фæбийын! — 
Мæ хъизæмар хъуырдухæнты фæзæгъын: 
Мæ хъæбулæнгæс буц уарзтыл фæкæуон, 
Ныххурх æй кæнон сау масты фæндиаг... 
Фæлæ мæхиуыл бахудын, цы кæнон, 
Мæ боныл, зæгъын, мæлæты Медея... 

154 
ХОСТЫХЪОТЫ Зинæ 
КУЫДÆРÆГМÆ?.. 
Куыд даргь уыд хурвæндаг, куыд æрæгмæ æрцыдтæ?! 
Кæм дæ нæ фæцагуырдтон, м’ аргьауы лæппу. 
Æз райстон арвайдæн, зæххы къуымты дзы ’рзылдтæн, 
Дæлдзæхæй, рухс арвæй - нæ уыдтæ никуы ’ппын. 
Хуызыдзог дæлимонтæ систой мыл æмбырдтæ, 
Куыд тынг-иу равдыстой, куы, де ’нгæсæй сæхи. 
Æвгъау-иу нал кодтон сæ цæрайæн мæ уд дæр, 
Цы ’мбæрста ’дылы чызг, хъысмæт мæнгард у, хин. 
Æмæ хъæмпын артмæ мæ рæсугъд бæллиц тавтон, 
Гæххæттын уардитæ - мæ рагуалдзæджы цин. 
Кæмæн куыд йæ бон уыд, мæ уды хъарм мын давтой, 
Уæууæй, мæ сонт зæрдæ цы сырдтыты фæци!.. 
Гъеуæддæр фестадтæн æз сагтæм сидæн уадындз, 
Нæ хæхты, быдырты ныццарыдтон æваст, 
Æрцыдтæ, ’вæццæгæн, сыгъдæг зæдтæ кæм бадынц, 
Мæ зардмæ уырдыгæй, мæ рагон цин, мæ маст. 
Мæ зæххон Чырысти, ныррухс кодтай мæ куывддон, 
Фыццаг куы ауыдтон дæ цардæгас ныв, уæд 
Мæ сæрмæ ссыгъд цыма сæдæ хуры, ’мæ скуывтон: 
«Мæ табу-зарæг дын мыггагмæ уæд нывонд». 

ТАБУЙАГ 
155 
ЦÆМÆН МА?.. 
Цæмæн ма кодтон, цæ, æз уарзтимæ æмдзæхдон? - 
1^1æ цардæй ку’ афардæг æвзонгдзинад бынтон. 
Иæ фæдыл ку’ азгьорон, мæ удæй арт куы цæгьдон, 
Уæддæр куы нал бауыдзæн й’ аййафын мæ бон. 
Куыд тынг ныффæлладтæн! Цыма мæ ’ууилынц зинтæ... 
Фыдбоны ’взонг чызгай, мæ тæригьæд æй уæд! - 
Мæнæй дæ асайдта йæ кæлкæлаг рæуцинтæй, 
Мæнæй дæ асайдта йæ тæлтæг буары тæвд. 
Мæнæн уый аскъæфта мæ фæстаг хуры тынтæ, 
Мæ фæззæг уый азарæй фестади зындон, 
Уæддæр æй не ’лгъитын, нæ йын бæллын фыд-зынтæм, 
Уæддæр ыл бакæндзæн кæддæр-кæддæр мæ бон. 
Дыккаг æвзонгад æм æнæнхъæлæджы ’рцæудзæн, 
Æмæ йын чидæр лæппу ’рхæсдзæн амонд, цард. 
Мæнау дзы хьал уыдзæн, уырнгæ дæр æй нæ кæндзæн, 
Кæй йын у уыцы амонд доны хъазы зард. 
фæлæ æрæджиау уалдзæг тремоло куы цæгьда 
Иæ зæйуат зæрдæйы æрæгвæззæг мæнау... 
Зындзæн æндæр цьæх чызг (нæй æрдзæн ивæн йе ’гьдау), 
Зæгьдзæн: «Нæ буц мады хай, сау лæппу мæн у...» 

156 
ХОСТЫХЪОТЫ Зинæ 
НЫФС 
Нырма фыцы мæ тугдадзинты цард, 
, Æвзонджы бæх йæ бæттæнтæ рæмудзы, 
Æндон цæфхæдтæй арвмæ схъиуы арт, 
Сæуæхсид цыма уый тьыфылтæй судзы... 
Фæлæ кæндзæнис ахæм бон кæддæр, 
Мæ тæхгæ сæнттæй баззайдзынæн ниугæ. 
Кæмæн уæрстон мæ зæрдæйы тæгтæ, 
Ехх, зонгæ дæр мæ нал кæндзæн сæ иу дæр. 
Уæд бамбардзынæн, хурныгуылд у ныр, 
Уæд уалдзæджы цин нал цæудзæн æмгæрон, 
Æрмæст ма мын кæддæры къахуынæр 
Цæгъддзæн мæ удыл хъиамæты дзæнгæрæг. 
...Фæстаг нæлгоймаг гъеуæд, гъе, зындзæн, 
Мæн сабийау йæ тыхджын цæнгтыл сисдзæн, 
Мæ цæссыгтæ мын асæрфдзæн, зæгъдзæн, — 
Мæ Гыцци, ма ку, ма, дæ зæрдæ рисдзæн. 
Ыссудздзысты йæ цæстытæ æваст 
Мæ цæстыты раз кувыны цырæгътау. — 
Хъæбулы хурæй тайдзæни мæ маст, 
Æрцахсдзынæн та ме ’взонгады рохтæ. 

ТАБУЙАГ 
МÆ БЫДЫР 
Нырхæндæг дæ, ныггомыг дæ, ныттар дæ, 
Уыдтæ кæддæр та минмырон, æрвхуыз, 
Цыма дæ исчи дымгæмæ ныддардта, 
Цы дыл æрцыд, куыд аивтай дæ хуыз?! 
Дæ урс æхсыр нартхоры хуымæн дарыс, 
Кæддæры цардæй ницуал дæм и ’нгæс, 
Цæй сæныкк ма, цæй родхизæн, цæй далыс, 
Дæ алыварс ысиллæг вæййы гæс. 
Хæрзаг куы ’ркæсынц хъæугæронæй хъазтæ, 
Æрцæуы лæдзæг се рапэыл æваст, 
Æмæ та уæд сæ даргъ къубæлттæ ’вазгæ 
Хъæргæнгæ хъæумæ ахæссынц сæ хъаст. 
Уæд чызджытæ та, чызджытæ куыд зонынц 
Сæ уалдзæджы æнæ мæйрухс быдыр? 
Сæууон æртæхы дидинæг кæм тонынц, 
Сæ симæн фæз кæдæм фæхастой ныр?.. 
Зæгъынц, цыма дыл рахатти нæ сæрдар, 
Зæрæстонæн, дам, нал æнтысы зæхх... 
Ныххуым кодтой дæ дидинæгджын зæрдæ... 
Цы ныхъхъус дæ? Дæ сусæг маст мын зæгъ. 

158 
ХОСТЫХЪОТЫ Зинæ 
Цæй, уд-æмуд нæ ныхæстæ фæкæнæм, 
Дæ уазал русыл авæрон мæ рус. 
Нæ мæстытыл дыууæ хойау фæкæуæм, — 
Æрбакæс-ма, мæ сау дзыкку ысурс... 
Фæлæ уæддæр, мæ кæнгæ хо, мæ быдыр, 
Нæрдзыстæм æмæ уадздзыстæм цъæх тау. 
ыр та уал мын мæ сонт азты ронг бадар, 
Æмæ мын азар, азар мын уæдау. 

ТАБУЙАГ 
159 
ÆГЬУЫССÆГÆХСÆВ 
Ахæм æгъуыссæг æхсæв мыл ыскодта! 
Сау æндæрг зилы мæ уды, тæлфы. 
Цæстытæ ’рæвæр кæрæдзиуыл, ног та 
Уыцы æнæрайы тасуадзæг фын: 
Усы йæ уд цыма уарзонад ахсæв, 
Ие ’нусон буарæй йæ рухс туг кæлгæ, 
Уарзты фыдыус йæ къухтыл фæхæссы 
Уæлмæрдмæ уый æмæ систа кæл-кæл... 
Райхъал ут тарф фынæй, зæрдæтæ, иууыл! 
Райхъал у, дуне, дзæнгæрæг ныццæгъд! — 
Уыцы хур аныгуылд а зæххы риуы, 
Цардæн йæ кæрон æрхæццæ и уæд! 

160 
ХОСТЫХЪОТЫ Зинæ 
ИДЕАЛ 
Нырма мæн усгуртæ нæма фиппайдтой хъазты, 
Нырма чындздзон чызгæн йæ дымгæ дæр нæ уыд. 
Нырма бæгьæмвадæй цæуын мæ сæрмæ хастон... 
Фæлæ мæ зæрдæйы æнахуыр бæллиц гуырд. 
Мæ удæй нал куымдта æнахуыр бæллиц хицæн, 
Æхсæрдзæн фестади, æрфæллад ын нæ уыд... 
Цыдæр ысгæллады гæбæзтæй æз мæхицæн 
Фыццаг хатт бахуыдтон хæцъил дзабыртæ уæд. 
Мæ уыцы «басмахъыты» дидинджытæ тонгæ 
Фæцæуын... Дидинæгæй сыстади æваст 
Дæ хуыз. Æрлæууыдтæн. Лæууыс ды-ме ’нæзонгæ, 
Дадайы аргьæутты лæппуйау уыд дæ дзаст. 
Дæ худгæ цæстыты сæууон хуртæ цыма ссыгьд, 
Æмæ дзы хуртæ та куы ссудзид, куы, мæ уынд! 
Фæткуылтæ нал уыдтæн! Дзерассæ *мæ Дзерассæ! 
Цыма мæ разы та нæртон лæппу лæууыд. 
Уæларв цъæх бæстæйæ æгæрон даргъ бæндæныл 
Цыма æрбырыдтæ нæ цъæх быдырмæ уæд... 
Цыма фæзынд, зæгьгæ, тæссагдæр сырд, уæддæр ын 
Ды ам - мæ къæхты раз æрæвæрис йæ мард. 

ТАБУЙАГ 
161 
Цыма куы ’рбазыниккой гуннты ’фсæдтæ дардæй, 
Дæ цирыхъ фелвасис, цæхæрцæст гуырд, æвзыгьд, 
Дæ цæфтæй быдырты лæууиккой сухты цагьдæй, 
Уæгъдидон тарст бæхтæ та самаиккой лыгъд... 
Цыма дæ къабæзтæ хъаруйы ’хсон арт уагътой, 
Уыдис хуыцæутты тых дæ тыхы раз дзылы, 
Цыма мын исчи-къуыдипп мур æфхæрæн загъта, 
Гъеуæд ды нал равзарис раст æмæ зылын. 
Цыма зæххон чызджыты рæсугъдты рæсугъдтæ 
Ныртæккæ д’ алыварс куы ’рзилæнтæ кæной, 
Куы дын æрхæссиккой сæ урс къухты сæ удтæ, 
Уæддæр нæ фæфæливис де ’нгас ды мæнæй. 
Цыма мыл бакодтай налхъуыт-налмас фæрдгуытæ, 
Æнусмæ иузæрдион, фидыды нысан. 
Цыма цъæхбарц денджызы ауагътай æнгуыртæ, 
Мæнæн дзы раластай сыгъдæг зæрин кæсаг. 
Дадайы аргъæуттæй уыдыстæм рагæй зонгæ, 
Мæ къухыл ахæцыдтæ ныр цыма фæрнæй. 
Мах иумæ ацыдыстæм дидинджытæ тонгæ, 
Æмæ нæ бамбæрстам, куыд ныл ыскасти мæй. 

162 
ХОСТЫХЪОТЫ Зинæ 
Нæ сæрмæ фестади фæдис-дзæнгæрæг иууыл, 
Нæ цурмæ уарзты зæд пæрпæргæнгæ æртахт, 
Æмæ ныггуыпп ласта чызджы зæрдæ мæ риуы, 
Дæ хуыз мæ чызгон уды ’нæнхъæлæджы рцард. 
Гъе уæдæй абонмæ дæ ме ’нæрафтгæ сæнтты, 
Гъе уæдæй абонмæ дæр баззадтæ сæнттæй, 
Фæлæ мын царды хъылма ме уæнгтæ куы ’рсæтты, 
Мæ разы февзæрыс, мæ ныфсы рухс зæд, ды. 
Мæ ныфсы февзæрыс, фæлæ кæцон дæ, чи дæ? 
Куыннæ дыл фембæлдтæн мæ цардвæндагыл æз?! 
Нæ уыдтæ, ’вæццæгæн, зæххон лæппутæй иу дæр, 
Нæ дын уыд аргъæуттæй æрцæуыны фæрæз. 

ТАБУЙАГ 
УАЛДЗЫГОН ИВÆНТÆ ЗÆРДÆЙЫ 
I 
Уалдзæг, фаг дын у фынæйæн, 
Ма нын адаргъ кæ дæ фын, 
Ацы саузæрдæ дунейы 
Цъæх вæййы æрмæст дæ тын. 
’Рмæст ды баззадтæ æвзонгæй 
Ацы урсдзыкку зæххыл... 
’Рмæст дæ Сатанайы ронгæй 
Уд ысфæлгъауы тæхын! 
Уалдзæг, райдай та ма сирын, 
Нал æмбарыс, цы, ныхас? 
Æви зымæджы къæдзилыл 
Бурæмæдзæй дæ ныхæст? 
Уалдзæг, удыхос дæумæ и, 
Ауадз къуылдымты дæ бæх! 
Ацы саузæрдæ дунейы 
Иу дæ цæстытæ сты цъæх. 
II 
Байтыгътай та авд дуары мæ риуы, 
Гъæйтт-мардзæ, дæ сæрыл систай бæстæ, 
Афтæ дæ фæнды, цæмæй та иумæ 
Раздæрау дзыкъы-мыкъытæ фестæм. 

164 
ХОСТЫХЪОТЫ Зинæ 
Де ’ртахтмæ-иу, зоныс æй, æнхъæлмæ 
Зæрватыччы даргъ базыртыл кастæн. 
Уымæн та мæ фæрсаджы хæд сæрмæ 
Ацарæзтай талф-тулфы ды ахстон. 
Нал мæ уадзыс иунæг уысм цæлæнцой, 
Рудзынгыл сæуæхсиды тын фестыс. 
Хорз зоныс, сæуæхсиды-иу ме ’нцой 
Асырдта нæ сыхæгты æнæнтыст. 
Уый-иу, уый куы стынг кодта сæ кæрты 
Райсомраджы фатхъæд суг сæттынтæ, 
Акæсон æм æз нæ кауы сæрты, 
Уый тыххæй-иу асырдта мæ фынтæ... 
Фестыс мигъы сау къуымбилтæ арвыл, 
Рауадзыс сыг къæвдатæ мæ сæрыл, 
Хорз зоныс, цы къæвдатæ мыл уарыд, 
Фенынмæ куы уадтæн уыцы ’взæры... 
Нæй та фын. О, мацы дæ уа, мацы! 
Раст цыма ныббырыдтæ мæ базы, 
Хорз зоныс, цы ’хсæвтæ мыл-иу ацыд, 
Зулцæст мæм куы уыдис-иу мæ уарзон. 
Цал хатты дыууæ бæласæн се ’хсæн 
Бандоныл нæ Милаимæ бадтæн, 
Цыма-иу уæлæуыл баззад æхсæв, — 
Бон дæр ын йæ цæрæнбонтæ радта... 

ТАБУЙАГ 
165 
Бастъæлай, цы мæ андæгьтай хурыл! — 
Скодтай мæ кæддæры бонты койтыл, 
Раздæхæн цæмæн нæй, ууыл дзурын, 
Афтæ ма фæрæйынц мигьмæ куыйтæ. 
Уалдзæг, мах æрзæронд ыстæм иумæ, 
Ныр ды дæр уæды уалдзæджы сих дæ, 
Æмæ ма цы ’рбацъил дæ мæ риумæ? — 
Нæй æндидзæн зæрдæйы кæрдихтæн. 
Мауал мæ сай, ма, нæ сонты бæстæм, 
Иухатты дзыкъы-мыкъытæ фесты. 
Нал дын ис мæнæй æмцег, æрмæст ма 
Ратт мæ удæн исты æнцой, исты. 

166 
ХОСТЫХЪОТЫ Зинæ 
*&& оо со 
Цы мæм æрбахур дæ мæрдты хурау æрæджиау, 
Æрфæны даргь фæдыл уыди цыма дæ фæндаг, 
Дæуæн мæ не Сфæлдисæг бакодта нæфæтчиаг, 
Иæхæдæг рафтыдта мæ удхæрдæй йæ дæндаг. 
Уæддæр æууæндыди дæ фæзындыл мæ зæрдæ 
Æмæ зæххон цардæн цы хъалонтæ фæфыста!.. 
Æниу, цæуыл дзурын, дæхæдæг дæр æвзæр дæ, 
Æндæра арæмудз уæларвы конд рæхыстæ. 

ТАБУЙАГ 
167 
АРВЫ ДУАР 
Цы хъалæй бахызтæн дæ къæсæрыл фыццаг хатт, 
Фæлæ æвиппайды мæ хъалы бон ныссывтон, 
Дæ бахудт - хурты хур мыл уарзты дуагау рахатт, 
Æмæ мын аргъуаны буд уый мæ уды ссыгъта. 
Цыма уæд арвы дуар мæ разы ’нæнхъæл байгом. 
Ды та - бæрзонд Чырысти - рухс бадæны бадтæ, 
Лæууын фырадæргæй, мæ уæраг цыма бадон, 
Ыскуывтон хинымæр, табу, зæгъын, цы зæд дæ. 
Æнахуыр диссаг тых - дæ ныхас мын мæ зæрдæ 
Сыгъзæрин фатдзæфау дæ къæхты цурмæ ’ппæрста, 
Кæй фæдыл рафтыдысты цардбонты мæ сæнттæ, 
Ды дæ, æвæццæгæн, æндæр цы ныррухс бæстæ? 
Ныррухс, ныццæхæр калдта, дуне сси æрвнæрын, 
Æрвæрдын фестади мæ Чырыстимæ фæндаг, 
Æз къахдзæф къахдзæфыл тæрсгæ-ризгæ æвæрын, - 
Фæцæуын - иухатты æвддæсаздзыд нæуæндаг. 

168 
ХОСТЫХЪОТЫ Зинæ 
ДОНЫ КЪАБАЗ 
Æрцыд нæ уынгмæ хæхтæй доны къабаз, 
Хæдзары цур хæрисы бынты тахт. 
Æрвылизæр-иу ам гуыпхъазт æрцараз, 
Æмбисæхсæвтæм ацайдагь-иу кафт. 
Нæ уынджы рыг-иу ахъазыд нæ сæрты, 
Æхсæвон æрдз нын дардта цыма ронг, 
О, ахæм диссаг, ахæм хъарм изæрты 
Уыд дун-дуне дæр махимæ æвзонг. 
Хæрис-иу немæ не ’мчызгау ыслæууыд, 
Цыма-иу раст йæ бæллицты нындзыг, 
Цыма йæ ’ртæккæ хорз курæг куы фæуид, 
Уæд азгъорид нæ разæй дæр чындзы. 
Уæздан мæй дæр-иу афтæ сцæрдæг, афтæ! 
Уæлæрвтæй нæм-иу райдыдта тæхын, 
Æмæ-иу доны хæфсытимæ кафты 
Биттыры хъазау аскъæрдта йæхи. 
Нæ уыцы донæн ныр йæ кой дæр нал ис, 
Æфхæрд монцау кæдæм фæлыгъд тæргай? 
Кæнæ цы фæци пæлæхсар цъæх хæрис, 
Кæй цыргъ фæрæт æй бакодта фæркгай?! 

ТАБУЙАГ 
169 
Уыдис æвдисæн а хæрис мæ удæн, 
Куы мыл бафтыдтой сау цæстытæ зынг, 
Фæсхъазт дæр ма-иу цал хатты æз уымæн 
Фæхъарм кодтон мæ уадулæй йæ зæнг. 

170 
ХОСТЫХЪОТЫ Зинæ 
ХЪАЗГÆМХАСÆН 
Бæстæ сси сусу-бусу, кæстытæ, 
Арт-фæнык та сылгоймæгтæн нал ис, 
Фестадысты хъустæ *мæ цæстытæ, 
Бафтыд та сыл дзæгьæлдзыхы ’рра низ. 
«Диссæгтæ, æмбисæндтæ!» — ныккæнынц, 
Радзурынц, цы нæ уыди, цы уыди... 
О мæ бон, хæлæг, мыййаг, кæд кæнынц, 
Гъе, æндæра, не ’мбарын, цы ’рцыди. 
Уый мæ уындæй Хуры фырт кæй фестад, 
Уым бæллæхæй, диссагæй цы федтой?! 
Сылгоймæгтæ, фехъусут мæ лæгьстæ, — 
Мауал калут дам-думы кæфæйттæ. 
Ма сцæгъдут уæ фæндыртæ йæ хъусты, 
Аргъуаны сыгъдæг ныв уый мæн хоны. 
Ме сныхас ын рухс уардитæ ’рхаста... 
(Тайтма иу лæг табу кæнын зоны.) 
Тайтма иу лæг базырджын у зæххыл, 
Тайтма иу лæг расыг кæны ронгæй... 
Тайтма ’рцыди Уастырджи йæ бæхыл 
Афтæ сыгъдæг, афтæ удæвзонгæй. 

ТАБУЙАГ 
КÆЛÆНГÆНÆГ 
Бæгуыдæр дæм кæлæнгæнæг цæудзынæн, 
Æрхæсдзынæн дæ сæры хилтыл м’ арм, 
Цыдæртæ дын сусу-бусу кæндзынæн, 
Ды банкъардзынæ де ’ппæт буары хъарм. 
Кæлæнгæнæг тых ахъардзæн мæ уарзтæй 
Дæ дадзинты, дæ туг æвзонг кæндзæн, 
Æнахуыр гæр-гæр ауайдзæн дæ хъустыл, 
Уый де рагъæй дæ азты уæз кæлдзæн. 
Æрвон тыхæй дын æз кæлæн кæндзынæн 
Цæргæсбазыр уæд фестдзынæ æваст. 
Хуыцауæй дын хуыцауарфæ хæсдзынæн, 
Уыдзæни уый нæ зæххон табу — уарзт. 

172 
ХОСТЫХЪОТЫ Зинæ 
РАЙСТАЙ ЙÆ? 
Г-мæ 
Посты дын æз арвыстон мæ зæрдæ, — 
Райстай йæ? 
Уый хуылфы ирон фæндыры зæлтæ, — 
Хъуыстай сæм? 
Уый хуылфы — сæуæхсиды фыццаг тын, 
Хъал суадон, нæ Терчы ирд цæссыг, 
А фæззæг нæ фембæлды фыццаг фын, 
Сонт сагъæс, мæ цардвæндаджы рыг, 
Зæрдæйы цъæх арвыл ауыгъд хæхтæ, 
Дæлвæзтæ, мæ Ирыстоны хур. 
Уый хуылфы ~ рæсугъд фидæны сæнттæ, 
О, æмæ дзы макуы нывæр дур. 

ТАБУЙАГ 
УЫЦЫ ДЫУУÆ ЦОНДЖЫ 
Г-мæ 
О, кæм ыстут, уыцы дыууæ цонджы, 
У* агурæг кæдæм цæуон, цы бæстæм? 
Ехх æмæ уæ хъарм хъæбысы ронджы 
Чи бахауы иунæг хатт æрмæстдæр. 
Кæд, мыййаг, ызгъæр къахут нæ хæхты, 
Уæд мæн дæр дæлдзæх фенын куы фæнды. 
Кæд ыскъæрут хæдтæхæг уæлæрвты, — 
Ахæссут мæ урс мигъты æрфæнты. 
Цæй, фæхæсс мæ уыцы дыууæ цонгыл, 
Ды фæхæсс, кæдæм не ’ххæссы цæст дæр. 
Æз бæллын, дæ хъарм хъæбысы ронгæй 
Бануазон, ысрасыг урн æрмæстдæр. 

174 
ХОСТЫХЪОТЫ Зинæ 
ЧЫЗГОНЗÆРДÆ 
Уыцы рæстæг цинцæхæр уыд, рухс уыди, 
Зæрдæйы цы ’рра ’хсæрдзæнтæ зарыди! 
Уыцы фæдис, уыцы диссаг уарзт хуынди, 
Цард æнæ дæу цæстытыл дæр нал уади. 
Заргæ маргъ куыд фестадтæн, мæ бонæй уон! 
Арвы цъæхмæ скъæфтой мæн мæ базыртæ, 
Табу кодтон, ронгæй уа, гъе донæй уа, 
Æз дæ удæн, ехх, уæд мын цы уаз уыдтæ! 
Ме ’хсæвы хай бакодтон дыууæ дихы, 
Демæ уыд дыууæ дихы мæ боны хай, 
Зæрдæ сыгъд сæуæхсиды сырх кæрдихау, 
Ныр æваст дæуæй мæ цардыл арв æрхауд. 
Абон дын мæм хъарæгау куы ’рбайхъуысид: 
«Сау лæппу дæ нымд уарзтыл нæ барвæссыд...» 
Æмæ ’васт нызгъæлæнтæ сырх сæуæхсид. 
Хуры тыныл ауындзæг мæ хъарм цæссыг. 
Сау лæппу æндæрæн амонд ахаста, 
Сау лæппу æндæр цæстыты срухс калдта... 
Ныр куыд уон, кæдæм фæлидзон а мастæй?! 
Бандзыг дæ, мæ тæригъæд, цæй хъус ныддæ?! 

ТАБУЙАГ 
175 
^о оэ оэ 
Æрбацу ’мæ мын ме ’взонг бонтæ ’рбахæсс, 
Кæд ма сын искуы ссарæн дæр ис, уæд, 
Нæ сæ бакодта кæд быныскъуыд сагъæс, 
Бынтон бынысыгъд не ’рцыдысты кæд. 
Æрбацу ’мæ мын демæ амонд рахæсс, 
Æрбахæсс мын чызгон бонтæй мæ уынд, 
Цымыдистæ куы кæной рафæрс-бафæрс, 
Уæд сын зæгъдзынæн: рагуалдзæг æрцыд... 
Æмæ ныккалдта саудиссаджы уарын, 
Æз æм æдæрсгæ бадардтон мæ уд. 
Æмæ, зæгъын, цъæх арвы æргъæу дуарæй 
Æрвон дидинæг мидбылты фæхудт. 

176 
ХОСТЫХЪОТЫ Зинæ 
Мæй ацауындзæг бур гæдыйау бæрзыл, 
Цыдæр мæ зæрдæ ’нахуыр æхцон дуды, 
Цыма зæххыл цы уарзты муртæ баззад, 
Æрбамбырд ысты ацы ’хсæв мæ уды. 
Ехх, ахæм æхсæв чи ’рфынæй уа хъуамæ! 
Гъæй, рацæут-ма — хъустыл уайы зарын! 
Кæцæй æрхауди урс æхсæв нæ хъæумæ? — 
О, уый уæлæрвтæй рухс мæ удыл уары! 
О, уый мæ удыл сау цæстыты урс рухс 
Æрвгæлæн систа, уары æмæ уары. 
Цъæх дидинджытæ, ма ут, ма, æмыр хъус, 
Сымахау мемæ чи базондзæн зарын! 
Æрбаиу кæнæм, цæй, нæ урс зæрдæтæ, 
Цъæх быдыры цъæх дидинджытæ, зарæм! 
Кæй уд нæ зоны уарзын, уыцы ’взæрты 
Æрыхъал кæнæм, урс диссаг сыл уара. 

ТАБУЙАГ 
МÆ ЦЫРАГЬДАР 
Уæдæ цы ’взонг, цы ирд уыдыстæм, 
О Мæй, ды дæр æмæ æз дæр! 
Зæххон цин иу нуазæнæй нуæзтам, 
Мæ хо — мæ цырагьдар, кæддæр. 
Дыууæ рæсугьд чызджы уыдыстæм, 
Нæ рухсæй-иу куы ныррухс рагь, 
Уæд-иу цъыллинджытæй цы ’фсæста 
Гамболы донуылæнты мах!.. 
Фæлæ цы загьдæуа хъысмæтæн, — 
Хæйрæг! Къæдзилджын у бынтон, 
Зæххыл дæр, арвыл дæр — фæлитой, 
Зæххыл дæр, арвыл дæр — зындон. 
Иæ цæфтæй иухатты цин нал ис, 
Æрзæронд кодта мæн йæ хин, 
Быценон — хæфсытимæ найыс 
Ды дæр æнцад малы дæхи. 

178 
ХОСТЫХЪОТЫ Зинæ 
МÆЙРУХСЫСÆНТТÆ 
Сау дзыккутыл абастон 
Ирд мæйы гæбаз, 
Ирд æртæхы араст дæн 
Сау лæппумæ æз. 
А ирд æхсæв сау лæппу 
’Нхъæлмæ мæм кæсдзæн... 
Сайыс, зæрдæ, атьæпп уай, 
Кæд æрра дæ ’рдзæй! 

ТАБУЙАГ 
179 
Гъай цы диссаг у, цы сæрд у! 
Уый цы хурын арт у риуы?! 
Уадындз фестын кодтой зæрдæ 
Авд-авд булæмæргьы иумæ. 
Уый цы бацамидин кодта 
Ахæм рухс зарæг мæ удыл?! 
Се ’ргом раздæхтой мæм зæдтæ 
Æви сæрра дæн дæ уындæй?! 

180 
ХОСТЫХЪОТЫ Зинæ 
ÆЗ ЦЫМА УЫЙ НÆ УЫДТÆН 
Æз цыма раздæр æз нæ уыдтæн, 
Нæ федта сагьæстæ мæ уд дæр... 
Цы чызг-иу гудзитыл ысхæцыд, 
Нæ уынгты усгур-иу куы ’рцæйцыд, 
Æз цыма уый нæ уыдтæн... 
Цы чызг уыд амондагур хъазты, 
Цы чызг-иу сусæгæй ныууарзта, 
Æз цыма уый нæ уыдтæн... 
Цы чызгæн бир-бирæ æхсæвты 
Иæ цæссыг урс базыл ызгьæлди, 
Æз цыма уый нæ уыдтæн. 
Нырма ныр æрцыд уалдзæг... 
Нырма ныр фæзынд уазæг! 

ТАБУЙАГ 
181 
сэ 
Иæ хуыздæр амарди хъысмæтæн, 
Кæнын æхсæвбадæн йæ уæлсынт, 
Уæддæр ма мæ уырны цыдæртæ, — 
Уырны мæ иуахæм дæ фæзынд. 
Цыма гыццыл чызгау тыгьд къухæй 
Кæддæртау уайдзынæн дæ размæ... 
Кæддæр цы уалдзæг уыди, оххай! 
Кæддæр цы саудиссаг уыд уарзын!.. 
Ныр уалдзæг нал ызгъордзæн сагыл, 
Мах иумæ нал æрцахсдзæн уарын, 
Уæддæр ма ме ’ууæндагæй рагау 
Мæ къухтæ арвы цъæхмæ дарын. 
Уæддæр зымæгон бон нæ уынгæй 
Мæ хъустыл ауайы дæ ныхас, 
Æмæ та салд рудзынджы авгыл 
Уæд атайын кæнын цæстыйас. 

182 
ХОСТЫХЪОТЫ Зинæ 
ФЫЦЦАГХЪАЗТЫ 
Кæддæр мæ фыццаг хъазтмæ мемæ ’рхастон иу ныфс 
(О, уæд нанайы чызг йæхимæ иу нæ зынди!), 
Мæнæй Ацырухсдæр ма ацы хъазты чи ис, 
Зæгьгæ, мæ буц цæстæнгас хъазты къуымты ’рзылди. 
Æмæ дын тымбыл хъазты лæппуты æрдыгæй 
Æмбисонд сагæнгæсыл уæд мæ цæст куы ’рхæцид, 
Мæ зæрдæ силлæг и, ыссыгъд æнахуыр зынгæй, 
«Тæхуды, иу фæкаст ма», -цæсгом та нæ хъæцыд... 
Фæлæ дын уалынмæ куы бакафид æндæрмæ, 
Æнæрай - уыцы ’ндæр, цæстæвæрæн - йæ фидауц, 
Фыдгул уæд уыцы уысмы, а чызджы зæрдæйау, 
Уым фестад уадидæгæн хуры тын æхсидав... 
Ызмæлыд лæппуйы зыхъ-зыхъ кафты бын зæхх дæр, 
Куы та-иу чызджы раз ныззылд, ысцъил и, мардзæ! 
Æз та сæм зулмæ кæсгæ, адæргæй ыздыхтон 
Мæ даргъ дзыккуйы къæдзил м’ амонæн æнгуылдзыл. 

ТАБУЙАГ 
183 
^о во Ъо 
Цæй, кæм хаттæ, уарзондзинад - сау лæппу, 
Цы дæлдзæхтæй уыди дæ фæндаг уагæры! 
Хуры чызджы н’ агуырдтай кæд, атьæпп уай, 
Иу хатт дæр куы нæ ауадтæ ме ’мгæрон... 
Де ’нæрцыд хуыздæр уыд ныр дæ фæзындæй, - 
Ныр мæ уды ’взонджы зæлтæ нал зæлынц... 
Акæс-ма, дæ развæндагыл бур зæйтау 
Джих бæлæстæ бур сыфтæр куыд ызгьалынц. 

184 
ХОСТЫХЪОТЫ Зинæ 
СУСÆГ 
Æвæдза, худæг уыд мæ сусæг уарзт фыццаг хатт - 
Мæ уды арф æвæрæн - дзурæнтæ йыл уыд!.. 
Уæд мыл бæгьæмвад чызгæй уарзты фыд-зæд рахатт, - 
Мæ сусæг Хуры фырт кæдæмдæр усгур цыд. 
Иæ фæдыл акастæн ма быруйы хуынчъытæй, 
Æрбадтæн каурæбын цъæх кæрдæгыл æмæ 
Ныррызтæн дудгæ рыстæй ме ’ппæт буары стджытæй, 
Мæ уд мын нал иргьæвта иргьæвæг дæр, нæ. 
Мæ фыццаг сусæггаг рыст, гъæйда-гъа, ысдардта! 
Уæд цæссыг разынди мæ мастæн хин, кæлæн... 
Уæ гыццыл урс гоко мæ уадултæ ысдæрдта, 
Иæ фæлмæн бандзæвдæй рæвдыдта гоко мæн. 

ТАБУЙАГ 
ГЫЦЦЫЛ ЧЫЗДЖЫТÆ 
Æфсис нæ зонынц кæл-кæлæй æппындæр, 
Сæ сыгьдæг удтæ — аргьуаны æртытæ, 
Нæ урс гинойы урс гыццыл лæппынтау 
Кæрæдзиимæ байдайынц хъылдымтæ. 
Кæрæдзиуыл æрхъæцмæ дæр нæ хъæцынц, 
Тыччыдзуан сисынц доны былты зилын, 
Нæма хатынц, хъуыды дæр ыл нæ кæнынц, — 
Чындздзон чызджы рæстæг сæ фæд-фæд сиры. 
Чындздзон чызджы дуг ралæудзæнис иу бон, 
Хъысмæт сæ искæй авæрдзæни хурварс, — 
Рæсугъддæры ном ратдзæни сæ иуæн, 
Æмæ уæд се ’хсæн ацъелф кæндзæн рувас. 

186 
ХОСТЫХЪОТЫ Зинæ 
ФÆЛÆ УÆДДÆР 
Розæйæн 
Кæй æрхауд кæрдæгыл сыгьдæг сæууон æртæхау 
Мæ фыццаг сонт цæссыг цъæх амондмæ бæлгæ, 
Кæй дæн мæ базырджын чызгон сæнттæй зæрдæтахт, 
Ды уымæй аххосджын, æвæццæгæн, нæ дæ. 
Рæуæгвад дам-думтæ кæй фескъæфтой фæйнæрдæм 
Сæхицæн холыйæн мæ зæрдæйы тæгтæ, 
Æнафон миттымыгь кæй хæссы мыл фæлдзæгьдæн, 
Ды уымæй аххосджын, æвæццæгæн, нæ дæ. 
Мæ сæрмæ уарзты хур кæй баззади ныгуылдæй, 
Кæй хиты ме ’взонг уд дæ фæндæгтыл ныр дæр, 
Кæй кæнын хъизæмар, æмбæхст хъизæмар, уымæй 
Нæ дæ ды аххосджын... фæлæ уæддæр... уæддæр... 

ТАБУЙАГ 
187 
Æз ам цæрын бæрзонд мигьты хъæбысы, 
Мæ фын æрвитын суадæтты хъæрмæ, 
Сæуæхсид раздæр ме уæхскыл æртыхсы, 
Ыстæй йæ фæндаг акæны дæумæ. 
Сæууон уддзæф мын дидинджытæ ’рхæссы, 
Бийын мæхицæн хуры тынтæй рон, 
Æз уæлæ арвмæ къухæй дæр æххæссын, 
Фæнды дæ, стъалы раскъæфон дæуæн? 
Æви æркæнон кафаг сычъи хъæдæй? 
Кæнæ æрцахсон базыртыгъд цæргæс? 
Æркæнон дын бæрзонд къæдзæхты сæрæй 
Цъæх дзæбидыр — мæ уарзоны æнгæс? 

188 
ХОСТЫХЪОТЫ Зинæ 
Сæуæхсид судздзæн абонау цъæх арвыл, 
Кæндзæн мæм чидæр уарзæгой кæстытæ... 
Мæнæн та уæд мæ рыст зæрдæйы арфы 
Кæлдзæн сæ цæссыг де ’рхæндæг цæстытæн. 

ТАБУЙАГ 
189 
О, уыцы уалдзыгон къæвдатæ 
Нырма дæр уардзысты дæуыл, 
Тæхуды, иухаттау æрратæ 
Ныр та кæуыл кæныс, кæуыл! 
Мæ зæрдæ схицæн и дæ номæй, — 
Фыдзонд у — цасфæнды йын дзур, 
Фæлæ мæ уадултыл дæ коймæ 
Цæмæндæр ракæсы сырх хур. 

190 
ХОСТЫХЪОТЫ Зинæ 
Мæ цæстытæ дын, дам-думгæнаг устытау, 
Раргом кодтой ме ’вастæй мæ зæрдæ: 
Нæ дæ уынынц, уæд сæ нæ вæййы рухсы тау, 
Акалынц дæ иу фендæй цæхæртæ. 

ТАБУЙАГ 
191 
АРВЫ НÆРЫН 
Арвы гæрæхтæ хуымæтæджы не сты, — 
Чидæр мæ къæсæрмæ дардæй тындзы, 
Уый у мæ удæн йæ цин дæр, йæ рыст дæр, 
Уый мæ æрра уарзты ронгæй хынцы. 
Сæрра кæд Арвуацилла дæр мæ цинæй, 
Калы цъæх цæхæртæ, фестади арт. 
Арв мæ нæ сайы, нæ мыл цæуы хинæй, 
Чидæр мын тымыгъы ’рбахæссы цард. 

192 
ХОСТЫХЪОТЫ Зинæ 
ÆРЫМЫСÆМ 
Зæирæмæ 
Тæхуды, искуы ма дæуимæ сбон кæ де ’хсæв, 
Сæудармæ иу базыл кæрæдзи хъусты дзур! 
Дæхæдæг хорз зоныс, — нæ уыди сусæг не ’хсæн... 
Уæд та мæм иунæг хатт ныр уал азы æрцу. 
Æрцу, æрымысæм, Фыййагдоны цъæх былтæм 
Куыд хуыдтон дидиндзуан сæумæрайсомты дæу. 
Æрцу, æрымысæм, хæххон доны уылæнтыл 
Сæрдыгон бонрæфты нæ дзыккуты зæу-зæу. 
Æрцу, æрымысæм, нæ сæууон ивгьуыд бонтæ, 
Кæм уыд цæссыгтæ дæр, фæлæ фылдæр та — цин. 
Нæ рæсугъд сусæг уарзт — æнæрайы лæппутæн 
Куыд кодтам не ’нгасæй дæс азы размæ хин. 
Æви дæм ницуал и зæгъинагæй æппындæр, — 
Дæ зæрдæ сафтид и цъæх уалдзæджы сæнттæй?! 
Æрцу уæддæр æмæ нæ зæрдæйы тыппыртæ 
Зæгъæм кæрæдзийæн ныр уал азы фæстæ. 

ТАБУЙАГ 
193 
ÆРБАЛÆУУА ТА УАЛДЗÆГ 
Нырма дæм хорз, бæргæ хорз кæсы д’ ацыд, 
Æнхъæлыс, миты урс дидинæг басыд, 
Фæлæ та иубон ралæудзæни уалдзæг, 
Фæлæ та иубон хъарм къæвда ныууардзæн. 
Фæлæуу, фæлæуу, æрбалæууа та уалдзæг, 
Уæд та мыл арвæй хуры тынтæ уардзæн, 
Мæ иухатты дари къаба та скæнон 
Æмæ та феста зæрдæ сонт, æгæнон, 
Мæ кафт та сайа усгурты цæстытæ, 
Сæ худты бынты сисой та кæстытæ, 
Кæддæрау та нæ къæсæртæ фæсæттой, 
Уæд та мæ ды куыд мысис, куы, дæ сæнтты!.. 
Нырма дæм хорз, бæргæ хорз кæсы д’ ацыд, 
Æнхъæлыс, миты урс дидинæг басыд. 
Фæлæ та уардзæн хъарм къæвдатæ, уардзæн, 
Фæлæуу, фæлæуу! Æрбалæууа та уалдзæг. 

194 
ХОСТЫХЪОТЫ Зинæ 
ЕВÆ 
Ды Адамы куы нал уарзай, Евæ, 
Куы йыл сисай дæ къух, 
Уæд а дуне фесæфдзæн уемæ, 
Маройаг уыдзæн æдзух. 
Зæхх нæ зондзæн, 
Цы йæм кæсы райсом. 
Рæхысбаст цырагьау, 
Хур ауыгьдæй баззайдзæн арвыл 
Æнæсыгьд цырагьау. 
Нал уыдзæн рухс... 
Евæ, Евæ! 
(Никуы уыд хиуарзон ус), 
Дунейыл ма рахæт. 
Зæххæн æрхастай цард, — 
Хæйрæг æй ма айсæд: 
Ма баууæнд, 
Макуы, 
Уæ фæхудт, 
Иæ дамтыл. 
Æууæнд æрмæстдæр 
Адам æмæ Уарзтыл. 

ТАБУЙАГ 
195 
СЫЛГОЙМАДЖЫ МИДМОНОЛОГ 
Ацы зæххон фидис, 
ацы зæрдæхсай цæстæнгас, 
Стыдтой æнустæм 
мæ дзыхæй дæ ном дæр. 
Адæмæй алыгьтæ, 
баззадтæ уымæн сæрæгас, 
Дойнаг дур фестад 
дæ фæстæ мæ зæрдæ. 
О, фæлæ ’ууæндын, 
зындзынæ дæ дард балцæй искуы, 
Гамлетау, 
нæнхъæл, 
мæ ингæны цурмæ. 
Де зды цæссыгтæ кæлдзысты 
дæ сæфт уарзтыл рисгæ. 
Пъатæ кæндзынæ мæ цыртдзæвæн дурæн. 
Баззад дæ рихиты дудаг 
мæ былтыл, мæ рустыл, 
Цас хæссын мемæ зæгьинаг ныхæстæ!.. 
Ничи сæ зоны, 
йæ зæрдæ цæмæй конд у усæн, 
Ацы гуырымыхъ, 
æвæлмон цæргæстæй. 

196 
ХОСТЫХЪОТЫ Зинæ 
Афтæ цæрдзынæн 
мыггагмæ — 
дæ уарзтæвджид, 
Ме ’рвгьуыз 
кæркуасæн, 
мæ рагсагьæс — 
Уастырджи. 

со оэ оУ 
Æрдзы ’гъдау чи ивы, — амæлы мад, 
Бирæ фæхъыг кæнæм, сау ыл фæдарæм. 
Фæлæ куы амæлы уарзондзинад, — 
Зæрдæйы сæвзæры хъарджыты хъарæг. 
Зæрдæйы амæлы зарæджы рад, 
Зæрдæйы амæлы уалдзæг æнусмæ, 
Дунейы царды мад — уарзондзинад — 
Иунæг у, иу фæндаг амонды рухсмæ. 
^мæ куы сисы нæ къухы йæ уд, 
И’ армы фысты йæ куы фæкæны сау лæг, 
Фидæны стыр ныфс куы ныккæлы, уæд 
Зæрдæйы сæвзæры хъарджыты хъарæг. 

198 
ХОСТЫХЪОТЫ Зинæ 
УÆДЗОНДЗЫНÆ 
Фыццаг мит дын æрæмбæрздзæн дæ къахвæдтæ, 
Мæ удæй дæ фыццаг тымыгъ ыстондзæни, 
Мах иу æнкъард бон нал уыдзыстæм уарзæттæ, 
Фæлæ йæ ды нырма уæддæр нæ зондзынæ. 
Дæумæ æрцæудзæн рагуалдзæг хъæргæнæгæй, 
Куы нал кæсон мæ рудзынгæй дæ фæзындмæ, 
Куы нал зара æнæном цъиу сæууон хъæдæй, 
Мæ бахудт дыл куынæуал садза базыртæ. 
Куы нал мын тонай дидинджытæ мæйрухсмæ, 
Куы нал мын хæссай уазал суадон нуазынæн, 
Мæ уарзты цæссыг уадултыл куы бахус уа, 
Уæд базондзынæ, нал уыдзыстæм уарзæттæ. 

ТАБУЙАГ 
199 
Мæн у, æнхъæлут, амæндты бæстæ, 
Æдзухдæр цыма зарын, худын, уарзын, 
Цæмæй зонут, уæд цал хатты æз та 
Мæ мæстытæ дæлгомкуыдæй ысуадзын?.. 

200 
ХОСТЫХЪОТЫ Зинæ 
РÆСУГЪДАМОНД 
Раисæ Ахматовайæн 
Мæ хойы хай, æвзонджы дуг ныр дард у, 
Нæ федтам уæд нæ хъысмæтæй рæвдыд. 
Æрвгъуыз амонд нæдæр дæуæн уыд царды, 
Нæдæр мæнæн, æрвгъуыз сæнттæ нын уыд. 
Нæ зыдтам уæд, дунейыл ис гадзрахат, 
Мах адæймагæн рухс дзуарау куывтам, 
Цы ’мбæхсинаг у, не ’ууæнк ныл-иу рахатт, 
Уæддæр нæ ныфс сæуæхсиды уыдтам. 
Бæллыдыстæм, зæрдæйы тугтæй уарзтам, 
Нæ къуырма зæхх уыд дидинæгдон уæд. 
Кæйдæр къахвæдтыл не стыр æууæнк луæрстам, 
Нæ рустыл та фыдæнхъæл цæссыг уад... 
Рæсугъд амонд уæддæр нæхи у ’ххæстæй, 
Нæ удты хъарм нæ фæстæ дæр цæрдзæн, — 
Æндæр чызг-иу нæ зарджыты ныхæстæ 
Мæйрухс изæр йæ уарзонæн кæндзæн. 
Фæлмæн къæвдатæ фестдзысты нæ сæнттæ, 
Æмæ хæсдзысты зæххы удæн фарн. 
Æмæ сæм чидæр байтындздзæн йæ зæрдæ, 
Æмæ сæм чидæр бадардзæнис й’ арм. 

ТАБУЙАГ 
201 
МОЛАДЗАН 
Эчмиадзины нæлгоймæгты 
моладзандоны ис азвзонг моладзан. 
Кæддæр æй сабийæ дины амæттаг 
скодтой йæхионтæ. 
I 
Дымгæ хорæй хаст цъæх бæхау 
Тахти уардитæн сæ сæрты, 
Сусæг мидбылты мæм бахудт 
Абон сонт моладзан кæрты. 
Хъуамæ иунæг уа æнустæм, — 
Динæн ахæм у йæ ныстуан. 
Уæдæ уæд йæ сау цæстытæ 
Мæн цы ныхъуырынц цæргæстау? 
Сабыр адзырдтон йæ фæдыл: 
Оххай, иу фæхудт уæддæр ма... 
Уый Чырыстийы мæлæтыл 
Дары сау пæлæз ныр дæр ма. 
Уайых, дурзæрдæ Чырысти, 
О, дæлæмæ ’рхауай, уастæн, — 
Кæд, мыййаг, дæуæй æмбæхста 
Уыцы иу æвзонг фæкаст дæр... 

202 
ХОСТЫХЪОТЫ Зинæ 
II 
Сатæгсау пæлæзы стыхтай 
Уыцы цардмондаг зæрдæ, 
О, уæддæр ныртæккæ ссыгъдтæ, 
Æмæ зон, 
мæн дæ, 
мæн дæ! 
Ды зæгьыс: мæ дин мын дзуры, — 
Уарзгæ ма кæ, 
ма *ркæ ус, 
Нæ, йæ къух нæ сйста хурыл 
Суанг ыстыр католикос. 
Ехх, ныр ме ’нгуылдзтæй куыд хъазин 
Уыцы сау боцъотæй æз!.. 
Иууыл рухсдæр дин у уарзын, 
Зæххыл уарзæг уд у уаз. 
III 
Сабыр моладзандон а зæр, 
Тайы мæйдары йæ кæрт. 
Ам — Чырыстийы дæлбазыр 
Чидæр сагъæстæм фæкъæртт. 

ТАБУЙАГ 
Ралыгьд сыгьдæг удты ’хсæнæй 
(Есо, бахатыр кæн ды), — 
Ныр мæ комулæфт сырх сæнау 
Нуазы, расыг дзы кæны. 
Судзы дидинæджы къусы, 
Судзы къæвдайы æртах, 
Тары сабыр ныхас хъуысы: 
— Арвæй ме ’хсинæг æртахт. 
Æрдзы бачындæуæд уæхстыл, — 
Фæлæ не сæфы йæ хин... 
Æмæ ризгæ къух мæ уæхскыл 
Уадзы адæргæй йæхи. 
1966 

204 
ХОСТЫХЪОТЫ Зинæ 
АБХАЗАГКУПЛЕТТÆ 
1 
Рагзаман алайнæгты æрцытæй 
Цас федтой дæ фыдæлтæ зынæй! 
Æз дæумæ рæстзæрдæйæ куы ’рцыдтæн, 
Уæд сæ маст цæмæн исыс мæнæй? 
Афтæ рæсугьд базарыдтæ, афтæ 
Денджызы цъæх уылæнтыл æмæ 
Æз дæ зарды уацайраг куыд бадæн, 
Уый ныр дæр нæма зонын, нæма. 
Цас фæуыгьтам урс тыччытæ иумæ 
Райсомраджы денджызы былыл! 
Мæн фæхаста Сау денджызы риумæ 
Сау цæстыты сатæгсау уылæн. 
Æз нæ федтон рагон цыргь æрцытæ, 
Мæн æппындæр уыдон хъуыддаг нæй, 
Æз дæумæ рæстзæрдæйæ куы ’рцыдтæн, 
Уæд сæ маст цæмæн исыс мæнæй! 
2 
Буц хистæр, ыстыр табу дæ фарнæн, 
Уазæгæн ма иу дзырды бар ратт... 
Афтæ тынг куыд ферох кодтай, уагæр, 
Зæрдæйыл кæй сирвæзы цъæх арт. 

Мауал æппæл, — сæн æрдыгьтон фарон, 
Диссаджы хорз, нуаз æмæ дзы нуаз! 
Уыйфæлтау мын зæгь: мæхи куыд дарон 
Уартæ уыцы сау цæстыты раз. 
Уыйфæлтау мын зæгь: уæ денджызбæсты 
Чызджытæ уæздан ысты, рæсугъд? 
Уый мæ. кæд мæстæй мары æрмæстдæр 
Сау лæппуйы мидбылты фæхудт. 
3 
Ацы урсбоцъо бонмæ фæбадти 
Фынгыл хистæрæн — гаджидау уагъта, 
Ныр сæуæхсид цъæх арвæй куы ’ртагъди, 
Уæд мæ разы йæ къахфындзтæ ’рсагъта. 
В,ыма авд уды бацыд мæ уды — 
,ъилау зилы, йæ мидбылты худы... 
ом-иу рарвит уæ усгур лæппуты, — 
Хъуамæ ракурой иры рæсугъдты. 
4 
О, куыд рæсугъд дæ, хуссайраг уалдзæг, 
Зæрдæ цины фæлмæн худты тайы. 
Дзагæй-дзагмæ уырдыгыстæг уадзы 
Сæн абхазаг æнæбын сыкъайы. 

206 
ХОСТЫХЪОТЫ Зинæ 
Уæлæ фынгыл сæ урссæр зæрæдтæ 
Кувынц Иры цæрæнбон, нуазынц. 
Систы абхаз мæ цинæй ирæттæ, — 
«Айс æй, аназ æй» ме ’взагыл зарынц. 
5 
Æрдз мын фестадис арфæйы нуазæн, 
Зæрдæ нуазы рæууæлдæф æхцонæн. 
Худынц уардитæ мидбыл мæ разы, 
Цыма рагæй нæ кæрæдзи зонæм. 
Урс мæй, донхъазау, уылæнты сæфы. 
Зары денджыз æмбисонды кадæг. 
Райгуырд, ’вæццæгæн, ахæм æхсæвы 
Гулиайæн йæ фыццагдæр зарæг. 
6 
Уæртæ уыцы дыууæ сырды знæт ысты, 
Мемæ карз тох, хъуырдухæн кæнынц, — 
Уæртæ къуымы дыууæ цæсты, 
знæт цæсты 
Мæн фырмæстæй ныхъуырынц, 
хæрынц. 
Нæ, мæ разы бынтондæр æдых ыстут, 
Мæн нæ хизы уæ мастис æнгас. 
Æз уæ ныхмæ æрвитын мæ мидбылхудт, 
Адджын комулæфт, 
сусæг ныхас. 

ТАБУЙАГ 
• 207 
Æз дæ ныхмæ æрвитын мæ уæздан симд. 
Денджыз гуыры мæ къæхты бынæй. 
Æз, ирон чызг, 
мæ сæрмæ дæр не ’рхæссин, — 
Байсай ацы лæппуйы мæнæй. 
Æз фæхæсдзынæн хохбæстæм а зæр дæр, — 
Циу æппæтæй зынаргьдæр дæуæн: 
Æз хæсдзынæн, 
кæй бауарзтон, уый зæрдæ, 
Стæй-иу уый фæстæ сфæлвар, дæу уа... 

208 
ХОСТЫХЪОТЫ Зинæ 
ÆМГАРЫ РУХС НОМ МЫСГÆЙÆ 
Исчи уалдзæг куы мæпа, 
Тугтæригъæд уыдзæни... 
Бестауты Гиуæрги 
Рынчынфæрсæг 
Цæй, бахуд та ма рагбонты фæхудтау, 
Мæ цæстыты дын цард æрхастон æз! 
Мæ цæстыты дын рухс изæртæ, хуртæ, 
Мæ цæстыты — дæ утæхсæн, дæ рыст... 
Куывтон фæндагыл хæхты бæрзонд дзуæрттæн: 
Мыггагмæ ут æрдзы ныхыфысты, 
Кæд фарнæн уæ ысфæлдыстой фыдæлтæ, 
Æмæ тыхсты бон баххуысхъом ыстут. 
Хъæды æрдузы дидинæг ысуади, 
Æххуысæнхъæл æм табуйæ куывтон: 
Дæ гуырдзы кæд æрдзы сыгъдæг рæстад и, 
Дæ чысыл къуск мын уæд уыдзæн куывддон. 
Æрзоныг кодтон донбылгæрон дурмæ: 
Кæд удыхос дæ дурриуы æрзад, 
Нытътъæпп лас уæд, фæхау фæйнæрдæм муртæ 
Æмæ мын æй рынчыны хуынæн ратт... 

ТАБУЙАГ 
209 
Нæ, тугтæригьæд ма ныууадз дæ фæстæ, — 
Въæхдзаст уалдзæгмæ байтыгьтон мæ уд... 
, адæм дæр мын фестадысты зæдтæ, 
Æмæ сæм кувын: баххуыс ын кæнут. 
Уалдзæг нал æрцыд 
Уаз цырагьæй баззадтæ мæ сагьæсы 
(Кувын нæ куы хъæуы, уæд нæ фæзонæм...). 
Уалдзæг дæр мæм нал æрцыд цъæх дарæсы, 
Уый æрцыд дæ гыццийы кæлмæрзæны. 
Уый гыццийы саудары кæлмæрзæны 
Бандзыг и мæ къæсæрыл цæссыгдзæстæй, 
Ме ’ппæт зынтæн д’ амæлæт æмбæрзæн у, - 
Ацыд демæ ’мгары ныфс мæрдтыбæстæм. 
Гъе, *рмæст уынджы ’взонг чызджыты худынмæ 
Рагбонтæ куы ныццæгьдынц дзæнгæрджытæ, - 
Цардæгасау февзæрыс мæ цуры *мæ 
Табугæнгæ ’рхауын æз мæ уæрджытыл. 
Телефоны 
Дзæнгæрæг... Дзæнгæрæг... Нæй, дзуапп дзы нæ хъуысы. 
Æвæццæгæн, ничи мæм не ’нхъæлмæ каст. 
Гæныстоны зæрдæ раст уыцы хæдуысмы 
Ысмидæг ис ивгъуыды бонты æваст: 

210 
ХОСТЫХЪОТЫ Зинæ 
Ныртæккæ та хæтæл куы сиса Сæлимæт, 
Цыма та йæ разæй фæуыдзæн йæ загьд: 
Кæд æрбацыд ац* афон уый та нæхимæ... 
Георги кæд фæкæны хæдзармæ тагьд?! 
Кæд бамбæлд та и аргьуыды ’нусон хæлæрттыл 
(О, уыцы хæлæрттæ! Фæкодтой мæ ’мбис!..). 
Ныццавтой та фæскуыст, æнæмæнг, уæд хæхтæм, 
Цъæх суадоны былмæ, нæ дзы зоны ’фсис. 
фæлæ мын куы систа Сæлимæт ныр хæтæл, 
Ц§е сабыр æнкъард ныхас ацахста хъус: 
«Иæ уарзон хæлæрттимæ ацыдтæн хæхтæм, 
Æмæ йын уым загътам цъæх суадонæй рухс». 
Дæ хæдзары 
Фыццаг хатт æнæ дæу дæ хæдзары бадын, 
Æнахуыр цыдæр уазал къултæй хæссы... 
Фыццаг хатт æрцыдтæн дæ фæсмæлæт ардæм 
Æмæ дæм мæ бæллиц æнхъæлмæ кæсы: 
Цыма та дæ куыстæй æрцæудзынæ ’нкъардæй 
(Ныддæвдæг дæ зæрдæйыл сусæггаг маст), 
Къæсæргæрон цинæй фæуыдзынæ сагъдау, 
Дæ цæстыты мин хуры скæсдзæн æваст... 

ТАБУЙАГ 
Цæгатаг хæлæрттæй фæфæрсдзынæ радæй: 
Куыд цæрынц Цæрукъйан — Бæтæйы фырттæ? 
Камал та йæ рæсугьды фарсмæ цы бады? — 
Куыннæ ’руад сæн нуазынмæ иу хатт уæд та? 
Гъестæй уæд дæ ныхас уыдзæни Шотайыл, 
Зæгьдзынæ, — тæлмацтæ дын бакæсон, цом... 
Æрталынг... нæ фæзындтæ... уаз бæллиц тайы, 
Цы сæнттæ сты адон? Цы ’ууæнк у, мæ бон?! 
Æниу, уадз, æууæндон. Æнусон, мыййаг, дын 
Куы нæ дæн, æрцæудзæн мæнæн дæр кæрон. 
Хуыздæр мын у афтæ: цы мæм хауы цардæй, 
Уый, уадз, æмæ де ’рцыды ныфсæй цæрон. 
* * * 
Дæ-уд цыма не схицæн ацы дунейæ, — 
Ацæмæз йæ цæстытæй худы дæуау, 
Дæ хъæлæсы халдих — ныхас кæны мемæ, 
Дæ хъæбулы уды мын бацардтæ, ау?! 

212 
ХОСТЫХЪОТЫ Зинæ 
Рудзынджы къуырцц ауади мæ хъустыл, — 
Зæгъын, æй нæма ферох йæ хин ми, — 
Дуры къæртт та рудзынгыл ныххуырста... 
Рох кæсæнмæ бакастæн мæхимæ. 
Уадултæ æваст сырх арт ысуагътой, 
Донзоныгау нал арæхстæн къахдзæф... 
Уый та кæд быдта зæрватыкк ахстон 
Уæлрудзынг, йæ базыр авгыл андзæвд. 
Ехх, æз та... Мæ зæрдийæ, ма чи у... 
Зæгьын, мыл ныртæккæ цин ныууардзæн... 
Атæппал у, — ралгъыстон ма цъиуы, 
Уый та мын: «Чызг, уалдзæг æрцыд, уалдзæг!» 

ТАБУЙАГ 
213 
вв вв вв 
Цæй-ма, абад иучысыл мæ разы 
Æмæ та мын уыцы зарæг базар... 
Дæлæ комы зилгæ суадон хъазы, 
Уый былыл мæ сæууон сагьæс баззад. 
Уый былыл мæ сæууон сагьæс баззад, 
Гъей-джиди, куы йæ рахонис ардæм! 
Азар-ма мын ахæм зарæг, азар, 
Чи раздаха ме ссæдз азы дардæй. 

214 
ХОСТЫХЪОТЫ Зинæ 
САУ ЦÆСТЫТЫ КАДÆГ 
Ма ’фхæрут рæуæг дам-думтæй уарзты, 
Уарзæг зæрдæ кувæндон у, уаз у, — 
Сау цæстытæ арт уадзынц мæ разы, 
Уыдонæн мæ табу кæнын уадзут. 
Фæзындысты æмæ уайтагъд фæлыгъдысты. О, 
цæй диссаджы цæстытæ уыдысты! Сатæгсау æмæ 
сыгъдæг. Никуыма ничи фсдта ахæм и,æстытæ. 
Мæ зæрдæйыл ныккалдысты, мæйы рухс æртæх- 
тæ и,ъæх кæрдæгыл куыд ныккæлой, уыйау, стæй 
фæлыгъдысты Бонвæрноны фæстаг тынтау. Æз 
ма сæм дзырдтон мæхинымæр: «Фæлæуут, кæ- 
дæм лидзут?!» Фæлæ мæ нæ фехъуыстой, ацы- 
дысты. Йыууагътой мын хъизæмар, æхцон æмæ 
дудгæ хъизæмар: 
1 
Ехх, куы зонис, дæ уыцы кæстытæй 
Ды мæ удæн цы хъизæмар радтай! 
Ма сæ байрайай уыцы цæстытæй, 
Кæд цы фæкæнон зæрдæйы катай. 
Ныр куыд мысдзынæн уыцы кæстытæ, 
Ныр куыд тайдзынæн сусæг цъæх арты, 
Мачи бакæсæд уыцы цæстытæм, 
Мачи басудзæд сагъæссаг упрзты. 

ТАБУЙАГ 
215 
2 
Цæмæн- лыгъдыстут хивæндæй мæ цурæй, 
Цæмæн мын кодтат ахæм тæрхон, цæй-ма? 
Æви нæ зыдтат, уаих фæуат, мур дæр, 
Мæ уалдзæг дæр кæй ацæудзæни уемæ. 
Æви нæ зыдтат, не ’мбæрстат, уæ фæдыл 
Сæрдыгон æхсæв м’ адджын хуыссæг лидздзæн, 
О, нæй уын ивæн, сау цæстытæ, ’ндæртыл 
Æмæ уæ агур уарзæг зæрдæ зилдзæн. 
Уæ агур зилдзæн дунетыл мæ зарæг, 
Уæ агур зилдзæн райсомæй, изæрæй. 
Цæмæн лыгъдыстут хивæндæй мæ разæй, 
Цы уын ракодтон уагæры æвзæрæй?! 
з 
Æз дын нырма нæма загътон мæ сагъæс, 
Æз дыл нырма нæма скодтон мæ зарæг, 
Фæлæ-иу бафæрс хуры, тынты бафæрс, 
Кæд уыдоныл дæ цæстытæ нæ барын. 
Æмæ-иу бафæрс уалдзыгон цъæх фæзты, 
Гъе стæй-иу сæрды хъарм къæвдаты бафæрс, 
Кæд сын мæ зæрдæ иууылдæр нæ дæттын, 
Кæд мæм, мыййаг, нæ фæкæсынц дæу æнгæс. 

216 
ХОСТЫХЪОТЫ Зинæ 
Æз дын нырма мæ сагьæстæ нæ загьтон, 
Фæлæ-иу бафæрс фæндæгты дæр, бафæрс, 
Кæд сыл нæ судзынц кувыны цырæгьтау 
Дæ сау цæстытæ алкæд дæр мæ разы. 
4 
Мæнæн уæ иу фендæй дæр цас сагьæс хæссут! 
Уæд ма цæмæн судзут æрвылбон та мæ сæрмæ? 
Æз та уæ фыдæнæн, кæсут-ма-иу, кæсут, 
Мæ сонт æвддæс азы æрхондзынæн фæстæмæ. 
Æмæ сымах фыдæнæн уалдзыгон фæзты 
Кæддæрау дидиндзуан бæгьæмвадæй цæудзынæн, 
Æз-иу уæ фыдæнæн, о сау дыууæ цæсты, 
Сæууон цъæх æртæхы уæ фенынмæ бæлдзынæн. 
Æз-иу уæ фыдæнæн нæ уыдзынæн æнкъард, 
Сымахыл зардзынæн сæрдыгон æхсæв бонмæ, 
Æз афтæ уарздзынæн сымах фыдæнæн цард, 
Æмæ дзы у’ агургæ фæцæрдзынæн кæронмæ. 
5 
Æнусмæ афтæмæй нæ цæрдзынæн бæргæ, 
Æз уæ ныррох кæндзынæн уалдзæджы къæсæрыл, 
Æз уæ ныррох кæндзынæн хъизæмаргæнгæ, 
Æз уæ ныррох кæндзынæн суадæтты сæр-сæры. 

ТАБУЙАГ 
217 
Куы тайой хуссæрттæ фыццаг хуры тынмæ, 
Куы стæха малусæг, куы райхъал уа фынæй æрдз, 
Уæд уæ бæргæ стондзынæн зæрдæйы бынæй, 
Фæлæ æндæр цæстытæ нал уыдзæн дунейыл. 
6 
Хæхтæ! О, хæхтæ! Фæи/æуын уæм! Уæ изæр 
хорз, хæхтæ! Сдзурут-ма! Æз уын раргом кæнон 
мæ зæрдæйы æхи,он утæхсæн. Æз уарзын, уарзын, 
хæхтæ, æмæ сымахау мæхимæ бæрзонд æмæ рæ- 
сугъд кæсын. Зар, æхсæрдзæн, зар! Дæ зарæг баиу 
кæн мæ зæрдæйы сусæг зарæгимæ! Хæхтæ!.. 
Ехх, куыд рæсугьд у а изæр хæхты, 
Зары уадындзæй сатæг æхсæрдзæн, 
Æмæ сонт зæрдæ афтæ æнхъæлы, 
Ахсæв сау лæппу ардæм æрцæудзæн. 
• 
Цыма нуаздзынæн уыцы цæстытæ, 
Ронгау нуаздзынæн расыггæнæнтæ... 
О, цæмæн ысты ацы мæстытæ, 
О, цæмæн ысты ацы кæлæнтæ! 
Мæй йæ бур зæлдаг райтыдта комы, 
Æз мæ хъарм къух цъæх суадонмæ дарын, 
Уыцы цæстытæ рох дæр нæ комынц, 
Æмæ цæстысыг зæрдæйыл уары... 

218 
ХОСТЫХЪОТЫ Зинæ 
7 
Фæзæгъын, никуал уæм ысдзурдзынæн æппындæр, 
Уæ кой дæр нал кæндзæн гæныстойнаг зæрдæ, 
Фæлæ та ’нæфæрсгæйæ ’рбацæут мæ удмæ, 
Фæлæ та ’рбацæут сæурайсомы зæлты. 
Æз уемæ фемдзаст вæййын бонцъæхтыл фыццагдæр, 
Æмæ уын не сфæразын, - ацæут, - зæгъын, 
Сымах мæм рахизут мæйдар æхсæвы тарæй, 
Кæдæмдæр ахæссут уæ уылæнтыл мæ фын. 
8 
Кæд нал и ’ндæр гæнæн, кæд хъысмæт афтæ разылд, 
Кæд æрдз ысныв кодта йæхи сусæг фæндтæ, 
Кæд мыл æрдзæй кæндзæн зæххон фидисты карздæр, 
Цæуын дæ сау цæстытæм а изæр уæддæр. 
Æз ацы дунемæ æрра уарзтæн æвзæрд дæн, 
Æмæ куыд бандзыг уон, уæд та ма мын ды зæгъ?! 
Цæй, ныр куьщ ныхъхьус уа, куыд ныхьхьус уа мæ зæрдæ, 
Кæд ды йæ хуылфы дæ æхсæрдзæны сæх-сæх. 
Ныр ды мæ бæллицты цæргæсзилæн бæрзæнд дæ, 
Ды дæ мæ бæллицты сæуæхсиды тæмæн! 
Æз ацы дунемæ æрра уарзтæн æвзæрд дæн, 
Уыдзысты а изæр дæ дыууæ цæсты мæн! 

ТАБУЙАГ 
9 
Амазонкæ мæ скæндзæн дæ уарзт, 
Уæлæ тар хъæды арфы цæрдзынæн, 
Сырдты знæт хъæр мыл не ’фтаудзæн тас, 
Семæ хъаздзынæн фат æмæ ’рдынæй. 
Æз фæлидздзынæн ме ’нцой фынæй, 
Æмæ бафтдзынæн иухатт дæ фæдыл, — 
Фат фæтæхдзæн хъандзал æрдынæй, 
Ды æрхаудзынæ сатæг кæрдæгыл. 
О, куыд фыцдзæн дæ зæрдæ мæстæй! 
Æз дæ разы æрзоныг кæндзынæн, 
Арвы хурдзыд зæлдаг гæбæзтæй 
Сабыр, хъавгæ дæ цæфтæ бæтдзынæн. 
Цæстыхаутыл ысхæцдзынæ ’васт... 
Ма кæ, ма-иу сæ ’рыхгæ фæстæмæ! — 
Уыцы сау дыууæ цæсты фæкаст 
Уæд фыццаг хатт уындзынæн хæстæгмæ. 
10 
Уалдзæг та у, сау цæстытæ, уалдзæг, 
Рухс быдыртæ ацъæх ысты дардыл. 
О, ныр та фæлмæн къæвда куыд уардзæн, 
О, ныр та цы хуртæ уыдзæн арвыл!.. 

220 
ХОСТЫХЪОТЫ Зинæ 
О, ныр та мæ зæрдæ ’нцой нæ ардзæн, 
Нал та зондзæн мастæн дæр фæразын... 
Уалдзæг куы у, сау цæстытæ, уалдзæг, 
Уæд сымах цæуылнæ зонут уарзын! 
11 
Мæ рæзты рацæйтæхут хъал хæххон цæргæстау 
Æмæ мын аскъæфут уæ фæндæгтыл мæ уд... 
Уæдæ ма раздæхиккой ме ’взонгзæрдæ азтæ, 
Уæдæ ма бахудид уæм иухатты рæсугъд. 
Уæд уæ бæргæ фенин, цы бæрзæндты тæхиккат, 
Уæд уыл бæргæ суадзин сыгъзæринбырынкъ фат... 
О сау дыууæ цæсты, уæхæдæг мын зæгъиккат, — 
Нанайы буц чызгай, дæ зæрдæ ма нын ратт. 
12 
Цом æмæ та ахъуызæм Дзыццайæ, 
Фенæм та, — сырх арт куыд уадзы цым, 
Бонвæрноныл фембæлæм фыццагау, 
Асурæм мæйрухс быдырæй фын. 
Цом æмæ та ахъуызæм Дзыццайæ, 
Ацæуæм æртæх кæрдæджы дард, 
Уадз æмæ та зæрдæйы фыццагау 
Ракала æрвгьуыз дидинæг цард... 

ТАБУЙАГ 
221 
Доны зардмæ худæм та кæл-кæлæй, 
Худæм та, — куыд худтыстæм фыццаг, 
Уадз æмæ тæрса та мын кæддæрау 
Ме стдæс азæн ме ’гъуыссæг Дзыцца. 
13 
Фæцæуыс ды, мæ бон, æмæ нæ зоныс, 
Мæ цæссыгтæ дæ фæсонтыл куыд уайынц, 
Бæргæ сæ æз нырма цæссыгтæ хонын, 
Фæлæ уый амонд, ме стыр амонд тайы. 
Æз æй уæддæр нæ бауадздзынæн тайын, 
Æз дæ мæ сæнтты сныв кæндзынæн уарзтæй, 
Ысныв кæндзынæн уалдзыгон къæвдайæ, 
Æрвгæрæтты сæуæхсиды цъæхахстæй. 
Æз дæ уæддæр ныв кæндзынæн рæсугьдæй, 
Ныв кæндзынæн поэзийы цæхæртæй, 
Фæлæуу, æз дæ кæд не скæнон мæ удæй, 
Мæ сагъæстæй, мæ зæрдæйы тæгæлтæй!.. 
14 
Райсом æнæнхъæл куы фембæлæм искуы, 
Ма-иу фæфæлив мæ цурæй дæхи, 
Ма мын-иу бауадз мæ зæрдæ фæриссын, 
Уаих, уæд та-иу мæм мидбыл фæхуд. 

222 
ХОСТЫХЪОТЫ Зинæ 
Æви нæ зоныс, — мæ рухс сæнттыл заргæ, 
Уардитæ иухатт дæ номыл тыдтон. 
Уарзгæ дæ кодтон уæд сусæгæй, уарзгæ, 
Фæлæ йæ зæгьын нæ уыди мæ бон... 
О, уæд куыд цагьта дзæнгæрджытæ уалдзæг, 
О, уæд куыд æрвгьуыз, куыд æвзонг уыд цард! — 
Уыцы цæстытæ уыдысты мæ дарæг... 
Уыцы цæстытыл мæ хъал бон ныккалд... 

5, 
»-^с®з-^ 
Нæй мур фыдæхы уаг мæ уды, зонын кувын 
Æмæ дæ, Лæгтыдзуар, æз зоныгылæй курын, - 
Ныббадт нæ урс хæхты хæсты фæздæджы сау хыз, 
Мæ Ир, дæ кувæг Иры сыскъуынынæн бахнз! 

224 
ХОСТЫХЪОТЫ Зинæ 
сЯ> <» оо 
Иры зæххыл æнæбауырнгæ диссаг, — 
Нæ хæлар нæм æрбауырдыг хæрамæй, 
Æнæуый дæр хæстдзагьд — куынæг нæ риссаг, 
Ыссардæуыд нæ афтæмæй нæ раны. 
Нæ Иры зæрдæ — бирæ зынтæ фенæг, 
Нырау сагьæсы никуы бахауд царды, 
Тыхы фæдыл дзы чи цы айсид, фенид, 
Нæу а фыдæх лыггæнгæ, зоны, кардæй. 
Цæ фæтарст, никуы, карз хæстыты арты, 
Иæ сæрмæ ныр бæзджын мигьау — æрхæндæг, 
Цы ’рцыди уагæр, цавæр масты бафтыд?! 
Агуыры ’фсад куы нæ ’рбацыд тыхгæнæг. 
Хæлары хæрам афтæ дуды, афтæ! 
Ызнагимæ та сарæхсид бæгуыдæр. 
Хæстон Ирыстон — бирæ тохты рафтæг, 
Ныккæрзы ныр, — мæ чысылæй мæгуыр дæн. 
1989 азы ноябрь 

ТАБУЙАГ 
225 
Цыма рагæй дымгæмæ нæ дардтай 
Мах, фыдхъысмæт, зынæм та дæм бирæ?.. 
Цал исуинаг лæппуйы фæмард та 
Ацы хæсты дæр, оххай, нæ Ирæй... 
Цал ысуинаг поэтæн та баззад 
Туджы ’вдылдæй йæ фæндыр дзæгьæлæй, 
Охх, цы нын и дæ зæрды, мæстджын зæд, 
Охх, цы худыс нæ сæфтыл кæл-кæлæй?! 
Æви нал ферох кодтай, фыдæлтæ 
Тых куы кодтой уæларвон бæстæн дæр... 
О, æнхъæлдæн, нæ раг туджджын дзуæрттæ, 
Исут махæй Батрадзы мæстытæ!.. 

226 
ХОСТЫХЪОТЫ Зинæ 
сидт 
^æгьы сыкъайы бацыд та Ирыстон, 
Уæ сагты тугæй та йæ зæхх æлхæны, 
Уæ цыбыркъабазæй та сси уырыхсты, 
Иæ гыццыл къона та бындзарæй хæлы. 
Уæддæр, уæддæр æгады цард æгад у, 
Æрбамбырд уæм, кæрæдзимæ фæдзурæм! 
Нæ базыраууон бакæнæм нæ Мады, 
Хынджылæгæн æй ма раттæм хæддзуйæн. 

МАКУ 
Хуссар Ирыстоны лигъдæттæй хæрз 
æвзонг чызг цæссыгкалгæйæ адæмæн 
дзырдта сæ фыдохы хабæрттæ. 
Ма ку, чызг, Хуыцау фыдæх нæ бары, 
Ехх, фæуром, урс сæгуыт, дæ хъыгтæ, 
Уры зæхх æнæуый дæр тыппыр у 
Ие ’нусты йæ чызджыты цæссыгтæй. 
Сау митæй æфсис нæ зоны сау лæг, 
У йæ бирæ знæт дзугтæй ныфсджынтæ, 
Фæлæ дуне фехъусдзæн дæ хъарæг, 
Æмæ хъарæг разындзæн тыхджындæр. 
Ма ку, ма, кæд тохы бон ыскодта, 
Калм быры фыдæлты уаз къæсæрмæ, 
Уæд нæ Иры урссæр инæлæрттæ 
Не ’рхæсдзысты худинаг сæ сæрмæ. 
Иугæр та куы нал хъæуæм Хуыцауы, 
Иугæр та ныл хæсты бардуаг рахатт, 
Тохы уæд хъæбатырæй бын бауын 
Иры фырттæн нæу, мыййаг, фыццаг хатт. 
Ма ку, чызг, Хуыцау фыдæх нæ бары, 
Ехх, фæуром, урс сæгуыт, дæ хъыгтæ, 
Уры зæхх æнæуый дæр тыппыр у 
Ие ’нусты йæ чызджыты цæссыгтæй. 

228 
ХОСТЫХЪОТЫ Зинæ 
КУЫВД 
Хуыцау, æртæ кæрдзынæй арæм 
Дæ ном нæ тыхст æмæ уырыхсты, — 
Фыдгул нæ бæстыл арт æндзары, 
Мæлынц ирон лæппутæ хæсты. 
Нæ Иры Хуссар та ныббырæгь, 
Кæны фыдгул бырсæнтæ, къахæн... 
Нæ ацы куывд — цæрæнбоны рæгь, 
Хуыцау, фæстаг рæгь ма скæ махæн. 
Нæ армыдзаг хæстон богæлттæ 
Уæнт де уазæг, нæ табу айс нын! 
Нæ урссæр дзуарылæг зæрæдты 
Æнæ кæстæр аходæг ма скæн! 

ТАБУЙАГ 
229 
ЧЫСЫЛ ЫСТÆМ, ФÆЛÆ... 
«Гуырдзыстоны æфсады 
Ирыстонимæ хæцынц æлхæд 
æфсæддонтæ æндæр адæмтæй...» 
Газеты информацийæ 
Чысыл ыстæм, фæлæ æнæ тых не стæм, 
Æнæныфсæй нæ бахизæд Хуыцау. 
Нырма Сослантæ сты нæ фæйнæгфæрстæ, 
Нæма курæм Батрадзтæ дæр æфстау. 
Цыбыркъабаз ирон адæм, æгайтдæр 
Дæхи сæрвæлтау амæлыиæн дæ, 
Дæ хæстон фырттæ сгуыхынц та Бегатæ, 
Æфсады ныхмæ иуæй дæр цæттæ. 
Ир не ’лхæны æндæр рæтты Иссæтæ, 
Хæстон бæх нæм йæ бахъуаджы — цæттæ... 
Гъе-ей, фыдгул, фæсайдзæн дæ дæ зæрдæ - 
Фыды фарн Иры н’ ацæуы мæрдтæм. 
1992 азы июль 

230 
ХОСТЫХЪОТЫ Зинæ 
Мæ бон дын циу, цы зæрдæ дын æвæрон, 
Мæ мæгуыр мад — мæ саурæхыс Ирыстон?! 
Дæ кæцы фырттæм дын кæдæм хъæр кæнон? 
Зынгхуыстæй мын куы фæцыдтæ зынгхуыстмæ. 
Мæ бон дын циу, фæлæ дæ рыст, дæ тыхстæй 
Нæ фæлидздзынæн цардагур кæдæмдæр, 
Кæд та нæ фыдбон у Хуыцауы схуыстæй, 
Нæ мæлæт дæр, нæ цард дæр — иумæ ’рмæстдæр. 
Мæ бон дын циу? Фæлæ дæ тугуарæны 
Дæу хъахъхъæнгæ дæ рæзгæ фырт цæф риуæй 
Куы ныххауа дæ табуйаг арæныл, 
Ыскувдзыстæм ын Лæгтыдзуармæ иумæ. 
Мæ бон дын циу? Дæ тых æнусты басаст, 
Фæлæ куы кайа знаг дæ зæхх, дæ донæй, 
Уæд хъарæджы ныдздзурдзыстæм нæ сау маст, 
Æмæ нæм кæд ныффæдис уаид дуне. 

АВДÆНЫ ЗАРÆГ 
ИРЫСТОНЫ САУДАРÆНЫ 
Бахудыс, хъæбул, дæ фыны, — 
^ый ды ацахсыс Æрфæны, 
Ие рагъмæ дæхи нывзилыс, 
Фат, æрдынæй хъазгæ зилыс... 
Охх, мæ бон... 
Згъорыс аргъауы бæстæты 
Æмæ Арвæрдыны сæрты... 
Уæд дæ Ир, дæ Ирыстон та 
Скодта знаджы цæфтæй саутæ... 
Охх, мæ бон... 
Байгом кæ дæ рухс дзæццытæ, 
Фаг дын у лоло, цыцытæн, — 
Хъус, фыдыуæзæг куыд хъæрзы, 
Уый фыдхæстыты ныххæрзбын... 
Охх, мæ бон... 
Д* авдæны бæттæнтæ атон! 
Ма ферох кæ мады фæндон: 
Айрæз, ахъомыл у тагъддæр, 
Басгуых Ирæн Ос-Бæгъатыр... 
Айрæз, цæй. 

232 
ХОСТЫХЪОТЫ Зинæ 
УÆЛМÆРДТЫ 
Нырма сты хъарм уæ нæмыгдзæф уæлмæрдтæ 
Ам фæндаджы был сахары кæрон, 
Уæ сыджытыл нырма нæ къухты фæдтæ, 
Кæмæн нæ бантыст дунейыл цæрын. 
Къæмдзæстыг дæн. Фыдыуæзæджы хъæрмæ 
Хъуыдис мæн фестын фарны дзуар æмæ 
Мæлæтæй уе ’хсæн бацыдаин хъуамæ, 
Фæлæ нæ разынд уыцы тых мæнмæ. 
Лæууын ныр мæнæ ам уæ цуры ’дзæмæй, 
Цы уæм ныдздзурон, о хуртæ, мæрдтæм?! 
Мæ уд уæ рыстæй цæссыгæй ныццæм и, 
Ирыстоны æнæмæлгæ фырттæ. 
1993 азы 23 февраль 

ТАБУЙАГ 
233 
ГУЫЦМÆЗТЫ АЛЕШÆН 
Пока на земле все еще есть 
насильственная смерть, первыми 
должны умирать поэты. 
П.Элюар 
Мæ риуы бæрц уæддæр 
бахъахъхъæндзынæн Ирыстонæй. 
Алеш 
1 
Поэт йæ дзыллæйы цæрайæн 
Фæцыд нæмыгдзæфтæй мæрдтæм, 
Ир, де знаг йе ’нгуылдзтыл нымайæд 
Дæуау йæ хæстифтонг фыртты! 
’ 2 
Ос-Бæгьатыр фыртты сахъдæр, 
Бустæ, уайдзæфтæ нæ зыдтай, — 
«Мемæ цомут» дæр нæ загьтай, 
Афтæмæй хæстмæ фæцыдтæ. 
Зæрдæ судзгæмаст æууилы, — 
Мах дæуау нæ зыдтам уарзын, 
Ды цы ныфс хастай дæ риуы, 
Уый нæ цауд удты нæ разынд... 

234 
ХОСТЫХЪОТЫ Зинæ 
Махмæ ’мгары намыс бастьæлд 
Ацы стырзæрдæ фыдцарды, — 
Иу нæ не ’рлæууыд дæ фарсмæ 
Æмæ ныр кæуæм дæ мардыл. 
Рухс ирон дзырды мæлæтыл 
Хауы н’ арвы риу фæрчытæ, 
Калынц сау цæссыг дæ цæфтыл 
Иры сау хъарæггæнджытæ. 
Ехх, дæ бон бакæла, уастæн, 
Хæсты кæд хæцæн нæй иуæй! 
Ау, куы йæ зыдтай, Ирыстон 
Цъус уæрæхдæр у дæ риуæй. 

БЕСТАУТЫ ГИУÆРГИМÆ 
1 
Мардмæ цы хауы нæ Хуыцауæй арфæйæ, 
Иууыл дæу фесты, нæ мæрдтыбæстаг æмгар: 
Алкæддæр немæ фæбадыс уынаффæйы, 
Не ’хсæн фæхъусæм æдзухдæр дæ дзырды ’хсар. 
Бирæ æмгæрттæй æмгæрттæн æгасдæр дæ... 
Фæлæ кæуыл бафтыд сау цин дæ рухсагæй, 
Чи дын фæдардта дæ цыбыр цард мастхæрдæй, 
Уыдон сæ цæссыг ныр асæрфынц сусæгæй. 
Чи дæ хуыдуг кодта маргхъæстæ ныхасæй, 
Чи кодта даутæ дæ сыгъдæг æрвон удыл, 
Д* Амыран зæрдæ дын чи ’хсыдта де ’гасæй, 
Уыдон дæ уæлмæрды ’рлæууынц сæ зонгуытыл. 
Рухс кувæндонау дæ цырты раз балæууынц 
Абон, куы байдзаг и Хуссар Ир маройæ, 
Бамбæрстой, Ирæн дæу хуызæттæ ку’ амæлынц, 
Гъеуæд йæ сæрыл ысдзурæг дæр нал вæййы. 

236 
ХОСТЫХЪОТЫ Зинæ 
2 
Цы урс зæххыл малусæгдзуаны цыдтæ-иу, 
Цы цъæх зæхх дын хаста-иу уалдзæджы цин, 
Уый артæфтыд баци, ныззаууат, ныддæрæн, 
Кæны йын тыхы фæрцы чидæр æфсин. 
Кæм-иу уагътай гаджидау: «Ир цæра ’дзухдæр», 
Нæ уыцы къона нын къæрныхæй фæхаст, 
Нæ гыццыл Ирыстон ныффæллади тохты, 
«Хъæр мæрдтæм дæр хъуысы», -хæрдзынæ йæ маст. 
Ур сау арты судзы, туг хъары йæ риуæй, 
Уæ зæрдæ ныддæвдæг, йæ зæрдæ нырхуым, 
Иæ къуыбар цæссыгтæ йын бануазæм иумæ, 
Æз - ам, ды - уым. 
1991 азы апрель - октябрь 

ТАБУЙАГ 
237 
<эо оо оэ 
Цæргæбонты дæ хæстонтыл нæ ауæрстай, 
Ныр - сидзæргæс, дæ ударфæй хъæрзыс, 
Куы бавдæлон уай, куы, мæ бон, дæ Батрадзтæй, 
Уæд искæйы фырты нæдæр хъæуыс. 
Дæ гыццыл уд ысуæлæнгай и, о мæ Ир, 
Кæй болат риуыл бакъул уа дæ зын?! 
Ехх, дурæй гуырд Сослан-фырттæ куы нал вæййы, 
Уæд мардæрцыд у хæцæнты хæцын. 
Уæд дзигло дæр дæ къæсæртыл уæйыг кæны, 
^æндон кæны уæд авдсæрон сæтой, 
Иæ къæхты бын дæ уынгтæн уæд сæ рыг кæлы, 
Дæ дуæрттæ уæд фæныкгуыз дæр сæтты. 
1991 азы октябрь 

238 
ХОСТЫХЪОТЫ Зинæ 
ЧЪРЕБА 
о 
Иæхицæй атонын нæ бакуымдта мæ зæрдæ 
Дæу, цал у, уал азы, о ме ’рвгъуыз къуым, мæ бæстæ, 
Дæ цъæх кæркуасæнтæ, дæ фæлмæн, хъарм изæртæ, 
Дæ хурдзыд сабыр уынгтæ, дидинæг уæлвæзтæ. 
Дæ хъамбул сау цæстыты ’рвон уарзты цæссыгтæ, 
Фыдæлтон аргъуаны сæрибарæн дæ табу... 
Зæххы ’муæз рифтæгтау - дæ сагъæстæ, дæ хъыгтæ 
Æз мемæ рахастон фæндаггагæн кæддæр бон. 
Ныр дын дæ рухс аргъуан - дæ уаз бæллиц фыдгултæ 
Бынысыгъд бакодтой, дæу амардтой, о Чъреба, 
Мæ цæстыл уайы, уым мæ къахвæдты ыскултæ 
Цыма дæ туглæсæн... Охх... Царды бардуаг де ’мбал. 
1992 азы апрель 

ТАБУЙАГ 
239 
ЗНÆТДÆЛИМОН 
Куы фестæм де знæтæй бындзагьды дугæй дугмæ, 
Уæд та цæмæн хъазыс нæ сæрмæ ныр дæ кардæй?! 
Кæд та ысмондаг дæ Хуыцауы цоты тугмæ, 
Уæд айс мæ уд æмæ ныууадз мæ Иры й’ адыл. 

240 
ХОСТЫХЬОТЫ Зшт 
Фыдгул æрбарæмыгъта н’ арæн, 
Ныр йæхи йæ туджы найьь.. 
Уæд атъæш уа! — Æнхъæлдта Ирæн 
Ос-Бæпэатыр фырттæ нал и. 

ТАБУЙАГ 
241 
ИРЫСТОНЫ ФЫРТТÆМ 
Иры фырттæ, йæ разагьды лæппутæ, 
Æз-уастырджи, æз-лæгдæрæй кæмдæрты... 
Хъæбулы ныфс ныййарæг мады удæн, 
Кæмфæнды уа, уæддæр хъару, ныфс дæтты. 
Фæлæ уæддæр, йæ мад амæла цардæн, — 
Æнæ лæг уæзæг уазал у, зындон у, 
Лæгау лæгтæ куы нæ вæййы хæдзары, 
Уæд ахæм кæртмæ йе знаг дæр уæндон у. 
Иры фырттæ, уæ тых, уæ амонд — бирæ! 
Иры фæндиаг дидинæг æфтаут, 
Кæмфæнды уат, уæддæр уæ уидаг Ир у — 
Уæ ныййарæг — ыстырзæрдæ йыл ма ут. 
Нæргæ хъæбултæ, ’рцæут-иу уæ бæстæм, 
Нæ гыццыл зæхх уæ къæхты бын куыд таса, 
Цæмæй-иу Ир йæ бахъуаджы, йæ тыхсты 
Бындзагъд фырттæм тæхудыгæнæг ма суа. 
Æрцæут-иу, фæзынут-иу уæ бæстæм, 
Куыд гæнæн уа, куыд амона уæ.амал, 
Цæмæй фыдгул дæр, 
не стыр мад Ирыстон 
Æнæдарæгæй джиуы, 
æнхъæл ма уа. 

242 
ХОСТЫХЪОТЫ Зинæ 
ДЫ ДÆ НÆРТОН 
О Ирыдзыхъ, æртхутæгдон уыдтæ, 
Æртхутæджы бын цас фæкодтай дзир-дзур! 
Дæ фæстаг зынг нæ ахуыссыд уæддæр, 
Ыссыгьдис æмæ фестади зæрин хур. 
Ыссу бæрзонддæр арвы цъæхыл, Ир, 
Ды — хуры лæппын, хуры фæдыл ахæт. 
Дæ ном, дæ кадæй дунетыл æрзил, 
Ныфс райс, нæ зæххыл чи нæма уыд, ахæм. 
Куыд цæрæццаг уыд де ’ртхутæг кæддæр, 
Дæ ныфс уæд афтæ алкæд дæр æвдудон, 
Цыфæнды зин дыл сагъуыйа, уæддæр 
Ды дæ нæртон æмæ дын нæй фæцудæн. 

ТАБУЙАГ 
V» КАЛОТЫХАЗБИЙÆН 
Стыр Хуыцауы рард, 
Стыр Хуыцауы айст, — 
Иры милрихи 
Сауæвзалы фырт, 
Нал дæ ды æмæ 
Нæй хæстон поэт, — 
Чи та фехъусид 
Иры зæххы хъæрзт, 
Чи та фехъусид 
Ныр йæ фæдисхъæр, 
Чи та бахæрид, 
Чи, йæ дудгæ маст. 
Ехх, кæмæн уыдтæ! 
Охх, кæмæн нал дæ, 
Уый кæмæ кæуа, 
Ныфс кæмæй кура!.. 
’Фсæн гуырд чи феста 
Ныр дæ сау мадæн?!. 
Нæй хæстон поэт, 
Нал — дæуæй ардæм. 

244 
ХОСТЫХЪОТЫ Зинæ 
КАД УЫН ИРЫ САБИТÆ 
Скодта дыл, Ир, сау бонтæ, 
Артæфтыд дæ Хуссар та, 
Уым дæ хæстон сабитæ 
Систы ’мбойны урссæртæ. 
Уым дæ хæстон сабиты 
Рухс цæстыты — сау фæздæг, 
Сау мæлæтыл разы сты, 
’Рмæст Ирыстон.ма хъæрзæд. 
Дæ сæ цард, сæ табу дæр, 
Ир, дæ дзылы сапуырдтæн. 
Кад уын, урссæр сабитæ! 
Иры номдзыд сабитæ! 

ТАБУЙАГ 
МÆ КÆСТÆРМÆ 
Мæрдты бæсты уыдтæн мæ фыны дысон, 
Уым аргьæутты æмбисонд дуне у, 
Уым талынг нæу, уым удæнцойы рухс у, 
Нæ фæтчы дзурын уым: мæн у, дæу у. 
Уым иууыл у æрвгьуыа æмæ кæрдæгцъæх, 
Уым хур — уæздан, цæстытæ судзæн нæу. 
Дзæнæты цъиутæ уым — дунейы паддзах, 
Уым бæлæстыл — æлæм дыргъты зæу-зæу. 
Уым дон кæсæнау, донбылтæ — мæлхъбадæн, 
Уым удтæ сты кæрæдзимæ фæлмæн. 
Уым алцы ’ппæт — маердты цы хъæуы мардæн, 
Уым дидинвæлыст къахвæндаг, фæлæ 
Уæддæр, уæддæр... Куы афардæг уон уырдæм, 
Уæд мын-иу бакæн иу лæггад æрмæст, — 
Мæ хорз кæстæр, ды-иу мæ рох уæлмæрдмæ 
Нæ хъæугæронæй дидинджытæ ’рхæсс. 

246 
ХОСТЫХЪОТЫ Зинæ 
МÆЗАРДЖЫТÆ 
Мæ зæрдæйæ сæ табутау фæфыстон, 
Зæххон цардыл, зæгьын, рæстырдæм аудой, 
Чырыстийы гыццыл хъæбултæ фестой, 
Фыдæх фæсурой рæстæджы æрра удæй. 

ТАБУЙАГ 
247 
Дæ цæргæбонтæ цардыл тохты арвыстай, 
Цæргæ та ма кæд кæндзынæ, Ирыстон?! 
Æрæййæфтон дæ тохгæнгæиæ а бæсты, 
Ныууадздзынæн дæ тохгæнгæ мæ фæстæ. 

248 
ХОСТЫХЪОТЫ Зинæ 
ÆРДЗМÆ КУРДИАТ 
Æрдз, мыииаг мæ ку ’аисай ды фæстæмæ, 
Фестын кæн сæууон ыстъалы мæн, 
Кæд кæсии Ирыстоны зæрдæмæ, 
Калинуым æнæрнымæг тæмæн. 
Фестын мæ кæн рухс хуры фыццаг зынг, 
Хæхтыл~иу мæ цадæггай æруадз, 
Фестын мæ кæн рагуалдзæджы уаз сыг, 
Удхосæн мæ Иры зæхмæ ’ртадз. 

ТАБУЙАГ 249 
ЧИНЫДЖЫИС: 
Рухс зарæг. Косты Лизæ 5 
1. ЦИН ÆМÆ САГЬÆС 
ч«ÆэГ’<уæм æрцыдтæн аивгъуыйгæ ’нустæй...» 7 
«Æз мæ зæрдæйы рæхыстæй...» 8 
«Æз - сылгоймаг - цардаразæг фарн дæн...» 10 
Мадæлон æвзаг 11 
Мæ зæрдæ 12 
«Фэезæгъын: ехх, цæргæсау арвмæ стæх...» 13 
Амонд 14 
Фæдзæхст 16 
Къæвдайы æртах .’ 18 
Ам каст æнхъæлмæ 19 
Æз ме ’мгармæ цыдтæн 20 
Иухаттау зар 22 
Ныббар мын, уалдзæг 23 
«Мæ уд дæр зилы хæйрæджыты ’рфæнты...» 24 
Азауы монолог 25 
Мæ мысинаг 27 
Къостайæн 29 
Зæххы катай 30 
Ды дæ нæртон 31 
Мæ бæлас 32 
Булаты фæндыр 33 
Уарзт 35 
Зæронд гал 36 
Монолог 37 
Зынгхуыст æмгарæн 38 
«Куы мын æрцъæл кæна зæххы фыдæх мæ зæрдæ...» 39 
Реком 40 

250 ХОСТЫХЪОТЫ Зинæ 
Сабырдзинад 41 
Сыкъа 42 
Поэт 43 
Лæджы кар 44 
Дауыт-Сослан 45 
Ды нал дæ 46 
«Дæ сагъд бæласыл хур йæ тынтæ луары...» 47 
Хъæды 48 
Æнахуыр тых 49 
Фæстаг лæвар 51 
Æмгар 52 
Маринæ Цветаевайæн 53 
«Арвæй раивылд тыгъдызæй...» 55 
Зæххон дуне 57 
Хурхæтæны 58 
Иры ныфсæй 62 
Барæг 64 
Ахмæты чызг 65 
«Зæгъ-ма, цы дын кодтон, дунейы сæр - нæ раттæг...» 66 
«Ехх, цæй диссаг вæййы, цæ...» 67 
«Цъæх æвзонгад, цъæх бæллицты цъæх бæстæ...» 68 
«Зарæг нал цæуы æмхиц дæр...» 69 
Дзуапп дæтдзыстæм 70 
«Царды ’лгъыстон...» 71 
«Арвæрттывд цы сабыр мигъты ’мбæхсы...» 72 
«Æз равзæрдтæн табу кæнынæн адæмæн...» 73 
Мæ зарæг 74 
2. МАДЫ ЗÆРДÆ ЗОН 
«Чи сфæлдыста мидбылтыхудт а зæххыл...» 75 
Дзыццайы писмотæ 76 
Ныууадз мæ ам 85 
Æнгуылдзвæдтæ 86 
Мады къухтæ 88 
Базары 89 
«Дзыцца, ды дæр куы сæдых дæ бынтондæр...» 90 
«Ды ма тыхс, Гыцци, иу мур дæр мæн тыххæй...» 91 

ТАБУЙАГ 251 
«Дзыцца, Дзыцца, дæ дондзау чызг дæм дард и...» 92 
«Æмбæрзы уалдзæг хуссæрттыл цъæх дари...» 93 
«Æгъуыссæг уасджытæ æрбайгом кодтой рудзынг...» 94 
Фыстæг хъæумæ 95 
«Мæнгæй нæ уасыд райсомсарæй уасæг...» 97 
Нæ табуйаг 99 
«Куы зонис ныр, Гыцци, куыд тынг фæллад дæн...» 100 
«Хатт мæ æрфæнды худын...» 101 
Гыццимæ 102 
Уæддæр-иу ма зæгъ 103 
Хъарæг 105 
«Цом-ма, иумæ ацæуæм нæ хъæумæ...» 106 
Мæ ном 107 
«Дæуимæ бамыр даргъ æхсæвты аргъау...» 109 
Уалдзæг 110 
Рæвдыд 111 
Нæ хъæууон хæдзар 112 
Рынчын мад 116 
Ацæудзыстæм 117 
Цæмæн? 119 
Къæсæры хъарм 121 
Хæхтæм куы ’рцæуай 123 
Мад 125 
Уазæг 127 
Мæ хъæу 128 
3. ÆРВГЪУЫЗ САГЪÆСТÆ 
«Ехх, кæддæр цы ’рра уарзтæй уарзтон...» 129 
Булæмæргъ 130 
Сослан 131 
«Цæй, цы мæм худыс сатæг цæстытæй...» 132 
«Ныссаудалынг, ныггомыг бæстæ...» 133 
Сылгоймаг 134 
«Арв мæнау - йæ цъæх амондæй расыг...» 135 
«О, рæудымгæ, хъусгæ бакæн, хъусгæ...» 136 
«Ныр дæр дæ цæстыл уайдзынæн æвзонгæй...» 137 
«Арв бындзыггай йæ урс хилтæ тондзæн...» 138 

252 ХОСТЫХЪОТЫ Зинæ 
«Æз нал дæн...» 139 
Уалдзыгон сыфтæр 140 
Уазвæндаг 142 
Гадзрахат 143 
Кæм? ; 144 
Фембæлд 145 
«Ысхызт та зæрдæ зымæджы ныггæндæй...» 147 
ДУР 148 
Уæд бамбардзынæн 149 
Зæгъ-ма мын искуы 150 
«Мæнг хур, мæнг худт лæмарын æз мæ удæй..» 151 
Фынгыл 152 
Масты уысмы 153 
Куыд æрæгмæ? 154 
Цæмæн ма? 155 
Ныфс 156 
Мæ быдыр 157 
Æгъуыссæг æхсæв 159 
Идеал 160 
Уалдзыгон ивæнтæ зæрдæйы 163 
«Цы мæм æрбахур дæ мæрдты хурау æрæджиау...» 166 
Арвы дуар 167 
Доны къабаз 168 
Хъазгæмхасæн 170 
Кæлæнгæнæг 171 
Райстай йæ? 172 
Уыцы дыууæ цонджы 173 
Чызгон зæрдæ 174 
«Æрбацу ’мæ мын ме ’взонг бонтæ ’рбахæсс...» 175 
«Мæй ацауындзæг бур гæдыйау бæрзыл...» 176 
Мæ цырагъдар 177 
Мæйрухсы сæнттæ 178 
«Гъай цы диссаг у, цы сæрд у!..» 179 
Æз цыма уый нæ уыдтæн 180 
«Йæ хуыздæр амарди хъысмæтæн...» 181 
Фыццаг хъазты 182 
«Цæй, кæм хаттæ, уарзондзинад - сау лæппу...» 183 
Сусæг 184 

ТАБУЙАГ 253 
Гыццыл чызджытæ 185 
Фæлæ уæддæр 186 
«Æз ам цæрын бæрзонд мигъты хъæбысы...» 187 
«Сæуæхсид судздзæн абонау цъæх арвыл...» 188 
«0, уыцы уалдзыгон къæвдатæ...» 189 
«Мæ цæстытæ дын дам-думгæнаг устытау...» 190 
Арвы нæрын 191 
Æрымысæм 192 
Æрбалæууа та уалдзæг 193 
Евæ 194 
Сылгоймаджы мидмонолог 195 
«Æрдзы ’гъдау чи ивы...» 197 
Уæд зондзынæ 198 
«Мæн у, æнхъæлут, амæндты бæстæ...» 199 
Рæсугъд амонд 200 
Моладзан 201 
Абхазаг куплеттæ 204 
Æмгары рухс ном мысгæйæ 208 
«Рудзынджы къуырцц ауади мæ хъустыл...» 212 
«Цæй-ма, абад иучысыл мæ разы...» 213 
Сау цæстыты кадæг 214 
4. БЛОКАДÆ 
«Нæй мур фыдæхы уаг мæ уды...» 223 
«Иры зæххыл æнæбауырнгæ диссаг...» 224 
«Цыма рагæй дымгæмæ нæ дардтой...» 225 
Сидт 226 
Ма ку 227 
Куывд 228 
Чысыл ыстæм, фæлæ 229 
«Мæ бон дын циу, цы зæрдæ дын æвæрон...» 230 
Авдæны зарæг Ирыстоны саударæны 231 
Уæлмæрдты 232 
Гуыцмæзты Алешæн 233 
Бестауты Гиуæргимæ 235 
«Цæргæбонты дæ хæстонтыл нæ ауæрстай...» 237 
Чъреба 238 

254 ХОСТЫХЪОТЫ Зинæ 
Знæт дæлимон 239 
«Фыдгул æрбарæмыгьта н’ арæн...» 240 
Ирыстоны фырттæм 241 
Ды дæ нæртон 242 
Калоты Хазбийæн 243 
Кад уын Иры сабитæ 244 
Мæ кæстæрмæ 245 
Мæ зарджытæ 246 
«Дæ цæргæбонтæ цардыл тохты арвыстай...» 247 
/Ердзмæ курдиат 248 

Литературно-художественное издание 
ХОСТИКОЕВА ЗИНАИДА АХМЕТОВНА 
святость 
Стихи на осетинском языке 
Редактор Л.Е.Валиев 
Художник ТЛКокайты 
Художественный редактор Г.З.Чеджемты 
Технический редактор Б.Т.Бесаееа 
Корректор ТА.Казбекова 


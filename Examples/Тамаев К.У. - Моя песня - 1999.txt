Тамати Хъазбег 
МÆЗАР 
Æмдзæвгити" æмбурдгонд 
^ти<& 
Дзæуæгигьæу 
"Алания'',1999 

84 Осет 
Тамати Хъазбег 
Мæ зар. Æмдзæвгитæ: Дзæуæгигъæу, 
Алания, 1999- 180 ф. 
15ВЫ 5-87862-078-2 
Тамаев Казбек 
"Моя песня". Сборник стихотворений. 
Владикавказ. "Рухс", 1999г. 
У Тамаева Казбека Урусовича это 5 —й 
сборник стихотворений. Читатель найдет в 
данном сборнике интересные мысли и образы. 
84 Осет 
15ВЫ 5-87862-078-2 (с) Тамаев К.У., 1999 

Автори туххæн 
Хъазбег Уруси (Урусбий) фурт 
райгурдæй 1920 анзи октябри 15 —аг бони 
Киристонгъæуи (нури сахар Дигори) 
зæнхкосæг рæстæмбесцæрæг бийнонти 
хæдзари. Æ фидæ Урус æма æ мадæ Фари 
(Хуйманон, Малити хуæрифурт) ахургонд 
н’адтæнцæ, фал раст косæг, дзурддзæугæ 
æма нимади, хæларзæрдæ æма 
иуазæгуарзон. Сæ зин дæр æма сæ цийнæ 
дæр адæми хæццæ дех кодтонцæ. Урусæн 
адтæй, цуппар фидти кæми зилдæй, 
уæхæн куройнæ: нартихуар, мæнæуæ æма 
хъæбæрхуар ка лæхурдта æма инсадта. 
Куройни фарсмæ ба адтæй, æртæ 
гектарей бæрцæ ка ахæста, уæхæн 
рæзбун. Урус æ фуртти æма æнсувæрти 
хæццæ кодта цалхи къелтæ, бидта 
æхсæрæ есæй бæтмæнттæ, кæфойнитæ, 
мæтæзетæ, цетæнттæ, тæскъитæ æма 
къуртутæ. Гъæдæй кодта пахсатæ, 
сагæнттæ, амадта си уедгутæ, цолпитæ, 
къостæ, тæбæгътæ, фиййæгтæ æма 
похцитæ. 
3 

Урус хъæбæр арæхсгæ адтæй 
аргьæуттæ, таурæхътæ æма æмбесæндтæ 
дзорунмæ, хинцуйнæгтæ гъуди кæнунмæ 
æма зарунмæ. 
Æ мадæ Фарий фæрци бинонти 
цæттæгонд хъæппæлтæ берæ æлхæнун 
нæ гъудæй. Æ хуæруйнаги конд дæр уидæ 
аллихузон æма хуæрзадæ. 
Дардтонцæ фонс уорсагæн æма 
косунмæ. Фид æма сæ тиллæг æлхæнун 
дæр нæ гъудæй. Будури син адтæй 40 
дистиней бæрцæ хумзæнхæ. Адтæй сæмæ 
нартихуар, мæнæуæ æма хъæбæрхуар. 
Сæ тургъи дзæхæрай ба задæй картоф 
æма халсартæ. 
Фиццæгти хæццæ колхозмæ 
бацудæнцæ. Фал кедæрти фудцъухтæй 
кулакгонд æрцудæнцæ. Уæдмæ Урус 
сæйгæ зæронд лæг адтæй, æма ин æ 
хестæр фурт Гадзимæти, æхсæвæ дæр 
æма бонæ дæр ка куста, еци хъиамæтгин 
Гадзимæти ниййахæстонцæ. Бийнонтæ ба 
сæхе цæттæ кодтонцæ даргъ надмæ — 
Сибирмæ. Мулкæй сæмæ цидæр адтæй, 
етæ ист æрцудæнцæ, сæ саратæ æма 
скъæтгæ ихæлДг се’хæлдздзæгтæ — ласт, 
цæрæн хæдзари къоп ма си байзадæй. 
4 

Фал фудцъухтæ — нимодзгути 
фæндæуагæ нæ фæцæнцæ. Фæууæлахез 
æй рæстдзинадæ. Нæбал æрцудæнцæ 
æрвист. 
Уæди бинонтæй ма абони æгас æнцæ 
Хъазбег, Гадзимæти фурт Павел, уой 
хуæртæ Азау æма Аничкæ. Хъазбегæн æ 
хестæр æнсувæр Петр Устур фидибæсти 
тугъди фæммардæй. Æ еунæг сувæллон 
авдæйнонæй рамардæй. О уосæ 
исистадæй æма æндæр æгмæ æрцудæй. 
Петри кæстæр Коля, карз тугъдтити 
архайгæй, уæззау цæф фæцæй. Уацари 
бахаудтæй. Æртæ хатти ралигьдæй. Дууæ 
хатти æй ниййахæстонцæ, æртиккаг 
ралигъди ба Швейцаримæ байервазтæй. 
1946 анзи æ хабар исигъустæй горæт 
Калинини госпитæлæй. Еци анз сæйгæй 
иссирдта æ мади къох. Æ синхон кизгæ 
æй уарзта æма æй еци сæйгæй дæр 
æхецæн исаккаг кодта царди’мбалæн. Анз 
æма æрдæг рацарданцæ, кизгæ ин 
байзадæй, цæруй Украини. Æ уосæ ба 
исистадæй æма еу цалдæр рæстæги 
фæсте æндæр лæгмæ æрцудæй. Нур дæр 
цæрунцæ. Сибирмæ сæ ке’рвистонцæ, е 
бабæй ку’снæуæг уа, зæгъгæ, Уруси 
*; 

бийнонтæ байурстонцæ. Иссæнцæ дууæ 
бийнонти. Фал Урус берæ нæбал 
рацардæй, рамардæй 1936 анзи. Хæдзарæ 
дууæ’мбеси бакодтонцæ, сæ тургъæ ба 
адтæй еу. 
1928 анзи Хъазбег бацудæй 
Дигоригъæуи (Киристонгъæуи) фиццаг 
астæуккаг скъолай фиццаг къласмæ. 5 — 
аг къласи ку ахур кодта, уæд фиццаг хатт 
фæууидта Иристони зундгонд финсæг, 
дигорон поэзий борæмæлгъæ Малити 
Геуæргий. Геуæргий фæууинд ин 
фæййагъаз æй, æви æндæр ести, фал еци 
бонæй фæстæмæ иссæй литературон 
къуари активон архайæг. Къуарæн 
разамунд лæвардта орденхæссæг, 
Уæрæсей Федераций æскъуæлхт 
ахургæнæг Бæзати Майрæни фурт 
Александр (Лæксандр). 1937 анзи Хъазбег 
бæцудæй Киристонгъæуи 
гъæууонхæдзарадон рабфакмæ. Уоми, 
дууæ къурси каст фæууогæй, бацудæй 
Цæгат Иристони пединститути 
ахургæнгути дууанзон институтмæ. Анз 
æма си мæйæ æма æрдæг ку райахур 
кодта, уæдта ’й, ахургæнгутæ республики 
скъолати ке нæ фагæ кодта, уой туххæй 
6 

рарвистонцæ Донифарси авданзон 
скъоламæ литератури ахургæнæгæй. Е 
адтæй 15 октябри 1940 анзи. Берæ 
ахургæнгути ракодтонцæ æфсæддон 
службæмæ. 1941 анзи 22 июни тугъд ку 
райдæдта, уæд гъæуи зæрæндтæ æма 
инвалидтæй æндæр лæгадæм нæбал 
райзадæй. Скъоладзаути будуйрон бригади 
хæццæ куста Хъазбег хонхи дæр æма 
будури дæр. Райони газет "Колхозон" — 
æн дæр агъаз кодта æ финститæй, уæдта 
си сæрди æртæ мæйи ба косгæ дæр 
ракодта партий райкоми унаффæмæ 
гæсгæ. 
1943 анзи раййивта æ гъæумæ, мадæ 
еунæгæй ке байзадæй, уой туххæй. Еу анз 
ракуста Киристонгъæуи 2 — аг авданзон 
скъолай, уæдта æййивд æрцудæй 
Киристонгъæуи 1—аг астæуккаг 
скъоламæ, хестæр кълæстæмæ литератури 
ахургæнæгæй. Е адтæй 1944 анзи æма си 
фæккуста 1994 анзи октябри мæйи уæнгæ. 
Еци еу скъолай 50 анзи. Куста 
ахургæнæгæй, уæдта ахури хаййи 
сæргълæууæгæй 1956 анзæй 1981 анзи 
уæнгæ, пенсимæ рацæуни уæнгæ, гъома 
пенси райсуни уæнгæ, æ ахургæнæги 
куст нæ ниууадзгæй. 
7 

Фидибæсти тугъди рæстæги 
ахургæнæгæй косгæй ма адтæй æ гъæуи 
Орджоникидзей номбæл колхози 1 æма 5 
бригæдти нимайæгæй (учетчикæй). 
Е’нæзæрдихудт кусти туххæй ин 1947 анзи 
лæвæрд æрцудæй мæйдан, Фидибæсти 
тугъди рæстæги активонæй ке фæллойнæ 
кодта, уой туххæн. 
Æ берæ æнзти кустæн ин хецауадæ 
аккаг аргъ искодтонцæ цалдæр Кади 
грамотемæй: ахуради æма культури 
министрадтæй, 1957 анзи ин лæвæрд 
æрцудæй Цæгат Иристони Сæйраг 
Совети Президиуми кади грамотæ, 1974 
анзи — "Победитель социалистического 
соревнования 1973 года". 
1969 анз — Уæрæсей Федераций 
адæмон ахуради отличник — реубæлдаргæ 
значок 1975 анзи майдан "Тридцать лет 
Победы в Великой Отечественной войне 
1941-45 гг. 
1978 анзи — "Цæгат Иристони 
скъолати æскъуæлхт ахургæнæг". 
1985 анзи майдан "Сорок лет Победы 
в Великой Отечественной войне 1941 — 45 гг." 
1995 анзи майдан "50 лет Победы в 
Великой Отечесгвенной войне 1941 — 45 гг." 
8 

Хъазбег ахургæнæги уæззау кусти 
хæццæ ма зæрдиуагæй архайдта дигорон 
æвзаг æма литератури ирæзтбæл, финста 
хумæтæги газетон æрмæгутæ, аййевадон 
литературон уадзимистæ. Финсун 
райдæдта 1937 анзи, еци анз райони 
газети мухургонд æрцудæй æ фиццаг 
финст, 1940 анзи ба республикон 
сувæллæнтти журнал "Пионер" — и æ 
цубур радзурд. Уæдæй фæстæмæ æ 
уадзимистæ мухургонд цудæнцæ райони, 
республики газеггæ "Социалистон Диюри" 
(Чикола), "Сурх Дигори" (Дигоригъæу), 
"Рæстдзинад" —и, "Æригон большевики", 
журналтæ "Мах Дуг", /’Ирæф", нур ба 
газет "Дигори" дæр. 
1951 анзи киунугæ "Молодые поэты 
Северной Осетии" — мухургонд æрцудæй 
цалдæр æмдзæвги уруссаг æвзагмæ 
тæлмацгондæй. 
1958 анзи еумæйаг æмбурдгонд "Мах 
уарзæм" — и дæр цалдæр æмдзæвги. 
1979 анзи æмдзæвгити æмбурдгонд 
"Уазай дæлвæзи" ниммухур кодта 500 
рæнгъей бæрцæ æмдзæвгитæ. 
1985 анзи цуппар*автори Джиоты 
Хазби, Къибирти Амурхан, Хъазбег Тамати 
о 

æма Тыджыты Юрий ниммухур кодтонцæ 
еумæйаг æмдзæвгити æмбурдгонд 
"Æмдзæвгæтæ". 
1994 анзи Хъазбегæн æхецæн 
рацудæй æмдзæвгити сæрмагонд 
æмбурдгонд "Сагъæстæ". 
1995 анзи дæр ин Дзæуæгигъæуи 
рацудæй æмдзæвгити æмбурдгонд 
"Арфæ". 
Нуртæккæ Хъазбег мухурмæ цæттæ 
кæнуй æ прозаикон уадзимистæ æма 
комеди "Хъилма". Цæттæ кæнуй æ 
поэмитæ дæр хецæн хиунугæй 
рауадзунмæ, кæд æхцай фæрæзнитæй 
еске фенхус кæна, уæд гъæуама 
рацæуонцæ нæуæг анзи райдайæни. 
Æ фидæ Уруси аргъæуттæ, 
тауæрæхътæ æма æмбесæндтæбæл дæр 
косуй. Къохфинст ин фæцæнцæ. 
ГУРДЗИБЕТИ Барис. 
10 

ЗÆНХМЕГЪÆ 
Зæнхмегъæ 
Æ рехæ 
Кæрдæгбæл сæрфуй. 
Æ фæсте 
Нимæхсти 
И зæнхæ тæлфуй. 
Дæлбилти 
Хъамилти 
Фæууадзуй æртæх. 
Донгони 
Тæх дони 
Æртайуй æ бæх. 
Бæласи 
Къабази 
Æ суг æрттевуй. 
И хор æй 
Бундæрæй 
Хæрдмæ иссевуй. 
11 

МÆ САБИ БОНТÆМÆ 
Æзинæ æздахун абонмæ, 
Æ унбæл мæ уорс сæр дæдтун, 
Æрмæст æнæзæрдæ мæ коммæ 
Зиндзурдау нæ кæсуй æппун. 
Æхе’ммæ не’здахуй, фал марди 
Хузæнæй ивадæй лæууй. 
Æз, дан, дин рамардтæн еу хатти, 
Дуккаг цард еу лæгæн нæ уй. 
Кæд цæстæ фæууиндзæй тух — бонæй 
Бæлгæй дæр æ хорсугъд мæкъур, 
Уæд æз дæр фæууиндзæн тух—тонæй 
Мæ уарзон æзини будур. 
Зинау низзудтон, æнæбари 
Ке бадæн æзинæй иливд. 
Мæ уесбæх фæттахтæй сæудари, 
Мæ сонт бон фæддунд æй фæслигъд. 
Куд тагъд мин рамардтæ æзинæ, 
'Ма’ртар æй мæ сабион хор. 
Уæдд,æр дæ абони мæ цийнæ, 
Ме’сони æнцойни бундор... 
12 

ДУУÆÆНГАРИ 
Мах дууæ æнгари, 
Дууæ’взонг хæлари 
Еци еу фæззæги, 
Еци еу рæстæги 
Бауарзтан еу кизги, 
Гъæуи рæсугъддæри, 
Кизгутти сонтдæри, 
Еу мади боцдæри. 
Гъæунги рацæугæй, 
Донгони фембæлгæй, 
Мæнмæ никкæсидæ, 
Уомæ бакæсидæ. 
Уæддæр ни ке уарзуй? 
Дæу, æви мæн уарзуй? 
Мæнмæ нихходидæ, 
Дæумæ баходидæ... 
Ка ни ци сайтан æй? 
Уæдаæр ни ке уарззæй? 
Еуей дæр, инней дæр 
Нæ сайдта æ зæрдæ. 
13 

Алке ни æхецæн 
Нифситæ æвардта. 
Алке æ уарзонæн 
Киндздзæгтæ æвардта. 
Еу бон ба кизгæ дæр, 
Еу бон ба лимæн дæр, 
Нæбал фæззиндтæнцæ... 
Кумæ фæддундæнцæ?.. 
Мæ сугъзæр къохдарæн. 
Нæ хурст шифонери 
Æ киндздзаг пъолцйагбæл 
Æрттевгæ байзадæй. 
ИСÆФТ 
Æ хуссæнæй æрбайсавдæй 
Мæ кæстæри сувæллон. 
Кæд æй донмæ ниддæрдавдæй... 
Ци фæцайдæ æнагъом? 
Кæд æй арвмæ исисткиндæй 
Тæхгс^ маргъи базурбæл. 
Зæнхи’скъуди кæд ниллигъдæй, 
Мисти листæг думæгбæл. 
14 

Катайгæнгæ нæ бинонтæ 
Фæппурхæнцæ агорæг. 
Къум — къæразгæ мæ синхонтæ 
Нæ уадзунцæ æбæрæг... 
Еу абони, цæстæууæрдгæ, 
Шифонерæй рахизтæй. 
Е ба уоми фунтæ уингæ 
Бонизæрмæ фæххустæй. 
ЕЛКÆ 
Елкæ, елкæ, нæхе елкæ, 
Арви асæ ирæзуй. 
Мах ба еумæ æнæ кеугæ 
Æ фæрстæмæ æстæфуй. 
Кафæн еумæ, зарæн еумæ, 
Зæрдæ реуи идзулуй. 
Нæуæг анзи цийни зеумæ 
Не’стур нивæ ивулуй. 
Ходуй нæмæ æ бæрзондæй 
Ирд æстъалу фондзтегъон. 
Тæмæн калуй нæ амондæй 
Еугур дзилли бæрæгбон. 
15 

Мах, сабитæ — сувæллæнттæ 
Ан исони бæсти гæс. 
Аци бонау не’взонг бæнттæ 
Уæнтæ хори æмæнгæс! 
МÆ СÆБИМÆ 
Дæ сонт райгурд уарзунадæй — 
Мади цийнæ æма рист. 
Дæ авдæни уацайрадæй 
Куддæр фæцæй дæ рахизт, 
Дæ къæхтæбæл æдзæстхезæй 
Ку’слæууис æма тæхис, 
Зунд æфтаугæ стур ампъезтæн 
Ку радаргъ уй сæ рæхис, 
Дæ цæстити идзаг армæй 
Ку’рæстæфис нæдти’вæрд, 
Нæ фидтæлти нифси фарнæй 
Ку банкъарис дæ развæд. 
Уæд дæ тухæ æма зундæй 
Ихæсгин дæ адæмтæй. 
Се’нгъæлдзау дæ, æнæ фудæй 
О, æ фуртти хуæздæртæй... 
16 

ТУНКЪУРРОС 
Минкъи кизгæ Тункъуррос, 
Æ дзиккотæ ба — хæмпос. 
Гъазуй тургъи киндзитæй, 
Тæрсуй къуми синдзитæй. 
Æ рæбунти туку дæр 
Æрбагъазуй алкуддæр. 
Цъæх цæститæй никкæсуй 
Æ къæдзелтæ фæттасуй. 
Æрбауайуй къæбула, 
Уорс гъолæнттæ сау Мела 
И тукумæ нигъгъирнуй, 
Цума ходгæ никкæнуй. 
Тункъурроси зæрдæбæл 
Æрбамбæлуй хуарз хæлар. 
Æркафунцæ зæлдæбæл, 
Кизгæ, Туку, Къæбула. 
Минкъи кизгæ Тункъуррос, 
Æ дзиккотæ ба —хæмпос. 
Гъазуй тургъи киндзитæй. 
Нæбалтæрсуй синдзитæй. 
17 
2 3ак. №1722 

КÆРДЗИН 
Мæ саби бонти æнæ гахæй 
Адгин хуæринæ æз кæрдзин. 
Хуæрзадæ уидæ е айдагъæй, 
Æ сутъд къæбæр дæр куд æхцин. 
Нæ гъоги’хсири æнсæндинæ 
Халтъама кенæ ба кæрдзин. 
Месини хæццæ ниссæттинæ 
Ме’стонг, феронх уогæй мæ зин. 
Цигьди хæццæ дæр царди хуасæ 
Кæрдзин ку фæууй гъар, фæлмæн. 
Хурхи æнсанст дæр дессаг хуарз æй 
Тоги æлхъивди нидæнæн... 
Нур дæр æй арæх фæййагорун, 
Ку уидæ финги хуæрзгæнæг. 
Мæ саби бонтæй нур дæр корун 
Хуæрзфунх кæрдзини æнсæндæг... 
Абони исонæн æвæрæн бундор, 
Исон иннæ бонæн федардæр уæдта, 
Цæмæй хуæздæр равги æртгева нæ хор, 
Дуйнети æмхузæн уарзонæй бæдта. 
18 

Нур æз ци хæдзарæ фæлтæртæн кæнун 
Уой рскш цæра?æнæй мæ кæстæр мæ фург. 
Æма’йбæл архайун, цæмæй си цæрун 
Базона дуйнети æмрæнгъæ игурд. 
Ескæд мин бæлццонæй ку фæууа фусун, 
Уæд мин æнæбари ма райса мæ къох, 
Фидау мæ фæлмæнти никкæна хуссун, 
Уæдта мин идарддæр фæххæсса мæ тох. 
БИЦЦЕУ 
Нæ уасæнги гъæрнæгæмæ 
Æрбайгъал æй нæ бицц^у. 
—Æз дæр лæг дæн, мæнæ сæумæ, — 
’Ма бахуаста е’взонг реу. 
Æз дæр цæун сог ласунмæ, 
Сау гъæдæмæ, мæ фидау, 
Кенæ хуасæ æркæрдунмæ, 
Кæмæй фуддæр дæн хуасдзау! 
Раскъæрдзæнæн нæ уæлитæ 
Донуордæги лæгъзæрбæл. 
Фæххездзæнæн нæ уæситæ 
Бонизæрмæ зæлдæбæл. 
19 

Æз зинадæ некæд зонун, 
Æй фæллойнæ царди сæр. 
Мæ хæццæ ма дæу дæр хонун, 
Мæ лимæнти лимæндæр. 
ТÆРХЪОС 
Тæрхъос 
Бæрзондмæ фергъувта æ гъос, — 
Рæубес 
Кæмидæр хæстæги уæд ес 
Цъæх арс 
Нихуй бæласæбæл æ фарс. 
Робас 
Æ думаг фæттахуй еуварс. 
Узун 
Сосæггæй райдайуй гъузун. 
Берæгъ 
Е’фсæртæй искæнуй дзæгъ —дзæгъ. 
Уæдху 
Пихсбуни цидæртæ мурхуй. 
Бурæг 
Къоæртти ракæнуй бæрæг. 
Уорс саг 
Дæдтуй æ бæдолæн уорсаг. 
20 

Сикъе 
Саугъæди мæ еруй е’ркъе... 
Уæрццæ 
Алцæмæй ма зонуй бæрцæ. 
Халон 
Кæмæйдæр агоруй хъалон. 
Цæргæс 
Фæлгæсуй, цума æй сагъæс. 
Цъеусор 
Нæ мæргъти фæккæнуй е хъор. 
Хургарк 
Рæстæгау æййевуй æ гакк. 
Гæгкук 
Таунæги нæ бадуй, гук —гук. 
Уæд уг 
Нæ уинуй æ бонæ урдуг. 
СУГЬЗÆРИЙНÆ ГОЦОРА 
Нæ уасæнгæ ци дзæбæх æй: 
Сугъзæрийнæ гоцора. 
Базур — цæгъдгæ æ хъал бæхæй 
Ку никкæнуй хъу — хъæ — ра. 
Уæд райгъал уй мæ гъæубæстæ, 
Бæласбæл тæхгæцъеу, 
21 

Баходунцæ нæ цъæх фæзтæ, 
Хор æртавуй зæнхи реу. 
Базмæлунцæ цæрæгойтæ: 
Кæмидæр ма цидæр ес. 
Ку бакæнуй сæуми койтæ 
Нæ уасæнгæ цæмæдес... 
ХЪУРРОЙ 
Нæхемæ байзадæй 
Бæдолæ хъуррой. 
Зумæги ба цардæй 
Мæ уати, ме’гкой. 
Тæрхæгбæл бадидæ, 
Иссæй æрмахур. 
Уарзта æй мæ фидæ, 
Ирæзтæй устур. 
Еу хатт ниммæтъæл æй, 
Кæд сæйгæ кæнуй. 
Дохтур имæ уæллæй 
Æрхудтон. Зæгъуй: 
— Нез имæ сау гъæдæй 
Хæстæгдæр нæййес, 
22 

Æрмæст æ боц зæрдæй 
Имисуй сæхе... 
Цъæх уалдзæг ку’рцудæй, 
Ку’схудтæй будур, 
Уорсдонæн ку’ртадæй 
Æ ехти дзугур. 
Уæд æз мæ хъурроййи 
Донгонмæ худтон. 
Æртадта арф дони, 
Тæхгæ дæр фæндон. 
Еубонтæ нæ сæрти 
Хъурройти еу къуар 
Хонсармæ уæлйæутти 
Ку тахтæй æд зар. 
Хъуррой игъæлдзæгæй 
Хе систа хæрдмæ, 
Дзурдта ’ммæ цæрдæгæй: 
"Хуæрзбонтæ кæнæ!" 
Фæззæги фæстæмæ 
Ку тахтæй Хъуррой. 
Къуар зилди нæ сæрмæ 
Æркодта циной... 
23 

ЗÆРБАТУК 
Нæ уалдзæг æ тахтæй 
Цъæх тахуй будур. 
Зæрбатук æртахтæй — 
Сау базур, уорс хъур. 
Низзаруй будурти 
Уæлæрвти тæхуй 
Къæразги уæлкъумти 
Хæдзæрттæ кæнуй. 
Æ къæси æрцардæй 
Бæдоли сагъæс... 
Астъонæй ратахтæй 
Еу хъумуз гъæлæс. 
Иннетæ ниуунцæ 
Æ фæсте цибæл... 
Рæнгъитæй бадунцæ 
Фæснæдти телбæл. 
Сæ цъæбар — цъубурæй, 
Сæ ратæх — батæх 
Ку хæссуй будурæй 
Уаруни æртæх. 
24 

ТУКУ 
Нæ тикис сум — сумæй 
Диванбæл хуссуй. 
Æвæдзи тукутæн 
Аргъау имисуй. 
Кенæ ба уæлæмæ 
Нард фиутæ уинуй, 
Фал сæмæ тугурмæ 
Уæддæр нæ хъæртуй. 
Æна сæ æхецæн 
Исхудта мархуа. 
Фал ин си æресæн, % 
Е ба бафсæда. 
ХОРУАРÆ 
Даретæ тæбæгътæ. 
Хоруарæ кæнуй, 
Уаруни æртæхтæ 
Сор зæнхæ цумуй. 
Цъæх арти стъæлфæнтæ 
Цума’нцæ, уоййау 
25 

Хормæ æрттевæнтæ 
Калунцæ зингау. 
Рауарæ, рауарæ, 
Къæвда æнæхъор, 
Рæдауæй иуарæ 
Хуарзади бундор!.. 
СЁНТЯБР 
Сентябр, сентябр 
Æгас æрцæуай, 
Ахури райдайæн — 
Нæ хæццæ цæрай. 
Æнгъæлмæ фæккæсæн 
Даргъ сæрди дæумæ. 
Нанай дæр рафæрсæн: 
— Кæд уодзæй сæумæ? 
Киунугæй, финсæнæй — 
Цидæр нæ гъæуй, 
Алцидæр æвæрдæй 
Сумкити лæууй. 
Нана мин хъæппæлтæ 
Балхæдта нæуæг. 
26 

Берæ нин æмбæлттæ — 
Мах хузæн цæрдæг. 
Сентябр, сентябр, 
Æгас æрцæуай! 
Ахури æрмахур 
Нæ уодти цæрай! 
МÆ САБИТÆМÆ 
Бабай рæсугъд биццеутæ, 
Мæ цæстæ’ма мæ уод, 
Цъæх æрвти мин тæхетæ, 
Сумахæй дæн бæрзонд. 
Исон æма æности — 
Муггаги зунд бундор, 
Мæ фурт æма мæ ности 
Таветæ, куд уæ хор. 
Амонд æма цинадæ 
Кæнæнтæ цид уе’мдзо! 
Макæд кæнтæ зинадæ, 
Уотæ мæнау бæлццон! 
27 

Уæ карæнтæй фæстагдæр 
Ма уотæ мин макæд! 
Цардарæзти гъуддаг дæр 
Куд равзара уæ фæд. 
Уæ хор кæсæд нæ хонхи, 
Нæ тургъти ба — æдзох! 
Бабайæн дæр иронхи 
Куд нæ фæууа æ догъ! 
АРТ 
Бафæлладтæн сæ лигъзтæй, 
Сувæллæнтти авинстæй: 
Арт искæнæн листитæй, 
Гъæди’рдози хускъитæй. 
Ниццæхæр æй æ цирен, 
Арвбæл мегъау бадуй хъен. 
Мах дæр имæ нæхе хуарз 
Тавæн ходгæ æнæ харз. 
Арт æхседуй листитæй, 
Устур гъæди хускъитæй. 
Мах ба ибæл ан æмбурд, 
Куд дессаг æйг куд рæсугъд. 
28 

Æ рæбунти фæккафæн, 
Гъазгæ, ходгæ фæззарæн... 
БАГЪÆРАТИ СОЗУРÆН 
Мах еу гъæуи, еу гъæунги 
Еу къанауи * илæбæл: 
Æз — кæрони, е — урдуги 
Нæ синхонти рæнгъæбæл. 
Фæйнæ доги мæгуйрадæн 
Цæруйнагæй райгурдан. 
Е — паддзахи цагъайрадæн, 
Æз — советти... Ивулдан. 
Куд нæ зудтон саби уогæй, 
Ке ’й зин бони нæ поэт. 
Исцъирдтайнæ ме’взонгтогæй 
Æ царддаргъи берекет. 
Тæскъидзаг ин — сувæллæнттæ, 
Незгун къохмæ æнгъæлдзау. 
Уой уидтонцæ е’рвадтæлтæ, — 
Не’стур гъæ, и хъал хецау. 
29 

Фал нæ тавуй хори цæстæ 
Еугур уодти æмхузæн. 
Алке ба ни æ ихæстæ 
Нæ фелвесуй хузæнæн. 
Уæддæр тухсти æмдзæвгитæ 
Авинстонцæ тохи зар. 
Æ гъар тогæй финст рæнгъитæ 
Бахсистонцæ зæрди дуар. 
КЕ КОЙ КÆНУНЦÆ 
Ке кой кæнунцæ 
Устур нихæсти? 
Ке зар фæнзунцæ 
Адæм нæ бæсти? 
Ке гагидауæ 
Нæ фарни фингæй 
Уадзунцæ ’гъдауæй 
Сæ ном имисгæ? 
Ке ном хæссунцæ 
Горæттæ, гъæутæ, 
Нæуæг игурцæ, 
Гъæунгтæ, рæгътæ? 
30 

Авд надей астæу 
Уарзондзинадæй 
Хъазар цирт уастæн 
Кæмæн ниссагъдæй? 
Æдзард, æвзонгæй 
Райгурæн бæстæн 
Æхе нивондæн 
Ка’рхаста рæстæй? 
Ке номæй цæфсуй 
Æносон цъæх арт? 
Ке номæй гъæрзуй 
Нана фур æнкъард? 
Нæ тухст, нæ ристй, 
Нæ кувд, нæ хисти, 
Урдуги, хæрди, - 
Хæссæн сæ зæрди! 
НИМÆДЗТИ ДЗУБАНДИ 
Еу: Зин цæрæн æй еунæг уодæн 
Адæм æнцæ æ амондæн. 
Дууæ: Ууæ, хуарз æй сæребарæ, 
Уомæн кæнун аййевзарæ. 
31 

Æртæ: Æртикъахуг фарни фингæ 
Тагьд исафуй лæги гъигæ. 
Цуппар: Цуппар фурти кæмæн 
фæууй, 
Хуасдзау уомæ корæг цæуй. 
Фоназ: Æз уой бæрцæ неци уарзун, 
Хуарз æ хæццæ ку фæгъгъазун. 
Æхсæз: Ме’хсæз фурти 
фæццудæнцæ, 
Æрхастонцæ лисхъин кæрцæ. 
Ава: Авд лæхъуæней еунæг хуæрæ 
Нæ байзайуй æ цæхæри. 
Аст: Цийнæхæссæг фæлмæн каст — 
Æвзонг зæрдæн рахаст. 
Фараст: Фарастемæй гъазт æй гъазт, 
Хауй сæмæ дзиллæй фарст. 
Дæс: Уал нимæдзи хуа[ з 
æнкъæйттæ, 
Ку мæ уидæ уал æмбæлттæ. 
32 

БАБАЙ КИЗГÆ 
Мæ минкъи Аидæ 
Финсунгъон ку уидæ, 
Уæд баба нæ уидæ иронх. 
Финсидæ еститæ 
Æнарæхст гоккитæй. 
Зонидæ нæ фæзтæ, нæ хонх. 
Æ фиди амундæй, 
Æ мади хуарз зундæй 
Зонидæ гъæубæстæ еугур. 
Нур ба кæмидæрти 
Æнæ æ хуæздæрти 
Ирæзуй Аидæ, мæгур. 
Мæгур нæ уодзæнæй, 
Æнæ мæн цæрдзæнæй 
Рæсугъддæр кизгау, 
Амонди цинадæ, 
Уогæй мин нимади 
Холдзæнæй хорау. 
Уарзон æй бæдолæ, 
Бæдоли хъæболæ, 
Мæ зæрдæ, мæ уоди гага. 
33 
ЗЗак. №1722 

Цæрæ мин мин æнзти, 
Уарзуй дæ мæ цæстæ, 
Мæ фæлмæн фуртуарзон баба. 
БАБА ÆМА НАНАЙ БИЦЦЕУ 
Баба мин фæззæгъуй: "Æзмæлæ, 
Нæ хумтæ æхсæдун гъæуй. 
Ма бадæ хораууон дзæгъæли. 
Æгуст лæг æгадæ кæнуй". 
Нана ба мæ сæрбæл фæдздзоруй, 
Нур ма, дан, минкъи æй биццеу. 
Æ бауæр рагъазун агоруй. 
Куститæ баййафдзæй мæ цъеу. 
Дессæгтæ мæ сæри зелунцæ, — 
Кæмæ си игъосон уæддæр. 
Сæ уодтæй фулдæр мæ уарзунцæ 
Сæ еу дæр, иннæ дæр — хуæздæр. 
Баба ба уæддæр ниддæвдæг æй, 
Æ къохтау хъæбæрæй лæууй, — 
Æфсæйнаг надæуй æ тæвдæй, 
Уæд зинти æнцонтæй цæуй. 
34 

Баба мæ цæйбæрцæ, куд уарзуй, 
Ме’сон æй æ сагъæс, æ тох. 
Уарзун мæ нана дæр фæразуй, 
Æрмæст ин саби дæн æдзох... 
СЕДЗÆР 
Уæззау æй едзæри 
Æнагъом изад. 
Уæлдайдæр æ Сæри 
Зунд ку уа ивад. 
Седзæрæй ку’йзадтæн 
Мæ мади фæсте, 
Уой уæд нæ лæдæрдтæн, 
Ке уодзæнæн, ке?.. 
Ка мæмæ кæсдзæнæй 
Мæ мади цæстæй, 
Ка мин æрдаудзæнæй 
Мæ сæр æ урзæй? 
Мæ дуккаг хуарз мадæ 
Разиндтæй, æма 
Мæн алкæд раст надæй 
Кеун нæ уагъта. 
35 

Бæргæ мæ рæвдауй 
Мæ мадæ фæлмæн. 
Мæ сæр мин æрдауй 
Ме’цæги хузæн. 
Къох мæмæ нæ есуй, 
Нæ дзоруй зустæй. 
Æ уарзт дæр æвдесуй 
Æ сабур кустæй. 
Гъолон мæ нæ кæнуй 
Дарæсæй, хуæрдæй. 
Æз дæр æй лæдæрун: 
Уарзуй мæ зæрдæй. 
Уадзуй мæ гъазунмæ, 
Бафæрсæ æрмæст. 
— Ма фæууо уарунмæ, — 
Æ сабур фæдзæхст. 
Зæнхæбæл ци’нтæсуй, 
Уой хуæздæр мæн уа. 
Ци нæ мин æрхæссуй, 
Ци ма мин фæууа? 
Кæд ма мин хуæрунмæ 
Исфица æ уод. 
36 

Ме’сонмæ цæунмæ 
Дæдтуй мин амонд. 
Æз дæр æй мæ хъури 
Никкæнун фуртау. 
Бафтудан еу дури 
Уарзун æй мадау. 
Уæддæр ци дессаг æй 
Ниййерæг, уæддæр! 
Уой хузæн, уой адæ 
Нæ кæнуй æндæр... 
КЪОСТА 
Кæд рамардæй бунтон раги нæ Къоста, 
Берæ ’гæстæй æгасдæр æй уæддæр ма. 
Нæ дзиллити æ гъар зæрдæй куд уарзта, 
Æ догæ ба уотæ уарзгæ ка’рхаста?! 
Еугур дзиллæн фæххеон æй, фæууарзон, 
Фæллонгунæн æностæмæ æмфазон. 
Кæд адæмтæ бабун уонцæ еугур дæр, 
Уаедсæ хæццæ банцацдзаенæй наргондаер. 
37 

МАЛИТИ ГЕУÆРГИЙÆН 
Аййев дзурди Курдалæгон Малион, 
Геуæргобай зари зæлти сауæдон. 
Киристонгъæу—æ райгурæн, дигорон, 
Къостай музи æмфазон æй, е’мрæнгъон... 
БАБА НÆ МÆЛУЙ 
Зæронд баба нæуæг тала аразуй 
— Цима’йкæнис? — фæрсуйбабайе’мхуэан, 
Де’мбес цирти æрдэег мардæй даеу хезуй. 
— Адгин рæзæ ка рахуæра, е мæ ном 
Имисдзæнæй, — загъта баба еци бон, 
Кæд е махæй раги рандæй "цæнхласæг", 
Уæддæр ма ин мах имисæн æ хуарз ном, 
Инней ном ба ку нæбал ес имисæг... 
ХОРг ÆРКÆСÆ 
Ходгæ нæмæ æркæсисæ 
Арви реуæй, сугъзæр хор! 
Мах дæр минкъи бафæрсисæ 
Ма нæ кæнæ тæвди хъор. 
38 

Мах ба хорæн, зарæн, гъазæн, 
Донгæрони зæлдæбæл. 
Нæ кæрæдзей фулдæр уарзæн 
Нæ фиддæлти зæнхæбæл. 
Дæ тунтæмæ нæ бауæр дæр 
Æндонхуарæ искæнæн. 
Цæмæй исон хуæздæр —хуæздæр 
Нæ дзиллитæн исбæззæн. 
СÆРДÆ 
Хор никкастæй æ зинг цæстæй, 
Мæ тæрнихи хед кæлуй. 
Донмæ уайæн нæ ц-бæх фæзтæй, 
Сатæг реубæл æмбæлуй. 
Хъумти кæнæн цъæппиннакæ 
Æз, Алан æма Кермен. 
Дони тæхи фур мондагæй 
Нæ сæртæбæл лæууæн хъен. 
Тæвдæ’зменси нæ реутæбæл 
Хори гъармæ æрхуссæн. 
Хораууонæн нæ сæртæбæл 
Нæ хæдæнттæ æмбæрзæн. 
39 

Мæ Тузик дæр æхе’ртайуй, 
И тæнгутæ агоруй. 
Мæ рæбунмæ куд нæ уайуй? 
Накæ кæнун нæ зонуй. 
ÆВЗОНГАДÆ 
Ех! Æвзонг, æвзонгдзинадæ, 
Куд æрттевис рæсугъдæй! 
Ци’рæвæрон æз уе’нгадæ, 
Уой нæ зонун еу дзурдæй!.. 
Нæ лæхъуæнтæ — уонæхсæрттæ, 
Саги сунтæбæл амад. 
Ниви хæццæ æмфазæнттæ, 
Зундæй ба сæ хумæ — зад. 
Кусти — арт, æрвонг — цинаи, 
Низзæгъунцæ тохи зар. 
Тох ку нæ уа æвзонг царди, 
Уæд е цард нæй, фал азар. 
Нæ кизгуттæ — ас, гургинтæ, 
Ходæзмолæ,хорæнгæс, 
Цæхæрцæстæ, æрфуггинтæ, 
Рæсугьд билтæ ба — тæмæс. 
40 

Алли алци фæззелæнти 
Цурд, æмбаргæ.хуæрзарæхст. 
Кизги худтмæ е’змæлæнти 
Зæрдæ кæнуй уæлдай дзæхст. 
Ех! Æрттевгæ æвзонгадæ, 
Бæсти нифс æма исон, 
Уарзти цийнæ, хори’нгадæ, 
Уо дæ миутæй æносон!.. 
УОРСДОН 
Уорсдони дон, 
Нæ рæсог дон, 
Кумæ тундзгæ æмпурсис, 
Нæ будурти, 
Нæ къулдунти 
Ду нæ зонис, куд гъæуис! 
Нæ бæласæн 
Ду — æхуасæ, 
Уæд æй бæлгæ куд уадзис? 
Етæ дæуæй, 
Не’стур гъæуæй 
Макæд уæнтæ æнæнифс. 
Мах — сабити 
41 

Сор тæвдити 
Куд фæгъгъæуй дæ сатæг! 
Фонс — æргьæуттæ, 
Тæхгæ мæргътæ, 
Ма ди уæнтæ æгудзæг. 
Уайæ заргæ, 
Сæрæй гъазгæ, 
Нæ цъæх фæзти игъæлдзæг. 
Цард куд хода, 
Куд ивула 
Нæ гомтæмæ задтиллæг!.. 
УОРАЗ 
Цардæй æнагъомæй 
Саби сувæллонæй 
Нæ синхи Уораз. 
Устур гъæугæрони 
Сæумæй æнафони 
Сæрфт уидæ сæ раз. 
Цалинмæ скъоламæ 
Цæуидæ — æргъаумæ 
Сурд уидæ сæ гъог. 
42 

Кæдзос сæ рæбунтæ, 
Æфснайд тургъи къумтæ, 
Ахурмæ — ефтонг. 
Нæ зонуй зинадæ, 
Нæдæр ин ес мадæ, 
Седзæр æй Уораз. 
Куд уарзуй цъæх фæзтæ, 
Зæрбатут, цæргæстæ, 
Æ лимæн Бораз. 
Еу къласи бадунцæ, 
Ахури цæунцæ, 
Хуæздæрти разæй... 
Цæретæ, сабитæ, 
Уæ кадæ, уæ цитæ 
Хæссетæ хуарзæй... 
ТОЛДЗÆ 
Сеедæ анзей размæ 
Еу толдзæ тала 
Гъæунги колдуармæ 
Ниссагьта баба. 
Нур ниппæлæхсар æй, 
Цал анзей фæсте 
43 

Æ цæнгти æхсарæй 
Нийвазта æхе. 
Цъæх сифтæр æррæстæ 
Уосонги хузæн. 
Тахунцæ сæ рæзтæ, 
Калунцæ тæмæн. 
Æ бун ба аууони 
Сатæг æй, сатæг, 
Бæлццон си хор бони 
Исуй уолæфæг. 
Кæд баба æгасæй 
Нæбал æй не’хсæн, 
Уæддæр æй бæласæй 
Алкæд имисæн... 
ГÆЛÆБУ 
Уорс базур гæлæбу 
Пæр — пæрæй тæхис. 
Фæндури тæнтау си 
Уæлдæфи гъазис. 
Сæ дув—дув не’гъусуй, 
Сабур дæ, сабур. 
44 

Махти дæр фæгъгъæуй 
Дæ гъазæн будур. 
Деденæг бæласæ 
Дæ уодау уарзис. 
Æ тæфæй дæ уасæ 
Арæхдæр ерис. 
Гæлæбу — уорсбазур, 
Æртæхæ цæрдæг, 
Дæ хæццæ не’рмахур 
Æрхонæ уалдзæг. 
ФАРСТИТÆ - ДЗУАППИТÆ 
Хорбони хор цæмæн кæсуй, 
Сау мегъи ба уаргæ дæр? — 
Æ уорс бабай уотæ фæрсуй 
Минкъи Хетæг цибæлдæр. 
— Арв æ уæрхи ку ниййирд уй, 
Ку нæ фæууй мегъи цъопп, — 
Зæгъуй баба, — хор нийдзулуй, 
Хæрдмæ’сесуй æ сурх гопп. 
Сугъзæрийнæ сурх лæдзгутæ 
Гъазгæ — ходгæ нивæндуй. 
45 

Гъар нæ’ртавуй æ боц тунтæй, 
Фæсфæти ба нæ хетуй. 
На ма мегъæ ку’римбæрзуй 
Хори ходгæ лигъз цæсгон, 
Хори кизгæ уæд никкæуй, 
Исберæ уй уарундон. 
Æ ирд сугтæ нигъзæлунцæ 
Зæнхи реумæ гæр — гæрæй, 
Се’рæгъзалди базмæлунцæ 
Зайæгойтæ еугурæй... 
ГÆБИЛИ ХЪИБИЛ 
Коммæгæс биццеу Гæбил 
Хæссуй минкъий уорс хъибил. 
Дæдтуй ин сæумæй æхсир, 
Изæрæй дæр гъар æхсир. 
Æ зæрдæмæ цæуй хаст, 
Хуæруй гъарæй хуари ’змæнст. 
Рафти ба ин — дони къос, 
Фæлмæн хуссæн — гъар, кæдзос. 
Мети хузæн — æ бауæр, 
Адгин хуæруй нæмуг дæр. 
46 

Æ фæззинди кæрдæг дæр 
Ку фæххуæруй адгиндæр. 
Уорс Хъибил дæр ирæзуй, 
Æ нард мади ку фæнзуй. 
Уотæ уарзуй мах Гæбил 
Æ тагъд нæрсгæ уорс хъибил... 
МАДИКАДÆНГÆ 
Дæ цийнæ идзулгæ 
Фæддавта бурдæн. 
Цума ехбæл гургæ 
Нæ бухстæйдзурдæн. 
Æнамонд игурд дæ, 
Цæмæн ма гъудтæ? 
Не’сонæн кунзундæй 
Цард уафуй фудтæ. 
Дæ фидæ мæ разæй 
Бацудæй мæстæй, 
Хор ба мæ къæразгæй 
Лæкъунæй кастæй. 
Цæлгæнæн гаффуд æй, 
Мæ нихау—лæгун. 
47 

Мистæ дæр фæддунд æй, 
Байсустæй нæ хъум. 
Ме’дзаг реу бахускъæ ’й, 
Дæ ростæ — ивад, 
Нæ гъог дæр хускъаг æй — 
Е’хсир æбæркад. 
Дæ бабай куройнæ 
Æгустæй тъифсуй. 
Къуæремæ кæфойнæ 
Тухæйти инсуй. 
Донгони завод дæр — 
Фудфунау къурма. 
Кæд мардау æ уод дæр 
Фæттахтæй æма 
Нинцадæй... Нинкъардæй, 
Мæрдадзи лæууй, 
Æ фудбæл фуд цардæй 
Дзиназгæ кæуй. 
Ци зинтæ æвзарæн, 
Фудголæн уой дæр 
Мæ цæстæ нæ уарзуй, 
Кæд фуд æй, уæддæр. 
48 

Кæд æнцæ нæ сæртæ 
Сайтани ардуд, 
Цæмæ’нцæ нæ хуæртæ 
Сæ кари æгурд? 
Æнæзæрдæ билтæй 
Кæд ковуй хецау 
Æма нæ зуст хилтæй 
Феронх æй Хуцау... 
Æнамонд игурд дæ 
Цæмæн ма гъудтæ? 
Уæлдæрти амундæй 
Цард уафуй фудтæ. 
ЗУМÆГ БА НЕУЙ 
Кæсетæ, кæсетæ, 
Къоп хонх æй сæнтуорс. 
Авгæрттивд цъететæ 
Ниццæнцæ бунгъос. 
Сæ бунмæ тар гъæдтæ — 
Хириз метæмбæрзт. 
Хæлхæлгæнгæ дæнттæ — 
Цъæх ехæй нимæхст. 
49 

Къуæр —къуæр — гъæдкъуæртæн 
Сæ къæбут—циргъ фат. 
Нæ уарзон зумæргьтæн — 
Бæлæстæ сæ уат. 
Арс хуссуй лæгæти, 
Æ дзæмбу дæйуй. 
Сурх робас фæсвæдти 
Хуалидзо кæнуй. 
Зумæг ба ниннеуй 
Æстонг цæф сирдау. 
Æ гæндзæхтæ телуй, 
Не’взаруй æгъдау. 
Уæддæр ин фæразæн 
Цæрдхуз рос — фæлмæн; 
Лигъз ехбæл фæгъгъазæн, 
Урдгути гурæн. 
КЪОЛА 
Еу гъæуи ку цæруй Къола: 
Фæндзæймаг къæласмæ цæуй. 
Нæ уарзуй донгони скъола, 
Сæхемæ ефстагмæ фæууй. 
50 

Хуæрунмæ — гъæддзау лæг, гебох, 
Хуæрдæн ин нæ хъæртуй гудун. 
Косунмæ — зинадæ, уорс къох. 
Æ бадæн — аууони, рæзбун. 
Дорадзагъд исесуй, цума 
Гъæунгти иссæуй бурдæн, 
Куйтæ си тæрсунцæ, æма 
Сæхе нимæхсунцæ фудæй. 
Къæразги æвгитæ — дзæгъ —дзæгъ, 
Бæлæстæ бурæнттæ, хæрнæгъ. 
Мæргъти дæр нæ уадзуй сабур, 
Цъеуæхсæн искодта устур. 
Астъæнттæ — пурхитæй хъулфи, 
Хъумуздзух бæдæлтти маруй. 
Хъибилау ниллæсуй цъифи, 
Хъибилау хъур — хъурæй заруй... 
Макæд æй фæнзетæ, макæд! 
Исæвди фуд къахбæл лæууй. 
Ахурмæ хæссетæ уæ бæлд! 
Ахур уæ æрвадау гъæуй. 
51 

ЛИМÆНТÆ 
Тæхгæцъеуи хæццæ 
Разагътан лимæн. 
Ке уарзун уой бæрцæ 
Мæргътæ æхцæуæн. 
Сæумæй æрбабадуй 
Бæласи сæрбæл. 
Цъеугæнгæ æргъазуй 
Хори тунтæбæл. 
Уроктæ кæнгæй дæр, 
Къæразги сæрæй 
Ме’рдæмæ дзинæгдæр 
Кæсдзæнæй барæй. 
Бæдæлттæ рауадзуй: 
Гоппойтæ, уорсхъур. 
Уæгъдæ сæ нæ уадзуй, 
Нæ кæнуй хъур — хъур. 
Арæх син лæхурдæй 
Февæрун æзмæнст. 
Сæ рæсугъд базуртæй 
Кæнунцæ пæррæст. 
Еудадзуг мæ уæгъдæ 
Нæ уадзуй налат... 
52 

Мæ берæ лимæнтæ 
Иссæнцæ мæ цард. 
НÆУÆГУАЛДЗÆГ 
Уалдзæг бабæй дзоргæ бæхбæл 
Æрфестæгæй нæ колдцуармæ, 
Уæртæ фæзи сæуми’ртæхбæл 
Дæ цъæх нимæт æртауæ. 
Цæмæй кæрдæг горцъе’вæрдæй 
Мæргъти зармæ исфелауа, 
Донгæрони цъæхкурст зæлдæ 
Сабий зæрдæ бабон, кæнæ. 
Цæмæй хумон е’ндон бæхæй 
Даргъ ауæдзтæ æрфæлкъева, 
Муггæгутæ сæумæ цъæхæй 
И сау мæри æрбайтауæ. 
Нæ уæлвæзти гъæдти къохтæн 
Сæ базуртæ бацъæх уонцæ. 
Разбунтæн ба сæ къомболтæ 
Хори гъармæ райхæлонцæ. 
Нæуæг уалдзæг, нæ цъæх уалдзæг. 
Ци дзæбæх дæ дæ! Дæ рæсугъдæй 
53 

Дæцæй боцдæр хуарз иуазæг 
Гъæзти фæсте хъæбæр гъудæй!.. 
УАРЗÆН ФУЛДÆР РАЙГУРÆН 
Мах сабитæ ирæзæн, 
Нæ филдæлти ку фæнзæн. 
Æскъоламæ уайæн цурд, 
Фулдæр кæнæн сæри зунд. 
Æй киунугæ нæ лимæн, 
Рохсдæр кæнуй нæ цæрæн. 
Уодау уарзæн Райгурæн, 
Нæ гьæубæсти æмдзæрæн. 
Нæ дзиллитæн æд амонд, 
Уарзгæ кæнæн хе нивонд. 
Болат —æндон ку’йрæзæн — 
Аргь кæндзинан ихæсæн. 
Нæ хестæртæн — нæ нисан: 
Хуарз цоматæ уодзинан. 
Æ фуд нæмæ ка дара, 
Æ зинг нæбæл ка’взара, 
Уой ба еумæ æмдухæй 
Дæрæн кæндзйан нæ тухæй. 
Уарзæн бæстæ Райгурæн, 
Æ даргъ нæдтæ — нæ цæуæн. 
54 

КÆСТÆРМÆ 
Ахурмæ бæллагæй, 
Фæллойнæ уарзагæй 
Уодзæнæ лæгдæр. 
Дæ гъуди æууелæ 
Æрхайæ, æзгелæ, 
Куд зонай фулдæр. 
Аугинæй ку’сфицай 
Дæ фæндæ, дæ хицæ, 
Уæд зæгъгæ дæ дзурд! 
Адæми æхсæнмæ, 
Хуæздæрти рæнгъæмæ 
Хæсдзæнæ уæд зунд... 
СÆЙГÆ 
Бонæй —бон мæллæгдæр кæнун: 
Лæгунхъур уасæнгау—мæ хъур. 
Къæхтæбæл уæлгъæдæй мæлун, 
Ивайуй мæ сæри къудур. 
Саумарггун хелаги æвзаг 
Мæ медæг æрцардæй, зелуй. 
Мæ тог мин исцъируй фудаг. 
Уæнгæл мин мæ фидтæ хуæруй. 
55 

Æвæдзи хæстæг æй рæстæг, 
Дзиллитæн зæгъунмæ "хуæрзбон!" 
Мæ хъазар кустæгти æрдæг 
Ке’йзайуй, е ма’й мæ фæсмон. 
Æндæр ба æносон неке’й, 
Райдæдæн кæрон дæр фæууй, 
Æрбон уй, ниттар уй дуйне, 
Е’зæр ба мæтъæлæй лæууй. 
Хор ма искæсдзæнæй сæумæй, 
Адæмти батавдзæй æ каст, 
Æз ба ди æртæсун дæуæй, 
Уадзгæй дин мæ зæрдæ, мæ уарзт... 
МÆЛÆГ СУВÆЛЛОНИ ДЗУРД 
Цæрунмæ райгурдтæн, 
Бахудтæн хорау. 
Ирæзтæн, идзулдтæн 
Рæсугъддэер розау. 
Нæ дуармæ гъазинæ, 
Скъоламæ цудтæн. 
Æдосæ мæ цийнæ 
Ниллæудтæй фудæн. 
56 

Сау фати æрхъезæй 
Фемæхстæй мæ тог. 
Бауæри бахезгæй — 
Фæмморæ ’й мæ цонг. 
Мæ мади гъæбеси 
Бахустæй мæ зинг. 
Бæргæ ма фæдеси 
Фæцæнцæ нæ синх... 
Ци зин æйг мæ мадæ, 
Æдзардæй мæлун. 
Рохс царди даргъ надæй 
Æвзонгæй цæун. 
Мæ фæсте ка>уодзæй 
Бинонти бундор? 
Мæнæн ба сау рондзæй 
Батар æй мæ хор. 
Бæргæ æй хонинæ 
Мæ хуæздæр æмбал 
Е ма искæсдзæнæй, 
Æз ба—некæдбал. 
57 

АЗÆЛУЙ 
Десæ — месæ æмбесондæн 
Нур дæр гъости азæлуй. 
Бадтæн дуармæ ме’намондæн 
Деденæги изæлуй. 
Мæхе нанай пъолци рæзти 
Цæппозуртæ ку худтон, 
Фæццæйцудæй уæд нæ рæзти 
Цæхæрцæстæ æнæном; 
"Бонхуарз" зæгьгæй, нæ фемдзасти 
Фескъæрнæг æй æ цæхæр. 
Реу иссугъдæй æ хевасти, 
Никкинæй мæбæл мæ сæр. 
Еци содзгæ тегъи уæнгæ 
Дзинæг кастæн æ фæсте. 
Фæййаууони сахæй кæсгæ 
Æрбатар æй мæ дуйне. 
Минæвæртти уæнгæ зæрдæ 
Нæбал зудта сабур гъазт. 
Еудадзугдæр рагъазидæ 
Цæститæбæл æ ирд каст. 
58 

Æ бонхуарз дзурд æмбесондæн 
Нур дæр гъасти азæлуй. 
Уæд батухтон мæ амондæн 
Уарзт деденæг изæлуй. 
Нур дæр еци цъæх изæлу 
Шифонери æвæрд æй. 
Фæлмæн реумæ содзгæ ’вналуй, 
Нивтæ кæрдуй мæ зæрдæн... 
УÆДДÆР УАРЗТ 
Уарзт кæд реуи æнæ арт æй, 
Нæбал кæнуй кæд цæхæр, 
Фæсуазалтæ кæд æркалдæй 
Деденæги сурх сифтæр, 
Уæд ма ди ес дæхе хъозгæ, 
Хузи цæугæ æстæгдар. 
Зæрдæ реуи æртхотуг æй, 
Бон æхсæвау тар, мæйдар. 
Уарзти нæрсуй ниви тагæ, 
Уомæй ходуй сугьзæр хор, 
Уомæй, нивæ —тæлмæнкалгæ, 
Уоми’взуруй нæ бундор. 
59 

Райгурæни æнæ уарзгæй 
Усми куд ес рацæрæн? 
Дзилли кувди æнæ заргæй 
Куд ес гъазти æркафæн? 
Уарзт гъар зæрди ку фæттæлфуй, 
Æнæ’сцохæй ку’змæла, 
Уæд æй рæсугъд ка фæттавуй, 
Уой батавуй æ цæра. 
Ку нæ цæрон уарзти боццæй, 
Уæд мин хуæздæр — мæ сау цирт. 
Гъе уæд мæбæл æнæ хъонццæй 
Никкалетæ сау сикъит. 
РАБАДГÆ КИЗГИ КАТАЙ 
Æнамонд дæн. Нæма зиннуй мæ корæг. 
Æгæр бадун. Куд нæ мæ ес лæдæрæг. 
Æ нифс мæмæ кæд и цауддэер нæ хæссуй, 
И дзæбæх ба мæнæрдæмæ нæ кæсуй. 
Уотæ феце, уотæ цубур асæй дæр 
Уотæ фудуинд бакастæй дæр ку нæ дæн. 
Фудзунд ма уеед лæгъузæн ба æнгъезуй 
Хуæздэер кæнун хевастæй деер æмбæлуй. 
60 

Нæ зонунцæ нæ лæхъуæнтæ æвзарун, 
Медхæнхити бауайунцæ хаттæй—хатг. 
Уони гъæуй идзирд цæстæ ма æндиуд, 
Æхцатæйдзаг хецау фиди сау рæсугьд. 
Неци кæнуй, сæлæф мети къохтæ дæр 
Еуæй — еухатг басуйунцæ, къæхтæ дæр. 
Уарзг зицдрни æ моцд^епæй—фæсмонгоцд 
Гъай—гьайгьæуйуицдгун рæсупд хореенгæс 
Фал си неке молуй зæрди рæсугъд конд 
Зæрдæй уарзон ма зæрдесгæ уарзун æз... 
ÆРИГЪАЛÆЙ 
Хори цæстæ мæ къæразгæй 
Æрбакастæй тæмæнкалгæ. 
Уат ниррохс æй æ гъар тунтæй, 
Гъазгæ, ходгæ мæ хъурбунтæй. 
Радзебæл æй къубуртæбæл, 
Дзигигæнгæ гъазуй сæбæл, 
Реуи цидæр æригъал æй — 
Нури уæнгæ æмæ’мбал æй. 
Зæрдæ бæлгæ исцирен æй, 
Бæлæу къарцци бадæгау æй. 
61 

Уарзт зæгъунмæ фæннифсгин æй, 
Фал, дан, кизгæн нæ федауй... 
ХЕВАСГ 
Æгæр дæ ниууарзтон: 
Хонис мæ гъæла. 
Мæ зæрди ку фарстон: 
Цæмæн дæ æрра? 
Уæд реуи нигъгъос æй, 
Æфсæрмдзаст кизгау, 
Уæдта’мбæл ниррохс æй, 
Толдз’арти зингау. 
Хеваст æй, не’гъосуй, 
Уæддæр æй уæлйау. 
Мæн фæндæй ке косуй 
Кæстæри зæрдау. 
Уой туххæй бауарзтон, 
О рæсугъд, дæу ба, 
Гъосæй æй фæххастон, 
Исгъæр æй нур ба. 
62 

ÆДТА... 
Сæумæй дæ фæззиндмæ 
Мæ цæститæ —уорс. 
Дæ фæлмæн исдзурдмæ 
Фæдаарун мæ гъос. 
Ду ба’мбæл райдаис 
Еувæрстæ кæнун 
Мæ бæлд мин расаис 
Фæливди хузæн. 
Дæ цъухæй еу хатт дæр 
Нæ хауй мæ кой. 
Æвæдзи дæу уарзт дæр 
Идзулуй ме’ной. 
Фæббæллун фемдзастмæ 
Æвзонг лæхъуæнау, 
РæсугълАæр бауарзтмæ 
Æнг-ьæл кæсæгау. 
Кæдзос зæрди бæлдæн 
Фæндон уарзт нæййес. 
Къолтæбæл мæ зæрдæ 
Ниххуайуй æхе. 
63 

Б АБ АЙ КАТАЙ 
Мæ микъиткæ балций рандæй 
Фæскавмазмæ сæумигон. 
Мæ сабитæн, кæд зин над æйг — 
Уæмæр ести æрласон. 
Фал нæ зиннуй цалдæр бони, 
Сагъæс реуи фæууагъта. 
Кæци гъæуй, кæци коми 
Мæ хуарз киндзи агурд уа. 
Мæ тухсунмæ тар æхсæвæ 
Даргъæй —даргъдæр ивæзуй. 
Уазал мæбæл исæнтæф æй, 
Катай реуи абузуй. 
Мæ хуссæни Уасгергимæ 
Нидæн цъухæй исковун. 
— Ме ’зæди хай, банхус кæнæ, 
Хуæздæр хуарз ди нæ корун. 
Мæ киндзæ ма æнæнезæй 
Тагъд нæхемæ æрцæуæд. 
Е’рцуди дин фæкковдзæнæн, 
Е ба сæдæ фæццæрæд! 
64 

МÆХЕ СТЪАЛУ 
Алкæмæн дæр ирд æстъалу, 
Фæззæгьунцæ, арвбæл ес. 
Дæумæ, мæнмæ тæмæн калуй, 
Уарзт нивæндгæ цæмæдес. 
Æз ба’хсицгæ ’ма лæдæргæ 
Мæхе стъалу агурдтон. 
Фал æй арвбæл нури уæнгæ 
Иннети ’хсæн не’ссирдтон. 
Фал айфиццаг æрбакастæй 
Мæ колдуарæй рæсугъдæй. 
Мæ рохс уатмæ æрбараст æй 
Уæларвонау идзулдæй. 
Мæ ирд стъалу уæдæй нурмæ 
Мæнмæ ходгæ идзулуй. 
Нивæ’ гъзалуй мæ фæлгурмæ, 
Некæбæл мæ æййевуй. 
КУ СТУМУГЬ УЙ... 
Зæнхæ æма арви ’хсæн 
Ку’стумугъ уй æцæг уарзт, 
Деденгутæн лæскъдзæрæн 
Ку’суй хори идзирд каст. 
65 

Æлгъа — миндза уарунгар 
Фæлмæн æртæх ку ’руадзуй, 
Уæд раскъунуй тогбæл хуар, 
Фарни фингтæ аразуй. 
Бæлæстæбæл иснæрсуй 
И сурхфазæ рæзæ дæр, 
Хор фæсуарун ку’ркæсуй — 
Горцъе фестуй фæзæ дæр. 
Фонсæргьæуттæ лигъзбауæр — 
Цъæх хезнити сæ хæрст—хæрст. 
Сæ фæздæнттæ идзагдæр. 
Сувæллæнтти рости нæрст. 
Фарни фингтæ рæсугъдæй 
Маргъи ’хсирæй ковæнбон. 
Нæ хуарз баба æ кувдæй 
Еруй махти цæрæнбон. 
Зæнхæ æма арви’хсæн 
Ку’стумугъ уй æцæг уарзт, 
Дзилли уарзт æй уæд сæрæн, 
Зад хумтæ дæр бунтæй карст. 
66 

КÆД ДÆ ФÆНДУЙ 
Кæд дæ фæндуй зæрдхæларæй 
Дæ бинонти хуарз фæдауцæ, 
Уæд ма хæссæ æндæдуарæй 
Еске дауæ фуди уацæй. 
Кæд ма уонæн сæ сæрбонс дæ, — 
Де’хæс фулдæр æртивæрæй. 
Дæ бинонтæн хецивонс дæ, 
Æгъдау хæсгæ ездондæрæй. 
Дæ цуд, д’ампъез — гъудигæнгæ, 
Дæ дзурд—бæрцæ, сагъæсгæнгæ, 
Дæ бинонтæн айдаенæ дæ, 
Сæ унаффæ ’ма сæ фæндæ. 
Етæ ба’нцæ фулдæр хæтти 
Дæ халдех æма дæ хузтæ. 
Байзайдзæнæ се’ргон нæмтти, 
Сæ гъуддæгтæ ’ма сæ кусти. 
МÆ БИЦЦЕУМÆ 
Ке фудцъух дин фæгъгъизтайдæ? 
Ке фудкъах дин не ’сбæзтайдæ? 
Еу къулумпи инней фæсте 
Ку зелунцæ дæ хуæд фæсте. 
67 

Алке дæр дин де’взонг зæрдæй 
Къæрт тонунмæ ку рагъавуй. 
Цард берæгъи æлгъист фæндæй 
Дзилли е’муæз нæбалтавуй. 
Дæ хъурæй дин ку фелвастæй 
Де’дзард рæсугъд сувæллони. 
Уæззау зинтæ ка искарста, 
Ку бафтудта уой тæрхони. 
Рист æ реумæ ка нæ уадзуй 
Зæрди уæнгæ ке нæ’ндавуй, 
Уомæ нивæ хæстæг лæууй, 
Уой амонд дæр хуæздæр тавуй. 
Ду дæр фæнзæ гъеуæхæнтти. 
Æмбæлттæ дæр ракæнисæ. 
Фондз — авд фурти тугъди артæй 
Кæмæ нæбал æрцудæнцæ... 
У О ДИ КАТАЙ 
Фæцæнцæ мæ æнзтæ, 
Бæнттæ ма цæрун. 
Ме’нæконд ихæстæ 
Мæ хæццæ хæссун. 
68 

Æви мæ ихæси 
Кæстæртæн уадзон? 
Æрмæст ма сæ къæси 
Ес цидæр къадзон. 
Сæ доги ихæстæ 
Ку’суонцæ æндæр, 
Се’хсæни мæ хæрзтæ — 
Тъæпкъахæй дæлдæр, 
Уæд мæрдти сау фатæй 
Дæс марди кæндзæн. 
Дзенети рохс уатæй 
Зиндонмæ цæудзæн. 
МА МÆСТГУН КÆНÆ 
Ма мæстгун кæнæ, 
Дæхе ма марæ, 
Æнæ дæ фæндæй 
Ци’рцудæй фарæ. 
Евгъуди зинбæл 
Нæбал æй ресгæ, 
Цæмæй зæнхæбæл 
Ма уонцæ незтæ. 
69 

Фæлтау батавæ 
Дæ зæрдæ хормæ, 
Синон æрдавæ 
Хестæри къохмæ. 
Е ба искова 
Еунæг Хуцаумæ, 
Цæмæй бауафа 
Дзиллитæн фарнæ. 
ÆХСЕДАРФ 
Изæр. Бадун, согти артмæ 
Мæхе тавун къелабæл. 
Арт е’взæгтæ гъаруй арвмæ, 
Рохс итаугæ къолтæбæл. . 
Рагæй зонун арти адæ 
Даргъ æхсæвти — уæлдайдæр! 
Ка ба кæнуй дзæгъæлбадæ, 
Хуарз нæ тавуй æ гъар дæр. 
Æвæлкъуæргæ кæсун артмæ: 
Æхседарф си æрттевуй. 
Рохс æфтауй зæрди кафтмæ, 
Æхе арæх æййевуй. 
70 

Цирен артæй хъæлти кæсгæ 
Гур — гур кæнуй æхседарф. 
Цæфсуй, содзуй зудæгæнгæ, 
Цума бензин, цума цард. 
Фæстагмæ ба нидæнгæнгæ 
Кунæгдæрæй исцæфсуй. 
Уотæ ма сæйгæ, исæфгæ, 
Мæрдæнгæсау ракæсуй. 
Уæдмæ арт дæр æрæвзалу ’й, 
Æрфунукæй æхседарф, 
Цума рттевгæ ирд æстъалу, 
Ниууагъта кæугæ цъæх арв. 
Уомæ кæсгæ мæ гъудити 
Æрфестæг æй мæ даргъ над. 
Куд адтæн ’ма ци хузи дæн, 
Ку’руаззау æй мæ фæллад. 
Æз дæр уоййау ниууодзæнæн 
Ескæд бони æртхотуг. 
Е ма хуми исбæздзæнæй... 
Æз ба, стъæлди сау сунук? 
71 

НÆЙЙЕС 
Гъей, æзинæ, мах æзинæ, 
Цæбæлтухсис, ци кæнис? 
Мæ суйнæбæл ди хуæцинæ, 
Зини ба нин уисæ нифс. 
Нур ди кадæр хъуæлти гъазуй, 
Дæ тъаффитæ æскъунуй. 
Лæг æй хæссун нæ фæразуй, 
Зæрдæ ибæл никкæуй. 
Фурт æ фиди фæсаууонмæ 
Тузмæггæнгæ басхуста. 
Æрбайронх æй, нури бонмæ 
Къуæлли къохæй ка куста. 
Хъургъахъ нæдтæ лигъздæргæнгæ 
Ка —еу тахта рохсдæр над. 
Размæ цудæй æвæлмæцгæ, 
Нæ койгæнгæ æ фæллад. 
Бонасадæн нæ кæнидæ 
Идзаг тасгæ фингтæбæл. 
Къотæррæбун нæ рæхцидæ 
Кустафони зæлдæбæл. 
Фал абонæн е аразта 
Хори тунтæй галауан. 
72 

Æ рæстуодæй хъуæл бахаста 
Нæ рохс бонмæ æфтауæн. 
Нур ни фæцæй фудирæнхæ, 
Æ хæдони хеди тæф, 
Цума мах нæ, æ хумзæнхæ, 
Æ фæллойнæ, æ уæлдæф. 
Ка нæ зонуй æ æзинæ, 
Æ фиддæлти фудæбон, 
Уомæн мæтъæл е’стур цинæ, 
Нæййес уомæн рохс исон. 
УСХЪУММÆ РАЙАРÆЗТ 
Нæ хуарз цардæй — фæззиндæрмæ, 
Нæ рохс бонæ фæттардæрмæ, 
Цæуæн ресгæ фуддæргæнгæ, 
Лигъз агоргæй, къузур нæмгæ. 
Нæма зонæн мах нерæнги, 
Кумæ цæуæн мæтæгæнгæ, 
Ци цард кодтон хуæд æрæги — 
Е исусуй лæгунгæнгæ. 
Ивад æма æнæ уодтæ — 
Седзæрхузæй нæ заводтæ, 
73 

Ревæд—зелæ — нæ курæнттæ. 
Ка ма ласуй инсуйнæгтæ. 
Нæ будуртæ — сау тъæпæнтæ, 
Хъамилæмбæрзт æрдæг хумæ. 
Æнæхуæргæ æндон бæхтæ 
Нур геунцæ зæрдæхъурмæй. 
Нæ цард ба дан, фæххуæздæр æй: 
О: еутæйттæн биндзи муд æй. 
Милиуантæн гæмæхсæр æй, 
Æстонг, бæгънæг, фуддæр фуд æй. 
Не’взестæ ма сугъзæринттæ 
Кæугæ — сутæй кинтæ — минтæй 
Нигулæнмæ идуйунцæ, 
Цума мах ба нæ гъæунцæ? 
Мах ба фарсти нæбал цæуæн, 
Уотæ ’хсицгæ ке ма гъæуæн? 
Арвидзаг нин дзурди барæ 
Ко, æлгъетæ æма зарæ. 
Кæцæй цæуæн — еци ’рдæмæ 
Цæун дæр нæ хъæбæр фæндуй. 
Фал ка’йгъосуй мах фæндæмæ — 
Куд æй фæндуй, уотæ кæрдуй... 
74 

УÆДДÆРЦÆУН 
Ке хæццæ гъазинæ биццеуæй — 
Петуртæ, Колятæ, Павелтæ, 
Ке хæццæ хуæринæ фæрзеуæй — 
Баристæ, Юриктæ, Данелтæ, 
Ке хæццæ абони цæрун, — 
Фиццæгтæй еутæйттæ байзадæй, 
Иннети фехсаста мæлæт. 
Дуккæгтæй дзæвгарæ фæммардæй 
Мехцохтæй мæ кауæ ихæлд. 
Уæйгутæ адтæнцæ, уæйгутæ: 
Цитæ бавзурстонцæ, цитæ! 
Зинæфхуæрд, фудæлгъист, мæгуртæ, 
Уæззау тугъд, æстонги цитæ... 
Æдзардæй цæйбæрцæ бацудæй, 
Се’носон бунатмæ гъæрзгæ. 
Мæрдтæбæл ци уодтæ бафтудæй, 
Се’сони хуæздæрмæ бæлгæ. 
Ке хæццæ æз уафун мæ тунтæ. — 
Кæстæртæ — мæ нифси мæсуг. 
Фудбони райарæзти фудтæ. 
Ниуазæн Кермени цæстсуг. 
75 

Пæс — пæсæй ивудуй анаса, 
Æвзонги ивайун кæнуй. 
Зиндони хъумæй нæ ка’сласа 
Уæхæн нæ æхсицгæ гъæуй. 
Ке хæццæ гъазинæ биццеуæй. 
Ке хæццæ фæццардтæн лæхъуæнæй, 
Ке хæццæ абони цæрун — 
Æнцæ æнæмæлгæ мæ зæрди, 
Фæнди уон урдуги, кæрз хæрди — 
Уæ номæй ме’сонмæ цæун. 
ФÆЗЗЕЛÆНИ 
Бæстæ — цоппай, къулумпити иснæтуй, 
Æнахурæй лæкъæрдитæ æзмæнтуй. 
Нæбал зонуй, кæцирдæмæ куд цæуа, 
Цъифæ къæхтæй кæци мосмæ хизтæуа? 
Ркэел—баэел,рафæрс—бафæрсУаеддееркуа? 
Ахъелæги æнæ фæрсгæй куд уа цуд? 
Цард куд хæсса æ раздæри фæндæбæл? 
Хонх æмлигъзæй куд бафтауа будурбæл? 
Мах фæцд^ей ба нæхе дзоргьа—сæргси бæлд 
Фал сæрбонси е æхсицгæ нæ фæндуй. 
76 

Фæстæрдæмæ, историмæ — еске фæдг 
И хорхуарти кæддæр нæдтæ нивæндуй. 
Курмæ галтау æ фæдтæбæл уæддæр цо. 
Æз уинг зæгъуй, ци нæ фæууон уой хецон. 
Æ фæндпæй дэер не’сдюрдзæнæй æ нæгæй, 
Æнæ мæнæй цард изайдзæй лæвæнгæй. 
Хор даер уæмæ нæ кæодзæнæй идзирддаер, 
Уе’ сгъалудаер не’рптетуузæнæй расугтууу^ер 
Æма кæсæн курмацауæй кумæдæр. 
Фидæ’лгъетгæ кæмæн ку л-а кæмæндæр. 
Истæссаг æй, кеДæр хизи бафтудæй. 
Мах — кæсæггæ, е бахизæ — агьудæй. 
Æрæгæмæ нæма фæцæй, мæ лимæн, 
Гулуфусгауæнвдд — сабуркудлæууæн?.. 
тох 
Еуæрдиги сæдæ ходи, 
Иннердиги — сæрбæттæн — 
Кæддæр хизта е рæстуоди 
Æ тоггинти æфхуæрдæй. 
Сæ дууæ дæр сæ бунати 
Федаунцæ рæсугъдæй. 
77 

Фал еу бадæн ес рохс уати — 
Ходти тох уобæл сугъдæй. 
Циргъ —сæ кæрдтæ, сæ хъæматæ. 
Æрцæвунцæ æргъувдæй. 
Фал æвзæгтæ фæрсинсадæй 
Маст хæссунцæ фау дзурдæй. 
Æвзаг кардæй фæцциргъдæр æй, 
Цъæстæ кæнуй, дор кæрдуй. 
Хæран расти тингундæрæй 
Хорхæй гъузгæ æвгæрдуй. 
Ходти, взаги нимæхст тухæ 
Хелагау æй маргæйдзаг. 
Марг итаугæ зулун цъухæй 
Цард кæнунцæ сагъæссаг. 
Тох кæронмæ куд цæудзæнæй 
Уой уиндзæнæ, мæ лимæн. 
Æрмæст цæбæл банцойдзæнæй, 
Уой ба дзордзæй раздарæн. 
ЦÆЙТÆ 
Искæсæ уæлæмæ: 
Ци’рттевуй Хонсари уæдаæр? 
78 

Никкæсæ дæлæмæ: 
Ци уинис Цæгати фулдæр? 
Уотйауæй Нигулæн: 
Ирайуй агæвæрд цума. 
Æзмæнтуй Искæсæн 
Фæссæттуй уарзтади къума. 
Уæллæй дæр тохунцæ. 
Хуæрунцæ кæрæдзей гъунгъес. 
Дæллæй дæр марунцæ, 
Нæбал ес æмбаргæ цæдес. 
Гигантон заводтæ, 
Мæрдадзи лæууæгау æнкъард, 
Кæстæртæ — тæнуоддæр 
Æрдойæй нарæгдæр æдзард. 
Изайуй иронхи 
Тутьдæфхуæрд — уæлахезхæссæг, 
Мæгурхуз фудонхи — 
Не’сони бундорон зæнæг. 
Адæймагдзинадæ 
Æ хорхмæ цъифти нихъулуй. 
Æнсувæрдзинадæ 
Æ хози уафсау æмпулуй. 
79 

Нæ зæрди риститæ 
Хуасæ æвдадзау кæми ес? 
Цæйтæ æд рæститæ 
Раздахæн æзини Цæдес!.. 
ЦÆТТÆ СУНКЪÆ 
Мæйдар æхсæвæ куд ниддаргьæй. 
Дон —дон фæллигъдæй мæ хуссæг. 
Æма сагъæсти уæззау уаргъæй 
Кодта сæрзелæ мæ рæстæг. 
Абони ’рхъæрттæн бæгъæнбадæй, 
Зæрдæ æ мæти никкудтæй. 
Æзинæй нурмæ ци ’рцудайдæ? — 
Бæстæ цæссугги нигьулдæй. 
Ивад — æ хузæ, хонх —мæрдадзи, 
Бабай хъйамæттæбæл кæуй. 
Тухсуй нæузæнхи дон æма дзи 
Хъанæй готони саст лæууй. 
Куройни мухцур хускъаг сор æй, 
Завод æ хъонцци æррæхцуй. 
Ка ма æфсæдуй сугъзæр хорæй, 
Бæлæу нæ риститæй тæрсуй. 
80 

Ау! Хор кæцæй кæсидæ ходгæ, 
Нæбал æртавдзæй уордигæй? 
Æви тæрхон æй зинтæ ’мполгæ 
Бухсун арæзти конд гъигæй? 
Кæдмæ æнгъезуй гъезæмарæ? 
Уæддæр цæйбæрцæ ес бухсæн? 
Сункъае ку сцæттæ уа е’взарæй — 
Еу бон ратондзæнæй сахсæн... 
ЗÆРДÆВÆРД 
Бабай кизгæ ку’сирæзтæй, 
Ку’срæсугъд æй нæ киндздзон, 
Гури кондæй ку сæнхæст æй, 
Ку рабадтæй уæлдай бон, 
Уæд æхемæ айдæнæмæ 
Фæккæсидæ лæмбунæг. 
Фæккæсидæ æ фидæмæ, 
Æ мадæмæ ба —дзинæг. 
Мæ финдз папи хуарз лæвар æй, 
Мæ цæститæ — æ дууех. 
Мæ билтæ ба мами барæ ’й. 
Мæ гъæлæс дæр æ халдех. 
81 

Нарæг астæу, гурведауцæ, 
Козбау лæги кæнгæ фау. 
Деденæгау, дан, федауцæ, 
Раст æ мади æнгъæлдзау. 
Уæд кæми’нцæ минæвæрттæ, 
Куд нæ зиннуй и кæстæр?.. 
Бадæг кизги хуарз амæндтæ 
Рарттевунцæ фæстæдæр. 
ЗÆНХКОСÆГИ КАТАЙ 
Цæрун... Цума ци æй мæ цард? 
Цума ци хуарзæн райгурдтæн? 
Кæмæн æ хумæ фæууй зад, 
Кæмæн ма нихау бун лæгун. 
Бæхбæл нæ сагъта еу цæфхад, 
Хуми не’рдардта æ готон, 
Уогæй налат æма фæлхат, 
Уæддæр æ цард æй бæрæгбон. 
Ка’дтæй зæнхитæн сæ хецау, 
Ка —еу æй гъæста æ хедæй, 
Ка ин лæвардта ке æфстау, 
Бæсти ка ’фсаста фæрзеуæй — 
82 

Е си райзадæй иливдæй, 
Æ къуæлли къохтæй фæггурдæй, 
Æхца кæм’адтæй цъæпæра, 
Е ба’йбæл кæнуй сонт ура. 
Фулдæр хæттити æнæхсаст 
Хъамили буни æгойгонд. 
Фал нин балхæдта нæ амонд 
Æма ин косæн æдæмаст. 
Е ба æфсесæй идзулуй, 
Еу къах иннебæл æвæруй. 
Е дин нæ догæ ’ма нæ уарзт — 
Сагелæ царди нæрсгæ маст. 
УАЙДЗÆФ 
Финдзи дони гъæрзгæ — тухсгæ 
Цæмæн змæнтис цæстисуг? 
Цæмæн дзорис кæугæ — сугæй: 
— Доргай кæнуй нæ мæсуг? 
Бун кæнунцæ нæ заводтæ, 
Къабазгай ба —нæ Цæдес. 
Хинттæ — минттæй хæрам уодтæ 
Фæддавтонцæ нæ циййес. 
83 

Нифссаст æма йах кæунæй 
Еске мæрдтæй æрцудæй? 
Ескæд цард дæр карз тухсунæй 
Рæсугъдд,æрæй идзулдæй! 
Уæззау тохæй цард сауæнгæ, — 
Уой саби дæр лæдæруй. 
Тохи надбæл æнæмæнгæ 
Цæфмæрдтæ дæр æрцæуй. 
Цард аразæг — уæззау къохтæ, 
Фæндæгæнæг — уæззау сæр. 
Цæун гъæуй цардбæл тохмæ, 
Кæд дæ фæндуй æ хуæздæр. 
БАЗАРÆН 
Цæйтæ, цæйтæ, æнсувæртæ 
Нæ тох еумæ аразæн: 
Нæ зин доги мах, æмбæлттæ 
Нæ кæрæдзей ниууарзæн! 
Тухст рæстæги, хæлæмули 
Кæд æргъæвуй еу инней. 
Цардбæл тохи аци ’згулий 
Фулдæр гъæуæн кæрæдЗей. 
84 

Кæд райгурдан хуарз цæрунмæ, 
Рохсдæр еумæ агоргæй, 
Уæд рæстуоди аги бунмæ 
Куд не’ндзарæн хуск — согæй? 
Не’ндон усхъæ, цард аразгæй, 
Кæрæдземæ бадарæн. 
Кустадзагъдæй фарни ’взагæй 
Кæрæдземæ базарæн! 
УАЛДЗÆГ БАБÆЙ 
Уалдзæг бабæй æ цъæх бæхбæл 
Æрфестæг æй нæ колдуармæ. 
Уæртæ фæзи сæуми цъæхбæл 
Де’рхаст нимæт æритауæ. 
Е ба кæрдæг горцъевæрдæй 
Мæргъти зармæ исфелауа, 
Донгæрони цъæххурст зæлдæ 
Сабий зæрдæ бабоц кæна. 
Е ба хуймон е’ндон бæхæй 
Даргъ ауæдзтæ æрнимайа. 
Мутгæгутæ тæвд—хæлæфæй 
Фæтæн хумти æрбайтауа. 
85 

Нæ уæлвæзти гъæдти къохтæ 
Цъæх базуртæй æрсемонцæ. 
Разбунтæн дæр сæ къомбохтæ 
Хори гьармæ райхæлонцæ. 
Нæ цъæх уалдзæг, рæсугьд уалдзæг, 
Ци дзæбæх дæ дæ рæвдудæй, 
Дæумæ æнгæс боц иуазæг 
Гъизти фæсте куд нæ гьудæй?! 
ÆНГЪÆЛДЗАу 
Еу анзæй иннемæ 
Æнгьæлмæ кæсæн: 
Кæд ’суодзæй нæхемæ 
Сом пути уæзæн? 
Æхцатæ гьæугæ ’нцæ, 
Фал кадæ уæлдæр 
Уонитæй æд кæрцæ 
Нæ кæнуй лæгдæр. 
Кæд ма нин æ хæццæ 
Æрхæсса æнсур. 
Амонди æмбæрцæ 
Куд исуа мæгур. 
86 

Кæд нин нæ рæдудæй 
Райстæй нæ сæрбонс. 
Æма нæ æвудæй 
Æнгъæлуй саувонс... 
Еу анзæй иннемæ 
Бонвуддæр кæнæн. 
Нæхецæй нæхемæ 
Тар гъæдти цæуæн. 
Кæдæй нæ арæнтæ 
Бацæнцæ игон, 
Уæдæй нæ содæгтæ 
Иссæнцæ æргон. 
Уæдæй нæ фæллæнттæ — 
Бунтон хæлæйфаг. 
Фидд,æлти раст нæмттæ 
Иссæнцæ бæрнаг. 
Æнгъæл нæ фæллайуй 
Зинтæн дæр бухсуй. 
Фал кæдмæ æмбæлуй 
Æнгъæлмæ кæсун? 
Цæйтæ нæхе къохмæ 
Æрбайсæн сæрбонс! 
87 

Тари нихмæ тохмæ 
Исаразæн рохс!.. 
ЗÆРДÆ 
Ци минкъи æй уæддæр зæрдæ: 
Фиди морæ — армидзаг. 
Æрæнцадæй е æд бæлдæ 
Реуи къуми фур хиццаг. 
Фал си цæуй æгæр берæ: 
Хуæнхтæ, дæнттæ, гъæдтæ, арв. 
Нæ хумзæнхи хъал æфсерæ 
Уарзти кæдзос — уоми арф. 
Зæрдæ — фиди минкъи морæ — 
Цъæх космоси æмфазон, 
Кæми фæууй ходæзмолæ, 
Кæми мастæн фæразон. 
Пилиуанæй тухгиндæр æй, 
Не’намондæн æрлæудтæй, 
Уæд дæ къæхтæ радаргъ кæнæ, 
Дæ уод фæцæй нæ мæрдтæй... 
88 

МÆ БУНДОР 
Ниви догъи исирæзтæ 
Стур бинонти хъал бундор. 
Æ бабайæн кæд фæббæзтæй 
Уæд ин исон рохсдæр хор. 
Бундор — биццеу ку ниббоз æй 
Æ нанайæн æхецæй. 
Сонгун æхсир хъæзин къосæй 
Ниуазунмæ æнхицæй. 
Цæттæ кæнуй бундор унмæ,- 
Ахури дæр бæрæгæй. 
Æ уроктæ радзорунмæ > 
Неке зонуй хуæздæрæй. 
Æнæуой дæр æгьдаугин æй 
Фæккæсунмæ коммæгæс. 
Хестæртæн дæр фæййадгин æй 
Нæ бундори гъæуайгæс... 
САБУР ДЗУРД 
И кæстæри ахур кæнис 
Киунугæ ма æгъдаубæл. 
89 

И кæстæри арæх дæмис 
Фæллойнæ ’ма лæг унбæл. 
Къохæй ахур фидбилизæй 
Зунд — уæларвон тухи сæр. 
И зуст дзурд ба ибилис æй, 
Нæ си гъæуй уæлдай гъæр. 
Сабий нервтæ минкин æнцæ, 
Нæй се’халун дæу ихæс. 
Фæлмæн дзурд æй зунди дæнцæ, 
’Вдадзи хуасти æмæнгæс. 
Адæймаг ун уæлдай 3йн æй, 
Саби ба уа адæймаг. 
Уæд æй зонæ, де’скъола ин 
Фæллигъз кодта æ фæндаг. 
Дæ сабитæ уæд дæу æнцæ, 
Ездон уогæй æнæнез. 
Нивæ’æма фарни хæццæ 
Ердзæнæнцæ сæ ес —бес. 
НУР ДÆР ФИЦУЙ... 
И хор кæмæ нæбал кæсуй, 
Ке нæ тавуй кæсгæй дæр, 
90 

Уонæй еу дæн. Ка мæ фæрсуй? 
Ке ма гьæун цæргæй дæр? 
Ци ’ммæ адтæй, уой мин раги, 
Цъæх тамаку думæгау, 
Бадумдтонцæ, нур си аги 
Исфицæг æй мæ пулау. 
Кæд мæ номæй се’рæзæмæ 
Мæ уоди къæрт бафтудтон. 
Уæд ин мæ хуæрд и ^цъæм — цъæм æй, 
Мæ цуд ба ин — сæпп — сæппон. 
Ци’скодтон уæддæр мæ царди, 
Уой мæ хæццæ нæ хæсдзæн, 
Фал æй еугур æмбайлади 
Дзилли нивæн ниууадздзæн!.. 
ЗОНÆ 
Зонæ, ке дæ дигорон, 
Ма ди кæнæд цъус иронх. 
Дæ авдæнæ Дигоргом, 
Уорс хонх æма Уаза — хонх. 
Лезгорæ ’ма Донифарс, 
Задæлескæ, гъе Хæнæз, 
91 

Лесг.ен æма Дзæгъепбарз, 
Æмæвзаг æма тæмæс. 
Сурх—Дигорæ, Одола — 
Хуæнхаг æма будуйрон. 
Æхсауæ’ма Чикола, 
Æхсæрисæр сæ уарзон. 
Нарæ, Дунтæ ’ма Фæснæл — 
Æхцул æнцæ хуæнхтæбæл: 
Къæмунтæ ’ма Гæлиат — 
Сæ хуарз лимæн и Къамат. 
Гулæр, уорссæр Дзинагъа — 
Цъетедзаути бæрæгбон, 
Синдзигъæу æма Къора, 
Нæрæмон æй Уорсидон. 
Стур —Дигорæ, Хæзнидон, 
Толдзгун æма и Кæлух, 
Дур—Дур æма нæ фалдон 
Нæ ’нцæ уарзгæй зулунцъух. 
Кæрæдземæн адгинæй 
Киристонгъæу, Мостиздæх 
Цард хæссунцæ кадгинæй, 
Некæд æнцæ фудæздæх. 
92 

Ка ралигъдæй Къумбултæй, 
Æхсæуæ ’ма Хъалнæгътæй, 
Къуссу æма Хонсæрттæй, 
Сæ зар нæруй будуртæй. 
Ес Дигорæ Мæскуй дæр, 
Душанбе ’ма Бакуй дæр, 
Мизургоми гъæути дæр, 
Кæсæг, Ассии гъæути дæр. . 
Ан æмсæр æма хъазар, 
Дигор зинти нæ нæхсуй. 
Æ дессаги рæсутъд зар 
Турки дæр ма игъусуй. 
Расти уарзæн хеубнау, 
Мах не’ртасуй æвзаг дæр. 
Ка мæ уарза æд æгъдау, 
Уомæн махмæ æнсувæр. 
Уарзæ де ’взаг, Райгурæн, 
Уæд уодзæнæ хеуондæр. 
Хæларуарзон адæмæн 
Сæ фарс хуæцуй ирон дæр!.. 
93 

ÆХЦАТИ ПАДДЗАХ 
Уæ ходтæ цъæх арвмæ æхсетæ, 
Рамулдта æхцати паддзах. 
Уæ сæртæ бæрзондаæр хæссетæ. 
Федар æй æндонау нæ къах. 
Донуордæг нæ фарс æй æд тухæ, 
Хор нæмæ кæсдзæнæй уонæй. 
Къæбеци — алцитæ, дæ цъухæй 
Ци’сдзорай —сæ еутур сом æй. 
Нæ кувди фингитæ — сæресгæ, 
Бунæй ба ахедгæ, идзаг. 
Тохъулий сикъати æвзестæ 
Тæмæнтæ калдзæнæй хиццаг. 
Сор фæзти хорбони нæ науæ 
Ракъетау усхъæзæй тæхуй. 
Нæбал мæ агайуй сæ фауæ, 
Гæртæмттæй нæ дзиппæ нæрсуй. 
Зæрдитæ æлхæнун ме’хцатæй. 
Арæх æй æлхгæнгæй талас. 
Губун æма рагъи цацатæй 
Беретæ фæцæнцæ нæ фарс. 
94 

Сæ кади уæйæбæл арази 
Цъифи дæр æвдулæд сæ уарзт, 
Æрмæст уæд ниуæстæ сæ рази, 
Уæдта ма исхунццæн еу карст. 
Фонсхезни бафтудæй кадæртæ 
Рæузундæй — мæ уоди фудæн. 
Ау! Уотæ аслан ба сæ сæртæ 
Рæстуодæй ка раддзæй зудæн. 
Сæри фицунцæ хæлæмулæй, 
Ирайгæ аги фицæгау, 
Алли гъудитæ æмæвдулæй. 
Æнцæ фæлвухтæн ба æвгъау. 
Фицунцæ, ирайгæ аги. 
Поэт син нæдтæ нивæндуй, 
Цæмæй бæззонцæ стур гъудддги, 
Мæн ба се’сони цард фæндуй!.. 
ДÆ ЗÆРДÆБÆЛ ДУ БАДАРÆ 
Дæ зæрдæбæл ду бадарæ 
Алци ’нгъудмæ кæнун гъæуй. 
95 

Ма байзайæ æнæ’взарæ. 
Алке дæр ни мæлун гъæуй. 
Æностæмæ неке цæруй — 
Макæд ди уæд иронхуати. 
Кæд Дæ дуармæ нур дæр лæууй. 
Ци ин зонис, кæд дæ уатий?!.. 
Далæ Додæ устур кувди 
Заргæ — зарун æрбамардæй.. 
Æ хæдзарæ нæ гъæунги 
Æрдæг кондæй æрбайзадæй. 
Ма фæттæрсæ сау мæлæтæй: 
Фал кæнуйнаг цидæр адтæ, 
Уонæй ести æрдæг — дзæфтæй 
Дæ къæбеци кæд байзйдæй. 
Адæймаг æй устурзæрдæ, 
Уæлдайдæр ба æвзонг æнзти. 
Мæхе хузæн æвæрæнтæ 
Ма фæккæнæ дæ ихæстæ. 
ЗИНДÆРНАД 
Цалдæремæй идард балци 
Хорискасти фæрраст ан. 
96 

Нæ хурдзинти цума алци 
Нæ даргъ надмæ ниввардтан. 
Хæрд —урдгути ’матæссæртти 
Уайæн... Нæй нæ над æнцон. 
Нæ фазæбæллæсæн хæрдти, 
Бурæн, цума цауæйнон — 
Хонхи фахсбæл амæттагмæ 
Нæ фæккæнуй неци ’вгъау, 
Æ къæхтæбæл нæ фæндагмæ 
Æрбахизтæй еу аргъау. 
Над еу рауæн фæссагелæ ’й, 
Дууебæл дæр финст—амад. 
’Талеу надбæл æнæ белæй 
Иссердзæнæ æнцон цард". 
"Рахез надбæл бавзардзæнæ 
Берæ зинтæ. Цард —тæссонд. 
Фал си дзиллæн æрхæсдзæнæ 
Хуæздæр нивæ ’ма амонд..." 
Ду фæрраст дæ æнцон надбæл, 
Уорскъох адтæ алкæддæр... 
Некæд тухстæн мæхе цардбæл: 
Райстон нæдтæн сæ зиндæр. 
97 

ЗÆНХÆ 
Æз дæр дæмæ æнгъæл кæсун, 
Мæ фидтæлти хуæздæр фæхсун. 
Хуарз мадæмæ сувæллон 
Куд фæккæсуй алли бон. 
Дæ лæвæрттæй исирæзтæн, 
Асæй, кондæй исæнхæст дæн, 
Дæ гъæбеси лæдæргæй, 
Дæ донгони æрцæргæй. 
Æ хеддонæй ме’стур фидæ 
Дæ будуртæ ку гъæцда, 
Æд æхсæвæ, æдæ бонæ 
Куд фæразта, куд æ бон. 
Гали бæсти ефтигъд уогæй, 
Хумæ кодта æ хед—тогæй, 
Нæ ди ’фсастæй е уæддæр 
Базæронди уæнгæ дæр. 
Фал ин ду дæр æ фæллойнæ 
Нæ дæттисæ æнæ сойнæ. 
Уомæн адтæ ин хъазар, 
Уомæн адтæ е’стур зар! 
98 

Æз дæр дæмæ æнгъæл кæсуп. 
Иливдæй ди некæд тæрсун 
О, нæ зæнхæ, нæ будур, 
Дæуæй цæгъдуй мæ фæндур!.. 
МÆЗАР 
Исдæ хастон мæ гъар зæрди, 
Сувæллонау, мæ лимæн. 
Цудтæ царди устур хæрди 
Ду мæ хæццæ æд тæлæн. 
Æхсастон дин дæ фалдзостæ 
Хъамил æма хæмпæлтæй. 
Бæрæг кодтан цъæх æрдозтæ 
Не ’стур надбæл барвæндæй. 
Истухгин дæ исирæзтæ, 
Исфедар æй дæ гьæлæс, 
Царди зинти ду нихсистæ, 
Æд æгьдау æма ихæс. 
Нур тæхæ, тæхæ идæрдти, 
Бæсти къумти зелæ тагъд 
Ду æргон хæссæ дæ фæндти 
Дзиллæн цитæ, устур цард. 
99 

Кусти, кувди, гъазт — изæрти 
Уо сæ хæццæ алкæддæр. 
Арт æфтауæ æвзонг зæрди, 
Уо зæрондæн хуарз кæстæр. 
Исхастон дæ мæ гъар зæрди, 
Исфунхтон дæ сæри æз. 
Игъусæд нура идæрдти 
Зæллангхъурæй дæ гъæлæс! 
МÆ КЪÆСÆРÆЙ 
Мæ райгурæн æ райдайæн 
Мæ къæсæрæй ку хæссуй. 
Мæ цийнитæн сæ ирайæн 
Мæ колдуарæй игъусуй. 
Æ горæттæ, хорхуз гъæутæ 
Нийвулдæнцæ бæстæбæл. 
Цума Цъæййи цъетедзаугæ 
Идзулунцæ зæлдæбæл. 
Æрттевунцæ сæ цæсгæнттæ, — 
Раст дзенети цæргутау. 
Хори тунтæй хуæнхтæ, гъæдтæ 
Æфтаунцæ хузистау. 
100 

И арф кæмтти дони зарун 
Дзиллæн цийнæ æрхæссуй. 
Адæм зонуй алци ’взарун, — 
Зинтæй, фудтæй нæ тæрсуй. 
Æ федæнмæ рæсугъддæрæй 
Хуæздæр нæдтæ нивæндуй. 
Сæ райдайæн мæ къæсæрæй 
Хор сæ тунтæй фæлундуй. 
МÆАДÆМ 
.Д^еуæй минлимæцд^ер, уарзоцл^ер, хæларл^ер 
Неке есг мæ дзиллæ, дуйнебæл мæнæн. 
^зувбсп7^д^бæ\аей^^д^^л^ф ^везард^ер 
Д^еу æнцæ мæ уод деер, ма мæ цаесги мæмæн. 
Мæ еугур цибæл дэер, ме’сонмæ бæлдэе даер 
Дæ номæй аразун, дæу нифсæй хинцун. 
Ц^ммæесхуæрэс)л^хаелафагзæрл^едеер — 
Дæу фæрци, мæ адæм, дæ хуæрзти фицун. 
Д^е хорæй рæцлуддеен, ирæзпæндое хуаргæй, 
Æндонау дæ арти æхсистæй мæ зунд. 
Æртасгæ мæнæуи, нартхуари æвзартæн 
Сæ унбæл архайдта дæ тогæй игурд. 
101 

Ме ’уæнгти æмбохуй дæ тоги дадзийнæ, 
Мæ зæрди ба косуй дæ зæрди æрхъез. 
/^зинаеймæристдеер^цийнæ — мæцийнæ; 
Идзулун — ку ’рхæссис ести ’уæлахез. 
Мæ сæнтги атууенæ, мæ фæндти хъибиллæ, 
Мæуарзгдаердæуарзгаей, мæбондаер — деебон 
Ку’йзайон, кай зонуй, де’мрæнгьæ уæлбилæ, 
Фæсмæрдæй уæ асгæу ку уон цæрунгьон, 
Уæдуер мин уодзæнæй дæ уарзш æцдесæн, 
Дæ фæрци нæ фæдтæн æнихæс бунтон. 
Зонис мæ, зонун дее — бæззæн кæрæдæмæн, 
Дэе фуртги фуртгæй дæн дигорон, нæртон. 
Кай зонуй, еу ескæд дæ сæрбæл багъудæй, 
Ци’ммæ ес хъазардæр, алцæмæй уæлдæр, 
Дæс царди ку уонцæ — æнæ еу æнгъудæй 
Уони дæр ратдзæнæн карз тохи æз дæр! 
НÆ ЗÆРДИТИ ÆРЦАРДÆНЦÆ 
Еутурæй дæр æгас æнцæ, 
Уонæн мæлæн некæд ес. 
Ыæ зæрдити æрцардæнцæ 
Еу —нæ бæлдæ, еу нæ дес. 
102 

Тас — фæдеси фестдзæнæнцæ, 
Раст æзини тугьдонтау, 
Знæгти нихмæ цæудзæнæнцæ, 
Æнæмæлгæ æгæстау. 
Уони мæрдтæ макæд хонæ, 
Хебæраги дзоргæй дæр, 
Дæ кувдмæ сæ æрбахонæ, 
Уæд дæ цийнæ — рæсугьдаæр. 
Зар сæ номбæл æримисæ, 
нæ дæ гъæуй дзурд ерун. 
Æвзонг уодбæл сæ ниффинсæ, 
Минкъи кæнуй уæд нæ рун. 
Бæгъатæртæ нæ мæлунцæ. 
Стурдæр фудтæ ма ’рцæуæд, 
Æцæг зæрди арф цæрунцæ, 
Уогæй уæдмæ æмæлæт! 
НИСТАУÆН 
Тугъди махау ку басугьдайсæ, 
Махау ку уайсæ фæттæй нос, 
Дæ фуртти цагъдæй ку ристайсæ - 
Уæд ду ниууисæ еугур гъос. 
103 

Дæ мади зæнæг æнсувæртæй 
Ду ку бацайсæ, дуг айдагъ. 
Седзæрти хæццæ де’взонг хуæртæ 
Ку хæссиуонцæ мади уаргъ. 
Де’стур хæдзæрттæ, цума мæрдтæ, 
Ку лæууиуонцæ пурхæнтæй. 
Уайгæ мин — минти тоги зæйтæ 
Ку фæууидтайсæ къанæуттæй. 
Мадтæлти хъурмæ ку’мбæлидæ 
Дæ сау фудмелæ зæрдæбæл. 
Седзæрти кæун ку’йгъусидæ 
Дæумæ сæ зиндæр нæдтæбæл. 
Дахауи пецти, Бухенвальди 
Æвуд адæмти куд сугъдæй, 
Уони тæрегъæд æ нинкъарди 
Дæумæ ку гъаридæ фудæй. 
Æнæуинон дин уæд фестидæ 
Адæмисафæг уæззау тугъд. 
Рæстæй нæ хæццæ æрлæууидæ 
Дæуæн дæ зунд æма дæ фурт... 
Дæ суйни сæрбæл мама хуæцæ, 
Ес ма лæгдæртæ, ес, дæуæй. 
104 

Дæ тохæнгæрзтæ — æнæбæрцæ, 
Тæрсæ дæхемæ фæуунæй. 
Берæ гитлертæ æвзурстонцæ 
Исун дуйнетæн æ хецау, 
Фал æй сæ цардæй бафистонцæ. 
Гъæрзуй фæсфæти сæ Хуцау. 
Тæрсæ дæхецæн, уони халæ 
Фуднезти хæццæ ку’схуæрай. 
Æ сиуæ сæттуй тохæг галæн, 
Дуйне исуогæй зæрдирай. 
УОЙ БÆСТИ 
Де’мбал кæми мардæй, 
Синхон кæми’йсавдæй, 
Уордиги гъузгæй 
Лигъдтæ цуппæрвадæй, 
Тæппод, фур æгадæй, 
Дæ уоди тæссæй. 
Дæхе гъæди къумти, 
Уæ хурст пъоли бунти 
Нимахстай сирдау. 
Хаста дин дæ уосæ 
Г05 

Уордæмæ цъæх дзосæ, 
Хуардта æй дæ фау. 
Исбостæй ’й дæ мадæ, 
Кастæ ’ймæ æгадæ, 
Æгадæй дæлдæр; 
Хъæма ин æ зæрди, 
Рондз ин æ хæлæртти 
Ниссагътай фуддæр. 
Баба никкуддæр æй, 
Æ зин æртивæрæй 
Æ реуи хæссуй. 
Адæммæ дæу фудæй 
Æнæкъæндзæстутæй 
Не’ндей кæсун. 
Нихгæдтай дæ фурттæн, 
Дæ рæсугъд кизгуттæн 
Ескæдмæ сæ над. 
Фæлтау устур тугъди, 
Араугæ сау сугъди 
Ку’рцайсæ дзухъмард... 
УÆЛАХЕЗИ БОН 
Ес зæрддагон бæрæгбæнттæ, 
Еу иннемæй уæлдæр æй. 
106 

Хæстæгдæр æй æд амæндтæ, 
Цæстивæрди хуæздæрæй. 
Н’адæм ибæл равардтонцæ, 
Милиуанти царди бон, 
Æдзард уогæй ниууагьтонцæ 
Имисунмæ бæрæгбон. 
Æма аци Уæлахези, 
Уæлахези бæрæгбон, 
Фæккарздæр æй нæ Цæдеси, 
Нæ Цæдеси фарни бон. 
Нæ адæмти зæрди цинæн 
Н’адтæй барæн тæразæй. 
Арв дæр худтæй æ лæфинæй, 
Кастæй ходгæ къæразæй. 
Хъури — батæ идзулдæнцæ 
Алли уоди билтæбæл. 
Арфæгæнгæй басурх æнцæ 
Нанай бæзгин финггæбæл. 
Уæлдæфи ба æд царцатæ 
Фелаунцæ сæ цитæй 
Уæлахези турусатæ, 
Фæлунст уогæй зæрдитæй. 
107 

Дзилли цийнæ равдесунмæ 
Ци бæгънæгæй, ци, не’взаг. 
Уæлахези æрхъæртунмæ 
Ци даргъ адтæй æ фæндаг. 
Уæлахези зари зæлтæ 
Ма’ртайæнтæ макæддæр. 
Тугъди зинтæ’ма цæхæртæ 
Батар уæнтæ еугур дæр. 
Уæлахезбæл ка фæммардæй, 
Уони ’мисун — не’стур дзурд. 
Еугур æнзти кадæ — радæй 
Исуæд дуйне æнæ тугъд. 
ЦИДÆР КÆНИС - ДÆХЕЦÆН 
Кадæр цидæр фæккæнуй, 
Уой æхецæн нивæндуй. 
Кæд дæ фидæн дæ лæгъуз, 
Æй уой туххæй’е фудхуз — 
Дæу радæ дæр æрцæудзæй, 
Фурт дин уотæ уодзæнæй! 
Уой туххæй дин рагацау 
Радзордзæнæн æцæг цау: 
108 

Киндзæ æма лæги фурт 
Сæ зæрондæн æд зуст дзурд. 
Еунæг къоси хуæруйнаг 
Дариуонцæ æнидзаг. 
Æ къос ба ин сæ къостæй 
Цума сæбæл фæббостæй 
Уой хузæн æй еувæрсуг 
Æвардтонцæ æд уедуг. 
Ку рамардæй и зæронд, 
Æгойгондæй æнамонд. 
Уæд и къоси фурти фурт, 
Бабай хузæн хуарз игурд 
Æфснайунбæл æрлæууй, 
Лæгти’хсæнтий рахæссуй. 
Уой и фидæ ку’руинуй. 
Уæд æй уотæ бафæрсуй: 
"Еци къосæй ци кæнис? 
Уотæ’хсицгæй ци хæссис." 
"Ку’рзæронд уай, уæдмæ дин 
Бабай къос нур æвæрун, 
Еба мæн æндæр хъæзин 
Ма багъæуа æлхæнун, — 
109 

Кæугæ загъта фидæн фурт, 
Нæма фæцæй уæддæр дзурд... 
МАГОСА 
Кустафони бæласбуни 
Кафæббадуй? 
Магоса. 
Хæмпæлгæрдæг æ хусзæнхи 
Кабайтауй? 
Магоса. 
Уотид ресгæй гьæрдæр — гьæрдæр 
Ка фæгьгъæрзуй? 
Магоса. 
Кустмæ цæугæй æрæгæмæ 
Кафæккæнуй? 
Магоса. 
Кустафони æиæ ресгæй 
Ка фæссæйуй? 
Магоса. 
Æмбæлтти’хсæн барæй хинæ 
Кафæккæнуй? 
Магоса. 
110 

Кустæн æмгьуд исон, исон 
Ка фæдздзоруи? 
Магоса. 
Мулк иуаргæй, устурдæр хай 
Ка агоруй? 
Магоса. 
Нард фингæмæ æнæ хонгæй 
Ка фæццæуй? 
Магоса. 
Устур.уедуг хуæргæ — хуæргæ 
Касрæккоруй? 
Магоса. 
Дзилли фæсте стур фæдеси 
Ка байзайуй? 
Магоса. 
Зумæг метбæл фонсæн хуасæ 
Кафæккæрдуй? 
Магоса. 
Хеппæлунмæ тулавастдæр 
Кауодзæнæй? 
Магоса. 
Тар гъæдæмæ сог ласунмæ 
Ка не’ндеуй? 
Магоса. 
Ш 

Æ гул хомæй, гъе фæлвунхæй 
Каниууадзуй? 
Магоса: 
Сæума раги хори ’рбакаст 
Ка нæ уинуй? 
Магоса. 
ИМИСУН 
Мæ мадæ рамардæй 
Фондз анзей размæ, 
Æхуæдæг байзадæй 
Мæ зæрди фарсмæ. 
Мæ сæр ин æнкъаруй 
Æ къохи фæлмæн. 
Мæ гъости ба заруй 
Цума ма нидæн. 
Лæууй мæ зæрдæбæл 
Æ ходгæ исдзурд. 
Нур дæр мæ цæстæбæл 
Гъазуй æ рацуд. 
Æхе кой нæ кæнгæй, 
Мах нифсæй цардæй, 
Кæстæр дæр нæ уогæй, 
Нæ разæй уадæй. 
112 

Ци фæнди зингусти 
Уидæ фæнзуйнаг. 
Нæ зинти, нæ тухсти 
Ресидæ фиццаг. 
Æ зæрдæ, æ кондæй 
Цидæр байтудта, 
Уонити амондæй 
Цæргæ ниууагъта... 
Æдзох мæ зæрдæбæл 
Лæууй æ рæвдуд 
Алкæд мæ цæстæбæл 
Гъазуй æ рацуд. 
ХИЦÆНГÆНАГÆ УОСÆ 
Хуæд абони нæ тукани 
Ци дессæгтæ рауидтон!.. 
Мæхе зонгæй мæ дзамани 
Ес уæхæнттæ — нæ зудтон. 
Гъолон —молон, кæртæ —мæртæ. 
Æрттевагæ хъумацтæй 
Байдзаг æнцæ Кими хуæртæ. 
Фæкъкъуæзунцæ нимæдзтæй. 
113 

Ци нæ хузи дæллаггурæ 
Фæууиндзæнæ Розæбæл. 
Нейлон кофти нарæг гурæ 
Куд федауй Аззæбæл. 
Кæд тухст æнцæ, уæддæр Римæ 
Ци дзæбæхтæ фæддаруй. 
Бæрзонд къелти е æд цийнæ 
Нæ гъæунгти æруайуй... 
Ци’скæнон æз ба æндæмæ 
Е дæр мæбæл нæбал ес, 
'Ма батадтæн ме’нгæрттæмæ, 
Рахаудтæй ми раст æмбес... 
Бакæсай, кæсæг, рæнгъæмæ. 
Атæ — уотæ дæхуæдæг. 
Ма дес кæнæ, æндæдæрмæ 
Кæсæ, кæсæ лæмбунæг. 
Фараст пъолций — стæн хъумацæй. 
Раздарæнтæ — æртиндæс. 
Æ костюмтæ стур федауцæй 
Ниррæнгъæ’нцæ еуæндæс. 
Цæсти техтæ ку лæсунцæ 
Æ туфлитæ рæнгъæбæл. 
114 

Пъæлитотæ ба лæуунцæ 
Нæуæгхудæй рагъæнбæл. 
Пуховгитæ’ма цъиндатæ, 
Гопгæнæнтæ’ма æндæр, 
Уæхæн листæг хуарз дзауматæ 
Ес æ къумти ба фулдæр. 
Гъе уæддæр Ма "мæгур" уосæн 
Ци искæна, е нæййес. 
Ма æ лæги фæлмæн гъосæн 
Ку бахуардта æ къæрес... 
ДУГОППОН 
Дæхе дуармæ мæхе кизги 
Нæ базудтон... æнæ фау. 
Мæ бунати æнæ систгæ 
Къех байзадтæн топпдзæфау. 
Къуæрей бонмæ е цæйбæрцæ 
Исирæзтæй æнæ мæн. 
Кæд æй хæрдмæ æхе’мбæрцæ 
Исивазтæй фудæнæн. 
Æхе гоппбæл еске гоппæй 
Иссæй кизгæ дугоппон. 
115 

Бæрзонд гоппмæ æнæ оппæй 
Не’схъæртдзæнæ дæ фæндон. 
Дæллаггурæ исевгъудæй 
Æ ронбастмæ хæстæгдæр. 
Уой, æвæдзи, нæ ба^ъудæй 
Арви асæ гæппæл дæр. 
Саги къæхтау е’ставд зæнгтæ 
Нийгон æнцæ, ни, куддæр. 
Бæрзонд къелтæ кизги уæнгтæ 
Исистонцæ сæр уæлдæр. 
Мæ кизги ма æхе гъæди 
Ку’руидтайнæ еунæг хатт. 
Уæд мæ синхæн сæ цæуæти 
Фæххинстайнæ æнæ сайд. 
РАЗМÆ 
Дзæвгарæ фæгъгъазтон 
Фæббадтæн фæсфæд. 
Мæ сонти фæззардтон, 
Нур берæ фæууæд. 
Тухгин æй мæ цонг. 
Мæ зæрдæн æ кустæй 
Мæ бауæр ефтонг. 
Устур исирæзтæн 
116 

Мæ фиди хузæн. 
Фуртæн ин фæббæзтæн 
Æмцарди кустæн. 
Киунуги амундæй 
Федар æй мæ сæр. 
Ме’хæстæ мæ зундæй 
Æвзарун æз дæр. 
Цæттæ дæн æхсарæй 
Кæмидæр гъæуон, 
Уордæмæ мæ барæй 
Æздахун ме’ргон. 
Хуæздæр цард аразгæй, 
Бахæссон мæ хай, 
Цæмæй си хиццагæй, 
Мæ лимæн, цæрай! 
Фæббадтæн дзæвгарæ, 
Нур берæ фæууæд. 
Цæй, цæуæн, ме’нгарæ, 
Бæрæг уа нæ фæд... 
ДОГЪÆНТГÆ 
Над ниддаргъ æй... Уайæн догьи... 
Нæй ерисбæл мæ разагъд. 
Фал бацудтæ тохи, тохи, 
Уад, ма’йзайæ ду фæснад. 
117 

— Фæстаги хай хæлæйфаг æй. — 
Уот ’амонуй æмбесонд — 
Не’ссердзæнæ фæсте уайгæй 
Царди гулфи хуарз амонд. 
И раззæгти макæд сорæ, 
Дæу сорæнтæ алкæддæр!.. 
— Бамæхезæ, — макæддзорæ, 
Уой ди корæд алке дæр!.. 
Ма фæххуæцæ, фал гьæбесæй 
Мади хæццæ хуæцис, сонт, 
Уæд си рацо уæлахезæй, — 
Уотæ зæгъуй не’мбесонд. 
Над ниддаргъæй. Уайæн догьи, 
Цæуй бæхтæн сæ лæфлæф. 
Æхсæ дарун рахез къохи. 
Бæхи гьæуй еунæг цæф.. 
Нæй ерисбæл мæ дзубанди. 
Фал нæ уарзун нимайун 
Еске фæдтæ. Ме ’стур царди 
Равзурст надбæл æз уайун!.. 
118 

МÆЙÆ 
Талингæ арвмæ кадæр гъазгæ 
Фехста æвзестæхуз æхсирф. 
Æхсирф райзадæй æнæрхаутæ 
Цъæх арви реубæл ауигъдæй. 
Цæхæртæ калгæ арви реуæй 
Æхсирф зæнхæмæ æрттивта, 
Уой ба нин кадæр еци еуæй 
Æвзестæ Мæйæ рахудта. 
АХУРГÆНÆГ 
Æхсæвæ æруагъта æ бартæ, 
Гъæдбунтæ ниццæнцæ мæйдар, 
Саумæлгъæ фæууагъта æ зартæ, 
Арф фунти бацудæй и тар. 
Ислæстæй цъæх арви кæронæй 
Ирд мæйæ, цума æй фæллад, 
Уарзæнттæ блæсти аууонæй 
Рандæнцæ сæхемæ фæсбадт. 
Гъæунгæ нинцадæй æмбаргæ, 
Нæййес си æзмæлæг, хуссуй. 
Æрмæст ма еу уати къæразгæ 
Æ рохсæй æндæмæ кæсуй. 
119 

Е бадуй æхсæви æнцади 
Мæ уарзон, мæ ахургæнæг. 
Рахатуй, цидæртæ тетради 
Æркæнуй сурх ручкæй бæрæг. 
Фæлдахуй киунуги тъаффитæ. 
Еудадзуг лæмбунæг кæсуй. 
Финсгау агоруй æрфитæ, 
Финсæгау цмдæртæ финсуй. 
Агоруй сабитæ зæрдæмæ 
Æхецæн хæстæгдæр фæндаг. 
Абетæ — бебетæй уæлдæрмæ 
Куд хеза кæстæр — зундæйдзаг. 
Е’сони æмсабурдзийнадæ 
Куд некæд ракæна мæлгæ. 
Нæ сабий æргъудидзийнадæ 
Куд кæна иности цæргæ. 
Гъæунгæ нинцадæй æмбаргæ, 
Нæййес си æзмæлæг, хуссуй. 
Æрмæст ма еу уати къæразгæй 
И ирд рохс æ тунтæй æхсуй. 
120 

хонхи 
Сурх сæрди медхонхи 
Уæлцагъди цæрун. 
Къæдзæхсæр лæгæти 
Дор дуармæ лæуун. 
Мæ бунмæ уорс мегъæ 
Зиннуй бæмпæгау, 
Къæдзæхи циргъ тегьæ 
Лæууй фур уæлйау. 
Æ сæрбæл сиутæздухт 
Гъазуй дзæбедур. 
Æ фарсмæ е’мбалмæ 
Æркæнуй губур. 
Уорс хонхи фæхстæбæл 
Цъетети рæбун 
Уæлиндзсæр хæдзæрттæ 
Лæуунцæ байбун. 
Цума’нцæ астъæнттæ 
Хуæнхтæбæл нихæст. 
Кæнуй тохонатæй 
Хъуæцæ æ нивæнст. 
121 

Цъете дæр бæрзондæй 
Ирд цæстæй кæсуй, 
Æ еатæг уæлдæфæй 
Рæугути нæрсуй. 
Цъæх фæзи кæрдæги 
Хезунцæ нард фонс. 
Фиййау æ хæтæлæй 
Низзаруй æ боз. 
Æ рæзти хæл —хæлæй 
Уайуй сауæдон. 
Еу дорæй иннемæ 
Æсхъеуй æ дон. 
Рæсугъд — нæ хуæнхбæстæ, 
Аргъауи хузæн. 
Алкæмæн цæрунмæ, — 
Цъæхсæр æмхузæн!.. 
ФÆЗЗÆГ 
Цæунцæ дзиллитæ будурмæ. 
Ирайгæ фæззæг æй гъæздут. 
Ку неци исесай тугурмæ, 
Уæд минкъи ку фæууй фæрнуг. 
122 

Дæ дустæ медæмæ батолæ, 
Ма бадæ аууонй хинау, 
Ци æрцæй нæ хуми зæболæ, 
Æ, дан, ку æрзадæй хунау. 
Никкæнæн нæ гонти дзæвгарæ 
Фæззæги лæварæй тиллæг. 
Дзоргутæ куд уа: нард иуарæ! 
Нæ цийнæ куд уа игъæлдзæг!.. 
ÆРÆГВÆЗЗÆГ 
Нигъгъунтъуз æй, ниууæззау æй, 
Ниббæлгъур æй нæ фæззæг. 
Сифтæр — листæн, къулдун сауæй, 
Тарæрфуг æй донуордæг. 
Уазал думгæ нигулæнæй 
Листæг тегъуй сæлфунæг. 
Е, æвæдзи, фур нидæнæй 
Æ суг калуй хъурмæ лæг. 
Мæргъти зарун ке’скунæг æй 
Нæ будурта, гьæдрæбун, 
Донгæрони ке’сбæгънæг æй 
Нæ бæласæ, нæ рæзбун, 
123 

Ке’рфæлдæхтæй бор фæсалæ, 
Ке’ссæй синдзи нивæрдзæн; 
Ке ин фасуй сах уазалæй 
Æ сæр думги сæрвасæн, 
Ке фæссосæй далæ коми 
Къæйти’хсæнти дони ’стуф, 
Кё нæбал цæуй фæббони 
Æ донуати æ гулф — гулф, 
Ке’руй унги и зæхмегъæ 
Дондуппурæй зæнхæндзæр; 
Ке нæ зонуй хонхи тегъæ, 
Ке нæ тавуй нæ хор дæр! 
Кæд цъифбун æма лæкъун дæ, 
Мæ уарзон дæ гъе, уæддзер/ 
Æрæфснайдтан нæ зад хумтæ, 
Гъæр хæдзæртти — нæ кувд дæр. 
хонх 
Æности сæрти ду æрхизтæ. 
Лæууис мæ цори цъете сæр. 
Уазал думгити кæд фæрристæ, 
Бурдæн дæ надта хъæбæрдæр. 
124 

Арв дин æхснадта æ суггатæй 
Дæ айнæг фæрстæ, доргъæдзæх, 
Уæд дин дæ реубæл æ цæхъалтæй 
Нæдтæ лæгарста уони тæх. 
Зæнхи æзмæлди нигъулдæнцæ 
Гъæутæ, горæттæ цæтгæбæл. 
Нæ боц фидтæлтæ исавдæнцæ 
Уæззау уæхерий нæдтæбæл... 
ÆНХЪЕРÆН... 
Зумæг, дæхецæй ци ниббоз дæ, 
Кæмæти кæнис æнхъерæн? 
Дæ мет, дæ гъазтæй нин нæ гъостæ 
Цæмæн æвдирзуй дæ ехæн? 
Дæ зуст уазалтæй къæрæзгитæ 
Цæмæн истахис кæдзестау? 
Алке хæдзари дуар, æвгитæ 
Цæмæн ниххуаис фæдесау? 
Цæмæн тасунцæ и бæлæстæ 
Фæснад рæзбуни дæ кирсæй? 
Уотæ бæрзонд ба цæмæ’рхуæстæ 
Дæ суйни сæрбæл, цæй нифсæй? 
125 

Мах ба æргъазæн къæйнаг ехбæл, 
Дæ сонт гъизтитæй нæ тæрсæн. 
Гурæн къæбурæй дзонгътæбæл, 
Метæй нæ къохтæ æрæхснæн. 
Тæхгæ мæстгунæй нæ будурти, 
Гъудигæнæг дæ нæбал ес. 
Ледзæ аууæнтти’ма губурти. 
Цæуй нæ уалдзæги фæдес. 
Уарзун зумæг æд гъизт уазалтæ, 
Фулдæр ^- ку фæууй æхе’нгæс. 
Фæззæг, ду дæр мин уой æмбал дæ, 
Идзаг къæбецти, кæрти гæс. 
Дæ зæрдæхудти, дзæбæх сæрдæ, 
Нæ бацæудзæнæн дæуæн дæр. 
Ду дæр уарзон дæ, фæлмæн зæрдæ, 
Анзи афæнтти тæвдæдæр. 
Фал мæмæ уалдзæг хæстæгдæр æй, 
Мæ уод, мæ цæсти — æ бахудт. 
Уарзони хузæн фæлмæндæр æй, 
Æ зæрди кондау ба — рæсугъд. 
Алкæд æй барун æнæсдзоргæй 
Ме’взонги бонтæбæл æз дæр. 
126 

Ду дæр уарзон дæ, фæлмæн зæрдæ, 
Анзи афæнтти тæвдæдæр. 
ХОРИСКАСТ 
Зæнхæ тарф фунти нихъулуй, 
Хуссуй кæрдæг, рæхицуй къæдзæх. 
Æ хуссæнуати æвдулуй 
Кæвдæсбæл бастæй нæ сурх бæх. 
Барбос æ листæн гьар кæнуй 
Фæсдуар къæрæзгити рæбун. 
Бæласæ тари истæлфуй, 
Æнæ сибирт æй гъæдрæбун. 
Нигьгъос æй гьæу. Ницъцъæх æй арв. 
Сабур ивайуй æ цæсгон. 
И хори цæстæ фунти тарф 
Соруй мæ реуæй сæумигон. 
Дуйне нидзулдæй. Æмæзмæлд 
Иссæй мæ гъæу фæсхорискаст. 
И сугъзæр тунти æрæмбæлд 
Хæссунцæ цард, зæрдитæн уарзт. 
Дзæгæрæфтуд бæласæ 
Ниррæсугъд æй медколдуар, 
127 

Адæмæн кæнуй таласæ 
Æ базурбæл ме ’ргон зар: 
Ес мæ реуи дууæ уæрцци: 
Устур цийнæ æма маст. 
И рист уадзун мæхе хæццæ, 
Цийнæ ’йуарун æма уарзт. 
ЦИБОН 
Аци бони хузæн ба 
Кæд ма адтæй нæ цъæх арв. 
Сæгъи цæстау ниййирд æй, 
Еу мегъи цъопп нæ уиндæй. 
Нæдæр хонхи фæхстæбæл, 
Уорс цъетети сæрмæ дæр, 
Нæдæр дони билтæбæл. 
Идзулдæнцæ гъаедтæ дæр. 
Æрмæст фæлмæ тæнæгæй 
Хизхаст уогæй æррæхцуй. 
Комрæбуни еунæгæй 
Идард нæдтæ æмбæрзуй. 
Кæмидæр ма нæ гъæуæй 
Хъуæцæ здухсгæ искæлуй. 
Хонхи тегъæ уæлйауæй, 
Арви цъæхи нигъулуй. 
128 

Хори над дæр фæууæгъдæ’й, 
Хъоргæнæг æй нæбал ес. 
Æма арви итигъдæй 
Рæсугъд аййев хæссуй дес. 
Сугъзæрийнæ лæфинттæй 
Зæнхи реумæ фæлгæсуй, 
Мах æфсадуй æ цинтæй, 
Æрдзæн нивæ æрхæссуй 
Æ цъететæ — хонхи уаргъ, 
Цума’взести устур рагъ — 
Кæдзос дони игурæн, 
Цæхæр калуй æ тæмæн... 
Æрдзæй хуæздæр нивгæнæг 
Нæма’рцардæй зæнхæбæл, — 
Уотæ зæгьуй цъæх уалдзæг, 
Ахур кæнтæ гъе уобæл. 
СÆУДЕГЕРТИ БАЗАР 
Сæудегерæй цъоппидзаг нæ базар, 
Бæздзæсгонæй алке гъаруй æ тавар, 
Алци дæр си ес, фал хъазар, 
Донарæхи дони къос дæр нæй лæвар. 
129 

Ласгæ тавар е’рттевæнтæй æртæсуй, 
Æхе’рдæмæ лæги цæстæ æлвасуй. 
Нæхе конди æрæмпурсуй æзнагау, 
Нæ хуæрзгъæди е нæ уадзуй æнæ фау. 
Фал ефсгагмæ’хсæн—мæхсæнга еугаейпæй 
Седзæрхузæй разиннунцæ æфхуæрдæй: 
Æндаг мистæ медæггагбæл фæттухæй, 
Ами фудгин нæ тикисæн æ цъух æй. 
Еу сæудегер иннæ’ндæрæй æлхæнуй, 
Хе аргъ ибæл нитътъæп ласуй и дуккаг. 
Мадта ибæл хе пайдайæн, ка зæгъуй, 
Æхе æргътæ не’рæвæрдзæй æртиккаг: 
Æндагон нæ куд бастъегъа, басайа, 
Нæ тъæнгтæ нин ходгæ е куд раласа, 
Ка ба уотæ уогъурсуздæр разиндзæй, 
Баййетуузæй нин нæ мудбиндзæ галбиндзæй. 
Базайраг ма ка ба уотæ æлхæнуй? 
Нæййес пенси, нæ дæр кусти минкъи мизд. 
Фал ма косгæ ка ба кæми куд кæнуй? 
Куст нæ уогæй, ку уа косæг фудæлгъист. 
Сæудегертæ æнæхатир тингунæй 
Кæрæдземæ нигыъирнунцæ мæспунæй. 
130 

Рауозалгæй исугъусуй сæ хъес —хъес. 
Пазрæбунти рацæгьдунцæ сæ гъун — гъес. 
ÆНСУВÆРИАРФÆ 
Нæ хъазар æнсувæр, 
Нæ дзæбæх киндзæ, 
Уе’сонмæ æртивæр 
Кæнетæ хйцæ. 
Æнæнез, уарзонæй 
Цæретæ дзæбæх. 
Уæ рæсугъд цæсгонæй — 
Уайагæ уæ бæх. 
Сабити хор хортæй 
Уæ цæстæ — идзирд. 
Уæ цардцæрæнбонти 
Сæ мастæй иливд. 
Цæретæ сæд’анзи 
Кæрæдзей уарзгæй, 
Уæ кадæ уæ разæй 
Исонмæ цæугæй. 
131 

СÆ ФАРНÆЙ 
Хорхæтæни уазал бон 
Нæ банкъардтон мæ фæндон. 
Мæ хорхмæ мин æвналуй, 
Гъизт—фудтæ ми бакалуй. 
Мæ уолæвд мин æхгæнуй, 
Кæд мæ уæлдай æнгъæлуй: 
Мæ гури конд нæ бæззуй, 
Гъе мæ кæсдæр нæ фæрсуй? 
Кёнæ мæ сæр нæ косуй, 
Дзилли дзурдмæ не’гъосуй? 
Кæд мæ уомæп фæдаæмуй, 
Зустæй дæр мæ фæннæмуй. 
Цифæнди дæр ку кæна, 
Дзурдæй дæр мæ ку дæма. 
Е мæ уæддæр адæмæй 
Нæ ратондзæй —сæ фарнæй!.. 
КА СИ ХЪАЛДÆР ÆЙ 
Цума хъалдæр, уæзбундæр си кæци æй? 
Дзилли есæй уæладзгугæ ке фæцæй, 
132 

Æ гъæздугæй хорхи уæнгæ ка хуæруй, 
Сугъзæринтгæй гъазæнгъолтæ ка кæнуй, 
Уæллæй бунмæ цьундæ цæсгæй ка кæсуй, 
Æ мулк æма æ бинонтæн ка тæрсуй: 
Æ сабитæ’ма æ уоси давунæй; 
Æ кæсдæрти ’хцай содзаги бабунæй, 
Æрхухгæди гъæуайгæстæ ке гъæуй. 
Бахусгæй дæр фуддæр фунтæ ка уинуй, 
Уотемæй ба кæмæ косуй гъудгæнæг, 
Æфсапъæ ма æ сабити рæвдауæг, 
Нæдтæбæл дæр ка нæ’ндеуй æдасæй, 
Тæрсгæ — резгæ фæрсæрдиги гæрахæй, 
Ку фæууонцæ æ дæвдтитæ æ фарсæй, 
Æ хæзнатæ ку’рхауонцæ æ рагъæй? 
Цума хъалдæр, зундгиндæр си кæци æй? 
Бонизæрмæ ка фæккосуй лæмбунæг, 
Фæтæн хумти даргъ ауæдзæ ка’ркæнуй, 
Сæрбонзонгæ хæларзæрдæ косæглæг? 
Къохæй—цубур, зæрдэей—урух, æнæмасг, 
Ниллæг æма æфснайд къæси барæгин, 
Ке рæвдауй рæдау уоси фæлмæн каст, 
Ке’й æ саби ездон æма æгъдаугин. 
133 

Фæскуст гъари ка фæххуссуй æдасæй 
Ка нæ.тæрсуй еу есгети хуархуасæй. 
Игон дуарæй ка фæууалзуй æ фæллад, 
Хумæтæг бэ — æ фингæбæл æ бæркад? 
Нур зæгъетæ цæстуарзонæй, æргомæй: 
Ка си цохдæр, æдасдæр æй фудонæй? 
Касихъалдæр, гьаэдтдеерæй: ниллæгкьæс 
Æви ба е, ка нæ хуссуй æнæгæс?.. 
ÆРДХУÆРÆН 
Цубур кæнун фæллад æнзтæ, 
Сæ кæронмæ фæццæун. 
Нæ бафедгæй райст ихæстæ — 
Циртмæ хæстæг ку лæуун. 
Рамакæсун мæ цуд надмæ, 
Зæрдæ куддæр никкæрзуй. 
Некæд хизтæн æз фæснадмæ, 
Кадæр ба си нур гъæрзуй. 
— Нур ма ести бакæнисæ 
Еци надбæл нæуæгæй? — 
Ду мæ фæрси, — æрцæуисæ 
Е куд адтæй, уотемæй? 
134 

Сæрбæрзондæй уæд зæгъинæ: 
^ — Райарæзти уæнгæцо! 
-Мæ дзуапп уидæ æнæхинæ, — 
Уæ кæми дæ? Цæй æрцо!" 
’Æрмæст еу æй лæги догæ. 
Ка нин дæдтуй æ уæлдай? 
Ци фæууидтай ами уогæй, 
Ци бацардта — е дæ хай. 
Кæд ма сдастай кади дортæй 
Дæ намуси циртдзæвæн, 
Уæдта исдæ фæстагонтæн 
Æнæмæлгæ æрдхуæрæн! 
ЗÆНХИ ГЪАСТ 
Æз —уæ радтæг, уæ ниййерæг, 
Æз — уæ дарæг, уæ уорамæг. 
Фæккодта уин кæсдæреуæг 
Мингай æнзтæ уæ рæвдауæг. 
Мади дзедзе дæйæгау мин 
Фæцъцъирдтайтæ ме’рдзи сойнæ. 
Мингай æнзти æнæвгъау уин 
Аргъ дæдтинæ æнæ сомæй. 
135 

Ма адгиндæр конд фæрзеуæй 
Уæ фингтæбæл ивулинæ. 
Мæ рахес æма галеуæй. 
Хорхуз рæзæ иуар инæ. 
Мæ хæзнатæ æведуйгæ 
Уæ къохтæбæл евгъудæнцæ. 
Стур къæбецти зургæ — зургæ 
Алли дзаумай æрттивтонцæ. 
Радтаги къох — ивулагæ. 
Абузагæ идзаг армæ. 
Радтæг зæрдæ — нæ ресагæ, 
Ку уа дзилли рæсугьд фарнæ. 
Нур ба ресун уæ фуд кустæй, 
Мæ бæлæсти базур састæй, 
Уæ давд æма уе’рбагъузтæй, 
Мæ цагъд гъæдтæн се’гæр ластæй. 
Ау, исонмæ ка нæ кæсуй, 
Мæ къæбецти исревæдæн, 
Фæуунæй дæр ка нæ тæрсуй, 
Е ци уадзуй æ цæуæтæн? 
Калд идзагдæр нæбал кæнуй, 
Кæд бæласæ ниллух киндæй, 
136 

Уæд æ бæсти садзун гъæуй 
Æндæр тала рæсугъд уиндæй. 
Мæ хæзнати нардиуарæй 
Æгæр зудæ ма кæнетæ. 
Мæ сау мæрæ фæммора æй — 
Гъæцæн имæ бахæссетæ! 
Уæд ди исон фæстагонтæ 
Арфи бозæй цæрдзæнæнцæ, 
Дæу æма мæн цæрæнбонтæ 
Нард фингтæбæл ковдзæнæнцæ. 
Зайæгойти, цæрæг уодти 
Ци нæ гъæуй цæрунæн. 
Ци ба нæ ес æрдзи сконди — 
Е’дзаг фингтæ æрдхуæрæн. 
Дæ фезмæлдæй, дæ арæхстæй 
Зæнхи хъаппæ дæу æй, дæу. 
Æ гъæдтæ ’ма æ цъæх фæзтæй 
Цæрдхуз æнцæ горæт, гъæу. 
Деденгуги тæф —таласæ. 
.Рæсугъд рæзи зад рæзбун. 
Адæймагæн уоди хуасæ, 
Æрдзи фарнæ — æ рæбун. 
137 

Ка си берæ ’ма аслан æй. 
Макæд уисæ цæмæдес. 
Сæ хонсайраг ба хъазар æй, 
Е’ смадзалæй нæ ес —бес. 
Аслан фиди тæнæг басæ — 
Æнæ сойнæ, къорæ дон, 
Астæуистæг тасæ — уасæ, 
Уæраг ба си æнæ бон. 
Æрдзи хунтæй киндзхонтæ дæр 
Басурхунцæ рæуæгдæр. 
Уарзти цинтæ синхонти дæр 
Ку кæнунцæ хæсдæгдæр. 
Уæ, нæ æрдзи рæсутъд фарнæ — 
Куд æхсицгæ ма зинаргъ! 
Цæйтæ мах ба нæ уодварнæй 
Исесæн бæрзонд æ аргъ! 
ÆМОДДЕС 
Арт бацудæй дæ хæдзари 
Æвеппайди æнæнгъæл... 
Ау, уæхæнттæ куд не’взари?.. 
Куд гъæр кæнуй и дæнгæл: 
138 

Фæххæлеу уотæ æмбæлттæ! 
Над кæнетæ уæхецæн! 
Кæми ма ес æмхæлæрттæ, 
Сог агоргæй нæ пецæн? 
Баку куддæр фæххæрам æй, 
Ереван æй хецивонс. 
Ци уац хъæртуй Казахстанæй? — 
Исиливдæй е’дзаг мос. 
Цæмæй цæруй Белоруси, 
Куд æй æнæ Уæрæсе? 
Гамардзоба Тифлиси: 
Нæбал зонуй Хъæрæсе. 
Литва, Латви ’ма Эстони 
Фæххадтонцæ сæ къилдун. 
Нигулæни сæуæндони 
Фæлдайунцæ сæ гудун. 
Душанбе, Ташкент, Киргизи 
Æнæхесдæр æнсувæр, 
Бафтудæнцæ фидбилизи, 
Сæ зин иссæй æртивæр. 
Кæд ма адтæ ’Ашхабадти? — 
Æхе гулмæ арт кæнуй. 
Æримисæн нæ бабадти, 
Алке дæр ни куд цæруй. 
139 

Æнæ хуæрæ, æнæ’рвадæ 
Æнæмади æнсувæр? 
Се’дзаг фингæ исбæркад æй. 
Хецивонс æй се’хсæвæр. 
Мах еугæйтгæй — æнæхъаурæ, 
Æндеуй нæмæ Кабул. 
Аттæ минкъи æрбавзарæ! — 
Карз зæгъуй Мæскуй Абдул. 
Борик æма Миши фудæй 
Райарæзти сау тогæй, 
Донуордæги исардудæй 
. Фæббæрнаг ан нæ дзогæй. 
Кадæртæ ни фуди цæстæй 
Ракастæнцæ. Уарзт мæлуй... 
'Хсæн — мæхсæнти тугъд фемæхстæй, 
Ка ни тоги æвдулуй... 
Еудзинадæй хуæздæр хуасæ 
Зæрди незæн неци ес: 
Ку ’слæууидæ æхе ’мйасæ 
Æ къæхтæбæлнæ Цæдес!.. 
* * * 
Тæдзунæги дони ’ртæхтæ сау зæнхæй 
Æ асьиудтæнцæ фæйнердæмæ æртæхгай. 
И сау мæри исустæнцæ æдзæнхæй, 
140 

Хе кодтонцæ хори гъарæй æнæхай. 
Гъе уой хузæн бонæй—бонмæ æз мæ цард— 
Мæ киунугæ ку фæлдахтон тьаффæгай, 
Райгъусидæ дзилли астæу м’аййев зард, 
Устур зини мæ сонт гъенцьун, мæ катай... 
1970 анз. 
* * * 
Мæ боц гъæуккаг, абони цардæй 
Æрмæст абони нæ цæрис, 
Дæ нури ’змæлдæй разæнгардæй 
Не ’сони фæндтæ нивæндис. 
Абони дæмæ æ фæззинди 
Зæрдæн дессагæн ка бæззуй, 
Е дин исони цалхæрзилди 
Æ нури фарнæ нæ хæссуй. 
Абони ’сконд исони бонæн 
Фёдар бундорæн ислæууй. 
Уомæн дæ ном федæг—феддонæн 
Дуйней æнæмæлæт исуй... 
ЦАРДИ САУÆДОН 
Уати къæразгæй Уæрæсемæ 
И хори скасти æз кæсун: 
Цума мæ арми стур тъæпæни 
Цæуй æд горæттæ, æд гъæу. 
141 

Æ уайгæ дæнттæ уолæнгæнгæ 
Æ цъæх денгизтæ, цæдтæ дæр, 
Урух будуртæ ’ма къулдунтæ 
Цæрунцæ м’арми тъæпæнбæл. 
Цума нæ хуæнхтæ ирæзунцæ 
Ме’стур æнгулдзи фæхстæбæл. 
Æнгулдзити æхсæн — мæхсæнти 
Кæмттæ лæуунцæ рæнгъитæй. 
Нæ хуæнхти фæхстæ ’ма гъæбести 
Кувди бадунцæ гъæдтæ дæр. 
И мæргъти зарун зæллангхъурæй 
Фæнзуй киндзхунди цийни зар. 
Фæзтæ уæлбилти ницъцъæх æнцæ, 
Горцъе фестадæй донгæрон, 
Адæм фæллойни æзмæлунцæ: 
Фæллойнæ — царди сауæдон! 
АМОНД 
Хуарз амондмæ ка фæббæллуй, 
Ейæ зинтæй нæ фæттæрсуй. 
Ниййæйсодзæ синдзин арти, 
Хонхæй дæр æй æрæсхуайу, 
142 

Дон, ирайгæ дони дæр æй 
Исæфицæ фиди фунхæй, 
Тоцпмæ дæр æй мæстгунхузæй 
Æрæвæрæ сæумæ раги, 
Е гъе уæддæр зе амондмæ 
И мæрдтæй дæр иссæудзæнæй. 
Æвецуди нæдтæбæл дæр 
Æ амонди иссердзæнæй. 
Дувудони фудæй дæр æй, 
Цæутæ нæ фал бургæй дæр æй, 
Хъæсти царбæл багъузгæй дæр, 
Æ амонди æрхæсдзæнæй. 
Хуарз амондмæ ка фæббæллуй, 
Ейæ зинтæй нæ фæттæрсуй. 
ДУ БА КÆУИС... 
Ду ба кæуис: "Тугъдæй тæссаг æй... 
Цæуй Ирани устур тугъд. 
Æма ку ссодза дуйнейдзагæй, 
Дуйне ку’рцæуа арти сугъд. 
Не’взонг кæстæрти тæвдæ тогæй 
Дæнттæ ку суонцæ еугур сурх. 
Фæлмæн мадтæлти цæстисугæй 
Денгиз ку рауа сорбæл пурх".. 
143 

Кæуис. Дзиназис... Æнаёхъарæн 
Æ тас æвдесуй, о куд дæр, 
Уомæй и тутъди тас — азарæн 
Æ фуд нæ кæнуй минкъидæр. 
Алкæд ку уонцæ еугур адæм 
Æмбаст, æмзæрдæ ’ма æмвæнд, 
Циуавæр зинг, циуавæр атом 
Уонæн æрхæсдзæнæй мæлæт?.. 
Гъæуй æууæнкæ ’ма æууæнкæ 
Дзилли тухтæбæл æууæндун 
Ейæ, еу бони æнæмæнгæ 
Тугьдæн искæндзæй æ’нæун. 
Дуйне, æдæрсгæ горæй —гормæ 
Æргон сау фæндти нихмæ цо. 
Искæсæ уалæ бæрзонд хормæ. 
Кæнуй нæ хæццæ е æмдзо. 
Не ’стан уодзæнæй арви реубæл, 
Æ сугьдæг цæстæ уотидаæр. 
Æ фæлмæн тунтæй а—дуйнебæл 
Е мах рæбдаудзæнæй хуæздæр. 
144 

XXX 
Сæри фицунцæ хæлæмулæй, 
Ирайгæ аги фицæгау, 
Алли гъудитæ æмæвдулæй. 
Æнцæ фæлвунхæн ба æвгъау. 
Фицунцæ карз ирайгæ аги. 
Поэт син нæдтæ нивæндуй, 
Цæмæй бæззонцæ стур гъуддаги, 
Мæн ба се’сони цард фæндуй!.. 
ДÆ ЗÆРДÆБÆЛ ДУ БАДАРÆ 
Дæ зæрдæбæл ду бадарæ 
Алци ’нгьудмæ кæнун гъæуй. 
Ма байзайæ æнæ’взарæ. 
Алке дæр ни мæлун гъæуй. 
Æностæмæ неке цæруй — 
Макæд ди уæд иронхуати. 
Кæд дæ дуармæ нур дæр лаёууй. 
Ци ин зонис, кæд дæ уати '>й?!.. 
Далæ Додæ устур кувди 
Заргæ — зарун æрбамардæй. 
145 

Æ хæдзарæ нæ гъæунги 
Æрдæг кондæй æрбайзадæй. 
Ма фæттæрсæ сау мæлæтæй: , 
Фал кæнуйнаг цидæр адтæ, 
Уонæй ести æрдæг—дзæфтæй 
Дæ къæбеци кæд байзадæй. 
Адæймаг æй устурзæрдæ, 
Уæлдайдæр ба æвзонг æнзти. 
Мæхе хузæн æвæрæнтæ 
Ма фæккæнæ дæ ихæстæ.' 
ФИЦЦАГ МАЙ 
Нæбал адтæй базмæлæнтæ 
Нæ гьæунгти адæмтæй: 
Хор — кизгутæ, сахъ лæхъуæнтæ 
Идзулдæнцæ рæсугъдæй. 
Сувæллæнттæ — деденгутæ: 
Саутæ, бортæ’ма мудхуз. 
Не’взарунцæ хæрд — урдгугæ, 
Сæ галстуктæ — розæхуз. 
Сурх хъумацæй турусатæ 
Фелаунцæ цæмæдес, 
146 

Лозунгтæбæл ирд дамгъатæ — 
Æмведауцæй æмцæдес: 
’Тас бæстити пролетартæ, 
Баеу уотæ æмгулфæй!" 
"Нæ фæллойнæ ма нæ зартæ 
Уæнтæ баргин æстуфæй?" 
"Истухгин уæд сабуйрадæ, 
Фæллонгуни цард — рæсугъд!" 
"Дунд фæууæтæ мæгуйрадæ, 
Дæлтæ, уæлтæ æма тугъд!" 
Зар игъусуй аллирдиги — 
Сæдæвзагон, миндзурдон. 
Ци дзæбæх æй, диги —диги, 
Фиццаг Майи бæрæгбон!.. 
КУД НЕКÆД БАВЗАРА САУ ТУГЪД 
И тугъди фесавдæй мæ хесдæр æрвадæ, 
Æзнаги сау фатæй ку фæцæй дзухъмард. 
Æ кæсдæр æлгъисти уацари бахаудтæй 
Исзин æй и къарцци æ равгæ, æ цард. 
Нæ уарзта æ бæсти дорзæрдæ æзнаги, 
Уидта си уодесæг, еминæ, мæлæт, 
147 

Уой туххæй цал хатги ралигьдæй æ равги, 
Сæ самур куйтæ ин ирдтонцæ æ фæд. 
Ци нæ ин æвзарун кодтонцæ мæрддрни, 
Саувонсæн ка уодзæнæй уотæ æлгъист, 
Еу лигьди фæсге æй дардтонцæ ех — дони, 
Æвзонги рæугутæ райстонцæ нез—рист. 
Гъе^^у^фееллип^^ТНррйтррийбэеоæ^ 
Уордигæй нæхемæ раздахтæй фæстугъд. 
Нæуæгæй ислæгæй, кудадтæй, фæсгæмæ 
Гъе уотæ ку иссæй æ бакаст, æ дзурд. 
Æ уарзон синхони бауарзта, æрхудта, 
Æ кизгæ искудтæй авдæнæй æнцад. 
Фал реуи ристæнцæ и тугъди сау фудтæ, 
Уатонæй фæссадæй, ку фæцæй æ цард. 
И мади кæунмæ кудтонцæ мæйдари... 
Кизгуоси цæссугтæн не’нцадæй сæ уад.. 
Саби ба æности лæзæргæ авари 
Æ фæлмæн авдæнæй ку кастæй æнцад. 
Сау тугьд мæ æнæхай фæкксдтаме’рвадей, 
Мæ саби ирæзуй, æрттевуй дзæбæх. 
Æ царди æрмæстдæр куд уина цинадæ, 
Куд некæд бавзара фудтугъди бæллæх! 
148 

УÆРÆСЕ 
Мах — дæ фурттæ’ма кизгуттæ, 
Хæларзæрдæ Уæрæсе, 
Нæ зæрдитау ду рæсугъд дæ, 
Дæуæй уарзæн кæрæдзей. 
Фæйнæ хузи — нæ цæсгæнттæ: 
Саутæ, бортæ æма уорс. 
Еу — нæ бæлдæ’ма нæ фæндтæ. 
Дæуæй нæмæ кæлуй рохс. 
Мах — дæ фурттæ’ма кизгуттæ, 
Алли’взæгтæй фæдздзорæн 
Нæ кæрæдзей уарзон дзурдтæ 
Зини, цийни лæдæрæн. 
Раг æностæй нури уæнгæ 
Æмпурста нæмæ æзнаг, 
Фал æ нихмæ еумæ лæугæй, 
Е фæууидæ ледзæггаг. 
Мах — дæ фурттæ’ма кизгуттæ, 
Адæмуарзон Уæрæсе. 
Деденæгау ду рæсугьд дæ, 
Дæуæй уарзæн кæрæдзей. 
149 

Мæ бæнттæ æскъунгæ цæун, 
Тæнæгдæр кæнуй къæлиндар. 
Фæууагъта донуæуордæг æ фун, 
И хор ба æрвиста æ гъар; 
Нæхстæрй æд цийнæ, æд зин 
Цъæх арвæй иуаруй æхе, 
Батавта седзæри цитгин, 
Батавта æ сæдздзæй дуйне; 
Деденæги гъоси дзурдта. 
Ратадæй сифтæрбæл æртæх; 
Бæласи сунтæбæл кувта, 
Бон —рæфти истæвдæ ’й æ бæх; 
Хумони ростæбæл гъазуй, 
Цума ин æ тæвдæ баруй; 
Кæми æ сах кастæй иуонг 
Уæз — кусти искæнуй æрвонг; 
И зæнхи æ хъури кæнгæй, 
Æ реубæл идзулгæ цудæй; 
Еугур зайæгойти ходгæй 
Фæлундуй æ сугъзæр тунтæй; 
Гъонгæси искæнуй цибæл, 
Бæласи аууонмæ цæугæй; 
150 

Нæ кæнуй æ надбæл дзебæл, 
Æ бæх нæ фæллайуй сергæй: 
Изæр. Ку ниххаудтæй фæсхонх, 
Мæ бæнттæй еу фæцæй æ тох. 
Æхсæвæ æй фунти бæрнæхст; 
Е’хæстæ искæнуй æнхæст. 
Мæ бæнттæ æскъунгæ цæун 
Фудхуздæр кæнуй къæлиндар. 
Æз ба ма бæзгиндæр кæнун 
Мæ нæуæг киунуги бундар... 
ХОДАГИ ХАЛÆ - ИГЪÆНДАГÆ 
Идзаг курес цирен арти 
Æ бор хехтæй иссугъдæй. 
Е бафтудæй зин бунати, 
Къæлмæг ба ибæл худтæй. 
Фал æхемæ ку’рбахъæрттæй 
Цæхæркалгæ арти ’взаг. 
Уæд ин дуйне нæбал хъæрттæй, 
Исунгæг æй æ гъулдаг. 
Кæугæ — сугæй гъæрæй неутæ 
Ниццæй фæзи пусмела. 
151 

Æ фунук ин думгæ зелгæ 
Ку искодта сæрзела. 
Къæлмæгау ду дæр еуварсæй 
Мæнбæл ходис къæл—къæлæй. 
Уой хузæн мæ æнагъазæй 
Тухсти уадзис мæтъæлæй. 
Фалæ зонæ, æ — зæнхæбæл 
Цалх ку зелуй дæндаггай: 
И къæлмæги сугьдæ дæбæл 
Ма бафтауæд æ катай. 
ХУАРЗ... 
Хуарз ун зин æй. Алкæмæнти 
Нæ фентæсуй исун хуарз. 
Лæги хæццæ хуарзгæнæнтæ 
Не’гурунцæ æнæ харз. 
Хуарз æй цардæн æ федауцæ. 
Хуарз — адæнти коммæгæс. 
Аййевади рæсугъд барцæ, 
Сугъдæг уоди гъæуайгæс. 
Хуарзбæл лæгъуз нæ нихæсуй, 
Нæ нихæсуй сансæй дæр. 
152 

Хуарзи лæгьуз нæ хундæуй, 
Æдзæстуарзонæй æндæр. 
Усмæ гъæуй лæгъуз унмæ. 
Кенæ усмæй минкъидæр. 
Æнос гъæуй хуарз исунмæ, 
Кенæ æнзтæн сæ фулдæр. 
РОБАОКÆРКГÆС 
(басня) 
Бамбурдæнцæ донгæрони 
Æ цæргугæ сау гъæдæн. 
Æрдзурдтонцæ сæ тæрхони 
Кустуарзонтæ æмбурдæн. 
Ку равзурстан нæ рæдудæй 
Сау робаси мах кæркгæс, 
Уæдæй сæбæл ку бафтудæй 
Сæди бæсти еуæндæс. 
Æйкитæн се’мбес бунатмæ 
Некæд кæнуй е хъæртун. 
Æркæсæн ин æ гъудддгмæ, 
Уайдзæф ин гъæуй кæнун. 
153 

Ку фарстонцæ сау робаси, 
Уæд син загъта æндиудæй: 
"Уæ дзурдтæй нæ дæн арази, 
Мæргьтæй неци фæгъгъудæй". 
Цъæх берæгъ æма æндæртæ 
Радзурдтонцæ’ма æ фарс: 
"Æлгъистаг уæнтæ нæ сæртæ, 
Кæд фудгин æй Сау робас"... 
ФИЙЙАГИ ДОН 
Æхсирхузæй сæрæй гъазгæ, 
Цæхъалгæнгæ, æнæрцæфæй, 
Уайуй коми финкæ калгæ, 
Æдæ бонæ, æдæ’хсæвæ. 
Фæстæмæ дæр нæ фæккæсуй, 
Нæ æздæхуй æ зуст тæхæй, 
Кæд æй фæсте æрбасоруй 
Фæдесон лæг тæргæ бæхæй. 
Уомæй тæрсгæй гъæр æмбохгæ, 
Тундзуй коми уацхæссæгæй, 
Дорти хæццæ тохгæ — тохгæ 
Лигъз будурмæ ниххæстæг æй. 
154 

Алке дæр ни уотæ ледзуй, 
Исхед кæнуй, тæвдæ калуй, 
А ба уайгæ, хæрдти хезгæй, 
Коми сатæг æриуаруй. 
ФИЙЙАГДОНИ ДУМГÆ 
Кæмидæр арф коми фæсфæти 
Изæрæй банцайуй думун. 
Ниллæсуй æ мади дæлфæдти, 
Мæнау ба байдайуй хуссун, 
Некебал фæккæнуй тухсун. 
Сæумæ ба нæуæгæй исистуй, 
Бæгънæгæй бавналуй думун. 
И рути æ сæрбæл исесуй, 
Бæлæсти фæккæнуй зулун. 
Сифтæрти хевастæй телуй. 
И хуæнхти фæхстæбæл, гъæунгти 
Æркафуй рæуæг, лæхъуæнау. 
Къолтæбæл исуайуй, гъæдбунти 
Къузгæнгæ æрсемуй, дæлйау 
Арф коми иссæуй æ уау... 
Сæумæмæ фæххуссуй дæлфæдти, 
Æ мади гьæбеси æнцад 
Æ хъæбæр хуссæнти лæгæтти 
Дæртæбæл бакæнуй æ уат, 
Фæууадзуй мæнау æ фæллад. 
155 

И царди ихæси æмпурстмæ 
Уой хузæн æз æма ду дæр 
Æрбони бавналæн нæ кустмæ 
Тæх думгæй, æвæдзи, цурддæр. 
Æхсæвти уолæфæн мах дæр... 
Кæми ’мбæлуй зæнхæ арвбæл, 
Уоми тар æй æхсæвау. 
Кæд си бадуй сау мегъæбæл 
Æфхуæрд уосæ саударау. 
Æрпурхунцæ æ дзиккотæ 
Æрдзи къумти æндаргау. 
Сау дарæсбæл ма никко тæ, 
Е æййевуй рæстæгау. 
Исон еци сау далингæ 
Исудзæнæй еугур рохс. 
’Ма æ хæццæ мах æмвингæй 
Бахуæрдзинан муди къос. 
ХОРДАЛИНГÆ 
Ракæсетæ, сæумæ раги устур дес: 
Расуг лæгау ку ниссурх æй Искæсæн. 
156 

Никъкъæлос æй хори цæстæ мæйи’мбес, 
Æ бауарæй ку рамбарзта уой кæсæн. 
Фæййаууонæй хорзæрийнæ еугурдæр, 
Мæ фалдзости раталингæй е’цæгæй. 
Уазал думгæ æрбакалдæй кæцæйдæр, 
Сувæллæнттæ исхустæнцæ нæуæгæй. 
Усми фæсте хор бахудтæй цæхæрæй, 
Æ фæззиндау фæййевгъудæй хораууон. 
Мæргыæ заргæ раггахтæнцæ пæр—цæрæй, 
Зæнхæбæл ба тьæбæрт кæнуй сæ аууон. 
Мæн мæ кусга ку фарсгонцæ: "Дæ фæндон 
Хордалингæ ду фæууидтай бæлвурддæр? " 
Атæ имæ хуæрз хæстæгмæ бавналдгон, 
Фал мæ къохгæ разиндтæнцæ цубурдæр... 
АРВИ ИРД 
Арвон ирд, бæлæсти тегътæ, 
Донуордæги цъæх будур. 
Æррæхцунцæ бæмпæг мегътæ 
Хуæнхти хъури, уæлкъубур. 
Финкæ калгæ унгæг коми 
Дон нийгъанста. 
157 

Дорти’хсæнти надгæрони — 
Сауæдонæн æ сур — сур. 
Цъæх дзæдури сифтæртæбæл — 
Сæуæртæхи цæппозур. 
Зад æхсæри къотæртæбæл 
Хезуй сиугин дзæбедур. 
Комæрдиги сатæг уодазæф 
Гъузгæ — гъузгæ уолæфуй. 
Æ ракавди фæлмæн уæлдæф 
Уарзти реубæл нидзæвуй. 
Пазрæбунти мæргъти зарун 
Цийнæ ’фтауй цийнæбæл. 
Цъæх уалдзæги берæ уарзун, 
Кафуй тæлфгæ зæрдæбæл. 
ХУÆДДЗО 
Не’рлæууй бæхгин æ дуармæ, 
Нæ бахуайуй æ колдуар. 
Зонгæ бакæнæд Дудармæ 
Ес, дан, цийни устур къуар. 
Ес гъе уоми киндзæхсæвæ, 
Кенæ тургъи фарни кувд, 
158 

Уæд си уайтагъд балæудзæнæй, 
Урдугистæг рауй цурд. 
Цума ами исирæзтæй, 
Цума адтæй хæдзарон, 
Нанай реуæй кæд фегъæстæй, 
Уой хузæн исуй хеон. 
Уатæй хæссуй ниуазæнтæ, 
Хе дæр нæ кæнуй иронх. 
Цайцумæни бунгæрæнттæй 
Арæх рауинуй нæ хонх. 
Кæд æй кувдмæ некæд гъæуй 
Æрцæунмæ нæ хонæг, 
Уæд сæхемæ некæд цæуй 
Æнæ хонгæй æхуæдæг... 
ТУТУРУЗ 
Куддæр лихстæ, козбауадæй 
Рахецау æй Тутуруз, 
Уотæ рæхги æрбайсавдæй 
Æ цæсгони ходæнхуз. 
Е ’стур кусти бонизæрмæ 
Æхе дардта гъунтъузæй. 
159 

Нæбал зудта æ дæлдæрмæ 
Дзæбæх дзорун дæр лигъзæй. 
Фал æй уотид нецæй туххæй 
Бадæмидæ тух—дзурдæй. 
И косгути æ фуд—цъухæй 
Худта алци æвудæй. 
Тутурузи нихмæ растæй 
Ка ’сдзоридæ æндиудæй, 
Гъе уой ба цид е хевастæй 
Фелвасидæ æ кустæй. 
'Цидæр уидæ кусти хуарзæй, 
Æ хуæрзгъæдæ, норми’нхæст, 
Уой хонидæ æхе харзæй, 
Æхе фæрци, æхе’нтæст. 
Гъæр дзоридæ: "Мæхе къохтæй 
Ци нæ кустмæ бавналон, 
Æнæ ахтæ, æнæ охтæй 
Гъе уой банхæст нæ’й уæ бон"... 
Ес ма уæхæн сæргълæугутæ, 
Сæ хестæртæн фур козбау; 
Дæлдæртæбæл зустгæнгутæ, 
Растдзорæг син — еминау... 
160 

ДЗИБИДЗÆГ 
(Аргъау) 
Адтæй, цардæй гъæугæрони 
Кауин къæси минкъий лæг. 
Адтæй, цардæй донгæрони 
Минкъи тургъи Дзибидзæг. 
Листæг уогæй, æй фур минкъи, 
Лилипудтæй бундзумзер- 
Лæги ’нгулдзæ —æ улинкъæ, 
Тумбул къохи асæ — сæр. 
Минкъи гъæлæс, цъундæ цæстæ 
Еугай хæлттæ сау æрфуг. 
Æ цæсгомбæл финдз ниррæстæй 
Æ бецъо дæр — еу бæндзуг. 
Дзибидзæги уадзимисæй 
Зудта алкæд æ синхон. 
Хъæстихæлттæ æ гиризæй 
Ку фæууидæ сувæллон. 
Магоса дæр некæд адтæй. 
Багъудæй дæ — уæд хуймон. 
Гъæдæмæ дæр разæнгардæй 
Фæууаидæ сæумигон. 
Нæ цох кодта и æгъдæутгæ, 
Уидæ кувди, хисти дæр. 
Рарветидæ æ лæвæрттæ, 
161 

Куд æ бонæй, уотæ дæр. 
Æгъдаудæдтгæй, æ хестæртæн 
Фæллæууидæ идзагдар. 
Бæрæгбони æ синхæнттæй 
Æрхонидæ устур къуар. 
П 
Нур уалдзæги æрбалæуди 
Æй хумзæнхæ æ сагъæс. 
Кæд иссера и тар гъæди 
Зæнхи гæппæл æнæгæс. 
Æндæр урух лигъз будури 
Ка ин дæдтуй зæнхи хай? 
Ка нимайуй и мæгури, 
Ка раддзæнæй æ уæлдай? 
Æма мæнæ устур гъæди 
Зелуй, зелуй Дзибидзæг. 
Неци зиннуй æ къахвæди. 
Æй æ зæрдæ игъæлдзæг. 
Еу æрдозæ, къум æрдозæ, 
Уафси асæ уодзæнæй. 
Ма Дзибидзæг ку ниббоз æй 
Æ тæнуодæй, æ зæнхæй. 
И æрдози тæккæ астæу 
Цъæх кæрдæги еу туппур. 
162 

Уобæл лæгæй ку ракастæй 
Æ зæнхæмæ сæрустур. 
Уæд дин имæ бæласбунæй 
Æрбазиндтæй еу уæйуг. 
Ци устур æй, ци гъунгун æй, 
Лæги асæ — æ фадуг. 
Дзибидзæг си нæ фæтгарстæй, 
Нæ ралигъдæй æргъæвстæй, 
Фал æ къохтæй е нифсхастæй 
Æ сунтæбæл æрхуæстæй. 
Уæйут имæ æркæсидæ 
Æ уæлиауæй десгæнгæй: 
Фур ходæгæй нийхæлидæ 
Минкъи лæги æруингæй. 
— Мæнæ зæнхæ ци бæллæхтæ, 
Ци дессæгтæ уорамуй! — 
Æ дзæмбутæ куд къæдзæхтæ, 
Кæрæдзебæл æрхуайуй. 
— Фонси фагус, дзæгьæл радæ, — 
Исгъæр кодта Дзибидзæг, — 
Ду дарæси мæгуйрадæн 
Исирæзтæ æгудзæг. 
Кæд дæ фæндуй, уæд бавзарæн 
Мах нæ тухтæ хæснæбæл, — 
И уæйугæн тухгиндæрæй 
Ку фегъустæй æ къæл— къæл. 
Хонхи дагъи иннæ фарсæй 
163 

Дудзигъæрæй азæлдæй. 
Гъæди сæрти еу бæласæй 
Иннæ ’ндæрмæ е хизтæй. 
— Гъей! Гъæла сæрг о, кæд нифс кæнис, 
Уæд гъæбесæй фæххуæцæн. 
Кæд æндеуис, кæд нæ тæрсис, 
Уæд зæнхæбæл исхуæцæн! — 
Тухгиндæрæй и уæйугмæ 
Зуст бадзоруй Дзибидзæг. 
И уæйуг дæр и урдугмæ 
Ку æркастæй æдзинæг. 
Нæбал худтæй уотæ гъæрæй, 
Кæд ми а кæнуй гириз. 
Уотæ ’нгъалдта ’ма нæуæгæй 
Гъæр ниххудтæй ибилис. 
— Æз гиризтæ æма гъазгæ 
Некæд кæнун мæхецæй! — 
Загъта минкъи дзурдтæ ’взаргæ, 
Ниббоз уогæй æхецæй. 
— Гъæйдæ! — уæйуг дууæ къохи 
Фæйнердæмæ фæххаста. 
Æ тухæбæл аци тохи 
Е æ зæрдæ ку дардта. 
— Барæн, барæн нур абони 
Æй гъæла сæр, ма сæргой. 
Æрцæудзæнæн иннæбони, 
Бавзардзинан уæд нæ бон. 
164 

— Хуарз! — загътонцæ кæрæдземæн, 
— Ма фæссайæ æгудзæг, — 
Загъта уотæ ’ма сæхемæ 
Уæд фæрраст æй Дзибидзæг. 
III. 
Æгас къуæре мæти адтæй, 
Гъуди кодта Дзибидзæг. 
Лæудтæй уати, тургъи бадтæй, 
Ци ’римиса минкъи лæг. 
Кутемæйти басайдæуа 
И æдулий хæснæбæл? 
Кутемæйти рамулдæуа 
Уой æрдози туппурбæл? 
Майрæнбон дæр æрбахъæрдтæй, 
Нæй минкъи лæг æгудзæг. 
Фус равгарста, æ хæлæрттæ 
Ин голлаги Дзибидзæг 
Тагьд фæккодта сæумæраги. 
Наси сифи ингин цигъд 
Æрбатугъта ма ’й голлаги 
Цурд рацафта. Нур лæуирд. 
Æрдозæмæ æрбаразæй 
Нæхе минкъи Дзибидзæг. 
И туппурæн æ еу фарсæй 
12 3ак. №1722 
165 

Руги буни цигъди ’рдæг 
Ку рамбарзта, иннæ фарсæй 
Ранимахста тъæнгтæ дæр. 
Зонуй Минкъий, ци аразуй, 
Усхъи сæрмæ косуй сæр. 
Нур туппури сæрбæл бадуй 
Æнæмæтæй Дзибидзæг. 
Ниллæгути мегъæ фадуй, 
Хæссуй листæг сæлфунæг. 
Уотæ рæхги идард надæй 
Æрбазиндтæй цъæх уæйут. 
Лæу —лæугæнгæ зæнхæ ’змалдæй, 
Арф ниллæстæй и мулдзуг. 
А —нур имæ фегъусдзæнæй 
Дзибидзæги устур гъæр. 
Уотæ имæ æ бадæнæй 
Нигъгъæр кодта хъæбæрдæр. 
— Уæлæ битъиз, ци мин фæдтæ, 
Уаруни мæ басудтай. 
Атæ рацо, æд тъæнгтæ дæ 
Æз ракæнон къæлæуа. 
И уæйуг дæр ку ниссах æй: 
— А хумæтæг Минкъи нæй. 
Цæмæ ’рцудтæн мæхе къахæй, 
Кæд Хуцауæй æрвист æй, — 
Хъур —хъур кодта меднимæри 
Хонхи асæ цъæх уæйуг. 
166 

Ку батухстæй бæлас — мæри, 
Кудаæр — муддæр ниггулдзуг. 
— Рахуæц — бахуæц, ратон — батон, 
Гурумухъæй гъæбесхуæст. 
Мæ хъæппæлтæ ку байсафон, 
Нæ мæ фæндуй уæхæн хуæст. 
— Уой фæлтау нæ тухæ ’взарæн 
Мæнæ аци зæнхæбæл. 
Æ хæлæрттæ ин æ хъарæй 
Ка фæккæна уæлæбæл, 
Е иннемæй тухгиндæр æй, 
Рамулдта е и хæснаг, 
Ма ин иннæ и сугъзæрæй 
Дæдтуй, о, голлаги дзаг. 
И уæйуг дæр æй арази, 
Ести имæ е нæййес — 
Тухæ берæ, фал æ хъанзи 
Зунди муккаг неци ес. 
Æй уæйуги фиццаг барæ 
Дард фæххаста устур къах. 
Тъæпп сау зæнхæн е ’гас хъарæй, 
Рахед кодта æ нард рагь. 
Хуауй, хуайуй æма хуайуй 
И сор зæнхæ зæбæтæй, 
Æрмæст зæнхæй ку исхауй 
Æ æрхъезтæ къубæртгæй. 
Хорхи уæнгæ ранихъулуй, 
167 

Хорхи уæнгæ ранæхсуй, 
Гъеуæддæр си неци молуй, 
Хæлори ’скъуд нæ хæссуй. 
— Гъе, ниууадзæ, æнæхъарæ! 
Мæнмæ атæ фæккæсай! — 
Фæгъгъæр кодта æдæхсарæ 
Дзибидзæг, æма оххай! 
Зунд бунати, æ зæбæтæй 
Е ’цæг бонтæй ниссæрфта. 
Руги бунæй и хæлæрттæ 
Искалдæнцæ. "Фæууидтай? 
Тагьд ме ’хцай голлагæ ’рдавæ! — 
Фæгьгъæр кодта Дзибидзæг. 
Барæн, фагус. Хор, æртавæ, 
Кæми уасуй дзæгъиндзæг. 
— Радтон ма дин еунæг барæ. 
Ка искала зæнхи хъанз, 
Уомæн берæ æй æ хъарæ, 
Уомæн радтæн хæсни харз. 
Е фиццагæй тухгиндæрæй 
Хуайуй зæнхæ, хуайуй карз, 
И уæйуги коми тæфæй 
Ку исмегьæ ’й гьæди раз. 
Уæддæр неци æ лæф —лæфæй, 
Тъæпп дæр неци, неци хуарз. 
Дзибидзæг ба еунæг цæфæй 
Фæппурх кодта зæнхи "хъанз". 
168 

—Тагъдме ’хцамин! — цъæх нийвадæй, 
Фал сæхемæ фесхуста. 
Фæстæмæ дæр е æ уадæй 
Нæ фæккастæй. Æмпурста 
И бæлæстæ æ фур тагъдæй 
Æнæнади нæдтæбæл. 
Æ хед донау ку фæттагьдæй, 
Къанау уадæи æ фæдбæл. 
Сау сикъундмæ æрмедæг æй, 
'Хцай голлагæ æрхаста. 
Май зæнхæмæ хæлæфгæнгæй 
Мæспунхузæй æргæлста. 
— А, хæссæ ’й нур ба уæхемæ, 
Дæ ихæс дин бафистон, — 
Загъта уæйуг, — æз нæхемæ 
Еу минкъи ма ниууагътон. 
Дзибидзæг ба е ’цæг бонтæй 
Зæлланггæнгæ ниххудтæй: 
— А—голлагæ æвæндонæй 
Ке хæсдзæнæ — бæлвурд æй. 
Фал ма согæн еу бæласæ, 
Мæн голлагæн æ сæрбæл. 
Нецибал загъта æ тасæй 
Уæйуг лæги фæндæбæл. 
169 > 

IV. 
Гъæди ’хсæнти, лигьз будурти 
Цæуй гьæумæ цъæх уæйуг. 
Нæ евгъауй и туппуртæ, 
Не ’взаруй е хард —урдуг. 
Е ’стур усхъæбæл— голлагæ, 
Дзибидзæг ба —уой сæрбæл. 
Стур бæласæ — афæйфагæ 
Уæйугласуй æ фæдбæл... 
Еу гъуди æй нæбал уадзуй 
Надæндæрхцæ дæр æнцад. 
— А—æ уæзæ неци ласуй, 
Нæ æй уотæ фидæй нард, 
Уæд æ тухæ... Дони астæу 
Уæйуг æваст фæллæудтæй, 
Алли ’рдæмæ нæ ракастæй, 
Дон ба уадæй æ уадæй. 
"А—дæ уæзæ ци нæ ’ййафуй. 
Дæ тухæ ба уой бæрцæ ’й? 
Нуртæккæ дæ дони арфи . 
Гæлдзун ’ма дæ цард фæцæй... 
Исдзурдта уæйуг æ сæрмæ, 
Дзибидзæги къахæгау. 
Минкъи лæг дæр арвæрдæмæ 
Ку ниххудтæй зарæгау: 
"Æ гъæла, гъæла, цæх арвæй 
170 

Ме ’гас уæзæ ку ’руадзон, 
Уæд мæ буни ниммæлдзæнæ, 
Ницъцъист уодзæнæ куййау. 
Æрæйуадзæ, не ’сгъæрздзæнæн,— 
Дзоруй уæйуг корæгау. 
Е стур хъæма Дзибидзæг дæр 
Иуонти ’хсæн фæццæвуй. 
Нæ ниббухстæй и тæнæг сæр. 
— Мабал уадзæ, исæфун! — 
Ниббогъ кодта æ фур тухстæй 
Арви асæ цъæх уæйуг. 
Дзибидзæгæн нæ ниббухстæй, 
Дони ’рхаудтæй æ фадуг. 
Церхъ уæйуги уонти ’хсæнæй 
Ку исласта зундæфсес: 
— Мадта зонæ, тухæ кæмæ 
Фæууй, уомæ уæзæ ес. 
V. 
Цидæр адтæй, бахъæрттæнцæ 
Дзибидзæгмæ æдхæс^аг. 
Медæмæ дæр бацудæнцæ, 
Æй иуазæг хинцуйнаг, 
Фал иуазæгæн æ фагæ 
Не ’суодзæнæй еугур синх. 
171 

И уæйуг ба нæй лæууагæ, 
Кæми ’рбада и къæйних. 
Е ’рбабадти къела ’рсастæй, 
Ниллæцъерæй хуссæн дæр. 
Дзибидзæг бæ нæ фæттарстæй, 
Дзæбæх гъуди æй хуæздæр. 
Фал уæйуги уотид думгæй 
Цидæр рацæй и фусун. 
Ракæс —бакæс, и уæйуг æй 
Ку рауидта къолрæбун. 
И тугурбæл æ сæр хуайгæ 
Разел — базел кæнуй лæг. 
— Ци архайис уоми уагæр? 
Дзуапп ин радтуй Дзибидзæг: 
— Цъæстæ ’мпъозун, ескæбæлти 
Ку раледзай, уой фудæй. 
Уæйуг дæр дин æд тæрвæзтæ 
Дуар ратудта. Ралигъдæй. 
Æ фур тæссæй ку нийвадæй. 
Ледзуй унгти, нæ дзоруй. 
Фæстæмæ дæр уайгæ — уадæй 
Фæккæсидæ — нæсоруй?... 
Надбæл ибæл æрбамбалдæй 
И фудхилæ даргъ саугин: 
— Гъей, ци ’рдæмæ? Ци догъ—уадæй? 
Ку нийвадтæ? Ка .’й фудгин? 
— Тухфудтæй ма фæййервазтæн, — 
172 

Дзуапп равардта и уæйуг, — 
Минкъи лæг æйг фал тухуаст æй. 
Ме ’хца дæр мин райста. Гук! 
Налат саугин ку ниххудтæй 
Хонхи асæ уæйугбæл. 
— Ци гьæла дæ. Дæ кунзундæй 
Кæдæй цæрис зæнхæбæл. 
Рауай, кæд æй æз ме ’нгулдзæй 
Рахъан кæнон æ’д ес —бес, 
Уæд мин де ’хца, ка фæммулд æй, 
Уомæй радтæ раст æмбес. 
Радзор — бадзор, ракæн —бакæн, 
Исарази æй уæйут. 
Раздахтæнцæ нифсидзагæй, 
Сæ лæдзгутæ ба — гулдзуг. 
Дзибидзæги дуаргæронмæ 
Ку ’рхъæрдтæнцæ зуст цудæй, 
Уæд рауадæй лæг сæ цормæ, 
Ма е ’цæгæй ниххудтæй: 
"Фур ми дардтай рагæй нурмæ, 
Уæд мин дæу ци ’рластай?" 
И уæйуги бæзгин хъурмæ 
Маст исхъæрттæй. "Фегъустай? 
Уогæ ба мæ дæ ихæси 
Уомæн дæдтис, хъалондар! — 
Мæн хузæнттæй нæбалтæрсис? 
Уæд дин растъегъон дæ цар!" 
173 

Ма саугинбæл ку фæххуæстæй, 
Исæйиста æд исгæпп, 
Зæнхæбæл æй æ фур мæстæй 
Ку никкодта уæдта тъæпп. 
Саугин насау ку фехалдæй, 
Фæгьтæпæн æй нихæстау 
Ку райзадæй, нæ фезмалдæй, 
Ку не ’сгъæрзтæй: "Мæлун, уау!" 
Е стур хинæ нæ фæррæстмæй, 
Æхе ’рдæмæ фæцæй сау. 
Нур дзиллити баргун цинæ, 
Иссæй царди ба уæлйау. 
И уæйуг ба цуппарвадæй 
Гъе нур дæр ма фæттæхуй. 
Дзибидзæг ба устуйрадæй 
Æ синхонтæн фæззæгъуй: 
— Зунд æй хуæздæр дуйнетæбæл 
Хæзнай номæй неци ес. 
Уомæй алкæд а — зæнхæбæл 
Ду, мæ кæстæр, уо æфсес! 
1973 анз. 
горæт Дигорæ. 
174 

СÆРГÆНДТÆ 
Авторитуххæн 3 
Зæнхмегъæ 11 
Мæ саби бонтæмæ 12 
Дууæ æнгари 13 
Исæфт 14 
Елкæ 15 
Мæ сабимæ 16 
Тункъуррос 17 
Кæрдзин: 18 
Биццеу 19 
Тæрхъос 20 
Сугъзæрийнæ гоцора 21 
Хъуррой 22 
Зæрватук 24 
Туку 25 
Хоруарæ 25 
Сентябр 26 
Мæсабитæмæ 27 
Арт 28 
Багъæрати Созурæп 29 
Ке кой кæнунцæ 30 
Нимæдзти дзубанди 31 
Бабай кизгæ 33 
Баба æма панай биццеу 34 
Седзæр 35 
Къоста 37 
Малити Геуæргийæн 38 
Баба нæ мæлуй 38 
175, 

Хор. æркæсæ \ 38 
Сæрдæ 39 
Æвзонгадæ : 40 
Уорсдон 41 
Уораз 42 
Толдзæ 43 
Фарситæ— дзуаппитæ 45 
Гæбилихъибил....- 46 
Мади кадæнгæ 47 
Зумæг ба неуй 49 
Къола 50 
Лимæнтæ 52 
Нæуæгуалдзæг V 53 
Кæстæрмæ 55 
Сæйгæ 55 
Мæлæг сувæллоии дзурд 56 
Азæлуй 58 
Уæддæруарзт 59 
Рабадгæ кизги катай 60 
Æригъалæй 61 
Хеваст 62 
Æдта 63 
Бабай катай ...64 
Мæхе стъалу 65 
Ку стумугъуй 65 
Кæддæфæндуй 67 
Мæ биццеумæ 67 
176 

Уоди катай ...68 
Ма мæстгуи кæнæ . 69 
Æхседарф 70 
Нæййес 72 
Усхъуммæ райарæзт 73 
Уæддæр цæун 75 
Фæззелæни 76 
Тох 77 
Цæйтæ 78 
Цæттæ сункъæ 80 
Зæрдæвæрд 81 
Зæнхкосæги катай 82 
Уайдзæф 83 
Базарæн 84 
Уалдзæгбабæй 85 
Æнгъæлдзау 86 
Зæрдæ 88 
Мæбундор 89 
Сабурдзурд 89 
Нур дæр фицуй 90 
Зонæ 91 
Æхцати паддзах 94 
Сæри фицунцæ хæлæмулæй.. 95 
Дæ зæрдæбæл ду бадарæ 95 
Зиндæр над 96 
Зæнхæ 98 
Мæ зар 99 
177 

Литературно — художественное издание 
Тамаев Казбек Урусович 
МОЯ ПЕСНЯ 
Стихи 
Редактор Э.Б. Скодтаев 
Технический редактор В.Е. Быкодорова 
Компыотерный набор Л.З. Галуева 
Компыотерная верстка Э.Г. Макиева 
Сдано в набор 15.03.99 г. Подписано к 
печати 6.07.99 г. Формат 60x84 1/32. Бумага 
типографская №2. Усл. п. л. 5,625. Уч. изд. л. 4,2. 
Тираж 1000 экз. Заказ №1722. 
Издательство "Алания" при Объединении 
книгоиздателей РСО —Алания, 362040, г. 
Владикавказ. пр. Мира, 25. 
ГПП "Рухс" 362048 РСО-Алания, г. 
Владикавказ, пр. Коста, 11. 


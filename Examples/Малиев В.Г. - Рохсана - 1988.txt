Малины Васе 
Æмдзæвгæтæ 
æмæ 
поэмæтæ 
ЧИНЫГУАДЗÆН «ИР» 
ОРДЖОНИКИДЗЕ * 1988 

840сет 
М17 
М-17 Малиты В. 
Рохсаиæ: Æмдзæвгæтæ æмæ 
поэмæтæ. — Орджоникидзе: Ир, 
1988.—211 ф. 
Малнев В. Г. 
Рохсана 
В пер.: 1 р. 
В книгу вошли избранные стихи и поэмы,  
написанные автором в разные годы 
4702470000—14 
М 31—88 840сет 
М131(03)-88 
ВАСИЛИЙ ГЕОРГИЕВИЧ МАЛИЕВ 
Рохсана 
Стихи и поэмы на осетинском языке 
Редактор С. 3. X у г а е в. Художник В. А. Б и д ж е- 
л о в. Художественный редактор У. К. К а и у к о в. 
Технический редактор 3. С. М и с и к о в а. Корректор 
Е. А. И к а е в а. 
ИБ 1565 
Сдано в набор 20.09.87. Подписано к печати 31 12 87. ЕЙ 02448. 
Формат бумаги 70х90'/32- Бум. тип. № 1. Гарнитура шрифта 
литературная. Печать высокая Усл. п. л 7,60. Усл. кр.- 
отт. 7,69. Учстно-изд. листов 8,31. Тираж 1000 экз. Заказ № 492. 
Цспа^ руб. 
Издательство «Ир» Государственного комитета Северо-Осетин- 
скоп АССР по делам издательств, полиграфии и книжной  
торговли, 362040, г. Орджоничидзе, проспект Мира, 25 
Книжная типография Государственного комитета СО АССР по 
делам издательств, полиграфии и книжной .торговли, 3(?20И, 
г. Орджоникидзе, ул. Тельмана, 16. 
]$ВN 5-7534-00299 © Издательство «Ир», 1988 

6Ш@ШШШШШ!ЁШ1!!1!№ШШ 
ÆМДЗÆВГÆТÆ 

1955-1961 
Сахуыр мæ кæн, о хуымгæнæг, хоры кæндыл зарын, 
Сахуыр мæ кæн хоры гага ауæдзы æппарын, 
Сау лæппумæ азымхæсгæ тар æрфыгæй ма кæс, 
Рагвæззæджы рагуазалтау — сонт зæрдæйы сагъæс. 
Мæн мæ сонты бонты зилдух горæтмæ фæхаста, 
Аныгъуылди райгуырæн хъæу арвгæроиы фæстæ. 
Нал æппæрстон зады нæмыг куыройы фæлгуыры, 
Нал хъуыстон хуымонты зарæг рагуалдзæг быдыры... 
Охх æбæрæг, охх æнæсгæрст мигъæмбæрзт бæрзæндтæ, 
Агуырдтон уæ кадæнхъæлæй, агуырдтон мæ сæнтты... 
Гъе, фæлæ æрдæгфæндагæй раздæхтæн фæстæмæ,— 
Арвы цъæхы ними тæхы цæргæстæй фæстæмæ. 
Сахуыр мæ кæн, о хуымгæнæг, хоры кæндыл зарын, 
Сахуыр мæ кæн хоры гага ауæдзы æппарын. 

СОНЕТÆ 
(Сонетты быд) 
1 
О, байхъус-ма, мæ цин, мæ бон, Сонетæ! 
Æрæгвæззæг Сылтаныхъхъы быдыры 
Æфхæрд, ыссæст сырх дндипджыты хъуыры 
Сæууон æртæх цæхæркалгæйæ федтон... 
Тæхуды æмæ уый хуызæн куы 'рттивид 
Мгелгæ-мæльш дæр уарзонад мæ риуы! 
Мæ зæрдæ худы, о, мæ хур, мæхиуыл, 
Кæй хæссын æз чысылæй нырмæ хивæнд, 
Хæххон цæргæс тæрк-уады уынæр уарзы. 
Цæф сæгуыг —урс æхсæрдзæиы уылæптæ, 
Æз та — рæудымгæ хуымгæронæй хъазгæ 
Дæ зарæгæн куы рбахæссы йæ зæлтæ. 
Уæд сриссы зæрдæ сот сагъæстæй, уарзгæ. 
Мæ цардвæндагмæ акæсын мæ сæнтты. 
6 
Мæ цардвæндагмæ акæсын мæ сæнтты. 
Нæ, ивгъуыд бонтæй хъаст кæнын нæ хъæуы... 
Æрмæстдæр иу хатт цард лæвæрд кæй цæуы, 
Гъе уый тыххæй æууæндæм мах нæ фæндтыл. 
Æз фехъуыстон кæмæйдæрты, сæ радæн 
Кæй нæй фæуæн, æнæмæлæт кæй сты. 
Нæ цæсты раз уæд барæджы ныв сысты, 
Рыгкалгæ уый фæцæйтæхы, йæ бадæн 
Уæгъд у сæ куывды фидæны фæлтæрæн. 
Хæлæггæнгæ фæкæсын æз йæ фæстæ. 
Æрдз алкæмæн æмхуызон тых нæ дæтты, 
о 

Фыдвæззæг мыл æркæндзæни, фыд рæстæг, 
Мæ фатдоны фæуыдзысты мæ фæттæ... 
Фæлæ мын ныфс дæ рухс сурæт фæдæтты. 
3 
Фæлæ мын ныфс дæ рухс сурæт фæдæтты... 
Мæлæт, мæлæт.» Цæй тыххæй мын ныббара? 
Лæг иннæтæн дæндагæй рухс куы дара, 
Уæд ын йæ тых адзал дæр ма нæ сæтты. 
Уый нæу мæ бон... Фæлæ уæддæр гъе уымæ 
Бæлгæ-бæллын æз амæлдзынæн искæд. 
Хъысмæт м'æм, уадз, æвæд фæуынæй 'взидæд, 
Мæнæн дæр цард лæвæрд цæуы цæрынмæ. 
Фæндаджы даргъ мын уарзын кæны фидæн, 
Æмæ уынын мæ фарсмæ дæу, Сонетæ. 
Кæцæй фæдæн, цæуыл фæзарын, чи дæн, 
Дæ уындæй амонд сау лæппу куыд федта, 
Гъе уый тыххæй дын дзурдзысты сонеттæ. 
4 
Гъе уый тыххæй дын дзурдзысты сонеттæ: 
Цъæх уалдзæг мæм æрбацыди дæ хуызы, 
Æмæ æдзух мæ къабæзтæй фæхъуысы 
Фыцгæ туджы тыхджын уынæр, Сонетæ. 
Ыстыр тохæн йæ цырынмæ цæугæйæ, 
Мæ уд дæттын нæ бæллицты сæраппонд. 
Æмæ мæ сæнттæ уымæн ысты райгонд, 
Æнусмæ мæн кæй уарздзынæ зæрдæйæ. 
Мæ рацыдвæндаг азты фæлмæй разынд, 
Уæлахизтæн дзы нæй сæ кой-сæ хъæр дæр. 
Уым гом уæрагæй хурсыгъд саби хъазы. 
Æмæ æртæхы хуры тын куыд хъаза, 
Йæ тымбыл русты афтæ худы цард дæр... 
О, ма схъыг у, мæ Сонетæ, хъус дарддæр. 
6 

5 
О, ма схъыг у, мæ Сонетæ, хъус дарддæр: 
Цы нæ фыдуаг ми ракодтон нæ хъæуы! 
Æлгъыстой мæ, дзырдтой-иу мын: «Нæ хъæуы!..» 
Фæлæ-иу кодтон бонæй-бон фыдуагдæр. 
Цыбыр у цард. Кæм ысты, кæ, мæ сæнттæ?.. 
Кæм ысты, кæ, мæ рагуалдзæджы бонтæ? 
Уæлдæр тæхыныл сонт зæрдæ кæй домдта, 
Кæй сайдтой химæ мигъæмбæрзт бæрзæндтæ, 
Уый 'взонг азтыл хъынцъымгæнгæ, æнкъардæй 
«Хæрзбон, хæрзбон!» цымæ цæй охыл загъта? 
Æбæрæг зæл йæ хъус æрцахсы дардæй. 
Сыгъзæрин сисджын маргъ йæ къухтæй суагьта, 
Мæ сабидуг фæлыгъди дард мæ цардæй, 
Йæ фæдтæ ма мæ риуы арф ныууагъта. 
6 
Йæ фæдтæ ма мæ риуы арф ныууагъта... 
Уæдæ цæй тагъд, цæй тагъд ызгъоры рæстæг! 
Кæрæдзимæ мæ былтæ фесты 'лвæстдæр, 
Æмæ мыл хъавгæ цард йæ уæз æруагъта. 
Мæ сæрыхъуынтæ айв зулмæ фастон, 
Æмæ фæстаг бон скъоламæ куы цыдтæн, 
Хъуыдыгæнгæ, хæлд кауы цур лæууыдтæн. 
Гъе стæй мæхи сæрдасæнæй æрдастон. 
Кæддæр кæй мардтон резинæ æхсæнæй, 
Гъе уыцы мæргъты сусæг зарæг уарзтон. 
Гæууон уахъæз цъæх сыфтæрты æхсæнæй 
Зырзыргæнгæ цы урс дидинæг хаста, 
Цы уыди уымæ дард азты хуызæнæй?.. 
Мæ рагуалдзæг! Мæ рухс бæллицты ахстон!.. 
7 
Мæ рагуалдзæг! Мæ рухс бæллицты ахстон!.. 
Мысын æй æз, Мае зæрдæ дзы нæ раид — 
7 

Фæстæмæ ма йын раздахæн куы уаид: 
Тæрсын, мыййаг, цы гæлæбуты ахстон, 
Цы сындзытæ ныхсыдысты мæ къæхты, 
Уыгæрдæнмæ цы къахвæндæгтыл уадтæн, 
Мæ рустæн мын цы уддзæф кодта батæ, 
Мæ хæлаф-иу кæм ныххуылыдз æртæхы — 
Гъе уыдон æз куы нал арон, уæд къаддæр 
Фæуыдзысты мæ рагуалдзæджы фынтæ. 
Æмæ мæм цас уой азты фæлмы дарддæр, 
Гъе уыйас сæ æнкъарддæрæй мысдзынæн, 
Мæ зæрдæйы сæ рухс сурæт хæсдзынæн: 
О, сабидугæй ницы и зынаргъдæр! 
8 
О, сабидугæй ницы и зынаргъдæр! 
Æвзонгдзинад, рæдыдтытæн у бараг. 
Куы 'рцæйцæуы цæрдæг мæ рæзты барæг, 
Фæфæнды мæн, куы атæхид уый тагъддæр, 
Фæфæнды мæн... Фæлæ цæстыныкъуылдмæ, 
Рыгкалгæ, уый куы нал фæзыны тигъæй, 
Йæ фæстæ уæд куы баззайын æз джихæй, 
Зæрдæрисгæ æмæ бæлгæ йæ уындмæ. 
Гъе афтæ æз, æвзонг уæвгæйæ, арæх 
Куывтон: «О рæстæг, зон æфсургъау уайын, 
Æз ас лæг суон, цæй, урс бæлонау атæх!..» 
Ныр ивгъуыдæн йæ тар хъæбысы тайы 
Мæ сабидуг æмæ йæ, марадз, раздах. 
Фæлæ мæ цард йæ гуылфæнмæ куы сайы. 
9 
Фæлæ мæ цард йæ гуылфæнмæ куы сайдта, 
Дæу хуымгæрон зæрдæхъæлдзæгæй фсдтон 
Чызджытимæ изæрыгон, Сонетæ,— 
Мæ сагъæссаг, мæ заринаг, мæ катай, 
8 

Цы бон дæ федтон, уыцы бон æлгъитын 
(Мæ царды уымæй рухсдæр бон нæ уыди), 
Мæ цардæй уæд æнцойдзинад фæхъуыди, 
Мæн аууонау фæндыд дæ фæдыл зилын... 
... Фæлладхуызæй лæсыдысты цъæх мигътæ. 
Ды сæм цыдæр æнкъардхуызæй куы кастæ, 
Бæгънæг бæрзæн йæ урс къалиутæ уигъгæ, 
Фæндаджы рыг дзæгъæлдзу дымгæ хаста. 
Уæгъд хæдоны мæнæн нæ уыди ихæн,— 
Ды тавтай мæн дæ уды хъарм, дæ кастæй. 
!0 
Ды тавтай мæн дæ уды хъарм, дæ кастæй. 
Фæдзырдтон дын мæ сагъæстæ, мæ фæндтæ! 
Кæдæмдæр дард фæхастой мæн мæ сæнттæ, 
Мæ дзыккутæ мын ды рæвдаугæ фастай... 
Дæ цæстыхауты уымæлгæнгæ уади 
Дæ сæуæхсидхуыз уадултыл дæ цæссыг, 
Уæууæй, уæууæй! Мæ хъуыдытæн сæ мæсыг 
Æдых маргъæн йæ ахстонау ныккалди! 
Æндæрæн дæ кæй дæттыиц, уый куы загътай, 
Æгæр æрæджиау фембæлдыстæм мах та... 
Мæ фæдыл дæ уæ ардбахæрд нæ уагъта. 
Сонетæ, о, мæ зæрдæ мын ыскъахтай, 
Цыма мын кард мæ риуы арф ныссагътай, 
Мæ заринаг, мæ сагъæссаг, мæ катай. 
11 
Мæ заринаг, мæ сагъæссаг, мæ катай! 
Уæлдай рæсугъддæр адæймаг уæд вæййы, 
Куы гуыры уарзт хæххон донау зæрдæйы,— 
Уый махæн æрдз хуыздæр лæварæн радта. 
Куы амæлæм, уæддæр нæ фæстæ судздзæн 
Я 

Æнæхуысгæ, æнæсæфгæ нын чи у, 
Нæ уыцы уарзт æндæртæн дæр сæ риуы: 
Æнадзалæй куы ниудзæни, куы худдзæн. 
Куы 'рмынæг вæййы искæй рыст зæрдæйы, 
Уæд асæст бонтæ ралæууынц йæ царды, 
Йæ тых сæтты, йæ фæндагыл фæллайы, 
Гъе стæй йæ айсы сау ингæн йæ рады... 
Сонетæ! Хорз у уарзонадæй тайын, 
Мæ зæрдæ-иу мын барухс кæн дæ кастæй. 
12 
Мæ зæрдæ-иу мын барухс кæ дæ кастæй. 
Цыдæр ныфс ма куы баззади мæ риуы: 
Æнусмæ дæр нæ уарзоидзинад иу у. 
Нæ хъысмæт нæ фæйнæрдæм кæд фæхаста, 
Уæддæр, цы уыди иумæйаг нæ удтæн, 
Цы мысдзыстæм рæсугъддæрæн нæ царды, 
Ды ме 'взонг азтæн фидыцæн кæй радтай, 
Йæ тыхы раз кæмæн ницы у фурд дæр, 
Сонетæ, уыцы уарзоидзинад хъахъхъæ. 
Мæ цин, мæ хъыг дæ зæрдæмæ кæд хастай, 
Гъе уæд кæй уарзтон, уыцы зарæг ракæ 
Хæристы бын, мæ бецыкк мын кæм фастай. 
Æмæ, мæ хур, дæ хъысмæтæй хъаст ма кæ: 
Рыпчын ыстæм иæ хъыг æмæ иæ уарзтæй. 
13 
Рынчын ыстæм нæ хъыг æмæ нæ уарзтæй... 
Гъе уымæй ма хуыздæр цы уа нæ зæххыл! 
Дæ ныв дын фенын райсомы æртæхы. 
Дæ кой дын хъусын сыфтæрты ныхæсты, 
Æмæ та æз дæ уындмæ ног фæбæллын. 
Цæрдзæн, мæ хур, мæ зæрдæйы дæ сурæт, 
Æмæ дын, уадз, мæ сонеттæ фæдзурæнт, 
10 

Мæ хъусты ма дæ рох зарæг кæй зæлы, 
О, хатгай фестъæлфын, фæлæ мæхиуыл 
Ныххæцын æз. Цы домон ивгъуыд азтæй? 
Мæнæн дæуæй, дæуæй зынаргъдæр чи у? 
Ды мæ Нæртон Агундæйау куы уарзтай, 
Куы нывæрдтай дыккаг зæрдæ мæ риуы, 
Мæ хъысмæт мын дæ хъысмæтимæ сбастай. 
14 
Мæ хъысмæт мын дæ хъысмæтимæ сбастай. 
Нæ фæдæн хызт æрмæстдæр иу фыд мæтæй: 
Дæ сæрыхицау искуы бон йæ батæй 
Мæнæн мæ ном дæ зæрдæйæ куы сласа, 
Мæнæн та уæд мæ цардуалдзæг фæсурдзæн, 
Ныууасдзæн уыг нæ дыргъдоны æнкъардæй, 
Уæд банцайдзæни булæмæргъ йæ зардæй, 
Фæззыгон арв мыл уазал дон фæрсудздзæн: 
Нæ, нæ, Сонстæ! Нæй уæвæн гъе уымæн! 
Æнæ цъæх уалдзæг афæдз ды кæд федтай? 
Йæ бæркæдтæ куы сисой адæм хуымæн, 
Æнæ дæ сурæт уыйау у мæ зæрдæ. 
Мыййаг, дæ æрдз ысфæлыста кæд уымæн, 
Цæмæй мæ зардмæ хъусай ды, Сонетæ! 
15 
О, Оайхъус-ма, мæ цин, мæ бон, Сонетæ! 
Мæ цардвæндагмæ акæсын мæ сæнтты, 
Æмæ мын тых дæ рухс сурæт кæй дæтты, 
Гъе уый тыххæй дын дзурдзысты сонеттæ. 
О, ма схъыг у, мæ Сонетæ, хъус дарддæр: 
Йæ фæдтæ ма мæ риуы арф ныууагъта 
Мæ рагуалдзæг — мæ рагбæллицты ахстон. 
О, сабидугæй ницы и зынаргъдæр. 
Æмæ мæ цард йæ гуылфæнмæ куы сайдта, 
И 

Ды тавтаи мæн дæ уды хъарм, дæ кастæй: 
Мæ зарплат, мæ сагьæссаг, мæ катай! 
Мае хъысмæт мын дæ хъысмæтимæ сбастай. 
Рынчын ыстæм иæ хъыг æмæ нæ уарзтæй. 
/VI æ цардмæ мын дыккаг уалдзæг æрхастай. 

ÆРХУЫ БАРÆГ 
Æрхуы барæг, дæ хъуыды — арф, 
Дæ балцы далргъæн нæй ыссарæн. 
Кæм иу кæнынц зæхх æмæ арв 
Æмæ сæ чи кæны æмарæн, 
Гъе уыцы зиллаккæн йæ фæстæ 
Цы дуне федтай ды, цы бæстæ? 
Поэтæн ма æргомæй зæгъ, 
Кæдæм, кæдæм тæхы дæ бæх? 
Йæ фæстæгтыл Кевайы сæрмæ 
Цы лæууы стæхынæввонг, цы? 
Кæддæр æбуалгъ цæфхæдты хъæрмæ 
Евген фæлæбурдта йæ сæрмæ, 
Ныккæрзыдта, йæ зонд фæцыд... 
Зынд æм дæ тызмæг аууон мигътæй, 
Цыма йæ маргæ кодтай, хурх. 
Æмæ кæд уый хъæрмæ фæджих дæ? 
Бæрзонд кæд уымæн систай къух? 
Нæ! Зондцухы хъуырдухæн, катай 
Нæ айхъуыстай, рæстæг нæ уыд... 
Сæррæттæй уайын дæ кæм хъуыд, 
Дæ уд гъе уыцы балцæн радтай, 
Æмæ куы фестадтæ æрхуы. 
Куы лыгъдысты Нсвайы разæй 
Æвирхъау донивылды тасæй, 
Уæд уыдон хъыг æмæ зынмæ 
Тызмæгæй кастæ ды бынмæ. 
Цæуыл уыди дæ сагъæс, барæг? 
Цæуыл уыди дæ мæт уæддæр? 
Кæцæй, цы дугтæй хъуыстай зарæг 
13 

Æмæ уæззау тохы уынæр? 
Æви зынгзæрдæ декабристты 
Дæрæнгонд рухс бæллицты тау, 
Сæ мает, сæ цин æмæ сæ рыстæй 
Цы зарæг райгуырд, ды рæхыстæй 
Уый хурх кæнынвæнд скодтай, ау? 
Цы дзурын æз? Ныббар мын, барæг. 
Æз зонын, ис дæуæн зæрдæ. 
Æз зонын, ды нæ уыдтæ марæг. 
Дæ сæргы тохы хъæр йе хъарæг 
Куы тахти, уæд уыдтæ цæттæ 
Фæранкау карз хæсты хæцынмæ. 
Фæлæ дæуæн æндæр хъысмæт, 
Æндæр хъуыдытæ æмæ мæт 
Ныффыстой царды фæтк. Уырны мæ, 
Ды федтай мает, ды федтай амонд, 
Ды федтай «Тугæйдзаг хуыцаубон», 
Дæ уазал дурыл туджы пырх. 
Фæлæ уæддæр нæ саст дæ тых. 
Ды хъуыстай карз тохы уынæрмæ, 
Кæйдæр æртхъирæн зылд дæ сæрмæ: 
«Нæ бартæ байедзыстæм тыхæй, 
Æгас цæуæд сæрибар!» 
Стæй 
Тæхгæ уад æмæ зилгæдымгæ 
Нынниудтой... Туг та ногæй калд: 
Цагъар йæ рæхыстæ ыскъуынгæ 
Ысласта кард... Фæлæ фæкалд... 
Ды хъуыстай ахст адæмы зарæг, 
Сæ рыст æгæр уыди, æгæр. 
Фæлæ, о разагъды бæхбадæг, 
Дæ балц нæ рох кодтай уæддæр. 
Дæ дугъоныл куыд æнгом бадтæ, 
Фæдисонау цы балцы уадтæ? 
Æрхуы барæг! Поэтæн зæгъ, 
Кæдæм, кæдæм тахти дæ бæх? 
14 

Нæ, мацы зæгъ! Фæлтау ныффæраз, 
Кæннод ныййазæлдзæн æваст 
Зæйы хъæрау, æрвнæрдау раст, 
Æмыр зыланггæнгæ дæ хъæлæс. 
О, мацы зæгъ! Æмбарын æз 
Дæ царды стыр нысан, дæ хæс. 
Мæнæн дзырдтой: уæлахиз хæсты 
Куы бырстой барджытæ дæ рæзты, 
Уæд фестъæлфыдтæ ды куыддæр, 
Дзыллæты фервæзыны охыл 
Куы ныннæрыд «Аврорæ» тохы — 
Бæрзонддæр систай ды дæ сæр... 
О, уагæр, уагæр, де 'рхуы зæрдæ 
Цы уарзт, цы цин æнкъардта уæд? 
Дæ балцæн кæд йæ кæрон ссардтай? 
Æви дын ног дуг ног тых радта, 
Æмæ фæтагъддæр и дæ уад? 
Æрхуы барæг! Ды ссардтай амонд 
Дæ уадæмдзу бæхыл. Лæгæрд 
Æмæ æдзух фæлтæртæн амон, 
Кæй ысуаид æрмæстдæр аууон 
Зæххыл æнцад лæугæйæ цард. 
Кæдæм фæхонынц дæу дæ сæнттæ, 
Æрхуызæрдæ, æрхуыхæцъæф, 
Кæрон дæ балцæн нæй, уырнæд дæ! 
Фæлæ дæ бæхæн ис цæфхæдтæ, 
Æмæ йæ де 'рхуы ехсæй цæв! 
15 

# ## 
I 
Мæ Ирыстон! 
Дæ сау лæппу цы зæгъа? 
Дæ уагъд рæгъы 
Ыздыхт сыкъа нæ систон. 
Дæ зад дыргъдонмæ булæмæргъ æртæха, 
Фæфыссой дыл/ 
Сыгъдæг сыгъзæрин систæ 
Дæ уарзт æмæ дæ сагъæсты æмуагон 
Цытджын кадæг. 
Æз та цы дзурон уæгъды? 
Æз дæн мæгуыр, 
Фæсусхъæлæс фæндаггон. 
Мæ балц — цыбыр — 
Дæ дæлвæзтæ, 
Дæ дæгъты — 
Йæ кæрон дæр, 
Йæ райдайæн дæр — 
Хæхты. 
Æз дæн, мæ Ир, 
Дæ бæрзæндтæй дæлдæр, 
Фæлæ дæ номæй 
Бонджын дæн уæддæр. 
II 
Мæн ысты, мæн, 
Дæ зарджытæ, 
Дæ хæхтæ, 
Дæ арвæрттывд, 
16 

Дæ комы тæф —■ 
Æврæгътæ, 
Дæ быдыры æнæнымг^ р 
Хъæздыг дæн æз 
Хуыцау æмæ зæххау, 
Æлгъин дæн æз 
Дæлимонау мæ исыл: 
Дæ фæзты уымæл 
Хуры тын куы сисы, 
Уæд уый дæр, Ир, 
Мæ цæстыхаутыл зайы, 
Дæ мит хæхбæсты 
Рагуалдзæг æртайы, 
Фæлæ йæ ды 
Мæ сæрыхъуынты 
Ссар, 
Куы урс кæна æнафоны 
Мæ сæр... 
III 
Нæ хаттæн æз 
Нæ фыдæлты хæтæнты, 
Сыгъзæрин саг 
Лæгæтрæбын нæ фехстон. 
Ныббар мын, Ир, 
Мæ рæуныхас, 
Мæ сæнттæ, 
Фæлæ дын æз 
Болатдзагъд фырт 
Куы фестон, 
Гъе уæддæр зон: 
Мæ хоры кæнд — 
Дæ хуымæй, 
Гъе уæддæр зон: 
Мæ цæстысыг — 

Дæ донæй, 
Мæнмæ цы ис, 
Хъæздыгдæр не сдæ уымæй, 
Æз бонджын дæн 
Дæхи ис æмæ бонæй. 
Фырты лæггад 
Куыд ахада цæсты, 
Кæд мады хæрзтæ 
Фидинаг ысты? 
IV 
О, де 'видийгæ авналæнты арфы 
Кæд, чи зоны, 
Сыгъзæрин тала бахус, 
Кæд, чи зоны, 
Æнафоны дæ арвыл 
Тæхгæ-тæхын 
Æрттивгæ стъалы ахуыссыд, 
Гъе, уæд фæку, мæ Ирыстон! 
Дæ цæссыг, 
Дзæнхъа дурау, 
Нæ зæрдæты ныххауæд, 
Æмæ нын зæххыл 
Удыбæстæ ма уæд, 
Куы ныккæла 
Дæхи дурæй 
Дæ мæсыг! 
18. 

МÆ ФЫДМÆ 
Ныссабыр ысты ивгъуыды хъæбысы 
Мæ сабидуг æмæ фæсхæсты зын... 
Уæд уазæгæн дæр не 'рхастаид фысым 
Ирон фынгмæ цæхдон æмæ кæрдзын. 
Фæллад сæгуыт йæ цæф лæппыны сдæрдта, 
Сæ сæрмæ уад тæхгæ-тæхын нындзыг. 
Æхсæв куыдта зæронд куырдадзæй уыг, 
Æмæ дзырдтой нæ урсрихи зæрæдтæ: 
«Нæ бæлццæттæй ма чи раздæхдзæн? Кæд? 
Цы кæуы уыг? Цæуыл вæййы йæ марой? 
Лæджы йæ фынтæ удхарæй куы марой, 
Йæ къæсæрмæ фыдбылыз лæууы уæд... 
Нынниудтой-иу æбуалгъ хабæрттæ телтыл, 
Нымпылдтæ-иу æбуалгъ фыстæй гæххæтт... 
Фæлæ фæныкхуыз, тугахуырст цинелты 
Куы здæхтысты æнæдаст лæгтæ, уæд, 
Уæлахизы сыгъзæрин дымгæ ногæй 
Зылди, мæ фыд, дæ ингæны сæрмæ. 
Æз та куыдтои нæ хæлд хæдзары стонгæй, 
Æнкъардæй каст нæ мила куыдз мæнмæ... 
Мæ мадæн уæд æнæкуыд зианыл хъарæг 
Тыхурæд кæнын нал баци йæ бон,— 
Фæцыд хъæргæнæг Иры хъæутæм барæг. 
Æмæ мæ фыды стыр балцы кæрон 
Цæф салдатау мæ уæхсчытыл æрæнцад. 
Æмæ тызмæг уыд зæрæдтæн сæ дзырд: 
«Хуымгæнæг ацыд, сау зæххы æрæнцад... 
Дæ цард ын уæд æнæфехæ^гæ цырт!..» 
Нырриуыгъы æбæрæг азым зæрдæ —* 
19 

Цы мысын æз? Цæуыл к&лын фæсмон? 
Кæддæр сæгуыт йæ цæф лæппыны сдæрдта, 
Кæддæр æз дæр мæ саст сæнттыл куыдтон... 
Ныддæлгоммæ дæ ингæныл мæ катай, 
Фæлæ дæумæ нæ фехъуысдзæн мæ хъæр. 
Мæстæймарæгау уазал азæлд дардæй 
Ныффæзмы мæн, стæй банцайы кæмдæр. 
Уый азæлд нæу, цъæх арвгæроны фæстæ, 
Æргъæу лæгæты, сау хохы рæбын, 
Лæзæрынц рагæй, оххай-гъе, дæ фæстæ 
Æнæ кæрæдзи фат æмæ æрдын. 
Уый азæлд нæу! Кæд дард ивгъуыды чидæр 
Дæ сæфтыл кувгæ рацæуы хæсты? 
Фæлæ æнамонд аууæттæ цы сты? 
Мæ фыд, мæ фыд! Сæрибар зæххыл фидар 
Лæууын дæуæн цырты дуры бæсты. 

** * 
Мае рагбонтæ мæм аргъауау кæсынц.., 
Цыма кæй дардта æрдз ныронг æмбæхстæй, 
Гъе, ахæм, ахæм диссаджы хъæлæстæй 
Фæсхæхтæ 'мае фæсденджызтæй зæлынц. 
Дæу чи федта дæ рагуалдзæджы бонты, 
Гъе уымæн кæд нæртон кадæг ысдæ. 
Цыма фыдæлты уадындзы зæлтæ 
Нындзыг ысты дæ уд æмæ дæ конды. 
Рæсугъддзинад æнусон у зæххыл,— 
Кæд мын дæ сурæт дард заманты царди? — 
Мæнæн Шекспир йæ сонетты зæгъы, 
Кæй æрттывта йæ тар дуджы дæр уарди, 
Дæу дидинæг нæ хонын, фæлæ — цард 
Æрттывдимæ куыд абардзынæ арт? 
21 

77 •> п* 
Бæлæсты аууон донисæны сæрмæ 
Гæзæмæ хъуысы дондзау чызджы зарын, 
/Емæ та ног, мæ ныгуылд хур, ныббар мын, 
Æрыхъал ис мæ рох хъынцъым фæстæмæ. 
Æрыхъал ис мæ сæфт бæллиц мæ риуы, 
Мæ цæстыл уайы халасдзагъд дзæгæрæг. 
Мæ зарæг кæд дæ цæссыгимæ сиу и? 
Мæ сæфт бæлоны къалати — æдзæрæг, 
Йæ пакъуы калгæ атахти кæдæмдæр... 
Мæн агургæ дæ цин æмæ дæ тыхсты, 
Кæд, чи зоны, æнафоны дæуæн дæр 
Мæ рохст сурæт дæ цæстыты раз сысты, 
Фæндон дын нæй, лæууæн дæр, стæй цæуæн дæр, 
Кæд абон бадыс саударæн фæлысты... 
22 

* * * 
Чындзы фæцыдтæ дард бæсты æндæрмæ, 
Æз та мысын нæ уалдзæг æмæ дзурын: 
«Нæ зары дондзау донисæны сæрмæ, 
Нæ зыны гогон донкæлæны дурыл...» 
Æнкъард нæ дæн... Мæ тыхст æмæ мæ зыны 
Чызджы хуызы мæ Уарзондзинад хатгай 
Æбæрæг фынты зилдухы фæзыны 
Æмæ ныззары уалдзæджы æвзагæй, 
Дыдзыуагъд ронгау бацæуы мæ сæры, 
Куы фесты риуы рагбонты мысинаг, 
Куы фесты маргъ,— йæ базырты пæр-пæры 
Ысиу вæййынц гуырысхойы æрдиаг 
Æмæ æнхъæлцау бонты дард уынæры 
Цзæбæх кæй хатын, уыцы диссаг зарæг. 
23 

#*# 
Цы уыди лæг, уый нал фестдзæн фæстæмæ, 
Тæхудиаг еердзы фæтк æмæ уагыл 
Уæлахиз чи уа, ахæм дард фæндагыл 
Дзæм-дзæмы донæй чи раздæхт фæстæмæ! 
Кæд скурдиаты хъомыс нæй мæ дзырдты, 
Уæддæр мæ фæндыр рухс фидæныл зары. 
Тæхудиаг, куы базонид,йæ мырты 
Дæ адзалæн аккаг мадзал ыссарын. 
Нæ фæзты ногæй дидинджытæ 'рттивынц, 
Æмæ тæхынц гæлæбутæ сæ сæрты. 
Бæсты рæсугъд, дæ чызгон бонты фидыц 
Уынын хæхбæсты уалдзæджы æууæлты. 
Уый нал у дæу, фæлæ æрдзон у ныр, 
Мæнæн та фестад номхæссæн фæндыр. 
24 

* * * 
Куы феста не 'хсæн судзгæ зæххæй арæн, 
Уæддæр дæ риуы,ма ныббадæд мигъ: 
Ныфс æмæ амонд — иу арты дыууих, 
Æмæ сын нæй æнæ кæрæдзи арæн. 
Æнæнхъæлæй фæхицæн дæ мæнæй... 
Нæ раздæхдзæн нæ рагуалдзæг фæстæмæ, 
Рæузонд сæнттыл æууæндынæй фæстæмæ 
Хуыздæр тæрхон, хуыздæр уынаффæ нæй. 
Фæлæ ис иу фæтк — амонды нысан: 
Æнæ кæрæдзи ис кæрæдзи уарзæн, 
Æмæ кæмæн нæй иунæгæй фæразæн, 
Уый иумæ мах æнцондæрæй хæссæм. 
Мæ хур, æнæ нызт баззади на* нуазæн, 
Фæлæ дзы мах та расыгау куы стæм. 

О ÆНА!.. 
Уады уынæрмæ æрыхъал дæ ды. 
Æхсæв — тызмæг æмæ тар... 
Кулдуарæй хус къæцæл чидæр сæттм, 
Чидæр уын хойы уæ дуар. 
Зæрдæ дæ риуы фæдисхъæр кæны: 
«О хуыцау! Ме сæфт бæлццон!.. 
Чи зоны, дуар ын нæ комы кæнын, 
Æмæ йæм акæсон, цон!..» 
О Æна! Фæидагмæ ма кæс, уæууæй, 
Уæлмæрдтæй нал ис цæуæн. 
Æмæ æнхъæлмæ кæсыиæй уæлдай 
Ницыуал баззад дæуæн... 

РАГОН ЗАР/ЁГ 
Уайынц бæхтæ, уайынц бæхтæ 
Быдырæй хъæмæ. 
Бричкæ гакъонтæ фæндагыл 
Фесхъиуы хæрдмæ. 
— Гъей,— зæронд бæхтæрæг зары,— 
Дондзауты кæстæр 
Уарзта мæн, фæлæ йæ ниугæ 
Ахаста æндæр. 
Тохы, тохы заман скодта 
А дун ей ы уæд. 
Æмæ цыд йæ сæфты балцы 
Сау хæхты цæуæт. 
«Гъей, хæрзбон, хæрзбон, хæхбæстæ!»,— 
барджытæ дзырдтой. 
Æмæ чызджытæ хъæугæрон 
Сусæгæй куыдтой. 
Уæд йæ сау хызы мæ фæстæ 
Ме 'сæфт дондзау каст, 
Æмæ тар хæдзары азым, 
Ахст бæлоны мает, 
Гъей, фæндагсарæн фæхастон 
Ацы боны онг... 
Гъей, мæ бон, Бугурусла! ы 
Ахауди мæ цонг... 
27 

Згъорынц бæхтæ, згъорынц бæхтæ 
Быдырæй хъæмæ. 
Бричкæ гакъонтæ фæндагыл 
Фесхъиуы хæрдмæ. 
— Ехх,— зæронд бæхтæрæг зары,— 
Дондзауты кæстæр, 
Уарзта мæн, фæлæ йæ тары 
Ахаста æндæр. 

сЬеррæ-маэстрæ 
Сьеррæ-Маэстрæ — хæхбæстæ, 
Дагъы, цъæх талайы фæстæ 
Фыййаумæ йе 'мбæлттæ хатынц: 
«Райс-ма, Армандо, дæ уадындз! 
Азар нын денджызыл, азар, 
Уазал фæйлауæнты азар 
Æмæ тымыгъы фæлдзæгъдæн 
Уадз æмæ сиу уой, дæ цагъды» 
Уадындз йæ хус былтæм систа, 
Æмæ цæгъдынтæ куы систа 
Кубæйаг фыййау йæ сæнттæ: 
«Оххай, мæ урсхъуыр бæлæттæ, 
Макуы уын акалæд, макуы, 
Тохы хъæр судзгæ уæ пакъуы! 
Дуне цъæх арт æмæ арцæй, 
Дуне бæстысæфты балцæй 
Бахиздзæн Ленин, æмбæлттæ, 
Оххай, мæ урсхъуыр бæлæттæ!..» 
20 

ДЕНДЖЫЗМÆ 
О денджыз! 
Катайгæнгæ æз 
Лæууын сæргуыбырæй дæ цуры, 
Мæнæн æнафоны цы дзуры 
Фыдохы зилгæ тыхты фæз? 
Æбуалгъ фæсмон, хъаймæты азар, 
Сæфты хъуырдухæн æмæ мает, 
Æлгъыст дæлимоны цъæхахст 
Дæ хуылфы арф нымбæхстай а 'зæр. 
Æмæ цъæх арвы бын æнцад 
Хуыссыс зæххы дæрзæг хъæбысы. 
Мæйдары саст фæранк куыд мысы 
Йæ фæстаг тох, стæй туджы ад, 
Гъе, афтæ хурныгуылды сахат 
Дæ фынты дард тæмæн мысгæ 
Ды ногæй стæлфыс, фæлæ атахт 
Дæ сæрты тарф хуыссæг хъуызгæ, 
Æмæ ныесабыр дæ, о демон, 
Нæрæмон мондæгты цагъар... 
Йæ уазал ингæнмæ кæддæр 
Уынæргъгæ чи фæхаста йемæ 
Фæстаг бæллицтæ æмæ зды 
Тызмæг Элладæйы бæсты, 
Æмæ кæуыл фæзары дондзау, 
Æрвон Венерæйы фæлгонцау 
Рæстæг кæмæн хæссы йæ къам, 
Гъе уыцы саст зæрдæйыл ам 
Куыдта дæ кадæггæнæг тары, 
Æмæ уæдæй нырмæ дæлдон 
30 

Сыгъзæрин донычызг фæдары 
Йæ сæфт цæппузырты æфсон 
Кæйдæр зæххон цæссыгтæ ризгæ... 
Ахх! Ногæй ивгъуыд дуг мысын, 
Æви дæуау мæ риуы рисгæ 
Æз рох æнусты фæлм хæссын? 
О, нæ! Мæ бæллиц мын фæхасгай,— 
Кæм калы дард стъалы тæмæн, 
Уым уазал сакъадахыл састæй 
Лæууы мæ наупæлæз мæнæн,— 
Уый райгуырд рагуалдзæг мæ сæнтты, 
Мæ фынты сагъæссаг тыхсæнты, 
Уыди зæды базырау рог, 
Уыди сæууон æртæхау ног. 
Уый хаста, денджыз, мæн дæ сæрты, 
Æмæ æндæр дуне уыдтон. 
Тæссаг хæтæнтæ æмæ стæрты 
Æбæрæг азы мы куыд тон. 
Фæлæ йæ уад фæхаста йемæ. 
Нæ ниуы уазал фæлмы демон, 
Нæ куры саст зæххы хæстон 
Фæстаг хатт хус быдыры дон — 
Уый ме сæфт наупæлæз лæзæры, 
Æмæ фæйлауæнтæ зæгъынц: 
— Нæ сæрмæ доны фынк æвзæры, 
Нæ сæрмæ дымгæтæ тæхынц. 
Æдзух фынæй уæйыгау риуы 
Мах хъазгæ, о, поэт, хæссæм 
Æгæрон уазал тых. Тæрсæм, 
Тымыгъ куы райхъал кæна 'вдиуы, 
Æндæр фæдзуриккам дæуæн, 
Кæм нæй лæууæн æмæ цæуæн, 
Кæм ниуы рагзаманты азым, 
Уым денджыз тохгæнгæ куыд хъазы, 
Йæ тых куыд нæ басаст зынтæй, 
Куыд ардта амонд.., Фæлæ мдхæн 
V, 

Цæрæнбон уый бæрц лæвæрд нæй, 
Цæмæй йæ былгæрæттæй здæхæм 
Фæстæмæ денджызмæ. Æваст 
Ныттыхсæм уазал къæйтыл ниугæ 
Æмæ æлгъыст хæстонтау иугай 
Кæмдæр æрбайсæфæм æд мает. 
Цыбыр у цард, фæлæ хъысмæтæй 
Ис махæн тохы монц лæвæрд. 
Фæсмон цæуыл кæнæм? Мæлæтæй 
Нырау куы нал тæрсиккам, уæд 
Нæ цард æлгъин лæджы лæварæй, 
Нæ цард хæлд сылгоймаджы буарæй 
Æнкъарддæр фестид. Мах æваст 
Мæстыгæр денджызы цъæхахст 
Зæйау йæ уæлныхты куы сисы, 
Æмæ куы ратæхæм фæдисы, 
Нæ сæфты азары уæддæр 
Вæййы æрра цины уынæр. 
Нынниу, æбуалгъ тымыгъ! Дæ тæртты 
Нæ амонд скъæфт чызгау кæуы. 
Хъысмæты карз тæрхон нæ сæнттыл 
Æрæнцади, фæлæ йæ сæрты 
ЛАах ногæй ахизын хъæуы, 
Цæмæй нæм царды уысм фæкæса 
Æнусау даргъ æмæ фæндон, 
Цæмæй нæ дард балцы фæхæсса 
Нæ бæллиц — рогбазыр бæлон. 
Нæ судзгæ монцæй чи фæхъæстæ, 
Гъс уый фæдисонау нæ фæстæ 
Æнцой куы нал зона, гъс уæд 
Нæй махæн денджызы мæлæт!» 
Фæзыны дард уылæнты астæу 
Мæ бæллиц —тымыгъы тæмæн. 
Æвзонг кæлæнгæнæджы уарзтау 
Ныттыхст мæ сонт удыл мæнæн 
Я2 

Дæ тохы зарæг, цыма ниуы 
Дæ сæрмæ уазал фæлм кæмдæр. 
Хæрзбон! Фæстаг фæдзæхстау риуы 
Хæсдзынæн де 'нæнцой уынæр. 
О Денджыз, 
Денджыз!.. 
2 Малиты Васо 

БАЛЛЛДÆ ХЪÆДГÆСЫ ЧЫЗГЫЛ 
Хъæдгæсæн уыд иу чызг... Сагъæстæй уыд хызт, 
Донгæрон йæ уæрыкк гогызтимæ хызт. 
Дард уадындзы зарын хаста чызгмæ уæд 
'Взонг фыййауы сагъæс, 'взонг фыййауы мæт. 
«Ой, зæгъы, цы кæнон, ой, зæгъы, цы уои: 
Агуры цæф сæгуыт хурсыгъд бæсты дон... 
О, сыгъзæрин фсста донгæрон уæ хъæу, 
Луалдзæг кæм федтон дондзаутимæ дæу.» 
Чызг фыйнаумæ барæй алы фау хæссы,-- 
Дымгæ дард уæтæрмæ ахгем дзуапп хæссы: 
«О лæппу, дæ уадындз баззайа дзæгъæл, 
Кæд æвзонг зæрдæмæ не ссардта дæгъæл!» 
Æмæ сусæг хабар хгæубæстыл фæпырх: 
«Мигъæмбæрзт æфцæгыл иу уадындз ныппырх. 
Уым тымыгъ нынниуы, уым тымыгъ кæуы 
Уым сæрсæфæн тигъыл сау лæппу лæууы...» 
Бонырдæм фæзынди кæрдæгыл æртæх, 
Бонырдæм ныууасыд х1*æдгæсæн йæ бæх. 
Саурæсугъды фатау тар кæмтты хæссы, 
Боииæриои уæларнæй барæгмæ кæсы. 
■'И 

Гъей, нæртон фæдисон, хорæй хает дæ бæх\ 
Гъей тæссаг цæуæнты къахвæндæгтыл тæх! 
Уæртæ тигъæй разынд фыййæутты уæтæр, 
Артдзæсты фæныкæй ферттивы цæхæр. 
Æмæ лæппу рауад барæгмæ æваст:, 
«Саусынтау æртахти сау хабары мает, 
Æви ципы уацæй райхъал и мæ хъæу? 
О æхсæвдзу, чи дæ, чи рарвыста дæу?» 
Хохы арф уырынгты цънтндон тæхы... 
Саурæсугъд фæхудти, саурæсугъд зæгъьг 
«Хъæдгæсæн уыд иу чызг, сагъæстæй уыд хызт, 
Донгæрон йæ уæрыкк гогызтимæ хызт. 
Фæлæ дард æпрæгътæ, сау хæхты фæстæ 
Уый йæхимæ сайдта диссаджы бæстæ: 
Зымтæ уым фæуасынц, уым тæхы цæргæс, 
Уым нындзыг къæмбыртыл арвы цъæхы бæрз. 
Уым дзæбидыр рисгæ уады хъæр мысы, 
Рагъсæрæй æнкъардæй дунемæ кæсы. 
Уым сыгъзæрин уадыпдз сау къæйтыл ныппырх... 
О, фæсмои фæкæна, басæтта йæ тых,— 
Кæд дæ цуры мæнæ уыцы чызг лæууы... 
Кæд хæринаггæнæг фыййæутты хъæуы?» 
8» 
35 

ФЫН 
Арв, фыд уарынæй нæ бахиз, арв, сыгъзæрин æртæх 
ратт! 
Уæртæ доны фæстæ пыхсы гоппон цъиу æрбадт. 
Арв, зæронд хуымгæс фæллад у, бауадз æй хуыссын. 
...Уайы дард бæстæй фæдисон, агуры фысым. 
Ма ма аныгуыл, дыдзы хур, бастади йæ бæх, 
Ма ма аныгуыл, йæ развæд нал уыны дзæбæх. 
«Чи у а фæндаггон?» — дисы бацыди хуымгæс. 
Барæг уайы æмæ дзуры: «Балцы цæуын æз! 
О, дада, мæнæй фæстæмæ ничи ис дæуæн, 
Фæлæ ды мæ фæдыл ма кæс, нæй мæнæн лæууæн. 
Æз æргъæу дуры бын донбыл иунæгæй хуыссын, 
Саст бæлццонау дард фæндæгтæ сусæгæй мысын. 
Кæд мæныл, мæныл фæкæуы ме схæссæг гыцци — 
Сау фыстæг æм сау быдырæй уацхæссæг фæци: 
«Ой, кæйдæр зæххыл дæ иунæг дон кургæ æрхауд, 
Ой, фæстаг хатт ма йæ иæстыл Иры бæстæ уад...» 
Ма кæуæд, æмæ мæ цыртыл ма 'рцæуа къæвда, 
Ма кæуæд! Мæ дудгæ цæфтæ нал риссынц, дада. 
Ехх, цы мæ ферох, нæ зонын, нæу мæ бон мысын, 
Æз мæ уæхсчытыл кæдæмдæр зæххы уæз хæссын. 
Кæд мæныл фæзары дондзау, уæд фæстæмæ цон — 
Бон æмæ æхсæвы астæу ис сыгъзæрин дон, 
Уым сæударæй гогонимæ рацæуы чызгай, 
(О дада, дæ сæфт бæлццоныл ма фæу тæргай.) 
Цæй, хæрзбон! Дæ фырт уæлæуыл бафыста йæ хæс, 
Урс бæхыл тæхын æврæгътæм урс фæскъауæй æз...» 
Фыд уынæргъы, фыд дзыназы: «Бауром дæ бæх!» 
Фæлæ фехъал. Цæстыхаутæм рахъуызыди 'ртæх. 
Рацыд уарын. Арв ныннæрыд фæсхæхты кæмдæр. 
Афтæ сусæгæй фæкæуын хаттæй-хатт æз дæр. 
30 

* * * 
Гадзрахатæй мыл ма рацу, сонет! 
Мæ хъæдгæмттæ мын лавры сыфæй бамбæрз, 
Мæ цæссыгтæ мын дæтты хъæры бамбæхс, 
Фæлæ мын ратт, паддзах æмæ поэт 
Фыдæй фыртмæ кæмæй цæвынц кæрæдзи, 
Гъе ахæм гæрзтæ — зарæг æмæ фат. 
Кæд ма фыдæлтæй баззади мæ гуырдзы 
Æбæрæг рис, хъуырдухæн æмæ мæт, 
Фæдисхъæры фæстаг зæл æмæ азым, 
Кæд дæн зæххон, дымын тамако, нуазын 
Сылгоймаджы фæлывд цæстытæй сæн, 
Уæддæр мæ скæн фæстагæтты хуызæн. 
Тызмæг сонет! Æнæфехæлгæ арæн 
Ис цард æмæ мæлæты астæу ссарæн. 
37 

ÆРДÆГФЫСТ СОНЕТ 
Æз агурын нæ фидæнмæ фæндаг,— 
Фæлæ кæй бон у булæмæргъау зарын? 
Уæвгæ хъысмæтæй уый бæрц хæс нæ дарын, 
Цæмæй мæнæн æрдзон фæтк æмæ уаг 
Мæ цæрæнбон фыдыусау нæ барой. 
Нæ дæн зæххыл æнусон бæлццон æз, 
Фæлæ мæхи тызмæг æнусы уæз 
Мæ уæхсчытыл зæрин пъагæттау барæй, 
Куы хъалонау æнæбары хæссын,— 
Цæй бæрц уа къаддæр адæймаджы зын, 
Цæй бæрц æрхæсса хоры кæнд йæ хуымæй, 
У барст мæ мызд ураны рыгау уымæй. 
38 

АЗЫМ 
Мæ мæгуыр куыдз! Рæйыс та мæймæ сюнгæй, 
Æз та хуыссын нæ сарайы къуымы, 
Дæ ниуынмæ æрыхъал вæййын ногæй 
Хъуырдухæнгæнгæ æхсæвы фæлмы. 
Уынын цыдæр æндæргты зилдух, мæиæ 
Кæрæдзи сургæ айсæфынц æваст. 
Мæ цæстытæ æрæхгæнын фæстæмæ, 
Фæлæ нæ уадзынц аууæттæ сæ хъазт. 
«Цы сты цымæ?»— мæхимидæг ыстыхсын. 
Цы сты, цы сты? Мæ уæнгтæ мын ныббаст? 
Æви мæ удыл джазы 'хситт ныттыхсы, 
Æви та расыг чызджыты цъæхахст 
Мæ фæдыл зилы мастисæгау тары? 
Æви мæ айсы сонт худты уылæн? 
Цæрæм та иумæ мах нæхи хæдзары, 
Дæуау æз дæр æнæхуыссæг фæдæн. 
...Уый раджы уыд... Мæ фæдыл кастæ, 
Нæ зыдтай ды, кæдæм фæцæуын æз. 
Æнæуынæрæй атахтысты азтæ, 
Æнæуынæрæй базæронд нæ къæс. 
Мæн басыгъта мæ хивæнд уды азым, 
Фæллад горæтты азæлгæ тæмæн... 
О, ма мæм кæс,— ныккæудзынæн дæ разы, 
О, ма мæм кæс,— цы фæдæн, уый фæдæн. 
Æрцыдтæн ныр зæронд æмæ фæлладæй, 
Цæй зын дæ, цæй, æрæджиауы фæсмои!.. 
Æрттивы Бонвæрнон, æрттивы дардæй. 
Хуымонты зарып райхъуысти... Æрбон.,. 
39 

НÆ ФЫДÆЛТЫ КАДÆГ 
1. Номарæн 
Нæ фыдæлтæ! Лæгæн йæ бартыл 
Уæ цард кæд æвгъау кодтат, кæд? 
Фæлæ-иу туджы 'ртах уæ кардыл 
Зырзыргæнгæ куы 'рлæсти, уæд 
Уыдтат: лæгдых æмæ æхсарæй 
Нæй ссарæн ног цардмæ фæндаг, 
Æмæ-иу цæстыты раз тарæй 
Куы сыстад дард фидæны уаг... 
Уæ зæрдæ уын гуырысхо 'вдæрзта, 
Уыди фæстагæттыл уæ мæт. 
Æмæ куы не 'руагътат уæ гæрзтæ, 
Нæ зæххыл барджынæй уæ фæстæ 
Рæстæг нæ ныммарзта уæ фæд: 
Хуыздæр цы уыд уæ рухс сæнтты, 
Уæ рæсугъд аргъæутты цы загъд и, 
Уый агурæг лæджы хъуыды, 
Тымыгъау тохмæ сидгæ стахти. 
Мах хастам пиллон арт æрцытыл — 
Сырх тырыса — æнусон кад. 
Зæххыл цы стырдæр тох æрцыди, 
Гъе уым ирон туг дæр ныккалд. 
Хуыссут, нæ тохвæллад фыдæлтæ! 
Нæ зæрдыл дардзыстæм уæ ном. 
Фæлæ уæ рох кадæджы зæлтæ 
Мæ хъисфæндырæн йе 'лвæст тæнты 
Æмбæхстæй дарын нæу мæ бон, 
40 

2. Ллантæ 
Сæ мыггаг скуынæг и алантæн... 
Джызæлдон абухгæ бырсы. 
Æмæ йæ тугæнхъæвзт уылæнты 
Нæ хæдзархæлд хъайтар фыдæлты 
Пырх буары сау тугтæ æхсы... 
Дзырддзæугæ урсрихи зæрæдтæ 
Кæнынц сæ хъысмæтыл тæрхæттæ: 
— О, дуне скæнæг!— загътой уæд,— 
Нæ куывд дын абон барст фæуæд. 
Хъаймæт æрцыд! Бæстысæфт скодтай 
Джебогъы фындз æмæ зынгæй. 
Мæгуыр тæригъæддаг зæххонтæ 
Сæ мæлæт де 'фхæрды уынгæ 
Кæнынц фæстаг улæфт, æмæ 
Нæ тугæвдылд зæххы сæрмæ 
Æнуд хъуырдухæнгæнтæ зилы 
Нæ сæфты хъæр. Уæууæй! Æууилы 
Лæджы зæрдæ æгæрон мает: 
Мæлынц, мæлынц нæ сахъ кæстæртæ!.. 
Фæлæ хæссæм бæрзонд нæ сæртæ. 
Нæ хъысмæтæй нæ кæнæм хъаст: 
Зæххыл ис фесафæн алантæн, 
Фæлæ сын басæттæн куы нæй! 
3. Хæхтæ 
Æнæфæугæ æдзæм æхсæв... 
Æнæбæрæг дæлдæр-уæлдæртæй 
Уæларвмæ ивазынц сæ сæртæ. 
Цыма нымæтын ехсы 'рцæф 
Æркодта арвгæрон цæндæвæрд 
Уæйгуыты аууæтты. Кæд сын 
Хъысмæтæй баззади хæслæвæрд — 
Сæ уæнтыл арвы къуырф хæссын... 
41 

О, бузныг, урс хæхтæ! Уæ сæрма* 
Кæддæриддæр æрттивæд арв! 
Нæ фыдæлты нымбæхстат арф, 
Мамаймæ кастыстут дæлæмæ... 
4. Мамай 
Зæгъы Мамай æвирхъау 'фсæдтæн: 
— Тæрсы æппæт дуне мæнæй. 
Табу ыстыр хуыцауæн, зæдтæн! 
Зæххыл нæ уыдзæн æмæ нæй 
Зынаргъдæр уе стыр ханы цардæй 
Сæ бирæ сфæлдыстыты 'хсæн. 
Уæлæрвты фæндæй мах нæ кардæй 
Зæххонтæн царды фæтк фыссæм: 
Быныскъуыд скæндзынæн ал анты, 
Æз дуне басудздзынæн арты! 
Мæ къах цы ран æрлæууа, уым 
Зæхкусæг нал кæндзæни хуым. 
Рæстæг æфтауы тых мæ тыхыл, 
Сыгъзæрин у мæ бæхы барц, 
Æнусты тохы фæд — мæ ныхыл, 
Æрвон куырдадзы 'хсыст — мæ арц. 
Куы атæхон æнусты сæрты, 
Мæгуыр сæ бон фæлтæртæн уæд! 
Фæлæ мæнæн дæр ис, æфсæдтæ, 
Хъысмæты чиныджы мæлæт. 
Æмæ йæ æвирхъау фыдæхæй 
Паддзахы фервæзын кæндзæн 
Æрмæстдæр кадæггæнæг. Зæххæй 
Уæларвон дунемæ тæхдзæн 
Мæ уд сыгъзæрин мырты астæу, 
Æмæ уæд ме 'нæуынгæ кард 
Пæвдзæни ноггуырдæн йæ астæу. 
Гъей, кадæггæнæг! Ратт мын цард! 
42 

5. Кадæггæнæг 
Лæууы сæдæаздзыд зæронд 
Йæ зонгуытыл Мамайы цуры: 
— Дæ ницæйаг цагъар дæм дзуры, 
Тæрхон ын рахæссæд дæ зонд. 
Æппæт дугты, фæлтæрты фидыц! 
Уыдтон, дæ хæстонтæ куыд фидынц 
Дæ зæххыл арвы бын сæ хæс, 
Æмæ хæлæггæнгæйæ æз 
Куы агуырдтон дæс азы фадат, 
Дæ кады дснджызыл мæ цард 
Цæмæй сыгъдæг æртæхау бафта... 
Фæлæ фæсайдтон æз мæ ард! 
Табу йын уæд! Барзондыл бадæг 
Мæ куывд нæ исы! О, уæд та 
Куы фæуид авд дæлдзæх мæ раттæг... 
Нæ уайы де стыр цытыл кадæг — 
Ыскъуийынц фæндыры тæнтæ. 
Куыд баурома хурхгонд дуджы 
Æнуд хъæрзын, æнуд хæр-хæр? 
Адзалхæссæг тымыгъы хъæр 
Æлвæст зæрин хъисты рæмудзы... 
О, дуне бафсæда дæ цинтæй, 
Ныббар, æргом ныхас зæгъын: 
Алайнаг уды тугдадзинтæй 
Нæма уыд фидардæр зæххыл 
Æмæ мæ пырх фæндыры тæнтæ 
Уыдонæй баивын хъæуы. 
6. Алайнаг уды тугдадзинтæ 
Йæ ныхæй сау зæххыл æндзæвгæ 
Мамайæн уацхæссæг зæгъы: 
— Паддзах! Дæуыл йæхи фæдзæхсгæ 
Хæсты быдырæй уац тæхы: 
43 

О, дс 'фсад... де 'фсад тохы сæфы!.. 
Æзирхьау цирхъыты цæхæр... 
Æртæ боны, æртæ æхсæвы, 
Сæ туг фæкалд, фæлæ уæддæр 
Фыдгулæй удæгасæй иу дæр 
Нæ бахауд уацары дæумæ. 
Æрмæст цыппæрæм бон, сæумæ, 
Хахты фæзы куы нал уыд цъиу дæр, 
Уæд арв ныннæрыд, сыстад уад — 
Уый мастисæг йæ бæхыл уад 
Алан — дæсаздзыд Ос-Хъарадзау. 
Мæ дзырд дæм ма фæкæсæд хардзау, 
Фæлæ дæумæ сласта йæ кард. 
Нæ паддзах! Райе уæлæрвты арфæ: 
Нывонд кæны сæ рухс уынаффæ 
Дæуæн уацар Аланы цард! 
Йæ цармæй йын ыскæ æрчъитæ, 
Йæ фидар уды тугдадзинтæ 
Дæ къухы бафтыдысты ныр, 
Æмæ сæ райгуырдзæн фæндыр. 
7. Фæндыр 
Тæрсы Мамай: «Уый циу, уæу-уæй! 
Æбуалгъ нывтæ мæ цæстыл уайынц: 
Алантæ, кæс, сæ бæхтыл уайынц, 
Ныххауди туджы цады мæй. 
Кæрон! Адзалы тас ыздыхеы 
Дæлимоны æндæргау раст 
Мæ зæрдæйыл, æм'æ куы хъуысы 
Фæлтæртьг мастисæг цъæххахст. 
Кæрон! Мæ фæнд фæбадт мæ хъуыры, 
Мæ сæр цæмæ 'рхауди, цæмæ! 
Кæрон! Къæскъæсгæнгæ лæбурынц 
Аланты стæгдартæ мæнмæ. 
Мæ зæрдæ мын æлвасы уазал, 
44 

Æви маем зинты хъæр хъуысы?! 
Уый циу? Уый циу? Æви мæ адзал 
Æртахти зарæджы хуызы!» 
Æрцыди зондаби зæронд: 
— О, тас дын нæу, мæ паддзах, зинтæй, 
Фæлæ алайнаг тугдадзинтæй 
Дæуæн цы фæндыр æрцыд конд, 
Гъе уый æбуалгъ мыртæ сты уыдон... 
Æнæуынгæ æмæ дывыдон 
Зындоны арт кæсы дæумæ, 
О, раздæх, курын дæ, хъæмæ. 
Дæ ныхм'æ сыстад Ныфс йæхæдæг 
Алайнаг адæмы хуызы. 
Сæттæн сын нæй! Уыныс дæхæдæг, 
Мæлæты 'ртхъирæнтау хъуысы 
Сæ уды уидæгты зæлдар. 
Цытджын паддзах! Дæ зæрдыл дар: 
Тыхджын—сæ мает, тымыгъ — сæ бæхтæ. 
Æмæ сæ хъахъхъæнынц сæ хæхтæ. 
8. Хæхтæ 
О, бузныг урс хæхтæ! Уæ сæрмæ 
Кæддæриддæр æрттивдзæн арв: 
Нæ фыдæлты нымбæхстат арф, 
Мамаймæ кастыстут дæлæмæ. 
45 

1962-1969 
ю. 
Сыгъдæг æууæнк æмæ дызæрдыг — 
Куыройы зилгæ фыдты 'хсæн 
Пыххауд дæ рагбæллиц — дæ фæрдыг, 
Мыггагæн уагъд хоры хуызæп. 
Æмæ мæгуыр лæджы хуымгæппæл 
Куыд рмссы карз ихы фæстæ, 
Гъс афтæ дс 'взонг зæрдæ стæппал 
Æнæиом цин æмæ мæстæй. 
Æз зонын, иицы хъæуы дзурын, 
Æмæ нæ фæччы уæд дæ ном. 
Дæ уд — сгъау хæзнаты дурын — 
Мæнгвых æлыгау у тæссонд. 
Цыфæнды стыр амæндты астæу 
Куы уа чысыл хъыджы æрхъис, 
Уæддæр æркъæд! вæййы дæ астæу, 
Уæддæр фæтых иæййы дæ низ. 
46 

РОХСАНÆ 
Ногæй æхсæвы сæнтсау кæл-кæл, ногæй мæ рухс бæсты 
дзуар 
Дард бæстаг науау, 
æрхуымы сакъадах — 
мæ зæрдæмæ 'рбахъуызы. 
Цыма сылгоймаг æфсæн чъилтæн хойы йæ хæзгулы 
Дуар, 
Афтæ хъысмæты æмыр барабанты хъæр райхъуысы. 
Сагъæсты скъуыддзæгты, удты къæрттыты æмтъеры 
гуылфæн — 
Æхсæв йæ кæлæнтæ дары йæхимидæг карз сæны 
дурынау, 
Ссары зæрдæйы сыгъзæрин хæзиаты æвæрæн 
Йе сау уæрм — мæлæты æрфæн, 
Азæлы дунейыл Бахы сконд Мессæйау, 
Йе Мефистофелы дзурынау. 
Чи дæ, кæцæй дæ, Рохсанæ? Кæд ме скурдиат бауагъта 
гуырдз, 
Ацæуæг бонты хæтæнхуагау чи зилы, уыцы 
æрхæндæджы? 
Рогдæр нейлонæй — дæ къаба, сæнтурс сæнттæй 
бахуыд,— 
Æмбæхсы дæ гуыр, 
Риуты сæрибар монц сейфы гуыдырау æлхъивынц 
дыууæ 'гънæджы. 
Уыдон дыууæ 'гънæджы не сты, 
47 

Æрдзæй дыууæ хъыджь! дары мæ уд: 
Йу у нæ рагфембæлд, иннæ — æнусмæ фæхицæны карз 
тæрхон. 
Дунейы рухс мæ æрмæстдæр 
дæ диссаджы фидыц уынынмæ куы хъуыд, 
Фæлæ мæ сау зæхх æлвасы йæхимæ, 
Рохсанæ, дæ фæдыл куыд атæхон? 
Ногæй æхсæвы сæнтсау кæл-кæл, ногæй, мæ рухс бæсты 
дзуар, 
Дард бæстаг науау, 
æрхуымы сакъадах—мæ зæрдæмæ 'рбахъуызы. 
Чидæр дæ бæсты æфсæн чъилтæй хойы мæ хæдзары 
Дуар, 
Æви хъысмæты æмыр барабаны хъæр райхъуысы? 

* * * 
Йæ рухс йæ мæлæты фæстæ кæмæн æрхæццæ зæхмæ, 
Гъе ахæм стъалыйау æрттивыс дард кæцæйдæр. 
Нæ рауагътай Рæсугъддзинад йæ рæгъмæ, 
Фæсырдтай йæ дæхицæй дæр, æрдзæй дæр. 
Фæрæдыд Сфæлдисæг, кæй не 'рцыд урæд 
Сылгоймаджы уæлдæр фидыц нæ Зæххыл. 
О, цал хатты ма агурдзæн дæ сурæт 
Иæ конд хъуыддæгты рухс æмæ фыдæхы. 
Фæлæ æнæнымæц хуызты æгæрон хуымы 
Дæ диссаг фæлгонц нал уыдзæни ссарæн. 
Мысдзæн дæ уд æнæбæрæг æрхуымы, 
Уыдзынæ алкæй бастъæлд цины карæн. 
Æз ацыдтæн. 
Ды баззадтæ æнусмæ. 
Мæ сабидуг — æрвхуыз æртыты фарсмæ, 
Æууæнчы фидиуæг, сæ дыдзы рухсмæ, 
Кæллæнгæнæгау сайыс мæн дæ размæ. 
49 

ЗЫНДОНЫ 
(85-аздзыд Малиты Дзегайы радзырд) 
Сауджын йæ къубалмæ цъыфы ныссагъд, 
Йе 'фсмн хуыцаунмæ самадта загъд. 
Аргъуангæс дзуры: «Нæ хъæуы кæуын, 
Моллойы цъаммар уæхсчытыл лæууын». 
Арвмæ дзыназы пысылмоны ус, 
Молло йæм дзуры: «Мæ дунейы рухс, 
Нал мæ ныууадздзæн пахуымпар дæлдæр: 
Мæнæ мæ быны — дзырдхæссæджы сæр!» 
50 

ЧИДÆР 
Чидæр мæм фæстейæ дзуры, 
Чидæр мæм фæстейæ сиды, 
Чидæр мæ иу цыдæр куры, 
Чндæр цæмæйдæр æвзиды. 
Чидæр мæ фæсмæкъуыр зары, 
Чидæр — мæ дуарæхгæд уаты, 
Чидæр цыдæр хъарм æнкъары, 
Чидæр цыдæр азым хаты. 
Чидæр! Цы дæ æмæ чи дæ? 
Чидæр! Цы лæууыс мæ фæстæ? 
Пицыйæ истæмæ хид дæ, 
Æви фыдфын дæ æрмæсгдæр? 
Цымæ мæм чи дзуры, стæ-ма, 
Сонтæй фæкæсын фæстæмæ, 
Фæлæ цæстныкъуылдæй къаддæр, 
Мах царды чи нæу нымад дæр, 
Уый бæрц чысыл уысм æрмæст 
Алкæд куы кæнын æрæджы, 
Æмæ мæ фæстæ цæрæджы 
Уый тыххæй н 'ахсы мæ цæст... 
Чи зоны, искуы уыд ахæм 
Иу минут æрдзы фæдзæхстæй,— 
Фембæлды бар уыди махæн, 
Фæлæ нындзыг дæн æргъæвстæй, 
51 

Чидæр — егъау цыты уддзæф 
Баззади рохæй куырм удыл, 
Чидæр — бæрзонд ныхы тугдзæф, 
Не 'рцыд хæцъилæй бает. Дуды. 

* * * 
Дæуæн нæ уыди а зæххыл хæдзар, 
Кæйдæр кæртæй дын рахæссынц дæ чырын, 
Хъæбæр пъадосау фидар у лæгдзарм, 
Æндæр дæуау кæй бон бауид фæцæрын? 
Куыд райгонд дæ мæрдон фынæйæ, куыд! 
Цыма пахуымпар стырдæр мидис ссардта 
Æмæ зæххыл æцæгдзинад цы уыд, 
Уый хъазæн хъулау суилын æввонг дардта. 
Æрæнцади зæххы æмуæз хъуыды 
Йæ тæссаг тарфы джипп-уагъдæй дæ ныхыл. 
Æппынфæстаг Рæстдзинад ссардтай ды, 
Гъс уымæн хæцыс ацы хатт дæ дзыхыл. 
Фæлæ дæ роцьо — чи уыди æнхъæл! — 
(Æфцæгготы æмбæхст уыди уæлæуыл), 
Ныр та дæ уды барджындæр æууæлау 
Зыны чырынæй — барджын æмæ схъæл. 
Фæстаг гадзрахат бакодта дæ хæстæг; 
Дæ къулбæрзæй дын сраст кодта, цæмæй 
Цæуа йæхæдæг къулсæрæй дæ фæстæ, 
Цыма зындæр у æгæстæн дæуæй. 
Цыма æвиппайд бамбæрста: цы хъуаг сты, 
Æрцæудзæн уый дæ мардимæ æвæрд. 
«Мæлдзыджы дæр нæ бахфæрдтаид ауыстæн» 
О, атсæм/гæн нæй цардамонд лæвæрд». 
53 

Кæд афтæ у, уæд азымы кæй дара? 
Кæд афтæ у,— хъыг кæиын дæр — æнцон. 
Уæззау æгъдауы бавæййы йæ бон 
Цыдæр æмбæхст æхсызгондзинад ссарын. 
О, ахæмтæн нæй цардамоид лæвæрд,— 
Цыбырдзырдæй, йæ цæсты дæ æдылы. 
Лæгау лæджы гакк царды сойы 'вдылы, 
Ды та фæндæгтæн равзæрстай сæ хæрд! 
Æрæджиауы фæсмоны рис æртыхсти 
Мæ зæрдæйыл цъæхснаг уисы цæфау: 
Æз дæр хуыдтон «æгуыдзæг» дæу дæ тыхсты, 
Æвæрдтон дыл зынæрвæссоиæй фау. 
Æнæбонты Рæстдзинад мыл фæтæргай,— 
Æххуысы бæсты йемæ кодтон хыл. 
Дæ дард хæстæг йæ машинæ сындæггай, 
Тæры фæллад мæрддзыгойы фæдыл. 
Æваст цæмæйдæр фсстъæлфыд мæ зæрдæ, 
Тæссаг хъуыдыйæ барызти мæ буар: 
Дæуæн кæм нæ уыд а зæххыл хæдзар, 
Куы скæна уым дæ дард хæстæг цъæхсæртæ! 
54 

**& 
Хæрзæхсæв ут, мæ фысымтæ! Мæ зын 
Уæ ныллæг къæсæй тарст хуыснæгау атахт. 
Æрæнцади мæ цæстыхауты бын 
Мысинæгты æнæкæрон паддзахад. 
Уæйла! нымæт — уæ зæрдæтау фæлмæн — 
Ныттыхст мæ буарыл аргъæутты пæлæзау. 
Æмæ кæйдæр кæлæнгæнæг хъæлæсау 
Æрхуыдта ногæй ивгъуыд бонтæм мæн. 
Хæрзæхсæв ут! Уæ ныллæгцар хæдзары 
Æз федтон ногæй ссæдз азы фæстæ 
Мæ мæгуыр мусонг обауы фæстæ, 
Йæ къæсæрмæ æххормаг саби зары. 
Цæуын хъæуы, æндæр гæнæн мын нæй. 
Уæ арахъхъ бацыд иу чысыл мæ сæры. 
Уæ уæзæгыл цы акодтон фынæй, 
Уый, чи зоны, æппæт хæрзтæй хуыздæр у. 
Хæрзæхсæв ныр! Бæрзонд хохыл цæрут,— 
Æнæхъæн дуне хорз уыны уæ рудзынг 
Кæсут-ма: дæлæ стыр горæты уд, 
Кæлкæлгæнгæ, цырæгъты рухсы судзы. 
Уыдзæни уым кæркуасæнты дуэль... 
Дыууæ гæрахы æмæ иуы бастъæлд... 
Рæхджы фæллад ингæнкъахæджы бел 
Æркъахдзæни мæ таурæгъы фæстаг стъæлф. 
55 

Уæд тагъд кæнын куы нал хъæудззени мæн 
Зæххон хъуыддæгты иугæндзон цырыны. 
Хæлардуаг, байвæд мумийы хуызæн 
Мæ мидбыл худдзынæн чырыны,— 
Кæй æрцыди мæ секундант æлхæд, 
Кæй мæм радта мæнг фатимæ дамбаца, 
Кæй нæй хуыцау, кæй не 'рцыди æфхæрд 
Мæ марæг — саууд, саугадзрахат, гацца? 

СКÆСÆЙНАГ ÆМДЗÆВГÆ 
Фæсырдтой мæ,— 
Кæй нæ зонын тæрсын... 
Уæззау чырæ ныууагъта ам йæ фæдтæ. 
Тыгъд быдыры рынчын уды фыдфын — 
Дымгæсыгъд змисыл 'рхаудысты мæ сæиттæ. 
Ам теуатæн сæ риу сæтты тымыгъ, 
Мæ цæстытæ мын уазал азæлд къахы, 
Æбуалгъ ауæдзтæй зин-зындоны тых, 
Æрра худтгæнгæ, змисы хуым фæлдахы. 
Æрымысын æнахуыр фынты рухс, 
Цъæх пальмæтæ, сыгъдæг суадæтты зарын. 
Кæмдæр фæранк гæппæввонгæй ныхъхъус, 
Мæн тугцæстыты тарф æрхуымæй мары. 
Æмриу фсмбæлды амондмæ цæуын, 
Ныххудынц мыл æхсыд ыстджыты схъистæ. 
Мæ тугдадзинты сæфты тар «Нæ уын», 
Хъæрахстгæнгæ, адзалы нуазæн систа! 
Цыфæнды уæд! Бæрæг зыны зæххыл 
Мæ ауæдз цард æмæ мæлæтæн се 'хсæн. 
Нæ уыди куывд,— кæм нæ ракъахтон хыл. 
Нæ уыди хыл,— кæм нæ уыд куыст мæ схсæн! 
<?7 

ФЫДЫ ФЛРН 
Сонетты быд 
I 
Дæ уæлæ — зæхх, дæ нывæрзæн — къæйдур. 
Дæ ингæныл бæрзы цæссыг æрхауы. 
Мæнмæ дæуæй цы хæс, цы азым хауы. 
Цы кæнои æз? Мæрдон фын æмæ хур 
Кæрæдзийæ кæм хицæн кæнынц, уырдæм 
Цæуынц уынæргъгæ амонд æмæ мает. 
Сæ райдайæн — лæджы фыццаг цъæхахст. 
Зæххон фæндæгтыл нæй цæуæн дыууæрдæм: 
Фæхæццæ дæ кæронмæ, уæд — æгъгъæд, 
Дæ цæстытыл — дæ дыууæ судзгæ артыл 
Мæрдырох у уæззау хохау æидæгъд. 
Цы у нæ мæт? Цæмæн фæкæуæм мардыл? 
Æрхауди дыргъ, фæлæ нæ уыд рæгъæд... 
Мæ хъыг дæ ногæй бафтаудзæни цардыл. 
II 
Мæ хъыг дæ ногæй бафтаудзæни цардыл. 
Дæ намыс сыстдзæн ингæнæй нæргæ, 
Дæ хотых ногæй домдзынæ, бæргæ, 
Фæлæ, æнамонд, баззади дæ уартыл 
Хæсты цырен, уæззау цæссыгты мал, 
Æмæ йын сисæн ивгъуыд бонтæй нал и. 
Дæ зæрдæйыл мæлæтдзаг цæфтæй цал и, 
Гъс уал царды дын ратдзæни адзал, 
Бæгъатырыл хæсты æиирхъау арты 
Бырсгæ-бырсын куы аныгуылы хур, 
Уæд ын фыдгул цыт тоипæхстæй куыд ратты, 
Гъс афтæ раст. Æмæ хъысмæты цур 
58 

Дæ рæстаг тох мæ зарæгыл цы ёæтты, 
Ныр уымæн ис æнæхæлгæ бындур. 
III 
Ныр уымæн ис æнæхæлгæ бындур. 
Кæд аууон уыдтæ — сиу у мемæ буарæй, 
/ьз дæ хæсдзынæн саударæгау, барæй, 
Кæд дæ мæнæй фæхицæн кæна хур, 
Мæ фæндагыл уæд сау æндæргæй баззай, 
Дыккаг мард дæ нæ акæндзынæн æз, 
Фæлæ дæуæн цы цард баззади разæй — 
Мæ гуырдзы 'вæрд, гъе уымæй фид дæ хæг 
Мæ райдайæн! Æз зонын, ахæм бартыл 
Нæ раттаис мæнæн æфстауæй цард. 
Мæн тыххæй сыгъд дæ сыгъдæг риуы арт, 
Æрхауди састæй де 'хсаргард дæ ардыл,— 
Фæзындтæн æз — дæ уæлахизы кард, 
Фæстæмæ тохмæ сыстадтæ мæ зарды. 
IV 
Фæстæмæ тохмæ сыстадтæ мæ зарды. 
Мæлынц поэттæ... Баззайы сæ уарзт. 
Сындæг æрбады хурæмхиц æвзартыл 
Сæ цæстысыг, сæууон æртæхау, раст. 
Кæугæ-кæуын дæр чи нæ зоны цудын,— 
О, мæн дæ хъыджы басудзын фæнды! 
Сæдæ царды куы уыдаид дæ удæн, 
Уæддæр сæ тохы сиу кодтаис ды, 
Куыд ысрæмудзой судзгæ динамитау, 
(Сæ даргъ нæ хъæуы, дæу хъæуы сæ тых), 
Цæмæй дæ ном, адзалы сæрты хидау, 
Мæн сæвæра ыстыр цыты æмных. 
Цы уыдтæ, уымæй а дунейыл фидау, 
Сæтт де 'хсарæй хæрам удтæн сæ ных, 
59 

V 
Сæтт де 'хсарæй хæрам удтæн сæ ных. 
Рæстдзинады уæлдæр мидис, дæ фæрцы 
Зæххыл мæ хъæстæ 'взаруадзгæ фæпырх. 
Нæй ахæм хъыг, нæй ахæм хъару æрдзы, 
Мæ райдайæн мын чи стона дæуæй, 
Дæ царды рад дын чи байса мæ удæй,— 
Цы рауаид æнæ уылæнтæ фурдæй? 
Уый аныхъуырид дойны змис зыдæй. 
Æз сыстадтæн дæ денджызы цæхъалтæй, 
Кæд дæ хъыгдарынц д 'арæнтæ, уæд мæ 
Ныццæв нæргæ йæ дурбылтыл æмæ 
Сæхи фæйнæрдæм айсдзысты дæ цардæй. 
Гъе афтæ тынг бæллыдтæ ды мæнмæ, 
Куыд ыссарай дæхи мæ уды ссардæй. 
VI 
Куыд ыссарай дæхи мæ уды ссардæй. 
Фæлæ цæмæн, цæмæн дæ хъуыдтæн æз? 
Кгъау кæй у лæджы номæн йæ хæс, 
Гъе уый тыххæй мæ хъахъхъæныс мæнг ардæй. 
Ног райдайыс — кæм райдайы мæ тох. 
Нæ бæллыдтæ дзæнæты хуызæн цардмæ, 
Нæ уарзтай ды, цы нæ фæзыны дардмæ, 
Æмæ нæ хуыдтай кувæн обау хох. 
Бæрзæндты й 'аууон чи бакодта хæрды, 
Гъе уыдонæй дæ каст уыдис уæлдæр, 
Кæд уыд тæссаг зæйрацыдæй, уæддæр 
Уыдтай мæ сæумæ де 'нусы изæры. 
Æрцкд рæстæг, æрвон куырдау мæн дæр 
Дæ уд рæсугъд æнкъарæны куы сæры. 
60 

VII 
Дæ уд рæсугъд æнкъарæны куы сæры 
Мæ бæллицтæ, мæ буар æмæ мæ зонд. 
Фæлæ Батрадзы иу тъангау мæ сæры 
Æнæхсыст баззад иу дадзины конд: 
Æмæ мæ мæлæт уымæй уыдзæн, зонын... 
Мæ азты мын æрдзы тæрхон хынцы: 
Мæ хъыг цæлхдурау ивгъуыд бонтæм ссонын, 
Фæлæ йыл уьщы иу дадзин хæцы, 
Ды — æз кæй дæн, гъе уый æнкъарæн сафы, 
Æмæ кæны дыууæ дихы нæ тых, 
Нæ хъысмæттæ цæрынц кæрæдзи арфы, 
Ис уыдон æхсæн удхары æртдзых... 
Кæд, чи зоны, дæу ингæнмæ нæ тавы 
Æгас амонд — дæ зарæджы æмдых... 
VIII 
Æгас амонд — дæ зарæджы æмдых... 
Бынæн ныууагътай а зæххыл дæ фыртæн 
Сыгъдæг æмæ цыты бæрзæпдæн ных. 
Фæлæ æз та кæм ыссарон дæ цыртæн 
Æнустау фидар мрамор? Нæй æхца. 
Фæлæ мын уый хыгъд дунейыл цы бар и, 
Цæмæй дæ уидаг фидæныл хæца!— 
Куыд кодта скрипкæ рагон Страдивари*, 
Гъе афтæ раст мæхи мæхæдæг æз 
Зæрин æрмдзæфæй араздзынæн цадæг, 
Æмæ куы суон бынтон дæхи æнгас — 
Æгас уыдзынæ буарæй дæр, мæ раттæг! 
Æрлæуу æнусондзинады æмвæз, 
Хæлар дын уæд мæрдты бæстæм мæ кадæп 
515 Страдивари — помдзыд италиаг скрипкæгæ- 
нæг. 
61 

IX 
Хæлар дын уæд мæрдты бæстæм мæ кадæг. 
Нæ фыдæлтæ, хуыздæр хорз уæм цы ис, 
Уæ байзæддаг гъе уымæй свæййы саг лæг, 
Фæлæ ингæнты бамбæхсут уæ рис. 
Уæ кой нæ вæййы цннгуывды, нæ мæрдтæ, 
Фæлæ зыны бон фестъæлфут æваст. 
Ныууасынц бæхтæ, ферттивынц уæ кæрдтæ, 
Фæдисмæ стоны сау сыджыт уæ мает. 
Фæллад зæрдæты цоты мæт фæлгъауы, 
Уæ кад дæр уæ гъе уымæн хъуыд æрмæст, 
Цæмæй, хъысмæтæй кæстæртæм цы хауы, 
Гъе уый цæуа уæ рæсугъд номæй барст. 
Æз дæр, мæ фыд, дæ хоры мыггаг тауын, 
Æз дæр хæссын тырысайæн дæ уарзт. 
X 
Æз дæр хæссын тырысайæн дæ уарзт. 
Нæ, де 'фхæрд не 'сси тугисыны хъама. 
Мæнæн рæсугъд фæндагсар феста хъуамæ 
Сыгъдæг æмæ хъæбатыр уды мает. 
Цыма æууылдта зайлаг калм йæ дзыхы 
Æрвон фæрдыг — дæ бæллицты æнгæс,— 
Æмбæхстæй царди де знæгтæн сæ тыхы 
Дæ ном бæрзонддæр сисыны фæрæз 
Æмæ йæ байстай стыр тохы, мæ раттæг. 
Ныр сыстади уæлахизы нысан, 
Уый н 'аппардзæни сахатæн йæ фатæг 
Рæстæджы хыгъдæй ивгъуыды хæсæн. 
Ды д^æт мæ фыд, рæстдзинады хуызæн, 
Æппæты растдæр трибуналы бадæг. 
02 

XI 
Æппæты растдæр трибуналы бадæг, 
Дзыллæты раз хæрамæн кæн тæрхон, 
Мæнæн мæ хæс зæххы уæзæн ысхон — 
Дæ хъысмæтыл дын сараздзынæн кадæг. 
Дæ тæрхон рахæсс... Нал рæдийы мард... 
Кæйдæр фыдгæнд йæхи зианæй нæ бары, 
Йæ бон нæ вæййы йе стыр хъыг æнкъарын, 
Фæлæ уый зоны: ис уæлæуыл цард. 
Æмæ дæ тæрхон цас рауайа растдæр, 
Бæстыл гъс уыйас къаддæр уыдзæн мает. 
Ды уый тыххæй дæ удыгæстыл бает дæр, 
Цæмæй дæм уыдон бахæссой сæ хъаст. 
Зæххон хъыгæй дæ зæххон фæндаг — астæрд, 
Зæххон цинæй дæ тохы нысан — барст. 
XII 
Зæххон цинæй дæ тохы нысан — барст, 
О хъарагъул! Дæу чи ивдзæн дæ посты? 
Дæ фæлтæры рис хъахъхъæнын дæ носты 
Дæуæн æрцыд Фыдыбæстæй фæдзæхст, 
Цæмæй фæстагон базона, дæ ауæдз 
Куыд бауагъта рæсугъд мыггæгты цард. 
О хъарагъул! Дæ бынаты мæ бауадз 
Æмæ чысыл нæ цингуывды æрбад. 
Мæ зынты хай мып фидæн-бонтæй байстай, 
Лæвар мын радтай а дунейы хур. 
Æмæ кæддæр æрыгонæй цы уарзтай, 
Уый абон, мард лæг, удæгасау кур, 
Мæ размæцыд, мæ зарæг æмæ мастæй 
Куыд уои æназым ме стыр хæсы цур. 

XIII 
Куыд уон æназым ме стыр хæсы цур? 
Дæ фæдисы хъæр азæлы мæ риуы, 
Тæхгæ-тæхын мæ бæллиццимæ сиу и, 
Фæцæуы цард, æрныгуылдзæни хур. 
Уæд боныцъæх — мæ фæстаг уарзты цинаг — 
Нæ ингæныл æрæппардзæн æртæх. 
Æз равзæрдтæн дæуæй, мæ царды уидаг, 
Æмæ нæ ногæй сиу кæндзæни зæхх. 
Фæлæ уæддæр уыдзыстæм мах уæлæуыл: 
Æндæр цардæн нæ цардæй ис бындур. 
Æмæ зæххыл дæ номæнцой цы лæууы, 
Уый сисдзæни йæхи уæхсчытыл хур. 
Дæу та мæрдтæм хуыздæр амонд нæ хъæуы: 
Дæ уæлæ — зæхх, дæ нывæрзæн — къæйдур. 
XIV 
Дæ уæлæ — зæхх, дæ нывæрзæн — къæйдур, 
Мæ цæстысыг мæ уадултыл æрхъуызы. 
Иылхъив, сонет, ирон удау, дæ хуызы 
Мæ сусæг рис; мæ гуырысхо фæсур. 
Мæ райдайæн! Дæ тыхджындæр тæмæнкалд 
Дæ цоты зæххыл фидæны цæры, 
Æмæ дæ зарæг д 'адзалыл нæ фæкалд, 
Дæ иу царды сæдæ царды нæры 
Æмæ хъысмæтæй адæймаг кæй дары, 
Кæн уыцы хъыг дæ рæстдзинадæй мур. 
Цæр алы рад, цæр алы лæджы кары, 
Ды алкæмæн йæхи æвзагыл дзур, 
Æмæ æмгарæн уарзын кæн æмгары. 
Дæ уæлæ — зæхх, дæ нывæрзæн — къæйдур. 
«4 

XV 
Дæ уæлæ — зæхх, дæ нывæрзæн — къæйдур. 
Мæ хъыг дæ ногæй бафтаудзæни цардыл— 
Ныр уымæн ис æнæхæлгæ бындур. 
Фæстæмæ тохмæ сыстадтæ мæ зарды — 
Сæтт де 'хсарæй хæрам удтæн сæ ных, 
Куыд ыссарай дæхи мæ уды ссарды. 
Дæ уд рæсугъд æнкъарæны куы сæры 
Æгас амонд — дæ зарæджы æмдых, 
Хæлар дын уæд мæрдты бæстæм мæ кадæг, 
Æз дæр хæссын тырысайæн дæ уарзт. 
Æппæты растдæр трибуналы бадæг, 
Зæххон цинæй дæ тохы нысан — барст, 
Куыд уон æн 'азым ме стыр хæсы цур?.. 
Дæ уæлæ — зæхх, дæ нывæрзæн — къæйдур. 
3 Мадиты Врсо 

ТÆРХОН 
Легендæ 
Æрцахстой йæ. Æрбакæнынц æй хуыртыл. 
Æххормаг фæзы адæмы æхсæн 
Поэзи бадт мæгуыргуры бызгъуырты — 
Омаримæ сындæггай нозюй сæн. 
Кæсы сæм Ахст æрхæндæг æмæ тарæн, 
Цыма æппæты растдæр трибунал 
Ныртæккæ уымæн сисын кæндзæн барæй 
Хъысмæты 'взæрст æнамонддæры хал. 
Цæуы фæидаг дыууæ дихæй фыдæхмæ: 
Уыны сæ Иу, Дыккаг куырм у бынтон. 
Кæцыйыл цыд, цæмæн æмæ цы бон? 
Æртæ фарсты — æртæ цæссыджы зæхмæ 
Æрæппæрста Омар. Æххормаг фæз 
Нынкъуысыди уынæргъгæ, стæй ныссабыр, 
Цыма йыл стонгæй никуы кафыд дзабыр, 
Цыма йыл никуы счындæуыд ныхас. 
Зæгъы Поэзи Ахст лæгæн: — Дæ аххос 
Дæуæн дæ царды аргъæй сси фылдæр. 
Фæлыгътæ дард Мæгуыр Сыхæй кæддæр, 
Дæ сагъд тала Æххормаг Фæзы бахус. 
Æрымыс-ма, куыд-иу зарыдтæ ам, 
Æрымыс-ма, куыд дын куывтон мæ сæрæй, 
Лæвæрдтон дын бæлццæтты арты хъарм, 
Цы ис хæрзаддæр курæггаг къæбæрæй? 
Ды зарыдтæ, цæмæй пъæззыйы гакк 
Фæллад зæрдæтыл ма 'рæнцайа уаргъау. 
66 

Сыгъд сау цæстыты тох кæныны фаг 
Сæуæхснды хæрз чысыл къæртт цырагъау. 
Æмæ уæззау хъадаманты хъæдгом 
Нæ саста уд, нæ фæгых буарыл... 
Фæлæ ды мулкыл баивтай дæ ном, 
Ды бахызтæ бæрзонд галуаны дуарыл. 
Дæ зонгуытыл Эмиры цур лæууыс, 
Мыдамæст хъуыр, козбау æвзагæй зарыс. 
Сæрибарыл æвзæр куыдзау рæйыс, 
Дæхи хъæздыг фынджы уæлдæйттæй дарыс. 
Дæ тард Музæ дыууæ зæппадзы 'хсæн 
Фырæрхуымæй бæлоны удау амард. 
Æрцæуы дæм сæнтурс дзуары хуызæн 
Кæйдæр аууон æмбисæхсæв æд, хъама. 
Дæ конд зарæджы хин æмæ кæлæн 
Сывæллонау дзыллæты æууæнк сайы: 
(ХОР:) 
Эмирæн нæй мæлæн, 
Æмæ нæ зæрдæ райы, 
Нæй галуанæн кæлæн,— 
Эмиры армыл 'нцайы. 
Хуыцауимæ æмсæр 
Кæны йæ тых Эмиры, 
Йæ æнгуылдзты кæстæр 
Къуымбилау знаджы пиры. 
Зæхх æмæ Арвы хъуыд 
Эмиры цард бæллиццау, 
Зæгъгæ, йæ фарн нæ уыд 
Æппæт дунеты хицау,— 
Нæ уаид бæстыл дон, 
3* 
67 

Иæ уапд хурыскаст дæр. 
Иæ зондæн нæй кæрон, 
Рæстдзииадæй у растдæр. 
Кæугæ æруагъта Ахст поэт йæ сæр, 
«Ныххатыр кæн, сыгъдæг Поэзи,—дзуры,— 
Мæгуыр Сыхы хæлд мусонджы къæсæр 
Мæнмæ æдзух мае фыдфынты лæбуры, 
Кæй фæлыгътæн йæ хæлар удæй дард, 
Кæй баззадн фæндаггæрон дзæгъæлæй... 
Уым нал судзы фæллад бæлццæтты арт, 
/Йæ дуар æхгæд — æрхæндæджы дæгъæлæй. 
Æркодтой михыл иу поэты сæр,— 
Ыстыдтои йын æфсæн æнгуылдзтæй йе 'взаг. 
Эмиры 'фсæдтæ агуырдтой мæн дæр, 
Ныфс ахуыссыд. Фæстаг зарæгæн не сфаг. 
Уыд судзгæ змисыл тугæйдзаг фæдтæ,— 
Кæдæм хаста йæ къахт цæстытæ ме 'мбал?.. 
Уыд ауындзæн мæ номыл дæр цæттæ, 
Дард нал уыди бæндæнимæ нæ фембæлд. 
Цæмæн мæм каст егъау галуаны цар 
Хуыздæр, бæрзонддæр ауындзæн къæлæтæй? 
Ныббар мын, о, мæ сыгъдæг зæд, ныббар, 
Кæй фервæзтæн хæстон лæджы мæлæтæй. 
Æмæ мын ратт цыты уæзæн æргъом 
Æртывæрæй мæ адзалы къæсæрыл...» 
Сыгъдæг Поэзи рахаста тæрхон: 
— Ныккæнæд Ахст йæ рагон худ йæ сæрыл. 
Æмæ поэт йæ мусонджы æрцард. 
Кæддæры уарзт — æрвон зарæгмæ хъуыста, 
Тыгъд быдыры бæлццæттæ скодтой арт. 
Сæнтурс Сæнтты чызг — Музæ мæрдтæй сыстад. 
68 

Æмбисæхсæв йæ тас поэтæн сног: 
Кæцæйдæр хъуыст æбуа.чгъ тымыгъы азæлд 
/Ербакаст дуарæй худгæ Стæгдар-Стонг, 
Гæвгæвгæнгæ, йæ цуры сбадти Уазал. 
Æмæ йын зарыд уалдзæг æмæ цард, 
Сырх дидинджытæ, урсхъуыр Доны хъазтыл... 
Поэтæн ссардтой райсомæй йæ мард 
Бæрзонд Галуанæй Халагъуды астæу. 
— Æнæууæнк уыд æвзæр куыдзы хуызæн! — 
Дзырдтой мæгуыртæ æмæ хъалтæ. 
Эмир сыгъзæрин кæхцæй нозта сæн, 
Æфсондзы бын цыдысты адæм галтау. 

СКИФТÆ 
Ирыстон — 
Уый аргъау у нарты æвзагыл, 
Ирыстон — 
Уый сабийæ бадти 
Сыгъзæрин фын — сагыл. 
Ирыстон йæ арцæй хуыцауы фæнд ивта. 
Цыдысты æнæнысан стæры 
Æнæхæдзар скифтæ. 
Æнæхæдзар скифтæ! 
Кæд тохы уæ зæрдæ 
Фæстагоныл сивта? 
Цы баззад уæ фæдыл? 
Адзалы уынæр æмæ мифтæ. 
Æрвгæрон æнцайы 
Уæ сæры къуыдыртыл. 
Æгæрон быдыртыл 
Кæйдæр аууон уайы. 
Уый скифты æртхутæг 
Иæхицæн нæ ары бынат. 
Кæддæр уын хуыцæуттæ лæвæрдтой 
Фыдгулы сæры цармæй худтаг, 
Уæлахизы ронг æмæ фат. 
Кæддæр уын æвæрдтой 
Сыгъзæрин фæлысты уæ мард, 
Цæмæй уын уæ уæнгтæ 
Зæххы æмуæз обæутты бын 
Ныббæттой алæмæты згъæр æмæ фын. 
Æнæмæлгæ барæгау 
Згъорынц фæндæгтæ. 
70 

Бæхы хуыррытт... 
Хъæр æмæ ахст... 
Æндон цæхæр калынц цæфхæдтæ. 
Мæлæты æгъатыр цъæхахст 
Нæ фыдæлтæм худæгау каст, 
Уыдис сæм æппæт дæр: 
Къæйдурæй — нывæрзæн, 
Нæргæ кад, 
Æрвон уарзт, 
Æхсар. 
Нæ сæм уыд æрмæстдæр 
Сæ мæрдтæн цыртдзæвæн, 
Æгæстæн — къæсæр. 
Цыдысты, цæмæй-иу сæ фæдыл 
Фыдбылыз цæуа, 
Фыдæлтæ æрмæстдæр гъе уымæн уыдысты, 
Цæмæй-иу хъæбатырæй амæлæн уа! 
Зæхх бафтыдтой арты, 
Арв скъуыдтæ хæцъилау 
Сæ джебогътыл систой. 
Цы нæ уыди царды, 
Уый домдтой хуыцауæй, 
Уый арвы кæрæтты 
Хæстмондагæй агурын систой. 
— О скифтæ! 
Æнæхатыр, скифтæ! 
Æрлæуут! 
Æрхауди фæндагыл уæ рифтаг, 
Æрлæуут! 
Уым ницы ис ницы фæстагæтты номыл, 
Æрлæуут! 
Уæ фæндаг фæцæуы сæрсæфæны комыл, 
Æрлæуут! 
Æнæфæугæ стæрты 
Уæ мыггаг цæрдудæй ныгæнут, 
Æрлæуут! 
71 

Уæ цирхъытæй гутæттæ скæнут, 
Хуымгæнæджы сагъæс уын фестæд фæндагсар! 
Ис зæххыл æндæр цард. 
Ис чиныг, ис базар, 
Ис Рим, 
Ис Элладæ! 
Мæ фыдæл! 
Ды тугкалæн тохтæй фæллад дæ, 
Фæлæ дын нæй иу ран æрлæууыны бар: 
Ды не скодтай зæххыл 
Дæхицæн хæдзар. 
Дæ фæстæ нæ баззад 
Фæстагæттæн мулк. 
Дæ буар дын æхсыны 
Сыджыты бын зулкъ. 

МУСОНГ 
Мæ рагбæллицты халагъуд, 
Кæддæрау нал лæууыс хуымгæрон — 
Ды а дунейæ 
Сайд æрмдзæфау ацыдтæ, 
Куыд ацæуынц фæсхæст акъоппытæ. 
Куыд ацæуынц къанæутты 
Сабиты гæххæттæй конд наутæ. 
Акъоппытæ баззайынц 
Зæрдæты къахтæй. 
Гæххæттæй конд наутæ 
Сæ фæдыл 
Æнæкæрон денджызмæ 
Сабиты 'рхонынц. 
Мæ мусонг, 
Мæ рагбæллицты халагъуд! 
Æмбæрзт уыдтæ 
Ногкарст кæрдæгæй, 
Æмбæрзт уыдтæ 
Хур æмæ мæйы æрдæгæй, 
Мæ сæнтты рæдзæгъдтæй, 
Мæ сусæг бæллицты скъуыддзæгтæй. 
Æрхауæг фæндыры фæстаг хъæрау 
Зæрдæйы азæлы 
Дæ дард уынæр — 
Судзгæ мысинаг. 
Дæ къаннæг, 
Дæ хæрз ныллæг дуарыл 
Сæргуыбырæй хизын кæй хъуыд, 
Гъе уымæн дæм 
73 

Стыр лæгтæй чидæртаё 
Кодтой мæсты. 
Цæмæй зыдтой уыдон, 
Уæгъдæй-иу кæй бацыд 
Æнæкæрон дуне 
Дæ чысыл 
Æртæкъуымон дуары 
Æнæкæрон фæлгæтты 'вæрд нывау. 
Цы фæдæ, мæ мусонг — 
Мæ сабион дуджы халагъуд? 
Æддæгуæлæ цъæхсæр хæдзæртты а 
Газетты киосктæ, 
Дуканиты раз 
Æз куыд мысын дæу! 
Тæхуды ногæй 
Дæ къаннæг дуарæй 
Дунемæ ракæс... 
Мæ мусонг — 
Сæнтты пæррæст... 
Бæллицты скъуыддзæгтæ... 
Ногкарст кæрдæджы тæф... 
Мæй... 

НАЗЫМ 
Æз зонын, 
Дæуæн дæ зæрдæ рысти 
Уæззау хъадаманты хъæдгомау. 
Æз дæр рынчын дæн дæуау 
Æртæхдзаст дидинджыты тæф, 
Сæуæхсиды дард пиллон 
Æмæ ноггуырды фыццаг цъæхахстæй, 
Дæ хъыг æмæ дæ цинæй — 
Зæххы фыдæх æмæ æнусон рæсугъддзинадæй. 
Зæгъ-ма, Назым, мæнæн — æнæзонгæ поэтæн, 
Цы кодтай, 
Куыд кодтай, 
Æнафоны-иу куы райхъал дæ, 
Дудгæ хъыгæй йеддæмæ кæм ницыуал баззад, 
Уыцы зæйуатау афтидæй, 
Дæ фырт Мамедыл кæугæ? 
О поэт! 
Дунсйы сконды сусæгдзинæдты арфы 
Ацыд дæ зонд хорхæссæг хохагау. 
Дæ зæрдæйы астæу цыргъ карды æрцæфау 
Æрхауди ссæдзæм æнусы рухсмæ цæуæг 
Мидхъуырдухæн. 
О поэт, 
Дыууæ дихы фæдæ: зæххон æмæ уæларвон. 
Ныр баулæф мæ уарзон 
Фыдыбæсты хъæбысы, 
Мæ цæссыг мæ цæстыхаутыл 
Куыд фæулаефы, афтæ. 
75 

ЧМ ЗОНЫ, НИКУЫ ДÆ ДУНЕЙЫЛ 
Лæууынц телыхъæдтæ, 
Сæ уæхсчытæй ивазынц телтæ. 
Телтыл дыууæрдæм 
Къуыззитгæнгæ тæхынц 
Алыхуызон хабæрттæ. 
Бæндæныл кафæгау 
Сæртæг чызджы чыр-чыр 
Уайы телтыл, 
Згъоры, 
Стæй сгæпп кæны 
Телефоны хæтæлы хуынчъытæй 
Æмæ хъыдзыгæнгæ 
Смидæг вæййы 
Хъæздыг хæзгулы хъусы. 
Телтыл 
Хуыснæгау 
Йæ гуыбыны цъарыл 
Фæбыры 
Гæртамдæттæджы дæлгоммæ дзырд. 
Козбау ныхас 
Куыдзау йæ къæдзил тилгæ 
Хицауы къæхты бын 
Æрфæлдæхы. 
Цæуы Рæстдзинад телтыл, 
Æрыгон профессор 
Йæ кафедрæмæ куыд фæцæуг 
Кæйдæр бæстæм бырсæг 
Æнæхатыр салдатау 
Бырсы бардзырд. 
76 

Лæууынц телыхъæдтæ, 
Сæ уæхсчытæй ивазынц телты. 
Телтыл дыууæрдæм кæнынц 
Пресс-бюройы хъусынгæнинæгтæ. 
Тас æмæ цин хæссынц адæмæн. 
Телыхъæдтæ 
Æппындæр 
Нæ хъусынц, 
Сæ уæхсчытыл сыффытгæнгæ чи тæхы, 
Уыцы хабæрттæ. 
Фæлæ абон!.. 
Æваст цæмæйдæр фестъæлфыдысты,— 
Уый мæ фæдисхъæр атахт телтыл 
Дæу агурæг, Рохсанæ! 
Нæй дзуапп. 
Чи зоны, уæхимæ нæ дæ. 
Чи зоны, нæ дæ горæты дæр. 
Чи зоны, никуы дæ а бæстыл. 
Чи зоны, никуы дæ а дунейыл. 

* * * 
Талынгыл ахуыр цæстытæ 
Рухсы æвиппайды ферттывдæй 
Л тар сты. 
Уый рухс нæ уыди, 
Рæстдзинад уыди уый, 
Ахæм рæстдзинад: 
Кæд, мыййаг, зæрдæ 
Дзæгъæлы фæкуыста? 
Куыд фестъæлфы мад 
Иæ мард хъæбулы коймæ,— 
Афтæ фестъæлфын. 
Уæ, цы мæ фесæфт? 
Фесæфт, æнхъæлдæн, 
Фесæфт мæнæй та, 
Фесæфт мæ цард. 
78 

ОМАР ХАЙЯМЫ ФÆСТАГ ÆХСÆВ 
Рахæсс, саурæсугъд, нозт, 
Рахæсс дурыны сæн! 
Уадз, æрхæндæджы стъалы 
Дæ гагуыты судзæд. 
Уарын 
Иунæгæй тар уынгты кафы 
Æгомыг хæдзæртты æхсæн, 
Уарын хъавгæ æрбахойы рудзынг. 
Ацыд фæндаг кæдæмдæр, 
Йе кæцæйдæр æрцыд,— 
Нал и уый базонæн: 
Сау æхсæв бамбæхста алцы. 
Чи зоны, 
Искуы мæ тарф сагъæс фестдзæни цыт, 
Чи зоны, 
Искуы мæ тухи 
Æрæджиауы хорзау 
Æрттивдзæн мæ балцы. 
Алæуу, 
О, иучысыл алæуу сæркъулæй 
Мæ хъынцъымы цур. 
Хосау 
Мæн искæй тæригъæд 
Фыццаг хатт 
Куы бахъуыди ацы къæсæрыл. 
Бацыдтæн тохы хуыцæуттимæ, 
Фехстон сыл арвы 'рдæм дур, 
Гъе фæлæ, 'рхауди фæстæмæ 
Мæ.сæрыл. 
79 

Рахæсс, саурæсугъд, нозт, 
Рахæсс дурыны сæн. 
Чи зоны, 
Царды цин абон 
Омары фæстаг хатт æндавы. 
Ацы 'хсæв 
Дунейы картæйыл 
Сидзæры бахуыд æмпъузæн гæппæлау 
Зыны Хорасан. 
Уарын ыл 
Иунæгæй 
Зондцухау кафы. 
Мин хуызы 
Уалдзæг 
Æрвоныг бæлццонау 
П æ сатæг дыргъдæтты 
Дзæгæрæг — цæстыты куы худт, 
Уыцы рæсугъд бонтыл 
Рæстæджы хъизæмар 
Уазал сæлфынæг рæдзæгъды. 
Царды фæстаг зарæг 
Рагон мысинагау 
Хаты мæ уд 
Саузым, 
Æнамонд фæззæджы 
Зынхъарæн цæссыгты æмдзæгъды. 
Чи 'рцæуы, 
Ацæуын бахъæуы искæд бон уый. 
Мах размæ чи уыди, 
Мах фæстæ чи уыдзæн — 
Иу у сæ фæндаг. 
Гъе фæлæ: 
Иуы цæрæнбон 
Сыгъзæрин тæбынау 
Æлвисы хъысмæты æлхуый, 
Иннæмæн холы — тыхтонайы карз тохы 
80 

Вассы йæ дæндаг. 
Рахæсс, саурæсугъд, нозт, 
Рахæсс дурыны сæн. 
Ахсæв амæлын ма бауадз 
Скæсæны номдзыд имамы. 
Бакæ йыи, 
Бакæ 
Кадавар зæххон цины 
Абухгæ денджызы сабыр былгæрон — 
Дæ цуры — хуыссæн. 
Райсом 
Мае ингæнмæ 
Боныцъæх, сидзæрау, 
Хуры тын ризгæ æрхæсдзæн йæ армы. 
Чи дæн? 
Эмирты æмминас. 
Философты паддзах. 
Поэтты сæрдар. 
Базыдтон иунæг рæстдзинад: 
Джамшиды1 тæбæгъæй уæлдæр у 
Сæныхъæстæ дурын. 
Дун-дуне ницы у, 
Зæххы хъуыддæгтæн 
Сæ тæрхон, сæ кæрон — мæйдар. 
Искуы 
Цъæх уазал æнусондзинады 
Тъæппытæ фæхаудзæн Меркурий. 
Гъе фæлæ 
Байрагау ацахс йæ сайд барцæй 
Царды рад — 
Иунæг уысм, 
Уарзоны ба. 
* Джамшид — рагон ирайнаг эпосы легендарон 
паддзах. Уыдис æм, дуне æнæхъæнæй дæр кæм зыны, 
ахæм тæбæгъ. 
81 

Ма ёæлл #вйллон 
Тыхыдзуар паддзахмæ, 
Пахуымпары кадмæ, 
Куырыхоны зондмæ,— 
Шахы сæргæхцæй цы таугæрдæг разади> 
Ууыл дæ уарзоны фарсмæ 
Æдыхстæй æрбад, 
Сисдзæн дæ 
Къусы дзаг амонд 
Зæххон хæрзты цъупмæ — 
Сæрзилæн бæрзондмæ. 
Рахæсс, саурæсугъд, нозт, 
Рахæсс дурыны сæн. 
Уадз, æрхæнджы стъалы 
Дæ гагуыты судзæд. 
Уарын иунæгæй тар уынгты кафы 
Æгомыг хæдзæртты æхсæн, 
Уарын хъавгæ æрбахойы рудзынг. 

1970-1982 
ФÆСТАГ ÆМДЗÆВГÆ 
Æрмæст æм иунæг уый уыди — 
Йæ бæх — 
Йæ ардбахæрд, йæ кæлæн, 
йæ бæх — 
Йæ мулк æмæ йæ дин, 
йæ бæх — 
Йæ цард æмæ йæ мæлæн. 
Нæ йын уыд аргъ, 
Нæ йыл уыд саргъ, 
Уыди æнæ цæфхад йæ сæфтæг. 
Фæндаг — 
Цыбыр у æви даргъ — 
Æрмæст æй иунæг уый æндæвта. 
Нывдæттæг: 
«Фесты уæрст 
Фыдæх, 
Æхца, 
Æнцон амонд, 
Мæнг сомы... 
Уæртæ ма бастæй баззад бæх 
Мæ кæрты — 
Иу дæр æй нæ комы... 
Тæрсы йын йе *рра тугæй зæхх, 
Йæ рагъæй барджыты нынтъухы...» 
О, уый цы бæх уыди, цы бæх! 
Йæ разæй никæй уагъта дугъы. 
Ныфс æмæ стъалыты æмбал — 
Йæ идон скъуыдта... 
Фæлæ йæ смидæг кодта скъæты 
83 

Йæ барæг — 
Сайд æмдзæгъдæй хъал. 
Хъысмæты стыр лæварæй не сси 
Хъæздыгдæр, 
Уарзондæр, 
Хуыздæр. 
Æз уыдтæн... уыц>, 
Уыцы 'взæр! 
Мае бæхы ном та хуынд Поэзи. 

СТЫР БÆЛАС 
Æхсæв-бонмæ 
Тох кодта уадимæ 
Пыхсбыны Стыр Бæлас. 
Æхситт кодта 
Адзал — руймон 
Мин калмы 
Л\ин æвзагæй, 
Ниудта тыхы дымгæ, 
Къæс-къæс кодта 
Стыр Бæласы зæнг, 
Скъуыдысты уидæгтæ, 
Фæлæ уæддæр 
Нæ уагъта 
Чысыл бæлæсты 
Фæлдахын — 
Йæ аууон сæ бакодта. 
Уад йæ зæнгыл асаста 
Стыр Бæласы, 
Йæхæдæг та æрдæгмардæй, 
Тыхсастæй 
Фæлыгъд Пыхсбынæй. 
Хур райсомæй куы скаст, 
Уæд бындзыд-батъара бæлæстæ 
Кæрæдзийæн дзырдтой: 
«Стыр Бæласы 
Тыхджындæр хуыдтой мах.-** 
Фæлæ йæм кæсут — 
Лæг рабæрæг вæййы 
Зын сах.ах». 
85 

<* 5{С 2{С 
(Балцы рараст дæн 
*Рæбын хохæй Æхсинты комыл. 
|Фæсте мæ сырдтой 
«Дыууæ барæджы. 
Чи сæ фæразæй уыдзæн, 
Кæй цæфхæдты хъæрмæ сæ 
Фæкæсдзынæн æвиппайды фæстæмæ? 
Барджытæй иу — 
Фыдбылыз, 
Иннæ — 
Амонд. 
86 

СУМАХ 
Дзурдтон уæ сæрбæл. 
Мæ сæтæ калдтон-еу æмбурдти, 
Гъæла мастесæгау 
Адтæн мæ лæбурди. 
Фаудтон уин уе знæгти, 
Худтон сæ хелæгтæ, урутæ, 
Худтон сæ курмитæ, 
Худтон сæ къурутæ. 
Уе знæгти хъилма мин 
Мæ хъур æхгæдта марги тæфау, 
Уæ кой си еске искæнæд,— 
Стъæлфтæн топпæй цæфау. 
Æргом син худтæн сæ хинттæбæл, 
Сæ цауд финститæбæл, 
Согтæ нæ ирдтонцæ,— 
Зилдæнцæ бухтæ-листитæбæл. 
Ка нæма рацудæй мæ надбæл,— 
Мæнæ син сау дæнцæ: 
Сумах фæууагътонцæ уе знæгтæ,— 
Мæнбæл никкалдæнцæ! 
Фалæ нæ разиндтæй 
Уе 'хсæн 
Уæхæн лæг, 
Мæ цæфтæ, 
Мæ рист 
Кэемæн адтæй гъулæг. 
87 

Фæдтæн мæ дзубандн. 
Еске бафæрсдзæнæй, æвæдзи: 
«Гæр, куд бахаудтæ 
Де 'мбæлттæн 
Се знæгти нимæдзи?> 
Ма-гъа, ци зæгъон, 
Фал сумах æз уой уæнгæ гъудтæн, 
Цалинмæ гъæлати-мæлати 
Уæ сæри кадæбæл тугъдтæн. 
Ме стæг мин фæлмæн ку 'нгъалдтайтæ, 
Уæд мæбæл тухстайтæ, 
Уе 'мрæнгъæ ку 'рлæудтæн, 
Уæддæр ниббухстайтæ. 
Фал мин 
Еунæг гъуддаг 
Ниххатир кæнун нæй уæ бон: 
Ескæд — 
Ци фæууй, куд фæууй — 
Уæ разæй ку фæууон! 

МÆ ФЫНЫ КÆЙ НЫФФЫСТОН, УЫЦЫ ÆМДЗÆВГÆ 
Сæ иу (дыууæ сты!) —динамит, 
У иннæ зынг. Цæуын сæ астæу, 
Иæ бон куы зонид ахст лæг ахстау, 
^æд æм фыдбылыз дард лæууид. 
Уæд æм фыдбылыз дард лæууид. 
Фæлæ нæ зонын æз мæ бон,— 
Мæ ахæст мæм кæсы сæрибар! 
Цы бæндæнæй мæ сбастой фидар, 
Æнхъæлын уый сыгъзæрин рон. 
Æнхъæлын уый сыгъзæрин рон. 
Æрра! (æндæр æй лæг цы схона?) 
Æрра лæджы фыны хуызæн: 
Цæуы уæлахиздзау хæстонау 
Уацайраг йе 'рцахсджыты 'хсæн. 
Уацайраг йе 'рцахсджыты 'хсæн. 
Сæ иумæ бацæуин хæстæгдæр, 
Фæлæ нæ бары иннæ уый. 
Мæ цард — тæбын, мæ уд — æлхуый, 
Æмæ йæ зилынц иумæ... знæгтæ! 
Æмæ йæ зилынц иумæ... знæгтæ! 
Мæн та сæ дыууæ дæр хъæуынц — 
Зæрдæ дыууæ æмбисæй конд у! 
Уынын: кæрæдзимæ цæуынц. 
Мæ сæфт сæ фæиуы нывгонд у. 
Мæ сæфт сæ фæиуы нывгонд у. 
89 

Рæмыгъд!.. Куыддæр фæиу уой, афтæ 
Фæдæн. Фæлæ нæ кæнын хъаст: 
Дыууæ бæрзонд хуры кæй тавта, 
Æрмæст уый бамбардзæн мæ уарзт. 
Æрмæст уый бамбардзæн мæ уарзт. 
Дыууæ сылгоймаджы. Сæ астæу — 
Хъысмæты фарн æмæ æлгъыст. 
Мæ цард куы бабын уа мæ уарзтæй, 
Æрцæудзæн уæд мæ цыртыл фыст. 
Æрцæудзæн уæд мæ цыртыл фыст: 
«Хуыдта Мæлæты Стыр Фæндагмæ 
Л\æн Уарзт — мæ амонды лымæн: 
Æз цардтæн денджызы. Фæстагмæ 
Йæхицæй фехста иуварс мæн. 
Йæ уылæн фехста иуварс мæн. 
Мæ цард мын аскъуыдта æмбисыл 
Дыууæ æмхуызон хайы хыл. 
Мæ уд кæсагау систон змисыл 
Мæ Уарзты Стыр Денджызы был. 
Мæ Уарзты Стыр Денджызы был. 

ГЪЕЗÆМАРÆ 
Гъезæмарæ, гъезæмарæ! 
Ма ми рандæ уо бостæй! 
Хори гъар тунау рагъарæ 
Мæ саудзæфтæ, мæ ностæй, 
Ниггупп ласæ арти 'взæгтæй,— 
Ку æрбасау уа мæ зунд. 
Ку фæттæрсон æз ме знæгтæй, 
Уæд баййафæд мæн сæ фуд. 
Ма мин басæттæд ме 'ууæнкæ 
Сугъзæрийни сайд тæмæн, 
Уæлæ стур хуцауи уæнгæ 
Л\е стур гæдзи сесæ мæн,— 
Кумæ нæ хъæртуй мæнгæттæ, 
Цауд уодгоймæгти хæлхъой. 
Нæ хуæздæр лæгтæн ци фæдтæ, 
Мæнæн дæр фæууо, гъе, уой. 
Ниппурх мин кæнæ мæ зæрдæ 
Де 'нæхатир рæвдудæй, 
Фал байзайæ мæ фæсмæрдæ 
Раст гъуддагбæл æфтудæй. 
Гъезæмарæ, гъезæмарæ, 
Ма ми рандæ уо бостæй! 
Хори гъар тунау рагъарæ 
Мæ саудзæфтæ, мæ ностæй. 
91 

ХОДÆГ 
Ме знæгти æхсæн мин 
Лимæн ке нæййес, 
Уобæл нæй мæ хъурмæ, 
Уобæл нæй мæ дес. 
Ме 'мбæлтти æхсæн дæр 
Æзнæгтæ ке ее, 
Уобæл нæй мæ хъурмæ, 
Уобæл нæй мæ дес. 
Ме 'мбæлтти æхсæн мин 
Лимæн ке нæййес, 
Уобæл æй мæ хъурмæ, 
Уобæл æй мæ дес. 
02 

ДЁНГИЗЙ 
Гъазтонцæ, гъазтонцæ 
Денгизи уолæнтæ, 
Къозоти гъазтонцæ хорæй. 
Рæсугъд кизгуттау мин 
Хъуритæ кодтонцæ, 
Уæдта къæлкъæлгæнгæ 
Еуварсмæ гæлстонцæ 
Сæхе мæ цорæй. 
Денгизи фæйлаугæ 
Æма æдæуагæ 
Табедзи феронх дæн, 
Феронх дæн мæхе. 
Уогæй нæбал адтæн, 
Адтæн нæбал уогæй 
Сугъдæг сугъзæрийнæй 
Байивдæй æрхи. 
Мæ рист, 
Мæ сагъæстæ, 
Мæ нез, 
Мæ гурухсæ, 
Ме 'мдзогæнæг мегъæ — 
Мæ мæти талингæ — 
Мæнгæ разиндтæнцæ, 
Сегас дæр — мæнгæ! 
Адтæй мин, æвæдзи, 
Денгизи сатæги, 
Хори сугъзæрийнæ 
03 

Æма арви цъæхй 
Дессаг хæлæмули 
Æгæр стур амондæй 
Еци бон мæлгæ! 

# # # 
— Гъей, рагон сæры къуыдыр! 
Кæм сты 
Дæ хъустæ, 
Дæ цæстытæ, 
Де 'взаг? 
— Загътой: «Зарынц!» 
Хъуыстон хъæрзын,— 
Мæ хъусты мын ауагътои 
Тад æрхуы. 
Загътой: «Зæд!» 
Уыдтон хæйрæг,— 
Мæ цæстытæ мын скъахтои 
Сырхзынг арцæй. 
Загътой: «Ис!» 
Дзырдтон: «Нæй!» 
Ме 'взаг мын 
Стыдтой. 
85 

* * * 
Дыууæ барæджы 
Æрбацæуынц 
Æхсинты комы. 
Сæ иу мæ фыд у, 
Иннæ та — 
Мæ фыды фыд. 
Фæрсы мæ фырты фырт 
Мæ фырты: 
«Адон чердыгон сты, 
Цавæр 'взагыл дзурынц?» 

* # * 
Цыдтæн Фæснæлмæ 
Иунæгæй 
Уаргæ бон. 
Æхсинты комы нарæджы 
Æрæф 
Цъæх цырсн уагъта. 
Мæ фыды дардмæ бауыдтон: 
Урс бæхыл, 
\рс нымæты... 
Мæ комкоммæ æрбацæйцыд... 
Стæй æрбайсæфт. 
4 Ма^иты В(1С9 

* * * 
Лыгътæн Æхсинты коммæ,— 
Сырдтой мæ сау манголтæ. 
Мæ туг мæ фæрстæй калд, 
Фæдæн зæрдæскъуыд... 
Мæ фыдæлты тас 
Баззади 
Мæ гуырдзы,— 
Мæ фыны мæм 
Йæ хуынкъæй сбыры 
Калмау. 
98 

* * ^ 
Бон 
Зымæгæн йæ тæккæ тъæнгыл 
Даргъдæр кæнын райдайы, 
Сæрды тæккæ тыхы — 
Цыбырдæр кæнын. 
Мае хъыджы арфы 
Цины стъæлфæн хъазы, 
Мæ амонды бæласæн 
Йæ тæккæ цъуппь'л 
Халон бады. 
4* 
09 

гр г}* 5у« 
Дон 
Афтæ зæгъы: 
«Ай мæ фæндаг у!» 
ДУР 
Афтæ зæгъы: 
«Ай мæ бынат у!» 
Мин азы, 
Л\ин азы 
Хъаугъа кæнынц. 
Дыууæ дæр аххосджын: 
Донæн æндæр рæтты 
Ракæлæн уыд, 
Дурæн æндæр ран 
Æрлæууæн уыд. 
Дыууæ дæр раст сты. 
Донæн цæуыннæ ис 
Ауылты цæуæн? 
Дурæн цæуыннæ ис 
Ам æрлæууæн? 
Чи у раст, 
Чи у зылын,— 
Нымад нæу уый никуы. 
Хуыцауы хъуыд 
Æмæ хъæуы 
Æрмæст сæ хъаугъа. 
100 

* # # 
Æз горæтæй хъæумæ цыдтæн, 
Ды хъæуæй горæтмæ цыдтæ, 
Фæндагыл фембæлдыстæм — 
Зæронд лæг æмæ саби. 
Зæронд лæг... 
Уый æз уыдтæн. 
Саби дæр... 
Æз уыдтæн. 
Хæрхæмбæлд фестæм,— 
Дзыхълæуд фæкодтон. 
Кæсгæ дæр мæм нæ фæкодтай, кæсгæ... 
Мæ рæзты 
Аивгъуыдтай дæ фæндагыл, 
Цæмæй искæд бон 
Æрыздæхай, 
Æз ныр кæм лæууын, 
Уырдæм. 
101 

* * * 
Ныххатыр мын кæнут, 
Зæгъгæ, 
Бæргæ лæгъстæ кодтон,- 
Никæмæ бахъардта 
Мæ тæригъæд. 
Мæ хъæрмæ 
Мæ фыд иунæгæй, 
Мæ фыд иунæгæй 
Ратахт фæдисы 
Мæрдты бæстæй. 
102 

* * # 
Уый — иунæг, 
Знæгтæ — дæс, 
Сæ бон ын ницы баци. 
Гадзрахатдзинады арф уæрмы ныххауди,— 
Сбырыд. 
Йæ фæсонты йын кард ныссагътой,— 
Сдзæбæх. 
Фæлæ йæ амардта 
Чысыл гуырысхо: 
Йæ усыл фенæууæнк. 
.103 

* * * 
Комы дымæджы 
Фембæлдтæн 
Иу барæгыл,— 
Сау нымæт,— 
Сау худ, 
Сау зæнгæйттæ. 
«Æз дæумæ бæллыдтæн,— 
Загъта мын,— 
Дæумæ цыдтæн 
Рагон заманæй, 
Фæлæ дæ нæ уынын — 
Куырм дæн, 
Фæлæ дæ нæ хъусын — 
Къуырма дæн». 
Щ 

* ** 
Къанауы у ад и дон, 
Мысы л чызгау 
Гæппытæ кодта, 
Худти кæл-кæлæй. 
Донхæрис 
Йæ къалиуæй 
Фыдуаг чызджы дзыккутæ фаста мадау. 
Уæ, цæмæн кæуыс, 
Мæ зæрдæ, 
Рæстæгмæ æвгъау ницы кæсы, 
Уый куы зоныс! 
Бæласæн 
Йæ кой-йæ хъæр дæр нал и, 
Фесæфт фыдуаг чызг — 
Къанау. 
,105 

## * 
Къæлæтджын Бандой 
Æмæ Хуымæтæг Бандой 
Фæхыл сты музейы. 
Хорз æмæ Къæлæтджынæн йæ къæлæттæ 
Къухтæ нæ уыдысты, 
Хорз æмæ Хуымæтæг Бандонæн 
Йæ гуырымыхъхъ хъæды лыггæггæ 
Къæхтæ нæ уыдысты, 
Æндæр цытæ 'рцыдаид! 
«Куыд уæндыс!.. — 
Загъта Къæлæтджын,— 
Куыд уæндыс! 
Мæгуыр лæджы бандой! 
Фæрæтæй амад! 
Фырчъизийæ ныссау дæ! 
Куыд уæндыс.— 
Раст цыма ме 'мсæр дæ! — 
Лæууын м'æ фарсмæ, 
Паддзахы Бандоны фарсмæ' 
Хуымæтæг Бандой дæр смæсты — 
Гуырымыхъхъ уыди рагæй дæр: 
«Паддзахы Бандой! — 
Загъта,— 
Дзæгъæл гæппытæ ма кæ, 
Ма рæй! 
Кæд ды 
Сыгъзæрин æмæ пылыстæгæй конд дæ, 
Æз та хуымæтæг хъæдæй, 
Уæддæр нæ кад та иу у: 
Дæуыл дæр бадти Сындз, 
Мæныл дæр бадти Сындз. 
106 

ВЕЗУВИ 
Нынкъуысыд зæхх. 
Фæранчы фаст хъæлæсы хъæр - 
Хох, 
Йæ туг — цъæх цырен уагъта, 
Калд йæ дзыхæй. 
Йæ туг — 
Цъæх айнæг дурты тад. 
Арв сыгъд 
Æбуалгъ сырхзынг лæхъиры. 
Тæвд æртхутæг 
Зæйтæй фæстæмæ калд 
Зæхмæ. 
Ныгæдта, 
Ныгæдта, 
Ныгæдта. 
'Æргæвдгæ галау 
Богъбогъгæнгæ 
Мард горæт. 
О, уыцы диссаджы галуантæ! 
Дыргъдæттæ! 
Сæнæфсиры цæхæрадæттæ! 
Цæстытæ сæ зиллæччытæй 
Сæхи тыдтой æддæмæ. 
Тас. 
Æвирхъау тас. 
Адзал. 
Везуви. 
Ныр къахынц археологтæ 
Мард горæты стæгдар. 
107 

Баззад æгасæй 
Адæмы хъизæмар 
Æмæ Анвад. 
Учгди мæныл лæр 
Уыцы горæты бон. 
Мæ зæрдæйы стыдта 
Везувийы вулкан. 
Дыргъдæттæ... 
Дидинджытæ... 
Галуантæ... 
Фæлæ нæ басыгъдысты 
Сау æртхутæджы бын 
Мæ мает æмæ мæ уарзт. 
108 

ИУНÆГ НÆУ 
«...старости сопутствует одиночество» 
Лбайты Васойы ныхæстæй 
«...иуиæгæй бадти» 
Виталийы ныхæстæй 
Иунæг иæу — 
Бадынц дыууæйæ. 
Бадынц дыууæйæ. 
Ныхас сын бацайдагъ. 
У ад æмæ денджыз — 
Уый дын сæ иыхас. 
Сабыр мæйрухс æхсæв 
Кæхи хохы — 
Уый дын сæ ныхас. 
Урс барæг 
Урс комы 
Урс бæхыл уайы, 
Сау барæг 
Сау комы 
Сау бæхыл уайы. 
Бадынц дыууæйæ — 
Дыууæ хуьщауы. 
И у «нæ»-йыл ныллæууыд, 
Иннæ «о»-йæ нæ хизы. 
Афтæ карз у сæ ныхас, 
Æмæ дуне æгасæй дæр бамыр. 
Иу урс барæгмæ амоны, 
Иннæ — сау барæгмæ. 
Урс барæг дæр рæстæг у, 
Сау барæг дæр рæстæг у. 
Се стыр быцæуы 
Дыууæ хуыцауы 
Срухс кодтой? 
109 

Хур мин азы размæ кæм аныгуылд, 
Уыцы рагон сусæг дуне. 
Иу хуыцау хъал у 
Нарты цирхъыты цæхæрæй, 
Уæрæх быдыртæ, 
Дæтты азæлгæ, 
Иалхъуыт-налмасау æрттивгæ æвзагæй, 
Иннæ 
Мæлæтдзаг хъæрзтæй хъæрзы 
Сæ сæфты азарæй. 
Урс барæг уайы, 
Сау барæг уайы, 
Дуне æдзынæг-æмырæй 
Хъусы хуыцæутты ныхасмæ. 
Карз у сæ бьщæу. 
Фæлæ сæ дыууæ дæр 
Ставд цæссыгтæй æмхуызон кæуынц, 
Хуыцауы рæстæй чи фесæфт 
Æртын æвдæм азы 
Уыцы æмбæлттыл. 
Иунæг нæу — 
Бадынц дыууæйæ: 
Иу — Абайты Васо, 
Иннæ — йæ Иунæгдзинад. 

ШШ> ш\^м^^шшШшШ^^&^Ыэ 
КАДДЖЫТÆ 

пэя 
Цигайнаг кадæг 
Æхсæвы тары арв ныннæры, 
Фæсобау донхæрис кæуы, 
Кæцæйдæр маргъы уаст цæуы, 
Æнæбон базырты пæр-пæры 
Нындзыг и уазал тас. Цæуыл, 
Цæуыл у, о дзиба, дæ азар? 
Нæ зæххыл сой-къæвда цæуы, 
Æмæ мын дард уалдзæгыл азар, 
Цæмæй дæ урс пакъуытау рог 
Мæ рох фын атæха мæ сæрты, 
Цæмæй æрыхъал уой мæ зæрды 
Æрттивгæ рагбæллицтæ ног. 
Уынæргъы саудалынг арв. Уары 
Æмæ æргъæвст бæлæттау тары 
Кæм ризынц урс цатыртæ, уым 
Фæндаггон агуры фысым: 
«Æфсымæртæ! Къæрныхы аууон, 
Йе зондцух ма фæхонут мæн. 
О ниугæ авддæлдзæх ныххауон, 
Кæд уазал стъалыты тæмæн, 
Цæлхыты рыг æмæ хъæсдарæг, 
Фæндæгты азæлгæ хъынцъым, 
Æлгъыст, æвзонг чызджыты зарæг, 
Æмæ уæгъдибар балцы зын 
Мæн рисгæ бафтыдтои уæ фæдыл, 
Хуьщау æмæ æхсæвы зæдыл 
Мæхи фæдзæхстон. Фæлæ нæй 
Цигантæн амонд зæххыл. Мæй 
Нымбæхсти тар æврæгъты астæу, 
112 

Нынниудта сонт денджызы хъазтау, 
Нынииудта уад, æмæ уынут, 
Æрдуйыл нал хæцы мæ уд...» 
Кæсынц æм тарстхуызæй цигантæ, 
Сæ сæрмæ арвы къуырф хъæрзы. 
Æмæ тызмæг зæроид Биантæ 
Мæгуыр фæндаггоны фæрсы: 
— Зæгъ-ма, нæ хауæггаг уæзæгмæ, 
Зæгъ-ма, æнæ хæдзар фæздæгмæ 
Цы цин, цы мает æрхуыдта дæу? 
Кæуыс лæппу? Фæлæуу, фæлæуу, 
Æз федтон туджы цад мæ фыны, 
Лæгмары кард... Æнахуыр цъиу... 
Хуыцау, о стыр хуыцау, дæ быиы 
Мæгуыр циганты аххос циу? 
Кæцон дæ, о æхсæвдзу, чи дæ? 
— Æз дæн æнафоны цæссыг, 
Æз дæн æнæбындур мæсыг. 
Цæмæй уæззау тæригъæд фидЛ 
Мæрдты зындоны арты мад, 
Гъе уымæн фырт ныййардта зæххыл... 
Куыд судзы хуры тын æртæхыл, 
Гъе афтæ сыгъд мæ уæнгты цард. 
Рæзыдтæн стонг æмæ бæгънæгæй, 
Фæлæ мын адæм радтой згъæр, 
Æмæ æндон куырды фæздæгæй 
Мæ фидæн арæзтон æз дæр. 
Мæ амонд дардтон æз мæ уырзты, 
Уыдис мын коммæгæс æфсæн. 
Æмæ цæхæркалгæ æрмгуысты 
Раст тохы зарæджы хуызæн 
Мæ бæллиц бахсыст... Фæлæ... оххай, 
Цæуыл дзырдтон? Цæмæн дæн ам? 
Лыгътæн æнафоны фыдæхæй,— 
Мæ табор уыд мæнмæ хæрам. 
Кæд хъоды бакодтон йæ зæдыл? 
113 

/Ёви мын счындæуыди хин? 
Мæ ном дæр нал лæууы мæ зæрдыл, 
Мæхæдæг нал зонын мæхи. 
Кæд, чи зоны, мæ риуæй стонын 
Фæндыд мæ рухс бæллиц кæйдæр... 
Цæмæн? 
Нæ зонын æз, нæ зонын, 
Фæлæ цы баййæфта мæ сæр, 
Тæрсын æз ауындзæнау уымæй... 
Мæ цард ма циу, кæд хуры рухс 
Мæ зæрдæ судздзæни æрхуымæй? 
Л\æ сафæг — ме 'фсымæры ус,— 
(Нæ тыхсин, азымджын куы уаин). 
Фæдзырдта таборæн мæнæй, 
Цыма йæ дард кæдæмдæр сайыи 
Æз мемæ н 'адæмы уындæй... 
Ныссабыр иу æхсæв нæ табор, 
Æнусау мыл ныддаргъ рæстæг. 
Æмæ мæ цæстытæм мæнг хабар 
Хуыссæджы не 'руагъта хæстæг. 
Мæ хъустыл иу афон æрцыди 
Кæйдæр фæдис: «Фыдбылыз стахт 
Æмæ дæ къæсæрмæ æрцыди, 
Нæ табор сыстад! Лидзгæ тагъд!» 
Лыгътæн Содыртæ æмæ хъæдтыл, 
Кæйдæр фыд бафтыди мæ фæдыл... 
Мæнæн мæ уд куы фестид ныр 
Поэты сие, кæнæ фæндыр, 
Уæд ахсæв доны бæсты уарид 
Сыгъдæг цæссыг. Уæууæй, мæ мад 
Куыд уарзта мæн! Хуыдта мæ уари, 
Хæринаг ын нæ кодта ад 
Æнæ йæ кæстæр фырт. Фæндæгтыл 
Уый зарыд дард бонтыл мæнæн... 
Фæлæ йæ рыст зæрдæйы тæгтыл 
Æрвон æнкъарæнты тæмæн 
114 

Æваст ыссыгъд хæрам цæхæры, 
Æлгъыста мæн æмæ куыдта, 
Зæххыл фыддæр-фыдæй цы цæры, 
Уый, ниугæ, дауджытæй куырдта, 
Цæмæй мæ уд зындоны судза; 
Æбуалгъ фæсмон мæ риу рæмудза, 
Фæдæн мæ таурæгъ конд... Иыббар, 
Æз дæн æнæбары лæгмар, 
Æз — Романее, кæуын мæхиуыл, 
Æмæ мæ хъизæмæрттæ иууыл 
Мæ буарæй ласт нæмгуытау ныр 
Æркалдтон ам... Хатыр, хатыр... 
* * * 
Ах, Пэя, Пэя! Æз кæддæр 
Дæу хуызæн чызг уыдтон мæ фынт; 
Дæуау йæ конд æмæ йæ уынды, 
Нындзыг цъæх уалдзæджы уынæр, 
Нындзыг æппæт зарджыты азæлд, 
Æппæт сæуæхеиды тæмæн. 
Фæлæ мæ сонт зæрдæйыл разылд 
Хъысмæт, уæззау цалхау, мæнæг 
Мæнæн ныр уыцы чызг нæ за 
Æнхъæлмæ нал кæсы мæнмæ, 
Мысы кæйдæр æнкъард хæдзары, 
Мысы йæ рагуалдзæг æмæ 
Æнæзагъд азымау мæ риуы 
Йæ цæссыг риссы. Уæ, бæргæ, 
Бæргæ ныххæцын æз мæхиуыл, 
Мæ сауцæст дондзаумæ бæлгæ, 
Фæлæ мæйрухс æхсæвты донмæ 
Хæрис æркъул кæны йæ сæр, 
Æмæ фæстаг балцы кæронмæ 
Куыд кæсы рагбонты къæсæр, 
Гъе афтæ аууонау уæлтигъæй 
115 

Дзæнæтон изæрты тæмæн 
Кæсы мæ гом рудзынгæй джихæй, 
Æмæ æнцой нæ уадзы мæн... 
Лхх, Пэя! Кæд дæ сæнтты хъомыс 
Зæххон фæткæвæрдыл фæтых, 
Уæд цардæй ды æгæртæ домыс, 
Уæд 'сиу дæ уарзтимæ тымыгъ. 
Дæуæн хæрзиуæгау æрхæсдзæн 
Дæ сонты судзгæ стъалы уад. 
Зæхх дæм æгæр дæрзæг фæкæсдзæн, 
Дæ бæллицтæ куы 'рхауой, уæд. 
Уæууæй! Цæрыны хæсæн фидæн 
Нæй рог фынтæй. Фæлæ дæ фидæн 
Æмæ дæ ивгъуыды зынтæн 
Кæйдæр æрхуым зарæг мыздæн, 
Хъысмæты тавидзау, хæсдзынæ. 
Дæхицæн скъуыд къамтæй фæрсдзынæ, 
Уæларвон сусæг тыхы 'взаг, 
Æвзонг валет æмæ фæндаг. 
Дæу ногæй сайдзысты сæ фæдыл, 
Æмæ æууæнддзынæ дæ сæнттыл... 
Рæсугъд сæумæ. Ныссабыр уад, 
Æмæ рæу-уддзæфмæ æрхауд 
Æфсармдзаст дидинджыты хаутæй, 
Æхсæвы фын — сæууон æртах. 
Йæ чызджы цуры бады Биантæ: 
— Мæ буц хъæбул! Æрцыд бæллæх... 
Æрыхъал Пэя: — Кæд дæ зарæг, 
Æндон дзæбуг æмæ хъæсдарæг 
Фæсурынц райсомæй мæ фын: 
Фæлæ дыл абон дис кæнын, 
Цы 'рцыди? Дард балцы нæ табор 
Кæд амоид агурæг цæуы? 
Æви уæззау фыдæхы хабар 
Нæ мæгуыр цатырыл кæуы? 
— Мæ чызг, мæ иунæг хъæбул, уастæн, 
116 

Нæ быны аскъуийа нæ зæхх... 
Дысон дыууæ фæндаджы астæу 
Ныццавта арв... Фæмард нæ бæх. 
Куыд цæрæм ам кæйдæр хъæугæрон? 
Нæ балц — уæззау, нæ фæндаг — даргъ. 
Æмæ куыд ласдзæни нæ уæрдон 
Мæлын æмæ цæрыны уаргъ? 
Зæронд дæн æз. Кæддæрау дардæй 
Æрвон зæл нал ахсы мæ хъус. 
Рæхджы мæ ингæны уæлхъус 
Цигантæ зардзысты æнкъардæй... 
Фæлæ кæйдæр сыджыты, зон, 
Æнцой нæ зондзынæн, мæ фæстæ 
Дæуæн, мæ хур, уæлæуыл бæстæ 
Куы феста иунæгæй зындон. 
Нæй амондмæ фæндонæй сидæн,— 
Æри дæ царды рох мæнмæ, 
Цæмæй дын рагацау дæ фидæн 
Æвзисты рог æрттывд æмæ 
Уæздан хъæдабæйы фæлысты 
Л^æхæдæг фенон. Нæй гæнæн, 
Куы уаид иу мисхал лæгæн, 
Бæргæ, ныр исты ныфс йæ тыхсты, 
Гъе уæд æнæмыггаг зæронд, 
Фæстаг цин цард-тохæй æмбулгæ, 
Ныууадзид а дунейыл мулкæн 
Дæуæн дæхи ныфс æмæ зонд. 
Цы чындæуа? Дæ хал æппæрст у, 
/Гндæр хос нæй — æрцыди рад, 
Æмæ дæ амондыл фæхæст у, 
Зæрдæйы дзуапп зæрдæйæн ратт. 
Фыды уæзæгыл нæй фæцæрæн... 
Æрвиты Тупорсан, мæ хур, 
Мысайнаг — иумæйаг къæсæрæн 
Йæ фыццаг хуын, йæ фыццаг дур. 
Куыд домы дард фæндæгты азым 
117 

Рæстаг тæрхоны фæтк мæнæ? 
Æрдæгсаст донхæрисау тасын 
Æгъатыр дымгæты хъæрæй. 
Мæ бæллиц амарди хæтæнты, 
Цæуæнты басыгъди мæ цард. 
Фæлæ дæуæн цы ис дæ сæнтты, 
Мæ чызг, æууæнкагæй уый ратт 
Дæ фыды зондæн æмæ сиу уа 
Ныййарæджы æнæфыст хæс 
Дæ фынты хъармимæ мæ риуы, 
Цæмæй дын рухс царды фæрæз 
Цигайнаг цатыры бын ссарон, 
Цæмæй дæ азымы нæ дарон. 
Мæ дзæбæх чызг, дæ фæндон зæгъ? 
Фæлæ уый циу? Сæууон æртæх 
Æрхауд дæ цæстыхаутæй... Курь>' 
Дæ катай ма бамбæхс мæнæй, 
Ныббар, æгæр æргом кæй дзуры? 
Фæлæ хуыздæр уынаффæ нæй... 
Пся: 
— Мысы мæ сонты бонты авдæн 
Кæмдæр æнкъард быдыры мæн. 
Мæ сæрмæ ме 'взонг азты арвæн 
Иæ рæсугъд стъалыты тæмæн 
Бынтон нæма 'рмынæг, мæ рустыл 
Нырдæр кæйдæр рæвдыд тæлфы. 
Æруайы ризгæ зæл мæ хъустыл, 
Цыма æрвон залмæн йæ сыф 
Фынæй чызджы риумæ æрхауы... 
Кæд, зæрдæ мады уарзт мысы? 
Æви цы нæй æрдзы æгъдауы, 
Мæнмæ уый цардæгас кæсы? 
Ау, зæххыл амонд нæй? Ау, зарæг 
Æрмæст гъе уый тыххæй фæзынд, 
118 

Цæмæй æрхуым зæрдæйы зын 
Йæ азæлды æмбæхстæй дара? 
Æз разы дæн — цы уа, уый уæд. 
Тæрхон дæ сонт хъæбулæн рахæсс... 
Æз зонын, циу мæгуыры сагъæс 
Æмæ фæндаггоны мæлæт. 
* * * 
Ызнæт, æнæхуыссæг æхсæвтæ! 
Мæ бæсты адæмæн зæгъут: 
Мæ бæхæн баихсыд йæ сæфтæг, 
Æрттивгæ басыгъди мае уд. 
Уæууæй, лæгъзгонд фæндæгтыл чи цыд!.. 
Кæйдæр егъау хъысмæты раз 
Мæ цардæй чи скæндзæн тæраз, 
Мæ цытæй чи бардзæн йæхи цыт? 
Зæгъдзæн мæ тызмæг критик: «Гъей, 
Кæй хъæуынц ямб æмæ хорей, 
Кæйдæр æртхутæгау, байтаман, 
Дæуæн уæгъдибар стихы заман. 
Æгъуыстаг атомы æнус 
Дæ зарæг рох дунейæн ратдзæн.» 
Мæ хæлар, багъæц! Багъæц цъус, 
Хъысмæт мын фидæн бон цы ратдзæн 
Æмæ цы баййафдзæн мæ сæр, 
Цы ис мæ фæндагыл хæрамæй, 
Уыдæттыл базаргæрон къамæй 
Мæгуыр циганты чызг кæддæр 
Мæнæн кæлæнгæнæгау фарста: 
— Æри дæ армытъæпæн, кæс: 
Æллæх! Дæ уæнгтæ дын куы сбаста 
Фæлывд дæлимонты хъæлæс 
Æмæ æвирхъау хины азым. 
Къарол... æргом фыдвæнд... кæрон... 
О, ма зæгъ сау рæсугъды ном 
НУ 

Дæ сайд æмбалæн,— де 'знаг разынд. 
Ам дæу дæ ныфс æмæ æхсар 
Фыдæхæй фервæзын кæндзысты. 
Фæндæгтæ алырдæм цæудзысты, 
Сæ иу дæ къазнайы хæдзар 
Æмæ фæстаг фембæлдмæ хоны... 
Æз хъуыстон Пэямæ æнцад, 
Уыдтон, йæ сау цæстытæй тоны 
Æддæмæ сусæг хъыджы цад. 
Æнкъардæй дард табормæ араст. 
Цæуыл тыхсы, цы у йæ мæт? 
Хъысмæты чингуыты цы бакаст,— 
Æнамонд цард æви мæлæт? 
Фæлæ кæцæй цæуы хъæрзын? 
— О, Романее, æрхастон мæнæ 
Æвзист æхца æмæ кæрдзын. 
Нæ уыные мæн? Фæсмон фæкæна, 
Кæй æлгъыст рахаста тымыгъ 
Дæ фæдыл сау æхсæв йæ тæртты. 
Цъæх пиллон фестади дæ ных, 
Зæххыл дæу цардимæ цы бæтты, 
Гъе уый мын карз фæдзæхстау зæгъ, 
Æмæ дзæм-дзæмы доны 'ртæх 
Бæстыл дæ мæгуыр фысым ссара. 
Æрдз мын мæ царды аргъ куы бара 
Дæ низы иу хосæй, уæддæр 
Чызгай нæ бамбæхедзæн йæ сæр. 
О, уыцы дидинæг кæм рæзы, 
Мæ боны бонвæрнонау фæзы, 
Йæ сæууон узæлдæй фæстæмæ 
Дæ буары чи бауадзид цард. 
Мæ рагон стъалыты бæстæмæ 
Гъеуæд мæ рох бæллицты арт, 
Пæрпæргæнгæ, æртæхид ногæй, 
Æрхауид дард фæндæгтыл мæй... 
Фæлæ чызгай кæй сиса рогæй, 
120 

Нæ зæххыл ахæм хæзна нæй. 
Уый донгæрон нæ зары Фея, 
Нæ ахсы дард азæлд йæ хъус,— 
Къæвдаджын боныцъæхау Пэя 
Æркъул и рынчыны уæлхъус. 
Уый Романее хъæрзы: «Æппарынц 
Цъæх арты ме 'знæгтæ мæн дæр!» 
— О, нæ! Фæллад дымгæтæ зарынц, 
Хъæсдарæг азæлы кæмдæр. 
«Уæд уый та циу? Мæлæты азар!.. 
Æрхаста туджы къæвда уад!» 
— О, нæ! Дæ цæсгомыл уый а 'зæр 
Кæйдæр чызджы цæссыг æрхауд. 
Æмæ Романее уыны: йæ хъæрмæ 
Æрыгон Пэя фестад саг. 
Æмæ ныесабыр. Зылд йæ сæрмæ 
Сыгъзæрин уддзæфау хуыесæг. 
* * * 
Æнахуыр хабæрттæ цыдысты 
Цигайнаг адæмы æхсæн: 
«Мæй æмæ стъалыты хуызæн 
Уæлæрвты, рухсгæнгæ, зылдысты 
Æфсæн æмæ дымгæйæ конд. 
Хъуыдыйы тагъдыл арæзт наутæ. 
Æмæ, дам, дун-дунейæн зонд 
Цæттæ кæны æвирхъау цаутæ. 
Кæмдæр æнæзонгæ бæлццон 
Æрвыста фидæнмæ йæ ныстуан, 
Æрвыста тугæй дзаг æнгуырстуан, 
Фæлæ дыууæ бæхæн сæ бон 
Нæ уыди раласын уæрдон...» 
— Хъаймæт æрцыд,— зæгъыпц зæрæдтæ, 
Бæстæтыл рацæудзæни хæст. 
Лæгæн æрцæудзысты йæ фæдтæ 
!?' 

Фæстаг æртхутæгæй æмбæрзт. 
Циганты амондæй цы фæци? 
Сæ зонд — къуымых æмæ къуырма. 
Нæ уарзынц паддзæхтæ кæрæдзи, 
Цы сын нæ фаг кæны цымæ? 
Æрдз æмæ арв кæсынц сæ коммæ, 
Æмæ сын марадз исты скæ! 
Дзыллæты иу фæндæй сæтгæ, 
Æппæт зæххыл кæрæй-кæронмæ 
Цы арæн айтынг уыдзæн тагъд, 
Гъс ууыл тары систой загъд 
Æгъатыр ивгъуыд æмæ фидæн. 
Фæлæ хуыцауы бын цы фидæм, 
Цы хæс и сау цигантыл уæд, 
Кæдæм хæссы мах йе 'ккой атом? 
Гъе афтæ амондагур адæм, 
Уæгъдибар фæндæгты цæуæт 
Мæйрухс æхсæв тæрхæттæ хастой. 
Фæлæ фæсабыр и æмбырд: 
Кæцæйдæр ризгæ зæлтæ хастой 
Æртæхдзаст дидинджыты дзырд 
Æмæ æхсæвы сусæг зарын, 
Цыма кæйдæр уд фестад арв, 
Пæмæй сыгъдæг сыгъзæрин уарын 
Æрцæуа зæххыл æмæ арф 
Нымбæхса й' азæлгæ уынæры 
Фæллад фæндаггæтты хъынцъым. 
Цæмæй сæуæхсиды цæхæры 
Æбæрæг фидæн боны зын 
Æндæргау макуы феной къамтæ. 
— Кæцæй уа уыцы зæл? — цигантæ 
Кæрæдзи дисгæнгæ фæрсынц. 
Æмæ уæлвæндагмæ кæсынц.— 
Кæд уæртæ, донхæрис кæм асаст, 
Уым цадмæ доны чызг кæсы? 
Кард уæртæ арвгæроны асæст 
122 

М&йы тигъ суадоны æхсы 
/смй иын ооныцъæхыл зары? 
Дыма цы уыдзæн уыи уæддæр? 
иæ зæрдыл ахæм таурæгъ дары 
иæ таоор: рагзаман, кæддæр, 
иæ хъыджы саурæсугъд цигайнаг, 
Хъæддаг маргъ фестади, мæгуыр, 
Фæлæ ма баззади мысайнаг 
Иæ цардæй а зæххыл — фæндыр. 
Кæд уый цæгъды æхсæвы тарæи? 
Иæ удæн — цард, йæ номæн — кад! 
л^ппæт фæлтæрты æмсæр — карæй, 
цæудзæн фыдæй-фыртмæ йæ рад... 
о æдмæ фæзынд циганты цуры 
Бæгъæввад Азæ æмæ дзуры: 
— Æз федтон сау хохы рæбын, 
/Ьз федтон ахæм диссаг фын, 
/^дзух мысынæн лæг кæй дара: 
Пш арвæй цадмæ 'рхауди мæй, 
,\ым— Романее цæгъды гитарæ. 
^ ым Пэя зары, æмæ нæй 
Сæ цуры цъиуызмæлæг. Уддзæф 
Ныссабыр хъамылты æхсæн. 
Æхсæвы дидинджыты уддзæф 
Æвзонг зæрдæтæн фестад сæн, 
Сæ риуы рагбæллиц æмбæхсгæ, 
Мæйрухсы сусæг фæлм тæлфы, 
Сæнтты æвзист къæвда сæлфы 
Циганты таборыл. О, лæгтæ! 
Сымах — æмыр æмæ къуырма, 
Сымах нæ фехъуыстат нырма, 
Куыд зарынц сонт зæрдæйы тæгтæ, 
Куыд зарынц дон æмæ быдыр, 
Чызджы уарзт а дуне куы сгары!.. 
Ьæргæ мæнæн дæр уыд сæ кары 
Фæрдгуыты хал æмæ фæндыр, 
123 

Уæууæй! Цы ныфсæй ма фæразон 
Цæрын сымах æхсæн уæддæр? 
Хуыссы кæйдæр зæххы мæ уарзон, 
Мæ зарæг бамынæг кæмдæр. 
Тæссаг стут сау боны нысæнттау, 
Æгъатыр аууæттау — æнуд. 
Сымах мын амардтат мæ сæнттæ, 
Сымах мын басыгътат мæ уд. 
Дыууæ зæрдæйы æхсæн хъама. 
Ныссапыат усгуры цыртæн. 
Лæджы сæрибар сæттын хъуамæ 
Сымахæн бабæзза цытæн, 
Кæд скодта адæймаг йæ бартæй 
Бындур хæрам æмæ фыдæн. 
Уæууæй, мæхиуыл нæу мæ катай, 
Уæууæй, цы фæдæн, уый фæдæн. 
Фæлæ æнæзонгæ фæндæгтæ 
Кæй сайынц арвгæрæттæм дард,— 
Тæригъæд бакæнут, о лæгтæ, 
Зындон сын ма скæнут сæ цард. 
Уадз, уарзæттæн цæгъда гитарæ, 
Уадз, Пэя рухс уалдзæгыл зара, 
Сæ боны бонвæрон ыскаст, 
Дзæгæрæг рафтыдта сæ уарзт.... 
Ныссабыр Азæ. Æмæ лæгтæ 
Сæ сæртæ 'ркъул кодтой бынмæ, 
Сæ цæстыл ауайы: фæндæгтæ 
Сæттынц кæйдæр цалхы дæндæгтæ. 
Æмæ кæйдæр æрвон фынмæ 
Кæсынц æнæууæнкæй зæрæдтæ, 
Сæ фæллад зонды райгуырд мæт. 
— Табу бæрзондыл бадæг зæдтæн, 
Кæй бон у раивын сæ фæнд? 
124 

* * * 
Цымæ æхсæвы тары зарæг 
Кæй сайы цады былмæ, кæй? 
Мæ сæнтты байвæд дуне сгарæг, 
Мæ хæлар, дард фæндæгтыл нæй 
Фæстæмæ ракæсынæн амонд, 
Ысуинаг бонты фендæн фæтк. 
Ам нæй поэт æмæ фæтæг, 
Фæллад цæлхыты рыг — сæ абон, 
Сæ райсом — дард хæтæнты мæт. 
Фæлæ æрдзы бæгънæг цæуæт 
Сæ балц нæ рахуыдтой æнæрай, 
Æрттивгæ горæтты уынæрæй 
Кæнынц къуырма æмæ фæсус, 
Æнгом æхгæд рудзгуыты рухс 
Сæ риуы катай кæнын сисы, 
Мæлæг сæрибары фæдисау. 
Кæй хъæуынц галуантæ? Цæмæн? 
Кæй хъæуынц гимн æмæ тырыса? 
Рæстæг йæхи уагæй цы фысса, 
Уый зæххыл калдзæни тæмæн. 
Æмæ лæджы фылдæр нæ хъæуы. 
О Романее! Дæ рад у ныр. 
Фæстаг рухс ахуыссыд мæ хъæуы, 
Дæ цагъдмæ бафынæй быдыр: 
«Хæрзбон у, мæ табор, 
Мæ бæллиц, мæ зын. 
Дæ цатыртæм ахсæв 
Фæстаг хатт кæсын. 
Кæдæмдæр мæ сайдта 
Мæ хъарм фынты ад. 
Цъæх ар вы кæрæтты 
Æнахуыр фæлм бадт. 
Æз амонд æнхъæлцау 
Гъе уырдæм цыдтæн, 
123 

Бæгънæг æмæ стонгæй 
Кземыты зылдтæн! 
Фæндæгтыл ныккалди 
Мæ сæнтты мæсыг. 
Мæ зæрдæйы баззад 
Кæйдæр цæстысыг. 
Æз лидзын хъысмæтæй, 
«Фæндараст» мын зæгъ! 
Æнкъардæй мæ фæдыл 
Ныууасдзæн мæ бæх. 
Кæд искуы фæсурид 
Мæ уды фæллад 
Æндæр царды амонд 
Æндæр фынты ад. 
Хæрзбон у, мæ табор, 
Мæ бæллиц, мæ зын 
Дæ цатыртæм ахсæв 
Фæстаг хатт кæсын!..» 
* * * 
Хуыссы бæхдавæг Тупорсан, 
Уыны дыууæ фурды йæ фыны: 
Сæ астæу арæнау фæзыны 
Хæстæг фыдбылызы нысан — 
Æнахуыр сау фæздæг. Æваст 
Кæцæйдæр райхъуысти цъæхахст: 
— Хъаймæт æрцыд, мæлæт фæцæуы, 
Кæрон ын нæй, æмæ нæ цæуы 
Йæ фыдæх зæхх æмæ уæлæрвты! 
Гъей, хъусут дзыллæтæ! Уæ сæфты 
Цæры æппæт амæндты сæр — 
Дзæнæты удæнцой къæсæр!.. 
Æмæ дыууæ фурды — о диссаг — 
Æмбухгæ фсстадысты уæд 
Дыууæ бæхрæгъауы. Куыд риссаг, 
Куыд карз ысвæййы уæдæ мæт. 
126 

Æхсæв фæллад уды фæстаг рухс 
Куы стæхы, ахст маргъау, зынæй 
Æмбæхст хæрам фæндты бынæй. 
Фæлæ уый циу? Тæхы æрра Уырс 
Йæ цæфхад — зынг, йæ барц — æфсæн, 
Йæ фæдыл сæнкъуысынц рæгъæуттæ. 
Нындзыг йæ тасы Тупорсан. 
Фæлæ фынты бæстæйы 'гъдæуттæ, 
Фæлæ мæнг аууæтты экран 
Æвирхъау донивылды ран 
Бæхы хуыррытт, æнтъыснæг азар 
Дæлдзæх фæкодтой. Мæнæ базар, 
Æвзонг чызджытæ нуазынц сæн. 
Фæрсы кæмæндæр Пэя къамæй: 
— Дæ сæнтты митын мæсыг амай, 
Æмæ куы 'рцæуа Тупорсан, 
Уæд æй æрхуым зарæгæй амар! 
Кæндзæн æй ауындзæнау хурх 
Æвзисты сайд тæмæн æдзух, 
Йæ мард ын н 'айсдзæни, нæ, саумæр. 
— Æлгъыст дæлимоны бындар! 
Дæ туг дын,— Тупорсан дзыназы,— 
Дæ былтæй а лæппу куыд нуазы, 
Уый фендзæн саударæг мæйдар! 
Æз зонын, чызджытæ цы уарзынц, 
Фæласдзæн уый æхцайы зæй. 
Æз зонын, чызджытæ куыд тасынц 
Бынмæ мæ фæрдгуыты уæзæй! 
Гъей, адæм, хъусут: æз — бæхдавæг, 
Сæттын сылыстæгæн йæ монц, 
Зæрдæты сусæг тæмæн сафæг — 
Мæ мулкæй скæндзынæн æфсондз 
Дæуæн, гуырвидауц Пэя! Багъæц, 
Хæзнаты бамбæхсдзынæн æз 
Фыдæх æмæ цагъары хæс. 
/Емæ-иу уæд хъæбысæй ахæц 

Æбæрæг фæндæгты тæрхон, 
Хъысмæты арвимæ, зæххои! 
Уый циу, кæйдæр къухтæ лæбурынц, 
Кæйдæр сæры къуыдыртæ дзурынц: 
«Кæрон бæхдавæгæн, кæрон!» 
Нæ уд куы фсрвæзы фыдфынтæй, 
Уæддæр ма баззайы йæ зынтæй 
Тæккæ тæссагдæр зын — фæсмон, 
Хæстæг фыдбылызы цъæхахстау 
Ныккæрзы риуы. Тупорсан 
Хæрдмæ фæхауд. Фæндыры састау 
Фæстаг хатт аууæтты æхсæн 
Цыдæр ныййазæлыд: «Лæгмарæг!» 
Æмæ куы стахт уæззау хуыссæг — 
Фæллад цæсты тъыфылты зарæг, 
Уæд федта удаист хуыснæг: 
Лæууы йæ зæронд фыд йæ цуры. 
Æмæ, йæ зачъе даугæ, дзуры: 
— Дæ дыргъдонæй фæтахти маргъ, 
Æрхауд дæ саулохаджы саргъ. 
Лæгæй куы нæ тæрсой нæ сылтæ, 
Уæд нал вæййы сыгъдæг сæ уарзт, 
Æмæ сæ буар æмæ сæ былтæ 
Кæнынц фыдбылызы цъæхахст 
Æлгъыст хæйрæджыты æвзагæй! 
Дæ намыс дын тæрхон кæнæд, 
Кæйдæр уырс сыскъуыдта дæндагæй 
Дæ фыццаг дидинæджы ад. 
О худинаг! Кæйдæр рæвдауы 
Дæ усаг донгæрон. Нæ цыт 
Цигантæн развæлгъау кæм цыд, 
Уым абон сау дзæгæрæг 'фтауы 
Нæ худинаг, нæ сæфтыхъæр! 
Æруагъта Тупорсан йæ сæр, 
Цыма йæхи ингæнмæ касти 
Цыма йæ зæрдæйы цы мает и, 
128 

Уый фестади зæххы æмуæз 
Æмæ æнæбын коммæ ласы, 
Цæмæ бæллы æмæ цы уарзы, 
Йæхи цæмæй фæхоны «Æз», 
Цы уыди знон, цы уыдзæн райсом. 
— Дада! Дзæгъæл кæны мæ зонд, 
Мæ мает мæ туджджынæй куыд райсон? 
Нæдæр ныллæг, нæдæр бæрзонд' 
Дзæгъæл цырт баззайдзæн фæндагыл, 
Кæй фæнды уæд... Фæлæуу, фæлæуу... 
Уæдæ бæлон кæйдæр уæрагыл 
Æрбадт æмæ хъыгдары дæу? 
— Лæппу! /Ерыхъал у! Дæ удыл 
Дæ фынты хъарм рæвдыд ныттыхет, 
Æмæ æцæг царды æлгъыст 
Нæ хатыс ды! Дæлимон худы, 
О сар дæ сæр! Бæллæх æрцыд, 
Ныххауд цъымарайы дæ цыт, 
Фæлæ йæ сие лæгау фæстæмæ! 
— Дада, йæ бафхæрды фæсгæ ма 
Кæй хъæуы уый? 
— Мæ карды ком 
Мæ фыртæн ногæй скæндзæн ном. 
Кæддæр мæ мает æз тугæй систон, 
Æмæ уæдæй нырмæ йæ фистон 
Нæ зоны 'лхъыпд æнгуылдзты ард. 
Ныр ын æмбæхстæй нал и дарæн, 
Фæстаг, кæнæ фыццаг лæпарæн 
Дæуæн дæттын мæ фæринк кард. 
Цæугæ! 
— Кæдæм? 
— Сæ фыццаг ауæдз 
У цардæй с' адзалыл æфтыд, 
Æмæ йыл давд уæрыккау ауадз 
Хъахбай сылгоймаджы рæвдыд 
Æмæ æвзонг хæзгулы зарæг, 
5 Малиты Васо 

Цæмæй сæ сæнттæ фестой рыг. 
— Дада, кæй зæрдæ зæгъы хъарæг? 
Кæй хъæуы судзаггаг цæссыг? 
Дæ ехсы къæрцц мæ хъустыл уайы, 
Цыдæр мысын, бæлвырд цыдæр...— 
Мæн, чи зоны, мæ хъуыды сайы... 
Ды уыдтæ ^'ый æви æндæр? 
Ды уыдтæ, ау? Мæ рæсугъд райсом 
Дæ къухы саудзæфтæй хъæрзыд. 
Мæ бон цы уыди цардæй райсын? 
Кæм хъуыд æгъатыр уæвын, зыд, 
Æрмæстдæр ахæм хъуыддаг. Зонын,— 
Дæ ахуыр бабæззыд мæнæн,— 
Æз давын, марын æмæ тонын. 
Æрра хъуырдухæн æмæ сæн 
Дзыназынц, араугæ, мæ риуы. 
Нæй фервæзæн, мæ хал — æппæрст. 
Йæхæдæг чи кæуы йæхиуыл, 
Уый ссардзæн удæнцой æрмæст 
Йæ ингæны. Цы кæнын уарзтæй? 
Цæмæн хъæуы мæн намыс, ном? 
Кæйдæр æлгъыст æмæ цæхахстæй 
Куы нал у фервæзын мæ бон. 
Мæ бæллиц аскъуыдтаи мæ гуырдзæй, 
Дæ мулк мын басыгъта мæ уд. 
Рæйын æмæ хæцын кæм хъуыд, 
Гъе уым дæ фырт æмæ дæ куыдзæй 
Нæ уыди хъауджыдæр дæуæн, 
Куы ардаугæ, куы бастæй даргæ, 
Мæ аргъ мын мулчы уæзæй баргæ, 
Ды аууон фссгын кодтай мæн! 
Æгъгъæд, æлгъыст зæронд! Дæ кардæй 
Гъа мæнæ ацы зæрдæ скъах! 
О, зарынц сау æндæргтæ дардæй... 
Бæхы хуыррытт. Уым туджы 'ртах 
Æрттивдзæн дидинджыты хаутæй, 
130 

Ау, Пэя амæлдзæн? Цæмæн? 
Мæрдтæм дæр фаутæ æмæ даутæй 
Нæй фервæзæн! Æрвон тæмæн 
Кæм калы уарзондзинад ахсæв, 
Уым зилгæ ниудзæни фыдох. 
Фæлæ цæуыл уыдзæни тох? 
Нæй уды сусæг сæнттæн ахсæн! 
— Лæппу, уæдæ дæ зæрдыл дар 
Мыггаджы фæтк, фыдæлты номы 
Цы фарн ис, уый сæттын нæ комы 
Нæдæр цæстысыгæй, нæдæр 
Фæлывд сылыстæджы рæвдыдæй, 
Нæдæр æвзонг уды фынтæй, 
Нæдæр сыгъзæрины æрттывдæй, 
Нæдæр æууæнк, нæдæр зынтæй. 
Йæ ныхмæ чи сыста, уый ниугæ 
Йæхи хæрдзæн, мæгуыр йæ бон! 
Æмæ йæ царды бонтæ иугай 
Æнамонд ингæны кæрон 
Æгадæй бастъæлдзысты тары. 
Нæ худинаг, нæ сæфты хъæр 
Æрлæууын кодтой ныр дæу дæр, 
Йæ кадджын номæй лæг кæй дары, 
Гъе уыцы карздæр хæсы цур. 
Цы хъæуы дæу? Æгъатыр фидис, 
Æви лæгау цæрыны мидис? 
Цы хъæуы дæу? Мæ хъæбул, дзур! 
Ныссабыр Тупорсан. Куыд дуды 
Æгомыг рисæй зæрдæ, куыд! 
Æрхауд йæ фыды фарст йæ уды л 
Æлгъыст тæрхонау æмæ скъуыд 
Цыдæр йæ риуы. Фæлæ дауы 
Йæ фæринк кард йæ армыл фыд. 
Цыма гуыргуыргæнгæ æрхауы 
Æнæхъæн арвы къуырф æд фыд, 
Гъе уыйау фестъæлфыд бæхдавæг: 
5* 
131 

Мæлæт! Зæронд лæг худт хъæрæй. 
Зæрдæты сусæг тæмæн сафæг 
Фæцæуы мастисæг, уæууæй! 
Нæры йæ къæхты уынæр хъусты, 
Фæцæуы марæг æмæ ныр 
Нæ уыдзæн иуæн дæр хатыр! 
Æрцæудзæн ахæм цау, æнусты 
Кæй хæссой дисæн. Тупорсаи 
Йæ фæдыл згъоры... Мæй æнкъардæй 
Кæсы зæххон хъуыддæгтæм дардæй, 
Æнæ бæллиц, æнæ нысан 
Æнусты уазал æрхуым бады 
Йæ алыварс тæнæг фæлмæй. 
Ыстæхдзæн адæймаг йæ рады 
Дæумæ, поэты бæллиц — Мæй, 
Æмæ — зæххон хъыгтæй æнæ хай,— 
Æууæик рынчын зæрдæты тау! 
Ды райе фыццаг царды тæф махæй: 
Хъуыдыйы егъаудæр гæнахæй 
Дæумæ тæхдзæн æрттивгæ нау, 
Цæмæй сæрибарæй дæ быны 
Цæра æвзонг зæрдæты уарзт, 
Цæмæй æнамонд лæг йæ фыны 
Мæнг тасæй ма кæна цъæхахст... 
Бæргæ! Кæмдæр тæссаг æндæргтæ 
Фыдвæнд куы нæ кæниккой, куы! 
Тæрсынц æбуалгъ фæдтæй фæндæгтæ. 
Ныр Тупорсаны хъæр цæуы: 
— Мæ фыд, ды раст дæ, раст. Мæ риуы 
Мæ бафхæрд уарзондзинад ниуы. 
Цæттæ дæн æз, æри дæ кард, 
Æмæ сын аскъуынон сæ зард. 
* * * 
Гитарæ банцади. Йæ тæнты 
Æнæбын рис æмæ хъынцым 
132 

Æнæдзуапп азæлдау зæрдæты 
Сæхицæи агуырдтой фысым. 
Ау, зæххыл нæй æппæт лæппуты, 
Æппæт чызджыты фаг рæвдыд? 
Æви хуыцауы бон нæ уыд 
Æнæ фыдæхæй ратты:* уды? 
Кæй бон у ахæм фарст хæссын 
Уæззау æмæ æнтъыснæг уаргъау? 
Æнæфæугæ фæндаджы даргъау 
Кæны кæуын, кæны тыхсын, 
Кæны фæллайын сопт зæрдæты, 
Йæ сæнттыл нал феууæнды зонд, 
Бынмæ æркъул кæны зæрæдты, 
Кæны æрыгæтты зæронд. 
Ау, зæххыл амонд нæй? Ау, зарæг 
Æрмæст гъе уый тыххæй фæзынд, 
Цæмæй æр^уым зæрдæйы зын 
Иæ азæлды æмбæхстæй дара? 
Кæуы кæйдæр ингæныл уыг, 
Кæцæйдæр доны уынæр хъуысы, 
Бæрз бæлас уддзæфмæ æнкъуысы. 
Уæйгуыты аууæттау уырдыг 
Лæууынц мæ Иры хæхтæ тары, 
Æмæ сын дымгæ сабыр зары, 
Кæй нæй зæххон цардæн кæрон. 
Æвзист мæйрухс, æрттивгæ бон 
Мæрдон фын чи фестын кæндзæни? 
Нæ, зæххыл ахæм мæлæт нæй! 
Йæ зарæг булæмæргъ кæндзæни, 
Æрттивдзæн арвы цъæхæй мæй. 
О Пэя, мауал кæ гуызавæ, 
Сæрыстырæй хъысмæты раз 
Кæйдæр рæсугъд цæстытæ уарз! 
Æндæр тæрхон, æндæр уынаффæ 
Куы агурай, уæд диссаг фын 
Дае цардæй атæхдзæни маргъау, 
133 

Æмæ тæккæ рæсугъддæр аргъау 
Уæззау мысинагау йæ зын 
Цæргæ-цæрæнбонтæм ныууадздзæн 
Дæ риуы сау æрхæмæй. Уарз, 
Дæ сæнтты сусæг денджыз ну аз! 
Тæхæг бæлоны удау ратдзæн 
Дæуæн сæрибар арвы цъæх 
Йæхи хуызæн æрвхуыз æнкъарæн. 
Лæджы фыццаг амонды карæн, 
Лæджы фыццаг хъыджы æрфæн 
Æнусон Уарзондзинад зардзæн 
Дæ рох ингæны уæлхъус. Дардзæн 
Дæ бæллиц йе 'рттывды Æрфæн. 
— Цæуыл у, Романее, дæ катай,— 
Фæрсы æнкъардæй Пэя. — Ау, 
Фæсмон кæныс, мæнæн кæй радтай 
Мæйрухс æхсæвы цин? Фæлтау 
Дæу мемæ не 'рхуыдтаин абон... 
Ды махмæ не ссардзынæ амонд, 
Æндæр былгæронмæ кæсыс', 
Æндæр фæндæгты цин мысыс, 
Кæд асаст рагбæллицты базыр? 
Цæмæй дын бамбарон дæ низ? 
О, уыцы æхсæвы дзыназын, 
Дымгæйы араугæ фæдис 
Æдзухдæр азæлынц мæ хъусты, 
Æрхаудтæ ды, æмæ кæрон 
Æрцыд æппæтæн дæр. Дæ рустыл 
Мæлæты хъизæмар уыдтон. 
Фæлæ хуыцау — табу йæхицæн — 
Иæ сыгъзæрин фæдзæхстæй дард 
Фæсырдта д 'адзалы. Фæхицæн 
Ингæны уазалæй дæ цард. 
Ныр рацыд мæй. Фæлæ æнкъардæй 
Æдзух кæдæм кæсыс? Кæд дардæй 
Кæйдæр кæлæнгæнæг хъæлæс 
134 

Дæуæн æндæр царды фæрæз, 
Æндæр фæнд амоны? Уæд атæх 
Нæ мæгуыр цатыры бынæй. 
Æрмæст фæллад бæлццæттæн ма зæгъ, 
Ды нæм цы баййæфтай зынæй, 
Уый сусæг судзаггаг æртæхтæй 
Мæнæн мæ цæстытæй кæй уад... 
Кæйдæр дыргъдонмæ ды æртахтæ, 
Æрцыд мæ дидинджытыл уад... 
Зæгъут-ма, о, хæрис бæлæстæ, 
Кæй мысут уыцы 'хсæвы фæстæ, 
Уæ ризгæ сыфтæрты æхсæн 
Æнахъом сабийы хуызæн 
Кæй зарæг бафынæй æнусмæ? 
Ам Романее лæууыди уæд 
Æмæ дзырдта: — Мæ дуне, хъус-ма, 
Æнамонд фæндæгты цæуæт 
Цæуынц сæфтмæ хуыцауы барæй, 
Æрбадти арвгæроны рыг. 
Кæсы нæм фидæны бон тарæй 
Æмæ нæ фæдыл уасы уыг. 
Кæдæм цæуæм? Дзæгъæл дымгæты 
Къуыззиттæй ахуыесы нæ арт. 
Нæ дуне бацæуид лæгæты, 
Гъе афтæ скъуындæг и нæ цард. 
Цигайнаг ихсыд зонд нæ хаты, 
Кæмдæр кæй баззади дзæгъæл. 
Йæ уæлæ рагон пъæззы бады 
Нæ ары сомбонмæ дæгъæл. 
Æмæ æндæр адæмты астæу 
Нæхи къæбæргурæй хæссæм, 
Æнуд незаманы цъæхахстау 
Нæ хъыг сæргуыбырæй хæссæм. 
Нæй махæн ивгъуыд æмæ фидæн, 
Нæй махæн дарддæр цæуæн, нæй! 
Нæ мыггаг райгуырди, цæмæй 
135 

Æдзух уæззау хъалонау фидæм 
Мæлын æмæ цæрыны хæс. 
Фæлæ дзы фервæздзынæн æз. 
Æппæт зæххон дæрддзæгтæй даргъдæр, 
Æппæт зæххон бæллицтæй тагъддæр, 
Рæсугъддæр фæндæгты фæндаг 
Мæн диссаг дунемæ æрхондзæн, 
Уым зæрдæ маеты ад нæ зондзæн, 
Уым зæрдæ аивдзæн йæ уаг. 
Уым зонд уæлæрвтæм атахт сгарæг, 
Уым фестынц аргъæуттæ æцæг. 
Уым зары рухс бонтыл хъæсдарæг, 
Фыссы сыгъзæрин кадæг лæг 
Дзæбуг æмæ æхсырфæй цардæн. 
Мæ дуне, цом! Мæ дуне, цом! 
Фæлæ дæ курын: карздæр ардæн 
Дæ чызгон 'фсæрм æмæ дæ ном 
Ды ахсæв ратт, цæмæй дæ риуæй 
Гуырысхо фесæфа бынтон. 
Æмæ æбуалгъ тымыгъ куы ниуа, 
Уæддæр дæ цæстыл уайдзæн бон, 
Æрттивгæ бон, йæ дæрддзæф рухсæй 
Дæу ногæй чи сыстын кæна! 
О, Пэя, Пэя, ма лæуу хъусæй! 
Фæлæ мын ды куы зæгъай «нæ», 
Гъе уæд иу зон: фæсмонæн ратдзæн 
Мæ цард æлгъыст фæндæгты рыг. 
Æмæ тæссаг æхсæвты уасдзæн 
Дæумæ мæ рох ингæнæй уыг. 
— О Романее! Мæ рæсугъд фын! 
Фæндагсæрæн ды демæ ахæсс 
Куырдуаты бадæг чызджы сагъæс, 
Æнæдзуапп зæрдæйы тæлфын. 
Мæнæн мæ уарзт дæ фæндæй ма бар, 
Дæ фæдыл ацæуин, бæргæ, 
Фæлæ куыд ныууадзон мæ табор, 
|ЗЦ 

Мае фыды иунæгæй цæргæ? 
Мæ лæгъстæтæ, мæ кæуын дардæй 
Зæрондæн не 'рцахсдзæн йæ хъус, 
Рæхджы йæ ингæны уæлхъус 
Цигантæ зардзысты æнкъардæй. 
Æмæ тæхгæ, сæрибар уари, 
Ды уарзыс арв, ды уарзыс уад. 
Мæнæн кæйдæр мысайнаг — дари 
Мæ цардыл аууонау æрхауд, 
Мæн хурх кæны, æргæвды, мары! 
Романее: 
Ныууадз æй ам æхсæвы тары, 
Æмæ дæ зæрдæйы хъæдгом 
Рæууддзæф байгас кæндзæн, цом! 
Пэя: 
Нæ сæфты хъæр нæ сæрмæ зилы, 
Æнæрай аууонау æдзух! 
Романее: 
Æрттивгæ боныцъæх нæм тилы 
Æнахуыр дунейæ йæ къух. 
Табу йын уæд. Хуыцауы барæй 
Мах лидзæм удхайраг фынтæй. 
Нæ буары сау, нæ уды тарæй, 
Æвзыд цигайнæгты уындæй 
Дæ цоты фервæзын кæндзæни 
Дæуæн дæ иунæг дзырд! 
Пэя: 
Æгъгъæд! 
Мæ фæдыл мастисæг цæудзæни 
Мæ мæгуыр дадайы æфхæрд... 
137 

Романее*. 
Мæ арвыл ахуыесыди стъалы, 
Мæлы фæстаг зарæг кæмдæр. 
Мæ бæллиц фестади æвзалы, 
Хъæуы æрæнцайын мæн дæр... 
Хæрзбон, мæ дуне! Искуы уайдзæн 
Дæ цæстыл иунæджы мæлæт. 
Æмæ дæ арвгæронмæ сайдзæн 
Дæ фынты ацы 'хсæвы мæт. 
Хæрзбон. 
Пдя: 
Фæлæуу! 
Романее: 
Цы у гуызавæ? 
Хуыздæр тæрхон æмæ уынаффæ 
Нæй арвы бын! 
Пэя: 
Цæттæ дæн æз! 
Мæн уыцы дунемæ фæхæсс. 
Дæ сæнтты рог базыртыл баппар 
Мæн дæр тæссаг денджызы, цæй. 
Дыккаг кæркуасæнты нæ табор 
Куы кæна уддзæфмæ фынæй, 
Уæд мæм æвзонг хæристы аууон 
Æнхъæлмæ кæс. Хуыцау, ныббар! 
Дæ къухæй аскъæфтон мæ бар, 
Æмæ дæ маеты хай куы бауон! 
* * * 
Зæгъы йæ фыдæн Тупорсан: 
— Ис а зæххыл æнахуыр сæн, 
138 

Уый туг æмæ зæрдæйы хъары, 
Уый диссаг арвы цъæхыл зары. 
Æмæ, дам, мин азы дæргъæн 
Зæххон фæндагыл ис тæхæн 
Ьæллиццаг дунемæ нæ цардæй 
Дыккаг кæркуасæнты. Дæ кардæй 
Нæ уыди акъуырын мæ бон 
Сæ базыртæ æрыгон удтæн. 
Æз сæм хъуыстон æмæ сыл худтæн, 
Æз сæм хъуыстон æмæ куыдтон. 
Мæн ницы хъæуы. Уадз, æндæрты 
Рæвдауæд стъалыты тæмæн. 
Мæ уалдзæг атахти мæ сæрты, 
Кæйдæр уарзт нал бандавдзæн мæн. 
Кæй хъæуы туг? Æлгъыст æндæргтæ 
Æхсæвы сау фæлмы кæуынц. 
Цыма зæххыл æппæт фæндæгтæ 
Æрмæстдæр уæлмæрдтæм цæуынц... 
— Æлгъыст тæппуд! Дæ фыды рихи 
Ды ногæй сахуырстай цъыфæй! 
Æмæ дæ зæрдæйы цы мигъ и, 
Уым иунæг мур лæгдзинад нæй. 
Фæхудтæ ды æхсæвы зæдыл, 
У ныфс мæйдаримæ цæдис. 
Æмæ куы рацæуа сæ фæдыл, 
Дыккаг кæркуасæнты фæдис, 
Гъе уæд ыскæ дæхи æн 'азым! 
Æндæр дæ цæссыгтæ цы сты? 
Йæ бон кæмæн нæ вæййы уарзын, 
Уый буц æнкъарæнты бæсты 
Йæ риуы хъуамæ калмау дара 
Æвидийгæ, æхсидгæ мает, 
Цæмæй йæ развæд фæлмы ара, 
Цæмæй уа цардыл фидар бает. 
Æмæ тырысайау æмбæхстæй 
Мах хъуамæ дунемæ хæссæм, 
1за 

Тыхджындæр чи вæййы йæ дзæхстæй, 
Циу карздæр дзыллæты æхсæн,— 
Фæнды уый уæд хæрам хъуырдухæн, 
Фæпды — рæстдзинады лæвар, 
Уæлдай сæ нæй! Æрмæст нæ къухæн 
Рæдау æфсинау раттæд бар 
Фылдæр х:н"1 рл^онынæп цардæй. 
Цæмæй зæрдæты уадзæм тас 
Нæ ць:т, нæ ис æмæ нæ кардæй. 
Табу йын уæд! Хуыцауы раз 
Дæ намыс бахъахъхъæ æфхæрдæй, 
Дæхи æнæазым ыскæ. 
Æмæ фæндаггæрон лæзæрдæй, 
Йæ сæфты дымгæйæ тæрсгæ, 
Фыдгулæн баззайдзæн йæ цатыр. 
Фæлæ нымад уыдзынæ ды, 
Дæу адæм хондзысты хъæбатыр, 
Цытимæ баддзынæ куывды. 
Дæ рад æрцыди. Тугæй самæнт 
Дæ буц мысайпаг. Æз цæуоп, 
Фыдхабар адæмæн зæгъон. 
Æмæ хъахбай цотæн сæ амонд 
Дыккаг кæркуасæнты фæдис 
Æрцахсдзæн худинаг фæндагыл. 
Мæ зæрдæ дардзынæн дæ уагыл, 
У ныфс мæйдаримæ цæдис. 
* * * 
Ныр уарзтыл нал æууæндынц иутæ, 
Парижаг мондæгты дæлбар 
Лæппутæ саурæсугъдты риутæ, 
Лæппутæ саурæсугъдты буар 
Рæвдауынц армæй, фæлæ удæй 
Вæййынц мæнг уæлахизау схъæл, 
140 

Сылтæн сæ рæдыдыл куы худай, 
Куы уай дæ сусæг цуанæй хъал, 
Уæд фесты зæрдæйы æртхутæг 
Æцæг æнкъарæнты хъæлæс. 
Æфсарм — рæсугъддзинадыл удæг,— 
Æфсарм — сæуæхсиды æнгæс, 
Уæздандæр фидыцы цæхæрæй 
Кæны æвзонг уадултæ сырх. 
Чызджытæ! Уадз æмæ йæ хъæрæй 
Сæтта уæ мондæгтæн сæ тых. 
Фæлæ цигайнаг чызджы уарзтау 
Æнамонд макуы уæд уæ рад. 
О! Суинаг хъизæмæртты уад 
Æрфынæй донхæристы астæу. 
Æхсæвы арвæн зары дон. 
Кæм и мæлæт, кæм и кæрон? 
Кæм и æнцойдзинад уæлæуыл? 
(æркъулæй Романее кæм лæууы, 
Гъе уырдæм Бонвæрнон кæсы, 
Æмбæхсы уазал хъыг йæ тарфы, 
Æнæбын дунетæн сæ арфы 
Зæххон егъау цыдæр мысы. 
Æз та уынын: æнусты тары 
Куыд зилы мах фыдæл зæххыл 
Цигантау и 'аласа бæхыл, 
Æрмæст къæбæргур нæ! Уый дары 
Йæ къухы арт æмæ мæлæт. 
Йæ сæрты маргъ тæхын нæ уæндм, 
Хæссы кæдæмдæр арв йæ уæнтыл. 
Æмæ сырхзынг цæфхæдты фæд 
Йæ фæстæ судзгæ цырен уадзы, 
Æгомыг быдырты нæ уадзы, 
Цы басæтты, гъе уымæн цырт 
Æмæ цы фæуыдзæн йæ фырт, 
Нæ тыхеы ууыл. Нæй рæстæг. 
Уыны йæ удхæссæг хæдзарæй, 
141 

Кæд амонд разыны хæстæг, 
Уæд ыл фæиуварс кæны барæй, 
Цæмæй йын цин æмæ рæвдыд. 
Уæнгмард æнцойдзинады зарæг 
Къæсæрау ма фестой хъыгдарæг — 
Мæ фыдæл арвгæронмæ цыд. 
Фæлæ æрцæуинаг æнустæй 
Уæззау уынæргъын хаста уад, 
Уым туг йæ саурæсугъдты рустæй, 
Йæ саулæппуты риутæй уад. 
Хæстон зæрдæ æмбæрзт уыд уартæй 
Æмæ нæ фехъуыста сæ хъæр. 
Уый арæзта æрмæстдæр кардæй 
Фыдыбæстæ æмæ къæсæр. 
— Дæу амардзæн! — æвзиды фидæн — 
Дæхи рæдыд. 
Тыхагур балц 
Сæтты мæ фыдæлæн йæ арц, 
Æмæ Мысыры пирамидæ 
Лæууы йæ фæндагыл. Хæстон 
Кæугæ ныддæлгоммæ йæ бæхыл: 
Фыццаг хатт бамбæрста, нæ зæххыл 
Æрмæстдæр аразæджы ном 
Кæй у æнæмæлгæ, æнусон... 
О, зонын, бавзæрстон æй æз, 
Фæллад цæлхыты хъæр куы хъусон, 
Уæд рагон зарджыты æнгæс 
Æрхуымæй рисдзæни мæ зæрдæ... 
Фæлæ æнцад! Уый Пэя нæу, 
Кæйдæр æндæргтæ змæлынц уæртæ... 
Æхсæв ныккæрзыдта: «Æрлæуу! 
Дзæгъæлзад куыдз! Ды ахст дæ ныр. 
Чызджыты нал сайдзæн дæ аргъау!» 
Уыны Романее: зындоны цалхау 
Æгуыппæг зылд кæны быдыр. 
142 

Ад æм: 
— Цæугæ! Дзæгъæл дымгæйау, ниугæ, 
Æнæ уæзæг, æнæ мыггаг, 
Æнæ æвзаг, æнæ фæндаг, 
Бæстæтыл зил, æнамонд! Иугæр 
Дæ мæгуыр адæмы уындæй, 
Дæ мæгуыр адæмы зынтæй 
Фæлыгътæ, уæд дæуæн фæндагсар 
'ыдзæн дæ иунæг сæры азар, 
Æмæ дæ фæдыл æфтыд фод! 
Æлгъыст! Нæ чызг дæуæн куы раттæм, 
Гъе уæд хуыцау цигайнаг мадæн 
Мыггагмæ мауал раттæд цот! 
Пэя: 
— Тæригъæд бакæнут, о адæм! 
Æз ме сæфт амондыл кæуын... 
Уæ зонд, уæ рад æмæ уæ кадæн 
Сæ цуры зонгуытыл лæууын... 
Йæ аххос циу, Дада? Зæрдæтæн 
Фæндонæй баиу кæнæн нæй? 
Б и а н т æ: 
— Мæ чызг, цы ма домыс мæнæй, 
Фæллад дæн æз, мæ хур, æфхæрд дæн. 
О, уыцы рухс бæстæ æз дæр 
Уыдтон сæууон хурау мæ фыны. 
Бæллыдтæн æз мæ цин, мæ зыны, 
Цæмæй нæ хауæггаг къæсæр 
Цъæх арвы бын æнцой ыссара... 
Фæлæ, мæ чызг, дæ зæрдыл дар: 
Лæг хъуамæ адæмы ном дара 
Иæ зын, йæ амондæй уæлдæр. 
143 

Æмæ зæххыл æрмæст йæхицæН 
Куырм зулкъау чи агуры цард, 
Гъе уый кæдæмфæнды куы лидза,— 
Зæхх ын нæ райсдзæни йæ мард. 
* * 
Хæрзбон, циганты табор! Д 'азар 
Фæндæгтыл бафынæй и тарф, 
Æмæ тæхгæ æнусы базыр — 
Мæ рухс фыдыбæстæйы арв 
Дæ сæрмæ айтынг и бæллиццау. 
Ныр нал у къамты дзырд дæ хицау, 
Æбæрæг фæндæгты æргъом — 
Æнусты уæз æмæ тæрхон 
Дæ уæхскыл нал хæссыс гуыбырæй, 
Куыд хаста хор кæддæр ирон 
Йæ мæгуыр сабитæн быдырæй. 
Хæрзбон! Цигайнаг дуг, хæрзбон, 
Фæздæгдзыд бызгъуыртæ лæзæрынц, 
Цæуы дæ саст цæлхыты хъæр. 
Цæугæ ныр, аууæттæ кæм цæрыиц, 
Гъе уыцы дунемæ ды дæр, 
Цæугæ, æнамонд дуг! Дæ зæдыл 
Ныккалд дæ сæгæй конд мæсыг. 
Æрмæст ма баззади дæ фæдыл 
Æртæхау Пэяйы цæссыг, 
Йæ фынты Романесмæ сиды 
Æмæ кæцæйдæр дзуапп тæхы: 
— О Пэя, д 'аууон маем1 æвзиды, 
О Пэя, д' аууон мын зæгъы, 
Цæмæй дзæгъæл дымгæйау ниугæ 
Æнæ уæзæг, æнæ мыггаг, 
Æнæ фæндаг, æнæ æвзаг 
Бæстæтыл зилон æмæ иугай 
Мае сау бонтæ нымайон æз, 
144 

Фæлæ, уæууæй! Фæуæн сын нал и! 
Зæххыл мын нал баззади хæс. 
Нæдæр зынг дæн, нæдæр æвзалы 
Нæдæр цæргæ, нæдæр мæлгæ, 
Нæдæр кæугæ, нæдæр бæлгæ 
Нæдæр хъæлдзæг, нæдæр æрхæндæг 
Мæхицæй лидзын æз мæхæдæг, 
Фæлæ кæдæм, кæдæм, кæдæм?! 
Мæгуыр мæ бон! Цы раны дæн. 
О, ниугæ авдæлдзæх ныххауон, 
Æз фестадтæн уæлæуыл аууон! 
Æрцыд йæ карз æлгъыст æрдзæн, 
Мæн ничи фервæзын кæндзæн, 
Нæдæр æвзыгъд хæстоны уарт, 
Нæдæр æндæр адæмы арт, 
Нæдæр дæ уарзт, нæдæр дæ катай. 
Дæуæн мæ ном фыдæх хæсдзæн. 
Æмæ дзыназ! Мæ сусæг пъатæй 
Дæ зæрдæ стæппæлттæ уыдзæн. 
Дæуæн дæр ницыуал ис царды: 
Мæ хъæстæ зæрдæтæй кæм ис, 
Уый фесты сау æртхутæг арты, 
Фæлæ нæ басудзы йæ рис. 
Уæууæй, дзæгъæл дымгæйау, ниугæ, 
Æнæ уæзæг, æнæ мыггаг 
Æнæ æвзаг, æнæ фæндаг 
Мæ сау бонтæ нымайын иугай. 
Лыгътæн мæ адæмы уындæй, 
Лыгътæн мæ адæмы зынтæй 
Æмæ мæнæн æдзух фæндагсар 
Уыдзæн мæ иунæг сæры азар. 
1958 

ÆНУСÆЙ ÆНУСМÆ 
Пролог 
Тызмæг революци — 
Мæ бæллиццаг стъалыты арв. 
Æрцæуинаг дугты — 
Дæ æрфыты арф. 
Дæ тæмæн — 
Мæ амонд, 
Мæ сагъæс, 
Мæ фын. 
Дæ нæргæ фæндæгтыл 
Мæ саулох нæ фæкалд, 
Мæ къабæзты абон 
Дæ хъомыс тæлфы. 
Дæ цин æмæ мастæй 
Мæн систай 
Хъысмæтæй уæлдæр, 
Дæ фидæны азтæй 
Æрхуыдтай 
Хъæбулау мæн дæр. 
Егъау тох кæм цыди, 
Уым бахордтон ард. 
Æнæуынгæ къухæй хæцыди 
Дæ хотыхыл 
Ме 'суинаг цард. 
Нæ абоны номæй 
Æз рахастон ахæм тæрхон, 
Хъысмæтæй куыд домай 
Æнусондзинад æмæ ном. 
Мæхи революци, 
Мæ зæрдæйы бавæр дæ рис, 
'146 

Мæхи революци, 
Тæхуды, 
Дæ бæрзондæр цъупмæ ысхиз! 
Сыгътой дæ, 
Æхстой дæ, 
Дæ фæтæн тæрныхыл — 
Дæ туджы лæсæн. 
Адзалы куырой дæ 
Æууæрста 
Йæ фыдты æхсæн. 
Мæхи революци, 
Дæ зæрдæйы ностæ 
Мæ зæрдæйæн ратт. 
Мæ цардæй дæхицæн 
Ды сараз 
Æндонфидар уарт. 
Волгæйы зарæг 
Ды ластай 
Дæ рæсугъд чызджыты 
Тыхсаст сæнттæ, ниугæ. 
Ды ластай 
Дæ мард фыртты иугай. 
Ды ластай 
Ьурлактæн 
Сæ тугæрхæм зарæг. 
Ды ластай 
Дæ мадæлты 
Судзаггаг хъарæг, 
Фæлæ сæ нæ фæдæ, 
Нæ сæ фæдæ ласт! 
Уæд зилахар кодта дæ сæрмæ 
Æбуалгъ рæстæг, 
Сау сынтау, раст. 
Ды ластдй 
147 

Дæ ивгъуыдмæ 
Саударæг бонты. 
Ды ластай 
Дæ баркъаутыл тохмæ 
Дæ цоты. 
Ды ластай 
Ызнæгтæн 
Сæ сæрты къуыдыртæ. 
Ды ластай 
Æнæмæлгæ кадæджы амонд 
Уырыссаг фæндыртæн. 
Ды ластай 
Дæ гуылфы 
Нæ сомбоны ног цард 
Цыренкалгæ арты. 
Ды ластай 
Æнусондзинадмæ 
Хъайтарты. 
Фæлæ сæ нæ фæдæ, 
Нæ сæ фæдæ ласт,— 
Æгæр арф кæй ысты 
Дæ цин æмæ мает, 
Гъе уый тыххæй райгуырд 
Дæ былгæрон 
Ленин, 
Ныр дæр ын йæ сабион сагъæс 
Дæ уылæнтыл фенын. 
Уый радта йæ зæрдæ 
Æрцæуинаг уадæн. 
Æнæсгæрст бæстæмæ 
Куыд бацæуынц цардагур адæм, 
Гъе афтæ йæ уды 
Æнæхъæнæй бацыд 
Æгас зæххы сагъæс. 
Æппæт дугты балцыл 
Иæ цæстæнгас аххæст, 
148 

О Волгæ, 
Куыд тарстæ 
Дæ фыртæн! 
Дæ фыны-иу федтай: 
Мæгуыртæ фæхæссынц 
Сæ уæхсчытыл 
Се 'нхъæлцау сабийы мардæй. 
(Дæ фестъæлфт мæнæн дæр 
Мæ уды æнцойад 
Фæхаста мæ цардæй) 
Æмæ-иу дæ былтæм, 
Æмбухгæ, лæбурдтай, 
Дзæгъæлы! 
Дзыллæты фæндонæн 
Йæ бындур нæ хæлы! 
Дæ хъæбулæн фесæфтай й' адзал. 
Дзыллæтæн цы уыди рæсугъддæр сæ зæххыл, 
Гъе уымæй йын сарæзтай авдæн — 
Дæ рухс сæнтты азæлд. 
Ды хъуыстай йæ улæфтмæ — 
Фидæны уадмæ. 
Хуыдтай йæ æдæрсгæ 
Æмбисонды кадмæ. 
Ныр дæр ма 
Дæ уылæнты сабыр уынæры 
Æвзонг гимназисты 
Хъæлдзæг худт ныннæры. 
Ныр дæр ма дæ былгæрон зары 
Чысыл саби сидзæр сæныккыл. 
Йæ цæстыты арвы цъæх уары, 
Сæууон фæлм æрбадти 
Йæ сусæг цæссыгтыл. 
>ырысы егъау дон, 
Дæ уылæнтæ ласыс 
Мæ сагъæстау цадæг. 
/Ез фехъуыстон раджы, 
149 

Хæхбæсты ныхасы 
Дæ кадæг. 
Æрбацæуы Ленин 
Мæ фæлтæр! 
Уыдзынæн дæ тохы 
Дæ барджыты астæу, 
Мæн ысты 
Дæ цин æмæ рис. 
Хъайтары æхсаргарды састау 
Нæ дардзæни рæстæг 
Музейты мæ сие. 
Æнцондæр у, чи зоны, 
Амæлын тохы, 
Æнæфыст хæс уаргъау хæссынæй. 
Æвæццæгæн, уый тыххæй райгуырдтæн хохы, 
Цæмæй мын-иу макуы уа 
Лидзæн мæ зынæй. 
Нæ хæхтæ, 
Уæ æдзæм сæрыстырдзинады 
Æнкъарын 
Рæвдыд æмæ мæт... 
Зæгъут-ма: 
Æмбæхстæй 
Уæ цъуппыл кæм бады 
Тыхджындæр поэты мæлæт? 
Æз рагацау курын: 
Йæ адзал мын раттут— 
Мæ цард ын уæддæр уаид иу боны фидауц. 
Кæд искуы 
Мæ раст уд 
Йæ зарæджы сыстид 
Рæсугъддæр бæллиццау. 
Æз райгас уыдзынæн, 
Æз уарздзынæн ногæй, 
150 

Æз нуаздзынæн стырдаер поэть* 
Уæлтæмæны ронгæй, 
Куы фыссой 
Зæххонтæй зæххондæры кадæг. 
Нæрдзæн революци, 
Дзыллæты зæрдæтæ йын — артаг, 
Дзыллæты зæрдæты йæ цæхæр 
Æрхуыссын нæ комы. 
Нæ фæтæг, 
Хъуыдыгæнгæ, бады 
Ревкомы, 
Зæрдæты, 
Нæ туджы, 
Нæ зонды. 
Цы нæ ис рæстагæй 
Зæххон лæджы сконды, 
Уый фидæны картæйыл 
Хорз уыны 
Ленин. 
Æз мин азы фæстæ цы фенин, 
Гъе уымæн дæр рахаста Ленин 
Мæлын 
Йе цæрыны тæрхон. 
Мæхи революци, 
Нæ дунейы 
Ленины дунемæ хон! 
Фæстаг тохы зарæг 
Æрбахæссы дымгæ 
Октябры цæхæркалгæ риуæй. 
Гъей, хи амонд арæг! 
Кэед адджын æнцойад 
Дæу иртасы Зиуæй, 
Уæд зæххыл дæ хуызы 
Æнæхайыр аууон 
Йæ мыздмæ фæхъуызы. 
Æмбæлттæ! 
151 

Æрбацæуы Ленин 
Нæргæ броневикыл, 
Цы уыдзæни боны фæтчы? 
Æнусты сæуæхсид 
Ныттыхст большевикыл, 
Йæ палтойы уаддзагъд фæдджи, 
Дымгæмæ фæйлаугæйæ, 
Фестади мрамор. 
Нæ сæрмæ ныфсы дзырд нæры: 
«О Адæймаг! 
Уазал æнцойдзинад амар! 
Дæ амонд дæ тохы цæры!» 
Дунейы кæрæттæм, 
Æмбæхст материктæ — зæрдæтæм 
Рæстдзинады наутæ 
Æрвиты фæтæг — 
Йæ дунейы æрф æмæ уæрхы 
Мæ сæнттæн 
Сæрибардæттæг. 
Тæмæнкалгæ намыс! 
Ды — хæхтæй бæрзонддæр, 
Ды — уарзондзинады æмгар. 
Дæ цъуппыты цъупмæ 
Нæма схызти зонд дæр. 
Дæ хæрзтæй мын ракæн лæвар. 
Гъей, байхъусут, адæм! 
Уый Намыс 
Йæ сыгъзæрин уадындзæй зары: 
«Паддзах дæр йæ бадæн 
Мæ номимæ бары, 
Лæгмар дæр йæ сусæг 
Мæ номы æмбæхсы, 
Йæ фæллæйттæ 
Кусæг 
Мæ номыл фæдзæхсы. 
Мæнг тавицау удæн 
152 

Ныууадзын мæ хъæстæ. 
Æвзонг чызгау худын, 
Куыд зилой мæ фæстæ. 
Мæн бур зин — сыгъзæрин 
Æлхæнынмæ хъавы, 
Фæнды йæ, куы цæрин 
Æрмæстдæр йæ арфы. 
Æнамонд зæрдæтæ 
Æвзидынц, лæбурынц. 
Мæ Уарди-дыргъдæттæн 
Сæ адджын тæф курынц. 
Фæлтæрты фæндæгтæ 
Мæн тыххæй фæзарынц. 
Æхсынц мæ æндæргтæ, 
Ныккæнды мæ дарынц. 
Фæлæ сæ цъæх арты 
Æппары мæ азар. 
Æз фестын цагъарты 
Сыгъдæгдæр фæндагсар. 
Мæн свастикæ домы 
Йæхицæн лæггадæн, 
Мæ сыгъзæрин номы 
^ый агуры бадæн. 
Фæлæ мæ æмбæхстой 
Бæгъатыр зæрдæтæ. 
Æнæмигъ æрвгæрон — 
Мæ тохы нысан. 
Мæ денджыз — æгæрон, 
Æнусмæ ныфсæн 
Æнæхъæнæй бацыд 
Фæтæгæн йæ ныхы, 
Фæтæгæн йæ балцы, 
Фæтæгæн йæ тыхы...» 
Нæ урс хæхтæ 
Намысы зарæгмæ хъусынц, 
Æврæгътæ 
153 

Сæ хъæбысы арвы цъæх узынц, 
Кæдæмдæр сæ сагъæсты джихæй 
Бæрзонд хæхты сæрты кæсынц... 
Сыгъзæрин хур айнæджы тигъæй 
Ныррухс кодта рындз. 
О, ма сай дæхимæ, 
Зæрæхсид, 
Мæ хуры æнæазым худт. 
Кæд йе 'рттивгæ тынтæй 
Æрæхсид 
Мæнæн дæр мæ уд. 
Куыд феста сыгъзæринсыф тала 
Мæ зарæг фæтæджы цытæн! 
Мæ фæстæ дæр, 
Уадз æмæ дидинæг кала, 
Уадз, сыста 
Поэты цыртæн. 
Мæ рæстæг, 
Фæйнæрдæм, цæй, де 'мбæрзæн акæ, 
Дæ хъæбул 
Дæ аивад фена. 
Историйы сценæ 
Ныхъхъæр кодта тугкалæн тохы: 
«Атакæ!..» 
Сæуæхсид 
Фæйлауы æрцытыл, 
Лæдæрсы йæ туг. 
Нæма 'ууæнды йе 'сæфты 'рцыдыл 
Хæрамæй конд дуг. 
Лæбуры дæндагæй, 
Æхсы æмæ судзы, 
Ныхъуыры, 
Сæтты.' 
Æмбæрзы 
Мæрдон хызæй 
Ног царды рудзынг, 
Щ 

Уд зинтæн дæтты. 
Фæлæ революци, 
Мæхи революци, 
Йæ кардыл хæцы. 
Йæ ныхмæ цы 'рлæудзæни карз тохы? 
Ницы! 
Йæ туджы мæцы. 
Æрхауы уæззау цæфæй, 
Фесты, 
Фæтæджы æндон сидт 
Æрцахсы йæ хъус. 
Æнæмæлæт фесты; 
Йæ иу бон — æнус. 
Æрвон чызг — 
Сæрибары ахстæй 
Кæм дары фыдгул, 
Гъе уыцы ныккæндæн 
Æнусты цъæхахстæй 
Ныккæлы йæ къул. 
О, чи 'рхауди тохы,— 
Фæстаг тохмæ сыстут! 
Фыдвæдæй хуыздæр у æвæд. 
Уæ тæрхон 
Фыддуджы пырхæнтыл ныффыссут: 
«Мæлæт!» 
Нæры революци. 
Сие, Рæстæг, дæ саутæ, 
Мах байстам нæ бартæ тыхæй. 
Æвддæсæм аз систа 
Фæлтæртæ 'мае дугты фаг цаутæ 
Йæ карды цыргъæй. 
Мæ Рæстæг! 
Фæйнæрдæм, цæй, де 'мбæрзæн акæ, 
Мæ фæлтæр 
Дæ аивад фена. 
Историйы сценæ 
155 

Ныхъхъæр кодта тугкалæн тохы: 
. «Атакæ!..» 
Циу мрамор? 
Циу денджызы дон? 
Æрцæудзæни бон 
Æмæ сæ йæхи хуызæн скæндзæни 
Сау мæр. 
Æнусæй-æнусмæ, 
Фæлтæрæй-фæлтæрмæ 
Гъе уыцы хъæр азæлдзæн 
Алкæд нæ сæрмæ. 
Æмæ нæ кæндзæни 
Æфцæгæй-æфцæгмæ. 
Æппæт дугтæ радтой 
Фæтæгмæ 
Æгæрондзинадæн йæ рохтæ. 
Æгас цæуæнт тохтæ! 
Цы кæнæм 
Æнæуылæн фурдæй? 
О Адæймаг! 
Ма зон æнцой, 
Æппæт адæм цалынмæ удæй 
Сыгъдæгзæрдæ 
Ленинау суой. 
Гъе ууыл мын зарынц 
Мæ урсбарц æпрæгътæ. 
Гъе ууыл мын зарынц 
Нæ хæхтæ: 
«Мах арвы къуырф не 'ккой 
Хæссæм, 
Кæдæм, уый нæ зонæм. 
Сæрсæфæнмæ 
Зæйты, æхсæн 
Æнцойдзинад ссонæм». 
О, зонын, 
Ирыстон, 
156 

Дæ баерзонд къæдзæхты уырынгтæ 
Сты рæсгæджы ностæ. 
Хьæрццыгъайы тугдзых бырынкъ дæ 
Æгъатырæй хоста. 
О, зонын, 
Нæ хæхтæ, 
Къостайы цæссыгтæ, 
Сыгъзæрин фæрдгуытау, 
Цъæх айнæг 
И а? хуылфы æмбæхсы. 
Фæгæрсæг сæгуытау 
Æз фестъæлфын хатгай, 
Мæн сæрсæфæн тигътæм 
Мæ хъуыды ысхæссы. 
Æз хъусын, Ирысток, 
Дæ ивгъуыды тарæй 
(О, зонын 
Мæнмæ сидт нæртон поэт уæд): 
«...Хъæр мæрдтæм дæр хъуысы, 
Куы бамбæхсай барæй, 
Уæд усы кæрдæны мыггагмæ фæхæт!..» 
Нæ, ни куы! 
Æрцæуæг æлдарæн 
Ирыстон нæ ратдзæн 
Йæ фырты цагъарæн! 
Фæлтау æй, цæссыгкалгæ, 
Фехсдзæн къæдзæхæй, 
Фæлтау æй, 
Æлгъгæнгæ, 
Ыстондзæн йæ зæххæй! 
Дм хæхты æгъдæуттæн 
Æнæ кæнгæ нæй, 
Ам цардæй мæлæтмæ 
Санчъехбæрц дæр нæй! 
О, зонын, Ирыстон, 
Æфхæрдтой дæ 
157 

Де 'знæгтæ арæх. 
Фæлæ мын дæ хæхтæ фæкодтой 
Æмбисонды таурæгъ: 
«Мах Ленины федтам, 
Мах Ленины зонæм, 
Æнусæй-æнусмæ, 
Фæлтæрæй-фæлтæрмæ 
Тыхст бонты æрцæуы нæ хъæрмæ. 
Мах Ленины зонæм: 
Куы рауади зæххыл фыццаг хатт 
Тох номдзыд рæстдзинады бартыл, 
Йæ авдæн — æнусты парахат — 
Уæд Ленины бафтыдта цардыл, 
Дзыллæтæ йæ хастой 
Сæ риуты, 
Сæ къахдзæфтæ барстой 
Йæ номæй. 
Сæ бæллиц йæ гуырдзимæ сиу и, 
Стæй рахызти 
Марксы томæй. 
Мах федтам, 
Мах Ленины зонæм! 
О, цас хъару райста 
Нæ зæххæй, 
Фыдгулæн бындзарæй 
Йæ фидæрттæ тохы куыд тона 
Хæстон туджы алы æртæхæй! 
Мах зонæм, 
Мах хатæм, 
Æнкъарæм... 
Нæ цæстытыл уайы 
Сæуæхсид — Рæстæджы æмкарæн, 
Йæ, сатæг тæмæнкалд 
Нæ уæхсчытыл тайы. 
Сæуæхсид 
Нæ мæлы: 
158 

Дæлæ, дам, Цæголты Георгины 
Риуæй ныккæлы 
Йæ туджы пырхæндæг, 
Дæлæ, дам, 
Æртындæс хъайтарæн 
Сæ къона куы хæлы! 
Нæ зæрдæ нырхæндæг. 
Нæ хъыджы æврæгътæ æрхонæм, 
Нæ хъæдгæмттæ знагæй 
Æмбæхстам. 
Каеуын та нæ зонæм,— 
Хæхтæ стæм». 
Гъе афтæ мын дзурынц 
Мæ Иры цъæх айнæг къæдзæхтæ: 
«Хъæбатыр хæстонтæ 
Нæ суадæттæй удыхос курынц, 
Ныууасынц сæ бæхтæ. 
О, тагъддæр, 
Цæргæстæ! 
Нæ кæмтты уæ сæртæ æмбæхсут, 
Æгъатыр мæлæтæн 
Чæ хъæстæ 
Лæ судзгæ цæссыгтæй 
Æрæхсут». 
Нæ фæзынди ничи, 
Нæ хивæнд хъæбултæ 
Æрбадзырдтой уæд: 
«Цæйнæфæлтау искуы 
Фæсайæм Ильины — 
Нæ мыггаг 
Быныскъуыд фæуæд!» 
159 

Фæндæгтæ. 
Адæймаг. 
Мавзолей 
О, цас ис нæ зæххыл 
Фæндæгтæ! 
О, цас ис нæ зæххыл 
Æвзæгтæ! 
Ныддих кодтой 
Адæмы, 
Денджызты, 
Хæхты. 
Ныддих кодтой 
Арвы. 
Лæг бирæ нæ цæры, 
Йæ хур æй 
Чысыл рæстæг тавы. 
Циу иу лæг 
Дзыллæты нымæцы? 
Æгæрондзинады 
Йæ хъуыды фæлмæцы. 
Йæ кары, йæ тыхы 
Нæма бацыд лæг. 
Къуындæг уыд йæ хæдзар, 
Йæ дуæрттæ — ныллæг. 
Фæлæ йæм фæзынди 
Иæ фидæнæй Ленин — 
Æппæт дугты фидауц, 
Йæ сæнтты рæсугъдæй цы уыди, 
Уый рæстæджы фарнæн 
Цæмæй уа йæ хицау. 
Уæд адæймаг тары ныууагъта 
Йæкъаннæг халагъуд, 
Цы хъомыс ын радта нæ зæхх! 
Йæ хъуыдыйы агъуд 
Ныр фсстади арвы уæрæх. 
160 

О Адæймаг! 
Зонын: 
Нæй стырдæр 
Дæ асæй. 
Дæ риуы куы бацыди 
Дуне æгасæй. 
Уадз, стъалытæ 'рттивæнт 
Дæ зæрдæйы арвыл. 
О Адæймаг! 
Аххæс 
Дæ уарзтæй 
Уæларв æмæ зæххыл, 
Цъæх денджызы арфыл. 
Цæмæй-иу дæ хъуыды 
Йæ сæрмагонд бандонæй 
Министрау феста 
ООН-ы конгресты. 
О Адæймаг! 
Сараз æвзæгтæн 
•Ды Лениной зондæй 
Дзырдуат. 
Фæндæгтæн 
Сыгъдæг нысан ратт! 
...Хуыссы мавзолейы, 
Йæ тугдадзин сабыр тæлфы. 
Йæ сагъæс дунейыл 
Сыгъзæрин къæвдатæй сæлфы. 
Цы уыны йæ фыны? 
Кæд фидæнмæ атахт 
Йæ уд? 
О Ленин, 
.Поэты йæ зыны 
Куыд хъæуы 
Дæ мидбылты худт! 
Æрцыдтæн æз хæхтæй, 
Дæ уæлхъус 
6 Молиты Вас9 

Сæркъулæй лæууьШ. 
Зæххон лæджы уæргътæй 
Дæ мæлæтæй карздæр нæ уыд. 
Нæ фæтæг, 
Дæ фæллад 
Æнцой æмæ рухс фынты суадз. 
Нæ фæлтæр 
Йæ тохы нæ фæкалд, 
Уый бахсыста де 'ндон куырдадз. 
Дæ зонды цы сфидар, 
Уый хъуамæ нæ зæххыл цæра. 
Ныхъхъæр кæны чидæр 
Æнæхъуаджы хатгай: «Ура!» 
Дæ бæллицты тауæн — 
Нæ зæрдæты царддæттæг хуым, 
Кæйдæр рæдыд д' аууон 
Фæхъавы æрцæрынмæ уым. 
Фæлæ у дæ Парти 
Дæ туг æмæ де 'стæгæй конд, 
Зæххыл дын цы цард и, 
Уый систа бæрзонд. 
Циу галиу, уый сафы, 
Ныссæтты хæрамдзинад, 
Фыд. 
Йæ хурæй цы тавы, 
Уый — адæмы цардыл æфтыд. 
Хуыссыс мавзолейы, 
Дæ тугдадзин сабыр тæлфы. 
Дæ сагъæс дунейыл 
Сыгъзæрин къæвдатæй сæлфы. 
О, баулæф, Ленин, 
Кæркуасæнты афон — хæстæг. 
О, баулæф, Ленин, 
Дæ ныхыл ныффынæй Рæстæг. 
162 

Мæлæт. Хурыскаст 
Фæцæуын 
Сæрсæфæны тигътыл. 
Лæдæрсьищ 
Цъæх цъититы ихтыл 
Мæ уазал цæссыгтæ — 
Мæ дондзаст, 
Мæ сабыр хъуыдытæ. 
Мæ фыдæл! 
•Дæ хæлддзаг мæсыг дæ 
Тыхгæнæджы фатæй, 
Тыхгæнæджы уацарæй хизгæ, 
Æрхуыдта 
Мæ рæсугъд фæндæгтæм 
(Цæрыс ды 
Мæ уынд æмæ конды). 
Куыд ныууадзынц аргъæутты лæгтæ 
Сывæллоны зонды 
Хъæбатыр хæстыты 
Цæхæркалгæ азæлд, 
Æбæрæг хæтæнты Уæлахизы зарæг, 
Гъе афтæ мæ сагъæс 
Дæ къахвæдтыл баззад. 
Æз — фидæны барæг, 
Фæлтæртæм 
Дæ царды бар радтон, 
Нæотон куывды хистæры нуазæнау раст. 
Нæ зæххыл, 
Егъаудæр хæрзиуæгау, ссардтон 
Дæ буц ном хæссыны фæдзæхст. 
Дæ хæлддзаг мæсгуытæ — 
Сæрсæфæны тигътыл. 
Мæ сагъæс сæм схизы 
Сæнтурс зарæг — мигътыл. 
Сæ дуртæ ма риссынц 
6* 

Сæ рагон хъæдгæмттай. 
Кæд къардиуы 
Ивгъуыды аууон 
Фæхъуызы? 
Æви сæм æнæбын 
Мæйдарæйдзаг кæмттæй 
Мæлæты дзырд хъуысы: 
«О Адæм! 
Уæ сæфтыхъæр араугæ зилы 
Уæ сæрмæ. 
О Адæм! 
Æрбадтæн 
Уæ тæккæ къæсæрмæ. 
О, додой фæкæнат! 
Уæ сæры къуыдыртыл 
Ныддæлгом уыдзынæн 
Æнæфæугæ дугау. 
Ыстондзынæн цардæн 
Бындзарæй йæ уидаг. 
Рыны денджыз дарын 
Мæ мидæг. 
О, сар мын уæ сæр кæны: 
Райсомы боныцъæх 
Туджы мæцдзæни. 
Уæ фæстаг æртхутæг уын 
Дымгæ хæсдзæни. 
Æз — дунейы бардуаг, 
Рæстæджы æмдзæрин, 
Æз Намыс 
Нæ зонын, 
Нæ зонын 
Сыгъзæрин, 
Нæ зонын 
Тæригъæд, 
Нæ зонын 
Æвзарын, 
164 

Æз зонын æрмæстдæр 
Æгъатырæй марын. 
Лæджы зонд кæм тæлфы, 
Цы ранмæ фæхæццæ, 
Уым зæххыл, 
Уым доны, 
Уæлдæфы 
Мæ маргимæ схæццæ. 
Уæхи конд дæлимон — 
Уæ атом мæ бадæн, 
Йæ рæмыгъдæй иу бон 
Нынниудзынæн, адæм!..» 
Нæ хæхтæ 
Мæлæты дзырд хъусынц. 
Æврæгътæ 
Сæ хъæбысы 
Арвы цъæх узынц. 
Ам къардиуы сæрмæ, 
Æгомыг къæйдурыл 
Нындæгъди 
Цъæх тала. 
Мæлæт æм лæбуры, 
Æрвиты йæм талæу, 
Фæлæ та æрхауы 
Æнæбонæй коммæ. 
О, царды æгъдауы 
Кæй бон у фæлдахын 
Дæлгоммæ?! 
Цъæх таламæ уддзæф æртæхы, 
Йæхимæ йæ арвгæрон сайы. 
Сыгъзæрин æртæхы 
Цъæх талайы боныцъæх найы. 
Мæлæты æртхъирæн 
Нæ хæхтыл 
Кæд бафтыдта азар?! 
Фæйлаугæ æхсæрдзæн! 
165 

Ды азар 
Мæ Ирæн, 
Куыд æрвиты Ленин 
Мæлæтæн йæхи мæлæт 
Дзуаппæн, 
Йæ хъуыды 
Куыд бахызти 
Атомы апмæ, 
Цæмæй йæ зæххонтæн 
Æргъомхæссæг цагъарæн дара, 
Цæмæй йын йæ конды 
Мæ зæрдæ 
Йæ ног бæллиц ара. 
Цъæх денджызты астæу 
Æнамонд сакъадахыл 
Судзгæфыд уары, 
Мæлæтдзаг цъæхахстау 
Ныттыхсти йæ буарыл 
Æвирхъаудæр бомбæты 
Пиллон — фæлварæн. 
Зæрдæтыл æрæнцади 
Туджы æнкъарæн, 
Æрцæуинаг сау хæсты 
Сзу уацау. 
Гъей! 
Чи кæуы 
Йе сæфтыл рагацау?! 
Уæртæ 
Зæрин хуры пиллонæй 
Боныцъæх дунемæ стулы. 
Кæй фæнды 
Йæ цардæй 
Дыууæ царды 'мбулын, 
Уый ссу^зæд 
Йæ зæрдæ! 
О хурыскает — 
166 

Ме скаст! 
Ды бахиз 
Мæ уарзондзинадау 
М?е риумæ. 
Ц#рæнбонты иумæ 
Мæйдарыл кæндзыстæм 
Уæлахиз. 
Цæй, ратт мын 
Дæ ронгæй! 
Мæ зарæг 
Фæлтæртыл куыд бафта. 
Æнæниз сывæллон ыстонгæй 
Куыд цъиры йæ мады 'хсыр, 
Афтæ 
Дæу нуазын 
Мæ цæстыты арфы. 
Мæ удыхос, 
Ме уæнгты азæл! 
Мæ бæллиц мын тарф фын 
Куыд нæ бæтта 
Бумбули базыл. 
О хурыскаст — 
Ме скаст! 
Нæ зонын, 
Дæ худт дын 
Кæд федтон фьщцаг хатт? 
Æвæццæгæн, знон, 
Æви мин азы размæ? 
Мæ чысыл цæрæнбон дæр фсстад 
Æнусон дæ фарсмæ, 
Гт.е афтæ егъау дæ, 
Гъе афтæ парахат. 
О хурыскаст — 
Ме скаст! 
Ды адæмæн 
Цимы куывд сараз, 
167 

Æрхæсс сын 
Æвзонджы бон — 
Де 'рвхуыз æнкъарæн. 
Дæ фæлмæн тынтæй сын 
Ратт иухуызон дарæс, 
Ыскæн сæ дæ карæн. 
Фæкæсы мæм афтæ, 
Цыма ды, 
Пæрпæргæнгæ, 
Ленины риуæй 
Мæ райгуырæн Иры 
Хæхты сæрмæ стахтæ, 
Цъæх арвыл хæлиуæй 
Мæ цæстытæм тагъдтæ. 
Ныр дæр ма нæ зæххыл 
Ис уазал ныккæндтæ, 
Ныр дæр ма зæрдæты 
Ис талынг уæрмытæ. 
Дæу уыцы ран 
Де знаг ныгæдта. 
Æнамонд куырмытæ! 
Нæ зыдтой: 
Нæй арвæн 
Æрцахсæн рæхыстæй. 
Сæ цæст сын 
Дæ зынгæй рæхуыстай, 
Гъе уый бæрц хъару уыд 
Дæ рухсы къæбицы, 
Æмæ дыл мæлгæйæ дæр 
Адæймаг 'ууæндыд. 
О хурыскаст — 
Ме скаст! 
Мæ зарæджы стъæлфгæ цæхæр дæ. 
Мæ уд мын фсхс, хъазгæ, 
Дæ денджызы фæлммæ, 
Кæд нал кæсы 
168 

Дæ фарнмæ æнхъæлмæ, 
Уæд амард 
Йæ бæллиц, 
Уæд аскъуыд 
Йæ зарæг. 
О хурыскаст — 
Ме скаст! 
Дьг — амæндтæ уарæг. 
Ды иугæр фæзындтæ, 
Уæд Ленинæн 
Де 'рттивгæ рухсмæ 
Æнæрцæугæ нал уыд. 
Æнусæй-æнусмæ 
Дæ быны 
Егъау лæгтæ цал уыд! 
Ды уыдоны фар стай: 
«Цы бæсты, 
Цы хæхты, 
Иы афон фæзындзæни 
Ленин?» 
Сæ сыгъдæг бæллицтæ сын бастаи, 
Дæу афтæ тынг фснын кæй фæндыд, 
Гъе уыцы зæххоны хъысмæтыл. 
Дæу Ленин 
Æмиас хæйттæй уары 
Дзыллæтыл, 
Дæ рухсы гуылфæнты 
Пæ зæрдæ æнæнцойæ судзы. 
Хæрамæйдзаг удтæн 
Сæ фæндтæ 
Дæ тыхæй рæмудзы. 
О хурыскаст — 
Ме скаст! 
Ды бахиз 
Мæ уарзондзинадау мæ риумæ, 
109 

Цæрæнбонты иумæ 
Мæйдарыл кæндзыстæм 
Уæлахиз. 
Æнæхуыссæг æхсæвтæ. Иры хъæр 
Æнусæй-æнусмæ 
Лæг дунейыл мастæй цы федта, 
Уый Ленины фидар уæхсчытыл 
Æнцайы, 
Æнцайы 
Фæтæджы зæрдæйыл 
Цырагъы мæнг рухсмæ. 
Раст саударæг усы кæлмæрзæнау адæмы стджытыл, 
Сæнттæйдзаг зæрдæты фæрчытыл 
Æрхауди 
Бæстæты политикой картæ. 
Кæсынц æм æдзынæг 
Æппæтæй уынагдæр цæстытæ. 
(Кæд уыцы 'хсæв хæхты 
Цъæх уалдзæгыл зарыд 
Тæдзынæг? 
Кæд уыцы 'хсæв нал федта хохаг 
Йæ бирæ мæстытæ 
Йæ фыны?) 
Чысыл уаты къулыл — 
Политикой картæ, 
Йæ уæлæ рæствæндаг 
Нæ зыны. 
Уым арæнтæ домынц 
Æнæкæрон бартæ, 
Кæлмытау сыфсыфгæнгæ, 
Здыхсынц æнæхъæн бæстæтыл, 
Къуындæг сын у дуне, 
Фæйнæрдæм, 
Тыхивæзтæй 
170 

Тонынмæ хъавынц, 
Зæххы къори 
'Фтауынц æбуалгъы хæстытыл, 
Рæсугъд фынтæ 
Авдæнтæй давынц. 
Сæ дин æмæ паддзахы номæй 
Дзыллæты туг нуазынц æргомæй, 
Уынæргъынц 
Сæ быны, 
Уынæргъынц 
Сæ фыны 
Тыхджындæр хæстон лæгты стджытæ. 
Сæ бæстæйы намыс джебогътыл 
Дунейы кæрæттæм хæсджытæ, 
Зæххы къори хурхгæнæг арæнты хаххæй 
Æлвасынц. 
Фæндæгтæ дзыназьшц, 
Сæ кæрон æмбæхсынц 
Æнæбæрæг фидæны тары, 
Фæллад удтыл 
Тугкъæвда уары. 
Мае Иры фæдисхъæр 
Æз ивгъуыдæй хъусын: 
«Мæ мæгуыр фæстагон, 
Дæ авдæн дын узын. 
Нæй, ницы хъæбулæй зынаргъдæр. 
Дæу тыххæй дывыдон зындоны 
Хæсдзынæн цыфæнды, 
Цыфæнды 
Æлгъыст æмæ уаргъ дæр, 
Фæлæ мын мæ зæрдæ 
Æндæр сагъæс тоны: 
Куы нæ ссарай амонд 
Дæ зæххы л, 
Уæд ма бакæ хъоды 
Дæ ныййарæг Ирыл, 
171 

Мæ цæстытыл сау арв 
Дæлгоммæ фæлдæхы, 
Мæ туг мын мæ риуæй 
Мæнгард рæстæг цъиры. 
Мæ хурх мын æгъатырæй 
Арæнтæ 'лвасынц. 
Фæсырдтой мæ талынг лæгæттæм 
Мæ буары фæрчытæ мын 
Зæйтæ фæласынц. 
Æз нал дæн... 
Æз арф кæмтты тары 
Ныгæд дæн. 
Цы кæнон, 
Цы фæуон? 
Æнæкæрон дунейæ иу гæппæл Ирмæ 
Нæ хауы, 
Мæхиуыл фæкæуон, 
Фæлæ уый нæ баззад 
Нæ фыдæлты 'гъдауы. 
Нæй чиныг, 
Нæй раздзог, 
Нæй хъама. 
Æхсаргард уæззау тохы асаст! 
Ды амæлай хъуамæ 
:Дæ фидæны арв куы уа асæст. 
Ныббар мын, 
Мæ хъæбул, 
Ныббар мын! 
Мæсгуыты сæг баддзæн 
Дæ удыл. 
О, хурыскаст чи фены царды, 
Тæхуды! 
Тæхуды! 
Тæхуды!..» 
Ныккæлынц галуантæ, 
Мæлынц пирамидтæ, 
172 

Денджьвтæ, 
Цаутæ, 
Æнæнысан балцæй 
Фæстæмæ фæсмонгæнгæ здæхынц 
Сæ раттæг сыджытмæ 
Фæлтæртæ. 
Бæрзонддæр цыртытæн 
Сæ дурамад цъуппытæм 
Стæхынц 
Хъæбатыр зæрдæтæ. 
Æнкъарынц 
Фæстаг тохы амонд. 
'Ембарынц: 
Цы сараза адæймаг абон, 
Цы рахæсса адæймаг рухсмæ, 
Уый хъуамæ 
Æиусæй-æнусмæ, 
Фæлтæрæй-фæлтæрмæ 
Æвидийгæ хъалон 
Фæстагæттæн фида... 
Куыд бахæры марды буар 
Ингæны уаллон, 
Гъе афтæ ма бавзар, 
Зыд арæнты зиллакк. 
Нæ, никуы! 
Ды фестдзынæ афтид æртхутæг, 
Фыдгæнæджы номау. 
Бæстæты, 
Фæлтæрты, 
Зæрдæты 'хсæн чи лæууы комау, 
Фыдыусау 
Сусæг æгæрондзинады æрфыты 
Хъуыдыйæн чысыл бæрцæй чи кæны барæн, 
Гъе уыцы æнæхайыр арæн 
Нымбæхсти 
Политикой картæйы талынг тæрфыты. 
173 

Кæсынц æм æдзынæг 
Æппæтæй уынагдæр цæстытæ. 
Кад сахат æнустæ нымайы, 
Æви — тæдзынæг?.. 
Тæдзынæг — цæссыгтæ, 
Цæссыгтæ — мæгуыры мæстытæ. 
Быдыртæн, 
Цъæх денджызтæн, 
Хурсыгъд ызмистæн, 
Мæлæтдзаг хæстытæн, 
Æфсæн гладиаторты нуæрттæ 
Рæдувæг хъæзтытæн, 
УæлахизьЕ ронгæн, 
Дæрæнгонд æфсæдты 
Æнамонд тырысаты скъуыдтæн, 
Хæххон чызг 
Иæ уарзоны мардыл кæм куыдта, 
Гъе уыцы мæсгуыты 
Æртхутæг бæллиццæн, 
Æнæном ингæнтæ 'мæ номдзыд цыртытæн 
Сæ сæрты 
Фыд заман 
Гуылфгæнгæ лæгæрды. 
Фыдбылызы удхар... 
Нæй рæстæгæй лидзæн! 
Фæхуыссынц 
Бæлццæтты æртытæ, 
Æрбайсæфынц 
Фæдтæ, 
Рыг фестынц 
Фæндæгтæ, 
Хуыцау æмæ зæдтæ, 
П ей,1 фараонтæ! 
Куырыхон зæрæдтæ, 
Философтæ, 
Табугæнджытæ, 
174 

ЙОЭТТ&! 
Уæ цæст цымæ царды 
Æнæнысан денджызы 
Хорзæй цы федта? 
Нæ фæтæг нæ хуыссы. 
Уæззау тохы зарæг æм хъуысы. 
(Цы федта йæ фыны 
Нæхи хохаг уыцы 'хсæв ногæй?) 
Ахъаззагдæр фронты, 
Рæмудзын æввонгæй, 
Бæгъатыр хæстонты рæнхъытау, 
Æнгомæй 
Нæ абон, 
Нæ ивгъуыд, 
Нæ фидæны номæй 
Бырсынц алфавитæй ист дамгьæтæ 
Размæ 
Ильичы хуымæтæг пъеройæн йæ фæстæ 
Æвддæсæм цыренкалгæ азмæ. 
Бырсынц алфавитæй ист дамгъæтæ размæ, 
Сæ алчи дæр дзыллæты мастæй 
Фæхъæстæ, 
Сæ диссаг фæткæвæрдæй фестынц 
Æппæт зæххы хотыхты тасæй 
Тыхджындæр ныхæстæ. 
Нæ фæтæг чысыл уаты бады, 
Ам дамгъæтæ дзурынц гæххæтæн, 
Сæ рады 
Бæстæты политикой картæ 
Куыд ивдзысты райсом 
Æфхæрд пролетартæ. 
Æрцæудзæн рæстæг, 
Æмæ нал уыдзæн дунейы ссарæн 
Лæджы уд къуындæггæнæг арæн. 
Ныр адæймаг йе 'хгæд чырыны кæй дары, 
Йе хидæй, 
175 

Йе хинæй кæй ары, 
Йæ намыс, 
Йæ хъару 
Кæй бæрцæй фæбары, 
Гъе уыцы 
Æнæхайыр мулчы бæсты йын 
Тызмæг революци 
Уæд дун-дуне ратдзæн... 
Нæ фæтæг нæ хуыссы, 
Тагъд рудзгуытыл 
Боныцъæх хъавгæ æрбаддзæн. 
Уæззау тохы зарæг 
Æрцæуинаг хабæрттæй хъуысы... 
Зæронд заман дамгъæты 
Растæвæрд иугондæй хæлы... 
Æнусæй-æнусмæ 
Æгуыппæг æхсæвтæ 
Дзыллæтæн кæй кайдтой 
Сæ тыхæй дзæгъæлы, 
;Дзыллæтæн сæ рæстæгæй 
Хъарм фын кæй сæфта, 
Уый ахсæв дывæрæй 
Егъау тыхы денджызау 
Ленины хъаруйыл бафтыд. 
Æнусæй-æнусмæ 
Цы агуры адæймаг царды, 
Уый фестдзæн егъау тых 
Нæргæ революцийы арты, 
Нæ фæтæг нæ хуыссы. 
Кæркуасæнтæй уасджытæ 
Райсоммæ сидынц 
(О, уыцы 'хсæв хохаг 
Ныр дæр ма фæмысы. 
Уæд федта йæ фыны: 
Æлдæрттæ зындоны 
Сæ тæригъæд фидынц). 
176 

Нæ фæтæг нæ хуыссы. 
Йæ фидар уæхсчытыл 
Зæххы къори 'нцайы. 
Хæрамдзинад, 
Хотыхтæ, 
Дин æмæ 'хцайы 
Уæззау фыдæх калмау фæхъуызы. 
Уый Ленины 
Марынмæ хъавы, 
Уый адæмы рухсдæр æнкъарæнтæ 
Давы. 
Æппæт пролетартæ! 
Раст саударæг усы кæлмæрзæнау, 
Судзгæ планетæйыл чи ныттыхст, 
Уыцы политикой картæ 
Лыстæг пырх ныккæнут джебогъæй! 
Нæ фæтæг нæ хуыссы. 
Сыгъдæг гæххæтт 
Номдзыд хъуыдыты 
1ь:хъуыры. 
Ныр сомбоны тохты уæлахиз 
Цыргъ пъеройы бын рагацау гуыры... 
Мæн уазал мæрдфынæйæ бахиз, 
^Ехсæвты хъуырдухæн! 
Лæ хуыссæны сæрты 
*\æ иувæрсты сусæгæй ма хиз; 
Ратт номдзыд поэты сие къухæн, 
Ратт удæн 
Фæдисхъæры азæлд, 
Хъуыдытæн — 
"рфæны пырхæндæг, 
Цæстыхаутæн 
Рох фынтыл ма зар, 
Фæлтау сын ратт 
Цин æмæ 'рхæндæг. 
Æз номдзыд поэттæн 
177 

Нæ бæллын сæ цытмæ,— 
Мæхи мæ нæ фæнды 
Хуыссæгæн 
Дæлбайрагæй раттын, 
Кæркуасæнты 'рцыдмæ 
Мæн Ленинау 
Сахуыр кæн бадын. 
Æхсæвты хъуырдухæн! 
Мæ зæрдæйыл базыртау разай, 
Æз басгарон рæстæджы разæй, 
Лæг Ленины дунейы 
Стырдæр хæрзиуæг кæм ссардта, 
Гъе уыцы зæхх ме стыр бæллиццæй... 
Нæ фæтæг нæ хуыссы. 
Йæхæдæг йæхицæй 
Уый ар азы цардæн 
Æнæмæлгæ мидис. 
Зæххон лæгæн 
Тарæй æнусондзинадмæ цы хид ис, 
Уый Ленин 
Йæ уæхсчытыл систа, 
Нæ фæтæг нæ хуыссы. 
Йæ пъеройы змæлдæй 
Планетæ æнкъуысы, 
Йæ мидтыхы денджыз 
Уынæргъы йæ хуылфы, 
Йæ судзгæ æмгуылфы 
Фæтæгæн йæ хъуыды 
Æрцарди æнусмæ 
Сæйраг Комиссарау, 
Цæмæй-иу дзы адæймаг 
Ахæм фæтк ара, 
Иæ чысыл цæрæнбон 
Куыд феста æнусты æмкарæн. 
Йæ удæн куыд нал уа, 
Æмхæст мулкау, 
178 

Агъуды дарæн\ 
Лæг — намысы зарæг, 
Лæг — дун-дуне сгарæг. 
Æз Ленины дугæн куы кусон, 
Уæд фестдзæн 
Мæ чысыл цæрæнбон 
Æнусон... 
У Ленин 
Æгæрон, 
Егъау 
Æмæ арф, 
У Ленин 
Нæ фидæны зæхх 
Æмæ арв. 
Нæу Ленин 
Æрымысгæ ном, 
Кæнæ миф. 
Нæу Ленин 
Цыртдзæвæн, 
Нæу Ленин 
Архив. 
Нæу Ленин 
Кæйдæр риуæн орден, 
Йе уарт. 
Нæу Ленин 
Æгуыст къухтæ тавынæн 
Арт. 
Нæу Ленин 
Кæйдæр тызмæг къухы æрцæф, 
Нæу Ленин 
Егъау кабинетты 
Сæрмагонд уæлдæф. 
У Ленин 
Нæ фидæны зæхх 
Æмæ арв. 
У Ленин 
179 

РæЧгтдзинадь! 
Гл ырдæр гæнах. 
Нæ хæхтæ 
«фæндараст» зæгъынц 
Æбуалгъ хъæр ныккæны 
Хъызт зымæджы уазал. 
Кæд рудзынджы авгыл 
Цъæх ихæй конд талаты астæу 
Нымбæхсти 
Дзыллæтæн сæ адзал? 
Ныссабыр и дуне. 
Æгуыппæгæй хъусы, 
Фæтæгæн 
йæ тугдадзин сабыр куыд тæлфы. 
Фæллад зæрдæ 
Сабыргай кусы. 
Фыр уазалæй 
Тъæнджымæй ниуы. 
Чырс 
Кремлы сахаты фатæгыл бады, 
Рæстæгæн цы тых ис йæ барты, 
Гъе уый ныхмæ 'рлæууыд 
Мæсыгау 
Фыццаг хатт, 
Фыццаг хатт 
Æппæты рæстдзæуиндæр сахат, 
Нæ комы, 
Нæ комы, 
Нæ комы, 
Æрдзы фæтк цы до мы, 
Уый раздæры хыгъдæй нымайын; 
Фæнды йæ 
Фыццаг хатт 
Фæсайын... 
180 

Минуттæ! 
Цæй, фестут æнустæ! 
Нæй рæстæгæн 
Хъустæ, 
Цæстытæ йын нæй. 
Цы дæрддзæг ма баззади 
Фатæгæй Ленины адзалы астæу, 
Уый 
Рæстæг. 
Æххормаг фæранкау, 
Æхсыдта зыдæй. 
Фыр уазалæй 
Тъæнджымæй 
Хауы фæрчытæ. 
Йæ босы æнæрайхæлд мастæй 
Куыд тасы æрдын, 
Раст афтæ 
Уæззау уаргъы бын 
Статуяты мрамор-уæрджытæ 
Ныкъкъæдз ысты, 
Уазалæй ризынц. 
Зæрдæтæ куыд риссынц! 
Цæстыхаутыл ихы къæртт фесты 
Цæссыг. 
Гъе афтæ егъау æмæ карз у 
Нæ хъыг. 
Ныртæккæ... 
Ильичы цæстыты 
Фæстаг рухс 
Ныртæккæ 
Æрхуысдзæн. 
Æгас дуне 
Стырдæр фыдбылызы уацæй 
Нынкъуысдзæн. 
...Цыдысты мæрддзыгон 
Æгас бæсты адæм. 
181 

Мæ рустыл ма риссынц 
Йæ судзгæ цæссыгтæ мæ мадæн* 
Цыдысты нæ хæхтæ 
Æнтъыснæг тымыгъ æмæ мигъты æхсæнты, 
Цыдысты мæрддзыгой, 
Цыдысты сæ зæйты лæсæнты... 
Æз хъусын... 
Ис Ленины парти 
Нæ зæххыл. 
Нæ дунейы æрф æмæ уæрхыл 
Уæлахизтæ цал и, 
Рæстдзинад 
Гъе уал царды ссардта. 
Æз хъусын кæйдæр дзырд 
Йæ хуылфæй 
Цъæх айнæг къæдзæхæн: 
«О, макуы зæгъ: 
«Мард дæ!..» 
Мæ сыгъдæг уд радтон 
Мæ райгуырæн зæххæн. 
Мæ судзгæ хъæдгæмттæ, 
Мæ зæрдæйы ристæ, 
Мæ зарæг, мæ фæндтæ, 
Хæлд фаты æрхъистау, 
Дæ риуы куы ссарай,— 
Уæд ивгъуыды тарæй 
Зындзынæн дæ хъæрмæ. 
Уæд арвыл дæ сæрмæ, 
Мæ кæддæры сагъæс, 
Мæ кæддæры фын 
Æз фестын кæндзынæн 
Сосланы æрдын. 
.Дæ зæрдæмæ ма хæсс 
Мæ хъысмæты зын». 
182 

Æз хъусын кæйдæр дзырд 
Цъæх айнæг къæдзæхæй: 
«Мæ фæндаг — æнæцыд, 
(Нæй мæрдтæй фæстæмæ ыздæхæн), 
Æмæ йыл мæ бæсты 
Ды ацу, нæргæ. 
Куы уыдаид хæсты 
Мæ мæлæт, бæргæ, 
Уæд номдзыд мæрдты 'хсæн, 
Хæххон къæйы бын 
Ыссарин мæ хуыссæн, 
Æнæ катай фын. 
Мæ цæфтæ нæ хынцын, 
Мæ бон нæу кæуын, 
Зæххыл мæ мæ хъынцъым 
Нæ уадзы лæууын. 
Нæ дæн æз æгæстыл, 
Йе мæрдтыл нымад. 
Æфсæйнаг пæлæзты 
Нæ бахызт мæ фат. 
Æууæнкæй æрмæстдæр 
Не раздахæн цард. 
Æууæнк у, мæ кæстæр, 
Уæлахизы кард,..» 
Æз хъусын къæдзæхæй 
Хæстон лæджы дзырд: 
«Мæ райгуырæн зæххæй 
Æрцыдтæн æз сырд. 
Æрымысгæ азым 
Мæ уды л æрхауд, 
Нæ куымдтон æртасын, 
Ныттыхсти мыл уад. 
Уæззаудæр фæлварæн — 
Æн' аххос æфхæрд — 
Ыскодта æмарæн 
Уырдыг æмæ Хæрд. 
183 

Æнæбæрæг коммæ 
Æлвасы Уырдыг, 
Куы кæсай йæ коммæ, 
Уæд фестдзынæ рыг. 
Уæлæмæ куы бырсай 
Тæссагдæр Хæрды,— 
Уыдзынæ тырыса 
Фæстагæттæн ды. 
Уыд ахæм фæлварæн... 
Уæд фестад дæ цард 
Нæ зæрдæты барæн 
Уæлахизы уарт. 
Уыдтам дын дæ рæстæг, 
Дæ фидæны рухс. 
Нæ туг æмæ не стæг — 
Нæ тызмæг æнус. 
Ыссардтон дæ царды 
Дыккаг цард, кæстæр! 
Фыдыбæсты арты 
Æхсидав — æз дæр. 
Æз мард дæн, 
Æз нал дæн. 
Мæ зарæг фæдæн, 
Бæласау æз калд дæн. 
Нæ зонын, кæм дæн». 
Æз хъусын къæдзæхæй 
Хæххон лæджы дзырд: 
«Дæ райгуырæн зæххæй 
Цы райсай, мæ фырт, 
Уый раттæд дæ удæн 
Мæ фæллæйтты ад, 
>ый тарф фынæй фурдæн 
Æр'бахæссæд у ад, 
Уый ингæнæй сисæд 
Нæ ном æмæ кад, 
184 

Цыты хохмæ схизæд 
;Дæ тохæй дæ рад». 
Æз хъусын къæдзæхæй 
Хæххон лæджы дзырд: 
«Хæрамæй, фыдæхæй 
Ды ма тæрс, мае фырт! 
Ис амонд, ис зарæг, 
Ис цин æмæ мает, 
Дæ сæнтты хъæсдарæг 
Уæд тохимæ бает. 
Дæ цины, дæ зыны 
Дæ зæрдыл-иу дар: 
Æмæхгæд цы зыны, 
Ис уымæн дæр дуар. 
Цы фенай хæстæгмæ, 
Уый ма схон кæрон, 
Цы нæ ис рæстæгмæ, 
Уый фидæнæй дом. 
Дæ нæргæ æнус дæр 
Нæ бæллицтæй — гуырд 
'Дæ амондæй рухедæр 
Нæма уыд, мæ фырт. 
Ыссыгьтам нæ тугыл 
Сæуæхсиды арт. 
Мах Ленины дугыл 
Фæдзæхстам дæ цард...» 
Æз хъусын къæдзæхæй 
Хæххон лæджы дзырд: 
«Кæд Ленины зæххæй 
Фæцух дæ, мæ фырт, 
Кæд Ленины арвæй 
Фæхицæн дæ уарзт,— 
Мæ ингæны арфæй 
Ыстондзæн мæ мает. 
Нæй марды æлгъыстæй 
Тæссагдæр бæллæх. 
185 

О, ма скæ мæ рыстæй 
Æлхынцъбаст фыдæх...» 
Æз къæдзæхæй хъусын 
Мæ фыды фæдзæхст: 
«Дæ нæргæ æнусы — 
Мæ бæллиц æмбæхст, 
Нæ фæдæн кæронмæ 
Мæ зæгъинаг загъд. 
Дæ фидæны бонмæ 
Мæ зарæг фæтахт,— 
Бынæн дын куы баззад 
Мæ зарæджы сæр, 
Мæ бæсты йæ азар, 
Мæ номдзыд кæстæр. 
Зар Лениныл! 
Зæрдæ 
Куыд фена дзæбæх 
Егъаудæр бæрзæндтæ, 
Сæууон арвы цъæх». 
Эпилог 
Мæ кæстæр! 
Мæ туг æмæ ме 'стæг! 
Мæ бæллицты авдæнæй фестæг! 
Æвддæсæм аз систа 
Дæ райгуырды размæ 
Дæ зæрдæйы саутæ. 
Æмбалау лæудзысты 
Æдзухдæр дæ фарсмæ 
Тызмæг революцийы цаутæ. 
Æмæ-иу дæ тохы фæндагыл 
Нæ уадздзысты цудын. 
Æнкъарын дæ сагъæс, 
Æз хъусын дæ зарæг, 
Дæ худын. 
186 

Мæ кæстæр! 
Мæ туг æмæ ме стæг, 
Мæ бæллицты авдæнæй фестæг, 
.Дæу сфæлдыста 
Ленин 
Йæ зондæй. 
Дæ фидыц, 
Дæ кондæй 
Йæ рухс дуне 
Араздзæн цинæфсæст зæххыл. 
Уый аххæсдзæн 
Арвы уæрæхыл. 
Дæ тыхы, 
Дæ асы, 
Дæ бæрцы 
Уый афтæ егъау уыдзæн, 
Афтæ, 
;Дæ иу бон дæр бонты нымæцыл 
Уæлахизы уацау куыд бафта. 
Мæ кæстæр! 
Хæстæгæй цы зыны, 
Дæ цины, 
Дæ тыхсты, 
Дæ зыны, 
Уый ма схон 
Дæ амæндты стырдæр. 
•Дæ нысан кæддæриддæр — разæй, 
Дæ зынгхуыст фыдæлты бæсты дæр 
Райе царды уæзхæссæн 
Æгасæй. 
Тæхгæ-ма дæ бæхыл! 
Нæ фидæны зæххыл 
Фæндæгтæ мæ рухс фынтыл зарынц. 
Сæ хъæбысы дарынц 
Æнæкæрон балцы 
Æнæкæрон амонд 
187 

Æмæ йæ фæстагæттæн амон. 
Мæ кæстæр! 
Мæ туг æмæ ме стæг, 
Мæ бæллицты авдæнæй фестæг, 
Дæ риуы 
Ис Ленины зæрдæ, 
Дæ цæстытæ калынц цæхæртæ 
Бæрзонд революцийы артæй. 
Фæтæг дын цы царды фæтк радта, 
Уым рагацау 
Барджынæй цардтæ. 
Мæ кæстæр, 
Мæ туг æмæ ме стæг — 
Мæ бæллицты авдæнæй фестæг, 
Ды искуы дæ цардæй куы стыхсай, 
Фыдбылыз 
Дæ уæнгтыл куы стыхса, 
;Дæ развæд 
Куы схъулон уа тугæй, 
Уæд Ленин 
Фæзындзæн дæ хъæрмæ, 
Сырх тырыса сисдзæн 
Уæлдæрмæ, 
Дæ фыдбылыз 
Фехсдзæн дæ дугæй. 
163 

ПО ЕЗДЫ 
I 
Адæймаг æппынæдзух дæр йæхиимæ ныхас кæны. Су- 
анг йæ фыны дæр. Искæимæ ныхасгæнгæйæ дæр. Цы 
гæнæн ис: «Æз» дыууæ 'мбисæй конд у зæрдæйы хуы- 
зæн — рахиз æмæ галиуæй. 
Адæймаг йæхæдæг йæхиимæ куыд быцæу кæчы, уый 
радзурын мæ фæнды ацы кадæджы, 
I 
Тыхсы перрон фæстаг минут,— 
Цыма æдойны лæг æнтæфы. 
Цæуылдæр цин кæны мæ уд, 
Цæмæйдæр тарст сабийау стъæлфы. 
Тæлфы мæлæг кæфау Рæстæг 
Æгæрондзинады хызыны, 
Цыма æфсæст зæронд лæг стæг — 
Йæхи йæхæдæг цадæг 'хсыны... 
Хæрзбон у! 
Тард куыдзау дзæгъæлæй 
Куы баззайай, мæгуыр дæ бон, 
Æмæ дæ цæстысыг куы згъалай, 
Уæддæр нæ кæндзынæн фæсмон. 
Ныууадз мæ, 
Мауал цу мæ фæдыл, 
Ам баззай аууоны хуызæн. 
Æрхæндæг стъалыты æхсæн 
Æз нал æууæнддзынæн дæ зæрдыл... 
Æрмæст... 
О, ацы уысм! 
Цæгахстау 
Æппæт рæстæджыты бæтты, 
Лæууы æнæскъуынгæ нæ астæу, 
Мæ фæнд мын йе 'фсæн тых сæтты. 
Кæм уыдтæн, 
189 

Ницыуал ис уым. 
Ныххаудтæ мын æнæбын малы. 
Цы ма æндæр? 
Ныссабыр хъуым, 
Йæ тарф æнцойдзинад ын халы 
Уылæнты зиллæкты тæлфын,— 
Æрдунарæг æй скодта зивæг... 
Ды дæ мæ хъуырдухæн, 
Мæ фын, 
Мæ фæззæджы бæласы уидаг. 
Цы уыди, 
Уый дæу у æппæт. 
Цы уыдзæн — 
Уастырджи уæд ме 'мбал! 
Æрмæст мын уадз 
Мæ сусæг мæт 
Æмæ Рохсанæимæ фембæлд. 
Хæрзбон... 
Кæмæн зæгъын хæрзбон? 
Мæсгуытæ чи амайы митæй? 
Ды дæ сæумæрайсом, 
Æз — бон, 
Æз дæн планетæ, 
Ды — орбитæ. 
Æви æфсæн поезды уаст 
Рæмудзы дун-дунейы карз фæтк? 
Мæ зæронд мад... 
Æнкъард — йæ каст... 
Цы у уый? 
Уайдзæф æви арфæ? 
Хæрзбон, кæимæ нозтон сæн, 
Хæрзбон, 
Хæлæрттæ æмæ знæгтæ! 
Ис комкоммæ цæфæн быхсæн, 
Фæлæ мын сусæгæй... мæ зæнгтæ. 
Мæ риуы саби-зæрдæ цард. 
190 

Хæрзгæнæг паддзахау — парахйт, 
Фæлæ куы бавзæрста гадзрахат, 
Уæд ыл цыдæр æрцыд... Нынкъард. 
II 
Мæ фæндаг тугдадзинтыл айтынг, 
Цæуы къæмисæнты дæнг-дæнг, 
Цыма æнамонд математик 
Зæххон æмбарынады фæтк 
Нымæцтæй ивыныл фæлвары, 
Бæргæ, уæлахиз дард нæ'уыд, 
Фæлæ хынцинаджы рæдыд 
Йæ бон нæ бауыдзæни ссарын! 
Æз дæр æппарын 
Иуæй Иу, 
Куыд ма дзы баззайа 
Æнæхъæн. 
Фæлæ зæххон фæткыл, æнхъæлдæн, 
Йæхи уæгъды хойы мæ риу: 
Æппарын Дæу — мæхи мæхицæй! 
Зæгъыс мын: 
«Ралгъыста дæ арв, 
Æмæ кæдæмфæнды куы лидзай,— 
Цæрæм кæрæдзи мидæг арф». 
Кæсынц, Дæ цæстытæм æнкъардæй, 
Кæсыс мæм айдæнæй Ды дæр. 
Мæ сæры урсыты ды ссардтай,— 
Æнæсаргъ саулохтау кæй тардтай, 
Гъе уыцы знæт азты уынæр. 
Фæцæуы цард... 
Фæстаг зæрæхсид 
Рæхджы æрæппардзæн цæссыг. 
О, згъорæг поезды æрра 'хситт! 
Фæсте фæуадз, 
Фæуадз мæ хъыг! 
191 

Тæхгае! 
Æнцойдзинад æмгæроН 
Мæнмæ куыд нал æрцæуа ныр. 
Тæхгæ! 
Каем æрæнцад æрвгæрон, 
Уадз цъилау зилæд уым быдыр, 
Æмæ фæндаггæрон бæлæстæ 
Фæстæмæ лидзæнт тарст бæхтау, 
Мæнмæ нæ фæкæсдзæн æвгъау — 
Цыфæнды баззайæд мæ фæстæ. 
Ис иунæг удыбæстæ — 
Балц: 
Кзед искуы исчи амонд федта, 
Уæд уый — 
Фæндаг, 
Уæд уый — 
Ракетæ! 
Æндæр цард а зæххыл — 
Зæппадз. 
Дæу та, 
Мæ рагон уд, 
Цы хъуыди? 
Рæсугъд сигарæйы фæздæг 
Дæ сæрмæ ссыд сындæг-сындæг, 
Дæ ми — сындæг, 
Сындæг — дæ хъуыды. 
Нæрыд æнус. 
Цыдысты азтæ. 
Мæ музæ никæй хуызæн уыд, 
Æмæ дзы уыйадыл фæтарстæ, 
Æмæ æндæр гуырыл кæй скарстай, 
Æрцыд ын ахæм къаба хуыд. 
192 

ш 
Куыддæр мæ сабидуг мæ зæрдыл æрлæууы, афтæ мæ 
цæстытыл ауайы æнахуыр аргъауы мæйрухс æхсæв... 
Æмæ уыцы æвзист æхсæвы карз рухсæй рантыст  
Рохсанæ. Чи у Рохсанæ? Иæ уыди ахæм адæймаг æцæгæй. 
Мæхæдæг æй мæхицæн сныв кодтон. Чысыл чызг, фыд- 
хуыз, стырцæст, æнкъард. Иæ цæсгом афтæ фæлурс у, 
æмæ тынг æдзынæг ныккæсын хъæуы, цæмæй йæ мæй- 
рухсы равзарай. Рохсанæ! Мæ сыгъдæгдзинады идеал! 
Мæ адджЫн рагбæллицты фидиуæг! Мæ сæнтты мæнг- 
згфсон базыр! Æмæ уыцы диссаджы æвзист æхсæв! 
Ныр бамбæрстат, Рохсанæ чи у, уый. Хæсты æфсæн- 
цалх кæуыл атылд, уыцы сабидуджы уд. Æмæ кæд 
дзургæ Рохсанæмæ кæнын, уæддæр мæ ныхас дарддæр 
дæр мæхи 'рдæм здæхт у. 
Кæмдæр дыууæ изæры астæу 
Мæ мусонг хуымгæрон кæуы... 
Дыдзы мæй урс тæбæгъы састау 
Йæ сæрмæ ауыгъдæй лæууы. 
Рæхджы къæйных чызджы цæстытæ — 
Уæларвон стъалытæй кæлдзæн 
Фынау — рæсугъд, 
Тæссаг — æлгъыстау, 
Уæлмонцы рухс æмæ кæлæн. 
Æмæ та ног æнкъары зæрдæ 
Æхсæвы аууæтты цъæхахст, 
Цыма æппæт дугты къæсæртæ 
Фæлурс мæй срухс кодта æваст. 
Хæлы рæстæджыты бастдзинад: 
Фæлтæртæ схæццæ сты бынтон,— 
Тæссаг мæнгуырныны рæстдзинад, 
;Дæ рухсмæ алцыдæр уыдтон. 
Æмæ куы нал цыд зарын мустæй, 
Уæлрагъ куы ахуыссыди арт,— 
7 Малиты Васо 
193 

Мæ мусонг байдзаг и æнустæй, 
Ныллæг уыгæсыл таурæгъ бадт. 
Нæры йæ бæхыл Македойнаг, 
Фыссы пахуымпар лæг хъуыран... 
Циу цард? 
Цы у кæры-кæройнаг? 
Мæ гуырдз кæд фæзынди? 
Цы ран? 
Куыд фервæзт мин-мин тохты арцæй, 
Куыд фервæзт мин-мин низæй, куыд? 
Зæххыл цы сарæзта йæ балцæй? 
Æрдз ын кæдмæ скодта æмгъуыд? 
Æви мæ уды ис йæ кæрон? 
Æмæ хуымæтæджы мæлæт, 
Цы уыди дунейыл æгæрон, 
Гъе уымæн фесафдзæн йæ фæд? 
Уæд ма цæмæн, 
Цæмæн хъуыд æрдзы 
Гъе уый бæрц тухиты тыхуаг? 
Æви фæрæдыди — 
Мæ гуырдзы 
Ныссуй йæ нысанмæ фæндаг? 
Уæнгрог æрхуыгуырды æрмадзау 
Йæ куыстæй не 'нцайы æппын, 
Цъæхснаг цъырцъыраджы цъæх хæдзар 
Æхсæвы ирд æртæхы бын. 
Æмæ зылдыстæм дугты астæу 
Мæ ныллæг мусонг æмæ æз. 
Æхсæв фыццаг, 
Æнæдзуапп уарзтау 
Уыди сыгъдæг фыны æнгæс. 
Цыма цыдæр цæмæйдæр стъæлы,— 
О, дун-дунейы арф хæкъуырцц!.. 
Ныппырх и пакъуыкалгæ стъалы, 
Нынниуы хъæугæронæй куыдз... 
Чысыл къæбæры раст æмбистæ 
194 

Æмæ зын сабидугæй бает 
Кæимæ дæн, 
Уый комæй систа 
Хуымæтæг къахвæндаг æваст 
Бæллицы онг, 
Кæнæ уæлдæрмæ: 
Чысыл Рохсанæ — 
Фын нæ уыд — 
Мæ нау — мæ мусонджы къæсæрмæ 
Рæсугъд уацайрагау лæууыд. 
Цыма йын байстæуыди арвыл 
Йæ урс пылыстæгæй мæсыг,— 
Æнæбын гагуытæн сæ арфы 
Æрттывта стъалыйау цæссыг. 
Æн' арт, æнæбындар хæдзары— 
Хæххон сырхмæтæджы æнгæс — 
Йæ армы арты хъæстæ дары, 
Дымгæтæй хъахъхъæны сæ къæс. 
О, цае кæстæр уыди йæ сæрæй 
Хæрзихсыд къабайы йæ гуыр! 
Зонд адард уалдзæджы къæсæрæй,— 
Йæ къах æй не 'ййæфта, мæгуыр. 
Æркъуырдта хæсты хъæр фæрæтау, 
Æркъуырдта сабиуыны бар. 
Зынди æгæр егъау куырæтау 
Йæ фыдхуыз уæхсчытыл мæнг кар. 
Лæууыди их арцимæ дуарыл 
Фæсхæсты уазал. 
Джихæй каст. 
Уыдта зæронд арынджы саст 
Йæ фыны: 
Урс ссад митау уары! 
Йæ сæрмæ рагон сасир рог 
Æмдзæгъд кæны æмæ фæрсудзы... 
Фæлæ нымудзæгау дæлрудзынг 
Фæсахсæвæртæм бады Стонг. 
7* 

Æмæ кæйдæр уис кулдуар хойы, 
О, цас хъуыд паддзахады, цас! 
Лæгау дæуæн дыууæ æккойы 
Уыди, 
Рæстдзинады тæраз. 
Æмæ-иу хатгай де 'взаг андзыг 
Дыууæ 'фсæн тæбæгъы æхсæн... 
Хæстонты сау ингæнтыл уалдзæг 
Æркъул кæуæг чындзы хуызæн. 
Æмæ хъæбатыр активист 
(Иæ бон хæстмæ цæуын нæ баци) 
Хæдзæрттыл уары облигаци, 
Йæ цæнгтæ тохгæнæгау — фист. 
Цъæх изæр фестъæлфыд нæ сыхы: 
Ныццæлхъ ласта хуымонтæй иу — 
Æрхаста ног æфсир йæ дзыхы 
Æвæздæг тохынамæ цъиу. 
Æмæ æвиппайды хъæубæстæ 
Фæджихау хорз хабар æнхъæл: 
Фæззæг сын бафиддзæн сæ хæстæ, 
Сæ арынг нал уыдзæн мæтъæл. 
Уæздан рухс, уадз, сыкъатæй хъара, 
Куыд хæссы дугъон бæх йæ саргъ,— 
Хæсдзæни афтæ фынг йæ уаргъ — 
Æртæ чъирийы 'мæ арахъхъ. 
Уыдзæн и алцыдæр, уыдзæн, 
Уыдзæни ног дзаумæттæ скъаппы... 
Фæлæ нæ сабидуг кæудзæн 
Бызгъуырты сау къæдзæхы саппыл. 
Уыдзæни алцыдæр, уыдзæн, 
Цæрдзысты немæ мин цъæхахсты, 
Мад иу фын минæм хатт уындзæн,— 
Цыма нæ мард фырт кафы хъазты. 
Кæнæ Рохсанæ та?., къуыпсин — 
Дзæгъæлы цин кæндзæн йæ хостыл: 
Æрмæст фæсхæст æрлæууыд посты 
196 

(Æгæр æрæджиау!) витамин. 
Зыдта рынчын 
Дыууæ хæсты: 
Сæ иу — сармадзан, 
Иннæ — сау низ. 
;Дыууæ уæлахизы бæсты 
Æрцыди иу — 
Егъау уæлахиз. 
Уыдзæни алцыдæр, уыдзæн. 
Хъæбæрцъар чингуыты бæгъатыр 
Нæ сæрмæ айтындздзæн йæ цагыр, 
Фæлæ æгæр бæлвырд уындзæп 
Нæ рæсугъд аргъæуттæн сæ кæлæн, 
Сæ сайд, сæ диссаг мæнг нæ цæст. 
Æмæ рæзынæгæн йæ уæлæ 
Къæрныхфынæй кæндзæни хæст, 
Æхсæвыгæтты змæлдзæн уды 
Чысыл, йе стыр низæй фыддæр. 
Кæмдæр фæмихцух и '»æ хъуыды, 
Фæхауд æнкъарæнтги лыдæр. 
Фæлæ кæд антиаг п^/срци 
Нæ уынды не ссардта йæ гакк, 
Уæддæр нæ зæрдæты цы монц и, 
Уыд уый дыууæ фæлтæры фаг — 
Сæттын нæ бакуымдта уый хæстæн, 
Нæ йæ ныллæгъз кодта æнус... 
Мæй бамбæхст мигъ-галуаны фæстæ, 
Æнæзагъд уайдзæфау ныхъхъус. 
IV 
Æмæ цы мулк скодтон хъæубæсты, 
Уый уыд цыбыр хъуыды æрмæст: 
Куы хъæуид — амæлин (кæй бæсты?), 
Куы хъæуид — акъахин мæ цæст. 
Æмæ мæхи рæвдыдтон уымæй, 
197 

Кæй дæн хъæуккаг цардæй уæлдæр. 
Мæ мæгуыр мад та хаста хуымæй 
Æххормаг сабитæн къæбæр, 
Цæмæй æнæхатыр гуыбынтæ 
Нæ сæрты ма скæной цагъар,— 
Æна нын хъахъхъæдта нæ фынтæ, 
Цæджындзау урæдта нæ цар. 
Æз та... Мæ рæстдзинадæй — хъал, 
Æппæт наукæты сæраппонд 
Мæхæдæг равзæрстон мæ хал, 
Мæхæдæг равзæрстон мæ амонд. 
Цæуын... мæ къæбæры æмбис 
Дæтдзынæн дард балцы æмгарæн,— 
Гъе уыцы хорздзинад мæм ис 
Чысыл Рохсанæйæн лæварæн. 
Мæ бон æндæр цы у? Бæргæ, 
Æрдзæй йын й' адзалы хай курын, 
Цæмæй йæ уд — 
Хæзнаты дурын — 
Мæ фæстæ баззайа цæргæ. 
Фæлæ Рохсанæйы нæ хъуыди 
Цæугæ-цæуын кæйдæр фæдджи: 
Гуырдзæй æххуысагур нæ уыди, 
Гуырдзæй æххуысгæнæг фæци,— 
Сæ ныллæг къонайы цырагъау 
Гъе уыцы миниуæг сыгъди, 
Лæджы хуыздæр æууæлты аргъау 
Æдзухдæр иугæндзон уыди. 
Фыдхуыз уæхсчыты цард мæ мады 
Æмæ мæ уарзоны ызмæлд, 
Бæрзонд зæрдæфæлмæндзинады 
Æнусон царды зарæг зæлд. 
Æмæ к^ыдæр фæджих дæн тарстау,— 
Цыма мæм фондз æнгуылдзау раст 
Хæзна кæронмæ базынд каст, 
Фæлæ æвиппайды цъæхахстау 
198 

Ыссыгъд йæ налхъуыт тигътæй иу — 
Нæ зынд ныронг, 
Лæууыди хъусæй, 
Цæмæй тæссаг гæдзæйы рухсæй 
Ныццæва иуахæмы риу! 
Лæгæн нæй базонæн æххæстæй! 
Цу, марадз, коммæгæс æй схон — 
Йæ фæлмæндзинады æмбæхстæй 
Рохсанæ дардта карз тæрхон: 
«Ам баззай! Баззай! 
Баззай хохы!» 
Фæлæ мæм ахæм хъару уыд, 
Рæузондау чи бацæуы тохы... 
Йæ гуырдзы уарзт æрцыди скъуыд... 
Уыд ахæм уысм, 
Уыд ахæм сахат — 
Нæ уыди дзуринагæн ном. 
Æмæ уæд фехъуыстон фыццаг хатт 
Æдзæмдзинады хъæр æргом: 
Рохсанæ — 
Мусонджы къæсæрмæ, 
Уыди йæ къабайæ кæстæр. 
Мæй æмæ стъалытæ йæ сæрмæ— 
Бæллицты цавддурфестæг стæр. 
Цымæ цы у, 
Дзырды дзæкъулы 
Æххæстæй чи нæ цыди, уый? 
Уæрдон хæххон фæндагыл тулы, 
Æлвисы даргъ таурæгъ æлхуый. 
Уырдыг ныхасы бадæг слæууы,— 
Рæсугъддæр ницы ис хъыгæй: 
Йæ рæзты сабатизæр ссæуы 
Сæнтсау кæлмæрзæны тыхтæй. 
Фæлæ хуыздæр бонты ныфсимæ 
Хæссы чындзæхсæвмæ æфсин 
Фыдуаг хъæлдзæгдзинад цывзимæ — 
199 

Гуыбынджын, нарæгхъуыр графин. 
Хызы бын фарн кæуы хæкъуырццæй, 
Хæрз саби рахаста тæрхон: 
«Ратт фараст сагсуры дæ гуырдзæй, 
Фырбуцæн сохъхъыр фод сæ хо!» 
Æмæ та ногæй бонты сурæм, 
Æхсæвы рог фынтыл тæхæм... 
Æппæт уыдæттæн нæй фæдзурæн> 
Æппæт уыдæттæн нæй зæгъæн. 
Цы уыди бавзарæн мæ кары? 
Фæлæ æнæбын у мæ зын: 
Рæстæй мæ фыд йæ ингæн н' ары 
Æрхæндаег тулдзкъуыдыры бын... 
Æмæ куы нал уыдтæн æнхъæлцау, 
Куы сафтид дæн цæссыгтæй æз, 
Æууæнк куы нал хъуыди мæнг хæлцау, 
Уæд мын фæндаггоны пæлæз 
Мæ уæнгтыл баппæрста мæ «хуыцау» — 
Тæссаг сæрибары хъæлæс. 
Æз ацыдтæн. 
Рохсанæ баззад... 
Кæудзæн мæ фæстæ, уый зыдтон. 
Цы уыд мæ хызыны? Фæсмон? 
Æви фæстаг зарæджы азæлд? 
Кзед ме 'нцой искæй уд лæууыд,— 
Фæцудæг стъалыйау æрхаудзæн. 
Нырмæ бынтон бæлвырд цы уыд, 
Уый цард сæдæ хуызы фæлгъаудзæн. 
Куыд схуыдтон, охх! мæ хъæуы «къуым»? 
Куы нæ йын бавзæрстон йæ къуындæг! 
Фæлладæй галтæ ласынц уым 
Æрвгæронæй сæудары скъуыдтæ. 
Æмбæхсы фыдæлты мæсыг 
Бæзджын хъуынайы бын йæ ностæ... 
Æрхауд хæрзæбоны цæссыг, 
Лæууын ыстыр фæндагыл рохстæй,— 
200 

Цæвиттон, фесæфта йæ дуа 
Пысылмон — сау тæригъæд фидæг... 
Мæ уд фæсаджил и мæ мидæг, 
Æмæ куы фестадтæн дыууæ. 
V 
Лæууы уæдæй нырмæ мæ зæрдæ 
Дыууæ хæцæг фыры æхсæн. 
Дæ цæфæй акалы цæхæртæ 
Сырхзынг æфсæйнаджы хуызæн. 
Мæ цæфæй ихдоны ныххауы, 
Фæлæ æндоны сусæг куырд 
Мæнæй куыд дард æмбæхсы, куыд! 
Æмæ къæрттæй цъула нæ хауы,— 
Фæлмæнæй баззайы мæ уд! 
Цæуынц ыл арфæ æмæ фидис, 
Æз фестын афтид хъузгау тутт, 
Куы ссарыс ды дæ уæлдæр мидис. 
Æмæ мæ сæрыл уары мит, 
Хуыссы мæ дæлфæдтæм хъуырдухæн, 
Æз зонын иунæг цауд æрмми — 
Мæ рагон радиолæ здухын. 
Æмæ ракетæты æнус 
Мæныл æрдзæ хъæлæсæй суасы. 
Фырдзырдæй адæймаг ныххус 
Æмæ зæрдæйы хостæ нуазы. 
Æндонау бахсысти хæцъæф, 
Йæ хъал рæсугъддзинад æвдисы, 
Куы суайы пуртийыл йæ цæф, 
Уæд дуне ахæм хъæрахст сисы, 
Цыма сæдæ азæй фылдæр 
Æнхъæлмæ уыцы цæфмæ касти. 
Цы кæной адæм уæдæ 'ндæр, 
Сæ цим куыдзау куыд дарой бастæй? 
Уадз уд кæнæд цæуылдæр цин.— 
201 

Зæрдæйæн хибар уадзæн нал и: 
Йæ мидæг афтид къуымтæй цал и, 
Куы ссара уал фатеры зин! 
Æнæниз буар фæйнæрдæм тоны 
Йæ цыбыр къабайæн йæ хуыд. 
Ам рындзыл бады цуанон. 
Зоны, 
Фæзындзæн донагур сæгуыт. 
Кæйдæр æфсæст гуыбын фæныхы 
Къæбицы рагон хицау Тъанг,—- 
Æмæ куыд æрцахсой къæрныхы? 
Мыййаг, куы нæ фæкъахта банк. 
Бæргæ ныппырх цагъайрад тохты, 
Фæлæ дзы удты баззад схъис — 
Æмбæхст æвдудон рагон низ, 
Ныронг ын хос нæ ары дохтыр. 
Æмæ кæм нæ фæзыны, кæм, 
Йæхи кæцы артмæ нæ тавы?! 
Кæимæ не сисы йæ къам, 
Æмæ кæй æмдзæгъдмæ нæ кафы?! 
Уæвгæ, цы нæ быры нæ зæххыл? 
Цы дзурæм уыдæттыл? Цæсгом 
Нæ дугæн скодта Лæг. 
Йæ ном — Гагарин, 
Басыгъди йæ бæхыл... 
Æмæ егъау цыты æртхутæг, 
Егъау уæлахизы уæнгсаст 
Æрхауди Зæхмæ. 
О Хæрзаудæг, 
Куыд карз дæ басыгъта 
:Дæ уарзт! 
Фæлæ йæ мидбылхудт уæларвы 
Æрттивы стъалыты æмсæр 
Æмæ лæджы гуырысхо сафы, 
Цыма фæллад бæлццоны тавы 
Фæндагыл баззайæг цæхæр. 
202 

Æз дæр æддæгуæлæ хæдзары 
Л\æ къаннæг къуымы ссардтон фарй. 
Нæры гæрзгуыбын барабан — 
Фæскъул фæстаг эстрадæ зары. 
Дыууæ сылгоймаджы æдзух 
Сæрфынц мæ рудзынджы авг хъавгæ, 
Фыны дæр мæ нæ уадзынц цух. 
Ызмæлы сабыргай сæ къух,— 
Тæрсын дыууæйæ дæр мæ авгæн. 
Æнусы рухс амонд — сæ иу 
(Мæ удыл ма сæвæрæд фиу!), 
Æнусы сау фыдбылыз — иннæ. 
Фыдуаг, 
Æнæнхъæл цауты зин нæ 
Кадмæ тæрсын кæндзæн æниу! 
Тæрсдзыстæм, 
Цалынмæ йæ хæсыл 
Лæгæн уæлахиз кæна тас. 
Хæр, нуаз æмæ чысылгай уарз... 
Мæ сæрмæ ахæм цард куыд хæссын?! 
Ды та æнцад цæрыс дæхицæн, 
Цыма æгæр фæци дæ хуым. 
Мæнæн кæцæй нæ уыди лидзæн, 
Зыдтай сæрибар арын уым. 
Æмæ уыд ног мæйау мæ конд: 
Мæ рухсгонд хай зынди æрмæстдæр. 
Æз сомы бакодтон; дæ фæстæ 
Фæсдзæуин нал цæудзæн мæ зонд. 
VI 
Цы уыд? 
Цы фесæфтон? Ломбарды 
Цъынды æвæрд хæзнайау раст 
Цыдæр егъау амал мæ царды 
Лæууыд æмæ æнхъæлмæ каст. 
203 

Фæлæ мын асастай мæ базыр: 
«Тагъд ма кæ, 
Ссардзынæ хуыздæр!» 
Æмæ æппæт дзыллæты базар 
Хуыдта йæ цатырмæ мæн дæр. 
Ленк кодта дуне-океаны 
Æнадзал удты фарсмæ зин,— 
Зынд уазал айсбергау йæ син, 
Фæлæ куы бахаудтæн зын раны, 
Уæд æм мæхи нывзылдтон æз: 
Рæуцинты хин æнгуырыл ахстæй 
Мæн байвæд мондæгты хъæлæс 
Æндæр былгæронмæ фæхаста. 
Æмæ кæмдæр æнадзал удтæ 
Зынынц сæнтурс æмæ æнкъард 
Гæххæтын наупæлæзты скъуыдтау... 
Уæззау хæрзбоны хъыгæй скуыдтон: 
Æнусондзинад баззад дард. 
Æрмахуыр иугæндзон хъуыддæгты, 
Зæрдæцъæх авналæнты бын 
Зæххон хæлц фесты фиу мæ уæнгты, 
Æмæ фæбæрæг и гуыбын. 
Ау, ницы баззади æрвонæй 
Мæ уды сконды — 
Цин йе мает? 
Æви Цæссыг дæр конд у донæй? 
Æмæ хуымæтæг монц у Уарзт? 
Æмæ уæд чи загъта мæлдзыгæй, 
Лæгæй æвзæрдæр у, зæгъгæ? 
...Æмæ цыди фæллад мæрддзыгой 
Чысыл чырыны бын кæугæ. 
Æмæ зæронд зæппадзы фарсмæ 
Хъен слæууыд сатæгсау къæйдур. 
Кæд уыди? Знон? 
Æнусы размæ? 
Кæд ыл æрныгуылди йæ хур? 
204 

Уыди зæды хуызæн йæ сауты 
Мæхи Рохсанæйæн йæ мард. 
Æз та куыдтон, 
Куыдтон мæ уаты, 
Хæхбæстæй — дард, 
Æмгæрттæй — дард. 
Æмæ мæ уд цæссыгтæй сафтид, 
Мæ ком хуыскъ адагау ныххус... 
Цыма фæуæгъд æрдынбос, афтæ 
Æрлæмæгъ уд æмæ ныхъхъус. 
СыгЪдæг Чырыстийау мæ баитыгъд, 
Уæддæр тæфæрфæсы æгъдау 
Дæумæ нæ фæкасти æвгъау — 
Æвдадзы хос дзы скодтай уайтагъд; 
«Дзыназ! — 
Дæ хъæлæс хъусын æз, —Дзыназ! 
Æнæвнæлд мулкау царди 
Дæ конды де сгуыхты фæрæз — 
Æнæбын хъыг — 
Æнусон уарди! 
Ныр ахæм хъару сси дæ хъыг, 
Куы срухс кæны цырагъау алцы. 
Хæсс æй сыгъзæринау дæ балцы, 
Кæннод дæ удыл сбаддзæн рыг!» 
Æмæ та — 
Диссæгтæ! — Рæвдауы 
Дæ хъæлæс мæн. 
Сырдонау раст 
Рæстдзинад мидбылхудгæ каст: 
«Хъæуы хъыггæнæджы дæр стауын!» 
Æцæг? Мæ бон кæй у хъыг кæнын, 
Гъе уый тыххæй мæ стауыс, нæ? 
Æмæ мын афтæмæй ныгæны 
Дæ дзырд мæ уды стыр хæзна! 
;Дæуæн цы баззади цытæн, 
Лæууæд уый арæнау нæ астæу! 
205 

Æмæ сæргуыбырæй цыдтæн 
Бæрзонд тæрхоны хохмæ ахстау. 
Æнкъард сæрсæфæны хъынцъым, 
Æнæбын ницыйы æрхæндæг... 
Æваст хъæрæй ныххудтæ: 
«Уым 
Рæхджы ныххаудзынæ дæхæдæг! 
Рæстдзинад агурыс? 
Ха-ха! 
Цæры дæхимидæг йæ мидис, 
Æмæ йын дунемæ цы хид ис, 
Æз уый дæн. 
Йе та зин... Мæгъа... 
Æви нæ уырны дæу? Æдылы! 
Кæд аууон æмæ рухсы хъазт 
Фæлдисы урс кæттагыл Уарзт, 
Кæм и Рæстдзинад уæд? 
Сæ хылы! 
Мæн дæр мæ фыдгултæ æхстой, 
Кæм дæн — 
Дæлейы, йе уæлейы? 
Æз зонын: иу номæн куыстой 
Дыууæ æнусон Галилейы: 
Сæ иу йæ зонгуытыл лæууыд, 
Æмæ нæ басыгъд иннæ арты. 
Дæу дæр мæ тылиф уартау хъуыд,— 
Æнæцъар апп нæ вæййы царды! 
Фæлæ мыл ма баууæнд! 
Цæв мæ! 
Лæг хъуамæ раигуыра нæ тохæй!..» 
Цыдтæн зæрдæрухсæй бынмæ, 
Цыдтæн Бæрзонд Тæрхоны хохæй... 
Æмæ фæласы поезд мæн. 
Кæдæм? Кæдæм? Кæдæм? Нæ зонын... 
206 

СÆРГÆНДТÆ 
Æмдзæвгæтæ 
«Сахуыр мæ кæн. о хуымгæнæг...» . . 4 
Сонетæ 5 
Æрхуы барæг 13 
«Мæ Ирыстон!..» 16 
Мæ фыдмæ 19 
«Мæ рагбонтæ мæм аргъауау кæсынц...» 21 
«Бæлæсты аууон донисæны сæрмæ...» . 22 
«Чындзы фæцыдтæ дард бæсты æндæрмæ....» . 23 
«Цы уыди лæг, уый нал фестдзæн фæстæмæ...». 24 
«Куы феста не 'хсæн судзгæ зæххæй арæн...» . 25 
О, Æна! 26 
Рагон зарæг 27 
Сьеррæ — Маэстрæ 29 
Денджызмæ 30 
Балладæ хъæдгæсы чызгыл .... 34 
Фын 36 
«Гадзрахатæй мыл ма рацу, сонет!..» . . 37 
Æрдæгфыст сонет 38 
Азым 39 
Нæ фыдæлты кадæг 40 
«Сыгъдæг æууæнк æмæ дызæрдыг...» . . 46 
Рохсанæ 47 
«Йæ рухс йæ мæлæты фæстæ...» ... 49 
Зындоны 50 
Чидæр 51 
«Дæуæн нæ уыди а зæххыл хæдзар...» . . 53 
«Хæрзæхсæв ут, мæ фысымтæ!..» ... 55 
Скæсæйнаг æмдзæвгæ 57 
Фыды фарн 58 
207 

Тæрхон 66 
Скифтæ 70 
Мусонг 73 
Назым 75 
Чи зоны, никуы дæ дунейыл .... 76 
«Талынгыл ахуыр цæстытæ...» .... 78 
Омар Хайямы фæстаг æхсæв .... 79 
Фæстаг æмдзæвгæ 83 
Стыр бæлас 85 
«Балцы рараст дæн...» 86 
Сумах 87 
Мæ фыны кæй ныффыстон, уыцы æмдзæвгæ . 89 
Гъезæмарæ 91 
Ходæг 92 
1Денгизи 93 
«Гъей рагон сæры къуыдыр!..» .... 95 
«Дыууæ барæджы...» 96 
«Цыдтæн Фæсналмæ...» 97 
«Лыгътæн Æхсинты коммæ...» 98 
«Бон...» 99 
«Дон...» 100 
«Æз горæтæй хъæумæ цыдтæн...» . . .101 
«Ныххатыр мын кæнут!..» 102 
«Уый—иунæг...» 103 
«Комы дымæджы...» 104 
«Къанауы уади дон...» , . . .105 
«Къæлæтджын Бандой...» 106 
Везуви 107 
Иунæг нæу 109 
Кадджытæ 
Пэя 112 
Æнусæй-æнусмæ 146 
Поезды 189 


Авднывон драмæ 
ЧИНЫГУАДЗÆН „ИРа 
ОРДЖОНИКИДЗЕ * 1968 

АРХАЙДЖЫТÆ 
Б а б у ц а (Саучызг). 
Батырбег — Бабуцайы æфсымæр, булкъон, уæззау рынчын, 
йæ ныхас — фæдис хъæргæнæгау. 
Мырзабег — Бабуцайы лæг. 
А л и х а н — Бабуцайы фырт, фыццаг æмæ дыккаг нывты 8—9- 
аздзыд, йæ ныхас — фæлмæн. 
С а н е т æ — Батырбеджы ус, цасдæр Бетъырбухы ацард. 
Ацырухс — Алиханы уарзон, 20-аздзыд. 
Амырхан — афицер, Батырбеджы æрдхорд. 
Досинка — ахуыргæнæг. 
Хангуассæ — Бабуцайы дард хæстæг. 
Хæххон цуанон. 
Фыццаг салдат. 
Дыккаг салдат. 

ФЫЦЦАГ НЫВ 
Ирон мæгуыр хæдзар. Даргъ тъахтин. Къулыл — дзæбидыры 
сыкъатæ. Тъахтины фарсмæ — авдæн, йæ размæ — ерджен. Къа- 
мод. Къулыл — кæсæн, къамтæ. Гом рудзынджы раз лæууы Ба- 
буца. Райхъуысы æмдзæгъд, зарын. Бабуца ахгæдта рудзынг. 
Б а б у ц а. Мæ зæрдæ уæззау мастæй ныддур. Цы код- 
тон? Цæмæн дæн æлгъыстаг, хъодыгонд хæдзарæй, 
мыггагæй, адæмæй? (Дуар æрбахостæуыд.) 
Хантуассæ. Кс, кс. Саучызг, ам дæ? (Бацыд мидæ- 
мæ. Иæ цæст хæдзарыл ахаста.) 
Б а б у ц а (йæхи хъæлдзæг дары). Сбад уал. (Бандон 
ын авæрдта, тæрсы истæмæй йæ куы афæрса, уы- 
мæй.) Мæлæты хорз бон скодта. Афтæ куы ахæс- 
са, уæд куадзæнмæ бæстæ цъæх-цъæхид адардзæн. 
з 

Хангуассæ (фембæрста йæ). Дæ цæгат дæр куа- 
дзæнты куы лидзынц горæтмæ. 
Б а б у ц а (цавддурау фæцис). О!.. Исты дæ хъуыди? 
Хангуассæ. Хъуылæгмæ æрбауадтæн, уæртæ ме 
'хсыры цъыртт ацæгъдон... Мæ хуыны чъиритæ 
цæмæй айсæрдон. 
Б а б у ц а. Ныртæккæ. (Авæрдта йын хъуылæг. Ахгæд- 
та йын йæ фæстæ дуар.) 
Хангуассæ (фæстæмæ фездæхт). Цæмæйдæр ма дæ 
уыдтæн афæрсинаг... 
Б а б у ц а. Нал ныууадзат уæ фæрстытæ?! 
Хангуассæ. Мæ къонайыл, æна! Гъа, ницыуал зæ- 
гъын, кæд дын афтæ хъыг уыд, уæд. (Ацыд. Бабу- 
ца рудзынджы раз лæууы. Æрбауади Алихан.) 
Алихан. Нана, æццæй, де 'фсымæрмæ чындзæхсæв 
ис? Лæппутæ мæ мæстæй марынц: чъынды гоппа, 
чъынды гоппа! Демæ мæ нæ хоныс?.. Цæуæм сæм, 
нана?.. Бæхыл мæ чи сæвæры, уый у?.. Къафеттæ 
дæр мын балхæны!.. Мæ хæрæфырт, дам, дæ... 
Нана! 
Б а б у ц а. Арæх дæ сæвæры бæхыл? 
Алихан. О!.. Цæуæм сæм? Æз æй тынг бирæ уарзын. 
Бирæтæ та йæ налат хонынц... Цæй-ма, цæуæм сæм... 
Бабуца (ницы дзуры, æрæджиау). Мæ къона акæ- 
най, рынчын дæ, хуыссæнмæ — тагъд! Æндæр хатт 
ацæуддыстæм. 
А л и х а н. Мæнæй ницы риссы, нæ хуыссын! 
Бабуца. Риссы, риссы, нанайы хур, дæ сæр артау 
судзы, дæ цæстытæ — сырх. (Иæ дзаумæттæ иын 
ласы. Алихан тъизæгау скодта.) 
Хангуассæ (йæхи рудзынгæй æрбадардта). Гъæй, 
Саучызг, уæд мæ ингæны ныккæс, ды мæ хуындзау 
куынæ акæнай... Фондз галы, дам, аргæвстой. 
4 

Иратаманы ахæм чындзæхсæв нæма уыд. (Акаст 
уаты къуымты.) Мырзабег зынæг дæр нæма и? 
Уæвгæ мын файтоны куынæ цæудзæн. Файтонтæ 
æмæдзы линейкæтæ дæ цæгаты дуармæ ис. Цæст 
сыл не 'ххæссы. Сæ дугъы бæхтæ мыр-мыр кæ- 
нынц... Се 'взист сæргътæ цæхæр калынц. (Бабу- 
ца скатай. Алиханæн хуыссæн кæны.) 
А л и х а н. Æнтæф мын у. 
Б а б у ц а. Артау судзы, мæгуырæг. 
А л и х а н. Æмæ мæ цы ныннуæрстай? 
Хангуассæ. Æ, гуыбынниз сæ адава, коммæ нæ 
кæсынц, нæ! Ныртæккæ дæр ма дугъы згъордта. 
Б а б у ц а. Афтæмæй йæ куыд ныууадзон... 
Хангуассæ. Уæдæ, уæдæ, уый йедтæмæ суаис дæ 
цæгатмæ?.. Нæй, нæй, мæгуыр ма кæй хъæуы. Мах- 
мæ дæр куынæ уыдис хонæг. Æвæдза, цы фæрсты 
фидар сын ис. Аст азы дæ иунæг хо, дæ хъарæг- 
гæнæгæн ма бахатыр кæн, дæ хæдзармæ йын фæн- 
даг ма радт. Уæу-уа, скъæфгæ никæй акæнынц?.. 
Цард дын фестой... 
Ба б у ц а. Тобæ зæгъ. 
Хангуассæ (цыма йæ нæ фехъуыста). Мырзабег 
дæр æгæр хъайтар разындис. Фондз афицер-æф- 
сымæры акуырм кæн! Сæ иунæг хойы сын ас- 
къæф... Уыдон дæр ын йæ уд гæркъайы хуынчъы 
дзæбæх аласт.ой. Цалдæр азы йæ хъæдæй æркæ- 
сын не 'руагътой. 
Б а б у ц а. Халонау мын мæ зæрдæ гæбазгай цы тоиыс? 
Хангуассæ. Уæу-уа, уый та цавæр халон у?.. Тæри- 
гъæд дын кæнын. Ахæм цинæй æнæ хай фæу. 
Хъодыгонд адæймаг мæгуыр у... 
Бабуца. Хъæстмæ дæм куынæ бацыдтæн, батæри- 
гъæд мын кæн, зæгъгæ. 
5 

Хангуассæ. Афонмæ уым куы уаис, уæд дзы æз 
дæр рæбинаг уыдаин. (Фæаууон. Бабуца æрбадт 
Алиханы раз. Сусæгæй йæ цæссыг калы.) 
А л и х а н (архайы йæ мады хъæлдзæг кæныныл). На- 
лат у Хангуассæ. Нана, адæм афтæ фæзæгъынц, дæ 
мадæй рæсугъддæр, дам, нæй. (Æваст фæгæпплас- 
та.) Баба! (Азгъордта.) 
Бабуца. Куыд цæрон афтæмæй дарддæр? (Ацыд.) 
Мырзабег (йе 'ккойы æрбахæссы Алиханы). Фæ- 
лæуу-ма, фæлæуу. Æмæ бæгъæмзæнг та цæмæн 
дæ? 
Алихан. Нана мын сæ раласта. Афтæ зæгъы, рын- 
чын, дам, дæ. 
М ы р з а б е г. Æмæ дæ цы риссы? 
А л и х а н. Æппындæр ницы. 
Мырзабег (ныххудт). Ницы? 
Ал их а н. Лæппутæ уæлæсыхы чындзæхсæвы чъири- 
тæ скъæфдзысты... 
Мырзабег (фембæрста йæ, фенкъард). Уæлæсыхы? 
(Хъуыдыты аныгъуылд, æрбадт.) 
А л и х а н. Бафæлладтæ? Мæн демæ куы ахуыдтаис, 
уæд дын æз дæр аххуыс кодтаин. 
М ы р з а б е г. Уæдæ, уæдæ, нæ бафæлладаин... Уæдæ 
уæлæсыхы чындзæхсæв ис? Махмæ дæр уыдзæн 
чындзæхсæв... Саучызг кæм ис? 
Алихан. Адæм афтæ зæгъынц, рæсугъд, дам, у, ды 
та йæ сау хоныс. 
М ы р з а б е г. Мæиæй та цы зæгъынц? 
Ал их ан. Мæгуыр. 
Мырзабег. Æцæг рынчын дæ... Афтæмæй дæ куы 
'рбаййафа... (Схуыссын æй кодта. Æрбацыд Ба- 
буца.) 
Б а б у ц а. Æрхæццæ дæ? 
6 

Мырзабег. Алчи та ма йæ бæлццоныл цин ба- 
кæны... 
Б а б у ц а. Хъазт куыннæ сарæзтон де 'рцыдмæ! 
М ы р з а б е г. Афтæмæй кæдмæйы фаг суыдзынæ? 
Бабуца. Зæхх мæ куыннæ аныхъуыры, дæ сомыгæ- 
нæн фондз æфсымæрæй дæм иу дæр дзыхæй ма 
сдзурæд, афтæмæй дзы цыппар мæрдтæм бацæ- 
уæд! Дæ фыды марды уæлхъусмæ дæ ма бауа- 
дзæнт! 
М ы р з а б е г. Дзырдтон дыи, ам нын цæргæ нæу... 
(Æрбахъæбыс æй кодта.) 
Б а б у ц а (йæхи ратыдта). Дардæй ма сæм-иу бакас- 
тæн, æмæ мын уый дæр хæлæг кæныс? 
М ы р з а б е г. Уæдæ мæ сæрæн куы ницы зонын. 
Б а б у ц а. Исты дæ агурын? 
М ы р з а б е г. Нæ дæ уынын. Маст дæ æргæвды... Мæ 
уд нывондæн æрхæссин. Мæлæтæй нæ тæрсын... 
Бабуца (йæ къухтæ йыл æрбавæрдта). Гъæй-джи- 
ди, йе ныр афтæ бафынæй у, стæй райхъал у! Куы 
слæг уаид Алихан. Чындзæхсæв ын скæниккам. 
Ды та мæнæн уарзон ныхæстæ кæнис... Цы фæуы- 
даин, уымæн ницуал зыдтон. Ды æрбалæууыдтæ 
æмæ та мæ сагъæстæ цыдæр фесты. 
М ы р з а б е г. Нæ зонын... Ныр цалдæр азы цæрæм 
æмæ дæ дзыхыдзаг никуыма бахудтæ. 
Б а б у ц а. Иу хатт бахудтæн мæ мидбылты æмæ мын 
æгæр зынаргъ слæууыд. 
М ы р з а б е г. Ды мидбылты бахудтæ, мæн та де 
'фсымæртæ ехсæй фæнадтой. Хъазты астæу... Фæ- 
лæ мæм дæумæ цы зæрдæ уыд, уый мын ме 'уæнг- 
тæ сбаста. Дæ мидбылты худт мын радта ныфс 
æмæ хъару... 
7 

Бабуца. Æмæ мæ рахастай... Цæмæн? Зындзинад 
йедтæмæ цы федтай мемæ? 
М ы р з а б е г. Дæ зæрдæ мыл ма аив, æндæр дæу тых- 
хæй авд марды дæр акæндзынæн. (Айхъуыста 
бæхты къæхты хъæр. Фестади, рудзынгмæ бауад.) 
Диссæгтæ! 
Бабуца. Чи у?! (Акаст.) Батырбег! Мæ мады зæ- 
нæг... Фæзынд мæм!.. Ныххатыр мын кодта!.. Ма 
атон, мæ зæрдæ! Нæ, нæ, фырцинæй никуы ничи 
амард... Мæнæ куыд лæууын, згъорон йæ размæ. 
(Дуар фегом кодта. Иæ размæ фæцис Батырбег, 
ехс йæ къухы. Бабуца йыл йæхи баппæрста, нык- 
куыдта.) 
Батырбег (йæ маст уромы). Де 'зæр хорз, ме си- 
ахс... (Мæсты худт ныккодта.) Ме сиахс дæ ды? 
Бабуца (цыма йыл уазал дон бакалдæуыд). Цы 
кæныс, Батырбег? 
Мырзабег. Иæ зæрдæ бахъæлдзæг мæ кайысæи... 
Б а т ы р б е г. Хъыг дын у, кæй бахъæлдзæг дæн, уый? 
Ды цæуылнæ дæ хъæлдзæг, дæ кайыстæм чындз- 
хаст куы ис, уæд? Ахæм рæстæджы сиахс лæггад 
фæкæны, ды та джихæй лæууыс. 
Б а б у ц а. Цыдæр мæстджын дæ. 
Б а т ы р б е г. Мæстджын нæ, фæлæ нозтджын, мæ 
хъарæггæнæг. (Иу къухæй йæ хъæбысгæнæгаи 
æрбакодта.) 
Мырзабег (бандон асæрфта, æрæвæрдта йæ). Сбад! 
Б а т ы р б е г. Уый æндæр хъуыддаг у. (Ехсæй йæ æр* 
цæфтæ кодта, цыма йын йæ рыгтæ цагъта, уыйау.) 
Дæ кайыстæм фæкæс. Æви ма хуыздæр хонæгма» 
æнхъæлмæ кæсыс? 
Б а б у ц а (чырынмæ бауад. Систа урс куырæт. Мырза- 
бегмæ). Арæвдз кæн дæхи! Дæкуырæтаив! (Мыр- 
8 

забег йæ куырæт кæнынмæ бацыд иннæ уатмæ. 
Батырбег срютад æмæ Алиханы хъæццулыл ехсы 
бырынкъæй рахæцыд, Алихан фынæйы фсон скод- 
та йæхи.) 
Б а т ы р б е г. Хъуамæ мах туг фæуæлахиз уа. (Мырза- 
бег айхъуыста уыцы ныхæстæ. Фестъæлфыд. Бабу- 
ца зилæнтæ кæны æмæ йæ не урхъуыды кодта.) 
Рæвдз, мауал лæуу! Æз ма мæ хоимæ аныхас кæ- 
нон. (Мырзабег ма къæсæрыл алæууыд, йæ цæст 
ахаста хæдзарыл æмæ ацыд.) 
Б а т ы р б е г. Горæтмæ лидзæм... 
Б а бу ц а. Кæд? 
Б а т ы р б е г. Чындзæхсæвы фæстæ. Балхæдтон хорз 
агуыридур хæдзар. Цæуыл æрæнкъард дæ? Æз 
дын цины хабæрттæ æрбахастон... Абоны хуызæн 
рæдау никуы уыдтæн. Мæ иунæг хойæн дæр мæ 
зæрды лæвар ракæнын ис... 
Бабуца. Мæнæн абон цы лæвар ракодтай, уымæй 
стырдæр лæвар мæ нæ хъæуы... Æгайтма дын дæ 
дзыхы иыхас фехъуыстон 
Б а т ы р б е г. Хæдзар дæуæн дæр балхæдтон, немæ 
куы алидзис, уый мæ фæнды. 
Б а бу ца. Уемæ? 
Б а т ы р б е г. Ацы гæвзыкк къуымыл арт бандзар. 
Б а б у ц а. Уый та куыд, адæймаджы тугвæллойæ 
арæзт куы у? Нæ, нæ, мæ иунæджы быидурыл арт 
нæ бандзардзынæн. 
Батырбег. Кау æмæ сæнарæй арæзт бындурыл? 
(Мæсты худт ныкходта.) Сæрыстыр у, мæ сиахс 
йæ гæвзыкк хæдзар нæ ныууадздзæн, æмæ йæ ба- 
судзын хъæуы... (Фæцыд гæрах. Батырбег рудзынг 
фегом кодта.) Хорз. 
Б а б у ц а (тарстæй). Цæй гæрах у? 
9 

Батырбег (тагъд-тагъд рудзынг æрбахгæдта). Чын- 
дзæхсæвы гæрæхтæй фылдæр цы вæййы. Тагъд- 
дæр, хæдзарыл зынг бафтау, дæуæн ам цæргæйæ 
нал у. 
Б а б у ц а. Æмæ Мырзабег та? 
Батырбег. Стыр æмæ кадджын мыггагимæ бахæс- 
тæг кодтон, дæ гæвзыкк лæг дæр мæ рох нæу. 
Цæй, фезмæл, фен фæтæген! 
Б а б у ц а. Нæ, мæ бон нæу. 
Б а т ы р б е г. Куыдзау дæ фехсын хъуыд... Æз та ма 
дын тæригъæдтæ кодтон. 
Б а б у ц а. Сывæллоны хатыр... 
Б а т ы р б е г. Мах фæхудинаг кæнын дæ бон уыдис, 
дæ ныфс бахастай мах æрттиваг пъагæттæ самæн- 
тынмæ. Цал азы рацыд дæ худинагыл, уæддæр 
цæры. Абон дæр та мын æй мæ чындзæхсæвы бон 
бафидис кодтой. Нæ хæдзарыл цыма фыдусы æл- 
гъыст æрцыд. Дæ цыппар æфсымæры дын чехоткæ 
ингæнмæ барвыста, сæ фæстæ — нæ фыд. Æмæ 
дзы искæйы мæрл.оч цæсгом федтай? Нæ гуыпп- 
хæдзарæй ма баззадтæн æз æмæ нæ худинаджы 
къæсса — ды, æмæ дæм æрбацыдтæн... (Фæтæген 
бакалдта, арт бандзæрста æмæ ацыд.) 
Бабуца.Æмæ цы кæны?Чи зоны, раст у... Худина- 
джыкъæсса, худинаджы къæсса. Алæбон хуылыдз 
къодахау судзыны бæсты, уадз æмæ иу хатт ба- 
судзон. Мемæ басудздзæн мæ худинаг дæр. Æгад 
адæймаг цъымарайы кæрдæгæй уæлдай нæу. Фæл- 
тау уадз судзон. (Арт цырендæр кæны. Æрбай- 
хъуыст Хангуассæйы хъарæг.) 
X а н гу а сс æ. Бабын дæ, æцæг саучызгæй баззадтæ... 
Цу, мæ хур, йæ размæ ауай, æрттивгæ файтон не 
10 

'ртулы дæ цæгатæй, сау нымæтыл дæм Мырзабе- 
джы мард æрбахæссынц. (Бабуца бауадзыг.) 
Æмбæрзæн 
ДЫККАГ НЫВ 
Зымæг. Бабуцайы хæдзар — æрдæг сыгъдтытæ, йæ дуæрттæ йын 
дымгæ фегом-фегом кæны. Рудзынгыл цыдæр бызгъуыр тыд. Али- 
хан хъæццулы тыхтæй тъахтиныл бады. Уæлмæрдтæй æрбацыд 
Бабуца, йæ фæстæ — Амырхан æмæ Хангуассæ. 
Амырхан. Сымахмæ дæр ницы хабар ис Батырбе- 
гæй? 
Хангуассæ. Куыннæ стæй, æхсæв æй хуыссæг дæр 
нæ ахсы. Исты йыл тымыгъ къуыззитт кæны. Цæ- 
мæн фæдис кæна. 
А м ы р х а н. Суг æрбаластон. 
Б а б у ц а. Цæмæн? Мæ мæрдон æртытæ æз конд фæ- 
дæн. (Фæлæбурдта Амырханы риумæ.) Зæгъ-ма 
зæгъ, чи мæ бабын кодта!? Ау, карчы цъиуы мард 
дæр ма куы рахъæр вæййы, лæгтæ куы стут, уæд 
куыннæ базонут марæджы? 
А м ы р х а н (фæстæмæ акъахдзæф кодта, æрэеджиау). 
Гъе, уæу-уæй, гъе! Цæмæ æрхаудта уæздан Бабу- 
ца, булкъоны чызг, афицерты хо. Маст дæ ба- 
куырм кодта. Искуыдæр ма ирон сылгоймаг лæ- 
джы риумæ лæбуры! (Бабуца йæ цæсгом амбæх- 
ста, иуварс ацыд.) 
Бабуца. Хатыр, макæмæн-иу зæгъ мæ худинаг. 
А м ы р х а н. Сугтæ æрбаластон, уæхи гыццыл ба- 
хъарм кæнут. 
11 

Б а б у ц а. Нæ хъæуы, ницы мæ хъæуы. 
А м ы р х а н. Бар дæхи. (Иу хатт ма акаст уаты къуым- 
ты, цыма цæмæйдæр фæтарст. Ацыд. Бабуца ру- 
дзынджы цурмæ бацыд, æддæмæ кæсы.) Фæлæуу- 
ма, файтоны хъæр. 
Хангуассæ. Нæ! Дымгæйы ниуын у. 
Бабуца. Банцай, уый дæ хъуыддаг нæу. (Дуар фе- 
гом, тымыгъ сниудта. Хангуассæ сыстад, мæсты 
ссыд æрбакодта дуар, йæ кæлмæрзæны кæрон 
раскъуыдта, дуары хæцæн зæгæл дзы абаста.) 
Хангуассæ. Уæ мыггаг скъуынинаг у, дæхæдæг 
дæлдзæх фæуы... Кæдæм дæ фæхæсдзæн дæ сывæл- 
лоны тæригъæд. Цыма хъæды сырдты 'хсæи цæ- 
рыс, адæмæй æввахс никæй уадзыс дæхимæ. 
Бабуца. Ныууагътаиккат нæ æмæ саусыгъд бакод- 
таиккам!.. Фервæзын нæ кодтат! Цæмæн? Нæ 
хъизæмæрттæм нын цæмæй кæсат, уый тыххæй?! 
Уадз æмæ тагъддæр æрцæуа не сæфт. 
Хангуассæ. Æгъ-гъа, уæдæ! Хорз, дам, ма ракæн 
æмæ фыд ма ссарай. 
Б а б у ц а. Нæ мæ хъæуы уæ хорз. Мæлын дæр мæ нал 
ныууадзат, æви? Афонмæ мæ хъизæмæрттæй фер- 
вæзтаин! (Арт хуыссын кæны.) Зæйы бын фæдæн, 
цавæр арт ма мæ схъарм кæндзæн! (Дуар æмæ 
рудзынджы æмбæрзæн байтыгъта.) 
Хангуассæ. Авд дæлдзæхы фæуы! Каед мæлæтмæ 
афтæ бæллыс, уæд дæлæ митыл адаргъ у. (Ахгæд- 
та дуар æмæ рудзынг.) 
А л и х а н. Уазал мын у. 
Бабуца. О! Æхсызгон дын у мæ хъизæмæрттæм кæ- 
сын. (Базгъордта йæ фыртмæ, йæ хъæбысы йæ 
æрбатыхта. Хангуассæмæ.) Цæ^тæ! Мæ уд исын 
дæр мæ нал уадзыс? Сау халонау... 
12 

Хангуассæ (йæ ныхас ын аскъуыдта). Кэед зæххы 
къорийыл сынт фестадтæн, уæддæр цалынмæ 
сывæллон бахъарм уа, уæдмæ нæ ацæудзынæн. 
Цæуыл мын схъæл ныхæстæ кæныс? Æрттиваг 
цырыхъхъытæ-иу кæмæн радавтай, урс крахмал 
хæдон-иу кæмæн авæрдтай, уыцы æфсымæр, мый- 
йаг, куынæ æрбалæудзæн дæ уæлхъус. Фондз афи- 
церы хо уыдтæ, æхсæвæй-бонæй уыдонæн дæ арм 
фынгæн дардтай... Ныр цъæхсæр галуантæ сæл- 
хæдта горæты дæ Батырбег... 
Б а б у ц а. Нæ мæ хуыдта? 
Хангуассæ. Хуыдта... Мылазонæй дæ куы ныууагъ- 
той, уæд... 
Б а б у ц а. Æгъгъæд нæма у? 
Хаигуассæ. Нæма у. 
Б а б у ца. Банцай! 
Хангуассæ. Нæ банцайдзынæн, нæ! Æнæхъæи 
хъæу сæ хъуырмæ скодтай... Иæ хъæрмхуыппы 
къус дзы адджынæн ничи бахæры, арт чи скæны, 
уый йæ къонайы фарсмæ æдæрсгæ не 'рбады, сæ 
мæт, сæ сагъæс дæуыл вæййы. Ды та дæхимæ 
æмгæрон цæуæг нæ уадзыс, сырд фестадтæ. (Дар~ 
дæй цæуы файтоны дзæнгæрæджы хъæр.) 
Б а б у ц а (æрбалхъывта йæ риумæ Алиханы). Æл- 
гъыст фæуы, куы ма мæ ныууадзай... Цы кодтон, 
дзæгъæлтæ кæнын... Мæ хъустыл та уайы файтоны 
дзæнгæрæджы дзыгъал-мыгъул... Нæ, нæ, уый мæ 
сæнттæ сты... Æлгъыст фæуæнт иууылдæр, æл- 
гъыст... Каед ма мæ удæгасæй цы ныууагътат... 
Хангуассæ. Банцай! Дæхицæй мын хъайтар цы 
сарæзтай! Æвæццæгæн ма де 'фсымæр, йæ фыды 
хæдзары цы мулк баззад, уыдон уæй кæнынмæ 
фæзындис. Исты йын чысыл зæххы тъæпæнтæ баз- 
13 

зад. (Бæхты къæхты хъæр æввахсæй æрбайхъуыст. 
Дуар æрбахостæуыд. Бабуца нындзыг, Хангуассæ 
дуар фегом кодта, æрбахызт Батырбег, йæ фæс- 
тæ—Санетæ.) Мæ къонайыл æна, Батырбег! Кæд 
уæ паддзах æмæ йæ ус нæ фæхуыдтон. Санетæ 
дæр йæ хуыз куыд скалдта. Царв æмæ мыды дæхи 
куы тулай, хуры тынты дæхи куы найай, уæд аф- 
тæ вæййы... Гъы, хабæрттæй уæ фæрсын ма ба- 
хъæуæд, цы хур, цы къæвда уæ æрбахаста ацы сау 
лæгæтмæ? (Бабуца Алиханы хуыссæнмæ æруагъ- 
та.) 
Б а т ы р б е г. Къада куырой куы фестадтæ. Ныхæсты 
бын мæ куы фæкодтай. Мæ хоимæ мæ ныхасаг ис, 
куы нæ ныууадзис. 
Хангуассæ. Æз дæр уын дæрддаг нæ дæн,— уæ 
туг, уе 'стæг. Кæд дæ хойæн исты хорздзинад æр- 
бахастай, уæд ыл æз дæр бацин кæндзынæн. 
Б а т ы р б е г. Æвдисæнтæ мæ нæ хъæуы. 
Хангуассæ. Уæвгæ, кæд зæххыл цардыстут, уæд- 
дæр уæ хуымгæнд дæлзæххуыди, уæ быруйы сæр- 
ты цъиу æдæрсгæйæ куынæ атахтаид. 
Б а т ы р б е г. Ам ма дæ, дæ хорзæхæй!? 
Хангуассæ. Цæуын. (Санетæмæ.) Цавæр сырды 
царм дыл и, цæ? Æниу дæ басмахъытæ та... Хæр- 
заг хъыррыст-мыррыст кæнынц. 
Б а т ы р б е г. Хангуассæ... 
X ан гу а ссæ. Цæй, цæуын. Уе 'хсæв уæхи фæндиаг. 
(Ацыд. Исдугмæ ницы дзурынц.) 
Б а т ы р б е г. Дæхи срæвдз кæн! Цом, дæумæ æрцыд- 
тæн... (Бабуца йæ сæр батылдта, нæ, зæгъгæ.) 
Цæуылнæ? 
Бабуца. Цалынмæ йæ чи амардта, уый базонон, 
уæдмæ нæ!.. Чи уыд? 
14 

Б а т ы р б е г. Чи уыди? Чи уыди?.. Цæмæн фæрсыс 
мæн уымæй?.. 
Б а б у ц а. Гæрах куы фæцыд, уæд «хорз», зæгъгæ, фæ- 
кодтай... Зæгъ æй, чи уыди? Ау, тæригъæд ным нæ 
кæныс, æрбакæс-ма нæм... Чи уыд?.. Цæссыг дæр 
мæм нал ис... 
Батырбег. Цы дзурыс, уый нал æмбарыс, мæ хо... 
Б а б у ц а. Чи зоны... Ды раст дæ... 
Б а т ы р б е г. Бетъырбухмæ мæ ивынц, хæдзары, горæ- 
ты баззайдзынæ ды... 
Б а б у ц а. Нæ ацæудзынæн, хæдзаргæсæн æндæр ис- 
кæй ссар... 
Б а т ы р б е г. Искæй къух сындзтонæн у... Дзаумæттæ 
'рвитдзынæн Бетъырбухæй, чи сæ бæстон кæн- 
дзæн?.. 
Б а б у ц а. О, чи сæ бæстон кæндзæн... (Ахаста йæ цæст 
хæдзары къуымты.) 
Б а т ы р б е г. Æппын фæстаг, сырд нæ дæн, мæ иунæг 
хойы ахæм уавæрты куыд ныууадзон! 
Бабуца. Сырдтæ æфсæстæй никæй хæрынц... Мæнæ 
цы æдылы ныхæстæ кæнын!.. Æй-джиди, гъеныр 
де 'фсымæры ма суазæг кæн! 
Б а т ы р б е г. Адæмæй худинаг у. 
Бабуца. Адæмæй... фæлтау æд хæдзар куы басыгъ- 
даиккам... Куыд хорз уыдаид... Цæмæндæр мæм 
цæссыг нал уыди, ныр та мæм фæзынд, цыма дæ- 
уæн буц кæнын мæхи. Куыд дæм æнхъæлмæ кастæн. 
Б а т ы р б е г. Уæдæ æрфæсмон кодтай дæ митыл? 
Фæсмонгæнæгæн та ма суанг тæрхондон дæр ных- 
хатыр кæны... Æз та де 'фсымæр дæн, ныххатыр 
дын кодтон. 
Б а б у ц а. Ныххатыр мын кодтай ды?.. Искæд бон мын 
æй мæ цæстмæ куы бадарой... Фырт йæ фыды 
15 

тыххæй куы фæрса... Цы йын зæгъдзынæн уæд?.. 
Б а т ы р б е г. Иæ амонд мæнæй аразгæ у. Мæлæты 
бирæ хæрæфырттæ мын куынæ ис! Цæй, куыд?.. 
Бабуца. Нæ зонын, цы дын зæгъон, ме 'фсымæр... 
Мæ къæхтыл — къæдзæхдуртæ, иал мын размæ 
ацæуæн ис, нал фæстæмæ. 
Б а т ы р б е г. Дæ фондз æфсымæрæй ма æз баззадтæн. 
Кæд мæ зæрдæхудт исыс, кæд мæ адæмæн кæныс 
фидиссаг, уæд бар дæхи. Фыццаг хатт куынæ худи- 
наг кæныс дæ фыды къона... 
Б а б у ц а. О, гормон, чысыл æфхæрд куынæ дæн. 
Б а т ы р б е г. Ам дæ нæ ныууадздзынæн, мæ сæрмæ 
йæ не 'рхæсдзынæн... Нæ фыды хæдзар дын ныу- 
уадзин... Фæлæ йæм цы цæсгомæй бавæрдзынæ дæ 
къах? Нæ мын æй ныххатыр кæндзысты мæ фыд, 
ме 'фсымæртæ... Куыд сæ бафхæрон мæрдтæм?.. 
Цæугæ дын у мемæ... 
Бабуца (ахъуыды кодта). Цæуын. Мæ саби де уа- 
зæг, ингæн та сидзæрæй уадзын... Тымыгъ ыл ниу- 
дзæн, йæ хъæбул ыл нал авæрдзæн йæхъарм къух- 
тæ. 
Б а т ы р б е г. Цом, уæлмæрдтæм бакæсæм, ингæпыл 
нæ къухтæ авæрæм. (Батырбег, Бабуца æмæ Али- 
хан ацыдысты. Лæф-лæфгæнгæ æрбазгъордта 
Амырхан. Алæууыд дуары раз.) 
А м ы р х а н. Каем ис? 
С а нетæ. Чи? 
А м ы р х а н. Батырбег. 
С а н е т æ. Хæдзар æмæ зæхх кæмæн уæй кæны, уыдои- 
мæ ацыд. Уырдыгæй та Бабуцаимæ сæ фæндаг 
уæлмæрдтыл ракæндзысты, хæрзбон, дам, сын 
зæгъæм. 
А м ы р х а н. Мæрдтæн — хæрзбон, удæгæстæн — сæ 
16 

бар—сæхи. Æркæс-ма ацы уазал лæгæтмæ, 
бирæгъ дзы куы нынниудзæни, уæд? 
Санетæ. Мæн азымы цæмæн дарыс? (Хæстæг æм 
бацыд.) Цæмæн, и? Афтæмæй та... 
А м ы р х а н. Нæ хъæуы, мæ фæсмон мын дугъон бæх 
дæр нал æййафы. Цæй тыххæй бакодтон афтæ? 
Санетæ. Уæдæ, уæдæ! Цæмæн, цæй тыххæй?.. Ныр 
ма гæртам нæма райстай? 
Амырхан. Гæртам?.. Хъæубæстæ Мырзабеджы ма- 
рæджы агурынц. Æртхъирæн кæнынц, къуымтæ 
сгарынц. 
С а н етæ. Уыдæттæ мæнæн цæмæн дзурыс? 
Амырхан. Хорз. Уæдæ сæ, кæмæн хъæуы, уымæи 
зæгъдзынæн. (Фæцæуы.) 
С а н е т æ. Фæлæуу... Мæ лæджы демæ фембæлыи нæ 
фæнды. Мыййаг, цынæ вæййы. 
А м ы р х а н. Йæ сæрмæ мæ нæ хæссы? 
Санетæ. Нæ. Иæхи дæр æмæ дæу дæр дам-думтæй 
хизы. 
Амырхан. Уæдæ, уæдæ. Ууыл къæм дæр ма аба- 
дæд, æз та цæхæры судзон. Хуыснæгау мæхи ра- 
дав-бадав кæнон. Мæсгуытæ мын фæцамадта, хур 
æмæ мæ зæххы хæзнаты сæвдылдта. Ныр ма цæ- 
мæн æркæна мæ мæт. Иæ мады зæнæг хойыл йæ 
зæрдæ куынæ риссы... 
Санетæ. Иæ хойы кæнынмæ æрцыд. 
А м ы р х а н. Иæхимæ йæ кæны? Комы йын? 
С а н е тæ. Уæдæ йын цы хуыздæр гæнæн ис. 
А м ы р х ан. Иæ хойы аласдзæн, йæ зæххытæ, йæ 
хæдзар ныууæй кæндзæн. Иæ къух сисдзæн хъæу- 
ыл, æнæмæтæй цæрдзæн... Æмæ æз та, æз? 
С а н ет æ. Акæс-ма, ничи дзы ис? 
А м ы р х а н. Ма тæрс, ацы хæдзармæ мæн æмæ Хан- 
2 Сау чызг 
17 

гуассæ йедтæмæ хæстæг ничиуал цæуы. Бабуца 
хъæддаг сырд фестади, йæ бæллиц сси æрмæст- 
дæр мæлæт... Фæлæ æз, æз! Куыд цæрон ам дард- 
дæр? Адæмы цымыдисдзинад мæ мæ хъуырмæ 
скодта. Раст сын цыма сæ зæрдæтæ ахаста, уыйау 
стырæй, чысылæй сыстадысты æмæ агурынц Мыр- 
забеджы марæджы. Æхсæв хуысгæ нал кæнын, 
искуы йæ мæ фынæйæ куы срæдион—мæ бинонтæ 
мын æй нæ ныббардзысты. 
Санетæ (йæ муфтæйæ систакъонверт). Айс, арфæй 
бамбæхс. Дæ дзыхыл хæцын кæй базыдтай, уый 
тыххæй уал сусæг кусæгæй бацæудзынæ. 
А м ы р х а н. Сусæг кусæгæй? Нæ, нæ, нæ! Афицер 
суыдзынæ, зæгъгæ, мын куы дзырдтат. 
С а н е т æ. Æвиппайды дæ булкъон куыд фестын кæна, 
уый дæ фæнды? Урядникæй уал дзы кусдзыпæ, 
стæй сындæггай афицер дæр суыдзынæ. 
А м ы р х а н. Батырбег бацæудзæн мемæ? 
С а н е т æ. Нæ. Дæхæдæг. Иу хатт дзы куы уыдыстут 
Батырбегимæ. 
А м ы р х а н. Цæуон уæдæ æз. Мæ дзаумæттæ æр- 
бадавон. 
Санетæ. Абон нæ. Иу-дыууæ къуырийы фæстæ. Ма- 
химæ дæ куы 'руыной... Цынæ вæййы. Бабыхс-ма 
иу-дыууæ къуырийы. 
Амырхан. Хорз. Бабыхсдзынæн. Уæдæ мын хуыз- 
дæр гæнæн дæр цы ис. (Ацыд. Батырбег æрба- 
дзырдта Санетæмæ. Санетæ ауад. Бабуца æрба- 
цыд. Æмбырд кæны дзаумæттæ.) 
Æмбæрзæн 

ÆРТЫККАГ НЫВ 
Хæрзæфснайд уат. Зынаргъ дзаумæттæ. Къулыл—дзæбидыры 
сыкъатæ. Комкоммæ — авгцæст тыргътæ, галиуырдыгæй — ру- 
дзынг, йæ комкоммæ — диван. Хуыссы йыл Батырбег æфсæддон 
бæрæгбон дарæсы. Тыхулæфт кæны. Цыма истæмæй тæрсы, уыйау 
Бабуцайы къухыл ныххæцыд. 
Б а т ы р б е г. Бабу, мæлын мæ ма бауадз. Цæрын, цæ- 
рын ма мæ фæнды. (Схуыфы.) 
Б а б у ц а. Уæ, мæ уд дæ нывонд æрбауа. Низы ных- 
мæ дæр хъæддых фæлæууын хъæуы. 
Б а т ы р б е г. Гъей, мæ низ мын уый нæ кæны, мæ 
маст... (Ферхæцыд.) Æй-джиди, æз ма куы сыстин, 
уæд сын, лæг цы у, уый фенын кæнин... Сæхи нæ, 
фæлæ ма, сæ туг цы кæрдæгыл æртæдзид, уый дæр 
басудзин. 
Б а б у ц а. Низæй тыхсыс, уый дын æгъгъæд нæу, мас- 
тæн та ма дæхи цæмæн хæрын кæныс. 
Батырбег. Арсы сой мын, зыгъарæджы сой мын. 
Суанг ма бирæгъы сой дæр бахæрдзынæн, гъе 
уæддæр мæхи мæлын нæ бауадздзынæн. 
Бабуца. Ма тæрс, мæлæтмæ дæр уыйбæрц хъару 
нæй æмæ мын дæу айса. 
Б а т ы р б е г. Зæгъ-ма; Бабу, сау æфсæйнагæй сызгъæ- 
рин къухдарæнтæ кæнæн ис? 
Б а б у ц а. Нæй, мæ бон, нæй. (Йæхицæн.) Мæ къона- 
йыл, æна, æнхъæлдæн, сæнттæ цæгъды. 
Батырбег (уæлахизхуызæй). Нæй, уæдæ, нæй!? 
Б а б у ц а. Гъæ, мæ цармы бацæуой, дæу уыцы сагъæ- 
сты чи бафтыдта. 
Б а т ы р б е г. Сыстытæ нахли-кафт кæнынц. Гæвзыкк, 
бæгънæг гуыбынтæ куыд бауæндыдысты паддзахы 
19 

сызгъæрин къæлæтджынмæ, и? Иæ сызгъæрин худ- 
мæ, паддзахиуæгмæ?! Сау рын рахаста йæ бына- 
тæй паддзахы. Ды та ма мæ сабыртæ кæныс. 
(Схуыфыд та, æнудгæнæгау кæны.) 
Б а б у ц а. Рогдæр исты скодтаис дæ уæлæ, ацы тæвды 
дæ адон цæмæн хъæуынц? 
Б а т ы р б е г. Нæ, инæларæн зын уыдзæнис, мæ дарæ- 
сы мæ куынæ æрбаййафа, уæд. Инæлар... Чысыл 
йедтæмæ нал хъуыдис мæн дæр инæлармæ. 
Б а б у ц а. Фыййауæй мын куы цæуис æмæ дæ ацы низ 
куынæ тыхсын кæнид. 
Батырбег (йæ сахатмæ æркаст). Тагъд инæлары 
ардæм хъæуы. Марадз, Бабуца, ды дæр сæм фæкæс. 
(Рауади Санетæ хъулон халаты, йæ дзыккутæ 
æфснайд нæма сты.) 
С а н е т æ (Бабуцамæ). Дыргътæ та дæ куы ферох. 
Бабуца. Æмæ наливкæтимæцæй дыргътæ æвæрыс? 
Санетæ. Фынджы фидауцæн. Уым дæр афтæ кæ- 
нынц, цал хатты дын æй дзурын хъæуы. Иу хатт 
ма фынгыл мæ цæст куы ахæссин, цымæ дзæбæх, 
бæстон конд у. (Фæкомкоммæ дзæбидыры сы- 
тæм.) Адон ахæссын хъæуы. 
Б а бу ца. Каей хъыгдарынц, нæ зоныи... 
С а н ет æ (сабыр, фæлæ мæсты хъæлæсæй). Дæу нæ, 
фæлæ инæлары хъыгдардзысты. Къулæй раст уы- 
цы ныццæвын æввонгæй кæсынц. (Бабуца сыкъатæ 
исынмæ хъавы. Ацырухс рауад, нæ сæм уадзы 
æвналын.) 
Ацырухс (лæгъстæхуызæй). Саучызг, ма сæ райс! 
Алихан ацы сыкъаты уарзта, йæ дарæс-иу сыл 
ауыгъта. 
Батырбег (мæстыйæ). Фæлтау дзы иуахæмы йæхи 
20 

куы 'рцауыгътаид. Хæсгæ сæ, мæ цæст сæ куыннæ 
уына... 
Б а б у ц а (тарст, цымыдисхуызæй). Цы загътай?.. Ме 
'фсымæр. Ау, дæхи хъæбулау æй куы фæрæвдыл- 
тай... 
Б а т ы р б е г. Хæрæгæн, дам, йæ сæр фынгмæ хастис 
æмæ зæхмæ тылдис. Гъы, ничи йæм кæсы! Æнæ 
базыртæй мын мæргътимæ тæхы уый дæр. Уæдæ, 
уæдæ! Мæ буцдзинæдтæ дары йæ зæрдыл... Абыр- 
джытæ æмæ лæгмартимæ сбаста йæхи. Цæмæй 
зыдтон, мæ хо, мæхицæн марæн кард кæй цыргъ 
кодтон, уый. Æй-джиди, куы ма сæнæниз уаин. 
Б а б у ц а. Æ, мæ фæллой йын хæрам фæуа... 
Ацырухс (лæгъстæхуызæй). Ма йæ æлгъит, Сау- 
чызг! 
Бабуца. Æлгъитгæ нæ, фæлæ йæ мæ цæст фена. 
Кæд мæ иунæг мады зæнæджы æфхæрын уымæ нæ 
каст. 
С а н е т æ. Инæлары ныртæккæ ардæм хъæуы, адон та?.. 
Б а б у ц а. Цæттæ стæм алцæмæй дæр. Ма тыхс! 
(Ацыд.) 
С а н е т æ. Ныр ма мæхимæ дæр нæ азылдтæн. 
Батырбег (йе уæхсчытыл ын йæ къух æруагъта). 
Азил, азил дæхимæ, мæ бæлон! (Санетæ йæхи 
феуæгъд кодта.) 
С а н ет æ. Ныууадз-ма мæ стæ! Мæ зæрдæ буц митæ 
нæ агуры. 
Батырбег (æрбахъæбыс кæнынмæ йæ хъавы). Уый 
хыгъд мæнæн агуры. 
С а н е т æ (йæхи дзы ратонæгау кодта). Гъемæ, кæд 
агуры, уæд æндæр искæй ссар! 
Батырбег (мæсты кæны, фæлæ йæхи уромы). Æма* 
ма уæд дæу та цы джелбеттæн дарын? Зæгъ-ма, 
21 

æдзух дæм лæгъстæмæ цæмæн цæуын мæгуыргу- 
рау?.. Ме 'фсин куы дæ, уæд? 
С а н е т æ. Мæсты дæм дæн. Куыд бæллыдтæн инæла- 
ры ус суæвынмæ... Æмæ цæуылнæсдæн? Дæу ах- 
хосæй. Кæдæм-иу лæгæрстай куырм галау цæхæр- 
мæ? Дæхи цæуылнæ æвæрдтай? Гъеныр афонмæ 
инæлар нæ уаис? Цæрæнбонты инæлармæ фæбæлл 
æмæ ныр мæрдтæм булкъоны усæй бацу. (Батыр- 
бег æм мæсты кæны.) Æмæ, дам, мæ цæуылнæ 
рæвдауыс? Цыма æз дохтыр дæн æмæ рынчынты 
рæвдауын мæнмæ кæсы. Уæртæ дыл Бабуца æр- 
хъæцмæ нæ хъæцы æмæ дын æгъгъæд у, мæн ныу- 
уадз. 
Батырбег (рацахста йæ, йе 'хсæрфарс ын ныццæ- 
вынмæ хъавыд, фæлæ йæ къух æруагъта). Æз рын- 
чын дæн, нæ? Мæлинаг, æмæ мæнæй дæхи дæрдты. 
ласыс? Уæд ма зæгъ, кæмæ дзæбæхтæ кæныс дæ- 
хи? Ныр та дæ инæлар æрхъуыдис, фæлæ зон, мæн 
цы у, уый уæлæуыл нæ ныууадздзынæн. Хъуамæ 
мемæ мæрдтæм бацæуай... Ныххурх дæ кæндзы- 
нæн ацы къухтæй. Мæлæг уды тыхджын фæхо- 
нынц! Хъахъхъæн дæхи! (Цæуы йæм хæстæг.) 
Цæуылнæ мыл бустæ кæнай, æгæр-мæгуыр мæ хæ- 
дзары мæ номыл иунæг куыдзы къæбыла дæр нæй. 
Адæмы дзæгъæлзæдтæй байдзаг. Дæхи æдде ма 
дын, дæ хойы сидзæр Ацырухсы дæр хæссын. Фæ- 
лæ дæм фæкомкоммæ дæн, уæд тымыгъ бонæй 
фыддæр дæн. 
С а н е т æ (цыма йæ хурх кодта, уыйау ныхъхъæр код- 
та йæ хъæлæсы дзаг). Саучызг! (Бабуца тарстхуы- 
зæй æрбазгъордта.) 
Батырбег. Саучызг нæ, фæлæ дын Еля дæр нал 
баххуыс кæндзæн. (Мæсты худт ныккодта.) Зоныс, 
22 

мæ хо, дæ чындзы ныр та инæлар лæг æрхъуыд. 
(Фæллад уагъд йæхи æркодта æмæ ма дзы тых- 
хæйты сирвæзт.) Цæугæ, фесæф! (Санетæ тарст- 
хуызæй ацыд. Батырбег кæсæнмæ йæхимæ фем- 
дзаст.) Ехх, æфсады мæ æмризæджы рызтысты, 
ныр мæхи усыл дæр нал цæуы мæ бон... Æфсады... 
Уый æндæр хъуыддаг уыдис... Куы-иу иыйилæлæй 
кодтон... Раст слæуут! Галиумæ! Рахизмæ! Уый 
куыд лæууыс, куыдзы æфтыддаг, æз дæ æрцахуыр- 
тæ кæндзынæн! (Цыма искæйы нæмгæ кæны, уый- 
ау.) Дæ иуыл бæрзонддзинад, бар ратт зæгъынæи! 
3 ротæйы салдæттæ бунт кæнынц. Бар раттут, æз 
сын сæ сæртæ расыгъдæг кæнон, æз сын сæ удтæ... 
Фæлæ цы кæнын ай... (Йæхи къæлæтджыны æр- 
уагъта. Бабуца йæм лæмбынæг касти.) 
Б а б у ц а. Цымæ йын чи амардта йæ фыды? 
Б а т ы р б е г. Цы?.. Уый та ма цы у? Кæдæй нал ракод- 
та йæ кой?.. Ферох афон ын нæма у? 
Б а б у ц а. Ферох? Мадæн... Мæ фырт мæ куы фæрса. 
Мад дæн... Мад алы фарстайæн дæр хъуамæ дзу- 
апп радта... Æз та йын цы зæгъдзынæн? 
Б а т ы р б е г. Каес-ма, дæ хорзæхæй, мæ хо хъуыдытæ 
кæнын дæр байдыдта. Кæдæй нырмæ. 
Б а б у ц а. Æрæгæй нырмæ. 
Батырбег. Æрæгæй, и? Афтæмæй та дæ раздæр 
хъуыды кæнын хъуыди. (Рацыд Санетæ.) Дæ фы- 
ды къона куы чъизи кодтай, уæд. Уыцы худина- 
джы фæстæ дæ уæддæр æрбахъарм кодтон. Дæу 
дæр æмæ дæ фырты дæр. Афтæ нæу? (Æрхауын- 
мæ йæ бирæ нал хъæуы.) Афтæ у, афтæ. Хъуамæ 
йæ ды макуы рох кæнай. Иннæ хъуыдытæ сур дæ 
сæрæй, уый та дæ зæрдыл дар. 
Б а б у ц а. Дарын æй, дарын. 
23 

С а н етæ. Уæдæ йын цы гæнæн ис. Ныр цал æмæ цал 
азы рацыдис, фæлæ йын æй ды рох кæнын нæ 
уадзыс. Судзгæ фыдау ын æй алы бон йæ цæстмæ 
дарыс. 
Б а т ы р б е г. Цы, дам, цы? Мæ хойæ ме 'хсæн—æвзаг?! 
Б а б у ц а. Нæ, нæ, мæ бон, ды раст дæ, раст. 
Б а т ы р б е г. Раст, мæ мад, мæ фыдыстæн. 
Бабуца. Бабу дæ нывонд æрбауа, дæхи ма тыхсын 
кæн, æндæр мæн хуыцау дæлдзæх дæр фестын 
кæнæд. (Дуар æрбахостæуыд.) 
Б а т ы р б е г. Чи у? (Бабуца ауад æмæ фæстæмæ фез- 
дæхт.) 
Б а б у ц а. Дæу агуры цавæрдæр сылгоймаг. 
Б а т ы р б е г. Рауадз æй... Дæ чындз мæ æрдæгмар- 
дыл нымайы, æввахс мæм нал цæуы. Чи зоны, 
искæйты зæрдæмæ ма цæуын, тæрсгæ ма кæн, 
мæ хо! 
Б а б у ца. Мидæмæ, уазæг. (Æрбацыд Досинка.) 
Досинка. Уæ бонтæ хорз. Чысыл йедтæмæ уæ иæ 
бахъыгдардзынæн... Газетмæ æрмæг æмбырд кæ- 
нын. Ды хъуамæ... Куыд паддзахы æфсады 
булкъон... 
Б а т ы р б е г. О, хæстон булкъон! (Схуыфыд.) 
Досинка. Нæ ныхас æндæр хатмæ аргъæвиккам... 
Б а т ы р б е г. Нæ... Цы хъæуы нæ газеты?.. Бунтгæн- 
джыты ныххурх кодтам, зæгъгæ, фæдискуы хъæр 
кæнут. 
Досинка. Уæдæ, стæлфын дæр нал бауыдзæи сæ 
бон. 
Батырбег. Паддзах! Паддзахы та ма чи райгас 
кæндзæн? 
Д о с и н к а. Рæстæгмæ паддзахиуæггæнæг... 
Батырбег. Уый та ма цавæр рæстæгмæ паддзахи- 
24 

уæггæнæг у? Нæ, уыдон иууылдæр ауындзын 
хъæуы. 
Д о с и н к а. Цыбыр дзырдæй, ды рæстæгмæ паддзахи- 
уæггæнджыты... 
Б аты р бе г. Цыбыр дзырдæй дæр æмæ даргъ дзыр- 
дæй дæр, цалынмæ паддзах йæ бынаты æрфидар 
уа, уæдмæ хъуыддагæй ницы рауайдзæн. Мах пад- 
дзах хъæуы, раст динмæ кувджыты сæ уæларвон 
хуыцау куыд хъæуы, афтæ... 
Д о си н к а. Уæдæ ныффысдзыстæм афтæ: сымах, пад- 
дзахы æфсады кусджытæ, не стут рæстæгмæ пад- 
дзахиуæггæнджыты фарс. 
Батырбег. Не стæм. Чи у, уыдон та — ауындзæн- 
мæ!.. Абон паддзахыл гадзрахатæй чи рацыд, уый 
райсом ныууæй кæндзæн уыцы рæстæгмæ пад- 
дзахиуæггæнджыты дæр, гъе афтæ-иу фехъусын 
кæн уæ газеты. 
Досинка. Æнæмæнг. 
Б а т ы р б е г. Багъæц-ма иу чысыл, æз дæм мæ хæрзиу- 
джытæ равдисон, ды хъуамæ зонай, æз кæй уыд- 
тæн хъæбатыр æфсæддон. Марадз, Бабуца, ды та 
уал уазæджы сбуц кæн истæмæй. (Ацыд.) 
Д о с и н к а. Нæ, нæ... Бузныг. 
Б а б у ц а. Уанцон нæу! Рæвдз стæм æппæтæй дæр. 
Д о с и н к а. Уазджытæм æнхъæлмæ кæсут? 
Бабуца. Инæлармæ, Бетъырбухæй... 
Досинка. Ацы тымыгъы йæ уазæгуаты цæуынмæ 
куыд æвдæлы?.. 
Б а б у ц а. Нæ йæ æвдæлы, æвæццæгæн. Ныр цалдæр 
хатты нæхи сцæттæ кæнæм æмæ та дзы хабар 
ссæуы, мæ фæндæгтæ та мын æрæхгæдтой... Ме 
'фсымæр уый мæстæй бынтондæр йæхиуыл нал 
хæцы. 
25 

Досинка. Æз та æихъæлдтон Алиханмæ... 
Б а б у ц а. Мæ бындурыл, цы кодта? Зоныс æй?! 
Досинка. Нæ! Йæ кой йын æрыхъуыстон... Æмæ, 
зæгъын, кæд уый æрцыдмæ аразут фыигтæ? 
Б а б у ц а. Æ мæ уд дын æрбамæла, æдæрсгæ йын йæ 
пом сдзурын дæр куынæ уæндын, уæд уымæн 
а хæдзары фынгтæ аразынц? Абырджытæ æмæ, 
дам, лæгмартимæ йæхи сбаста. Карчы хурхыл мын 
кард никуы æрбавæрдта... Уæдыл ныр цы 'рцыди? 
Иæ хуыцау ыл рахатти? (Йæ цæссыгтæ калы.) 
Д о с и н к а. Чи йæ хоны абырæг? Каед, йæхæдæг 
абырæг чи у, уыдон æй хонынц афтæ? 
Б а б у ц а. Нæ, мæ хур акæнай. Дæхæдæг æй куы фед- 
тай, булкъоны цин ис ме'фсымæрмæ. Низ куынæ 
уыдаид, уæд æй инæлармæ бирæ нал хъуыд. 
Досннка. Дæ лæппу... 
Б а б у ц а. Мæ лæппу, ме 'фсымæры маст кæй бауагъ- 
та, уый йын никуы ныббардзынæн.Мæфондз цæ- 
джындзæй ма Батырбег баззад. Мæ уд ма ууыл 
лæууы... Мæ разæй йыл исты ку^ы æрцæуа, уæд 
мæ цæгаты сау рæхыс æрбатухдзынæн мæ ас- 
тæуыл. 
Батырбег (рахъæр кодта). Бабуца, уæ, Бабуца! 
Б а б у ц а. Ныртæккæ, ныртæккæ. (Ацыд.) 
Д о с и н к а. Цы кæнон?.. Абон æй æнæмæнг ардæм 
хъæуы... Уæд та йын йæ мадæн бамбарын кæнин... 
Нæ, нæ. Йæ хъæбул кæд у, уæддæр йе 'фсымæры 
раз уый фарс нæ фæуыдзæн. Комкоммæ куы ба- 
цæуа Алихан,—къæппæджы бахаудзæн. (Хангуас- 
сæ рацыд хъуыр-хъуыргæнгæ. Йæ дзæкъулы цы- 
дæртæ æвæры.) 
Хаигуассæ. Сивыры дзаг цыхтытæ. Уæигæл ацæ- 
уæд уыцы инæлары гуыбыны. Хъæугуывдваг уыды- 
26 

сты. Ай уæм уазæг куы ис, æмæ мын куы ницы 
загътой. (Досинкайы алывæрсты æрзылдис.) Мæ 
къонайыл, æна... Æнхъæлдæн, цы инæлармæ 
кастысты, уый ус у. Мæ мæрдты цæсгомы стæн, 
удæгас инæлар никуыма федтон. Иæхæдæг та кæм 
ис? Уæвгæ инæлары усæн цыма æгæр æрыгон у... 
Уæ ме 'дылы сæр æрбайсæфа. Сызгъæрин къали- 
уæн йе 'взонг æмæ йæ зæрондмæ чи кæсы. Кукла 
нæу... Æниу мын атъæпп уа дæ сæр. Мæныл ма 
æркæн уыцы къæлæсо-мæлæсо худ, ды цы адджын 
хæринæгтæ хæрыс, уыдонæй ма мæм фæкæс. Уæн- 
гæл уæ адава, мæнæ хъæздыг адæм, кæд мах цар- 
мæй не 'рттивут. (Досинка бахудт.) Фæлæуу-ма, 
сæрæй мæныл ма худæд. Дæлæмæ æрхау, цы хуы- 
цау дæ! Кæд адæмты мæгуыртыл æмæ хъæзды- 
джытыл цы ныкъкъаппа-къуппа кодтай. Паддза- 
хы, дам, йæ бынатæй разыгъгъуытт кодтой, цы 
мæрдты ис, авд дæлдзæхы ныххауæд. 
Д ос и н к а. Оммен! 
X а и г у а с с æ. Уæу-уа, мæ бындурыл! Æз дæ ирон 
куынæ хуыдтон. Уый мæ мард фенæд, ме 'дылы 
дзæнгæда мын истæмæ куы 'рдарай. 
Д о с и н к а. Цæмæн æдылы дзæнгæда? Дæхи загъдау, 
дæ къахыл не 'сфидауид рæсугъд батинкæтæ. Дæ 
къæсæрæй куы ракæсид дохтыр кæнæ ахуыр- 
гæнæг... 
Хаигуассæ. Бæргæ. Кæм ис уыцы амонд. Мæ къæ- 
сæрæй ракастис мæ чызг, йæ къухы халамæрзæн 
æмæ цъылыны бæсты—чингуыты æргъом. Дæд- 
тæй! Цымæ ма ирон лæгмæ сдзурин. (Батырбеджы 
хуыфын айхъуыста.) Дæ-дæй, ацы ныхæстæ кæнгæ 
нæ Батырбег куы æрбаййафа — Сыбыры бинаг 
къæй нæ бакæндзæнис. (Рацыд Бабуца.) 
27 

Б а б у ц а. Мæнæ ма кæй федтон! Хангуассæ! 
Хангуассæ (хъæбыс æй кæны). Бабуца, кæдæй дæ 
нæ федтон!.. Дæ дзæбæхтæ дын мæрдты дæр нæ 
бафиддзынæн... 
Б а б у ц а. (Досинкайæн). Бахатыр кæн, нæхиуыл фес- 
тæм. Батыр ныртæккæ рацæудзæн. Цом, Хангуас- 
сæ. Хъæуы цы хабæрттæ ис?.. 
Хангуассæ. Бынтондæр ныл дæ къух куы систай. 
Б абу ца. Батыры иунæгæй куыд ныууадзон, чи йæм 
кæсы? (Хангуассæ æмæ Бабуца ацыдысты. Æр- 
бахызт Амырхан. Досинка æваст рудзынджырдæм 
фæзылди. Æддæмæ кæсы.) 
А м ы р х а н. А-а-а! Диссæгтæ!.. Мæнæ кæй уынын!.. 
Цал азы нал федтам кæрæдзийы! 
Д о с и н к а. Нæ сæ нымадтон. 
А м ы р х а н. Чысыл раздæр дæр ма вагзалы нæ 
уыдтæ? 
Д о с и н к а. Уыдтæн. 
А м ы р х а н. Цы ми дзы кодтай? 
Досинка. Мæ бæлццон ссæуинаг у. 
А м ы р х а н. Ссæрибар? Иæ цæнгтыл дзæнгæрджытæ 
нал ис?.. Æз алцы дæр зонын... Сусæг къордтæ 
дæумæ фембырд кæнынц. Хъæды чи æмбæхсы, 
уыдонимæ дæр баст дæ... Мæнæ уæ прокламацитæ 
Рæстæгмæ хицауады ныхмæ. (Æвдисы йæм гæх- 
хæтт.) Ныр дæр та цыдæр бæллæхæн дæ ам... 
Цæуылнæ исты дзурыс? 
Д о с и н к а. Ахæм ирон æмбисонд ис: дзургæ чи кæны, 
уый зонды голлаг уары, чи хъусы — йæ зонды гол- 
лаг дзаг кæны. 
А м ы р х а н. Дæ митæ дыи хурмæ куы ракалон, уæд 
мæлæты дзыхмæ хауыс. 
Д о с и н к а. Æмæ цы кæны. Иутæ кæвдæсмæ баст сту- 
28 

ры хуызæнæй амæлдзысты, иннæтæ та лæджы 
мардæй. 
Амырхан (ахъуыды кæныны фæстæ). Дæ лæджы 
тынг уарзыс? 
Д о с и н к а. Мæ цотæй зынаргъдæр мын мæ цард дæр 
нæу. Сæ фыд — Афай. Истæмæй ма мæ фæрсыс? 
Амырхан. Æмæ дын æй Сыбырмæ куы. ахæссой, 
уæд та? 
Д о с и н к а. Уæд та мæ зæрдæмæ ноджы фæхæстæг- 
дæр уыдзæн. 
А м ы р х а н. Цæугæ! 
Д о с и н к а. Афтæ цæугæйæ мын нæу, хъуыддаджы 
фæдыл дæн ам. 
А м ы р х а н. Куыннæ йæ æмбарыс? Дæ цæнгтыл хъа- 
дамантæ бакæнын мæ бон нæу. Цал азы рацыд, 
нæ цух кæныс уæддæр мæ зæрдæйæ. Цы уыдис мæ 
царды хорз æмæ рæсугъдæй, уыдонмæ æз тырныд- 
таин, фæлæ мын ды загътай: нæ, æмæ мæ цард 
дæр нал хъæуы. Цæйбæрц арф хуымгонд бакод- 
тай мæ зæрдæйы! 
Д о с и н к а. Хæстæг мæм ма цу. 
А м ы р х а н. Досинка, хуыцауæй курæгау дæ курын, 
уыцы къордæй дæхи рахицæн кæн. Ды куыд æи- 
хъæл дæ, ахæм æнаггаг нæ дæн. Нæ мæ фæнды, цæ- 
мæй дын дæ къухтыл хъадамантæ бакæной æмæ 
дæ талынг ахæстоны ехсæй нæмой... 
Д о с и и к а. Ме 'мбæлттæ кæм сæфой, уадз æмæ уым 
æз дæр фесæфон. (Уатæй рацыд Батырбег.) 
А м ы р х а н (схуыстæй). Цæугæ! Искæд бон ма фем- 
бæлдзыстæм. 
Д о с и н к а. Хæрзбонтæ! (Тагъд-тагъд ацыд.) 
Батырбег (джихауæй кæсы). Цы дын кодта?! 
29 

А м ы р х а н. Каеддæр мын мæ уарзондзинадæн аргъ 
не скодта. 
Батырбег. Раздахынмæ хъавыдтæ дæ уарзон- 
дзинад? 
А м ы р х а н. Байрæджы кодтон... Æртæ сывæллоны 
йын ис. 
Б а т ы р б е г. Цы?! Ау? Моймæ цыд у? Гъей-джиди, 
мæ лæппуйы рæстæджы йыл куы фембæлдаин. 
Гъе, уый бæлон у, бæлон! 
Амырхан. Ахæм бæлоны къухтæм дæхуыцау макуы 
бахауын кæнæд. 
Б а ты р б е г. Ома?! 
А м ы р х а н. Кæс-ма, гъе уый хъуыддаг у. Фынгтæ та 
аразут. Инæларæн та, нæ? 
Б а т ы р б е г. Хуыцауæй курæгау дæ курын, æмæ та- 
иу æдылы ныхæстыл ма схæц инæлары раз. Нæ 
уарзы, стæй хатыр дæр нæ кæны. 
А м ы р х а н. Уымæй та мæ нæ зоныс, цы? Æз ын 
зæгъдзынæн: о нæ инæлар! Дæ разы лæууы афи- 
цер, паддзах æмæ нæ хъуыддаджы тыххæй йæ уд 
нывондæн чи 'рхæсдзæн... Цыма джиппы уагъд 
дæн, мæхи афтæ равдисдзынæн инæлары раз — 
мæ цæрæнбонты тыххæй сæрмагонд гаджидау 
куыд рауадза. Инæлар æнæмæнг ссæудзæн, уый 
дæ уырны? 
Б а т ы р б е г. Цы зæгъынмæ хъавыс, уымæй? 
А м ы р х а н. Ницы. 
Б а т ы р б е г. Чи зоны æмæ дын иуахæмы мæхæдæг 
мæхи къухтæй... Фехъуыстон: не знæгтæй дæхицæн 
хæлæрттæ сарæзтай. 
А м ы р х а н. Æртхъирæн ма кæн! Бахъæудзæн ма дæ 
мæ сæр. Уæлдайдæр та тагъд дæ хæрæфырт Али- 
30 

ханы ардæм хъæуы. Бетъырбухæй йæ дзæгъæл 
хуымæтæджы кæм æрæрвыстаиккой. 
Б а т ы р б е г. Нæ, мæ цæстæй дæр æй куыннæ фенои, 
афтæ бакæн. Æрцахс æй, хъусыс, æрцахс. 
А м ы р х а н. Ахсгæ йæ æз æркæнон, цинтæ та дæуæн 
радтой... 
Б а т ы р б е г. Мæ цинтæм бахæлæг кодтай ныр та? 
А м ы р х а н. Нæ. Мæнæн афицеры цин дæр—æгъгъæд. 
Уыдæттæ ма уадз, фæлæ нæ цæст ахæссæм фын- 
гыл, кæд ма сæ исты байрох... (Ацыдысты уатмæ. 
Рацыд Ацырухс, йæ къухы — къам. Иæ цæссыгтæ 
сæрфы.) 
Ацырухс. Ма тæрс, мады æлгъыст арфæйы бæсты 
цæуы. Æз зонын, ницы дын уыдзæнис. (Кæсы 
къаммæ.) Мæ фæлмас, уайсадæг чындзау йæ дзы- 
хы ныхас кæмæн у, уыцы Алихан. (Ныккуыдта. 
Дуары дзæнгæрæг ныззæланг кодта. Ацырухс æй 
нæ хъусы. Æрбацыд Хæххон цуанон.) 
Хæххон цуанон. Æйтт, фæндагсар уастырджи 
мæ рæствæндаг фæкодта, Алиханæн бæлвырдæй 
дæр ардæм цæуы йæ фæндаг... Досинкайы амынд- 
мæ гæсгæ ацы хæдзар у... Ау, нæма схæццæ? 
Æгæр раджы цыд фæдæн. (Ауыдта Ацырухщ.) 
Уый куыд у, чызг? Нæ фæччы, нæ, мæ хур. Исчн 
дæр ма удæгас адæймагыл кæуы? 
Ацырухс (фефсæрмы). Æмæ æз... Куынæ... Мæнæ, 
зæгъын, къам сауындзон. 
Хæххон цуанон. Раст зæгъыс, мæ хур акæнай. 
Хæххон уыгæрдæн дидинæгæй фидауы. Сылгой- 
маг—æфсармæй, цард—уарзондзинадæй. 
А ц ы р у х с (дисæй йæм кæсы). Æмæ йæ ды та цæ- 
мæй зоныс? Чи дæ?.. 
Хæххонцуанон. 
31 

Мыггагæй мæ ма фæрс,— 
Уæздан лæг нæ дæн; 
Мæ уындмæ мын ма кæс,— 
Иæ бæззын чызгæн. 
Мæ мад мыл сæвæрдта ном, фæлæ мæ адæм хо- 
нынц Хæххон цуанон. (Ацырухс ауындзы къам.) 
Ма йæ сауындз... Се 'ппæтæн йæ уынд адджын нæу 
а хæдзары. 
Ацырухс. Цæмæй йæ зоныс? Æрдæбон загътай: 
цард фидауы уарзондзинадæй. 
Хæххон цуанон. Æз сырды фæд агурын хæхты, 
хъæдты. Царды фæд та — адæмы 'хсæн... Нæ дæ 
уырны? 
А ц ы р у х с. Æз та... Сагъæс кæнын æрмæстдæр. (Сæр- 
фы йæ цæссыгтæ.) 
Хæххон цуанон. Цæссыг калын æмбæлы æрмæст- 
дæр фырцинæй. Мæстæй никуы... Лæмæгъ адæй- 
маджы хурх кæнынц. 
А ц ы р у х с. Хонынц æй лæгмар, абырæг. 
Хæххон цуанон. Хуырмæ дуртæ цас фæнды æхс... 
Хъус, иу хъуыддаг дын фæдзæхсын... 
А цы р у х с. Цы у? 
Хæххон цуанон (ахъахъхъæдта). Ма ку, тагъд 
æй ардæм хъæуы. 
Ацырухс. Нæ, нæ! Амардзысты йæ. Куыд ыл тæр- 
хæттæ кодтой, уый фехъуыстон. 
Хæххон цуанон. Ма тæрс. Нæ йæм бауæнддзы- 
сты. Æгæр бирæ хæлæрттæ йын ис. Хъус-ма, рæс- 
тæг нал ис. Куы 'рцæуа, уæд-иу ын зæгъ, ахстон, 
зæгъ, фехæлдис. Цалынмæ булæмаргъ йæхæдæг 
зына, уæдмæ макуыдæм ацæуæд. (Æдде Батыр- 
беджы хуыфын ссыд.) 
Ацырухс. Æмæ? 
32 

X æ х х о н ц у а н о н. Дарддæр мæ мауал фæрс! Фаг 
уал дын сты. 
А ц ы р у х с. Тагъд цæугæ! 
Хæххон цуанон. Лидзгæ, нæ. (Йе 'ккойæ æрæп- 
пæрста арсы царм. Хъæрæй.) Уæ, хорз чызг, хис- 
тæртæй ма мын искæмæ фæдзур. Ахæм фæлмæн 
арсы царм æнцонтæй не ссардзысты. Ды та мæ 
дуарæй здахыс. (Уатæй рахызтысты Батырбег 
æмæ Амырхан.) 
Б а т ы р б е г. Цæй хъæлæба у? 
Хæххон цуанон. Мæнæ царм, арсы царм. Дæ 
къæхтæ йыл авæр æмæ дæ фæллад цыдæр æрбауы- 
дзæн. Æрмæстдæр ын дæ хуызæн адæймаг скæн- 
дзæн аккаг аргъ. Дæ зонд, дæ цинтæй бæрæг у, кæй 
нæ аздахдзынæ мæн хуызæн цуаноны дæ дуарæй. 
Арсæн йæ хъуын—фæлмæн, йæ сой—æвдадзы хос. 
Б а т ы р б е г. Багъæц, фырдзырд дыл куы бахæцыд. 
Сулæфын мæ бауадз! 
Хæххон цуанон. Цæмæн мæ 'фхæрыс? Афæдз иу 
хатт бамбæлын уæ хуызæн дзæбæх адæмыл æмæ 
мæ зæрдæ фæпарахат вæййы. Æвзаг фæлæхуры 
æмæ, цы фæдзурын, уый зонд нал фæахсы. Мæ цу- 
ан афтæ куы цæуид, уæд-иу мæ бинонтæ куы 
фырæфсæст уаиккой, куы фырæххормаг. 
Б а т ы р б е г. Йæ цуан æвзæр кæмæн цæуы, ахæмы 
каст нæ кæныс, мæ лымæн. 
Хæххон цуанон. Цуанæттæ сарæх сты, сырдтæ 
лидзынц сæ хуынчъытæм, æрсытæ æмбæхсынц 
арфдæр. Сæ фæдыл сын дымгæ сыфтæртæ калы. 
А м ы р х а н. Хъæдты хабæрттæ нын фæкодтай. Цы 
хабар ис хъæуы та? 
Хæххон цуанон. Цы хабар ис, куы зæгъай, уæд 
цæхæрадæтты хуыскъ бæлæстæ талатæй ивынц. 
3 Саучызг 
33 

Фæлæ, гуыбынниз сæ ныххафа, хъæуы къулбад- 
джытæ фыдуаг кæнынц æмæ сæ кæрдтæй лыг кæ- 
нынц. Фæлæ, хуыцау дæу ардыстæн, сæ кæрдтæ 
байдыдтой къуымых кæнын. Æмæ сæ къухы бирæ 
нал æфты. 
А м ы р х а н (дызæрдыг хуызæй). Диссаджы адæймаг 
дæ, уыци-уыцитæ згъалыс. 
Хæххон цуанон. Цы бакæнон. Чиныджы фаг 
улупа нæма исын. Мæгуыр лæг йæ ныхас хæрдгæ- 
быдау уыци-уыцитæй фидауын кæны. 
Б а т ы р б е г. Æхца циу, æз дæ. сызгъæриндоны сту- 
лин, мæ низæй мæ куы фервæзын кæнис, уæд. Ар- 
сы сой улæфæнтæн æвдадзы хос у, зæгъгæ, загъ- 
тай... (Схуыфыди.) Уыцы хос мæ куыд хъæуы, уый 
æмбарыс? 
Хæххон цуанон (фæцырд). Дæ мад дæ куыд ный- 
йардта, раст дæ афтæ акæндзæн. 
Б а т ы р б е г. Ис дæм ныртæккæ арсы сой? 
Хæххон цуанон. Ныртæккæ мæм арсæн æрмæст- 
дæр йæ царм ис, йæ сой дæр дыл æмбæлын кæн- 
дзынæн. 
Б а тыр бе г. Уадз уæдæ царм, сой куы 'рласай, уæд 
дын сæ дыууæйы аргъ дæр бафиддзынæн. (Цуа- 
нон хъавы цæуынмæ.) Багъæц, кæд сæххормаг дæ? 
Фæндаггон дæ. 
Хæххон цуанон. Æгæр мæ ма буц кæнут, кæн- 
нод уæм фæцахуыр уыдзынæн. Цъиуæн дæр хол- 
лаг кæм æркæнынц, уырдæм тæхы. Бузныг. 
(Ацыд.) 
Б а т ы р б е г. Нæ фынгæвæрдæй цы зæгъдзынæ? 
А м ы р х а н. Хуыздæр уæвæн нæй. 
Батырбег. Тынг мæ фæнды инæлар ам куы афæс- 
тиат уаид... Иæ размæ йын искæй арвыстай? 
34 

Амырхан. Ахæм дзæнæты чи нæ ацæрдзæн. 
Цæуылнæ. 
Б а т ы р б е г. Ды дæр куы уыдтæ цæуинаг? 
Амырха н. Нал мæ равдæлд. 
Б а т ы р б е г. Фæнды мæ, Ирыстон куы бауарзид. Би- 
рæ хæрзтæ дзы зонын. Булкъоны цин мын куы 
радтой. (Иæ къухдарæн рафтыдта йæ къухæй.) 
Мæнæ ис... йæ лæвар... Æххæст ма чызджытæм 
æмæ лæппутæм дæр бакæсæм. Разгом къабатæ 
æмæ сын цухъатæ бахуыйын кодтон. (Рацыдысты 
Санетæ, Ацырухс, Бабуца.) 
С а н е т æ. Цæй-ма, кæм та ис дæ инæлар? 
Б а т ы р б е г. Ацы хатт нæ кæд нал фæсаид. Фæлæуу, 
абырджытæ, инæлар ссæуа, уый уын фенын 
кæндзæн. Ацырухс, сбад æмæ цæгъдгæ, нæхи уал 
ирхæфсæм... Марадз, фæсивæдмæ дæр фæдзур... 
Уæдмæ кæд зынид. (Ацырухс цæгъды. Æрбацыды- 
сты фæсивæд, кафынц къæртт-къабаты æмæ цухъа- 
ты. Бабуца рудзынгæй кæйдæр ауыдта, фæтарст.) 
Б а б у ц а (хъæрæй). Нæ, нæ! 
Б а т ы р б е г. Цы кодтай, мæ хо? 
Б а бу ц а. Ницы. 
Б а т ы р б е г. Куыд ницы?.. Искæй ауыдтай? (Кæсы 
рудзынгæй.) 
Б а бу ц а. Нæ, ницы... 
Б а т ы р б е г. Уæдæ цы кодтай?! 
Бабуца. Æмæ-гъа... Рæстæг змæст у... Адæймаг йæ 
аууонæй дæр тæрсгæ кæны... (Æрбахостæуыд. 
Дзæнгæрæг ныззæланг ласта.) 
Батырбег. Уый, æвæццæгæн, инæлар у. Марадз, 
дуар бакæнут! (Иууылдæр æнхъæлмæ кæсынц. Æр- 
бацыд Алихан.) 
Алихан. Уæ бонтæ хорз! (Дзуапп дæттæг ын нæй.) 
35 

Б а б у ц а (æрæджиау). Мæ хъæбул... Мах та мæнæ 
инæлармæ æнхъæлмæ кæсæм... 
А л и х а н. Инæлар не 'рбацæудзæн. 
Батырбег. Цæуылнæ?! 
А л и х а н. Инæлар фæмард. 
Б а т ы р б е г. Чи йæ амардта? 
А м ы р х а н. Дæ хæрæфырт Алихан. 
Б а т ы р б е г. Гъы, куыдзы хъæвдын! (Дамбаца фел- 
вæста. Амырхан æй уромы.) 
Б а б у ц а. Ма фехс! (Йæ фырты йæ аууон акодта.) 
Æмбæрзæн 
ЦЫППÆРÆМ НЫВ 
Дыккаг иывы декорацитæ. Рудзынг — гом. Бабуцайы цæсгом мæй- 
рухсмæ зыны. 
Б а б у ц а. Цæуын. 
Ацырухс. Каедæм? 
Бабуца. Нæ зонын. 
Ацырухс. Алиханы уал ссар. 
Бабуца. Иæ цæсгом ын дзæбæх дæр нæ ауыдтон... 
А ц ы р у х с. Æз æй федтон... 
Б абуца. Кæм? 
А ц ы р у х с. Ныр æртæ æхсæвы хæдзары алыварс 
зилы. 
Б а б у ц а. Ныхъхъус у... Макæмæн мацы зæгъ. 
А ц ы р у х с. Фæлтау... (Фефсæрмы.) 
Бабуца. Цон, æз Санетæйы ссарон æмæ мын мæ 
36 

дзаумæттæ фена... Акæс-ма, æхсыр ын нал ахъарм 
кодтон. 
А ц ы р у х с. Æз дæр — демæ. 
Б а б у ц а. Каедæм? 
А ц ы р у х с. Уæдæ, цæмæн цæуыс? Дæ рынчын æфсы- 
мæры куыд ныууадздзынæ? 
Бабуца. Цы бакæнон? Ме 'фсымæр — рынчын, мæ 
фырт — æлгъыстаг, хъодыгонд. Мæ зæрдæйы ме 
стыр хъæдгом арф баныгæдтон, мæ лæджы марæ- 
джы нæ бацагуырдтон. Загътон, мæ саби мæ дом- 
бай æфсымæры дæлбазыр амонд ссардзæни. Кæд 
йе самондджын кæнын мæ бон не сси, уæд ма 
цæмæ лæууон? 
Батырбеджы хъæлæс. Бабу! 
А ц ы р у х с. Дзуры дæм. 
Бабуца. Цон, цон. Æххæст ма йын æхсыр ахъарм 
кæнон... (Ацыд.) 
Ацырухс. Уыйбæрц фæцæр хæдзары — æмæ дын 
мæнæ уый йæ мулк... (Систа дзаумæтты æлхынцъ.) 
Цы?! Алиханы къам дæр хæссы!? Нæ, нæ, уæд æз 
та?! (Фелвæста къам. Йæ лæдзæджы æнцой рацыд 
Батырбег.) 
Б а т ы р б е г. Бабу. (Ацырухс фæстæмæ цалдæр къах- 
дзæфы акодта.) Цы ис дæ къухы? Равдис æй. Кас- 
дæм хæлæф кæныс? Æз нæма амардтæн. А-а! Али- 
ханы къамæй дæхи рæвдауыс!.. Дæ намыс хъахъ- 
хъæнын мæнмæ кæсы. (Ахъахъхъæдта.) Хуыцауы 
раз дæр æмæ адæмы раз дæр дæу тыххæй дзуапп 
дæттын æз. (Яæ лæдзæджы фындзæй ацамыдта.) 
Мæнæ дæ уыйасæй нырмæ ме 'ккой фæхастон... Ба- 
дар уый дæ зæрдыл æмæ тагъд уыцы сæнттæ дæ сæ- 
рæй ацух кæн! Уарзы дæ, нæ? Дæу? (Ныллæууыд 
къамыл, цыма йæ цъист кæнынмæ хъавы.) Уарзут. 
37 

Хур кæсы. Уæ зæрдæтæ уын тавы... Æз та? Æз та? 
Хур кæсдзæн... Æз та нал уыдзынæн, нал, нæ!.. 
(Ацырухс рацыд, æргуыбыр кодта авджы сæсты- 
тæм, Батырбег ыл йæ къух æрхаста, хъавыдис ын 
ахъæбыс кæнынмæ. Ацырухс дзы тæссæй йæхи 
атыдта.) Мæ сæнттæ... Æгæр-мæгуыр мæ фæстæ 
куыдзы къæбыла дæр нæ баззайдзæн... Цы ссард- 
тон? Æрмæстдæр байдзаг кодтон мæ масты 
дзæкъул... Хъусыс, Алиханмæ æмгæрон бацыдтæ, 
уæд дæ тæрхон конд у. Уæ хурхытыл уын кард 
сæвæрдзынæн. (Ауыдта дзаумæтты баст.) Ай та 
ма цы у?.. Цы у, дæу куы фæрсын? 
А ц ы р у х с. Бабуцайы дзаумæттæ... 
Б а т ы р б е г. Æмæ йын баст цæмæн сты? 
А ц ы р у х с. Цæугæ кæны. 
Б а т ы р б е г. Куыд? Кæдæм? 
А ц ы р у х с. Нæ зонын... (Алыгъдис.) 
Б а т ы р б е г. Æмæ уæд æз та? Æхсыр та мын.,. Мæ 
базтæ ма мын чи фæлмæн кæндзæн?.. Куыд 
уыдзынæн æнæ Бабу?.. Рынчын куы дæн... Раздах 
æй! (Ацыд хъæргæнгæ.) Бабуца! Бабуца! (Бабуца 
рацыд.) 
Бабуца (кæугæйæ). Уæ, рухс аргъуаны дзуæрттæ, 
батæригъæд кæнут, мæ иунæг хъæбул уе уазæг! 
Батæригъæд кæнут, мæ мады зæнæг уе уазæг. 
(Уатæй лæдзæджы æнцой рахызт Батырбег, Бабу- 
ца йæ не'рхъуыды кодта.) Уæ, рухс аргъуаны дзу- 
æрттæ, мæ мады зæнæг, ме 'фсымæр Батырбег уе 
уазæг. 
Б а т ы р б е г. Уый та куыд, мæ хо?.. Аргъуаны дзæн- 
гæрджытæ цæгъдынц, Чырыстийы ном фæлгъа- 
уынц, махмæ та нырма цырагъ дæр нæма ссыгъд. 
38 

Бабуца. Ныртæккæ, ныртæккæ, мæ бон, ссудздзы- 
стæм... 
Б а т ы р б е г. Мæ хо, Бабуца! Дæ цæстытыл — цæс- 
сыгтæ? Ныххатыр кæн, маст дæ бауагътон. Али- 
ханмæ дамбаца куы систон, уæд мыл фæлтау зна- 
джы нæмыг куы сæмбæлдаид. 
Б а б у ц а. Тобæ, тобæ зæгъ! 
Б а т ы р б е г. Ацы низ мын мæ хъару нæ, фæлæ ма мæ 
зонд дæр фæсырдта. Уыййедтæмæ дæхи хъæбул- 
мæ... Мæ фæсмон мын дугъон бæх дæр нал бай- 
йафдзæн... Мæхи Алиханы... (Æруадысты йæ цæс- 
сыгтæ.) Æйтт, мæ мæлæт куыд уыдис, гъе, цæмæ 
'рхаудтæн. Дæ хæрæфырты дæ хъæбысы ма ныт- 
тух... (Схуыфы.) 
Б а б у ц а. Чысыл ницæйы тыххæй дæр дæхи æфхæрыс. 
Б а т ы р б е г. Нæ, нæ, мæ хо... Ууыл исты æрцыдис, 
зæгъгæ, уæд мæхи æвыдæй нæ ныууагътаин..: Дыу- 
уæйыл дæ кæуын бахъуыдаид: фæлæ йæхæдæг 
кæм ис? Нæма фæзынд? 
Б а б у ц а. Нæма. 
Б а т ы р б е г. Диссаг! Уæдæй нырмæ?.. Кæд æй мæнæй 
æмбæхсыс? 
Бабуца. Хъарм æхсыр банызтай?.. 
Б а т ы р б е г. Гъей, мæ хо, æмæ мын чи радта? Дæу 
йедтæмæ мæ мæт чи кæны? Алиханы ссарут, кæн- 
нод не схуысдзынæн... Дысон-бонмæ дæр мæ цæс- 
тытыл хуыссæг не 'рхæцыд. Афтæ æнхъæлыс, æн- 
цон мын у. 
Бабуца. Дæлæмæ æрхауæд ацы рæстæг скæнæг... 
Адæм ныззыгъуыммæтæ сты... 
Б а т ы р б е г. Мах рæстæгимæ ницыуал хъуыддаг ис... 
Дыууæ боны цæрæм æмæ уарзонæй. Алиханæн 
дæр-иу зæгъ. Уæвгæ нырма æрыгон у, маст зæр- 
39 

дыл дараг. Уый хорз нæу, уыцы инæлары хабар 
дæр... Гæлæбу цырагъыл йæхи куы ныццæва... Уый 
махыл йæхи фæдзæхста, уый та йæ абырджыты 
фыццаг скодта. Цæй, уый дæр дæлдзæх фæуæд, 
Алихан мæм хæстæгдæр у. 
Бабуца (хъæлдзæгæй). Уæ, мæ уд дæ фæхъау, сы- 
мах ма мын кæрæдзийы куы бамбариккат, уæд 
худгæйæ мæрдтæм бацæуин. Цон, цон, æхсыр дын 
ахъарм кæнон... Лæппуимæ дæр ныхас кæндзынæн. 
(Ацыдис.) 
Б а т ы р б е г. Æууæнкæй, æууæнкæй, фæлæ куынал 
фæзына... Уæдæ цы фæуыдзæн? Йе 'мбæхсæн кæм 
ис? (Хуыфæг ыл бахæцыд. Дуар байгом. Æдзынæг 
кæсы.) А... Æзынма Алихан дæ... (Амырхан æрба- 
хызт.) 
А м ы р х а н. Алиханы дæумæ нал æвдæлы. 
Батырбег (ферхæцыд). Кæм ис? 
А м ы р х а н. Цæф саджы катай кæны. Цы ахстонмæ 
аертахт, ууыл — дынджыр гуыдыр æвæрд. 
Б а т ы р б е г. Ау, уыдонмæ æрвыст уа? Гъей-джиди, 
цымæ та цы сфæнд кодтой! Мæ хуыссæг фæлыгъ- 
дис. Мæ низ мæ æрбайрох. Сагъæс мын æхсыны 
мæ риу. 
А м ы р х а н. Æз дын иу хос амонын. 
Б а т ы р б е г. Цавæр? 
А м ы р х а н. Бавдис æй. 
Б а т ы р б е г. Нæ, æз уый мæ сæрмæ не 'рхæсдзынæн. 
Иром лæг йæ хæрæфырты æрцахсын кодта!.. Мæ 
мардыл ма мыи чи скæудзæн уæд?.. Стæй Бабу... 
Нæ, уый фæнд нæу... 
А м ы р х а н. Уæдæ йыи дæ зæрды цы ис? Цалынмæ 
дыи æй дæ хæдзарæй ахæр-хæр кæиой, уæдмæ 
æнхъæлмæ кæсыс? 
40 

Батырбег. Иæ фыды ми йын бакæнын хъæуы... 
Дзæгъæл гæрахæй... 
А м ы р х а н. Нæ! Мæ уд мæ уæлдай нæу... Дзæгъæл 
гæрах ныртæккæ нæ... Алихан дын, мæ хур, йæ 
фыд Мырзабег нæу. Йæ фæдыл мыггаг нæ, фæлæ 
дзыллæтæ... Дуг аивта, мæ хæлар, дуг! Ам ног 
хæцæнгарз хъæуы, ды та ма фыццагон джебогъ- 
тæй хæцыс... 
Б а т ы р б е г. Дуг та бынаты сбаддзæн. 
Амырхан. Зын зæгъæн у... Уыдон куы фæуæлахиз 
уой, уæд та? 
Б а т ы р б е г. Цæмæй? Æххормаг гуыбынæй?.. Бæ- 
гъæмзæнгæй?.. Се 'ххормаг сыстыты рарвитдзысты 
нæ ныхмæ? Дунейы паддзахтæ — Англис, Франц, 
Америкæ нын цы хæцæнгарз дæттынц, уый зоныс? 
А м ы р х а н. Паддзахы сыстын кæнын йæ бон кæмæи 
баци, уыдон, æвæццæгæн, сæ зæрдæ истæуыл 
дарынц. 
Батырбег. Æгъгъæд! Æгæр, цымæ, нæ хæцыс сæ 
сæрыл!? 
А м ы р х а и. Нæ, æз рæстдзинад, йæ мад æй куыд- 
дæриддæр ныййардта, афтæмæй уынын, ды та йæ 
рæсугъд цацаты тухыс. 
Батырбег. Нæ дæ æмбарын. Ау, адон куы фæуæ 
лахиз уой, уæд ма цæрынвæнд кæныс?! Мæнмæ гæс- 
гæ дæм дзы ауындзæн йедтæмæ ницы æрхаудзæн. 
А м ы р х а и. Уый, уавæртæ æмæ дугæй куыд пайда 
кæнай, уымæ гæсгæ у. 
Б а т ы р б е г. Гадзрахатæй цæуыс?! 
А м ы р х а и. Уанцон нæу. Иу уынаффæ мæм ис, ма 
батагъд кæи Алиханы тыххæй. 
Батырбег. Кæдмæ йæм кæсон?.. Цалынмæ мьнг 
мæхи сæр... 
41 

А м ы р х а н. Куы фæуæлахиз уой, уæд нæ Алихан йæ 
дæлбазыр бакæндзæн. 
Батырбег (мæстыйæ). Уæд йæ фыды туг исыныл 
ныллæудзæн. 
А м ы р х а н. Кæмæй? 
Б а т ы р б е г. Дæуæй. Зоны йæ. Иу хатт ма дын зæгъ- 
ын... Аивæй йæ аиуварс кæн. 
А м ы р х а н. Мæ бон нæу! 
Б а т ы р б е г. Уæдæ уый бон бауыдзæн йæ фыды туг 
райсын. Гъенырæй хуыздæр фадат, дам, мын нæй... 
А м ы р х а н. Ау, афтæ уа? 
Батырбег. Дæ бар дæхи, хъаст-иу ма ракæн. 
(Фæцæуы.) 
А м ы р х а н. Багъæц. 
Батырбег. Цæй, дзæгъæл гуырысхотæ нал... Ныр- 
тæккæ... Иу нæмыг ма мæм баззад. Марджы хъæс- 
тæ. Ныртæккæ дын æй рахæсдзынæн. Фæцъæр- 
рæмыхст æй кæн — æмæ лæг фæцис! (Ацыд.) 
А м ы р х а н (йæ фæдыл). Цымæ дæ зæхх йæ риуыл 
куыд уромы? Дæ хуызæн стурвос быдыры кæм 
ацæуид, уым кæрдæг нал æрзаид. (Æрбацыди 
Батырбег.) 
Б а т ы р б е г. Гъа, хæц! (Дæтты Амырханмæ тыхтон.) 
Браунинг айс, цыджихтæ кæныс? Искæйы бауарз- 
тай? (Æрбацыд Бабуца, йæ къухы æхсыры 
агуывзæ.) 
Б а б у ц а (кæсы браунингмæ). Искуыдæм цæуыс, 
Амырхан? 
Б а т ы р б е г. Нæ, лæвар ын æй кæнын. Цæмæн ма мæ 
хъæуынц уыйбæрц хæцæнгæрзтæ. Цас къаддæр 
уой, уыйас хуыздæр. 
Б а б у ц а. Хорз, хорз, мæ уд дæ нывонд æрбауа, кæд 
42 

дæ зæрдæ семæ нал дзурид. (Райста браунинг æмæ 
йæ Амырханмæ дæтты.) 
Б а т ы р б е г. Нал лæууыс, Амырхан? 
А м ы р х а н. Цы? 
Батырбег (ныххудт). Уæллæй, Бабу, Амырхан 
бæлвырд кæйдæр бауарзта. Куыд джихтæ кæны. 
Б а б у ц а. Афон дæр ын у, афон. Нырмæ дæр йæхи 
афтæ куыд ныууагъта. Каердзынгæнæг чи уыдзæн 
дæ чындзæхсæвы,— уый мæхæдæг. Куадзæн бонæй 
хуыздæр нæй чындзæхсæвæн. 
Батырбег. Раст дæ, Бабу, нæ фæлæ ма цом аргъ- 
уанмæ. Амырхан, кæдæй дзы нал уыдтæн. Цу-ма, 
Бабу, арæвдз мæ кæн. (Бабуца ацыд.) 
А м ы р х а н. Нæ йæ уарзын, нæ йыл æууæндын... Уæ 
аргъуаныл. 
Б а т ы р б е г. Æз æууæндын. Цырагъ ссудздзынæн, 
сызгъæрин æхцайæ мысайнаг æрхæсдзынæн. 
А м ы р х а н. Уыцы гæртамы фæстæ дын хуыцау дæр 
йæ дзæнæты дуæрттæ куыннæ байгом кæндзæн. 
Б а т ы р б е г. Гъай-гъай! (Рацыд Бабуца, рахаста Ба- 
тырбеджы дзаумæттæ.) Хъусыс, Бабу, Алиханы- 
иу ме 'рбацыдмæ макуыдæм ауадз. Тагъд мæ ар- 
дæм хъæуы. Аргъуаны фæстæ ма гыццыл Амыр- 
ханимæ атезгъо кæндзынæн... (Ацыдысты.) 
Бабуца. Алихан, мæ хъæбул... Дæ цæсгомы хуыз 
дæр дын дзæбæх нæ федтон. (Ацыд, æрбацыд Али- 
хан. Ахъахъхъæдта, сыкъатыл хъавыд йæ дарæс 
сауындзын. Нæ сæ ссардта. Бабуца рацыд, æм- 
бырд кæны йæ дзаумæттæ, фæкомкоммæ Али- 
ханмæ.) 
Б а б у ц а. Мæ хъæбул! (Кæрæдзиуыл ныттыхстысты.) 
А л и х а н. Ныббар мын. Ныр æртæ боны хæдзары 
алыварс зилын. 
43 

Б а б у ц а. Цæмæн? 
А л и х а н. Мæ мадимæ, зæгъын, хибарæй дыууæ ны- 
хасы... Ничи ис ам? 
Б а б у ц а. Батыр æмæ Амырхан. 
А л и х а н. Федтон сæ. Искуы дæ бинонтимæ мæнæ- 
афтæ парахатæй абад. 
Б а б у ц а. Æмæ дæ чи нæ уадзы, мæ къона? 
А л и х а н. Ууыл нæ дзурдзыстæм, нана. (Йæ ныхас 
ын аскъуыдта.) 
Бабуца. Нал дæ ауадздзынæн, нал! Дысонæй ныр- 
мæ Батыр йæ цæссыг калы. Фæсмон кæны. Инæ- 
лары хабар нæ уыди, зæгъгæ,— нæ дæм сдзырдта- 
ид тызмæгæй. Бахатыр дын кодта. 
А л и х а н. Уый хыгъд ын æз нæ ныххатыр кодтон. 
Б а б у ц а. Цы? Цы йын нæ хатыр кæныс?.. Иæхи 
хъæбулау дæ куы схъомыл кодта. 
А л и х а н. Цæмæн мæ дзурын кæныс. Цы хур æм фед- 
там, уый хорз куы зоныс. 
Бабуца. Бæгънæг, æххормаг уыдтæ? Дæумæ куьг 
дзурын? 
А л и х а н. Фæлтау бæгъиæг æмæ æххормаг куы уы- 
даин æмæ баба... 
Бабуца. Раздахæн цæмæн нæ уа, ууыл дзурыи иæ 
хъæуы. 
Алихан. Мæн дæр мæ фæндагæй ничи раздахдзæи, 
цæмæн ыл дзурæм. 
Бабуца. Абырджыты къордимæ дæхн ц.æмæн сбас- 
тай? 
А л и х а н. Ау, кæд абырæг дæн... Кæм сты мæ хæзна- 
тæ, мæ хъæздыгдзинад? Цы фæллой фестыгътон, 
уыдон кæм бамбæхстай? Нæ... Абырæг æндæр 
вæййы. Ме рагъыл чи ис, уыдон — мæ хъæздыг- 
дзинад, æгæр-мæгуыр цы бандоныл бадын, уый 
44 

дæр мæн нæу! Æз абырæг, мæ фыды мын чи ама- 
рын кодта, нæ хæдзар нын чи басыгъта, уый та... 
Б абуца. Æгъгъæд! Дæ фыды чи амардта... Ды уый 
нæ зоныс. 
А л и х а н. Хатын æй. Зоныс æй ды дæр... 
Б а б у ц а. Æз зонын уый, мæ мады зæнæг кæй у 
мæлæтдзаг. Мæ хъæбул йæхи чи хоны, хъæбул- 
уарзондзинад йæ риуы кæмæн ис, уый хъуамæ 
Батырæн уæлдай низ мауал кæна. Мæлæты бирæ 
бонтæ йын нал баззад. Хатыр дзы ракур. 
А л и х а н. Хатыр? Уæд цæй тыххæй? Цæй тыххæй, 
зæгъ ма?! Иæ уазджытæ-иу æм тæмæнтæ калгæ 
куы 'рбацыдысты, уæд-иу мæ кæм арфдæр, кæм 
талынгдæр къуымы æмбæхста, цæмæй, йæ хæрæ- 
фырт дæн, уый ма базоной. Мæ фыды мын йæсæр- 
мæ нæ хаста... 
Б а б у ц а. Æгъгъæд! 
А л и х а н. Дæ зæрдæ фæрисса, уый мæ нæ фæндыд. 
Дæхæдæг мæ ракъахтай... 
Бабуца. Мæ иунæг мады зæнæг мæлæты къахыл 
лæууы. Цы ма йын фенай фыддæр? Ракур дзы 
хатыр. Цы кæнон æз та? Мæ зæрдæ дыууæ дихы 
куыд акæнон? 
А л и х а н. Мæ бон цы нæ у, уый мæ ма дом. Нæй мæ 
фæндагæй мæнæн аздæхæн. Уымæн æмæ абырæ- 
джы фæндаг нæу. Лæгйæбартыл хъуамæсдзура... 
Куыннæ мæ æмбарыс? Цæмæй искæйы фæсдуар 
мæгуыргурау мамæлайы къæбæр ма курон, фæлæ 
хур, зæхх æмæ арвы бын мæ къухты фæллойæ мæ- 
хи дарын фæразон. Цæмæн ис мæ мад искæйы 
фæсдуар, цæмæн?! Æртыккаг æхсæв уайсадæг 
чындзау цæмæн зилын хæдзары алывæрсты? Дæ 
мадыл бацин кæныны фадат дын ма уæд, дæ ный- 
45 

йарæгæн дæ зæрдæйы сагъæстæ ма фæкæн. (Ру- 
дзынгæй акаст.) 
Б а б у ца. Дæ фыды къона нæу, ма бустæ кæн. 
Алихан. Мæ фыды къона дæр уый бабын кодта. 
Куыннæ æмбарыс, махæн канд иу цары бын нæ, 
фæлæ арв æмæ зæххыл дæр къуындæг кæй у де 
'фсымæримæ. (Æрбахостæуыд. Алихан амбæхст. 
Бабуца дуар бакодта. Хъуызгæ æрбацыд Хæххон 
цуанон.) 
Хæххон цуанон. Чырысти уыл йæ бæллæх макуы 
сæвæрæд, йæ хорзæх йедтæмæ. 
Бабуца. Мидæмæ, мидæмæ!.. Арсы сой æрластай? 
(Алихан рацыд.) 
Хæххон цуанон. Гъей, æвæдза, рынчынæн бах- 
хуыс уыдыбæстæ у... Æз та дзæнæтмæ мæ удыбы- 
цъынæг тонын... Мæнæ ис, æххæст мын мæ дурын 
авдæлон кæн тагъд, нæ мæ æвдæлы. Уазæгæн дæр 
йæ къух нæма райстон. 
Б а б у ц а. Уый уазæг... 
А л и х а н (фæцырд æм). Нана, йæ дурынмæ æнхъæл- 
мæ кæсы. (Бабуца ацыд.) 
Хæххон цуанон. Лæппу, дæ чъылдым кæсæн, 
мыййаг, нæу. Де 'ргом ма мæнырдæм раздах æмæ 
мын уырыссаг махоркæйæ æркæн гæххæттыл, кæ- 
дæй йæ нал бадымдтам æмæ хурх кæнæм. 
А л и х а и. 1г ый ды дæ? 
Хæххон цуанон (бахудт). Æз, мæ мад, мæ 
фыдыстæн. (Алихан æй ныхъхъæбыс кодта.) Цæй- 
ма, чызг дын куынæ дæн. Мæ бæсты-иу Ацырух- 
сæн ахъæбыс кæн. Дæ мады фæстæ дыл уымæй 
æнувыддæр ничи у. 
А л и х а н. Цæй, уый уадз, дзургæ. 
Хæххон цуанон. Досинка дæр ам ис. 
46 

Алихан. Каем? 
Хæххон цуанон. Чингуыты дуканийы. 
А л и х а н. Чингуыты дуканийы? 
Хæххон цуанон. Нæ фыццаг бынат пырхгонд 
æрцыд. Чингуыты дукани—нæ ног бынат. Ахсæв 
дæс сахатыл. 
А л и х а н. Хорз. Цæугæ. Дæс сахатыл уым уыдзынæн. 
(Цуанон ацыд. Æрбацыд Ацырухс.) 
Ацырухс. Куы 'рцыдтæ, уæдæй нырмæ æгæр арæх 
зилыс хæдзары алывæрсты. 
А л и х а н. Федтай-иу мæ? (Фæцæуы йæм хæстæг.) 
А ц ы р у х с (цыдæр фæхъуыдыгæнгæйæ). Нæ, нæ, нæ 
федтон, мацы мын дзур. (Йæ хъустæ амбæрзта.) 
Ницы дын зæгъдзынæн. 
А л и х а н. Ныртæккæ дæр ма дзæбæх куы уыдтæ, цы 
кодтай? 
А ц ы р у х с (скæуынмæ йæ бирæ нал хъæуы). Нæ, нæг 
дæ мады 'фсымæримæ кæрæдзи бамбарут... Нæ, 
æндæр цыдæр зæгъынмæ хъавыдтæн. Тæрсгæ 
кæнын... 
Ал и х а н. Мæнæн? 
А ц ы р у х с. Цыдæр бæллæх цæудзæн... 
А л и х а н. Ацырухс, зæгъ æй, цы кæныс?.. Нæ, арды- 
гæй дын цæугæ у... 
А ц ы р у х с. Каедæм? Кэем ис уыцы галуан, мæхи кæм 
бамбæхсон? 
А л и х а н. Нал дын ис ам ныууадзæн. 
Ацырухс. Каем ис уыцы галуан, кæдæм хъуамæ 
фæлидзон? 
А л и х а н. Галуанæй дын зæрдæ нæ бавæрдзынæн, 
хур æмæ дын стъалытæ дæр уæларвæй нæ райс- 
дзынæн. 
А ц ы р у х с. Дæхи дын æдæрсгæйæ куы уынин, фæлæ 
47 

кæм ис ахæм амонд. Арвы цыппар къабазы астæу 
иу ран ахæм куынæ ис, де 'хсæв æдасæй кæм ар- 
витай. Дæлдзæхмæ дæр фæцæуин. 
Алихан. Ды мацыуал зæгъ, æз зæгъдзынæн. (Ныфс- 
æвæрæгау.) Мæ сæнттæй, мæ бæллицтæй мæхи 
фæрæвдауын... Мæ уарзон Ацырухсы сфæлыстон 
урс чындздзон дарæсы. Мæхæдæг та скодтон 
цъæхтæбын цухъа. Æрхæцыдтæн дын дæ къухтыл, 
базыртæ мыл базадис æмæ цæуæмтымыгъты æмæ 
зæйты ныхмæ. (Бабуца рацыд. Алихан фефсæрмы, 
иуварс ацыд.) 
Бабуца (чызгмæ). Цы къаба дын бахуыдтон, уый 
нæ федтай? 
А цы ру х с. Нæ. 
Бабуца. Цæмæн ма йæ æмбæхсут мæнæй. Нырмæ 
дæм æй никуы бауæндыдтæн. Æргом дын æй ни- 
куы загътон, ныр уæ цин, уæ зæрдæтæ баиу сты... 
(Æрбахъæбыс кодта Ацырухсы.) Чындздзон у. 
Хæрдгæйæ йыл нывæфтыдтæ скодтон. 
А ц ы р у х с. Хæрдгæйæ? Дæуæн æппындæр нæ уыди 
чындзæхсæв? 
Б а б у ц а. Искуыдæр ма нæ. Мæ хъазты фæсивæд — 
сау хъæды бæлæстæ. Мæ фæндырдзæгъдджытæ — 
хъæды цъиутæ, мæ сусæг ныхасмæ хъусджытæ, мæ 
кæсæн — хъæды суадæттæ. Кэед мын се 'рымысын 
цыфæнды æхсызгон вæййы, уæддæр... Мæ хал 
мачиуал ахæрæд. Цом-ма, æз дын дæ къаба равди- 
сон. (Æрбауад Санетæ тарстхуызæй.) 
Санетае. Цыдæр сфæнд кодта. Мæхи хъустæй йæ 
фехъуыстон. Ацырухс! (Бандоныл абадт. Бабуца- 
мæ фæдзагъул кодта. Бабуца ацыди.) Ныххурх 
мæ кæндзæн, зонын æй, йæ фæстæ мæ уæлæуыл нæ 
ныууадздзæн. (Ныккуыдта.) Æгъатыр у, иугæр 
48 

иыхас сфæрæзта... Ныххурх мæ кæидзæн. Æхсæв 
уыцы уаты хуыссын дæр нал уæндыи. Бон дæр дзы 
мæ цæстытыл алы нывтæ уайы. 
Ацырухс. Исты ма дæм сдзырдта? 
С а н етæ. Амырханимæ цыдæр тæрхæттæ кодтой... 
А ц ы р у х с. Цытæ? 
С а н етæ. Нæ зонын... Нæ, дурзæрдæ адæймаг у, ли- 
дзæм, ницыуал мæ хъæуы, æрмæстдæр ма мæ уд. 
(Ныккуыдта.) Нæ мæ фæнды мæлын. 
А ц ы р у х с. Омæ дæ чи мары? 
Санетæ. Уый. Нæ йæ зоныс? Дæуыл дæр пæ ба- 
цауæрддзæн, мæн ам куынæ уал ссара, уæд... 
Цом, цом! 
А ц ы р у х с. Кæдæм? 
С а и е т æ. Нæ, нæ, лидзæм, ды йæ нæ зоиыс — Батыр- 
бег сырдæй уæлдай нæу. 
Ацырухс. Æз никуыдæм цæуып, æз Бабуцайы нæ 
ныууадздзынæн. 
С а н е тæ. Бабуца, æви Алиханы? 
А ц ы р у х с. Уæлдай нæу. 
Санетæ. Ныххурх дæ кæндзæн, а^з куы алидзои, 
уæд. Цæмæн мæ туджджыи кæныс? Мырзабеджы 
кæй амардзæн, уый тыххæй нæ чыидзæхсæвы бон 
ард бахордта... 
А ц ы р у х с. Батырбег уыд? 
С а н е т æ. О. 
А ц ы р у х с. Саучызг æй нæ зоны? 
Саиетæ. Æмæ-гъа. (Сындæггай æрбахызт Алихан.) 
Мырзабегыл чи нæ бацауæрста, уый ма- 
хыл дæр иæ бацауæрддзæп. Лидзæм дып зæгъын! 
А л и х а н. Бузныг, Саиетæ. 
Санетæ (фæсонтау). Нæ, нæ!.. Ницы загътоп! Ды 
ницы фехъуыстай. 
4 Саучьпг 49 

Ллихан. Ма фæтæрс! Цы зыдтон, уымæй уæлдай 
мын ницы загътай. 
С а н е т æ. Цæугæ, цæугæ ардыгæй, ам мауал лæуу, 
мауал лæуу ам. Туг, тугæй тæрсгæ кæнып. (Уатмæ 
балыгъд. Æрбацыд Батырбег. Рацыд Бабуца 
дæр.) 
Бабуца (бахудт, цæуылдæр йæ зæрдæ фæдардта). 
Лмырхан ма кæм баззад? Исты куы ахордтаид. 
Б а т ы р б е г. Чингуыты дуканимæ ма базылд, цыдæр 
хъуыддаг æй ис, ныртæккæ йæ ардæм хъæуы. (Ба- 
буца ацыди.) 
Ллихан. Уæдæ афтæ, ацы хæдзары ис ахæм адæй- 
маг, нæ дыууæйæн дæр зынаргъ чи у. Дæуæн — дæ 
хо у, мæнæн — мæ мад. Афтæ нæу? Хорз дын фæ- 
лæггад кодта æмæ æгъгъæд фæуæд. Ауадз æй. Иæ 
зæрдæ æнæуи дæр æрхæндæг у æмæ нæ ныхас са- 
бырæй ахицæи кæнæм. 
Б а т ы р б е г. Дзур, дзур, мæ хæдзары уынаффæгæ- 
нæг! 
А л и х а н. Тобæ. æрмæстдæр мæ мады цæсгом хъахъ- 
хъæнын. 
Б а т ы р б е г. Дæ мады цæсгомæн куы тарстаис, уæд 
абырджытимæ дæхи не сбастаис. (Рацыд Ацырухс, 
Батырбеджы ауыдта æмæдуары раз фæлæууыд.) 
А л и х а н. Æгæр дæрддыл дзурыс, мæ мады 'фсы- 
мæр! Нæ кæрæдзийы хорз зоиæм. Ныхæстæй 
кæрæдзийы цы сайæм? 
Б а т ы р б е г. Ныхас кæнын дæм нæ цæуы? Уæдæ уæд 
дæ хæцæнгарз слас, æрлæуу мæ ныхмæ. 
Алихан. Æрдзæй йæ хъысмæт лыггонд кæмæн у, 
æз уымæ мæ хотых никуы фæласын. 
Б а т ы р б е г. Хъысмæтæн та цы 'мбарыс? Æгæр- 
мæгуыр дæхицæн уарзон æвзарын куына^ базыд- 
50 

тай. Æмæ мæ уæлдаи Ацырухсыл куы фæцыд дæ 
тъæпп. (Ацырухс цъилау ныззылд, дуары æдде 
фæцис.) 
А л и х а н. Цæй мæнгард, цæй чъизи дæ! Уæвгæ хуыз- 
дæр та кæд уыдтæ. ]Мæ мадæн мын байстай йæ 
фæндтæ, йæ бæллицтæ. Суанг ма Санетæйæн дæр. 
Фæлæ дыи Ацырухсæй ницы рауайдзæи. Мæ мады 
хатыр дыи кæныи. Фæлæ искæд бон мæ сыгъдæг 
уарзондзинадмæ чъизи къухæй... Хъаст мæ-иу ма 
ракæн. (Къæхты хъæртæ та, Алихан бахудтис.) 
Хæрзбон, мæ мады 'фсымæр, фембæлыпмæ! (Бабу- 
ца рацыдис.) 
Б а б у ц а. Лæппу. 
Ал и х а н. Мæ бон нæу. (Ацыд.) 
Æ м о ;г р :* æ м 
ФÆНДЗÆМ НЫВ 
Цьшпæрæм нывы декорацнтæ. Бабуцайæи йæ кæлмæрзæн — иæ 
къухы. Цæуынмæ хъавы. Цæуылдæр тыхсы. Æрбахостæуыдис. Ба- 
буца йæ фыртыхстæй нæ хъусы. Ног та æрбахостæуыд. Сындæг- 
гай æрбацыд Амырхан. 
А м ы р х а н. Де 'зæр дæхи фæндиаг. 
Бабуца. Ахæм амондæй æз хайджын нæ дæн. 
А м ы р х а н. Кæдæмдæр цыдтæ æмæ дæ бакъуылым- 
пы кодтон. 
Бабуца. Аргъуаимæ. Каел, зæгъын, хуыцаумæ мæ 
51 

тæригъæд фехъуысид, æмæ мын мæ фырты фер- 
вæзын кæнид. 
А м ы р х а н. Дæхæдæг æй куынæ фервæзын кæнай, 
уæд, табу йæхицæн, хуыцауы бон цы у? 
Б а б у ц а. Цы хуызы? 
А м ы р х а н. Батырбегмæ уыдтæн. 
Б а б у ца. Куыд у? Нæма цæуы нæхимæ? 
А м ы р х а н. Иæ мæт, йæ сагъæс сси Алихан. 
Б а б у ц а. Фервæзын мын кæн мæ хъæбулы. Ратон æй 
адонæй, цæрæнбонты дын мæ дæндагæй цырагъ 
дардзынæн. 
А м ы р х а н. Æз, дам, мæ хо цæмæй йæ лæппуимæ 
кæрæдзийы бамбарой, фæцин кæной, мæ хæдзар 
уымæн ныууагътон рынчынæй. Мæ хæрæфырт та, 
дам, дзы сау тæрхæтты ахстон сарæзта. 
Б а б у ц а. Уастæн сын цы зæгъон. 
А м ы р х а н. Цæуыл вæййы уæддæр сæ ныхас? 
Б а б у ц а. Цы сын зонын, цы. Мадæй хъæбул цины 
хабар нæ басусæг кæндзæн. Кæд сæ тæрхæтты 
фыдраконд нæй, уæд сæ цæмæн сусæг кæнынц 
мæнæй? 
А м ы р х а н. Аивæй сæм никуы байхъуыстай? 
Б а бу ца. Арвиты 'мæ æфсонмæ 'фсон, абон дæр та... 
Мæ хъæбулæн тæрсын, карз тæрхон ын куы рахæс- 
сой. 
Амырхан. Цæй тыххæй? Лæг нæ амардта, щлрма 
ницы фыдраконд скодта. Адæмы амидии кæны, 
уый — йе стырдæр азым. Æмæ йæ уыдонæй цас 
тагъддæр фервæзын кæнæм, уыйас йæ азым уы- 
дзæн къаддæр. 
Б а б у ц а. Амырхан, де уазæг æй бакæн. Исты йын 
æрæмыс. Каеннод та афтæмæй куы ацæуа, уæд... 
А м ы р х а н. Цæугæ кæны? 
52 

Б а б у ц а. Знон мын афтæ, мæ дзаумæттæ, дам, мып 
бацæттæ кæн. 
А м ы р х а н. Чи йæм вæййы, уыдон нын хуызæй-хуыз- 
мæ куы бацамонис, уæд æз хъуыддæгтæ афтæ 
равдисин, цыма сæ Алихан бавдыста. Алиханæн 
уæд тæрхон нæ рахæссиккой, фæлæ ма, чи зоиы, 
арфæйаг дæр фæуид. 
Б абу ца. Никуы са^ никæй федтон. Цы дын зæгъоп, 
ам на$ вæййын. 
А м ы р х а н. Дæхæдæг дæр аххосджын дæ. Цæмæи 
сын акомыс? 
Б а бу ц а. Хъæбултæ дыи куы уаид, уæд æй бамбарис. 
А м ы р х а н. Афтæмæй ды дæ хъæбулы фыдбылыз- 
тæй никуы бахиздзынæ. 
Бабуца. Цыдæриддæр бакæндзыпæн, уæддæр Али- 
хаиы фервæзын кæн. 
А м ы рх а н. Ахсæв макуыдæм ацу. Дуар мын бакæн- 
дзынæ. 
Б а б у ц а. Бакæндзынæн. Иунæг уыдзынæ? 
А м ы р х а и. Ау, Бабуца, мæ мæлæтмæ афтæ бæллыс. 
Уыйбæрц абырджыты къордмæ æз иуиæгæп куыд 
æрбацæудзынæн. 
Бабуца. Уæдæ куыд æрбакæндзыиæ мæ булкъои 
æфсымæрмæ, дæ хуыздæр хæлары хæдзармæ æф- 
сæддонты джигулмæ? Уый фæстæ ма Батыр адæ- 
мы æхсæн куыд ацæудзæн, цы зæгъдзысты сы- 
хæгтæ?.. 
А м ы р х а и. Мæн дæр гъе уымæн хъæуы дæ сæр. Æн- 
дæр иæ бои ныббырсын дæр у, иыссæттын дæр у, 
фæлæ дæ сæр дæр хъуыды кæнын. Алцæмæи дæр 
рæсугъдæй саразæн вæййы... 
Бабуца. Дуар дæр дыи бакæндзыиæн, уæддæр мæ 
хъæбул де уазæг. 
53 

Л м ы р х а н. Хъусыс, ма-иу мæ бакъуылымпы кæн. 
Ныхас цæуы де 'фсымæры намыс æмæ дæ хъæбу- 
лы цардыл. (Амырхан ацыд.) 
Бабуца. Цы кæнои, куыд кæион? Нæ, Амырханы 
мын фæсайæн нæй. Ахæм фадат мын куы нал 
фæуа. Мæ фырт ма адоны ахæстæй куы фервæ- 
зид. (Æрбацыдысты Досинка æмæ Ацырухс. До- 
синкамæ — стыр тыхтон.) 
А ц ы р у х с. Цымæ дзы цы ис? 
Досино. Ныртæккæ пæ базондзыстæм. (Райхæлд- 
той тыхтон. Разынди дзы афицеры мундиртæ.) 
А ц ы р у х с. Афицеры дарæс?! 
Д о с и н к а. Цымæ чи у не 'иæзоигæ хæрзгæнæг?! Уый 
базон! 
А ц ы р у х с. Кæд рæдигæ фæкодта. 
Д о с и н к а. Цымæ йæ куыст нæма фæцис Алихаи? 
Ацырухс. Æз ныртæккæ ныууайон æмæ йæ феноп. 
(Ауад.) 
Бабуца. Уазæг хуыцауы уазæг, фæлæ дыи цыма* 
цæуын афон нæма у? 
Досинка. Бахатыр кæн, бирæ уæ нал батыхсыи 
кæидзынæн. 
Бабуца. Цæугæ, кæд де сæфт не 'рцыдпс, уæд. 
Д о с и и к а. Цыдæр кæныс. Исчи уыд ам?.. 
Б а б у ц а. Чи æмæ дзы кæд вæййы, уый ды мæнæй 
хуыздæр зоныс. Мæн цæмæн фæрсыс уымæй. (Ацы- 
рухс фæстæмæ фездæхт.) 
А цырухс. Нæма. Бирæ, дам, мæ пал хъæуы... (До- 
синка цыдæр зæгъынмæ хъавы. Бакаст Бабуцамæ. 
Ацыд рудзынджы цурмæ.) 
Бабуца. Цæуын. Мæ хæдзар мæ бар нал у... Ацы- 
рухс, мемæ цом ды дæр. 
А ц ы р у х с. Цæмæн? 
54 

Бабуца. Хæдзары нал бадыс. Изæрыгæтты ацæуыс. 
Дæ цахъхъæн чызгæн уый аив нæу. (Фæцæйцыд.) 
Ацырухс. Цы кæныс, Бабуца? (Бабуца йæм фез- 
дæхт.) 
Б а бу ц а. Лæппу æнæхуыссæг у. Хæринаг дæр мын нæ 
бакуымдта. Æххормагæй-иу æй ма ныууадзут. 
(Ацыд.) 
Досинка. Уый бынаты, чи зоны, мах иæхи бынтои 
æруадзиккам. Нæ фæлæ цы,уый зоныс? Цалынмæ 
ма рухсу, уæдмæ ма типографимæ бауайон.Зæгъон 
сын, ахсæв сæ исчи куыд баззайа, афтæ. Уæдмæ 
кæд Алихап дæр уыцы гæххæттытæ фыст фæуид. 
(Ацыдис. Чысыл рæстæджы фæстæ мидæгæй рай- 
хъуысти къуырцц-къуырцц. А цырухс азгъордта, 
æрбаздæхт Алиханимæ. Æдде æрбайхъуыст бæх- 
ты къæхты хъæр. Дыууæйæ дæр уырдæм фесты.) 
А ц ы р у х с (тарстæй). Дæлæ цас сты! (Алихан бахуд- 
тис.) 
А л и х а н. Дзæвгар сты. Мæ зæрдæ сæ барухс. 
А ц ы р у х с. Хъазгæ та мæ кæныс? 
Алихан. Ацы хатт зæрдиагæй зæгъын. Ау, сымах 
ныхмæ сæрмагонд Хъæддаг дивизн сарæзтой? 
(Бахудти.) Дыууæ уарзоны Хъæддаг дивизи йед- 
тæмæ цæй кой кæной, уый сыи ма уæд? 
А ц ы р у х с (фæмæсты). Æдзух фæдфæлнвæн ныхæс- 
тæ кæныс. Сывæллоны талынг уатæй куыд тæр- 
сын кæнай, уымæй уæлдай мæ дæ куыстмæ, дæ. 
хъуыддæгтæм æмгæрон нæ уадзыс. Зоныи æй: 
æдых, æнæныфс мæ хоныс. 
Алихаи. Нæ, хъæбатыр чызг мын дæ! Мæн хуызæи 
эмæнтæгимæ дæхи сбæтт. Гъе, фæлæ цæйбæрц 
хъæбатыр дæ, уый нæма зонын. 
А ц ы р у х с.. Цæмæй йæ базонай, уый тыххæй?.. 
55 

А л и х а н. Хъуамæ дын æиæмæнг исты бахæс кæ- 
нон, нæ? 
А ц ы р у х с. Уæдæ дын дæ рæсугъд ныхæстæм хъусон, 
æндæр ницы... 
Ал и ха н. Ныронг дæр дын чысыл уæргътæ нæ бап- 
пæрстон де 'ккой. 
Ацырухс. Гæххæттытæ радав-бадав кæнын? 
А л и х а н. Уыдон гæххæттытæ нæ уыдысты, фæлæ 
ныббырстытæ. Иу хатт ма дæ бафæлвардзынæн, 
кæддæра дæм цæйбæрц хъару æмæ ныфс ис. 
Ацырухс. Цы у? (Алихан ницы дзуры.) Нæ мыл 
дарыс дæ зæрдæ? 
Ал и х а н. Кæрæдзийæ та хъуамæ фæхицæн уæм. 
А ц ы р у х с. Ам дæ æппындæр ницыуал хъуыддаг ис? 
Ницы амалæй дын ис баззайæн? 
Алихан. Акæс-ма, афтæмæй та дæхи хъæбатыр 
схуыдтай. 
Ацырухс. Тагъд цæуыс? Цал боны ма бафæстиат 
уыдзынæ? Æртæ? Дыууæ? 
А л и х а н. Ахсæв. (Æрхæцыд ын йæ уæхсчышл.) Цы 
кæныс? Тала бæласы тымыгъ куы уигъа, уыйау 
куы ризыс. 
А ц ы р у х с. Алихан, Алихан. 
Ал их а и. Мæ мады 'фсымæр мын йæ хæдзар къæп- 
пæгæн ныууагъта. Цы сахат мын мæ фæндаг 
æрæхгæндзысты, уый бæрæг нæй. (Дуар æрбахос- 
тæуыд.) 
А ц ы р у х с. Ацу, тагъддæр. Æз акæсдзынæн. (Акаст.) 
Хангуассæ... (Æрбацыд Хангуассæ.) 
Хангуассæ. Æллох-æллох. Æрыдонæй горæтмæ 
дугъы фæуай! Æгайтма дæ ам æрбанйæфтон, 
Алихан. 
56 

Алихап. Цы хабар у, Хангуассæ? Хонæджы каст 
кæныс. 
X а н г у а с с æ. Оу-уа, æиа! Гъер мæ куыд æфхæрыс? 
Мæ уд дæр дын нæ бавгъау кæндзынæн. Кæркниз 
сыстади. Æнæхъæн хъæуæн иу уасæг нал ныу- 
уагътой. Каркæн къуыртт ничиуал сæвæрдзæн... 
Амырхан дæр ма мæ афтæ афхæрдта. 
А л и х а н. Иунæг уыд? 
X а н г у а с с æ. Цæй-ма цы мæ хынцфарст кæныс? 
Æхсæвæй-бонæй уæ хæдзары куы минас кæны. 
Саучызг та кæм ис? 
А ц ы р у х с. Аргъуанмæ ацыд. 
Хангуассæ. Ацырухс, цу-ма, мæ къона, кæрдзын 
æмæ цæхдон мидæмæ ахæсс. Мæнæ мæ иучысыл 
ныхас ис Алиханимæ. 
А л и х а н. Кæрты дуар ма-иу фен. Æхгæд у æви нæ? 
(Ацырухс ацыд.) 
X а н гу а с с æ. Дысон дын Баччеритæм бадæм, ныхас 
ныхасы къахы æмæ, дам, ацы гаууырты куыддæр 
асурæм, афтæ, дам, хицауы бынæттæ нæхи Алихан 
уардзæн мæгуыртæн. Куыд бæллынц æнæхъæн 
хъæуæй дæр дæ уындмæ!.. Мæ хæдзарыл, нæ лæ- 
джы разæй, зæгъын, уæд хъуамæ кæмæн радта 
бынат, цъымарайы хæфсытау, йæ мæгуыры хъæфс- 
хъæфс куы цæуы. 
А л и х а н. Уанцон хæфс нæу, Хангуассæ. 
Хангуассæ. Мæ мард фенай, афтæ. Хицауы бына- 
ты нæ лæджы хуызæн ничи сфидаудзæн. Уацил- 
лайы хуызæн у. Æ, мæ хур акæнай, ды уый искуы 
фынджы уæлхъус кувгæ куы фенис. Мардæй, дзуа- 
рæй, сывæллонæй, каркæй, цъиуæй — никæйы дзы 
ферох кæны. (Æрбазгъордта Ацырухс.) 
А л и х а н. Цы кæныс? 
57 

Лц ы р у х с. Ницы. 
Хангуассæ. Мæ хæдзар, дæ цæсгомы хуызы 
цъыртт куынæ уал ис! 
А ц ы р у х с. Ацу Алихан. 
А л и х а н. Цы хабар у? 
А ц ы р у х с. Кæрты дуар куыддæр ахгæдтон, афтæ 
дыууæйæ мæ рæзты уыцыиу гæпп аластой. 
X а н г у а с с æ. Сæхгæн дуæрттæ. Бæстæ хуыснæгæй 
йе дзаг у. 
Алихан. Дуар сæхгæдтай? 
А ц ы р у х с. Нæ зонын. 
X а н г у а с с æ. Бын бауай, гъер сæ цæмæй фæтарстæ? 
Хуыснæг йæ хъуыддаг тар æхсæв кæны. Нырма 
хур куынæма акъул. Цон-ма, æз æй ахгæнои. 
(Алихан тагъд-тагъд йæ дзаумæттæ кæны.) 
Л ц ы р у х с. Кæдæм? 
Ллихан. Нæ дын загътон, къæппæг мын аразыиц. 
Мæ адæмæн мæ исты амалæй фехъусын кæнын 
хъæуы, кæннод сæфынц. Ахсæв ам æмбырд код- 
там. 
Ацырухс. Нæ, æрцахсдзысты дæ. Æз дæ бæсты... 
Л л и х а п. Изæррухс у. Нæ мæм бавналдзысты. Æз 
сæ куы хъуыдаин, уæд мæ афонмæ дæр æрцахс- 
таиккой. Уидæгтæ агурынц. Сæ къухы пицы 'фты... 
Гæххæттыт&\ 
Хангуассæ. Æххæст ма Саучызы дæр куы ауыд- 
таин. Кæд цæуын, уæддæр æм мæ зæрдæ тынг 
æхсайдзæн. Мæ хæдзармæ цæуын. Нæ лæгæн бы- 
нат агуырдтон, фæлæ мын мæхи къазолни хæдза- 
ры куыиæ смидæг кæниккой. (Ацыдысты Алихан, 
Хангуассæ æмæ Ацырухс. Чысыл фæстæдæр æрба- 
цыд Доашка.) 
58 

Досннка. Типографийы алыварс дæр цыдæр æна 
хуыр бирæ адæм уыди. (Æрбахызт Амырхан.) 
Амырхан. Де 'зæр хорз, Досинка! Ацы хæдзары 
дын мыд ныччынди? (Досинка ницы дзуры.) Дзу- 
апп куынæ дæттыс? Уæвгæ, революци аразут, 
ахæм лыстæг хъуыддæгтæм уæ иал æвдæлы. Афой- 
иадыл дын макæ куы загътаин, уæд бæргæ. Æз та 
дыл аудгæ кодтон. (Паузæйы фæстæ.) Хъæуты цы 
уыци-уыцитæ атауыс кодтат, уыдонæй дæм нал 
аззадаид? Дæумæ дзурын! (Систа йæм дамбаца. 
Досинка змæлгæ дæр нæ фæкодта.) Чызг, цымæ 
æгæр нæ хъазыс дæхицæй дæр æмæ мæнæй дæр! 
Ныртæккæ салдæттæм фæдзурдзынæн. 
Д о с и н к а (мæсты худт бакодта). Иунæг сылгоймаг- 
мæ кæд æнæхъæн æфсад ракодтай, уæд хъæба- 
тыр дæ. 
А м ы р х а н. Мæ хъæбатырдзинад дæ базонын фæн- 
ды? Уæд багъæц. (Фæцæуы йæм.) 
Д о с и п к а. Хæстæг мæм ма цу! Хорз æй куы зоныс, 
худинаг Досинка йæ сæрмæ не 'рхæсдзæн. Мæлæ- 
тæй нæ тæрсын... Ахæстонмæ мæ кæд кæныс, уæд 
табуафси... (Йæ уæлæ кæны йæ жакет.) Райсом 
фыццаг кæркуасæнты размæ айхъуысдзæн дæ 
хъæбатырдзинады кой... Амырхан æнахъом сывæл- 
лæтты мадмæ кæйдæр хæдзармæ салдæтты бакод- 
та æмæ йæ къæрныхау, хуыснæгау бафхæрдта. 
А м ы р х ан. Æгъгъæд! 
Д о с и н к а. Уый фæстæ ма дæм ирон лæг йæ къух 
ратдзæн? Ирон сылгоймаг ма дын дæ разы фынг 
авæрдзæн? 
А м ы р х а н. Æвæстиатæй ацу дып зæгъын. (Æрба- 
цыд Хæххон цуанон.) 
А м ы р х а н. Уазæг дæм куы ис! 
59 

X æ х х о н ц у а н о н. Досипка, кæдæм дæ цæуып 
кæны? 
Л м ы р х а и. Слас де 'хсаргард. (Сласта йе \хсар- 
гард.) 
Хæххон цуанон. Стæг схъауыпæн замманай 
дзаума у. 
А м ы р х а н. Курæггæгтæй дæуæн у лæ цард. Суанг 
ма дæ боцъо дæр курæггаг у. (Бавнæлдта йын йæ 
боцъомæ. Хæххон цуанон ын йæ къух ныкъ- 
къуырдта.) 
Хæххон цуанон. Мæ боцъо мæ царды боитæ 
сыгъдæг æмæ цæсгомджынæй кæп арвыстон, уы- 
мæн у æвдисæн. Зæропд лæгты боцъотæ сгарын 
мæ сæрмæ не 'рхæссин. Цы дын зæгъынмæ хъа- 
вын... 
А м ы р х а н. Дæ курдиат дын зонын: Досиикайы сæ- 
рыл рагæпп кодтаи. Сывæллæттæ йын кæй ис. 
сылгоймаг кæи у, уый тыххæй, чи зоны, йæ тæр- 
хон афтæ карз ма уа. Мæхи бар æй уадз. (/Ербауад 
Алихан.) 
Досинка. Мæн де \\хуыс нæ хъæуы, бамбæрстаи? 
А м ы р х а н. Нæ дæ хъæуы? Цы бачындæуа! Ирон 
лæг дæн... Мæ сæрмæ не 'рхæсдзынæн, мæ цæст- 
уынгæйæ ирон еылгоймаджы буарыл ехсæй æрцæ- 
уой, бафхæрой. 
Д о с и н к а (йæ цæсгом амбæхсгæйæ). Банцай! 
А м ы р ха и. Нырма уын фадат ис æрфæсмон кæпы- 
нæн. 
А л и х а н. Дæуæн æви махæн? 
А м ы р х а и. Цæуыл уæ зæрдæ дарут? Цас æфсад уыи 
фервитæм уæ иыхмæ. СæрмагондХъæддаг дивизи. 
Алихаи. О, о, ардыгæй сæрмагонд Хъæддаг дивизи 
арвыстат, фæлæ, мыййаг, йæ фæндаг куы ссара. 
60 

æмæ уæм фæстæмæ хъæддагæй куынæуал æрæз- 
дæха, уымæй нæ тæрсут? 
А м ы р х а н. Замманай ног хабар! Уæллæй майдан 
раттын дын æмбæлы. Æххæстма дæхъуыды куы 
фæбæлвырддæр кæнис. (Æрбацыдысты дыууæ 
салдаты.) 
Фыццаг салдат. Ничи ис хæдзары, уæ бæрзонд- 
дзинад. 
А м ы р х а н. Дзæбæхдæр фенут. 
Дыккаг салдат. Дзæбæх федтам. (Иæ хъусы.) 
Иæ мадæй дарддæр хæдзары ничи ис. Мæнæ ма 
дзы ацы гæххæтты гæбаз ссардтам. 
А м ы р х а н. Цæугæут. (Амырхан цалынмæ гæххæтмæ 
касти, уæдмæ Хæххон цуанон æддæмæ ахызт.) 
Фыццаг салдат. Мæ фæдыл, æрс! (Ацыды- 
сты.) 
А м ы р х а н (кæсы гæххæтт). Сымах, Хъæддаг диви- 
зийы ном кæмæн радтой — Мæхъæл, Цæцæн æмæ 
Ир, куыд æрхастат уæ сæрмæ, цæмæй уе 'фсымæр- 
ты, уæхи хуызæн адæмы тугæй сахорат? Мах уæм 
сидæм, куыд æфсымæртæ, баиу кæнут уæхи Сыр- 
хытимæ. Æмæ нæ иумæйаг знаджы ныхмæ скæ- 
нут тох. Уæ цæстытыл ма ауайæнт уæ мæгуыр 
къонатæ æмæ уæд базондзыстут, уæ тох цæй сæ- 
раппонд у... 
Досинка. Хъæбатыр Амырхан та нын нæ фæд 
хъæуты агуырдта. 
А м ы р х а н. Адон ныхæстæ сты, фæлæ уæддæр бабæз- 
дзысты. 
А л и х а н. Ныхас адæмы зæрдæйы куы ахъары, куы 
йæ сыстын кæны, уæд уый тæссаг у. (Амырхан 
хъавыд салдатмæ фæдзурынмæ.) 
61 

А л и х а н (йæ разы алæууыд). Багъæц. Ма батагъд 
кæн. 
А м ы р х а н. Чи мæ бахъыгдардзæн? 
А л и х а н. Æз. Къостайы ныхæстæ арæх фæкæныс? 
Лæгдзарм тæнæг у, мæлын кæй фæнды. 
А м ы р х а н. Раст цыма æз дæ уавæры дæн, уый ны- 
хæстæ кæныс. 
Алихан. Нырма, чи цавæр уавæры ис, уый зын 
зæгъæн у. Хъæддаг дивизийы хабар куы зæгъай... 
Инæлары кæй маузерæй амардтой, уый зоныс? 
А м ы р х а н. Уыимæ та мæн цы хъуыддаг ис? 
А л и х а н. Афтæ дæм кæсы? Лидзыны фадат дын цæ- 
мæй фæуа, уый тыххæй ды салдатæн гæртамæн 
цы англисаг маузер радтай, уый номыр бæрæг у. 
(Систа газет.) Æркæс-ма мæнæ, куыд зæрдиагæй 
агурынц уыцы адæймаджы. Чи йæ ссара, уымæн 
ма хъуамæ стыр æхцайы лæвар дæр снысан код- 
той. 
Амырхан. Чи амардта инæлары, уымæн ницы зо- 
нын, æз никæмæн лæвæрдтон маузер. 
А л и х а н. Нырма йæ ничи зоны, фæлæ куыддæр Ацы- 
рухс уæгъдгонд не 'рцæуа, афтæ йæ базондзысты. 
Куы ныхъхъус дæ, куы ницыуал дзурыс. Цыма 
дæ дæ бæндæны æлхынцъ райхалын бахъæудзæн, 
цыма нæ уавæртæ дæ уавæртæй фæхуыздæр сты, 
афтæ дæм нæ кæсы? 
А м ы р х а н. Æгæр раджы нæ цин кæныс? Ацырухс 
ахст у, уый зоныс? 
Досинка. Худинаг дæм куыннæ кæсы, уыцы сабимæ 
та дæ къух куыд систай? 
А м ы р х а н. Ды мæ куы фенамонд кодтай, уæдæй 
нырмæ амондджын адæмæй ме сæфт уынын. 
А л и х а н. Кургæ нæ, фæлæ домгæ кæнын. Æз арды- 
62 

гæй мæ къах нæ авæрдзынæн, цалынмæ Ацырухсы 
ацы къæсæрыл фенон, уæдмæ. 
А м ы р х а н. Змæлгæ дæр уæдæ мачи скæнæд. (Слас- 
та йæ маузер. Нырма ныр фæхъуыды кодта, цуа- 
нон ам нал ис, уый.) Прапорщик! (Æрбацыд пра- 
порщик.) 
Прапорщик. Хъусын дæм! 
А м ы р х а н. Хæххон цуаноны æвæстиатæй ссарут. 
Прапорщик. Ис, æвæстиатæй ссарын! (Феддæ- 
дуар. Чысыл рæстæджы фæстæ фæстæмæ æрбаз- 
дæхт.) 
Прапорщик. Ис, уæ бæрзонддзинад! (Штиккыл 
конд боцъотæ æвдисы.) Мæнæ йæ боцъотæ, фæлæ 
Хæххон цуанон йæхæдæг нал ис. 
А м ы р х а н. Дымгæ, мыййаг, уыдис? Цы 'рбацис? 
Цæмæн æй ауагътат? 
Прапорщик. Мах ауагътам æрмæстдæр дæлбул- 
къоны. 
А м ы р х а н. Тагъд фесæф! (Прапорщик ацыд.) 
А л и х а н. Ацырухс дæ ма ферох уæд. 
А м ы р х а н. Хæххон цуанон чи у? 
А л и х а н. Хæххон цуанон у хæххон цуанон. 
А м ы р х а н. Уæ хъазт кæуынмæ ма асайæд. 
А л и х а н. Æгæр нæ фæстиат кæныс. Уæдмæ æрба- 
бон уыдзæн. Мæ мады æфсымæр дын нæ ныххатыр 
кæидзæн, салдæтты рухсæй йæ хæдзарæй ацæугæ 
куы фендæуа, уæд. (Амырхан сындæггай сыстад, 
тыргъты дзуры тилифонæй. Райхъусыт Бабуцайы 
ныхас.) 
X ъ æ л æ с. Нæй уырдæм цæуæн. 
Бабуца. Ауадз мæ мæ хæдзармæ. 
А л и х а н. Нана?! 
Б а б у ц а. Кæм ма ис нана. Дæ сусæг митæй дæ нал 
63 

дæ мадмæ æвдæлы, нал хионмæ. Æз ныр дæ ау- 
уон дæн. Ды кæдæм цæуай, уырдæм æз дæр цæу- 
дзынæн дæ фæдыл. Фæлæ дæ уæддæр ацы лæгмар- 
тæй ратондзынæн. 
Д о с и н к а. Бабуца! Куыд æрбацыдтæ? 
Б а бу ца. Уый дæ хъуыддаг нæу. Мæ хæдзармæ мæ 
кæуылты æрбацæуын хъæуы, уымæй дæу нæ ба- 
фарстон. Ды дæ цардæй хъулæй хъазыс. Ныууагъ- 
тай дæ хъарм къона, дæ хæдзар æмæ æцæгæлон 
лæгтимæ ссис дæ куыст. Æви дын макæн зæгъæг 
нæй. Æви уæ хъæуы лæджы хуызæн лæг нал и, 
æви дын мыггаг нæй? Ныронг дæм мæхи урæдтон. 
Загътон, истæмæй фефсæрмы уыдзынæ. 
А л и х а н. Нана, æгъгъæд! 
Досинка. Уадз æй. Ма йæ хъыгдар. йæхи зондæй 
нæ дзуры. Ие стыр маст — йæ риуы. Уый рисс 
дзуры. 
Б абу ца. Амырхан, мæ хур, Алихан де уазæг. Зæр- 
дæ мын куы бавæрдтай. 
Д о с и н к а. Ды бадзырдтай? Дуар дæр ды бакодтай? 
Б а б у ц а. Уæдæ куыд æнхъæлдтай? Мæ хъæбулы 
сымахæн холыйæн уадзын? 
Д о с и н к а. Цы бакодтай уый? 
Б а б у ц а. Цы? 
Алихан. Ницы, ницы, нана. Дæ фырты фервæзын 
кодтай. 
Б а б у ц а. Мæ хъæбул, уæдæ мæ бамбæрстай? 
А л и х а н. Бамбæрстон, бамбæрстон, нана. (Къæсæ- 
рыл фæзындис Ацырухс. Иæ бон мидæгдæр æр- 
бахизын нал бацис. Æдзынæгæй кæсы Алиханмæ.) 
Алихан. Цы кæныс, Ацырухс? Дæу куы ауынын, 
уæд м'ыл æхсæв дæр хур скæсы. 
А цы р у хс. Алихан! 
64 

А м ы р х а н. Цæй, æгъгъæд у. (Фæцæй кæны Досинка 
æмæ Алиханы.) 
Б а б у ц а. Иæ сывæллæттæ та? 
А м ы р х а н. Райсом хъæумæ дыууæ салдатимæ ацæу- 
дзæн æмæ ма йын хæрзбон зæгъыны бар ратдзыс- 
тæм. 
Б а б у ц а. Мæ хъæбул та? 
Æ м б æ р з æ н 
ÆХСÆЗÆМ НЫВ 
Æртыккаг нывы декорацитæ. Æддейæ хъуысы гæрæхтæ. 
А ц ы р у х с рудзынгæй кæсы. 
Б а б у ца. Ацырухс! Ацырухс! (Ацырухсы къухыл ра- 
хæцыд.) 
Б а т ы р б е г. Мæ хо! Хъусыс, кæмдæр та ацы абыр- 
джытæ сæ сæртæ сдардтой. Низ нæ, мæн маст 
æрфæлдæхта. Гъей-джиди, ме уæнгтæ ма мæ ком- 
мæ куы кæсиккой! (Хъавы та сыстынмæ. Хъуы- 
сынц гæрæхтæ. Бабуца йæхи Батырбегыл баппæр- 
ста, цыма йæ бааууон кæнынмæ хъавы. Дуар æр- 
батыдта Хангуассæ. Шæ къухы — царв æмæ цыхт. 
Ахаудысты йын æмæ зæххыл атылдысты.) 
Хангуассæ. Ту, мæ фыдфынтæ уæ хай, кæд цы 
къæрцц-къæрцц кæнут. Кæд удхæссæгæн чындзæх- 
сæв нæ аразут! 
Б а б у ц а. Мæ хæдзар! Ацы змæст рæстæг куыд ра- 
цыдтæ? Цæвæг марæджы куынæ æвзары! 
Хангуассæ. Æмæ-гъа, мæгуырдзинад адæймаджы 
зындонмæ тæры. Æндæр мæ уд уæлдай нæу. 
5 Саучызг 
65 

Б а б у ц а. Зæххыл бадгæйæ куы баззадтæ. 
Хангуассæ. Фыртæссæй ныр дæр ма мæ къæхтæ 
куы дыз-дыз кæнынц. (Архайы сыстыныл. Бабу- 
ца йын æххуыс кæны.) Мæгуыры скæнæг дæлæмæ 
æрхауæд, уастæн. Æнæхъæн къуыри дæлæ уыдон 
фембырд кодтон, кæд сæ, зæгъын, дыууæ капеччы 
райсин. 
Б а т ы р б е г. Иудзырдæй, дæ базар рæстмæ нæ фæ- 
ци æмæ хъысмæты æлгъитыс! Нæ дын ауæй сты 
дæ диссаджы мулк? (Ныххудтис. Хуыфæгæй фер- 
хæцыд. Бабуца йын дон баскъæфта. Батырбег ын 
йæ къух аиуварс кодта.) 
Хангуассæ. Цы мыл худыс, уæ хъал бон нык- 
калат! Дæ къæбицтæй мæй мыстытæ кæй фæда- 
вынц, уый мæ бинонтæн афæдзы фаг уаид. Дæлæ- 
мæ æрхауæд хуыцау дæр... Æниу дзы цы хур фед- 
той хъæздыджытæ дæр? Цæрæнбонты зыд кодтой, 
царм-буар нын нæ уагътой! Æмæ ныр сæ фидæрт- 
тæ кæлынц. Сæ удтæ ма куы аирвæзиккой. Мæ 
мард фенай, Бабуца, далæ тигъыл фæзилæны 
дынджыр хæдзар зоныс? Æнæхъæн хъæуы гогыз- 
ты къæдзилтæ иумæ куы сбæттай, уый хуызæн йæ 
къæлæсо-мæлæсо худ. Уæдæ йæ дарæс дæр тыбар- 
тыбургæнаг. Гъемæ файтоны хицæуттæм хъæр код- 
та, мæнæ, дам, уынмæ мулк иууылдæр, уæддæр, 
дам, ма мæ станцæмæ ныххæццæ кæнут! Худæгæй 
йыл бакъæцæл дæн. Афтæ уын, зæгъын, хъæуы! 
Батырбег. Æмæ йыл ды дæр цинæй мардтæ, нæ? 
Хангуассæ. Цинæй йыл куынæ мардаин, уæд мæ 
хъарæг нæ хъуысид... 
Б а т ы р б е г. Дæ паплæйттæ ма æрбамбырд кæн æмæ 
мæ хæдзарæй гъæй кæн! Ничи сæм кæсы, иууыл- 
дæр сæ дзыхтæ куыд суагътой! 
66 

X а н г у а с сæ . Ма тæрс, æнæуи дæр дæм цæрынмæ 
не 'рбацыдтæн. Гæрæхтæ фæсабыр сты æмæ мæ 
цотмæ згъорын. Ницы кæны, Батырбег, æгæр хæрд 
бирæгъæн дæр нæ тайы, уæ гандзаган* бирæ нал 
ахæсдзæн. (Ацыд.) 
Б а т ы р б е г. Уыныс, мæ хо, куыд у! Зæвæттæ сдæ- 
рынмæ-иу æй бирæ нал хъуыдис: мæ уд дын ны- 
вонд æрбауа, æз дын æрбамæлон, Батырбег... Ацы 
бæгънæг æмæ æххормаг адæм мæнгард... сæ гуы- 
бынтæ куыд афтид сты, сæ сæртæ дæр афтæ сты. 
Хæдзармæ уадзын сæ нæ хъæуы. Искуы ма дæ иу 
мæгуыргурæн дæр къæбæр ратгæ куы фенон, уæд 
мын цы 'нхъæл дæ! Цу-ма, гæххæтт мын рахæсс 
æмæ мын Ацырухсмæ фæдзур дын куы загътон. 
Б а б у ц а. Басабыр у. 
Б а т ы р б е г. Амырхан зынæг дæр нæй. Цу-ма, Бабу, 
гæххæтт æмæ мын фыссæн рахæсс. (Рацыд Ацы- 
рухс.) Ацырухс, дæхи арæвдз кæн æмæ мын Амыр- 
ханмæ ауай! 
А ц ы р у х с. Æз дын рахæсдзынæн фыссæн æмæ гæх- 
хæтт. 
Б а т ы р б е г. Иуварс, мæхæдæг. (Батырбег ацыд, 
Ацырухс йæхи Бабуцайыл баппæрста.) 
А ц ы р у х с. Цæмæн æй ауагътай? 
Б а б у ц а. Цы кодтай? 
А ц ы р у х с. Йæ сызгъæринтæ!.. 
Б а б у ц а. Мæ бындурыл... Цы фесты? 
А ц ы р у х с. Санетæ сæ ахаста. 
Бабуца. Мæ хæдзарыл! Кæдæм?! (Райхъуыст Ба- 
тырбеджы хъæр.) 
Батырбег (разгъордта). Фæдис, æрцахсут æй! 
Гандзагаи* — æнæпайда хъуырдухæн. 
67 

(Фæлæбурдта Бабуцамæ.) Кэем ис дæ фырт? Дæ 
абырæг кæм ис? Зонын æй, уый сæ ахаста. Дæумæ 
радта сызгъæринтæ!.. 
А ц ы р у х с. Мæнг у, Санетæ сæ ахаста. 
Б а ты р б е г. Санетæ?.. Кæм ис? Кæдæм?.. (Хæдзары 
дуæрттæ хойгæ цæуы. Хъæр кæны.) Санетæ, Са- 
нетæ! (Фæзылд, Ацырухсмæ базгъордта, хурх æй 
кæны.) Кæм мс, кæм ис? Цу, ссар æй, марын дæ! 
Кæм ис Санетæ? Ссар æй! Ссар æй! (Дуарæй æр- 
бахызт Санетæ.) 
С а н е т æ. Мауал богътæ кæн. Алидзынæн дæр ныфс 
хъæуы, сызгъæринтæй спайда кæнынæн та — 
хъару. Мæнмæ та сæ иу дæр æмæ сеннæ дæр нæй. 
(Баппæрста йæм чысыл чумæдан.) Гъа, дæ сыз- 
гъæринтæ. Дыууæ цæхгæрмæ уынгæй дарддæр 
ацæуын мæ бон не сси. Уæдæ цæй æнæхъару 
дæн, цæ! 
Батырбег (фæлæбурдта Санетæмæ). Бабуца, дæ- 
гъæлтæ ма æри ардæм! 
Б а б у ц а. Цавæр дæгъæлтæ? 
Б а т ы р б е г. Ныккæнды. (Райста дæгъæлтæ. Сане- 
тæмæ.) Цом-ма мæ фæдыл. 
С а н е т æ. Кæдæм? 
Б а бу ц а. Мæ хæдзар, цæмæн æй кæныс? 
Б атыр бег. Мæ рæсугъд æгоммæгæс фосæй уæлдай 
нал у, куы та фæдзæгъæл уа. 
С а н е т æ. Амар мæ, уæддæр мæ цæрдудæй ма ныгæн! 
Б а т ы р б е г. Мæ разæй! 
Б а бу ц а. Цы ми кæныс, дæхи æрæмбар! 
Б а т ы р б е г. Иуварс! Зынаргъ хæзнайы арф фембæх- 
сынц. 
Санетæ (хъæлæсы дзагæй). Фервæзын мæ кæнут! 
68 

(Батырбег æй йæ разæй атардта. Ацырухс нык- 
куыдта.) 
Б а б у ц а. Иæ низ æй бынтондæр хъæддаг фестын 
кодта. Уæ, мæ фæрстæ дын фехæлой, мæ мады 
зæнæг, кæд цæмæты æрхаудтæ. (Ацырухсмæ.) Ма 
тæрс, мæ хур, дæгъæлтæ та мæнмæ дæтдзæн æмæ 
йæ рауадздзынæн. 
А ц ы р у х с. Дзæгъæл хуымæтæджы дзы нæ тарсти. 
(Æдде хъуысы дуары хойын, Санетæйы æнуд 
хъæр. Ацырухс, Бабуца уырдæм фесты, Батырбег 
сæ размæ фæци.) 
Б а т ы р б е г. Кæдæм? Æнæмæт ут, мæ къух дæр ыл 
нæ андзæвыд. 
Б а б у ц а. Дæгъæлтæ æри! 
Б а ты р бе г. Нæ, мæ хо. Цы хæзна бамбæхстон, уый 
никæуыл æууæндын. (Санетæйы æнудхъæр тых- 
джындæрæй хъуысы.) Цу-ма, Ацырухс, фæндыр 
рахæсс! Кæмæ дзурын æз? Иу хъуыддаджы тых- 
хæй мæ дыууæ хатты цæмæн дзурын кæныс? 
(Ацырухс бацыд, кæугæйæ рахаста фæндыр, æрæ- 
вæрдта йæ.) Æрæвæр æй, зæгъгæ, дын загътон? 
Ацæгъд! Æви мæ нæ фехъуыстай? (Ацырухс кæуы, 
афтæмæй цæгъды. Батырбег ын йæ цагъдмæ хъыр- 
ны.) Багъæц, æрсабыр дæ хæстæг. О, мæрдырох 
мыл бахæцыд. Уартæ пъæлицæ кæм ис, уыйзоныс? 
Бауай-ма сæм... Амырхан нæ зыны æмæ йæм мæ 
зæрдæ æхсайы... (Ацырухс иу каст Бабуцамæ кæ~ 
ны, иннæ каст Батырбегмæ.) 
Б а т ы р б е г. Цы джихтæ кæныс? Рæвдз! Дæ иу къах 
уым куыд уа, де 'ннæ ам, афтæ! (Ацырухс 
азгъордта.) 
Б а б у ц а. Мæнæ куыд уазал кæнын ацы хæдзарьь 
Цыма мæ исчи удæгасæй ингæны нывæрдта. 
69 

Б а т ы р б е г. Цы? Цы загътай, цы?! Ингæн? Мæ хæ- 
дзар — ингæн?.. Дæ фыртæн зæппадз уыдис, дæ- 
уæн — ингæн? Нæ, ды, зонын æй, дæ фыртимæ 
æмзонд дæ, мæ мæлæтмæ бæллут. Хæрзаг зæгъ- 
ут, мæ хæдзары мæ бынтæ баззайдзысты сыма- 
хæн... Æз уын ницы ныууадздзынæн, иууылдæр 
сæ басудздзынæн. (Æрбауади Амырхан.) 
А м ы р х а н. Цæй, цæмæн ма дæ бахъуыдтæн, цæмæ 
мæм арвыстай? 
Б а т ы р б е г. Рагæй дæ нал федтон. Иу уынд ма дæ, 
зæгъын, куы фæкодтаин. Цымæ уый горæты уынг- 
ты цы у? Бæстæ куы сызмæсти, цы хабар у, ницы 
йын зоныс? 
А м ы р х а н. Тымыгъ сыстади, Батырбег, тымыгъ æмæ 
зæронд бæлæстæ æд уидæгтæ фæлдахы. 
Б а т ы р б е г. Кæс-ма йæм, цæй æнцонæй йæзагъта! 
Æмæ дæуæн æппын ницы тас у уыцы тымыгъæй? 
А м ы р х а н. Йæ ныхмæ куынæ цæуон, уæд, мæнмæ 
гæсгæ, иицы. 
Б а т ы р б е г. Уæдæ мын мæ дамбаца дæр ифтыгъдæй 
фæстæмæ уымæн æрбарвыстай, нæ? 
А м ы р х а н. Ацы хъуыддаджы иугай гæрæхтæй ни- 
цуал, Батырбег. Дæ удæн уæлдай зын мауал кæн. 
Б а т ы р б е г. Дæу мæ мæт куы уыдаид, уæд мын мæ 
фæдзæхст баххæст кодтаис. 
А м ы р х а н. Куыннæ мæ 'мбарыс. Алиханмæ мæ 
къух сисын нæу мæ бон. 
Б а т ы р б е г. Уæдæ мæ хæрæфыртæн ацы маргæйдзаг 
нæмыг бавгъау кодтай æмæ йæ айс дæхицæн. (Гæ- 
рах азæлыд. Бабуца æрбазгъордта.) 
Б а б у ц а. Чи уыди? 
А м ы р х а н. Де 'фсымæр. 
Б а б у ц а. Батыр, цæй тыххæй, цы дын кодта? 
70 

А м ы р х а н. Ма мыл кал дæ цæссыг, дæ лæджы ма- 
рæг æз дæн. 
Б а б у ц а. Цы аххосджын уыд дæ разы? 
А м ы р х а н. Ницы, афтæ фæндыд де 'фсымæр Батыр- 
беджы. Ныр та мæлын де 'фсымæры къухæй... уы- 
мæн æмæ дын дæ фырты... Алиханы мæрдтæм... 
нæ барвыстон... 
Бабуца. Нæ, уый мæнг у! Батырбеджы мæ хъæбу- 
лы мæлæт нæ бафæндыдаид! (Батырбегмæ.) Зæгъ- 
ма, мæнг нæу? Цы ныхъхъус дæ? Гæбазгай мын 
куы кодтаис мæ зæрдæ, сынтытæн æй куы лæвæрд- 
таис, быхстаин уæддæр. Цал боны фæцардтæн, 
уал боны зындоны арты куы фæсыгъдаин. Фæлæ 
мын мæ хъæбулмæ систай ды дæ къух. Нæ, хуыскъ 
бæласау, цæрæнбонты дæхи удыл тыхстæ æмæ 
куыд бамбарай ды мады рисс. 
Б а ты р б е г. Цы хъусын, цы дзыхы уагæй дзурыс, 
уый? Æви дæ ферох сты дæ митæ? 
Б а б у ц а. Ныронг никуы сдзырдтон. Маст æмæ мæм 
цинæй цы уыди — мæ риуы сæ арф баныгæдтон. 
Нæ ферох сты, нæ, æдзух мæ хъæбулы ды фидис- 
сагæн хастай, цыма дæ хойы тугæй нæ равзæрдис. 
Б а т ы р б е г. Марын дæ, банцай! 
Бабуца. Нæ, нæ. Не'нцайын, гæбазгай мæ куы скæ- 
най, уæд дæр, мæ зæрдæйы цы судзгæ мæстытæ 
фæхастон, уыдон дыл скалдзынæн. 
Б а т ы р б е г. О, скал сæ. Цы дзæбæхтæ дын загътам, 
уыдон ма цæмæн дарай дæ зæрдыл! Банцай!.. Мæ 
маст фурдау рафыхт. 
Б а б у ц а. Æз нал тæрсын, нал!.. О, о, буц ном дыл 
сæвæрдтой, Бабуца. Фæлæ адæмæй ферох дæ ном 
æмæ дæм Саучызгæй дзырдтой. Мæргътæн базыртæ 
уымæн дæттынц, цæмæй тæхой. Зæрдæтæ та уы- 
71 

мæн сты, цæмæй уарзой. Мæ худын æмæ мын мæ 
хъазыны бонтæ байстат сымах. Цы уыди рæсугъ- 
дæй мæ фæндты, мæ сæнтты, сау пæлæзы бын сæ 
ныккодтон. Цæмæй хъæзДыг уыдтæн, мæ цæстæй 
кæмæн кастæн, уый — мæ лæппу. Æмæ мæ мой 
Мырзабег. Ныббар мын, йæ ном ын никуы 
загътон. 
Б а ты р б е г. Хурх кæнын, баххуыс мын кæн, хъарм 
æхсыр мын, Бабу... 
Б а б у ц а. Кæм ма ис, кæм Бабуца. Ис ма æрмæстдæр 
мастисæг. Хæхты æмæ хъæдты арвыстон мæ цард... 
Авд азы дæргъы... Цъиуты зардмæ, æхсæрдзæнты 
зардмæ... Алы хуры ферттывдмæ уыдис мæ цин. 
Уыцы чысыл амонд дæр мын байстай ды... Æп- 
пæтæн дæр бабыхстон, фæлæ дын хъæбулы мæлæт 
иæ ныббардзынæн! (Ацыд.) 
Б а т ы р б е г. Бабуца, кæдæм? 
Бабуца. Мæ хъæбулмæ! Цæгат мын нал ис. Æр- 
мæстдæр ма баззад мæ цæгаты сау рæхыс! (Ацыд. 
Уынгæй хъуысы иугай гæрæхтæ æмæ революцийы 
марш. Батырбег систа дамбаца. Æмбæхсæнтæ 
агуры. Гæрæхтæ кæны. Хуыфæг та йыл бахæцыд. 
Хурх æй кæны, йæ къухæй дамбаца æрхауд, æх- 
сыры агувзæмæ йæ къух байвæзта, фæлæ æрхауд. 
Æмæ нал сызмæлыд.) 
Æмбæрзæн 
ÆВДÆМ НЫВ 
Стыр обау. Æддæдæр зыны цалдæр обауы. Стыр обауы сæр — 
А ц ы р у х с. 
72 

Ацырухс. Хæцы обауыл? Цалдæр рагъы æмæ дзы 
обауы банымадтон. Кæдæм æй æрбакæндзысты?.. 
Цæй-ма, æрдз, æгомыгæй мæм цы хъусыс? (Чысыл 
рæстæджы фæстæ æрбайхъуыст зарæг. Салдæттæ 
æрбакæнынц Алиханы.) 
А л и ха н (зары). 
«Стонгæй мæлын, гыцци!»—никæмæ бадзурдзæн,— 
Буц хæринагæн ын — кас... 
Талынг къазармайы къуымы-иу батулдзæн, 
Сау хъæмп — йæ гобан, йæ баз... 
Фыццаг салдат. Сау зæхх дын уыдзæн... Хъæмп 
ма дæм кæцæй æрхаудзæн. Ныхъхъус у. 
Дыккаг салдат. Бауадз-ма йæ! Иæ амæлæты 
размæ ма... 
Фыццаг салдат. Куы та фæтæнзæрдæ дæ. 
А л и х а н. 
Ма йыл ку, ма мæ хур! Службæйы базондзæн 
Цардæн йæ тæккæ фыдад: 
Усгур лæппуйау дæ ницæуыл бадомдзæн,— 
Хорз уа, æвзæр уа — салдат! 
Фыццаг салдат. Хуынкъ денушка дæр нæй дæ 
дзыппы, афтæмæй мын паддзахиуæг кæнынмæ дæ 
ныфс хастай. Уæвгæ дын мæнæ замманай бæрзонд 
бынат. Удæгасæй дæр дæм ахæм бынат никуы 
æрхаудтаид. 
Ал ихан. 
Исчи куы ныммара искуы дæ дарæджы,— 
Чи ма йын райсдзæн йæ туг? 
Ракæн-иу, ракæ йæ сагъæс дæ хъарæджы, 
Аргæвд-иу хистæн нæ хъуг!.. 
73 

Дыккаг салдат. Гъер æй цæй тыххæй марæм? 
Исты нын не 'рттивгæ пъагæттæ... 
Фыццаг салдат. Уый дæ уынаффæ æмæ мæ 
уынаффæ нæу. (Фæкæнынц æй обаумæ. Фæаууон 
сты. Фæзынд Саучызг, йæ дзыккутæ — уагъд, йæ 
къухы — йæ сау рæхыс.) 
Б а бу ц а. Æрлæуут! Фырты чи мары æмæ мады чи нæ 
фæрсы?! Куы уа адæймаг тæппуд, уæйгæнæг, лæг- 
мар — мæлæт йæ хуыздæр тæрхон, уæд. Фæлæ куы 
сдзура лæг йæ намысыл, куыд хъуамæ амæла уæд 
уый? Нæ, нæ, нæй амæлæн ахæм адæймæгтæи. 
Абон æй ды нæмыгæй амар, фесаф ын ды йæ ном, 
уæддæр адæмты зæрдæт^ы цæрдзæнис. Нæй мæлæн, 
йæ намысыл чи сдзырдта, уымæн. Æрлæуут! Фыр- 
ты чи мары æмæ мадычи нæфæрсы! Æви хæцæн- 
гæрзтæ æрмæстдæр уымæн æрхъуыды кодтой 
адæм, цæмæй-иу мадæн байсой йæ хъæбулы. Æр- 
лæуут, зæгъын! Æрлæуут! Сау лæджы чызг уыи 
нæ дæн, мыййаг, фондз афицеры хо дæн, мæ 
фыд — булкъон. Мæнæ кæсут, мæ сау рæхыс мæ 
астæуыл æрбастон, сау бындарæн ма сын æз баз- 
задтæн. Амардтат мæ, зæгъгæ — сар уæ къона 
кæндзæн. 
Фыццаг салдат. Омæ паддзахы чызг дæр фест. 
Махæй дæ цы хъæуы? 
Б а б у ц а. Цы азымджын у мæ хъæбул, цæмæн æй 
ракодтат мæлæтмæ? Каед уын, мыййаг, уæ галуан- 
тæ байста, гъе та уæ уе 'стыр бынæттæй рахизын 
кодта, гъе та уын кæд уæ бирæ фос, уæ бирæ зæх- 
хытæн спаддзах, сымах та йæ уацайрæгтæ скодта. 
Фыццаг салдат. Цы йæм хъусæм? Иæ зонд фæ- 
цыд фырмæстæй! 
Б а б у ц а. Ау, мад куы дæн. Æви мадæлтæй нæ рай- 
74 

гуырдыстут, æви дойнаг дуртæ стут? (Дардæй æр- 
байхъуыст бæхты къæхты хъæр.) 
Дыккаг салдат. Нæй, нæ сисдзынæн æз æназым 
адæймагмæ мæ къух. 
Фыццаг салдат. Ды нæ сисдзынæ, фæлæ нæ 
цалынмæ исчи не 'рбаййæфта, уæдмæ... Ныртæк- 
кæ ма фæкæс. (Хъавыд Алиханы фехсынмæ, Бабу- 
ца йæ йæ фæстæ акодта. Рагъы фалейæ хъуысы 
змæлд. Досинка рагъæй сызгъордта. Бабуца 
æрхаудта.) 
Дыккаг салдат. Гъæ, худинаг дæ сæр баййафа! 
Исчи дæр ма мады æхсы?! (Фехста Фыццаг сал- 
даты.) 
Д о с и н к а. Бахатыр мын кæн, Бабуца, байрæджы 
кодтон. Дæ хъæбулы цинæй куы бафсæстаис, уый 
мæ фæндыд. 
Бабуца. Бузныг, мæ хур, ныххатыр мын кæн. 
Æгæр æрæгмæ уæ бамбæрстон. Фæстаг байзæд- 
даг ма уыдтæн мæ сау бындурыл, фæстаг цæг мæ- 
нæ ацы сау рæхысæй æмæ мын, æвæццæгæн, иог 
царды хай нæ уыд. 
Æмбæрзæн 

Раиса Ху бещова 
ЧЕРНАЯ ДЕВУШКА 
Драма в 7 картинах 
на осетинском языке 
Редактор Г. X. Бицоев. Художник В. В. Гладков. 
Художественный редактор X. Т. Сабанов. 
Технический редактор С. X. Гушиева. 
Корректоры И. Д. Каболова, В. Т. Дзодзикова 
Сдано в набор 23-1-1968 г. Подписано к пе- 
чати 1-1У-1968 г. Формат бумаги 70х1081/3.)# 
Усл.Гпеч. листов 3,25. Учетно-изд. листов 2,8. 
Заказ № 193. Тираж 2000. Изд. № 8. ЕИ007И. 
Цена 14 к. 
Книжное издательство Управления по печати при 
Совете Министров СО АССР, г. Орджоникидзе, 
ул. Димитрова, 2. 
Книжная типография Управления по печати при 
Совете Министров СО АССР, г. Орджоникидзе, 
ул. Тельмана, 16. 


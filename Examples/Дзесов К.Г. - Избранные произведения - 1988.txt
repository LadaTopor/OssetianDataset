ЧИНЫГУАДЗÆН «ИР» ОРДЖОНИКИДЗЕ * 1988 

&Юсет 
Дз-32 
Дзесты К. 
Дз-32 Æвзæрст уацмыстæ. — Орджоникидзе: Ир, 
1988.—478 ф. 
Дзесов К. Г. 
Избраниые произведения 
ISBN 5-7534-0018-3 
В книгу вошли лучшие повести и рассказы Дзесова 
К. Г. В них как в зеркале отражаются картины дорево- 
. люционной безрадостной жизни горца-осетина и счастли- 
вый созидательпый труд человека наших дней. 
4702470000—39 
Д ц<а</^ ЙО 21~88 840сет. 
М:31@3)—88 
ISBN 5—7534—0018—3 © Издательство «Ир», 1988 

ÆВИДИЙГÆ КУРДИАТ 
«Дзесты Куыдзæг у советон фыссæг, кур- 
диатджын фыссæг, ирсн аив литературæйы 
æрцахста стыр бынат, ирон аив прозæйы 
Куыдзæджы номæй стырдæр нæмттæ ныр- 
ма бирæ нæ разындзæн». 
НИГЕР. 
* * * 
Дзесты Габрелы фырт Куыдзæг райгуырд 1905 азы 
Хуссар Ирыстоны Едысыхъæуы мæгуыр хæххон лæджы 
хæдзары. Бирæ уыдысты сæ бинонтæ — дæс æмæ ссæдз 
адæймаджы. «Артдзæсты комкоммæ къæлæтджын бан- 
доныл бады мæ фыды фыд, хæдзары хистæр,— фæстæ- 
дæр фыста Куыдзæг.— Йæ дæлейы — даргъ нывæфтыд 
бандоныл бады йе ’фсымæр, уый дæле — фæсхохаг уа- 
зæг, уырдыгæй дæлæмæ та — иннæ нæлгоймæгтæ. Кзес- 
тæртæ дыууæйæ лæууынц æппæты дæлейы. Сæ иу къо- 
найы фарсмæ æфсæн цырагъдарæныл æвæры нæзы цы- 
рæгътæ æмæ, уыдонæй мынæг рухс чи фæкæны, уый та 
асхъауы. Кæстæртæй бадгæ ничи фæкæны, уазæг нæм 
куы вæййы, уæд...» 
Куыдзæг чысылæй бавзæрста фæллойы уæз: уыд уæ- 
лыгæс, рæгъцугæс. Йæ райгуырæн хъæу Едысы я>ряя>т-’-’ 
къдхæ*и;къола раджы байгом, 1890 азы. «Уый уыд цып- 
пар комы фынддæс хъæуæн иунæг скъола» — æрымы- 
сыд-иу Куыдзæг. Лæппуйы стырдæр бæллиц уыд ахуыр 
кæнын, æмæ йын фадат куы фæци, уæд æнæгуырысхойæ 
бацыд скъоламæ. Уыцы азтæ никуы рох кодтой Куыдзæ- 
гæй: «Мæнæн нæхи хæдзары уæлдай арæхдæр кæсын 
кодтой «Ирон фæндыр» сылгоймæгтæ. Нæхæдæг дæр 
бирæ бинонтæ уыдыстæм, фæлæ ма-иу нæм зымæгон 
бонты не ’рвадæлты æмæ нæ сыхæгты сылгоймæгтæ дæр 
æрæмбырд сты æд æлвисинæгтæ æмæ та-иу мæм баха- 
тыдысты: «Къостайы та нын бакæс»! Бафиппайдтон иу 
уавæр: Къостайы æмдзæвгæтæ-иу сын куы дзырдтон 
æнæкæсгæйæ, уæд сæм уый къаддæр диссаг каст, чи- 
ныгæй сын цы кастæн, уымæй. Иу хатт мæ фыды ма- 
оы бафарстон: «Цæмæн уæм афтæ кæсы?» Уый мын 
з 

загъта: «Искæмæй исты фехъус æмæ йæ æндæр искæ- 
мæнты радзур — уый бынтон æнахуыргонд адæймаг 
дæр базондзæн, фæлæ чиныджы цы фыст ис, уый бакæ- 
сын та æрмæст ахуыргонд лæджы бон у». 
Едысы æртæкъласон скъолайы фæстæ фидæны фыс- 
сæг бацыд ахуыр кæнынмæ Дзауы скъоламæ. Фæлæ 
Хуссар Ирыстоны фæллойгæнджытæ Гуырдзыстоны 
меньшевикты ныхмæ куьГ сыстадысты æмæ пырхгонд 
куы ’рцыдысты, уæд Дзесты бинонтæ ралыгъдысты Цæ- 
гат Ирыстонмæ æмæ æрцардысты Ногиры. Цы нæ бав- 
зæрста ам фынддæсаздзыд лæппуйы сæр! Æххуырсты 
куыст, хъалагъур, агуыридургæнæн завод, типографийы 
кусæг... Фæстæдæр ын фæци ахуыр кæныны фадат. 1923 
азæй 1925 азмæ ахуыр кодта фыццæгæж_облæс*он фæл- 
варæн скъолайы. Сси фæскфлцæдисон чыры секретарь{ 
журнал «Æвзонг Ирыстон»-ы редколлегийы уæнг. Иæ 
фыццаг лытературон фæлварæнтæ мыхуыры фæзынды- 
сты 1925 азы. Фыста æмдзæвгæтæ, чысыл радзырдтæ, 
уацхъцыдтæ. 
1925 азы та сси газет «Рæстдзинад»-ы уацхæссæг. 
1926 азы Куыдзæг бацыд Мæскуыйы журналисти- 
кæйы паддзахадон институтмæ. Фæлæ йæ каст нæ фæ- 
ци æмæ æрыздæхт Дзæуджыхъæумæ. Кусын та райдыд- 
та газет «Рæстдзынад»-ы. Уæдæй фæстæмæ æдзухдæр 
йæ уацмыстæ мыхуыры цыдысты альманах «Абон»-ы, 
«Литературон хъазуатон»-ы, «Фидиуæджы». 
Куыдзæг уыди Советон Цæдисы фысджыты фыц- 
цаг съезды делегат. 
Дзесты Куыдзæг уыд нæ дуджы æмдзцрæнæг. 
«Куыдзæг ирон литературæмæ æрбацыд советон цар- 
дæвæрды сæуæхсыдыл, 1927 азы, фыссæджы кадджын 
ном та йьш радтамæ. диссаджы„радзырд «Хорхæссæг»,— 
фыста Гафез 1967 азы йæ уац «Цард æмæ рæстæджы 
зарæггæнæг», зæгъгæ, уым. 
Радзырд «Хщшш^ег» мыхуыргонд æрцыд журнал 
«Фидиуæджы» 1930 азы фыццæгæм номыры. Уый канд 
Кцыдзæджы сфæлдыстады нæ, фæлæ æгас ирон лите- 
ратурæйы дæр бацахста стыр бынат. Йæ хæд фæстæ 
ирон фыццаг профессионалон критик Тыбылты Алык- 
сандыр фыста: «Уыцы таурæгъ уæнгты уый бæрц 
ахъардта, æмæ хъуамæ йæ кой рæгъмæ рахастæуа. Уыцы 
таурæгъы Куыдзæг ахæм курдиат равдыста, æмæ нæ 
ног фысджыты раззаг рæнхъыты хъуамæ нæртон фæ- 
дисонæй æрлæууа». 
4 

Тыбылты Алыксандыр, Гафез куыд зæгъы, афтæмæй 
искæмæй раппæлынмæ тынг арæхстгай æвнæлдта, фæлæ 
радзырд «Хорхæссæг» куы бакаст, уæд йæ уац «Дзе- 
сты Куыдзæджы (Къæдзæхы) «Хорхæссæг», зæгъгæ, 
уым фыста: «Цард кæй домы, ахæм хабар равзарынæн 
стыр дæсныйад хъæуы, æмæ уыцы удæсныйад ис Куы- 
дзæгмæ». 
Радзырд асæй чысыл у, композицион æгъдауæй 
хуымæтæг. Фæлæ Ирыстоны ахæм чиныгкæсæг нæй, 
æмæ йæ чи нæ бакаст, мæгуыр хæххон лæг Темсыр æмæ 
йе }нахъом фырт Додийы хъысмæт арф кæй зæрдæмæ нæ 
бахъардта. 
Цæвиттон, Уæллагкомы хуымты фæззыгон уазалтæ 
хъуыдыдыйæ æрæййæфтой. Басыдысты хуымтæ. Тем- 
сыр — бинонты дарæг’— катайы бацыд æмæ сфæнд код- 
та: «Цæуын хъæуы фæсæфцæгмæ. Дыууæ путы бæрц 
æрхæсдзынæн æккойæ. Лæппуйы дæр мемæ акæндзы- 
нæн. Фæсхох мын мæ хæстæджытæ иу-æртæ путы нарт- 
хор куыд нæ ратдзысты!..» 
Фæлæ фæстæмæ куы здæхтысты, уæд сыл схъызыд. 
Уый уыд фыд æмæ фыртæн сæ фæстаг балц. 
«...Æвиппайды йæ раз сау адардта. 
— Къæдзæх! Фæстæмæ! — æваст цъæхахст фæкодта 
Темсыр. Бæргæ фæлæбурдта удисæджы ’внæлдæй йæхи 
фæуромынмæ, фæлæ цæуыл фæхæца — къухтæ ногуард 
миты афардæг сты, æмæ ауындзæг къæдзæхы сæрæй 
мигъы фæлмы аныгъуылд... 
Нал баххæст кодта Доди йæ фыды фæдзæхст. Нал 
аздæхт фæстфæ. Бæстæ мигъимæ зилдух кæны йæ алы- 
варс, сæр зилы, цæстытæ тартæ кæнынц, фæцудыдта 
æмæ Темæйы фæдыл коммæ ахаудта. 
... Арф ингæн — комы та сæмбæлдысты фыд æмæ 
фырт, фæлæ ацы хатт кæрæдзийы нал базыдтой...» 
Арф хъуыдытæ, æлвæст рæнхъытæ, фыд æмæ фыр- 
ты хъызæмар... Адæймадбюы зæрдæ сæм æнæ ныккæрзгæ 
нæ фæлæудзæн. Уымæн, æмæ Куыдзæг*курдиатджынæй 
æвдисы царды æцæгдзинад. Уыцы миниуæг фыссæгæн 
сси йе сфæлдыстады сæйраг нысан. 
Æндæр^ хъысл&т ис Куыдзæджы иннæ радзы&д «Хур 
Скæсæны^ойæм нæ нььгуылы». зæгъгæ, уый сæйраг ар- 
хаиæг Дзангæн. Фыссæг йæ уацмысы æвдисы, Гуырдзы- 
стоны меиыиевикты хицауад куы фæуæлахйз, уыцы азты 
уæззау цаутæ. 
«... Пиллон гæпп кæны иу хæдзарæй иннæмæ... хæ- 
5 

дзæрттæ къахыртæй лæууынц, марды æнæсæр чырынтау 
гомæй баззадысты, сæ дурын къултæ сырх адардтой 
мидæгæй, æдде фæсау сты». 
Знаг ын йæ æдзæрæг хъæу басудздзæн, уый æнхъæл 
нæ уыд Дзанг. Фыцы йæ маст. Знæгтæ йыл худынц... 
Æмæ рацæй-рабон, Дзанджы къухы ферттывта кард. 
«— Слас дæ кард, афицер, кæд дæм лæджы туг ис, 
уæд!..» 
«Дыууæ цонджы, дыууæ карды хъуамæ скæной иуæн 
кад, иннæмæн — худинаг. Рагæй нал райста Дзанг 
йæ къухмæ хæцæнгарз, фæлæ фидар у нырма йæ цон- 
джы хъул». 
«Æхсаргæр{дтæ кæрæдзиуыл расæрф-басæрфæй Дзанг 
уайтагъд сфæлмæцыд. Æвиппайды иу къахдзæф фæс- 
тæдæр алæууыд æмæ кард расæрфта йе знагыл. Æх- 
хæст нæ бахæццæ кард, афицеры бæрзæйыл гæзæмæ 
баныдзæвд йæ бырынкъ. Дыккаг риуыгъд къухы нал 
бафтыд. Фæцыд гæрах». 
Уыцы лæгæй-лæгмæ тохы Дзанг фæмард. 
Куыдзæджы сфæядыстад дих кæны дыууæ хайыл — 
йæ уацмыстæй иутæ æвдисынц, хæххон мæгуыр адæм 
Октябры революцийы размæ цы хъизæмар цард кодтой, 
уый. Иннæтыл фæзынд ног дуджы комулæфт. 
р Фыссæгæн йæ фыццаг чыныг — радзырдты æмбырд- 
!гонд «Хæхтыл» мыхуыры рацыд 1932 азы. Уый фæдыл 
Нигер фыста: «Стыр хæзна бахаста Дзесты Куыдзæг 
ирон литёратурæмæ,-стыр хорз хъуыддаг бакодта «Рæст- 
дзинад» (уæды чыныгуадзæн афтæ хуынд), Куыдзæджы 
радзырдты æмбырдгонд мыхуыры кæй ^щауагъта, уы- 
мæй». 
Чыныгмæ хаст æрцыд фынддæс радзырды. 
Курдиатджынæй æвдисы Куыдзæг йæ чиныджы хæх- 
хон сылгоймаджы хъысмæт (радзырд «Госæ»), кълас- 
сон тох æмæ социалистон арæзтад ирон хъæуы (ра- 
дзырдтæ: «Чъеуры», «Дæндаг ныссасты», «Дыууæ æфсы- 
мæры», «Æндæрзыу», «Хъандуайы фæсмон», «Зæрондæй 
æртасыд» æмæ æндæрты). 
Ныгер Куыдзæджы фыццаг чыныгымæ куы базонгæ, 
уæд ныффыста рецензы «Дзесты КуьЮзæг — «Хæхтыл». 
«Нæ фыссæгæн йе стырдæр миниуджытæй иу у уый, 
æмæ тынг хорз зоны ырон адæмы цард — Хуссарæй, 
Цæгатæй, ывгъуыд цард æмæ ног цард дæр. Фыссæджы 
мыныуджытæы ыу у, цæй тыххæй фæфыссы, уый зонын. 
6 

Дзесты Куыдзæгмæ уыцы хъуыддаджы фау ничи 
æрхæсдзæн». 
1 Литературæиртасджытæ куыд амыдтой, афтæмæй 
Куыдзæджы сфæлдыстады хуыздæр хæзна уыд йе }взаг. 
Ууыл фыстой Нигер, Тыбылты Алыксандыр, Гуыриаты 
Гагуыдз, Гафез, Ардасенты Хадзыбатыр, Доюусойты На- 
фи æмæ иннæтæ. «Æвзагæй тыхджын у... Нæ фысджы- 
тæй бирæ уыцы хъуыддаджы Куыдзæджы æмцыд нæ 
акæндзæн» (Нигер). 
\/’«Уæлдай зæрдæмæ цæуы йæ нæртон æвзаг. Куыдзæг 
иæ алы ныхас дæр лыстæг тæразæй бары æмæ афтæ- 
мæй нывæнды йæ ныхас» (Тыбылты Алыксандыр). 
«Куыдзæгæн поэтикон, эмоционалон, нывгæнæджы æв- 
заг кæй ис, уый у курдиаты сæйраг миниуæг. Куыдзæ- 
’ джы ныхас ныв у. Уый куыд дарддæр цæуы, афтæ иу 
ныв иннæйы фæстæ, иу хуыз иннæйы фæстæ гуыры 
æмæ уацмысы кæрон нывтæ цæстыты раз æрлæууынц, 
уæрæх гауызау, алы хуызтæ» (Гафез). / 
Хуыздæр аргъ скæнæн нæй фыссæджы фæллойæн. 
Куыдзæг радзырды жанрыл йæ зæрдæ никуы сив- 
та. Фæлæ йын йæ рæстæджы Нигер фæдзæхста: «Куы- 
дзæг хъуамæ райса фæтæндæр кæттаг, хъуамæ бафæл- 
вара парахйтдæр нывтæ аразыныл — ахорæнтæй ифтонг 
у, хъуамæ нын равдиса прозæйы жанртæн сæ дынджыр- 
дæр хуызтæй. Бирæ лæвæрд кæмæн вæййы, уымæй фыл- 
дæр фæагурынц». 
Куыдзæг йæ зæрдыл бадардта Нигеры ныхæстæ 
æмæ фæстæдæр бафæлвæрдта йæ тых уыцы жанры,— 
ныффыста уацтæ «Фыййауы сагъæс», «Мæт», «Мадæй 
тыхджындæр» æмæ æндæртæ. Йе стырдæр бæллиц та 
уыд, Ручъы æфцæгыл цы фæндаг сырæзыд, кæддæр йæ 
мæгуыр Темсыр æмæ Доди арф ингæны кæрæдзийы кæм 
нæуал базыдтой, ууыл егъау уацмыс ныффыссын, фæ- 
лæ йын нæ бантыст. 
Куыдзæджы уацаутæ аккаг бынат бацахстой ирон 
лытературæйы. {Уацау «Фьцййауы сагъæс»-ы тыххæй та 
(уырыссагмæ тæлмацæй «Памятник») райста Æппæтцæ- 
дисон конкурсы дыккаг премы. Уыцы уацмыс фыст у, 
Куырттаты комы цæрджытæ В. И. Ленинæн сæхи хъæп- 
пæрис æмæ хъаруйæ цырт кæй сæвæрдтой, уый тыххæй. 
Ам иттæг ирдæй зыны Куыдзæджы курдиат — йе ’лвæст 
хъуыдытæ, йæ нæртон æвзаг. 
«Барæг фæцæуы комы. Йæ сæрыл — сау уæлдзарм- 
худ, йæ уæлæ — сау нымæт, сау цухъхъа, сау хъама... 
7 

Фыдохы уацхæссæг ахæм дарæсы фæцæуы. Галиу уæхс- 
кыл фондзæхстон топп ауыгъд, йæ дзых дæлæмæ, афтæ- 
мæй сау хуымпъырджын дамбацайы фарсмæ æрзæбул. 
Уазал дымгæ комæй быдырмæ лæбуры, сфæйлауы 
бæхы барц, рæдувы барæджы нымæт, ныуы æмæ 
ниуы. 
Æндæрæбон хохæй райхъуыст: чи никуыма уыди, 
ахæм стыр дымгæ сыстад Куырттаты комы. Бæстæ сис- 
та йæ сæрыл. Кæмæндæр йæ хосы мæкъуылтæ къæдзæ- 
хыл халгай байтыдта, кæмæндæр йæ хъæмпы цъына фæ- 
хаста мусæй, кæйдæр хуымæн йæ сыджыт комы балæу- 
уын кодта, кæмæндæр та йæ галтæ æд дзоныгъ къæдзæ- 
хæй аппæрста... 
Бæх, цыма арф миты лæгæрды, уыйау размæ тых цыд 
кæны. Барæг хатгай йæ басылыхъхъыл уæлдæр схæцы 
æмæ афæлгæсы йæ развæндагмæ... 
Куыдзæджы сфæлдыстад хъæздыг у юморæй. Йæ 
уацмыстæ йын чи кæса, уымæн йæ цæсгомыл фæзыны 
фæлмæн мидбылхудт. Радзырдтæ æмæ уацауты архай- 
джытæ сты æнæхин, хæларзæрдæ, хуымæтæг адæм. 
«Куыдзæг юморæй пайда кæны æфхæрæны хуызы нæ,— 
фыссы Гафез журнал «Фидиуæджы», 1967 азы.— Уый 
йын адæймаджы миддуне æргом кæныны фæрæз у, цар- 
ды æцæгдзинад æмæ рæстдзинад бæлвырдгæнæг у». 
Юморы фæзилæнтæй хъæздыг сты йæ уацмыстæ се 
’ппæт дæр, уæлдай æргомæй та разынынц радзырдтæ 
«Хæдмæл хъазт»-ы, «Фæстаг аргъау»-ы, «Уæхæнæзы 
радзырд»-ы, «Скъæфт»-ы æмæ æндæрты. 
Куыдзæг йæ курдиатæй æнæхай нæ фæкодта рæзгæ 
фæлтæры дæр. Уый хорз æмбары сабиты миддуне, се 
’нкъарæнтæ, сæ бæллицтæ, ахуыр сæ кæны хорз миниу- 
джытыл. Фыссæг йæ чысыл хæлæрттæн балæвар кодта 
иц къорд чиныджы: «Доди тæрхъус кæд æрцахста?», 
«Пъырыстыф», «Хинæйдзаг къæбыла», «Диссаджы кук- 
ла» æмæ æндæртæ. 
Дзесты Куыдзæг йæхи равдыста дæсны тæлмацгæ- 
нæгæй. Уырыссаг æвзагæй иронмæ раивта Валентин Ка- 
таевы уацау «Полчъы хъæбул», Хетæгкаты- Къостайы 
пьесæ «Дуня» æмæ бирæ æндæр уацмыстæ. 
} Куыдзæг уыд йæ дуджы æмдзугæнæг: йæхи цæстæй 
Уфедта, Октябры революцийы агъоммæ ирон хæххон 
^гдæм цы хъизæмар цард кодтой, уый, стæй Советон хи- 
хауады æрцыдимæ мæгуыр хæххон лæгæн йæ царды 
уавæртæ куыд ивгæ цыдысты, уый дæр. Æмæ уыцы 
8 

дыууæ дуджы, уыцы дыууæ царды дæр æмхуызон кур- 
диатджынæй æвдыста йæ уацмысты. 
Уый лæгæй-лæгмæ хорз зыдта ирон адæмы номдзыд 
хъæбултæ Дзанайты Иваны, Гæдиаты Цомахъы, Барахъ- 
ты Гинойы, Илас Æрнигоны, Косираты Сæрмæты, Хъам- 
бердиаты Мысосты æмæ иннæты. Уыдонимæ куыд сæм- 
бæлд æмæ литературон куыст куыд кодта, уый тыххæй 
иыффыста мысинæгтæ æмæ йæ рауагъта хицæн чины- 
гæй. Чиныджы сæргонд дæр схуыдта «Нæ буц хистæр- 
тæ», зæгъгæ./Фыссæг йе сфæлдыстадон куысты йæ 
райдианæй йæ кæронмæ йæ зæрдæ никуы сивта аивадон 
очеркы жанрыл. Гафез куыд фыста, афтæмæй «очеркы 
формæ сæнгом кæны радзырды хуызмæ». Уый дæр уыд 
йæ алæмæты курдиаты æвдисæн. </ 
Куыдзæг нал ис —1980 азы йæ æгъатыр мæлæт 
атыдта не ’хсæнæй, фæлæ йе сфæлдыстад ирон литера- 
турæйы бацахста рæбинаг бынат. Уый тыххæй нырма сæ 
ныхас зæгъдзысты литературæиртасджытæ. Уымæн æмæ 
Куыдзæг уыд æвæджиауы курдиаты хицау. 

ХОРХÆССÆГ 
1 
Знон дæр ма Уæллагкомы хуымтæй зæрдæ рухс 
кодта. Саджил хохы ’рдыгæй-иу дымгæ куы рацыд, 
денджызы уылæнтау-иу сæ куы афæйлыдта,— хуыз- 
дæр ма цы уыдаид уыдонмæ бакæсынæй! Хуымæтæ- 
джы зад не ’ркодтой ацы аз! Уалдзæджы, æвзарæф- 
тауын афон, дзæбæх рæстæг ахаста æмæ æнæхæмпæл 
сфардæг сты. 
— Ацы аз хортæ къухы куы бафтой, уæд мæгуыр 
нал уыдзыстæм. 
— Бæргæ хорз сты, фæлæ сæ цалынмæ дæ мусы 
мæкъуылтæй фенай, уæдмæ мацы дзур. 
— Хуыцау ма рауадзæд иу хатты аз. Уæддæр аф- 
тæ хорз уыдысты, фæлæ... 
Ахæм ныхæстæ кодтой хосдзæуттæ, сæ хуымтæм 
кæсгæйæ. Фæстаг дзурæг зæгъынмæ хъавыд, иу сæрд 
сын сæ хортæ их куыд ныццагъта, уый, фæлæ йæ 
цæст нал бауарзта æмæ йæ ныхас æрдæгыл фæуагъта. 
Ныхасгæнджытæй сæ иу ратыдта цалдæр æфсиры, ау- 
уæрста сæ йæ армы дзыхъхъы æмæ сæ ’вдисы йе 
’мбæлттæн: 
— Ай хуызæн ма хор снæрсгæ уыдзæн! Æркæсут- 
ма йын йæ хъуыдыдытæм,— иунæг цъæмæл дзы нæй! 
— Табу йæхицæн Хоруациллайæн. Уый куы фæн- 
да, уæд ын дзы йæ ном ссардзыстæм,— дзуры иннæ. 
Йæ райсом хос кæрдынмæ ничи ацыд. Раст кæрк- 
уасæнæй райдыдта уарын æмæ суанг изæрмæ никуы 
банцад. Изæрмæ мигътæ фæлыгъдысты, æмæ арвыл 
къæмы мур нал аззад. 
Сæрдыгон æхсæв хæххон лæг бирæ нæ фæбады. 
Фæсахсæвæр фæллад уæнгтæ хуыссæнмæ ивазынц сæ- 
хи. 
Иннæ ’хсæвты ацы афон хъæуы уынгты змæлæг 
нæ фендзынæ. Фæлæ ахсæв ничи хуыссы. Æгас хъæу- 
бæсты лæгтæй чи дуармæ бады, чи уæлхæдзæртты, 
чи та ныхасы. 
10 

— Тас у, нæ хортæ куы басийой... 
— Халас куы ракæна, уæд сæфдзысты... 
— Дымгæ куы ракæна, уæд сын ницы уыдзæн. 
— Хъæбæр хъуыдыды сты, æмæ сын кæд ницы 
уаид... 
«Хортæ сæфдзысты! Хортæ сæфдзысты!» — æндæр 
ныхас нал хауы адæмы дзыхæй. Кæрæдзийæн ма ныф- 
сытæ бæргæ æвæрынц, фæлæ алчидæр зоны: нæдæр 
дымгæ ис, нæдæр хъæбæр хъуыдыды сты хортæ. 
— Марадз-ма, лæппу, гæлахы сæрмæ схиз, кæддæ- 
ра дымгæ чердыгæй цæуы! — дзуры ныхасы бадджы- 
тæй иу. 
Лæппу схызт бæрзонддæр агъуыст — гæнахы сæр- 
мæ, разил-базил фæкодта алырдæм æмæ йæ цæсго-* 
мыл дымгæйы улæфт куы никуыцæй аныдзæвд, уæд 
рахъæр кодта: 
— Никæцæй бæрæг дымы! 
«Æппындæр никæцæй дымы» зæгъын йæ цæсгом 
нæ бахъæцыд. Хардзау куы фæкæса иыхасы бадджы- 
тæм, хъыг сын куы уа, мыййаг. 
«Хортæ сæфдзысты!» — уыд адæмæн сæ хъуьь 
дыйы, нæ хицæн кодта се ’взагæй, хъуысти хæдзæрт- 
тæй, ныхасæй. Хаттæй хатт-иу чидæр^æ ауад фæс- 
хъæуы хуымтæм сгарынмæ, халас сыл æрхæцыд æви 
нæ? 
— Ма тæрсут. Хоруацилла нæ афтæ æнамонд не 
скæндзæн. Акæсут-ма Санкъайы рагъмæ, мигъы 
къуымбил дзы фæзынд! — хъæлдзæгæй дзуры уæлхæ- 
дзарæй иу зæронд. 
Ныхасы бадджытæ се ’ппæт дæр фæзылдысты 
Санкъайы рагъы ’рдæм. 
— Уым мигъ куы фæзыны, уæд ын æнæ сасадгæ 
нæй. 
— Æвæццæгæн ма рагъы аууон æндæр мигътæ 
дæр уыдзæн, уый дзы хицæнæй кæм февзæрдаид! 
— Уый ардæм афтæ зыны, уыййеддæгяæ йæхæдæг 
дæр бирæ у... 
Дзурынц. Кæрæдзийы дзыхæй исынц ныхас. Ал- 
чидæр тæрсы йæхæдæг, фæлæ уæддæр иннæтæн дзу- 
ры «ма тæрсут». Ныхасы уæвджытæ сæ цæстытæ нал 
исынц мигъы къуымбилæй. 
«Ма тæрс» мæгуырæн мæсыг. у,— афтæ фæзæ- 
гъынц адæм. «Мæсыг» æй хонынц, цыфæнды æвзæр 
мæсыг уа, уæддæр. Æмæ Уæллагкомæн уæлæ уыцы 
11 

мигъы къуымбил — сæ фæстаг мæсыг, сæ ирвæзынгæ- 
нæг. Уыцы мигъ куы сдынджыр уа, кæмтты куы ахæ- 
лиу уа, хуымтæ куы æрæмбæрза, уæд халас æрбады- 
нæй тас нæу, уæд хуымтæ нал басийдзысты. 
Мигъы коймæ хæдзæртты чи уыд, уыдон дæр æд- 
дæмæ ракалдысты. Уыдон дæр кæсынц мигъмæ, дзу- 
рынц, кæрæдзийæн ныфсытæ æвæрынц. 
Фæлæ мигъ нæ фылдæр кæны. Уынынц бирæтæ, 
фылдæр нæ, къаддæр фæци, фæлæ йæ ныфс ничи хæс- 
сы уый зæгъын — хъыг уыдзæн адæмæн. Тайы Уæл- 
лагкомæн сæ цæсты раз сæ ирвæзынгæнæг, хæлы фæс- 
таг мæсыг. 
Адæмы хъомпалмæ рæйынц куыйтæ. Кæуыл ма 
рæйой, уымæн сæхæдæг дæр ницы зонынц, фæлæ уæд- 
дæр рæйынц, дзæгъæлы рæйд. 
— Беппо, дæ куыдзы-ма мидæг бакæн, мигъмæ 
рæйы, уый нæ уыныс! — схуыст хъæр бакодта Беп- 
помæ йæ сыхаг. 
Беппо фæкомкоммæ йæ куыдзмæ. Æцæг, бакæс- 
ма йæм, хæрдмæ рæйы. Фæсидт æм, скъæты йæ ба- 
кодта. Кæд дзы йæ куыдзы аххос исты ис, уæд æй 
фæлтау... Чи зоны, æцæг афтæ у. Æвзæр куыдз, дам, 
мигъмæ рæйы. Æмæ æндæр хатт рæйæд, фæлæ ныр.... 
уанцон нæу! 
Хъал фæсивæд, чи зоны, æндæр искæд схудтаик- 
кой ацы хабарыл, фæлæ ныр йæ был дæр ничи баз- 
мæлын кодта. 
— Табу кæнут, табу, хохы дзуæрттæн, Уацилла- 
йæн! — амонынц зæрæдтæ. 
Ныхасы комкоммæ цы хæдзар уыд, уырдыгæй рай- 
хъуыст кæйдæр хъæрныхас, æмæ адæм сæ хъус уы- 
цырдæм адардтой. Хæдзары æддаг дуарæй рахызт сæ 
зæронд лæг Дзибо. Йæ къухы (Судзгæ мыдадзын цы- 
рагъ, афтæмæй бацыд кæртмæ æмæ йæ фосы астæу 
æрлæууыд. 
— Мæ фосæй кæй агурыс, уый дын нывонд фæ- 
уæд, Уацилла. Кæцы дæ дзы хъæуы, уый мæм дæ- 
хæдæг æрбарвит. 
Лæг йæ цæстытæ бацъынд кодта æмæ æнхъæлмæ 
кæсы. Æрмахуыр фырытæй йæм иу æрбацыд цæхда- 
рын æнхъæлæй. Дзибо йын йæ сыкъайыл ныххæцыд, 
цырагъ ын сдардта йæ сæры хъуыныл. 
— Нывонд дын фæуæд, Уацилла, ацы фыр, æмæ 
нын нæ хорты дзæбæхæй æрцæуын кæн. 
12 

Адæм Дзибомæ хъусыныл фесты. Бирæтæ æнхъæл 
дæр уыдысты: уыцы зæрдиаг куывд, уыцы хæлар ны- 
вонд куыд нæ айсдзæн Уацилла? Дзибо рацыд ныхас- 
мæ. Арфæтæ йын ракодтой: дæ нывонд барст, дæ 
куывд ахъаз... 
Акастысты та мигъмæ, фæлæ... мигъ уым нал уыд. 
Æрбадæлдзæх. Митын мæсыг батад. Ныр та ма цæ- 
мæ ’нхъæлмæ кæсой? «Йæ бирæ дзырд ма цы пайда 
у! Хортæ сæфдзысты...» — ахъуыды кодта алчидæр 
æмæ иугай-дыгай æнкъард, мæстæлгъæдæй фæцыды- 
сты сæ хæдзæрттæм. 
Æрфынæй хъæу. Фынæй нæ баци. Нæ! Æрмæст 
æрфынæй. Тарф фынæй бауын зын у ацы ’хсæв. Хъæ- 
лæба никæцæйуал хъуысы. Кæуынæввонг, æрхæндæ- 
гæй æхсæвы тары ныхъхъус и Уæллагком. Хаттæй- 
хатт ма куы иу, куы иннæ хæдзарæй райхъуысы 
хъæр: 
— Марадз-ма, лæппу, фæсхъæуы хуымтæ абæрæг 
кæн! 
2 
Æхсæв бонæй нæма фæхицæн, стъалытæ ма 
’рттывтой арвæй, цæст дзæбæх нæма уыдта йæ раз- 
вæндаг, фæлæ Уæллагкомы хуымтæ никæйуал ауагъ- 
той сгарæг фæцæуын. Бонрæфты дæр æгæр урсæй 
зынди сæ цæсгом. 
Халас æрбадт хуымтыл. 
Æндæрæбон дæр ма суйнаг рæхснæг æфсиртæ нæ 
фæлладысты хъазынæй цъитийы дымгæмæ, æндæрæ- 
бон дæр ма быцæу кодтой: чи нæ фæцуддзæн дым- 
гæйы комы тæфмæ. Цæгат уыгæрдæнæй Æрнæджы 
’хсæн не ’фсæстысты згъорынæй. Ныр-ма сæм бакæс! 
Куыд базæронд сты æхсæвæй бонмæ! Сæ сæртæ фæ- 
къул сты. Цъæх-цъæхид цыллæ сыгтæ мæрдон фæ- 
лурс ныйисты æмæ сæ мидбынаты хуры тæвдмæ сæ 
цæстысыг лæдæрсы. Кæуынц æфсиртæ. Кæуынц сусæ- 
гæй. Афтæ ма фæкæуы ног чындз сæрзæды бын, йæ, 
цæгаты зиан фехъусгæйæ. 
Боны хъарм куыд тынгдæр æндавы, афтæ халас 
тайы, æмæ æфсирты цæсгом тархуызæй разынд. О 
мæгуыр æфсиртæ! Цал хуызы аивтой! Хъазæд ныр 
дымгæ, куыд æй фæнды, афтæ,— халасдзагъд æфсир- 
тæ худын нæ уарзынц. Кæд сæ нæ уадза дымгæ, кæд 
сæ базмæлын кæна, уæд сæ къул бæрзæйтæ кæрæдзи- 
13 

йыл, къадзонæгау, сæвæрдзысты, ныббыцæ"у уыдзы- 
сты, уæддæр хъазгæ нæ кæндзысты. 
Хуссарварс хуымтæй иуæй-иутæ схъуыдыды сты 
æмæ уыдонæн ницы уыд. «Ницы уыд», зæгъгæ, ныр 
зæгъæн ис, иннæ хортæ куы басыдысты, уæд. Цы сын 
уыд, уый &оны Уæллагкомы къона. Хор æххæст нæ- 
ма схъæбæр, афтæмæй басыди. Æфсиртæ ныр рæзгæ 
нал кæндзысты, куыд сты, афтæмæй бахус уыдзысты, 
сæ царм сæ уæлæ банцъылдзæн æмæ фылдæр — цъæ- 
мæл, къаддæр — хор. Искуы уæ исчи бахордта сыдхо- 
ры кæрдзын? Хъолоджын йе та дзы цæхæраджын 
куы скæнынц, уæд нæ равзардзынæ: йæ цъар саудар 
у æви йæ апп. 
Сагъæссаг фæци Уæллагком: «Фесæфтыстæм! Ба- 
бын стæм!» — æндæр ныхас нал хъуысти уыцы бон. 
Фæсивæдæй ма-иу чидæртæ скодтой хохы дзуæртты 
æмæ Уациллайы кой, фæлæ уый дысоны куывды хуы- 
зæн нал уыд. Ныр сын фырытæ нал нывонд кодтой, 
фæлæ, дзуары бын зæгъæн дæр кæмæн нæй, æндæр 
ахæмтæ. 
Уæддæр кусын хъæуы, хос кæрдын хъæуы, уæл- 
дайдæр фæскъæвда цæвæг хорз хæцы. Фосæй куы нæ 
балхæной хор, урсаг æмæ фыдызгъæл æнцой куы нæ 
арвитой зымæг, уæд цы уыдзысты! Æмæ фосæн та 
хос хъæуы. 
Аходæн афонмæ фæзылд алчи йæ хуымты, фесгæр- 
ста сæ, стæй уæд ацыди хос кæрдынмæ. 
Абон кæ хъуысы хосдзауты «епп-гъопп», нæдæр 
сæ хъæлдзæг ныхас. Стæм хатт ма чидæртæ сдзуры: 
«Цæй сæфт фæкодтам, цæ!» — фæлæ уыцы ныхасмæ 
дæр дзуапдæттæг нæ разыны, хорз æй зоны алчидæр, 
цы ма йыл дзурой! Æрмæст æндæркоймаг лæппу — 
Табиты фыййау — базарынмæ хъавыд иннæ бонтау,. 
фæлæ йæ цуры цы хосдзаутæ карстой, уыдонæй йыл 
чидæр схъæр кодта, æмæ банцад. 
Цæй адæм ис абон уыгæрдæнты? Æрмæст дзæбу- 
джы къуыртт-къуыртт æмæ цæвæджы ’хситт дзаг кæ- 
нынц уæлдæф. 
3 
Темсырæн ма æрмæст иу хуымы гæбаз баззад хус- 
сарвахс, иннæтæ йын басыдысты. Зыдта, зымæджы 
’мбисмæ дæр кæй не сфаг уыдзæн йæ хор, æмæ йæ 
14 

хæстæджытæм ацыд æндæю хъæумæ. «Мæхицæн 
куыст ницы ис. куы сæм фæкæсон, уæд мын кæд хо- 
рæй аххуыс кæниккой»,— сфæнд кодта йæхинымæр. 
Фæлæ уыцы хъæуыл дæр бæллæхы хабар сæмбæлд, 
æрдæгкарст уыдаиккой сæ хортæ, афтæ сыл ахæм их 
æрцыд, æмæ æнæкæрстытæ нæ, фæлæ æнæмæкъуыла- 
мад-куырис кæмдæриддæр æрæййзефта — æфсирыл га- 
1’а нал ныууагъта., 
Цы бакæна ныр Темсыр? Бæх æм нæй. Иннæ аз- 
ты-иу æй цыппар-фондз хатты бахъуыд бæхбалц æмæ- 
иу баххуырста куы хос ракæрдынæй, кæмæн та дзо- 
яыгъ саразынæй æмæ æндæр ахæм куыстытæй. Фæ- 
лæ ныр та? Алчи йæхæдæг куы не ’ххæссы йæхи би- 
нонты фаг хор хæссын? 
Зымæг йæ урс дзæмбытæ æрæвæрдта хæхты бæр- 
зæндтыл. Ничи нæм уарзы тызмæг, æвонгхор зымæ- 
джы, фæлæ уый уæддæр йæ цыд кæны, æфсарм нæ 
зоны йæ уазал цæсгом. Бæрзæндтæй сындæггай лæсы 
дæлæмæ кæмттæм, адгуытæм. Адæм удисæджы ’внæлд 
кæнынц сæ хос, сæ хоры хъæмп æфснайынмæ. Фæз- 
зæг лидзы зымæджы разæй, æвæндонæй, лидзы фæ- 
стæмæ, уалдзæг цы фæндæгтыл æрбацыд, уыдоныл, 
йæ бур дарæс гæппæлгай тауы, афтæмæй. 
Иу æхсæв æрхъуызыд зымæг хъæумæ. Йæ урс 
кæрцы бын фæци æппæт бæстæ, æрмæст ма йе скъуыд- 
тæй сау дардтой айнæг уырдыг къæдзæхтæ, мит æр- 
бадæн кæуыл нæй. 
Цыппурс æрхæццæ кæны, ногбон йæ фæстæ. Тем- 
сыры къутуты хæрынæн нæ, фæлæ тауинагæн дæр ни- 
цыуал^баззад. 
Æхсæвæрафон. Батыгуыр сты бинонтæ къонайы 
арты алыварс. Хуылыдз бæрз цъыхырытæ исдугмæ 
фæздæг фæкалынц, стæй та æвиппайды апæр-пæр кæ- 
нынц. Темсыр бады къæлæтджыныл, æдзынæгæй кæ- 
сы цæхæры цæстмæ, йæ дзыхæй сыбыртт нæ хауы, 
æххормаг сывæллæттæм йæ цæст бакæсын нæ тæры. 
Кæстæр чызг картофы ’взарæнтæ фæнычы бакодта 
æмæ æртыскæнимæ сæ цуры хъахъхъæнæг лæууы — 
тæрсы сын йæ хистæр æфсымæрæй. Ахсæв ма сын 
ницы у: фæнычы фæрсæй-фæрстæм сагъд дыууæ хъæ- 
бæрхоры кæрдзыны æнæлуæрст ссадæй конд — фондз 
бинойнаджы ’хсæвæр. 
Цы хæрдзысты бинонтæ? Цæмæй цæрдзысты? Ах- 
сæв ма фæныкмæ æнхъæлмæ кæсын, фæлæ райсом 
15 

та? Амал хъæуы, змæлын хъæуы, цалынмæ удæгас 
у, уæдмæ. 
Иу путы бæрц цыхт бамбырд сæрды бонты. Чъре- 
бамæ сæ куы ахæссид, уæд ын иу бæхы уаргъ хор 
райсиккой. Фæлæ сæ цæуыл ахастæуа? Бæх кæм 
ссардзæн? Уырдæм дыууæ бонцау у, фæстæмæ дæр аф- 
тæ. Фистæгæй йæхи ’ккой цас æрбахæсдзæн? Стæй 
нырма зымæг бирæ у. Уыцы цыхты пут куы фæуа, 
уæд та ма?.. 
Нæ, уæддæр амал хъæуы. 
Хъуыдытæ-иу дардыл фæцыдысты, фæстæмæ здæх- 
тысты, уæддæр та хор нæй, фæлæ ссарын хъæуы, 
амал нæй, фæлæ исты амал скæнын хъæуы. Уæдæ 
куыд? Адæймаг цалынмæ удæгас уа, уæдмæ хъуамæ 
амал кæиа. Ацы фæнд цыма ’лхынцъ кодта се ’ппæ- 
ты кæрон дæр. Фæлæ куыд? 
Бады къæлæтджыныл Темсыр, бады æнæзмæл- 
гæйæ. Цæстытæ цæхæрмæ кæсгæиæ баззадысты, уын- 
гæ ницы кæнынц, афтæмæй, фæлæ хъуыдытæ зилдух 
кæнынц зæххы кæрæтты: атæхынц æфцæджы сæрты, 
æрзилынц Цæгат Иры быдырты, хор сæ бæхтæн дæр 
æнæвгъау кæм дæттынц, уымыты, атæхынц Гуырдзы- 
стоны быдырон хъæутæм, фездæхынц фæстæмæ æмæ 
та ам, мæнæ æххормаг сывæллæтты ’хсæн, сæ тъæпп 
фæцæуы. 
Уæддæр цæрдуд адæймагæн нæй æнæ амалгæнгæ. 
«Цæуын хъæуы фæсæфцæгмæ. Дыууæ путы бæрц æр- 
хæсдзынæн æккойæ. Лæппуйы дæр мемæ акæндзы- 
нæн. Фæсхох мын мæ хæстæджытæ иу-æртæ путы 
нартхор лæвар куыд нæ ратдзысты! Дыккаг йе та æр- 
тыккаг бон фæстæмæ æрыздæхдзынæн». 
Ацы хъуыды иннæты фæбынæй кодта æмæ Тем- 
сыры фæндтæ ууыл ахицæн сты. Йæ уынаффæ бамба- 
рын кодта йæ ус Бæдимæтæн. Йæ райсомы Темсыр 
ацыд сæ сыхаг хъæумæ,’ йæ хистæр фырт æххуыр- 
сты кæм уыд, уырдæм. 
— Æмбалимæ лæг зæрдæджындæр у, стæй йæхæ- 
дæг дæр иу пут уæддæр æрхæсдзæн. 
4 
Миты рухсмæ цы зынди фæндаг, æндæр цæст бæ- 
рæг ницыма ’взæрста, афтæ Темсыр æмæ йæ фырт 
Доди фæфале сты, æфцæгмæ æввахсдæр цы хъæу уыд, 
16 

уырдыгæй. Уæды онг галвæндагыл цыдысты æмæ сын 
æнцон уыди, фæлæ НЫР фистæг цæуджыты къахвæ- 
дыл араст сты. Темсы^ дазæй.^ Доди йæ фæстæ. Чы- 
сыл фæстæдæр бахызтысты уæрæх нæудзарм" коммæ, 
Уæллагкомы сæрдыгон хизæнтæм. Ацы~комы Темсыр 
фыййау бирæ фæцыд, æмæ ныр йæ фыртæн дзырдта 
æмæ дзырдта йæ сабийы бонты хабæрттæ. Афтæмæй, 
ныхасгæнгæ, бахæццæ сты æфцæджы бынмæ. Уым æр- 
бадтысты, аходæн бахордтой. 
Схæрд кодтой Зымæгок къуылдымыл. Ныры онгæй 
сын ам бирæ фæзындæр. Къæхтæ^се ’мбæрц бырынц 
фæстæмæ, лæгæрдын сæ хъæуы астæумæ миты. Къæ- 
быртыл хæцгæйæ, лæдзæджы æнцойæ сындæггай бы- 
рынц уæлæмæ. 
— Темæ, сæрдыгон фæндагыл æнцондæр нæу? Ам 
æмхæрд цæмæн цæуæм? — фæрсы Доди йæ фыды. 
— Ууылты цæуæн нæй, мæ хур, иууылдæр зæйуат 
у. Уыдон ми нæ фыдгулыл æрцæуæд, фæлæ иу зымæг 
Ахболæтты лæппутæ ацы ’фцæгыл рацæйцыдысты. 
Зымæгон кæуылты цæуын хъæуы, уый нæ зыдтой æмæ 
сæрдыгон фæндагыл рауырдыг кодтой. Куыддæрид- 
дæр уæртæ уыцы фахсмæ бахæццæ сты, афтæ, æвæц- 
цæгæн, сæ къæхты хъæрмæ зæй ныггуыпп ласта, 
утæппæт кæмттæ фехæлдысты, æмæ дæ балгъитæг аф- 
тæ: сæ дымгæ дæр нал фæзынд. Зæй сæ фæласта, 
уый бæрæгг дæр нæ уыд, фæлæ сæ фæд уырдæм ба- 
цыд æмæ сæ афтæмæй базыдтой. Фæдис ма бæргæ 
рацыд, фæлæ уыцы стыр зæйы цы ссардтаиккой! Су- 
анг уалдзæгмæ баззадысты миты бын. 
Æмбисбон хъуамæ уыдаид, афтæ æфцæджы сæр- 
мæ схæцц"æ"сты. Темсыр дардыл фæкуывта æфцæджы 
дзуæрттæн, фæндараст куыд фæуой, дзæбæхæй сæ хæ- 
дзарыл куыд сæмбæлой. Ауырдыг кодтой дæлæмæ. 
Æфцæг цæгаты ’рдæм хуссары хуызæн цæхгæр нæ 
фæуырдыг вæййы, фæлæ иу цасдæр æдзæгвæз ахæс- 
сы, стæй фæсхох цы фыццаг хъæу ис, уырдæм цæх- 
гæр фæуырдыг кæны. 
— Гъей, цæй туджджын дæ, цæ, ацы æфцæг! — 
дзуры та Тймрыр-— цæугæ-цæуын.— Барызбег цы аз 
амард,—уæд ма Ды чысыл уыдтæ,—уыцы зымæг йæ 
фырт, Бæрзæфцæгыл кусгæйæ, йæ фыды тарф рын- 
чын куы фехъуыста, уæд рацыд иунæгæй. Æфцæджы 
сæрмæ йæ бирæ нал хъуыд, афтæ хорз фæцыд, фæлæ 
йыл уым схъызыд æмæ уæртæ цъитийы ’рдæм барæ- 
18 

дыд. Стæй уæд, уæртæ нæ бакомкоммæ цы къæдзæх 
зыны, уырдыгæй ахауд. Адæм æндæр рæтты агуырд- 
той æмæ цальгамæ сæрды мит бынтондæр стади, уæд- 
мæ йæ сыджыты хайыл дæр не сæмбæлд. Кæнæ мæ- 
нæ ам,— дзуры дарддæр цæугæйæ Темсыр.— Гæнду- 
тæ æртæ ’фсымæрæй хор хæссынмæ рацыдысты æмæ 
се ’ртæ дæр, мæнæ ацы цырт амад кæм и, уым миты 
хъæпæны бын басыдысты. 
Уым, дæлæмæ цæугæйæ, Темсыр цал цыртыл æм- 
бæлд, алкæй хабар дæр дзырдта Додийæд,. уым та уый 
амард, зæгъгæ. Уыцы хабæрттæй Додийы зæрдæ бамæ- 
гуыр æмæ афарста йæ фыды: 
— Темæ, æмæ мах нæ фæдзæгъ>æл уыдзыстæм? 
— Ирд бон куы рацæуæм, уæд фæндаг хорз зо- 
нын æмæ махæн фæдзæгъæлæй тас нæу,— загъта 
Темсыр. 
Хур бирæ нал уыд, афтæ фæуырдыггæнæимæ ных- 
хæццæ сты. Ацы ранæй сæм сзындысты фæсхохы 
хъæутæ уæрæх лæгъзбын комы доны фæйнæ фарсæй. 
Доди бынæй комы бæхуæрдæттæ куы федта, уæд 
афарста йæ фыды, цы сты, зæгъгæ. 
— Уыдон, мæ хæдзар, бæхуæрдæттæ сты. Амы 
цæрджытæ дын, махау, хор æккойæ, мыййаг, куы нæ 
хæссынц! Æхсæз-авд бæхы цы ахæссой, уый уыцы иу 
æвæрд бакæнынц уæрдоны æмæ йæ сæ хæдзары тæк- 
кæ къæсæрмæ баласынц. Фæлæ, цæй, кæд махмæ 
дæр искуы сырæзид ^æлхвæндаг. 
Хур нæма аныгуылд, афтæ Темсыр æмæ Доди 
ныххæццæ сты, фæсæфцæг æввахсдæр цы хъæу уыд, 
уырдæм, сæ хæстæджытæм. 
5 
Ацы ’хсæв сæ фаг бахордтой кæрдзын Темсыр æмæ 
Доди. Хорз сæ суазæг кодтой сæ фысымтæ. Темсыры 
фæндыд, райсом сæ фæллад куы суагътаиккой æмæ 
иннæ бон куы ацыдаиккой сæхимæ, фæлæ йæ ныфс 
нæ бахаста: мыййаг куы схъыза, фæндаг куы æрæх- 
гæна. Æхсæвы æрцæттæ кодта йæ хæссинаг — йæхи- 
цæн къæссайы дыууæ путы, Додийæн та дзæкъулы — 
иу пут. Æфсинтæ сын нывæрдтой фæндаггаг: цыппар 
нартхоры кæрдзыны æмæ фæлмæн цыхт. 
Бон куы ’рбацъæх, уæд рараст сты хъæуæй. Ца- 
лынмæ комы цыдысты, уæдмæ сæм рог фæкастысты 
19 

сæ хæссинæгтæ, фæлæ æвæд миты куы схæрд кодтой, 
уæд сын се ’цæг уæз базыдтой. Темсыр хъавыд йе 
зноны фæдыл цæуын, фæлæ йын ницы рауад уымæй. 
Дæлæмæ цæугæйæ къулæй, фæзæй не ’взæрстой, æм- 
уырдыг цыдысты, фæлæ æмхæрд афтæ цæуæн нæ уыд. 
Темсыр ныфсджынæй цæуы разæй, Доди — йæ 
фæстæ. 
«Афонмæ Бæдимæт æххормаг сывæллæтты зæрдæ 
аргъæуттæй æлхæны, стыр ныфсытæ сын æвæры, Те- 
мæ уын бирæ кæрдзынтæ æрхæсдзæн, зæгъгæ. Изæ- 
рырдæм сывæллæттæ уæлхæдзармæ рацæудзысты, æр- 
кæсæнмæ сæ цæстытæ ныццæвдзысты, а-ныр, а-уæд 
разынынмæ æнхъæлмæ кæсдзысты махмæ. Нæхимæ 
куы ныххæццæ уæм, уæд нæ размæ разгъордзысты, 
къæсса кæрдзынæй йæ тæккæ дзаг у, æнхъæлдзысты... 
Æмæ фыдæнхъæл дæр нæ фæуыдзысты, сæ фæндаг- 
гагæй ма баззайдзæн æмæ йæ сывæллæттæн байуар- 
дзысты. Æхсæвæр та ноджы хуыздæр уыдзæн, мад 
бирæ кæрдзынтæ скæндзæн, уадз æмæ ахсæв сæ фаг 
бахæрой сабитæ». 
Ацы хъуыдытæй Темсыры зæрдæ бахъæлдзæг, йе 
’ргъом цыма фæрæуæгдæр æмæ рæвдздæр цæуын бай- 
дыдта. 
Доди дæр хъуыдытæ кодта, фæлæ уымæн йæ дзæ- 
къулæй дарддæр никæдæм хæццæ кодтой. Темсыры 
къахдзæфтæм бæргæ хъавыд, фæлæ сæм не ’ххæссыд 
æмæ æвæд миты йæ бон нæ уыд йæ фыды æмдзу кæ- 
нын. Дзæкъулы босы къæбæл йæ риумæ ныббыцæу, 
æмæ йæм афтæ кæсы, цыма дзæкъул дæлиау комы 
баззад, йæхи къубал та уалæ рагъы сæрмæ фæтоны 
йæхи, фæлæ йæ дзæкъул нæ уадзы, фæстæмæ йæ ива- 
зы. «Мыййаг куы бафæллайон, куынæуал афæра- 
зон»,— æндæр хъуыды нал цыди Додийы сæрмæ. 
«Дæлæмæ фæуайæнт нæ фыдæлтæ, ацы хохы цъас- 
сы чи ’рцард. Уæрдонвæндаг нæм куы уаид, уæд фæз- 
зыгон дæ къæсæры раз дæ уæрдоны сбад, дæ базайраг 
демæ алас быдыры хъæутæм æмæ афæдзваг хор слас. 
Уæд нæ, æвæдза, æххуырстыты цæуыны сæр дæр нал 
хъæуид. Нырма, Доди, дæуæн дæр скъоламæ цæуы- 
нæн нæ байрæджы...» Уыцы хъуыдымæ Темсыр фæс- 
тæмæ фæзылд æмæ йæ фырты йæ цуры куы нæ фед- 
та, уæд сагъда^ей аззад. Доди фæстиау баззад. Йæ 
фыды ныхасгæнгæ куы федта, уæд æм йæ цæсгом 
нал бахъæцыд «сындæгдæр ацу» зæгъын, тырныдта 
20 

йæ баййафыныл, æнхъæл дæр уыди, кæй йын бантыс- 
дзæн, уый, стæй йæм худинаг дæр касти, ома афтæ 
куы зæгъа, «куыд тагъд бафæллади». 
Темсыр йæ къæсса æрæвæрдта æмæ ныздæхти 
фæстæмæ. 
— Гормон, цæуыл дæхи фыдæбонæй марыс! Фæ- 
дзырдтаис мæм, æмæ сындæгдæр ацыдаин. Мæнæй 
афтæ мæ фæстæ цæуыс æмæ дын æз та ныхæстæ 
кодтон. Дзæкъул-ма ардæм æрис æмæ мæ къахвæдтæм 
хъав. Бафæлладтæ? 
— Фæллайгæ нæ бакодтон, фæлæ мæ дзæкъулы 
бос хъыгдары. 
— Уый дæр сдзæбæх кæндзыстæм, фæлæ хъæбæр 
фæлæуу. Бирæ нæ нал хъæуы æмхæрд суайын, стæй 
уырдыгæй фалæмæ фæзаудæр у æмæ нын æнцондæр 
уыдзæн. Ныртæккæ нæ фæллад дæр суадздзыстæм. 
Къæсса кæм æвæрд уыди, уырдæм куы схæццæ 
сты, уæд æрбадтысты. Темсыр дзæкъулы бос фæцы- 
бырдæр кодта, къæбæлы кæрæттæ кардæй ацамадта. 
Доди æнæуый дæр мадзура уыди, фæлæ йæ ныр 
хæрз æнкъардæй куы федта Темсыр, уæд ын фæтæ- 
ригъæд кодта. «Афонмæ йе ’мбæлттæ сæ зæрдæйы 
дзæбæхæн хъулæй хъазынц йе та скъолайы сты, мæ- 
иæн та удхарæй мæлы... Æмæ мæ аххос дæр нæу. Гал 
кæмæ нæ вæййы, уый йæ уæныджы дæр баифтындзы». 
Чысыл аулæфыдысты, стæй та ахæрд кодтой уæ- 
лæмæ. Бон ныронг ирд уыди, фæлæ сæ бирæ нал 
хъуыди, æфцæгмæ цы рагъыл базилын хъуыди, уыр- 
дæм, афтæ хурныгуылæны ’рдыгæй æрбазындысты 
мигътæ. Чысыл фæстæдæр, рагъмæ æххæст нæма 
схæццæ сты, афтæ арвы цъæх никуыуал зынд, мит 
бæзджын тъыфылæй уарын байдыдта. Темсырæн йæ 
зæрдæ бамæгуыр, фæлæ йæм уæддæр фæстæмæ раз- 
дæхыны фæнд не ’рцыд. Мигъ ныббадт кæмтты, бæлц- 
цæттæм ничиуал зынди бынæй комы хъæутæй æмæ 
сæ зæрдæ ноджы ныммæгуырдæр. Афтæ сæм каст, 
цыма сæм хъæутæ куы зыной, уæд бахъуыды сахат 
сæ цуры февзæрдзысты æмæ сын баххуыс кæидзысты. 
Рагъмæ куы схæццæ сты, уæд сын тымыгъ дымгæ 
уыцы иу цæф ныккодта сæ цæсгом. Темсыр ма йæ 
сынæг сарæзта дымгæмæ æмæ афтæмæй цыди размæ, 
фæлæ Додийæн цыма йæ былтæ рацавд, афтæ цæх- 
гæр фæзылд фæстæмæ, сæр фæгуыбыр кодта æмæ 
дзуццæг æрбадт. 
21 

— Дæхи фæхъæбæр кæн æмæ кæд фыццаг цырт- 
мæ схæццæ уаиккам. Тынг дымгæ куы вæййы, уæд 
хъызт бирæ нæ хæссы,— ныфсытæ йын æвæры Тем- 
сыр. 
Æнæбарыгомау сыстад Доди æмæ йæ фыды аууæт- 
ты хъавгæйæ араст и. Темсыр цæуы размæ. «Размæ», 
зæгъгæ, йæхимæ афтæ кæсы, æндæра кæдæм цæуы, 
ацу ’мæ йæ ды равзар. Сæрдыгон цæугæйæ, ацы фæн- 
дагæй Темсырæн иу къахдзæф дæр æнæзынд нæу, 
фæлæ-ма йæм ныр акæс! Зæххæй иу сау къуыбыр 
нал зыкы, цæст ницы уыны. Цыма уæлейæ нæ уары, 
фæлæ æгас кæмттæй ногуард мит сыстад, расчъил 
æмæ дымгæхæццæ зæйæ цæсгоммæ ныккомкоммæ, 
афтæ кæсы бæлццæттæм. Уадидæгæн цæсты къуырфы- 
тæ митæй айдзаг вæййынц, уæхсчытыл уыдисны бæрц 
цъар авæры мит. «Цæй, кæд фенцайа, уæд уаргæ би- 
рæ нæма ракодта»,— уæддæр ма ныфсытæ æвæры Тем- 
сыр йæхицæн æмæ лæгæрды размæ. Доди дæр архайы 
цæуыныл йæ фыды фæстæ, цы йæ бон у, уымæй, фæ- 
лæ бафæллад, йæ хъару нал у арф миты лæгæрдын 
æмæ дымгæимæ тох кæнын. 
Иу хатт Темсыры къахдзæфтæй фæиппæрд, фæцу- 
дыдта æмæ ногуард миты хъæпæны аирвæзт. Цалын- 
мæ йæ дзæкъулимæ архайдта, уæдмæ йæ къухы нал 
бафтыд йæ фыдмæ фæдзурын. Тыххæй-фыдæй рабы- 
рыд хъæпæнæй, фæлæ Темсыры нал ауыдта. Фæтарст 
Доди. Йæ дзыхы дзаг ныхъхъæр кодта. Байхъуыста. 
Нæй дзуапп никæцæй. Дыккаг, æртыккаг хъæрæн 
дæр афтæ. «Аййафын æй хъæуы, кæннод фæдзæгъæл 
уыдзыстæм»,— загъта йæхицæн Доди æмæ цы йæ бон 
уыд, уымæй тындзын байдыдта Темсыры къахвæдтыл. 
Куыд фалдæр цыд, афтæ фæд къаддæрæй къаддæр 
еынди, стæй бынтондæр йæ ныв бæрæг нал зынд, дым- 
гæ йæ митæй бамбæрзта. Ныр та ма кæдæм цæуа, 
кæм агура йæ фыды? Иу цалдæр хъæры ма ныккод- 
та Доди, æмæ йæм Темсыры хъæр куы никæцæй æр- 
байхъуыст, уæд йæ мидбынаты æрхауд, цыма йæ 
зæнгтæ йæ уæлæ нал уыдысты, уыйау. 
Æнæрхъуыды, æгуыдгæг- лæгыл нымад нæ уыд 
Темсыр æгас хъæубæсты ’хсæн. Цыэыркъух, æнæзæхх 
адæпмаг уæвгæйæ ахæм амæлттæ кодта, æмæ йæм 
бирæтæ хæлæг ^;æр ма кодтой. Февлæ йыл цард уый 
бæрц уæззау уаргъ æрæзæрдта, æмæ цæргæ-цæрæн- 
бонты йæ сæр схъил кæнын никуы бафæрæзта. «Кæд- 
22 

мæ афтæ уыдзæн? Кæдмæ хæсдзыстæм хор зымæгон 
æфцæгыл не ’ккой? Ныр, мыййаг, лæппу куы бас- 
тайа...» — куыд ахъуыды кодта, афтæ фæкаст фæстæ- 
мæ, æмæ та Доди йæ цуры нал. Цавддурау аззад йæ 
мидбынаты. Йæ хъæлæсы дзаг ныхъхъæр кодта æмæ 
йæм дзуапп куы нæ уыд, уæд къæсса йе ’ккойæ феп- 
пæрста, митыл æй æрæвæрдта, йæ цуры йын лæдзæг 
æрсагъта, лæдзæгыл йæ хæлын æрмхудтæй иу æркод- 
та, фæстæмæ цæугæйæ бæрæг куыд дардтаид, афтæ 
æмæ фæстæмæ уайынмæ фæци. Цæуы йæхи фæд-фæд, 
фæлæ куыд дарддæр цæуы, афтæ фæд сæфы, цæст æй 
дзæбæх нал æвзары. Æппынфæстаг нал иртæста фæд, 
фæлæ уæддæр уыцырдæм кодта йæ цыд. Уæвгæ йын 
йæхи нымадмæ гæсгæ бахæццæ афон дæр уыди Доди- 
мæ. «Ардæм куы цыдтæн, уæд дымгæ галиуæрдыгæй 
цыди. Ныр фæстæмæ цæугæйæ рахизæрдыгæй куыд 
цæуа, афтæ куы хъавон, уæд хъуамæ раст бацæуон»,— 
хъуыды кодта Темсыр æмæ хъæргæнгæ афтæ сарæз- 
та йæ цыд. Уый цæмæй зыдта, æмæ дымгæ бирæ рæс- 
тæг иу фæндагыл нæ цæуы. Темсыры æнамондæн, 
хурныгуылæны ’рдыгæй дымын райдыдта. 
Доди кæм ныллæууыд, уым миты уæлæ бадгæйæ 
баззад. Бирæ рæстæг нæ рацыд, афтæ йæ хъусыл цæй- 
дæр хъæр ауад. Дзæбæхдæр байхъуыста, æмæ — Тем- 
сыры хъæлæс. Феетад æмæ, цас йæ бон уыд, уыйас 
ныхъхъæр кодта. Байхъуыста. Темсыр не ’нцайы йæ 
хъæрæй. Хъæр æм кæны Доди дæр. Фæлæ цы диссаг 
у: йæ фыд æм куыд æввахсдæр цæуы, йæ хъæлæс 
дæр æм хъуамæ афтæ тынгдæр хъуыса, афтæмæй та 
кæд кæны мынæгдæр. «Кæд æм дымгæйæ нæ хъуы- 
сы?» — фæтарсти Доди. Зæххы æмбуар, дам, ныхас 
тынгдæр хъуысы. Доди дзуццæг æрбадт æмæ та ныхъ- 
хъæр кодта. Хæрз гæзæмæ ма ауад йæ хъустыл Тем- 
сыры уынæр, фыццаг хатт кæцæй фехъуыст, уырды- 
гæй нæ, фæлæ дард фæрсырдыгæй. «Нæ мæ хъусы 
æмæ фæдзæгъæл кæны»,— нырдиаг кодта Доди æмæ, 
йæ хурхы уадындзтæ цæй бæрц фæрæзтой, уыйас 
ныхъхъæр кодта. Фæлæ нæй! Фæцæуы Темсыр фыд- 
былызы фæндагыл, фæцæуы Додийы ныфс. 
Бæргæ ма архайдта Доди, фæлæ хъæлæс дæр ныф- 
фæсус. Дурты цæндау уæззау цыдæр ныббадт йæ 
хъуыры, улæфæн æй нал уыд, йæ зæнгтæ йæ быны 
фæдыдагъ сты æмæ йæ дзæкъулыл уæлгоммæ ’рхауд. 
23 

6 
Дымгæ цæхгæр фæсабырдæр. Мит дæр йæ уары- 
нæй банцад, фæлæ мигъ афтæ бæзджынæй æрбадт, 
æмæ лæг дыууæ-æртæ къахдгæфæй дарддæр йæ раз- 
вæндаг нæ уыдта. Доди хаудæй баззад йæ мидбына- 
ты. Йæ хъуыды ницæуыл хæст кæны, сæр зилы æмæ 
йын йæхæдæг дæр ницы ’мбары: фынæй у æви хъал? 
Цæйдæр уынæр ауад йæ хъустыл. «Кæд мæм æнæуый 
афтæ кæсы»,— ахъуыды кодта йæхинымæр. Ницæмæ 
йæ ’рдардта. Фæлæ та дыккаг хатт фæцыди хъæр. 
Æртыккаг хатт базыдта Темсыры хъæлæс. Уæлæмæ 
фестын нæ бафæрæзта, фæлæ бадгæйæ ныхъхъæр код- 
та. Æвæццæгæн, хъæр ацы хатт фехъуысти Темсыр- 
мæ, куыд фæстæмæ йæхи хъæр æввахсдæрæй æрбай- 
хъуыст. 
Темсыр æгæр ныффæллад æмæ исдугмæ йæ зæрды 
уыди хъæбæр ныхæстæ скæнын йæ фыртмæ, фæлæ 
йæ миты хаудæй куы аййæфта, уæд ма æрмæст ба- 
фарста: 
— Цы фæдæ, Доди? Нæ баргъæвстæ? 
— Нырма мын ницы у, фæлæ... 
— Æмæ дын куы загътон, дæхи цæуыл фыдæбо- 
нæй марыс, цæуылнæ мæм фæдзырдтай, фæстæ куы 
баззадтæ, уæд? Мæн дæр куы амардтай фыдæбонæй 
æмæ дæхи дæр. 
— Хъæпæны ахаудтæн æмæ дæм дзурын нал сфæ- 
рæзтон... 
— Æмæ дæм куы хъæр кодтон, уæд та мæм цæ- 
уылнæ дзырдтай? Цас дзæгъæлы фæрахау-бахау код- 
тон! 
— Æз дæр дæм хъæр кодтон, фæлæ мæ дымгæйæ 
нæ хъуыстай. 
— Дæ къæхтæ нæ басыдысты? 
— Нæ зонын... 
Æцæг сын ницы зыдта Доди. Уæрджытæй дæлæ- 
мæ дыз-дыз кодтой къæхтæ æмæ бæрæг нæ хатыд: 
сыд сты æви фæллад. 
Темсыр асгæрста Додийы къæхтæ, аууæрста йын 
йæ къухтæ, йæ миттæ йын æрцагъта, стæй йæ уæд 
афарста: 
— Цы зæгъыс, Доди, афæраздзынæ ма цæуын? 
Ныр дымгæ ^æр нал у æмæ кын æнцондæр уыдзæн. 
— Нæ зонын,— дзуапп та радта Доди. 
24 

— Уæдæ-ма дæ дзæкъул ардæм æри æмæ та афæл- 
варæм. Мæ куыдзы сæр бахæрæд, мæгуыры цы зæды 
хай скодта, уый. Æниу фæндаг куы уаид, уæд цæй 
зæд æмæ цæй цыдæр... 
Доди сыстад, фæлæ цыма йæ къæхтыл хъæдын 
цырагъы къуыдыртæ баст уыди, афтæ сæ айсын нал 
фæрæзта. Дзæкъул йе ’ккой кæй нал уыд, уый йæ 
фæрогдæр кодта æмæ та Темсыры фæстæ æиæбары 
араст. 
— Мит бирæ нæ рауарыд æмæ кæд фалейæ нæ- 
хирдыгæй исчитæ рацыд, уæд нын уыдон фæдыл æн- 
цон цæуæн уыдзæн. Кæд мигъ дæр уæлдæр сисид йæ- 
хи, уæдæ æдзух афтæ дæр кæм уыдзæн! Мыййаг нæ- 
химæ куынæуал ныххæццæ уæм, уæддæр фыццаг 
хъæуы бафысым кæндзыстæм æмæ райсом раджы нæ- 
химæ уыдзыстæм. 
Дзуры Темсыр. Ныфсджын кæны йæ фырты зæр- 
дæ. Уый цæмæй зоны, Додийы «нæ зонын» «нал фæ- 
разын» кæй у, уый. 
Иу дзæвгар бауадысты æдзæгвæзы. «Хъуамæ ныр 
æрбахæццæ уыдаиккам, къæсса кæм ныууагътон, уыр- 
дæм, фæлæ кæм и, уæдæ?»—фæгуырысхо Темсыр. 
Мигъы тары дардмæ нæ уыны цæст, фæлæ уæддæр 
кæсынц фæйнæрдæм. Нæй, никуыцæй зыны къæсса. 
Уæдæ кæм уыдзæн? Уый бæрц бирæ дæр куы нæ ба- 
разæй. Уый та дын дыккаг мардæрцыд. Хор хæссын- 
мæ рацу, æмæ дæ къæсса дæр мауал ныххæсс. Агу- 
рын æй хъæуы, æндæр гæнæн нæй. 
— Лæппу, ам уал бад, макуыдæм фæзил. Куы 
дæм дзурон, уæд-иу мæм хъæр кæн,— загъта Темсыр 
Додийæн, йæ лæдзæг ын райста æмæ уымæй сгаргæ 
агурын байдыдта. 
Бирæ фæцагуырдта, бирæ фæразил-базил кодта, 
фæлæ къæссайыл йæ цæст никуы схæцыд. «Ныр мын 
цы зæгъдзысты нæ хъæубæстæ? Хорхæссынмæ ацыд, 
кæрдзын бахордта æмæ афтидæй æрыздæхт фæстæ- 
мæ. Сывæллон æрхæццæ кодта йæ дзæкъул, фæлæ 
дынджыр лæгæн йæ къæсса йе ’ккойæ фесæфт. Фæс- 
тæмæ аздæхтæуа æмæ уый дæр...» 
Уæззау, æнкъард хъуыдытимæ фæстæмæ æрбаз- 
дæхт Темсыр. Йе ’рбацыдмæ Доди дæр хъуыдытæ код- 
та. «Ныр æмбисбонæй фылдæр уыдзæн. Æз æфцæджы 
сæрмæ дæр нал сфæраздзынæн. Уым æрдæгвæндагыл 
куы баззайæм, уæд дыууæйæ дæр фесæфдзыстæм. Мæ 
25 

аххосæй... Фæстæмæ аздæхгæйæ дæр, цæмæй зонын^ 
куыд уыдзæн! Стæй бинонтæ дæр афонмæ æххорма- 
гæй... Темсыр къæсса куынæуал ссара, уæддæр уал 
дзæкъул куы ахæсса, уæд къуыриваг уыдзæн. Æз ма 
кæд фæстæмæ ныффæразон, уæд хорз, кæннод 
дæр...» 
Мæстыйæ æрбаздæхт Темсыр. Нырма ницы бæрæг 
фæндыл ныллæууыд æмæ йæ тар хъуыдытимæ иу 
дзæвгар æнæдзургæйæ баззад. Доди йæм хæрдмæ скаст 
æмæ æрхæндæг хъæлæсæй дзуры: 
— Темæ, æз нал афæраздзынæн, фæлæ мæнæ дзæ- 
къул айс æмæ ацу нæхимæ... 
Темсыр фестъæлфыд. «Уый та куыд? Дзæгъæлы 
не скодта йæ фырт уыцы ныхас!» Исдугмæ дзурын 
дæр ницыуал сфæрæзта. Сонт фарст акодта лæп- 
пуйы. 
— Æмæ ды та? 
— Æз, кæд фæирд уа, уæд фæстæмæ, дысон кæмæ 
уыдыстæм, уыдонмæ ныццæудзынæн, стæй исчитæ 
куы цæуа нæхимæ, уæд уыдонимæ рацæудзынæн. 
Цæстысыг згъоры уазал цæсгомыл. Йæ фыд æй 
куыд нæ уына, афтæ ма сæ хæлын æрмхудæй асæр- 
фы. 
Хуымæтæджы тарст нæ фæкодта Темсыр. Уыцы 
иу гæпп^бакодта^æ фыртмæ. 
— Цы кæныс, Доди? Стæ-ма, удæгас ма дæ? Уæй, 
цæй æнамонд боны райгуырдтæн, цæ! — йæ дзыхы 
Дзах^ЬфÆи^^рдд^иТемсыр. 
Никæмæ фехъуыст йæ хъæр. Æгомыг къæдзæхтæ 
бæзджын кæрцы мидæг мигъы аууон ныффынæй сты, 
хъуыды дæр иæ кæнынц хорхæссæджы. Бирæ фæн- 
даггонтæ фæцыд ай хуызæн бонты сæ дæлбынты. Уа- 
зæгхор гуымирытæ, иу стæмæй фæстæмæ, никæй 
афæндараст кодтой сæ къæсæрæй. 
Февнæлдта Темсыр Додимæ. 
— Дæ къухтæ басыдысты? Дæ къæхтæм мит нык- 
калд? Равдис-ма дæ къухтæ,— дзуапмæ дæр нал æн- 
хъæлмæ кæсы Темсыр, афтæмæй лæбуры Додийы 
къухтæм, сгары къæхтæ, йæ салд зачъетыл йæ цæсты- 
сыг уайы, афтæмæй. 
Доди йæ фыды кæугæ. куы... федта^ уæд ын фæтæ- 
ригъæд кодта æмæ йæ фæндыд, исты зæрдæфæлæу- 
уæн ныхас ын куы загътаид, фæлæ йæ къухы ницы 
бафтыд. 
26 

Бирæ хорздзинадтæ ’нхъæл никуы уыд Доди йæ 
царды бонты. Йæ чысылæй фæстæмæ йæ хуыздæр 
бæллиц уыди скъоламæ цæуын. Фæлæ йæ ныртæккæ 
исчи куы бафæрсид, цы хуыздæр дæ хъæуы, уæд загъ- 
таид: сæ къ&сса куы ссариккой, стæй, Дзæуджыхъæ- 
уæй-иу чи ’рцыд, уыдон цы тыхджын Болайы ныхас 
кодтой, Доди дæр афтæ тыхджын куы фестид, къæс- 
са дæр æмæ дзæкъул дæр йе ’ккой куы баппарид æмæ 
Темсыры разæй лæгæрдгæйæ абон сæ хæдзармæ куы 
ныххæццæ уаиккой. 
Уыцы хъуыдытæй цыма йæхæдæг дæр фæныфс- 
джындæр æмæ дзуры: 
— Темæ, æмæ мын ницы уыдзæн, ницы. Куы фæ- 
ирд уа, уæд мæхæдæг фæндаг ссардзынæн нæ дысо- 
ны фысымтæм. Фæлæ ды ацу нæхимæ, кæннод бата- 
лынг уыдзæн. 
Ницы сдзырдта Темсыр Додийы ныхасмæ, йæ цæ- 
стытæ мигъы фæлммæ ныццавта, хъуыдытæ ныл- 
хынцъ сты сæры. «Кæд фæирд уа...» Æмæ ирд куы 
фæуаид, уæд та ма цæуыл тыхсиккой! Къæсса дæр 
ссариккой, фæндаг дæр нал рæдииккой. Бæллæх дæр 
уый у, æмæ ирд кæй нæу. 
Цальщмæ къæсса агуырдтой, ныхæстæ кодтой, 
уæдмæ бон дæр йæ цыд кодта æмæ та дымгæ дæр йæ 
кæнон райдыдта. Хуыздæр гæнæн нал уыд, æмæ Тем- 
сыр сфæнд кодта фæстæмæ аздæхын. 
— Дæхи фæцырд кæн, Доди, æмæ цæуæм фæстæ- 
мæ,— тыхарæзт хъæлдзæгæй дзуры Темсыр,— дзæкъул 
йæ уæхскыл бавæрдта æмæ схæцыд Додийы къу- 
хыл. 
Раздæхтысты. Ауадысты иу дзæвгар фæзауы. Тем- 
сыр æд дзæкъул цæуы разæй, йæ фæстæ æнæбары 
хылд кæны Доди. Ныр хъуамæ бахæццæ уыдаиккой 
фæуырдыггæнæимæ, фæлæ куыд æрæгмæ? «Кæд та 
раст фæндагыл нæ цæуæм?» —куыд ахъуыды кодта 
Темсыр, афтæ — «Æллæх!» — зæгъгæ, Додийы тæккæ 
раз æрбадæлдзæх. Лæппу нырдиаг кодта, фæлæ уай- 
тагъд йæ фыды дзурын йæ хъустыл ауад: 
— Æнцад лæуу дæ бынаты! Ницы мын у.— Уыцы 
ныхас дæр та зæрдæфæлæууынæн уыди. Темсыр аир- 
вæзт цæхгæркъул æрхы. Хаугæ бирæ нæ ныккодта, 
фæлæ йæ зæнг цыргъ къæйдурмæ ныххаста æмæ æга- 
сæй, суанг агъды рæбынмæ, авдæрзти. Дзæкъул дæр 
аскъуыд æмæ дзы гага дæр нал аззад. Тыхтæй-амæлт- 
27 

тæй кæуылдæрты рахылд Темсыр. Зæнджы туг нал 
æнцад æмæ йæ дзæкъулæй æрбатыхта. 
— Фæндараст нæ фестæм, Доди,— дзуры йæ зæнг 
тухгæйæ,— куынæуал дын афæразон, уымæй тас у, 
мæ зæнг мæ слæууын нæ уадзы. Уæд та, нæхирдыгæй 
чи рацыд, ахæм цæуджытыл куы фембæликкам. 
Темсыр иу дзæвгар æнæдзургæйæ алæууыд, стæй 
йæ фыртмæ бакаст. Хатыркурæг æмæ лæгъстæгæнæг 
цы хъæлæсы хаттæй фæдзуры, ахæм хуызы фæр- 
сы: 
— Доди, цымæ дæхæдæг ныццæуынæн ницы ба- 
кæнай? Нæ хæстæджытæн куы фехъусын кæнис, уæд 
мæм кæд фæдисы рацæуиккой. 
Ницы йæм сдзырдта Доди. Къуыбар цæстысыг ын 
æхсы йæ цæсгом, йæ уæрджытыл ма тыххæй лæу- 
уы. 
— Æз уæддæр чысыл нæ ацардтæн. Фæлæ ды куы 
бахъомыл уай, уæд уæддæр уыцы фæндагæн искуы 
æнæ аразгæ нæй, æмæ-иу дæхицæн бæх æмæ уæрдо- 
иæн исты амал скæн æмæ уæд мæ хуызæн удхар нал 
кæндзынæ. 
«Кæд мæ ныхæстæй лæппуйы зæрдæ мæгуыр кæ- 
ны æмæ йæ ныфс сæтты»,— ахъуыды кодта Темсыр 
æмæ цæхгæр фæзылд: 
— Кæугæ ма кæн, мæнæ фалдæрты бацæуæм æмæ 
уым дæлæмæ быргæ уæддæр кæндзыстæм. 
Йæ хуыз фæцыд Темсырæн. «Кæд та фæдзæгъæл 
стæм?.. Уæ, цъаммартæ дын нывонд фæуой, цы фæн- 
даг дæ! Мæ къæхтæ дыл куы баихсыдысты, уæд ныр 
куыд фендæр дæ!» Нæ, фæндаг нæ фендæр. Темсыры 
аххос дæр нæу. Цæст — амонæг æмæ цæст ницы уы- 
ны. Къах куырм у, æууæнк ыл нæй. 
Темсыры йæ къах æрлæууын нæ уадзы, фæлæ 
уæддæр лæгæрды дæлæмæ, санчъехтæ кæны йæ дзæ- 
бæх къахæй. Уæддæр уырдыгмæ æнцондæр у, хæрд- 
мæ афтæмæй æртæ къахдзæфы дæр не сфæразид. Иу 
ран сæ раз бæрæг фæуырдыгдæр. Темсыр йæ хæлын 
кæрцы фæдджитæ йæ быны æрбакодта æмæ абырыд 
дæлæмæ. Афтæмæй æнцондæр у йæхицæн дæр æмæ 
Додийæн дæр. 
— Тæрсгæ ма кæн, Доди, ныртæккæ хъарм пецы 
фарсмæ... 
Æвиппайды йæ раз сау адардта* 
— Къæдзæх! Фæстæмæ! — æваст цъæхахст фæ- 
28 

кодта Темсыр. Бæргæ ма фæлæбурдта удисæджы 
’внæлдæй йæхи фæуромынмæ, фæлæ цæуыл фæхæ- 
ца — къухтæ ногуард миты афардæг сты, æмæ ауын- 
дзæг къæдзæхы сæрæй мигъы фæлмы аныгъуылд... 
Нал баххæст крдта Доди йæ фыды фæдзæхст. Нал 
аздæхт фæстæмæ. Бæстæ мигъимæ зилдух кæны йæ 
алыварс, сæр зилы, цæстытæ тартæ кæнынц, фæцу- 
дыдта æмæ Темæйы фæдыл коммæ ахаудта. 
...Арф ингæн-комы та сæмбæлдысты фыд æмæ 
фырт, фæлæ ацы хатт кæрæдзийы нал базыдтой. 

ÆРДХÆРÆНЫ ЛÆВАР 
1 
Сæумæрайсом. Къаннæг хæххон хъæу æмызмæлд 
сси æгасæй дæр. Ныхасы фæстæ фаджысы рагъы сæ- 
рæй хъуысы рæгъаугæсы хъæр: «Алчи йæ хъом рауа- 
дзæд!» Сæмхæццæ сты адæм æмæ фосы уынæр. Фый- 
йæуттæ кæрæдзийы фæдыл ивылынц хъæуæй сæрвæт- 
тæм. 
Дæсаздзыд, къæсхуыргомау, фæлæ нуарджын лæп- 
пу Гæбил —æххуырсты фыййау —фестад йæ хуыссæ- 
нæй, йе ’рчъитæ акодта æмæ смидæг йæ фысымты хæ- 
дзары. Йæ хызын алы хатт дæр ауыгъд вæййы, къо- 
найы фæстæ сылгоймæгты бадæны ’рдыгæй цы цæ- 
джындз ис, ууыл. Райста йæ зæгæлæй, æрæфтыдта 
йæ йе ’фцæджы. Фæндыд æй, куы йæм ныккастаид, 
цы хæринаг ын нывæрдтой, уый куы базыдтаид, фæ- 
лæ фысымты зæронд усæй йæ цæсгом нæ бахъæцыд. 
Хызын асгæрста йæ рæмбыны къæдзæй, фæлæ ницы 
бæрæг базыдта. Каудуар бакодта æмæ фос раскъæрдта. 
Хъæугæрон кæройнаг хæдзарæй куы рахызт, уæд нык- 
каст йæ хызынмæ æмæ хорзау нал фæци: уыди дзы 
æрмæст хъæбæрхоры кæрдзын æмæ æрдæг æнæ ахуы- 
йæнæй. Æнкъард хъуыды февзæрд йæ сæры: «Арды- 
гæй æхсырдуцæн афонмæ нырма мæйæ фылдæр ис 
æмæ мын уæдмæ айдагъ кæрдзын куы æвæрой, уæд 
куыд уыдзæн?» Фæлæ цы йæ бон у. Ацы хатт дæр 
та хорз «арфæтæ» фæкодта йæхинымæр йе ’лгъин фы- 
сымтæн. 
Фос ахæрд кодтой фæсхъæу сæрвæтты. Сæ фæстæ 
сæргуыбыр æмæ æнкъардæй цыдис Гæбил. 
Бирæ нæ хæссы дæсаздзыд сабийы маст. Дзуг нæу- 
дзармæ схæццæ сты æмæ зыдæй хизгæ апырх сты 
ногзад кæрдæгыл. Гæбил æрбадт сæ дæле, хызынæй 
систа æнæхъæн кæрдзын йæ галиу къухмæ, йæ уæлæ 
йын æрæвæрдта хиталæг физонæджы бæсты, рахиз 
къухмæ систа чысыл дæргъæццон дур сыкъайы бæ- 
сты æмæ зæронд лæгты куывдау райдыдта: 
— Уæ хуыцау, табу дæуæн, хуыцау! Хуыцау, 
30 

барст дын фæуæд мæнæ ацы хус къæбæр, æндæр дын 
цæмæй скувон! 0, фæлæ мын ацы кæрдзын æнахуы- 
йæнæй чи нывæрдта, уыдонæн сæ цæхджынтæ æмæ сæ 
цыхтытæ сæ бинонты хуыздæры марды хистæн ба- 
хъæуæнт... 
«Аммен, хуыцау!» — фæцис куывд, дур аппæрста, 
кæрдзын фæстæмæ хызыны сæвæрдта — нырма раджы 
у аходæн хæрынæн — æмæ фæлгæсын райдыдта дæ- 
лæмæ, хъæумæ. 
Бæрзонд нæудзар къуылдымы рæбын фыдуаг цæу- 
гæ чысыл доны былыл ныттыгуыр сты нудæс хæдза- 
ры — Æхсæйнаг хъæу. Хъæуы астæу — кæлæддзаг 
гæнах æмæ æрдæгхæлд мæсыг. Иннæ хæдзæрттæ уы- 
дон алыварс æмгуыдынæй нырривæд сты дæлдæр-уæл- 
дæртæй æмæ, дардæй бакæсгæйæ, æппындæр бæрæг 
нæу — иу дзы кæм фæвæййы æмæ иннæ кæм райдайы. 
Тъæпæнсæр уæлхæдзæртты хуыггæмттæй сæнары 
фæздæджы лыстæг тæгтæ къæдз-мæдзытæй ивæзынц 
хæрдмæ, стæй ныгуылæны ’рдæм фездæхынц, хъæуы 
æдде баиу вæййынц æмæ иу къуымбилæй ленк кæ- 
нынц сæууон уæлдæфы. 
Хъæуы фале. доны фаллаг фарс,— ног агъуыст. 
Æхсæйнаг хъæу сæрыстыр кæмæй у, уый — ног скъо- 
ла. Цалдæр азы фæтох кодтой ацы комы цæрæг адæм, 
цæмæй сын паддзахы хипауад бар радта ам скъола 
байгом кæнынæн æмæ уыцы хъуыддаг æндæраз сæ 
къухы бафтыд. 
Сывæллæттæ æмбырд кæнынц скъоламæ. Цы тæ- 
худиаг сты. Гæбилы æмбæйттæ ныр дыккаг аз цæ- 
уынц ахуыр кæнынмæ, фæлæ уый нырма скъолайы 
къæсæрæй кæсгæ дæр нæ бакодта. Дыууæ азы размæ 
афæлвæрдта скъоламæ бацæуыныл, фæлæ йæ йæ мад 
кой дæр не суагъта: «Мах, дам, æрсытимæ кæрдо нæ 
цæгъдæм». Ацы æмбисонд арæх фæдзуры йæ мад, фæ- 
лæ Гæбилмæ æппындæр раст нæ кæсы. Фыццаджы- 
дæр, уый тыххæй, æмæ скъоламæ цæуын æмæ кæрдо 
цæгъдын иу не сты, дыккаджы та уый, æмæ скъола- 
мæ чи цæуы, уыдон цæмæй хуыздæр сты Гæбилæй. 
Хъæбысæйхæсты йыл уыдонæй ничи тых кæны, дугъы 
уайгæйæ йæ разæй ничи кæны, уыдонæй бирæ хæрæ- 
гыл бадын дæр нæ уæнды, фæлæ Гæбил бæхыл бад- 
гæйæ дæр нæ тæрсы. Уæддæр Берозон алы хатт афтæ 
фæцзуры: «Ды сидзæр дæ æмæ дын уыдон фæзмæн 
нæй». 
31 

Гæбил цы уæлдай хъуамæ загътаид йæ мады ны- 
хасыл, фæлæ уæддæр хъуыды кодта йæхинымæр: 
«Ныр, мæнæй фыддæр чи у, уыдон чиныджы кæсын 
куы базоной, æз та куы нæ, уæд мæ мæлæт хуыздæр 
нæу?» Фыййау кæмæ уыд, уыдон лæппумæ уыди хъæ- 
бæр гæххæттыл ныхæст æмæ хицæн лыггонд абетæ. 
Гæбил йæхæдæг куыд дзырдта, афтæмæй уыцы абе- 
тæ балхæдта «туджы аргъæй» — дæс æмæ дыууиссæдз 
хъулæй. Йе ’мбæлттæй скъоламæ чи цыд, уыдон руа- 
джы дамгъæтæ сахуыр кодта, фæлæ дарддæр та? Чи- 
ныг ын нæ уыди æмæ кæсын кæм хъуамæ сахуыр 
уыдаид? Курæггаг чиныгæй дæр цæй чиныг ис. Уæ- 
дæ æлхæнгæ дæр цæмæй бакæна? Иугæр абетæ афтæ 
зынаргъ сты, уæд чиныг æппынкъаддæр дыууæ фон- 
дзыссæдз хъулæй асламдæр кæм ссардзæн? Стæй чи 
рауæй кæндзæн чиныг? 
Зымæг аивгъуыдта Гæбилыл æнæ чиныгæй. Фæ- 
лæ уæддæр æнцад нæ бадтис. Кæд ын-иу чиныг кæ- 
сынмæ ничи радта, уæддæр-иу искæцы скъоладзауьь 
цур хъуамæ сбадтаид æмæ кастаид уый чиныг йæхи- 
нымæр. 
Æрцыд уалдзæг. Гæбил йæ фыййауы хызын тп 
’фцæджы æоæфтыдта. Ныр ын искæй чиныгмæ кæ- 
сыны фадат дæр нал уыди. Фæлæ йыл иу сæрдыгон 
изæр сæмбæлд стыр циндзинад: æнæнхъæлæджы, бын- 
тон лæвар йæ къухты бафтыд абеты чиныг. 
2 
Фос хизгæйæ Гæбил бафиппайдта: ахуыргæнæг 
алы изæр дæр рацæуы хъæуæй иу дзæвгар æддæдæр, 
къуылдымыл бирæ фæбады, стæй фæстæмæ цæугæйæ 
фæндаггæрæтты цалдæр дидинæджы ратоны æмæ сæ 
йемæ рахæссы. Диссаг касти уый Гæбилмæ. Цæмæн 
хъæуы дидинæг? Фос æй нæ хæрынц, лыстæнæн нæ 
бæззы, нæдæр хосбæндæнæн... Гæбил зоны, алы сæрд 
дæр цавæрдæр базаргæнджытæ æрбацæуынц сæ хъæу- 
мæ дидинæг æлхæнынмæ. Фелхæнынц æрмæст иу хуы- 
зы дидинæг: лыстæг даргъ зæнгыл зайгæ бур фæрк- 
джын дидинæг. Кæмдæр, дам, дзы цыдæр хос ара- 
зынц. Фæлæ ахуыргæнæг та алыхуызон дидинджытæ 
фæтоны. «Чи зоны, уый дæр истæмæн хъæуы»,— 
хъуыды кодта Гæбил, фæлæ иу хъуыддаг йæ зæрдæ- 
32 

лугæ нæ фæцыд: иугæр рацыдтæ, уæд, æрмæст дæ ар- 
мы доыхъхъы цы бацæуа, æндæр ма ’ртон, уæд уый 
цы у? 
Иу дзæбæх хур бон ныхъхъуыды кодта Гæбил 
ахуыргæнæгæн хорздзинад фæуын. Хуссар рагъы сæ- 
рæй дæлæмæ райдыдта алыхуызон дидинджытæй ал- 
кæмæй дæр дыууæ-æртæ армыдзаджы тонын, æмæ ца- 
лынмæ рагъы æмбисмæ хæццæ кодта, уæдмæ дæр йæ 
дæлармы нал цыдысты. Æмæ изæры йæ уаргъимæ 
хъæууынджы куы фæцæйцыд, уæд ыл худæгæй куыд 
нæ мардаиккой лæппутæ. Гæбил сæрыстырæй цыди сæ 
рæзты, йе ’ккой йæ ронæй баст дидинджыты стыр 
куырис, афтæмæй, æмæ иттæг бузныг уыд йæхицæй, 
уымæн æмæ иннæ лæппутæй ахæм хорз хъуыды ни- 
кæй сæрмæ æрцыд. 
Цалынмæ скъолайы размæ бахæццæ Гæбил, уæд- 
мæ уæкдонæй цыди, фæлæ ныр хъуыдытыл фæци: 
«Куыд бадзура ахуыргæнæгмæ? Кæд, мыййаг, мæ- 
чяы у, уæд, дам, нæмгæ дæр кæны... Уæд та йæм 
куыдз куы уаид. Уæд мыл уый срæид, æмæ мæм ра- 
кæсид...» Ахуыргæнæг цы уаты цард, уый рудоынджы 
размæ бацыд æмæ уым слæууыд æд æргъом. Кæсгæ 
~я*хмæ кæны, фæлæ йæ цæсты зул рудзынгмæ дары. 
Ахуыргæнæг æнæгонгæ лæппуйы йæ рудзынджы 
раз куы ауыдта, уæд рацыд æддæмæ æмæ дзуры: 
— Мæнмæ æрбацыдтæ, лæппу? 
— О,— загъта Гæбил, зæхмæ кæсгæйæ. 
— Æмæ цы зæгъдзынæ? 
— Мæнæ дын æрбахастон...— Гæблл ацамыдта йæ 
сæрæй йе ’ргъоммæ. 
— Цы сты уыдон? 
— Дидинджытæ... 
— Мæнæн сæ æрбахастай? 
— О,— зæгъгæ, бакодта Гæбил æмæ куырис зæх- 
мæ æрæппæрста. 
— Æмæ куыд гыццыл сты,— йæ мидбылты ба- 
худт ахуыргæнæг. 
— Бæндæн мæм нæ уыд... райсом дын фылдæр 
æрбахæсдзынæн... 
Ахуыргæнæг худæгæй бакъæцæл, фæлæ уæддæр 
Гæбил нæ бамбæрста, худт цæуыл уыди, уый æмæ 
фенкъард. 
— Æмæ дын чи загъта, дидинджытæ мæ хъæуы, 
уый? — фæрсы та ахуыргæнæг. 
’2 Æвзæрст уацмыстæ 
33 

— Мæхæдæг дæ федтон, куы сæ тыдтай, уæд, æмæ 
дæ, зæгъын, алы бон цæуын ма хъæуа... 
Ахуыргæнæг йæ худын цæхгæр фæурæдта, дидин- 
джыты цур дзуццæг æрбадт, сæ баст сын райхæлдта. 
Диссаг æм фæкаст: дыккаг аз кусы ацы хъæуы, сæр- 
вæттæм дæр арæх ауайы, фæлæ дзы уый бæрц алы- 
хуызон æмæ рæсугъд дидинджытæ ис, уый æнхъæл 
нæ уыд. 
— Дæ ном та цы хуыйны? 
— Гæбил. 
— Кæй лæппу дæ? 
— Берозоны. 
«Кæй лæппу дæ?» — ахæм фарстæн алчидæр йæ 
фыды ном фæзæгъы, фæлæ Гæбилæн йæ фыд раджы 
амард. Хъæубæстæ йæ иууылдæр «Берозоны фырт» 
хонынц æмæ куыд фæстæмæ йæхæдæг дæр афтæ хо- 
нын байдыдта йæхи. Ахуыргæнæг базыдта, Гæбил си- 
дзæр кæй у æмæ йын фæтæригъæд кодта. 
— Дæ хуын бирæ уæд, Гæбил, фæлæ скъоламæ 
та цæуылнæ цæуыс? 
— Фыййау вæййын, нана мæ нæ уадзы,— æфсæрм- 
дзæстæй загъта Гæбил, цыма стыр азымджын у, уы- 
йау, стæй ма æрæджиау йæ ныхасыл бафтыдта,—ку- 
сæг нын нæй... 
— Хорз нæу уый,— æнкъардæй загъта ахуыргæ- 
нæг,— фæлæ Гæбил нæ бамбæрста, цы нæ у хорз: 
фыййау цæуын, скъоламæ нæ цæуын æви сын кусæг 
кæй нæй, уый. Уæддæр æм тынгдæр афтæ фæкаст, 
цыма скъолайы тыххæй хъуамæ загътаид, æмæ уæд 
чысыл фæныфсджындæр. 
— Абетæ балхæдтон æмæ уыдон бæргæ базыдтон, 
фæлæ... 
— Балхæдтон, зæгъыс? — фæдис кодта ахуыргæ- 
нæг, уымæн æмæ ацы хъæуы ахуыргæнæн дзаумæттæ 
нæ уæй кодтой. 
— 0,— загъта Гæбил. 
— Кæмæй? 
— Æхсарбегæй. 
— Цас сыл радтай? — фæхъæлдзæгдæр ахуыргæ- 
нæг. 
— Дæс æмæ дыууиссæдз хъулы! — загъта хъæрæй 
Гæбил æмæ фыццаг хатт уæндонæй бакаст ахуыргæ- 
нæджы цæсгоммæ. Уый æнхъæл уыд, ахуыргæнæг 
ныддис кæндзæн уый бæрц стыр аргъыл, фæхæрамг 
34 

уыдзæн Æхсарбегмæ, фæлæ ахуыргæнæг æрмæст йæ 
тюидбылты бахудт æмæ та фæрсы: 
— Чи дьш бацамыдта абетæ? 
— Иннæ лæппутæм кастæн æмæ афтæмæй... 
— Æмæ уæд æххæст чиныг цæуылнæ балхæныс? 
— Хъултæ мæм фаг нæма ис... 
— Цас дæм æрæмбырд? 
— Æртиссæдзы. 
— Уый æгæр чысыл у, фондзыссæдзæй асламдæр 
,дын ничи ратдзæн,— загъта ахуыргæнæг æмæ фæр- 
сæгау бакаст Гæбилмæ. Лæппу ницы сдзырдта. Уый 
куыд æнхъæл у, афтæ чиныг уыцы аргъыл дæр ничи 
ратдзæн.— Цæй, уæд та дын æз ауæй кæнон чиныг,— 
дзуры ахуыргæнæг,— иннæ дыууиссæдзы мын фæстæ- 
дæр ратдзынæ. Рацу мидæмæ. 
Гæбил йæ бынатæй нæ фезмæлыд, сагъдауæй аз- 
зад æмæ хъуыдыты аныгъуылд: «Кæд мæ нæмынмæ 
сайы мидæмæ. Кæд мæ фæлваргæ кæны — абетæ æцæг 
базыдтон æви гæды ныхæстæ кæнын. Кæд æм хъыг 
фæкаст, абетæ хъултæй кæй балхæдтон, уый». 
— Рацу, * рацу, цæмæ лæууыс? — фæзылд æм 
ахуыргæнæг. 
— Хъултæ мæхимæ не сты æмæ... 
— Æууæндын дыл, уый фæстæ мын сæ æрбахæс- 
дзынæ,— хинымæр худгæйæ, ахуыргæнæг бараст йæ 
уатмæ. Гæбил дæр ацыд йæ фæстæ æнæбары, фæстæ- 
мæ фæкæсфæкæсгæнгæ. Æххæст мидæмæ бацæуын 
нæ бауæндыд, фæлæ дуаргæрон ныллæууыд алидзын- 
æввонг. 
Фæлæ дзæгъæлы уыдысты сабийы хъуыдытæ. 
Ахуыргæнæг уайтагъд фæстæмæ фездæхт, йæ къухы 
дзыхъхъынног абеты чиныг. 
— Мæнæ дын чиныг, Гæбил, дæ хъултæ дæр дæ- 
хицæн уадз. Фæлæ ардыгæй фæззæгмæ рæвдз кæсын 
куы нæ базонай, цыдæриддæр дзы фыст ис, уыдон, 
уæд дын æй фæстæмæ байсдзынæн. Куы сæ базонай, 
уæд та дæ скъоламæ дæр райсдзынæн. 
Уалдзæджы дæргъы уыцы чиныг нæ фæцух Гæ- 
билы хызынæй. Бон-изæрмæ йæ зæхмæ нæ уагъта 
æмæ æппынфæстаг афтæ рæвдз кæсын базыдта, æмæ 
бирæ хуыздæр арæхст, скъоламæ чи цыди, уыдонæй 
дæр. 
Йæ фысымтæн хъыг уыдис, сæ фыййау «йæ куы- 
2* 
35 

дзы бон кæй нæ зоны» æмæ чингуытимæ кæй архайы, 
уый. Сæ зæронд лæг иу хатт ныскъуыдтæ кæнынмæ 
дæр хъавыд Гæбилы чиныг, фæлæ йæ хчстæр фырт нæ 
бауагъта: чиныгмæ кæсгæйæ, дам, хизæчуаты фынæй 
нæ кæндзæн. Æмæ, раст зæгъгæйæ, Гæбилы фынæй 
кæнынмæ не ’вдæлд, æдзухдæр йæ чиныгмæ касти. 
Иу бон ын æгæр фæци. Уæлдай фылдæр афæстиат 
кæсыныл æмæ йæ фос кæйдæр уыгæрдæнтæм баир- 
вæзтысты. Уый фæдыл изæры над баййæфта æмæ 
йæм уый ницы диссаг фæкаст, фæлæ, чысыл ма ба- 
хъæуа, йæ чиныг дæр ын ныппырх кæной. Гæбил 
цъиусуры цавд ныккодта йæхи йæ хызыныл зæронд 
лæджы къухтæм æмæ йæ аскъæфта. Уыцы бонæй 
фæстæмæ чиныг хъæумæ нал хаста, æмбæхст æй 
дардта сæрвæты, къæдзæхы æххæлы. 
Фыццаг мæй Гæбил афтæ æнхъæлдта — никæд 
бафсæддзæн чиныг кæсынæй. Фæлæ иугæр ацы чиныг 
йæ кæронмæ цалдæр касты куы фæци, цы уроктæ 
дзы уыдис, уыдон кæсын нæ, фæлæ ма сæ æнæкæс- 
гæйæ дзурын дæр куы базыдта, уæд æм йæ зæрдæ 
уый бæрц тынг нал ради. 
3 
Аивгъуыдта уалдзæг, сæрд — хæхбæсты мæгуыр 
адæм «дыууæ хоры астæу» цы рæстæг хонынц, уый 
дæр æмæ ралæууыд дзаджджын фæззæг. «Дзадж- 
джын» — зæгъгæ, чи зоны, бынтон раст нæ уа уæды 
рæстæджы хæххон фæззæгæй афтæ зæгъын, фæлæ 
цæуылнæ, уæддæр уал цалдæр мæйы æфсæст уыдзы- 
сты хъæбæрхорæй. 
Æхсæйнаг хъæу райдыдта хор æфснайын. 
Бады Гæбил хъæуы сæр, «Æхсырдуцæн къуыл- 
дым» кæй хонынц, уым йæ фосы цур. Йæ хъæдын 
къус йæ тæккæ дзагæй бацымдта æхсыр хъæбæрхоры 
кæрдзынимæ, йæ æххуырсты бонтæй дæр та иу аив- 
гъуыдта, æмæ хъæлдзæг у йæ зæрдæ. Фосæн бынат- 
мæ скъæрыны афон нæма у æмæ уал фæлгæсы хъæу- 
мæ. Доны фаллаг фарс скъолайæ рараст ахуыргæнæг, 
хидыл æрбахызт æмæ æрбацыд хъæуы ныхасмæ. «Ацьг 
афон хъæуы æдде нæзыты къохмæ куы фæцæуы, уæд 
ныр афтид ныхасмæ цæмæ æрбацыд?» —хъуыды кæ- 
ны Гæбил æмæ йæ каст уырдæм скодта. Ахуыргæнæг 
иу чысыл алæууыд, стæй, йæ чъылдым Гæбилы ’рдæм, 
афтæ сисгæрон къæйбандоныл æрбадт. Бирæ нæ фæ- 
36 

ци иунæгæй. Чысыл фæстæдæр Темсыраты зæронд лæг 
йæ лæдзæджы æнцæйтты æрбацыд æмæ æрбадт ахуыр- 
гæнæджы фарсмæ. Уалынмæ Кæндысаты хистæр уы- 
дон куы федта, уæд рахылд йæ къæлæтджынæй æмæ 
сæм уый дæр æрбацыд. «Цы хуыздæр ма хъæуы дыу- 
уæ зæронды? Куыстмæ нал цæуынц æмæ ныр ныха- 
сæй сæ мондæгтæ суадздзысты...» — хъуыды кæны 
Гæбил. 
Хуымдзаутæ хъæумæ цæуын байдыдтой. Къаннæг 
хъæубæсты стырæй, чысылæй Гæбил кæй нæ зоны, 
ахæм дзы нæй. Дæлæ рацæуынц Дзанæгаты бинонтæ: 
сæ хистæртæ — дыууæ, сæ фырттæ — цыппар æмæ 
фондз та сылгоймæгтæ. Ныхасмæ куы рахæццæ стыу 
уæд ныллæууыдысты ахуыргæнæг æмæ дыууæ зæрон- 
ды цур, æрмæст ма сæ дыууæ чындзы баздæхтысты 
сæхимæ. «Кæд, Дзанæгатæй салдат чи ис, уый чиныг 
æрæрвыста æмæ сын ахуыргæнæг уый кæсы...» — 
фенхъæлдта Гæбил, фæлæ уыцы хъуыды дæр бирæ нæ 
ахаста, чидæриддæр цыди хуымтæй, уыдонæй кæд 
иуæй-иу сылгоймæгтæ, æндæр иннæтæ тыгуыр кодтой 
ахуыргæнæджы алыварс. Ныхас байдзаг адæмæй. Хæ- 
дзæртты чи уыд, уыцы æфсинтæй дæр бирæтæ цыды- 
сты ныхасмæ. Гæбилæн йæхийас лæппутæ стыр лæг- 
ты цурмæ нæ уæндыдысты, фæлæ ныхасы цур Гæм- 
сыры уæлхæдзары уæлувады къæйтыл дæлгоммæ ных- 
хуыссыдысты, хъусынц дæлæмæ, ныхасмæ 
Æмæ та стыр хъуыдыты бацыд Гæбил. Салдаты 
чиныг (уыцы рæстæджы афтæ хуыдтой фыстæг) нæу, 
уымæн æмæ æгас хъæу ууыл цæмæн æмбырд кæныкц? 
Уæдæ зианы хабар куы уаид, уæд дæр адæм ныхасы 
фæзы цы ныттыгуыр сты, мæрдджыны хæдзармæ цæ- 
уылнæ цæуынц? Кæд та, мыййаг, пъырыстыф исты 
мæстыйаг гæххæтт сæрвыста хъалон фидыны тыххæй? 
Нæ, ахæм гæххæтт ахуыргæнæг никуы фæкæсы, уый 
хъæуыхицау писырæн фæкæсын кæны, стæй ахæм гæх- 
хæттытæ хъусынмæ хæдзарæн лæг æрæмбырд кæ- 
нынц, сылгоймæгтæ та йæм æппындæр нæ фæхъусынц. 
Цы уыдзæн уæдæ, цы хабар у? — утæппæт адæм 
цæмæ æрыхъуыстой, хуымдзаутæн сæ фæллад æмæ се 
ххормаг чи ферох кæнын кодта? Чи зоны, афон нæ- 
ма уыд фос хъæумæ аскъæрынæн, фæлæ Гæбил нал 
фæрæзта хъæцын уымæй фылдæр. Фос кæрты бакод- 
та, каудуар сыл ахгæдта æмæ хæдзары смидæг. Йæ 
хызын цæджындзыл ацауыгъта æмæ йæхæдæг дæр 
37 

згъорынмæ хъавыд ныхасмæ, фæлæ йæм чындзытæй 
иу фæраздæр! 
— Гæбил, кæд дын тынг æххормаг нæу, уæд аз- 
гъор æмæ байхъус, ахуыргæиæг ныхасы цыдæр дисса- 
джы чиныг кæсы... 
Гæбил нал фенхъæлмæ каст чындзы ныхасы кæ- 
ронмæ дæр æмæ уайтагъд ныхасы бамидæг. Ахуыр- 
гæнæгæн æрмæст йæ ныхас хъуысти æддæмæ, йæхæ- 
дæг æппындæр нæ зынди. Гæбил бабырыд адæмы æх- 
сæнты æмæ йæхимæ дæр диссаг фæкаст — ничи йыл 
схъæр кодта, ничи йæ асхуыста, æвæццæгæн, никæй 
æвдæлд ахæм митæм. Лæппу уæд ноджы фæныфс- 
джындæр æмæ, лæугæ чи кодта, уыдон къæхты бын- 
ты бабырыд æмæ къаннæг зиллаччы ахуыргæнæджы 
тæккæ раз зæххыл фæтъæпæн. 
Ахуыргæнæг касти чиныг, ирон чиныг, скъолайы 
сывæллæттæ кæмæй фæахуыр кæнынц, ахæм нæ, фæ- 
лæ æндæр. Гæбил йæ сæр зæххы æмвæз æргуыбыр 
кодта, аивæй бакаст чиныджы æддаг цъармæ. Хъæ- 
бæр цъарыл æппæты уæле фыст уыди «Къоста», уы- 
мæн йæ быны та ставддæр дамгъæтæй — «Ирон фæн- 
дыр», стæй ма дзы ноджы дæлдæр лыстæгдæр цыдæр 
фыстытæ уыди, фæлæ Гæбил уыдон нал равзæрста... 
Гæбилы æрбацыдмæ ахуыргæнæг касти «Чи дæ?» 
Æмæ æгас хъæубæстæ стырæй, чысылæй, цыма сæ 
бынæтты цавддуртæ фестадысты, афтæ æдзæм лæу- 
гæйæ хъуыстой кадæджы ныхæстæм, æмæ æдде ба- 
кæсæг фенхъæлдтаид — адон хъусгæ нæ, фæлæ ны- 
хъуыргæ кæнынц уыцы ныхæстæ адджын комдзагау. 
«Фыййауæн — уæлæфтау, 
Хæлынхуд, хызын, 
Йæ «ъæбæр — æнæвгъау, — 
Йæ куыст нæу уæд зын» — 
Касти ахуыргæнæг, æмæ Гæбил иу мисхалы бæрц 
дæр дызæрдыг нæ кодта — уыцы ныхæстæ Гæбилæн 
сæрмагонд йæхи тыххæй фыст кæй сты, ууыл. Æмæ 
канд Гæбил нæ, ныхасы уæвджытæй йæ рæстæджы 
фыййау чи нæ цыди! 
«Нæ зымæг ингæн у, — 
Йæ зæйтæ — нæ мæт...» 
Каст дарддæр ахуыргæнæг æмæ дис кодта. Æх- 
сæйнаг хъæу: цавæр адæймаджы бон бацис уыцы ин- 
38 

гæны дзыназæг адæмы сагъæс æгас дунейы размæ ра- 
хæссын æмæ йыл чингуытæ фыссын? 
...Хур аныгуылд. Æризæр. Ахуыргæнæг дзæбæх 
нал æвзæрста чиныджы фыст, фæлæ уæддæр нæма 
ныууагъта йæ кæсын. Хъусæг адæмæй ферох, сæ фос- 
мæ сæ зилын кæй хъæуы, уый дæр, ничи сæ ацыд 
ахуыргæнæджы цурæй. 
Бегаты Гæмсыр Æхсæйнаг хъæуы дæр æмæ æгас 
комбæсты дæр зондджын æмæ дзырддзæугæ лæгыл 
нымад уыди. Уый балæууыд ахуыргæнæджы размæ 
æмæ йæм дзуры: 
— Арфæгонд у, мæ хæдзар! Арфæ дын кæнын 
атæппæт адæмы номæй. Хетæджы-фыртæн йæ кой 
ныры онг дæр цыди нæ хъустыл, йæ зарджытæй дæр 
нæм иуæй-иутæ, мæнæ дæ хуызæн ахуыргонд адæмы 
руаджы, хæццæ кодтой, сæ цæрæнбон бирæ уæд. Фæ- 
лæ нын ныртæккæ цы банымадтай, ахæм диссаг ныр- 
ма никуы фехъуыстам. Гъемæ, дæ рын бахæрон, рай- 
сом æнцойбон у, æмæ дæхицæн уый бæрц зын скæн, 
æмæ нын уыцы чиныг суанг йæ сæрæй йæ бынмæ 
банымай... 
Æвæццæгæн, уыцы райсомæй æнкъарддæр æмæ 
æвæндондæрæй никуы ацыд Гæбил йæ фосы фæстæ. 
Æмæ уæвгæ дæр куыд нæ: «Адæм æрæмбырд уыдзы- 
сты æмæ та сын ахуыргæнæг кæсдзæн Къостайы чи- 
ныг... Нæ фæлæ уæйыгмæ лæскъыл цы мæгуыр лæг 
куыста, уый цы дзæбæх фыст у!» — хъуыды кæны 
Гæбил æмæ фæлвары Къостайы ныхæстæ æрымысы- 
ныл, фæлæ дзы йæ зæрдыл лæууы æрмæст дыууæ 
рæнхъы: 
«Хсры къутуйау — йæ тæнтæ... 
Бинаг был — кæфой...» 
Гæбил хорз зоны бæрз уисæй быд хоры къуту: уæ- 
ле — нарæгдзæф, къубалы хуыэæн, куыд дæлæ- 
мæ — фæтæндæр, дыууæрдыгæй дæр стуры фаджысæй 
сæрст. Кæнæ, хор дымгæмæ кæмæй фæсыгъдæг кæ- 
нынц, уыцы кæфой... 
Кæсы Гæбил Кæндысджын рагъы сæрæй æмæ уы- 
ны: адæм æмбырд кæнын байдыдтой скъолайы раз- 
мæ. Цæуынц Æхсæйнаг хъæумæ фæрсхъæутæй дæр. 
Æвæццæгæн, уыдон дæр фехъуыстой чиныджы хабар 
æмæ ыыр чыртæ-чыртæй тындзынц байхъусынмæ. Сы- 
джытсæр уæлхæдзæртты сæр та фæздæг куы ауыдта, 
39 

уæд йæ зæрдыл æрбалæууыд, знон цы фыстмæ бай- 
хъуыста: «Сæнар кæмæ нæй, уый ныссæйы...» Фсэлæ 
ацу ег.:сэ ды æрхъуыды кæн, дарддæр куыд уыди, 
уый. 
Ахуыргæнæгмæ чи хъусы, уыдонмæ хæлæггæнгæ 
æнкъардæй аивгъуыдта бон Гæбилыл. Изæры йæ фос 
хъæумæ куы æрыскъæрдта, уæд базыдта бирæ ног 
хабæрттæ. Адæм та ацы изæр дæр æрæмбырд сты 
ныхасмæ, æцæг ахуыргæнæг нал æрбацыд чиныг кæ- 
сынмæ. «Æвæццæгæн сын æй кæрæй-кæронмæ га- 
каст...» — ахъуыды кодта Гæбил æмæ фенкъард. Фæ- 
лæ адæмы ныхæстæм куы байхъуыста, уæд уыдоны 
’рдæм фæци. Ныхасы уæвджытæ ныры онгау незамг- 
ны таурæгътæ нал кодтой, сæ дзырд уыди Къостайы 
чиныг. Гæбилæн йæ фыды ’фсымæры лæппу — мæ- 
гуыр, æвадат адæймаг, мадзура лæг — никуы æры- 
хъусын кодта адæмы йæхимæ. Гæбилмæ дæр ма дис- 
саг фæкаст, уæндонæй йæ ныхас куы баппæрста, уæд: 
— Сымах фарны ардыстæн, мæнæ хорз адæм, зно- 
нæй ардæм мæхимæ цыдæр кæсын байдыдтон. Æз 
афтæ æнхъæл уыдтæн, æмæ мæ сагъæс мæ ницæйаг 
хæдзары къуымтæй дарддæр никæдæм хъуысы, фæ- 
лæ, кæсут-ма, Къоста мах тыххæй уæззау цым лæ- 
дзæгæй ныххоста паддзахы къæсæр... 
— Къоста ма дæу дæр куы сдзурын кодта, Цып- 
пу, кæдæй-уæдæй,— зæгъгæ, йын йæ уæхск æрхоста, 
йæ фар^мæ чи лæууыд, уый. 
Ноджы ма иу хабар базыдта Гæбил: абон æгас 
ком куы æрæмбырд сты, уæд бауынаффæ кодтой æр- 
тæ барæджы фæсхох Нармæ фервитын, цæмæй Хетæг- 
каты Къостайæн арфæ ракæной ацы комы цæрæг 
адæмы номæй. 
Æрталынг. Ныхас раафтид. Гæбил бацыд йæ фы- 
сымтæм, хъæбæрхоры кæрдзыны æрдæг æмёе мисыны 
къусæй бахсæвæр кодта æмæ рацыд уæлхæдзармæ йæ 
хуыссæнмæ. Бафæллад уый дæр. Цæсты уæлтъыфалтæ 
æрхауынæввонг сты — хуыссæг æй æрцахста, фæлæ 
уæддæр Къостайы кой нæ хицæн кæны йæ сæрæй. 
Йе ’рвад цы ныхас ракодта, уый дзыхы дзырдтæй нæ, 
фæлæ нывгондæй æрбалæууыд йæ цæсты раз, мæнæ 
стыр фыййæуттæм цы стыр даргъ фысахсæн лæдзджы- 
тæ вæййы, ахæм уæззау цым лæдзæг йæ къухы, аф- 
тæмæй Къоста бамидæг паддзахы галуаны. Паддза- 
хы дынджыр хъулон куыйтæ йæм ралæбурдтой... Цас 
40 

уыдысты, цас! Æмæ уый дæр цы диссаг у? — чи куыд 
бонджындæр у, афтæ йæм куыйтæ дæр фылдæр вæй- 
йы. Фæлæ сæм Къоста куы февзыста, уæд таппызар- 
ты хай фес*ы; стæй уæд Къоста бацыд æмæ паддза- 
хы къæсæры тарваз ахæм цæлхъ нылласта, æмæ ца- 
ры сæгтæ дæр æрызгъæлдысты... 
4 
Рацыд æртæ къуырийы, Гæбил «Ирон фæндыр» 
фыццаг хатт куы федта, уæдæй ныргÆæ. Боныгон ын 
амал нæ уыд, фæлæ йын изæрыгæтты цалдæр хатты 
фæцис ахуыргæнæгмæ байхъусыны фадат. Къостайы 
фыстыты иуæй-иуты йæ зæрдыл бадардта, кæрæй-кæ- 
ронмæ нæ, фæлæ æхсæнмæ-хсæнты. Фæлæ уьщы бон- 
тæй фæстæмæ къаннæг фыййауы сæрæй нал хицæн 
кодта уыцы иугæндзон хъуыды: «Уæддæр цы амалæй 
бафтдзæн къухы уыцы чиныг?» Сæххæст уæвæн пы 
бæллицæн нæ уа, уый, дам, хъуамæ адæймагæн йæ 
сæрмæ дæр ма ’рцæуа,— афтæ фæзæгъыкц. Гæбил 
зыдта, уыцы чиныг æрмæст ахуыргæнæджы йеддæмæ 
никæмæ ис, алгы бон дæр æм адæм æмбырдтæ кæнынц, 
хъусынмæ. Кæцæй хъуамæ бафта уæд фыййауы къух- 
ты? Фæлæ ацу, æмæ ды уынаффæтæ кæн зæрдæйæнГ 
Æризæр. Гæбил хизы йæ дзуг хъæугæрон Сæрзи- 
лæджджын. къæдзæхы сæрмæ. Апы къæдзæхæн йæ 
уæллаг фæрсты ис галвæндаг Цæгат Хъугоммæ. 
Ахуыргæнæг арæх рацæуы ацы фæндагыл, бирæ фæ- 
бады къæдзæхы уæле къуылдымыл, чиныг дæр фæкæ- 
сы суанг талынггæрæттæм. 
Бады Гæбил æмæ та йæ зæрдыл æрбалæууыд 
«Ирон фæндыр». «Ехх, мæ дыууæ æрчъийы дæр мæ 
куы нæ уаиккой æмæ мæ уыцы чиныг куы уаид!» — 
зæгъгæ, хъгэрæй сдгырдта Гæбил æмæ цæхгæр фæс- 
тæмæ фæзылд. Фефсæрмы. Ныр уыцы ныхас исчи куы 
фехъуыстаид, уæд худинаг нæ уыд! Исчидæр ма ахæм 
чиныг æмæ дыууæ зæронд æрчъийæн иу аргъ кæны?! 
Фæлæ, гæс-ма, уартæ ахуыргæнæг рацæуы галвæн- 
дагыл. Гæбил сыстад æмæ фæскъуылдыммæ бацыд, 
ахуыргæнæ:мæ аууонæй куыд кастаид, афтæ, 
Ахуыргæнæг æрбахæццæ къæцзæхы сæрмæ æмæ 
æрбадт галзæндаджы былыл. «Ныр ахуыргæнæгæн 
зын ахсæн бæх куы уаид, ахсын ын куы нæ комид, 
æмæ йын æй æз куы ’рцахсин...» — хъуыды кæны 
Гæбил, фæлæ йæм уый дæр ницы бæрæг хæрзиуæг 
41 

кæсы чиныгимæ абаргæйæ. «Уæд та, зæгъæм, дон тынг 
куы раивылид, ахуыргæнæг дзы мæн тыххæй нæ, фæ- 
лæ æнæбары куы ныххауид æмæ йæ дон куы аласид, 
стæй æз йæ размæ куы фæуаин, мæ лæдзæг æм куы 
фæдарин, ахуыргæнæг ууыл куы фæхæцид, æмæ йæ 
афтæмæй куы фервæзын кæнин...» — сæнттæ цæгъды 
Гæбил «Ирон фæндыр» райсын мондагæй. 
Хæхбæстæн сæ дымгæ дæр сæхи хуызæн дæрзæг 
у: куы бынтондæр ныссабыр вæййы, куы та уыцы иу 
футт ныккæны æмæ, бæрзонд лыстæг кæрдæгыл æх- 
ситгæнгæ, урс фæйлауæнтæй сфардæг вæййы сæрвæт- 
яъх. 
Дымгæ ницы зыдта Гæбилы фæндтæн, фæлæ уæд- 
дæр йæ кæнон кодта. Иу ахæмы фелвæста ахуыргæ- 
нæджы шляпæ-худ æмæ йæ дæлвæндаг амидæг кодта. 
Фæлæбурдта ма йæм ахуыргæнæг, фæлæ ницы... Худ 
атылд æмæ цъæх ауындзæг къæдзæхы сæры иу пæ- 
лæхсар ныллæг бæласыл банцад. Цалдæр къахдзæфы 
ныккодта ахуыргæнæг худы фæстæ дæлвæндаг, фæлæ 
йæ сæр разылд æмæ фæстæмæ йæ цыппæртыл сбы- 
рыд. 
Гæбил фæсæррæтт кодта йæ бынатæй, цæсты фæ- 
ныкъуылдмæ фæндагмæ æртахт, йæ нымæт æмæ йæ 
хызын феппæрста æмæ фæдæле. 
— Кæдæм!.. Фæлæуу!.. Раздæх!.. 
Ахæм цыбыр æмæ тызмæг дзырдтæй ма бауромын- 
мæ хъавыд ахуыргæнæг фыййауы, фæлæ уæдмæ Гæ- 
бил. нæудзарæй ныххызт æмæ æлыгбын зæххыл йæ 
фарсыл бырын байдыдта. 
— Ахаудзынæ, раздæх фæстæмæ! — иу хатт ма 
бафæлвæрдта ахуыргæнæг лæппуйы бауромыныл. Гæ- 
билмæ уыцы ныхас хъуысгæ дæр нæ кодта, бырыд 
дæлæмæ æмæ ныххæццæ къæдзæхмæ. Ныр ахуыргæ- 
нæг хъæр нæ, фæлæ цыма йæ улæфт дæр йæ хъуыры 
фæбадт, бамыр, æмæ ма йæ дыууæ къухæй кæрдæгыл 
ныххæцыд. 
Нæзы бæлас, цыма къæдзæхæй йæхи аппарын- 
вæнд кодта, афтæ комы сæрмæ агуыбыр. Йæ уидæг- 
тæ къæдзæхы скъуыдты афардæг сты, сæ тæккæ ставд- 
дæр та къæдзæхы æмбуар ссыди уæлæмæ, схæццæ 
æлыгбын зæхмæ æмæ уым сыджыты аныгъуылд. Гæ- 
бил уырдæм куы ныххæццæ, уæд ыл дæлгоммæ ных- 
хуыссыд, уидаг йæ дыууæ къахы æхсæн бакодта, аф- 
тæмæй ныббырыд бæласы бындзæфхадмæ. Ныр хъуа- 
42 

мзз иннæрдæм разила, абыра бæласыл æмæ худ рай- 
са къалиуæй. Фæлæ куыд бантысдзæн уый ауындзæг 
къæдзæхы сæр æнæистæуыл фæхæцгæ, æнæ сæр ра- 
зилгæ? Ахуыргæнæгæн нал бацис йæ бон кæсын æмæ 
йæ къухтæ бамбæрзта йæ цæстытыл. Куы ракаст, уæд 
йæ зæрдæ йе ’муд æрцыд: Гæбил худыл хæцы йæ 
дæндæгтæй æмæ йæ цыппæртыл сбыры фæстæмæ бæ- 
ласы уидагыл. 
Цикъæйæ фæлурсдæр ныцци ахуыргæнæг фыййауы 
ссыдмæ. 
— Исчидæр ма афтæ кæны? — загъта лæппуйæн 
уайдзæфгæнæгау. 
Хуыздæр нæ уыд Гæбил йæхæдæг дæр. Ныр дæр 
ма рызтысты йæ зæнгтæ, фæлæ уæддæр загъта: 
— Мæнæн ахæм къæдзæхтыл бауайын — арсы 
хъуыны мæлдзыг! 
— Цæуыл дæхи мардтай, гормон, цы уыдаид ху- 
дæн, куы ахаудтаид, уæд дæр?! 
— Уыцы бæласæй куы ахаудтаид, уæд суанг дон- 
мæ ныххаудтаид...— раст кодта Гæбил йæхи. 
Æрбадын кодта ахуыргæнæг Гæбилы йæ фарсмæ 
æмæ фæлмæн ныхæстæ райдыдта йемæ. 
Æхсызгон уыд Гæбилæн ахуыргæнæджы фарсмæ 
бадын, йемæ стыр лæгау ныхæстæ кæнын, фæлæ цы 
хуызы ской чындæуа «Ирон фæндыр»-ы тыххæй? 
— Кæсын базыдтай, а уалдзæджы дын цьи чиныг 
радтон, уым? — загъгæ, куы бафарста ахуыргæнæг, 
уæд фæцис амал Гæбилæн йæ бæллиц зæгъынмæ 
æмæ фæтагъд кодта: 
— Уыцы чиныджы цыдæриддæр фыст ис, уыдон 
кæсын нæ, фæлæ ма сæ цъындæй дæр бæргæ баны- 
майдзынæн, фæлæ;.. 
— Фæлæ ма цы, уæдæ? 
— Цы кæсон, уый мын нал ис... 
— Дыууæ боны фæстæ горæтмæ цæуын ахуыргæ- 
нæн чингуытæ æрбахæссынмæ æмæ та дын ног чиныг 
ратдзынæн, тæрсгæ ма кæн. 
Æхсызгон уыд Гæбилæн уыцы ныфс, фæлæ уæд- 
дæр ахъуыды кодта: «Ныр Къостайы чиныджы. кой 
куы скæнон æмæ ахуыргæнæг куы смæсты. уа... 
ахуыргæнæн чиныг дæр мын куынæуал радта...» 
Йæ ныфс асаст Гæбилæн. Æмæ уæвгæ дæр куын- 
нæ. Зоны Гæбил, æгас комбæстæ Къостайы чиныгмæ 
байхъусыны тыххæй ахуыргæнæгмæ æрæмбырд вæй- 
43 

йынц. Цæвиттон, ныр уыцы чиныг радта Гæбилæн, 
стæй йæм уæд адæм куы ’рцæуой, уæд сын цы ба- 
кæсдзæн? Афтæ сын дзурдзæн: «Чиныг мæнмæ нал 
ис, Берозоны фыотæн æй радтон æмæ уымæ цæут?!!» 
Уæд та мын æй иу-дыууæ бонмæ куы авæрид... Кæ- 
сынмæ,— хъуыды кæны Гæбил æмæ дардыл райдыд- 
та: 
— Ахуыргæнæг, Къостайы чиныджы афтæ фыст 
кæм ис: 
«Атъæпп уа, цы фыййау хоны 
Амондджын йæхи!» 
уый æнæкæсгæйæ дзурын цал бонмæ базонæн ис? 
Ахуыргæнæг бамбæрста, фыййауы ныхас цæй фæ- 
дыл у, уый, йæхи мидæг бахудт æмæ фæрсы: 
— Къостайы чиныг дæ хъæуы? 
Гæбил уыцы фарстæн йæ уæлвæд ницы дзуапп 
радта. Зæхмæ кæсгæйæ æддæдæр абадт ахуыргæнæ- 
гæй, уымæн æмæ куыд фехъуыста, афтæмæй ахуыр- 
гæнæг нæмгæ дæр ракæны, лæппутæй æгæр къæбæда 
митæ чи кæны, ахæмты, æмæ уый зонгæйæ, адæймаг 
лидзынæввонг куы уа, уæд бирæ хуыздæр у. 
— Ку бон мæм куы фæуид, уæд дзы æнæкæсгæйæ 
дзурын сахуыр кæнин иу цалдæр,— загъта та Гæбил, 
ахуыргæнæгмæ йæ цæсты зулæй кæсгæйæ. 
Ахуыргæнæг та йæ мидбыл худгæ бакаст лæппу- 
мæ, стæй сындæггай сыстад. Гæбил фæтарст æмæ уый 
дæр фæгæпп ласта æмæ дæрддзæф алæууыд. 
— Ды бавдæл, Гæбил, æмæ изæры дæ фос куы 
бафснайай, уæд мæм скъоламæ æрбацу æмæ аныхæ- 
стæ кæиæм, и? 
— Хорз! — иттæг райгæйæ дзуапп радта Гæбил. 
Ахуыргæнæг ацыд. Гæбил исдугмæ йæ мидбынаты 
лæугæйæ баззад — нæ йæ уырныдта ахуыргæнæджы 
ныхас, стæй уый куы фæаууон, уæд галвæндагыл йæ 
сæр фæдæлæмæ кодта, йæ къухтыл хъен алæууыд, 
атылд къорийау,— фыр цинæй цы акодтаид, уый нал 
зыдта... 
Ацы изæр дæр та Гæбил æххæст нал банхъæлмæ 
каст афонмæ, афтæ баскъæрдта йæ фос хъæумæ. Уы- 
цы хивæнд мийы тыххæй нады кæй бахаудзæн, уый 
зыдта, фæлæ цæмæ ’нхъæлмæ кæсы, уый йæ къухы 
куы бафта, уæд уый цур над цы давы! Йæ амондæн 
фысымты лæгтæй йæ разы ничи фæци æмæ куыддæ- 
44 

риддæр фос кæрты дуарæй фæмидæг сты, афтæ згъо- 
рынмæ фæцис скъоламæ. 
Ахуыргæнæг сбадын кодта Гæбилы стъолы фарс- 
мæ, йæхæдæг дæр æрбадт йæ комкоммæ æмæ фæр- 
сынтæ райдыдта фыййауы сæ хæдзары хъуыддæгтæй: 
фос æмæ сæм хуымгæнд цас ис, хос сын чи фæкæр- 
ды, суанг ма суг куыд амал кæнынц, æмæ йæ фый- 
йауы æмгъуыд кæд фæуыдзæн, уыдæттæй. Ныббуз- 
ныг Гæбил йæхицæй, уымæн æмæ фыццаг хатт æр- 
бадт ныхасмæ стыр лæгимæ. Æппынфæстаг ахуыргæ- 
нæг загъта, цæмæй Гæбил скъоламæ цæуын райдайа, 
фос куынæуал хиза, уæд. Кæд, мыййаг, иннæ сывæл- 
лæтты не ’ййафа, ахуыры азы райдианæй нырмæ чи 
ахуыр кæны, уыдон, уæд ын ахуыргæнæг феххуыс 
кæндзæн. 
Уыцы ныхæсты фæстæ ахуыргæнæг бацыд, бирæ 
чингуытæ æвæрд кæм уыд, уыцы скъапмæ, æмæ уыр- 
дыгæй райста иу чиныг. Гæбил рæстмæ нæ ауыдта 
чиныджы цъар. Иу цæсты фæныкъуылдмæ ахъуыды 
кодта: «Кæд æндæр исты чиныг у?», фæлæ уалынмæ 
ахуыргæнæг æрбацыд йæ цурмæ æмæ йæм чиныг фæ- 
даргъ кодта: «Уый та дын мæ лæвар!» — зæгъгæ. 
Ахуыргæнæг ма цыдæртæ дзырдта, фæлæ Гæбил, 
рагæй кæмæ бæллыд, уыцы чиныг йæхи къухты куы 
ауыдта, уæд æй æрбалхъывта йæ риумæ, цыма йын 
фæстæмæ айсынæй тæрсы, уыйау æмæ йæ цæсты 
тъыфылтæ тъæбæрттъæбæртгæнгæ кæсы ахуыргæ- 
нæгмæ, фæлæ ницыуал уыны, ницыуал æм хъуысы. 
— Æнхъæл дæн, мæ лæвар дæ зæрдæмæ нæ цæ- 
уы,— загъта ахуыргæнæг. Гæбил фестъæлфыд. Йæ 
цæсгом фæрайдзаст, йæ иæстытæ сæрттывтой, йæ дзых 
ныххудынæввонг гомæй баззад. 
— Иууылдæр мын æй радтай? — бафæрæзта ма 
еæгъын. 
— Иууылдæр, уæдæ йе ’рдæг! — зæгъгæ, бахудт 
ахуыргæнæг.— Фæлæ уайгæ уæхимæ æмæ дæ фæллад 
суадз. 
Стыр, цыдæр зæрдæбын арфæ зæгъынмæ хъавыд 
Гæбил, фæлæ фыр цинæй йæ бон нæ бацис æмæ йæ 
къух ауыгъта, цæхгæр фæзьглд фæстæмæ æмæ дуарæй 
федде ис. 
Скъолайæ сæ хæдзармæ цæугæйæ, Гæбилы бахи- 
зын хъуыдис суадоныл, цæугæдоны сæр нарæг хи- 
дыл, хæххон чысыл хъæуы æнæбæрæг уынгты кæйдæр 
45 

кауы сæрты, хъæхъхъаг куыдз кæмæ ис, уыдон рæз- 
ты — ацы хатт Гæбил зонгæ дæр нал кодта, кæуылты 
тахт, уый, сонт мидæг фæцис сæ хæдзары, йæ мадьг 
æфцæгыл атыхст æмæ ма сдзырдта: 
— Нана! Къоста!.. Къоста!.. 
Зæххы къорийыл фыццаг хатт адæймаг куы сæв- 
зæрд, уæдæй ардæм цыдæриддæр лæвæрттæ фæчын- 
дæуыд, уыдон мур дæр ницы уыдысты, Гæбил цы лæ- 
вар райста, уый цур... 

ЧЪЕУРИ 
1 
Быдираг стыр иррн хъæуы уынгты фæцæйцыдис 
ссæдзаздзыд лæппу. Йæ уæлæ цыбыргомау зæронд 
цинел. Цинелы фæдджиты бынæй зындысты дæрзæг, 
дывазыг халæй уæфт, ирон фæсмын хæлафы уæрæх 
фадгуытæ. Уыдон æрдаргъ сты парахатæй æмæ зæн- 
джы тæккæ нарæджы цыбыр хъулон цъындаты ам- 
бæхстысты. Цъындатæ æмвæтæнæг æрбалвæстой фад- 
хъулты æмæ сæхæдæг дæр хъæбæр къогъодзиты абы- 
рыдысты. Цæуæгæн йæ уæхскыл — зæронд голлагæй 
æпъызтытæ — дыууæцæстын рифтаг. 
Уыдис изæрырдæм. Æрбахæццæ цæуæг ныхасмæ. 
Йæ нымæтхуд уæлæмæ фесчъил кодта æмæ загъта, 
сæхимæ йын куыд бацамыдтой, афтæ: 
— Фарн уæ ныхасы! 
Бæлццон бафарста, æххуырст кæй хъæуы, зæгъгæ, 
æмæ йьш бацамыдтой иу цъæхсæр хæдзар, ныхасæй 
чысыл уæлдæр. Схæццæ лæппу уыцы хæдзармæ. Кул- 
дуары бахостмæ ракаст иу ус. 
— Лæгтæй ам ничи ис,— загъта ус,— мæнæ цæх- 
гæрмæ уынджы фалæмæ ацу æмæ бафæрс, Бимбола- 
татæ кæм най кæнынц, æмæ дын сæ чидæриддæр ба- 
цамондзæн. 
Ацыд лæппу. Куыд æнхъæл уыд, афтæ тагъд не 
ссардта, кæй агуырдта, уыдон. «Ам Бимбол Ататы 
кæм най кæны», зæгъгæ, фарста лæппу, æмæ йыл чи 
худгæ кодта, чи та афтæ æнхъæлдта, барæй афтæ 
дзуры. Æппынæрæджиау сæ ссардта. Федта найгæнæн 
машинæ. Базыдта, Бимболататæ ном æмæ мыггаг 
кæй не сты, уый дæр. Райстой йæ кусæг, хъæмп ама- 
йыныл дæр ма йæ бафтыдтой. 
Талынггæрæтты æххуырст æрбацыд хæдзармæ фы- 
сымты чысыл лæппу Аликимæ. Алик хæдзары фæми- 
дæг. Лæппу дæр сындæггай бацыд йæ фæдыл. 
47 

— Баба, мæнæ нæ ног кусæг! — æппæлæгау аца- 
мыдта Алик. 
Лæппу сæфсæрмы. Рæсугъд, сыгъдæг æфснайд уа- 
ты къуымты ахаста йæ цæст æмæ скатай, йæ рифтаг 
кæм æрæвæра, ууыл. Фысымты хистæр Бимболат, бæр- 
зонд урсзачъе зæронд лæг, бамбæрста æххуырсты са- 
гъæс æмæ йæм лыстæгдæр бакаст. Суанг ыл йæ ху- 
дæй йæ къогъодзитæм йæ цæст æрхаста, стæй уæд 
дзуры: 
— Алик, хæдзармæ уал æй акæн. Дæ ном та цы 
хуыйны, лæппу? Къуыдарæй дæ, уый дыл зыны, фæ- 
лæ... 
— Чъеури, Чъеури йæ ном,— фæцырд Алик.— 
Æрдæбон найгæнæн машинæ куы федта, уæд афтæ 
зæгъьг, æз, дам, чъеури скъæрын йеддæмæ аимæ ни- 
цы бакæндзынæн. Уыдонмæ чъеурийæ най кæнынц. 
— Джидзæг ма кæн, Бимбол хуыйны мæ ном,— 
æфсæрмдзæстæй сдзырдта лæппу. 
— Цæй, Чъеури фæуæд дæ ном, кæннод нæ нæмт- 
тæ хæццæ кæндзысты, хæдойнаг дын мæнæй,— зæгъ- 
гæ, мæллæг худт бакодта зæронд. 
Райдыдта кусын Бимбол. Æцæг уæдæй фæстæмæ 
Бимбол нал хуынд — Чъеури ном ыл ныффидар. Æд- 
дагæттæ дæр æй афтæ хонын байдыдтой. 
— Чъеури мæ ма хонут, фæйнæ уæ смæла, Бим- 
бол у мæ ном,— дзырдта-иу æддагон адæмæн. 
— Ныууадз, дæ хорзæхæй, куыдзы йæ хицау куыд 
фæхоны, адæм дæр афтæ,— чи хъазгæйæ, чи та æцæ- 
гæй дзырдта Бимболæн. 
Бирæ ног хъуыддæгтæ федта Бимбол йæ фысым- 
тæм. Диссаг æм фæкаст сæ зæронд лæг. Хæдзары ми- 
дæг æм бинонтæй комкоммæ бакæсын дæр иичи уæн- 
дыд. Бимбол сæхимæ ахæм уавæр никуы федта, уы- 
донмæ зæронд адæмы кадыл дардтой, фæлæ сæ тæр- 
сгæ ничи кодта. Иу хатт ын зæронды хистæр фырт 
йæ цæстмæ бадардта, ома æнæуæздан ныхас ма кæн 
нæ хистæрмæ, зæгъгæ. Бимбол æргом ницы сдзырдта, 
фæлæ йæхинымæр загъта: «Уæд мын уæ бинонтæ 
амæлæд, кæд мæ ныхас æнгуырстуанæй нæ баржы- 
нæн». 
Диссагдæр æм фæкаст зæронд лæгæн йæ хистæр 
фырты архайд. Дыууæсæдæ дæсæтины хуымзæхх, мин 
æмæ æрдæг лыстæг фос, вальцовкæ куырой, хуымгæр- 
дæн æмæ найгæнæн машинæтæ æмæ ма бирæ æндæр 
48 

фæллойæн хицау уыди Бимболаты хистæр фырт 
Мырзабег. Æфсæнвæндаджы станцæйы цур ын уыди 
дæргъæй-дæргъмæ хордонтæ, дзуллаг ссад вагонгай 
æрвыста уæймæ Уæрæсемæ æмæ Фæскавказмæ. Бим- 
бол дис кодта, куыд фæразы Мырзабег уыдонæн се 
’г.пæтæн уынаффæ кæнын? 
Цыдысты бонтæ. Фæци найгæнæн рæстæг. Æрдхæ- 
рæны æмбаргæ кусæг разынд Бимбол. 
Фыццаг бонты зын уыди, уæдæ цы! Сæхимæ зыд- 
та, галтимæ куыд архайын хъæуы, бæхуаргъимæ куыд 
кæнгæ у, æмæ йын бричкæтæ, машинæтæ æмæ æндæр 
ахæмтимæ кусын райдианы зын уыди, фæлæ ныртæк- 
кæ алцæмæ дæр — æвзыгъд, ныфсхаст. Куыдфæстæмæ 
йæм Мырзабедждл архайд дæр диссаг нал каст. 
Сæрæн æххуырст разынд Бимбол. Ноджы йын сæ- 
химæ загътой, ома мадзура куы уай, уæд дæ хын- 
джылæг кæндзысты, æмæ ныр уый тæссæй дæр йæхи 
уæлдай уæндондæрæй дардта. Æцæг-иу йæ ныхас 
хаттæй-хатт фегæр ио. 
Бимболатæн уыди дыууæ куринаг чызджы. Бон- 
изæрмæ бадтысты хæдзары æмæ рудзынгæй кастысты, 
уынджы чи цыд, уыдонмæ, æндæр сын ницы куыст 
уыди. Иу хатт хистæр чызг дзуры Бимболмæ: 
— Чъеури, æнæгæды-ма зæгъ: нæ дыууæйæ кæй 
ракурис? 
— Æмæ уæ фыдгæнд кæнын, шæмæн мæ хъæут? 
— Ау, æмæ махæй рæсугъддæр чызг ссардзы- 
нæ. 
— Рæсугъд мит дæр у, фæлæ жы къæхтæ сийынц. 
Шæмæн бæззут? Кусын нæ зонут... 
— Æмæ уæд иу хæрæг ракур, уымæй хуыздæр 
ничи кусы. 
— Хæрæг ма хъæдæй сугтæ æрбахæсжæн, фæлæ 
сымах нæ хуыйын зонут, нæ хуым кæрдын, уыгæр- 
дæнтæм уæ кæд жæкъулты схæссон, кæннод искуы 
фæтулжыстут. 
Уæд иу ахæмы зæронд Бимболат сфæнд кодта Бим- 
болимæ аивæй аныхас кæнын иу къорд цæуылдæрты: 
уæздан æмæ сау цы у, хицау æмæ æххуырст, стæй 
хицауы раз æххуырст йæхи куыд хъуамæ дара æмæ 
æндæр ахæмтыл. 
— Чъеури, никуы дæ афарстон, зæгъ-ма, сымахмæ 
дæр уæздæттæ ис? 
— Ери-гъа! Шæйас дæ хъæуы, уыйас. 
49 

— Æмæ уæд фæллойæ та куыд сты? Хæдзарæй 
.æндæрæй исты цæрæг сты? 
— Махæн нæ тæккæ сыхаг, æмæ уымæн йæ хæ- 
жары сæр сымах хæжары сæрæй цъæхдæр у. 
— Кæс-ма, дæ хорзæхæй, цъæхсæр хæдзар зæгъыс? 
— О, о, йæ уæлхæжары сæр кæрдæг астæумæ 
сфардæг æмæ цъæх у, уæдæ шы! Фæлæ хæжары 
хуылфы та уасæг карчы куы фæрасур-басур кæна, 
уæддæр жы йæ базыр нишæуыл аныжæвдзæн, афтид 
у. Йæхæдæг йæ иу къах иннæйыл сæвæры æмæ лулæ 
лъæртт кæны. 
— Æмæ уæд уымæй цæй уæздан ис? 
— Шы ма дæ хъæуы! Махмæ магусайæ фæзæ- 
гъынч афтæ: йæхи ныууæздан кодта æмæ нишы ку- 
сы, зæгъгæ. 
— Ацу, æвзæр. Ницы æмбарыс. Ахъуытты у! — 
зæгъгæ, ратардта зæронд лæг Бимболы. 
Уæдæй фæстæмæ Бимбол уый бæрц разæнгард нал 
уыд йæ фысымтимæ ныхас кæнынмæ, æрмæст ма-иу 
фосимæ аныхæстæ кодта æмæ та уый тыххæй дæр иу 
бон масты фæцæйхаудта. Рæуæд уынгæй кæртмæ 
скъæрын нæ куымдта, æмæ йыл Бимбол фæхъæр код- 
та: 
— Гыш, Бимболаты мардæн сабатизæрæн бахъу. 
Уыцы ныхас фехъуыста Бимболаты ус. 
— Бын бауа æвзæры дзых. Дæхи мардæн бахъæ- 
уæд! Æнæхсæст! 
— Омæ æз дæр мæхисæй куы зæгъын, иу рæуæд 
мын нæ аргæвдджыстут? 
Цыдысты мæйтæ. Æрхæццæ зымæг дæр. Адæм 
ныхасæй нал цыдысты мидæмæ, Бимбол дæр йæ куы- 
стæй куы февдæлы, уæд байсы йæхи уырдæм. «Ка- 
деттæ», «большевиктæ», «Врангел», «партизан» — æмæ 
æндæр ахæм ныхæстæ нæ цух кæнынц адæмы дзы- 
хæй. Хъуыста Бимбол дæр уыцы ныхæстæм æмæ 
куыдфæстæмæ цыдæртæ æмбарын байдыдта. 
2 
Алик лæфлæфгæнгæ æрбазгъордта æмæ, дуарæй 
æххæст нæма æрбакаст, афтæ ныхъхъæр кодта: 
— Барысби ссæуы! 
Уыцы ныхасмæ хæдзар æмызмæлд сси. Чызджы- 
тæ рудзгуытæм базгъордтой. Зæронд ус хæдзары 
къуымты зилы, æфснайынмæ хъавы, фæлæ йын фыр 
50 

тагъдæй ницыуал æнтысы, æххуырст уырыссаг сыл- 
гоймагæн уыцы иу рæстæджы цалдæр куысты кæнын 
кæны. Зæронд лæг дæр цъил фестад. Æрмæст Бим- 
бол нæ зыдта, Барысби чи у, уый æмæ дисгæнæджы 
каст кодта бинонтæм. 
— Кæрт æрæфснай, стæй дæ дзых ныххæлиу 
кæн! — зæгъгæ, йыл фæхъæр кодта Бимболат, æмæ 
уæд уый дæр æнæбары æрхызт кæртмæ. 
Дзыхъхъынног цъæхахуырст тачанкæ, дыууæ 
гъæйтт-мардзæ сау бæхы ифтыгъд кæм уыд, ахæм, 
кæрты æрбамидæг. Тачанкæйæ рагæпп кодта æмбис- 
кар афицер. Бимболаты фырт. Йæ дарæс къахæй къух- 
мæ æрттывдтытæ калынц, йæ риуыл крестытæ æмæ 
майдантæй къух æрæвæрæн дæр нæй. 
Адæм цыдысты Бимболаты хæдзармæ. Арфæтæ 
кодтой, ахæм номдзыд хъæбатыр фырт кæмæн ис. 
Æртæ азы балцæй ссыд йæ фырт Барысби булкъонæй,. 
Деникин ын йæхæдæг йæ риуыл кæй бакодта, бирæ 
ахæм майдантимæ. 
Дыккаг бон æрдхæрæны куывд скодта Бимболаг 
йæ фыртæн. Дыууæ галы аргæвста, нуæзтæн ма нык- 
кæнæн кæм уыди! Æрхуыдта хъæуы зынгæдæр адæм- 
ты иууылдæр. Йæ хъуырмæ сси æххуырст Бимбол» 
Бынтон тухæнæй йæ амардта Барысби. Гæххæтты гæ- 
баз та-иу афыста — æрвыста хонæг, хъæубæсты афи- 
церæй кæй зыдта, уыдонмæ. Æрæмбырд бирæ адæм. 
Кæмæ фервыстой, уыдонæй æрмæст иу лæг не ’рцыд; 
куывдмæ — сæ сыхаг, зæронд булкъон. Германы фронт 
куы фехæлд, уæдæй фæстæмæ йæ службæ чи ныу- 
уагъта, ахæм. Цалдæр æрвысты йæм бакодтой, уæд- 
дæр не ’рбакуымдта. 
Æрдхæрæны куывд скодта Бимболат. 
Афицерты æрбадын кодтой хицæнæй. Лæггадгæн- 
джытæ сын — бирæ, уыдонимæ Бимбол дæр. Схъæл- 
дзæг сты афицертæ. Зарынц. Хъæбатыр ныхæстæ кæ- 
нынц. 
— Æйтт Чъеури, бануазын кæн уазджытæн! 
— Хорз сæ фен, къуыдайраг! 
— Хæххон гаджидæуттæ сыл ракæн! 
Дзурынц фæйнæрдыгæй Бимболмæ. Йæхицæн дæр 
ын ануазын кодтой, æмæ фæуæндондæр. Хистæр афи- 
цертæй йæм расыгдæр æмæ æдылыдæр чи фæкаст, 
ахæммæ нуазæн бахаста æмæ йæм дзуры: 
— Уæд дын æз амæлон, ашы хæрд æмæ нозтæй 
61 

мæ фыды фыдæн рухс куы нæ зæгъай. Никуы йын 
нишы уыд, æмæ йын уаж æмæ уа... 
Худæг фæкаст уый афицермæ. Фестад йæ бынатæй 
æмæ хъæрæй «рухсаг» загъта Чъеурийы фыды фы- 
дæн. Бануазын кодта иннæтæн дæр. Уый фæстæ ныз- 
зарын кодтой Бимболы. Зынгæ лæг сси Бимбол афи- 
церты æхсæн,— се ’ппæтæн дæр хъазæнхъул. Бирæ 
барасыг афицертæй, æрмæст Барысби йæхæдæг, цыма 
ницы банызта, афтæ тарæрфыгæй лæууыди. 
Куывды фæстæ, фæсахсæвæр Барысби йæ фыд 
Бимболаты барвыста хонæг йæ сыхаг булкъон Тæтæр- 
хъанмæ. Фефсæрмы Тæтæрхъан зæронд лæгæй æмæ 
æрбацыд. Æрбадтысты Барысбиимæ хицæнæй, сæ цу- 
ры лæггадгæнæг дæр нæ ныууагътой. Барысби бирæ 
фæхатыд Тæтæрхъанмæ, цæмæй та райдайа йæ куыст 
æмæ, амы цæрджыты æхсæн кадджын æмæ дзырд- 
дзæугæ кæм у, уымæ гæсгæ адæмы дæр йæ фæдыл 
акæна, кæннод болыневикты ’рдæм здæхын байдыдтой. 
— Кæд фæсарæнты паддзахадтæй исчи лæбуры 
Уæрæсемæ, уæд зæрондæй дæр, табуафси, цæттæ дæн, 
кæд хицауады мæ сæр хъæуы, уæд. Фæлæ мæнæ нæ- 
химæ сагæйттæ æмæ фæрæттæй чи хæцы, уыдонимæ 
хæцынæн пъæлицæ ис, æмæ хæцæд йæхæдæг, уый мæ 
хъуыддаг нæу. 
Ахæм дзуапп лæвæрдта Тæтæрхъан канд Барыс- 
бийæн нæ, фæлæ ма йæм уый размæ дæр чи хатыд, 
уыдонæн дæр. 
Куыдфæстæмæ дыууæ афицерæн хылмæ ацыд, кæ- 
рæдзийæн тызмæг ныхæстæ фæкодтой, стæй Тæтæр- 
хъан тæргайгондæй ацыд сæхимæ. Барысби мæстæй 
судзгæйæ баззад. Тæтæрхъан йæ цуры нал уыд, фæлæ 
ма уæддæр хыл кæны, æлгъиты. Йæ фыд бацыд æмæ 
йæ афарста Тæтæрхъанæй. 
— Ныффæрск зæронд хæрæг æмæ нæ комы,— 
загъта Барысбй. 
— Омæ кæд хъуыддагæй ницыуал рауайдзæн, уæд 
ды дæр фæлтау дæхи фæиуварс кæн, æгас Уæрæсейы 
мæт дæхимæ цы райстай? 
— Дæумæ та куыд нæ кæсы худинаг, баба, ахæм 
ныхас? — зæгъгæ, уайдзæфтыл схæцыд Барысби йæ 
фыдæн.— Сымах куырм стут, никæй уынут. Дуне сæ- 
фы, æмæ йæ не ’мбарут. Зоныс æй, баба, уæхи æмæ 
уын уæ фæллойы æккой æрбадынмæ чи хъавы, уый, 
и? Искуы дзы искæй федтай? 
52 

— Кæй дзы федтон, хæдзарæй æддæмæ куы нæ 
хилын, уæд! — сбустæ кодта зæронд, йæ фырт æм куы 
иыккомкоммæ, уæд. 
— Уæдæ дын æз ныртæккæ иу фенын кæндзы- 
нæн. Алик, марадз-ма, æххуырстытæй искæмæ фæ- 
Дзур! 
Барысбийы цæсгом туджы зилы. Тæтæрхъаны дзу- 
апп æй тæвд къæйыл скафын кодта. Уымæн цы нæ 
загъта, уыдон йæ хуылфы цыма ныццæнд сты, ри- 
уыгуыдыр ратонынц. Алик æрбакодта Бимболы. Ба- 
рысби фæрсы: 
— Зæгъ-ма, къуыдайраг, кадеттæй, коммунисттæй 
дæм хуыздæр чи кæсы? 
— Цы зонын, дæ низтæ схæрон, æз сæ дыууæйæн 
дæр нишы зонын. 
— Уæддæр дæм кæцытæ хуыздæр кæсынц? 
— Æмæ-гъа, дæ рын бахæрон, мæгуыр адæмæн 
сæ кæцытæ хуыздæр сты, мæнмæ дæр уыдон хъуамæ 
хуыздæр кæсой, æндæр шы... 
— Коммунисттæ афтæ зæгъынц, зæхх, дам, бон- 
джынтæй райсæм æмæ йæ лæвар раттæм зæхкусæг 
адæмæн. Куыд дæм кæсы уый? 
— Коммунйсттæ куыд журынч, уымæн дæр ни- 
шы зонын, фæлæ гъе ныр дæхимæ куыд раст кæсы: 
мах уæртæ фæсхох æфшæг рæбын шæрæм, æмæ не 
’лдар та Калачы бады æмæ нæм алы аз хъалон исын- 
мæ шæуы, зæхх, дам, мæн у. Æмæ æз нæ зонын, кæ- 
шæй йын æршыд, исты йæ йæ мад ныййардта? 
— Хъусыс, баба? Уый уал дын, дæ дыууæсæдæ 
дæсæтицы кæдæм цæуынц, уый,— дзуры Барысби йæ 
фыдмæ. Æмæ та Бимболмæ: 
— Уæдæ-ма мын уый дæр зæгъ: коммунисттæ аф- 
тæ зæгъынц, цыдæриддæр хицау ис, уыдон раппарæм 
æмæ сын сæ бынæтты нывæрæм хуымæтæджы кусæг 
адæмы. Уый та дæм куыд кæсы? 
Бимбол ницы сдзырдта, æмæ Барысби дарддæр 
кодта йæ фарст. 
— Зæгъæм ацы хъæуæн дæ æвзарынц хъæуыхи- 
Ц&У, уæд цы зæгъис? 
Бимбол бакаст Барысбимæ æмæ йæ æгæр мæстыйæ 
куы федта, уæд сфæнд кодта ныхас хъазынырдæм 
аздахын. 
— Уæ едау фæуай... Иу расыггæнаг лæг ис нæ 
хъæуы, æмæ йæ иу хатт фарстой, паддзах куы уаис, 
53 

уæд цы бакæнис, æмæ сын уый дæр афтæ, не ’лдарыл, 
дам, куыйтæ сардауин. 
— Бауром-ма, æз дæ уымæй нæ фæрсын! 
— Омæ дын уæдæ шы зæгъон, мæ бон, фосы фæш- 
тæ шæуын йеддæмæ æндæр нишы зонын. Æниу, иу- 
гæр мæ адæм се ’хсæнæй куы сисиккой,— мæгуыр 
æмæ раст лæджы хъыджы никуы башæуин. Адæм сæ- 
хæдæг сæ къух кæуыл дарой, уый æнахуыргондæй 
дæр адæмы бæрн ахæсджен, фæлæ кæуыл рахæтой, 
уый падджах куы уа, уæддæр... 
— Куыдзы хъæвдын, æмæ дæхи хæдзарæн куы 
ницы зоныс, уæд кæдæм хæссыс дæ ныфс, холуйская 
морда! — фæхъæр кодта Барысби æмæ Бимболы æх- 
сæрфарсæн — хафт. 
— Лæппу, мæлæты сæртæг нæ дæ! — уайдзæфгæ- 
пæгау сдзырдта Бимболат. 
Бимболыл уыцы цæф афтæ æвиппайды сæмбæлд, 
æмæ дзурын дæр ницыуал сфæрæзта. Мæстæй судзгæ 
уынгмæ рацыд æмæ кулдуары цур бандоныл æрбадт. 
Чысыл фæстæдæр æрбацыд иу зæронд ус æмæ 
афарста Бимболы: 
— Лæппу, дæ нывонд фон, цымæ Барысби сæхи- 
мæ и? 
Бимболмæ «дæ нывонд фонæй» никуыма ничи 
сдзырдта, æмæ йын кæд цыфæнды зын уыди, уæддæр 
сæххæст кодта усы курдиат, бадзырдта Барысбимæ. 
Барысби уынгмæ не ’рхызт, фæлæ ракаст дуарæй. 
Ус æм йæхи бакъултæ кодта: 
—’ Зæронд-зæронды дæумæ фæцыдтæн, Барысби. 
Кæд ма ирон сылгоймаджы хатью кæныс, уæд мæ 
хъæбул уæ къухы ис. æмæ мын æй фервæзын кæн, æз 
дæ мæрдты уазæг. Мады ныхас дæм бахъарæд. 
Барысбийæн йæ разы иыма адæймаг нæ, фæлæ 
къодах лæууы, уыйау усы сæрты кæдæмдæр кæсы, 
афтæмæй дзуры: 
— Стыр мыггаджы чызг дæ, æмæ дын уый хатыр 
фæуæд, уыййеддæмæ мæн сымэх хуызæттимæ ницы 
ныхасаг ис. Ахст дын пы коммунист Фырт нæма у, 
уымæн-иу зæгъ: Барысбийæн. зæ^ъ, /**» мыггапжы 
иæлгоймæгтæ се ’ппæт дæр куы уаиккой ахст, уæд- 
дæр, зæгъ, йæ сæрмæ не ’рхæссид сылгоймæгты ха- 
тæг æрвитын. 
Ус дзы базыдта йæ бон, кæронмæ дæо æм нал 
байхъуыста æмæ сæхимæ фæцæуæг. Барысби ма цы-. 
54 

дæр æртхъирæны ныхæстæ скодта йæ фæстæ, стæй 
мидæмæ бацыд. Бимбол та æдде лæугæйæ баззад 
уынджы. Уалынмæ йæм радзырдтой мидæгæй. Бацы- 
ди. Барысби йæм радта цавæрдæр гæххæтт æмæ загъ- 
та, ныртæккæ йæ, æрдæбон цы усимæ ныхас кодта, 
уыдон хæдзармæ куыд бахæццæ кæна, афтæ. Баца- 
мыдтой йын хæдзар дæр. 
Цæй æнæцæугæ уыд Бимболæн! Кулдуары хостмæ 
ракаст, кæй федта, уыцы ус. Бимбол æм радта гæх- 
хæтт æмæ фæстæдæр ралæууыд дзуапмæ æнхъæлмæ 
кæсыны æввонг. Фæлæ йæм зæронд ус афтæ фæлмæн 
хъæлæсæй æмæ зæрдиагæй бахатыд, мидæмæ рацу, 
зæгъгæ, æмæ Бимбол уайтагъд фæраст йæ фæдыл. 
Къаннæггомау, фæлæ хæрзæфснайд æвдылд уат. Иу 
къуымы чингуыты скъапп. Рудзынджы раз стъолыл 
дæр бирæ чингуытæ. «Адонæй дæр, æвæццæгæн, исчи 
афицер уыдзæн»,— ахъуыды кодта Бимбол. 
Мад радта гæххæтт чызгмæ, йæхæдæг æм ным- 
дзаст, цыма йæ фырты хъысмæт иууылдæр уыцы 
гæххæтты уыди, уыйау. Чызг бакаст гæххæтт æмæ ис- 
дугмæ æнæ дзургæйæ алæууыд, стæй йæ цæстысыг 
колгæ æрбадт фыссыныл. 
— Цæй-ма, цы фыссы, мæнæн дæр æй зæгъ! — 
хаты мад йæ чызгмæ, иугæр уый фыст куы фæци, 
уæд. 
Бимбол бамбæрста, уыцы гæххæтты цыдæр масты 
хъуыддаг кæй уыдис, уый, фæлæ йыл уæддæр йæхи 
маст фæтыхджындæр; æмæ уал бафарста: 
— Сымахæй дæр исчи афицер у? 
Уыцы фарстмæ йæм чызг йæ цæстытæ фæхъулон 
кодта, цыма йын стыр æфхæрæн ныхас загъта, уыйау, 
стæй æрæджиау загъта: 
— Афицер нæ исчи куы уаид, уæд мын афицер- 
тæ ме ’фсымæры не ’рцахстаиккой. 
Базыдта Бимбол, чызгæн йæ ахст æфсымæр ахуыр- 
гæнæг æмæ коммунист кæй у, уый. Иннæ æфсымæр 
Дзæрæхмæт дæр коммунист у æмæ æмбæхст дары йæ- 
хи. Мад скатай æмæ та афарста чызджы, гæххæтты 
цы фыст ис, уымæй. 
— Тагъд ма кæн, нана, ныртæккæ йæ базондзы- 
нæ. 
— Дæ ном та цы хуыйны, бахатыр кæн, фæ- 
лæ? 
— Нæхимæ мæ Бимбол хуыдтой, фæлæ мыл мæ 
55 

уæздан фысымтæ ам æндæр ном сæвæрдтой — Чъеу- 
ри. Æмæ уый шыфæнды уæд, фæлæ кæд æвзаг зоныс, 
уæд-ма, дæ мæрдтыстæн, халуйскы мордæ шы ныхас 
у, уый мын башамон. 
— Уый та дæ цæмæн бахъуыд? — бафарста чызг. 
— Мæ фысымтæ мыл Чъеури ном сæвæрдтой, æмæ 
уый æмбарын, афтæ нæм, най шы фæйнæджытæй 
фæкæнынч, уыдон фæхонынч, фæлæ мын Барысби та 
уыцы ныхас загъта, æмæ йæ не ’мбарын... 
Уыцы фарсты фæдыл ныхæстæ адаргъ сты. Бим- 
болæй ферох, дзуапп хæссын æй тагъд кæй хъæуы, 
уый, нал æмæ нал æфсæст хъусынæй. 
Бирæ ног цыдæртæ базыдта Бимбол уыцы изæр: 
кадет æмæ большевик цы у, Барысбийы хуызæттæ 
цæуыл тох кæнынц, Дзæрæхмæт æмæ йе ’мбæлттæ 
кæй сæрыл дзурынц æмæ бирæ ахæм хъуыддæгтæ. 
Базыдта ма уый дæр, æмæ Барысби нысангонд кæй 
а»рцыд, революцион тох чи кæны, уыдон ныддæрæн 
кæныны тыххæй цы æфсад ссыд, уый сæргъы лæууæ- 
джы бынаты. Чызг ма йын суаыг, Хуссар Иры фæл- 
лойгæнæг адæм Гуырдзыстоны меныпевикты хицауа- 
димæ куыд тох кæнынц, уый дæр радзырдта. 
— Ауадз лæппуйы, æгæр æрæгмæ куы ныццæуа, 
уæд та йæ бафхæрдзысты,— зæгъгæ, сдзырдта мад 
чызгмæ. 
— Уымæй раст зæгъыс, нана,— зæгъгæ, чызг фес- 
тад, цы гæххæтт ныффыста, уый аскъуыдтæ кодта 
æмæ, йæ цæсгом фыр мæстæй ныссырх, афтæмæй 
дзуры: 
— Барысбийæн та-иу афтæ зæгъ мæнæ нанайы 
номæй: «Мæ фырт Дзæрæхмæт, зæгъ, дæуау уæйгæ- 
нæг æмæ уæййаг нæу, ды, зæгъ, кскæй тугæй дæ риу 
паддзахы дидйтæй куыд байдзаг кодтай, Дзæрæхмæт 
афтæ йе ’мбæлтты уæй кæнынæй йе ’фсымæры нæ ир- 
бзэзын кæны». 
Рацыд Бимбол. «Ныр уышы карз ныхæстæ куыд 
зæгъжынæн»,— ахъуыды кодта йæхинымæр, фæлæ 
фæстагмæ, донласт хуылыдгæй нал тæрсы, зæгъгæ, 
куы бацыд, уæд сæ ноджы фæхъæбæрдæр кодта, аф- 
тæмæй сæ радзырдта Барыобийæз-:. 
— Куыд уæндыс, цъаммар, ахæм гыхæстæ! — 
æмæ та дзæхст Бимболы æхсæрфарсæн. Тыххæй ма 
баурæдта Бимбол йæхи. 
— Уæ мæрдтыстæн, нæмынмæ мæ баххуырстат, 
56 

æви ай шы кæнут! Рахишæн мын кæнут мæхионтæ 
æмæ фæшæуон мæ хæжармæ. 
Барысби февнæлдта стъолыл йæ пъартфелмæ, цал- 
дæр басты дзы дзыхъынног донской æхца фелвæста 
æмæ сæ Бимболы размæ ракалдта. 
— Уый дын дæхи аргъ æхца, æмæ ам де смаг ма- 
уал кал! 
Бимбол æхцамæ æвналгæ дæр не ’ркодта. 
— Бахатыр кæ, фæлæ уыцы æхша ам дæр ничи- 
уал исы, Гуырджыстоны та æппындæр нæ шæуынч. 
— Æвзæр къуыдайраг, уайтагъд дæ коммунистæй 
агæпп ласын кодтой, и? Уæдæ сæм уымæн афтæ би- 
рæ бадтæ? Гъа, уæд та дын мæнæ... 
Барысби дамбацамæ фæлæбурдта. Зæронд лæг фес- 
тад йæ бынатæй. Бауайдзæф кодта йæ фыртæн. 
— Фесæф ардыгæй! — фæхъæр кодта Барысби, фæ- 
хæцыд Бимболы æфцæгготыл æмæ йæ къуырдтытæ- 
гæнгæ дуарæй федде котда. Зæронд ус ма рауад йæ 
фæдыл. 
— Мæсты ма кæн, рогзонд лæппу ма у, басабыр 
уыдзæн. 
— Шы йын мæ бон у, куы нæ басабыр уа, уæд- 
дæр, фæлæ мæнæн дæр мæгуыры мардау мæ зæрдыл 
лæужæн. 
Фæсæхсæвæр уыдаид, афтæ кулдуар нæ бахойгæйæ 
Бимбол багæпп кодта кауы сæрты æмæ цæхæрадоны 
’рдыгæй Дзæрæхмæттæм рудзынг бахоста. Ракаст æм 
зæронд ус. Бимбол бацамыдта йæхи. 
— Цы хабар та у? — тæрсгæйæ афарста ус. 
— Нишы уæлдай хабар у, фæлæ мæ фысымтимæ 
фæхъаугъа дæн æмæ ма уæ, зæгъын, куы федтаин, 
нæхимæ шæуын. Бадут ма? 
— Бадæм, дæ нывонд фон, фынæйыл, мыййаг, 
куы нæ стæм. Мидæмæ рацу. 
Хæдзары бадтысты чызг æмæ йе ’фсымæр, Дзæ- 
рæхмæт кæй хуыдтой, уый. Сылгоймæгтæн сæ цæсты- 
сыг кæлы, лæг æнкъардæй бады. «Уе ’хсæв хорз», 
зæгъгæ, æндæр ныхас скæнын нал бантыст Бимболæн, 
сæ хуызмæ сын куы бакаст, уæд. 
— Цæуыс уæдæ, Бимбол? — æрæджиау афарста 
Дзæрæхмæт. 
— Шæугæ бæргæ кæнын, фæлæ ма, зæгъын, Ба- 
рысбийæн куы смаст кодтаин, æмæ гъа. 
— Дæ мызд дын нæ радтой? 
58 

— Дæтгæ та мын куыд нæ ракодтой, фæлæ ды- 
зæрдыг кæнын: хæссон сæ нæхимæ æви сын сæ ныу- 
уажон. Æмæ уый шыфæнды фæуæд, фæлæ æз дæ 
мад, дæ фыды уазæг, Жæрæхмæт, кæд дæм искуы 
иу топпы зæронд ис, уæд мын æй ма бахæлæг кæн. 
Барысбийæн куы нæ смаст кæнон, уæд мæ нæ хъæу- 
мæ куыйтæ дæр нæ бауаджджысты. 
Дзæрæхмæт арф ныуулæфыд æмæ æнкъард хъæ- 
лæсæй райдыдта: 
— Бимбол, диссаг нæу Барысбийæн смаст кæнын, 
фæлæ знон Барысбийы хъузонтæ æрцахстой болыые- 
виктæй фондз, ме ’фсымæр дæр уыдонимæ, æмæ нын 
уæд нæхионты райсоммæ дæр удæгас нæ ныууадздзы- 
сты. 
Бимбол иу чысыл ахъуыды кодта, стæй бафарста: 
— Æмæ шын æнæуи нишы тас у? 
— Тас та сын куыд нæ у, уæдæ цæуыл æрдиаг 
кæнæм. 
— Омæ уæдæ ды шы ми кæныс, æз ма гъа, фæ- 
лæ?.. 
— Цы ми? Цы мæ бон у? Не ’мбæлттæй хъæуы 
ничиуал баззад. 
— Омæ ам шæмæ бадыс, мæнæ дæ мад æмæ дæ 
хо æнæ дæу дæр жæбæх куы кæуынч? 
— Цы бакæнон уæдæ, ме ’фсымæр, цы мæ бон у 
иунæгæй! Нæхионты ссыдмæ ма кæд аирвæзой, кæн- 
нод... Фæлæ ды бавдæл æмæ фæцу дæ мæгуыр фыд- 
мæ, кæд дын исты радтой, уæд сæ фæхæццæ кæн. 
Кæннод ам æгæр куы фæстиат кæнай, уæд дзы дæу- 
мæ дæр исты фыдбылыз æрхаудзæн; 
— Ахсæв та ма кæдæм ацæудзæн? — йæ ныхас 
баппæрста чызг.— Раппар-ма, Бимбол, дæ дзабыртæ 
æмæ дæ цинел, æз дын сæ арæвдзытæ кæнон. Нана, 
ды та йын фæндаггагæн исты смадзал кæн! 
Чызг ахæм ныхæстæ куы загъта, уæд Бимбол бын- 
тондæр туджы къуыбылой фестад. Уæдæ адон дæр 
ахуыргонд бинонтæ куы сты, уæд Барысбиты хуызæн 
цæуылнæ сты? Куы ницы хорздзинад сын фæдæн, 
уæд мæ цæмæн афтæ рæвдауынц? 
— Нæ, Жæрæхмæт, уый нишы бадт у. Барысби 
мын шы мызд радта, уый зоныс? Æртæ шæфы æл- 
гъыстытимæ æмæ сæ нæ хæссын нæхимæ, бамбæр- 
стай? Нишæмæн хъæуы мæ фыды ахæм мызд. Æмæ 
мæ уыдон тынг нал æндавынц, фæлæ фæстиат мауал 
59 

кæнæм. Æвзæр æмбисонд у, фæлæ, дам, шалынмæ 
Петре Паулемæ шыди, уæдмæ кæстæртæ Чырыстийы 
рагъыл абырыдысты. Барысби мæстджын у, æмæ, куы 
фæтагъд кæна, уымæй тас у. 
Фондз азы дæргъы фыййау фæцыд сæхимæ Бим- 
бол, æртæ азы та рæгъаугæс. Кæд-иу искуы йæхи ах- 
хосæй йæ фосæй исчи фæзиан, науæд-иу исты знаггад 
ракодтой фос, уæд-иу йæхи сраст кæныны фæдыл мы- 
сыд алыхуызон æфсонтæ, æндæр æй стыр хъуыдыты 
мæт никуы уыди. Фæлæ ныртæккæ уыцы Бимбол, йæ 
цæргæ-цæрæнбонты æнхъæл цæмæн нæ уыд, ахæм мæ- 
ты бахауд: куыд фервæзын кæна фондз адæймаджы 
мæлæтæй, куыд смаст кæна Барысбийæн? 
Цыппар адæймаджы уыд хæдзары, æмæ цыппар 
дæр бадтысты æгуыппæгæй. Арф хъуыдыты аны- 
гъуылд Бимбол. Йæ цæстæнгас сарæзта хæдзары 
къуыммæ, цыма уым дзуапп ссарынмæ хъавыд йæ 
æлхынцъ хъуыдытæн, уыйау. Хаттæй-хатт йæ дæллаг 
был акæны йæ дæндæгты æхсæн æмæ та хъæрæй 
сдзуры: «Уый дæр нишы!» Æмæ та хъуыдыты афар- 
дæг вæййы. Бадынц æнæ дзургæйæ иннæтæ дæр. Мад 
æмбæхсы йæ цæстысыг йæ лæппу æмæ йæ чызгæй, 
чызг тыхурæд кæны йæхи. Бимбол сыстад æмæ йæ 
цæст ахаста бинонтыл. 
— Хъус-ма уæдæ, ме ’фсымæр, сымах дæр мæм 
жæбæх байхъусут, мæ мад æмæ мæ хо! Ме ’дылы 
сæры абоны онг уа-диссаг хæрзиуæгыл никуыма ба- 
домдтон, кæд мæ нæ фæсаид. 
Радзырдта йæ фæнд Бимбол. Зын баххæст кæнæн 
уыди уый. Фыдæлтыккон аргъæутты фæндагау карды 
комыл, æрдуйын хидыл, фæлæ æхсар æмæ кады фæн- 
дагыл. Мад æмæ чызг нииы сдзырдтой. Зын зæгъæн у 
«ацу» ахæм фæндагыл. Фæлæ «ма ацу» та ноджы 
гындæр у. 
Къæдзæхæй хауæг йæ тых-тыхæджы къутæры 
мæллæг къалиуыл куыд ныххæца, афтæ ныххæцыд 
Дзæрæхмæт Бимболы фæндыл. 
3 
Хъæуыхицауы къæнцылар. Урсгвардионты æмæ 
Барысбийы рæстæгмæ штаб. Мидæгæй, кæрты, бæр- 
зонд дурын сисмæ æввахс, æхгæд бæхдон. Уым ахæ- 
стæй бадынц фондз большевик-партизаны. Бæхдоны 
60 

раз рацу-бацу кæны хъахъхъæнæг æд топп. Бимбол 
æмæ Дзæрæхмæт кæсынц сисы сæрæй. Хъахъхъæнæг 
се ’рдæм куы æрбацæйцæуы, уæд та æрæмбæхсынц. 
Къæнцылары рудзынгæй бæхдоны къулыл ныдзæвы 
мынæг цырагъы рухс. Æрбазылд хъахъхъæнæг бæх- 
доны ’рдæм. Рухсы тын сæмбæлд йæ цæсгомыл. «Ба- 
рысбийы хæрæфырт, зон^л мæ, æрæджы йын радтой 
пъагæттæ дæр»,— дзуры Бимбол Дзæрæхмæты хъусы. 
Бимбол бæхдоны аууон дæлæмæ рауагъта йæхи. 
Дзæрæхмæт топпæргъæвдæй баззад сисьи сæр, сæ 
дгырд куыд уыди, афтæ. Сæ фыццаг фæндмæ гæсгæ 
Бимбол хъавыди хъахъхъæнæгмæ æнæкъæрццæй ба- 
цæуын, фæлæ, цæйдæр æнамондæн, цæуылдæр 
скъуырдта йæ къах.. 
— Кæцы дæ уый? — фестъæлфыд хъахъхъæнæг. 
— Ололи хо нæ дæ, кæдæм хъæр кæныс? — сабы- 
рæй загъта Бимбол. 
— Цæвын дæ, кæцы дæ? 
— Дæ хæжар сарæзтай уæд,— хъæрдæрæй дзуры 
Бимбол æмæ сындæггай цæуы хъахъхъæнæгмæ. 
Базыдта хъахъхъæнæг Бимболы йæ хъæлæсæй, 
фæлæ ма уæддæр тызмæгæй фæрсы: 
— Æмæ дæ цы хъæуы? 
— Уæ, иу дæ смæла, кæд хами нæ дæ! Шы мæ 
хъæуы, уымæн афтæ хъæрæй журæн куы уаид, уæд 
ма мæ Барысби дæумæ шæхæрадæтты сусæгæй æрвы- 
ста. 
Барысбийы коймæ хъахъхъæнæг басабыр. Æхсыз- 
гон дæр ма йын уыд уыцы хабар. «Карательнæй экс- 
педицийы хистæр кæд сæрмагондæй мæнмæ сусæгæй 
исты æрвиты, уæд уый хорзы нысан у»,— загъта йæ- 
хинымæр фæлвых афицер æмæ дызæрдыг ницæуыл- 
уал кодта. Бимбол бацыд йæ хæд цурмæ. 
— Барысби мын иу гæххæтт рарвыста дæумæ, 
куыд ничи дæ фена, афтæ, дам, æй ратт. 
Зæронд цыбыр цинелы бынæй гæзæмæ æрттывд 
фæкодта хъама, стæй хъахъхъæнæджы риуы аны- 
гъуылд. Галиу къухæй ацахста лæппуйы æфцæггот 
æмæ йæ сындæггай æруагъта зæхмæ. А ныр ахæстоны 
дуармæ гом кæнынмæ багæпп кæна, афтæ къæнцыла- 
ры дуар байгом, иу афицер Дс*ы рахызт æмæ барджын 
хъæлæсæй радзырдта: 
— Солтан! Цæмæн ныхас кæныс ахст адæмимæ? 
— Æз дæн, æз уый! Мæнæ дæм Барысби шыдæр 
61 

гæххæтт æрæрвыста, уынджы, дам, дæ куыд ничи 
^фена, афтæ, дам, æй бахæсс. 
— А-а! Чъеури куы дæ. Радав-ма йæ ардæм, Сол- 
тан! Цы фæци, цы? 
— Æвæццæгæн, æгæр анызта, йæ артæнбынтæ ка- 
лы! Сисмæ йæ ных сарæзта, мæгуыр, æмæ уæлхъ кæ- 
ны. 
— Уæ, худæг фæуай, къуыдайраг. Рацу мидæмæ. 
Афицер бараст мидæмæ. Бимбол уайтагъд фæцæ- 
уæг йæ фæстæ. Иу каст ма фæкодта сисы сæрмæ, цы- 
тма афтæ зæгъынмæ хъавыд: «Дæ хъару æмæ дæхæ- 
гДзег». 
Мæнгæй нæ фæзæгъынц: «Хæдзары цы фæндтæ 
скæнай, уыдон бирæ хæттыты фæндагыл мурæн дæр 
нал фæбæззынц». Бимбол æмæ Дзæрæхмæт сфæнд 
кодтой хъахъхъæнæджы æнæхъæрæй аиуварс кæнын, 
стæй уæд ахст лæгты рауадзын, фæлæ ницы рауад 
уымæй. Ныр фæцæуы Бимбол афицеры фæстæ, æмæ 
та хъуыдытæ йæ сæры нылхынцъ сты. «Ныртæккæ 
амæн йæ чъылдымы хъама ныссадз... Фæлæ кæд ми- 
дæгæй бирæ исчитæ ис, уæд йæ хъæрмæ куы ракæ- 
лой... Уæддæр ма иу чысыл рæстæг куы адард уаид... 
Кæд уæдмæ Дзæрæхмæтæн исты бынтысид. Фæлæ 
ныр афицер фæстæмæ КУЫ фæзила æмæ гæххæтмæ 
йæ къух куы фæдара, уæд æм цы ратдзьюæн? Æх- 
хæст ма, мидæгæй чи ис, уыдон куы базыдтаин». 
Бахызт афицер мидæггаг уаты къæсæрæй. Бимбол 
ткдд цæст ахаста къуымты æмæ ма дзы федта æрмæст 
иу æрыгон афицеры, хуыррытт фынæйæ хуыссыди 
къуымгæрон. 
— Æри-ма, цы гæххæтт дæм ис,— зæгъгæ, афицер 
фæзылд фæстæмæ æмæ йæ къух фæдаргъ кодта, фæ- 
лæ Бимболы къухы дамбаца куы ауыдта, иннæйы та 
тугæйдзаг хъама, уæд къух ауындзæгæй баззад. 
— Дæ къухтæ хæрдмæ! — сабыр, фæлæ хъæбæ- 
рæй загъта Бимбол æмæ дамбаца сарæзта афицеры 
ныхмæ, æлвæст хъама та йын сарæзта йæ хытъынмæ. 
— Хъыпп-сыпп ма скæн, кæннод дын дæ артыл 
дон уажын. 
Афицер базыдта, Солтаныл цы æрцыд, фæтарст 
йæхицæн, йæ къухтæ хæрдмæ сдардта, афтæмæй фæс- 
тæмæ-фæстæмæ алæууыд. 
— Цы кæныс, цы дæ хъæуы? — æрæджиау 
сдзырдта Бимболмæ. 
€2 

— Жургæ ма кæ, адæмы хъал кæныс, кæннод дæ 
куыжы мард ныккæнджынæн. Афонмæ дæр дæ ныс- 
сыхырна кодтаин, фæлæ мын Барысбийы куывды дæ 
нуазæн авæрдтай, æмæ дын уый хатыр фæуæд. 
— Омæ дæ цы хъæуы, цы? Цы мын кæныс? 
— Дæ разы уым дæ бынаты сбад, æмæ жургæ 
дæр нæй æмæ змæлгæ дæр. Æз шалынмæ уынгмæ 
ахизон, уæдмæ куы фезмæлай, уæд къæнцыларыл бом- 
бæ ныффæздæг кæнджынæн, бамбæрстай! 
Фæстæмæ-фæстæмæ рацæуы Бимбол дамбаца афи- 
цермæ даргæйæ æмæ хъуыдытæ кæны: «Ау, цалынмæ 
æз ам, дзæнгæда цагътон, уæдмæ Дзæрæхмæт куыд 
ницы бакодтаид!» 
Æддаг къæсæрмæ куы рахæццæ, уæд расæррæтт 
кодта, базгъордта бæхдоны ’рдæм, раскъæфта Солта- 
ны топп æмæ, бæхдоны дуар гомæй куы ауыдта, уæд 
йæ риуы дзаг ныуулæфыд. Сисы сæрæй куы ахызт 
æмæ цæхæрадоны иу дзæвгар куы суад, æрмæст уæд, 
фехъуыста топпы гæрæхтæ къæнцылары ’рдыгæй. Фæ- 
лæ æввахсдæр куы уыдаид Бимбол, уæддæр бомбæ 
нæ ныффæздæг кодтаид, уымæн æмæ йæм нæ уыд. 
4 
Хъæуæй иу-фондз километры æддæдæр, къутæр- 
джын æрхы фаллаг кæрон, нысангонд бынаты æрæм- 
бырд сты ахстытæ фондзæй, Дзæрæхмæт, мад æмæ 
чызг. Фервæзтысты мæлæты хъæбысæй фондз партиза- 
ны, кæрон ма кæм уыд се ’ппæты цинæн дæр, уæл- 
дайдæр та мад æмæ хойы цинæн! 
Фæлæ куыдфæстæмæ зынын байдыдта цины кæ- 
рон дæр. Цы фæци Бимбол йæхæдæг? Дзæрæхмæт ма 
сæхимæ дæр афæстиат, фæлæ Бимбол хъуамæ ком- 
коммæ ардæм рацыдаид, æмæ кæм и? Топпы гæрæхтæ 
хъуыстысты уыдонмæ дæр. Ау! Циндзинад мастмæ 
разылди. Чи суæгъд, уыдон цыма дыккаг хатт бахауд- 
той ахæсты, афтæ сæм каст сæ фервæзт. Чызг йæ 
цæстысыг нал урæдта, мад йæхинымæр хъарджытæ 
кодта. 
Бирæ нал уыд бонмæ дæр. Цалынмæ талынг у, уæд- 
мæ хъæдрæбыны хъæутæм куы нæ бахæццæ уой, уæд 
хорз нæу сæ хъуыддаг. Цы æххуыс у Бимболæи дæр, 
63 

се ’ппæт дæр та цъысымы куы бахауой, уæд? Æмæ 
уæд сфæнд кодтой: партизантæ æмæ уал дыууæ сыл- 
гоймаджы цæуæнт сæ фæндагыл, Дзæрæхмæт уал бан- 
хъæлмæ кæсæд, стæй уæд куы никуыцæй зына Бим- 
бол, уæд бабæрæг кæнæд, цы бæллæх ыл æрцыд. 
Фæндаггонтæ æххæст нæма фезмæлыдысты сæ бы- 
нæттæй, афтæ сæ хъустыл ауад бæхты къæхты хъæр. 
«Æвæццæгæн нæ расурынц»,— цыппарæй æрбадты- 
сты æрхы схизæны, иннæ дыууæ сылгоймæгтимæ фæс- 
иæд ацыдысты. 
Арвы рухсмæ Дзæрæхмæт ауыдта дыууæ стыр бæ- 
хы тачанкæйы ифтыгъд, бæхтæрæгæн йæхи дæр, фæ- 
лæ тачанкæ — афтид. 
— Стой! — зæгъгæ, Дзæрæхмæт топп фæцарæзта 
бæхтæрæгмæ. 
— Брр! Мæхи зæрды дæр афтæ уыд. Шы фестут,— 
хæрз сабырæй, цыма куывдмæ хонæг æрбацыд, ахæм 
хъæлæсæй сдзырдта Бимбол. 
Уалынмæ иннæтæ дæр æрбамбырд сты. Мад æмæ 
чызг сæхи баппæрстой Бимболмæ. Ацы хатт æцæг кæ- 
рон нал уыд цинтæ æмæ хъæбыстæн. 
— Дæ хорзæхæй, кæм ма уыдтæ? 
.— Æзынма Барысбийæн куы смаст кæнин, æмæ 
уый тыххæй афæстиат кодтон, фездæхтæн сæм. 
Бимбол ракодта йæ хабар. Иугæр хъахъхъæнæджы 
топп йæ къухы куы бафтыд, уæд æвиппайды æрба- 
фæнд кодта Барысбийæ лæгæй-лæгмæ йæ маст рай- 
сын. Æниу ахст адæмы рауагъд дæр чысыл маст 
нæу уымæн, уый дæр æйæ зонгæ нæ уыд. Аууæттæм 
хъавггэйæ уадидæгæн бахæццæ йæ фысымты хæдзар- 
мæ. Йæ хъустыл ауад кæйдæр хъæлæба кæртæй. Бим- 
бол бабырыд кулдуары фарсмæ нартхоры къутуйæ си- 
сы æхсæн. Кæсы уырдыгæй. Бæхтæрæг фæци йæ 
куыст. Хъал бæхтæ кафынц сæ мидбынаты* Уалын- 
джы къæридорæй æргæпп кодта Барысби, йæ къухы 
рог цулемет, афтæмæй. 
Куыддæриддæр бæхтæ фезмæлыдысты, афтæ Бим- 
бол фæхъæр кодта: 
— Хæш, Барысби, мæ хæрзиуæгыл дæр! 
Æцæг фæхæцыд Барысби йæ риуыл, фæлæ уай- 
тагъд йæ сæр æрфæлдæхт йæ майдантыл. Бæхтæрæг 
фæтарст æмæ асæррæтт кодта. Бæхтæ æвиппайды фес- 
хуыстой тачанкæ, Барысби зæхмæ æрхауд. Бимболæн 
йæ хъуыдыйы кæрон дæр нæ уыд тачанкæ раскъæ- 
3 Æвзæрст уацмыстæ 
65 

фын, фæлæ йæ тæккæ рæзты куы рагæпп кодтой æмæ 
сæ уынджы æнæ хицауæй куы ауыдта, уæд уыцы иу 
тæррæттæй бæхтæрæджы бынаты абадт æмæ февзыста 
бæхтæм. 
— Дæ хорзæхæй, Бимбол, цавæр зæрдæ дын ис? — 
бафарста чызг, Бимбол йæ ныхас куы фæци, уæд. 
— Мæгуыр лæджы зæрдæ, мæ кæстæр хо, æндæр 
мын шыхуызæн хъуамæ уа,— зæгъгæ, фефсæрмы Бим- 
бол. 
Бон æрбацъæх, афтæ бахæццæ сты хъæдрæбыны 
хъæумæ, урсгвардионтæ кæдæм нæ уæндыдысты, 
уырдæм. 
Мæлæтдзаг цæф фæци Барысби. «Ам мæ нæ цæ- 
хæрадоны баныгæнут, уыцы æвзæр кæй амардта, уый 
уæддæр мæрдтæ сæхимæ нæ бауадздзысты»,— зæгъгæ, 
бафæдзæхста йæ мæлæты размæ. Бимбол дæр нал 
ацыд Хуссар Ирмæ, партизантимæ ныллæууыд. 
Рацыд фынддæс азы. Кæддæр Барысбийы хæдзар 
чи уыд, уым ныртæккæ колхозы правлени хыгъта йæ 
афæдзы æфтиаг. Дзуапп лæвæрдта колхозы сæрдар 
Бимбол. Хорз рауад йæ куыст: хъæздыг фæззæг, 
дзаджджын фæллойбон. Æмбырды фæстæ Бимбол 
къæридорæй ауыдта, Барысби йæхи кæм баныгæнын 
кодта, уыцы бынат æмæ йæ зæрдыл æрбалæууыд ра- 
гон хабар. 
— Ды, дам, дæхи хæдзарæн куы ницы зоныс, уæд 
кæдæм дæ ныфс хæссыс. Гъе ныр дæуырдыгæй мæнг 
чи загъта, уый мæрдты бæсты авд дæлæмæйы ных- 
хауæд! 

ХУР СКÆСÆНЫ 
ТДÆМ НÆ НЫГУЫЛЫ 
Нарæг ком йæ ных кæдæм бахаста, тæккæ æфцæг- 
рæбын къæдзæх къуылдымыл, раджы кæддæр, хуым- 
зæхх ма галдзармæй куы барстой, хъыримаг топп йæ 
хæтæлы дзаг хорыл куы уæй кодтой, уыцы заманы 
ацы фыдран æрцардысты цалдæр хæдзары. Хъæуы ал- 
фамблай хъæды мыггагæй зади лыстæг бæрз æмæ фу- 
гæ. Фугæ — адæмæн сæхи хуызæн — фæразон алцæ- 
мæн дæр, тых кодта бæрзыл æмæ сындæггай, цыма 
æнæбары рауад, афтæ хъæуæн йæ ном баззад — Фу- 
гæджын. \ 
Зæхх, хуымгæнды зæхх, диссагæн баззади. Лæу- 
уынц ныр дæр ма къæдзæхы риутыл дурын зæхгæс — 
фыдæлтыккон мæсгуытæ. Бирæ топпы хос бахардз 
мыггæгты ’хсæн, бирæ зды нæмгуытæ батъæпæн мæс- 
туыты дуртыл — зæххы сæрыл. 
«Галау уæзæгæй, каркау ныхбынæй» — удуæлдай 
тохы руаджы адæм скодтой къаннæг хуымы гæппæл- 
тæ æмæ цæрын байдыдтой. 
Æмæ дын рацæй-рабон, æмæ уыцы зæхх «разынд» 
æлдары зæхх. Тыхджын цы нæ кæны! Паддзахы æф- 
сады руаджы мæгуыр адæмыл æлдæрттæ æрæвæрдтой 
дагъары ’фсондз. 
Цыдысты азтæ. Паддзæхтæ ивтой кæрæдзи, æлдар 
йæ гæхх æмæ йæ цагъар адæмы лæвæрдта йæ фырт- 
мæ. Фугæджын дæр цыди къухæй-къухмæ. 
Фæлæ иу заманы ныррызти зæхх, сæнкъуысыд ду- 
не, æнæкæрон цы цагъары рæхыс хуыдтой, уый ас- 
къуыд. Паддзахы нал аивта паддзах, æлдар нал рад- 
та дæгъæлтæ йæ фыртмæ. Уыцы аз Фугæджын дæр 
лал радта æлдарæн дæсæм хай, райхъал йæ фынæйæ. 
Сапджын уыгæрдæнты, фыдбын æрхыты, зæйуат фæн- 
дæгтыл æрдзимæ мæлæтдзаг хæст чи кодта, уыдон 
ныр æлдæртты фæсдзæуин — меныпевикты хицауади- 
мæ хъазуат тох райдыдтой. 
3* 
67 

* * ¦ 
Комы рахизæны Хъæргæнæн къуылдымы сæрмæ 
фæзынди фæздæджы къуымбил. Йæ бакомкоммæ Цы- 
рагъдон комы дæр æрбадти фæздæг. 
Судзынц хъæутæ... 
Хъæумæ ’ввахс уæлвæндаг бады урсзачье зæронд 
лæг. Сау фысдзарм худы былтæ æрæнцадысты бæз- 
джын æрфгуытыл. Цъæх фæсмын цухъхъа æмæ æр- 
гъæвæгджын рон нарæг æрбалвæстой зæронд, фæлæ 
фидауцджын уæнгтæ. Даргъ фæсмын зæнгæйттæ, сæ- 
ракрæхсæнджын фæсмын уæлфад дзабыртæ. Астæуыл 
хъама, йæ кæрддзæмы стæнхъ фæрæдывсттæ, ранæй- 
рæтты æрттивы йæ ком дæр. Галиу фарсыл — ирон 
æхсаргард. Фæсрон зулаив тъыст ирон æхсонджын 
дамбаца, къорд азты æвнæлд кæмæ нал уыди æмæ 
згæ кæуыл схæцыд, ахæм. Рагæй нал бахæццæ йæ хи- 
цауы къух ацы хотыхмæ. Бæргæ ма сæрттывта дамба- 
цайы хæтæл, цæукъайæн йæ хæд фарсмæ æвзистæй 
нывæфтыд дæр разынд гæзæмæ, фæлæ уæддæр æнцад- 
дзинады æнусон знаг бур згæ, дзуарæй рынчынау, фæ- 
хæбуз кодта фыдæлты хæзнайы. 
Зæронд лæгæн йæ къухы — ставд, къалиуджын 
лæдзæг, йæ кæрон æфсæйнаг арц конд. Лæдзæджы 
фындз æрсагъта зæххы, хъавæн къалиуы цур æрæ- 
вæрдта дыууæ къухы æмæ сыл æруагъта йæ сæр. Йæ 
цуры лыстæг михыл чысыл урс хæцъил конд. Урс ты- 
рыса. Састы нысан. 
Цымæ чи ’рхъуыды кодта урс тырыса? Урс цæ- 
мæн? Сау боныл сау хуыз хуыздæр куы фидауы! 
Дзанг нæ зоны уый. 
Æрбакæсæнæй фехъуыст топпы гæрах. Дыккаг 
дæр. Дзанг йæ сæрыл схæцыд. Фæцыд æртыккаг гæ- 
рах, æмæ Дзанг сыстад. 
Æрбацæуынц меныпевикты ’фсад. 
Цавддурау лæууы Дзанг йæ мидбынаты. Йе ’ргом 
хъæумæ здæхт, йæ галиу фарс — æрбацæуæнмæ. Йæ 
зæрдæ нæ тæры йæ цæстытæ зæххæй фæиртасыи, фæ- 
лæ та уæцдæр нал фæлæууы æмæ бакæсы æдзæрæг 
хъæумæ. Куыдзы рæйын дæр дзы нал хъуысы. Уæр- 
тæ дын уый та ныхасы фæз. Афтид сты мæсыджы 
раз бадæн дуртæ. Кæс-ма: къуырттон карк йæ цъиу- 
ты разæй æрбазынд ныхасы фæзы. Гæды æрныгъуылд 
кауы аууон, стæй йæхи ныццавта цъиутæй иуыл, 
68 

карк гæдыйыл йæхи андæгъта, схъуын сты, тонынц 
кæрæдзи. Ничи сæ уыны. Æрмæст кауы сæрæй æрдиаг 
кæны уасæг. Оу, мæнæ диссæгтæ! Бонсихорафон! Тæк- 
кæ æгуыстдæр рæстæджы — хуымгæнæнтæй хосгæр- 
дæны ’хсæн... 
Фæдзырдтой Дзангæн йæ фырттæ, фæхатыдысты 
йæм йæ хъæубæстæ дæр, уæддæр лидзын нæ акуымд- 
та. «Худинаг фæуыдзыстæм, ам дзæгъæлæй куы амæ- 
лай, уæд»,— лæгъстæ кодтой бинонтæ, фæлæ Дзанг 
уæддæр нæ басаст. 
— Æз зæронд лæг дæн,— дзырдта уый,— мæнæн 
та пы кæндзысты! Кæд ма иу мусы къуым æнæсыгъд 
иыууадзой. уæд уым балæсдзынæн... Уалынмæ... Ау! 
Цавæр у! Никуыма фехъуыстон, фыдгæнæджы уæла- 
хиз бирæ ахаста, уый. Сымах дæр фæстæмæ ардæм 
хъæуы. 
Ахæм дзуапп лæвæрдта Дзанг, чи йæм хатыд, уы- 
донæн, фæлæ ма йæхинымæры афтæ дæр хъуыды 
кодта: «Хъæуы ничиуал баззад. Æдзæрæг хъæуæй 
цæмæй хъуамæ фæтæрса знаг? Кæд адæм сты мень- 
шевиктæ, уæдсæм бахатдзынæн æмæ кæд хъæу нал 
басудзиккой». 
Ахæм фæндтимæ лæууы ныр Дзанг хъæумæ æрба- 
хизæны йæ урсхæцъил тырысайы цур. Фыдæлтыккон 
зонд ныры знаджы раз дæр лæууы йæ заманы дарæ- 
сы. Ницы бакæнинаг у Дзанг йæ хотыхтæй, æрмæст 
«знаджы раз дæр аргъ лæджы ныхасæн ис, лæг та йæ 
бакастæй дæр хъуамæ лæджы хуызæн уа»,— хъуы- 
дьб кодта Дзанг æмæ скодта йæ бæрæгбоны нухъхъа. 
Кард, хъама æмæ дамбаца дæр йæ уæлæ. Æцæг йæ 
дамбаца æнæифтыгъдæй хæссынмæ хъавыд, фæлæ 
фефсæрмы, цыма хъазтмæ пыди æмæ йын йæ заманы 
(Ъæсивæдæй исчи уайдзæф бакодтаид, афтæ. Кæмдæр 
йæ къухы бафтыд нырыккон винтовкæйы патрон: 
Дзанг ын йæ топпыхос рауагъта æмæ уымæй сифтыгъ- 
та дамбаца, кæддæр йæ заманы хъабахъ кæнæ ны- 
санмæ æхсгæйæ стыр лæвæрттæ кæмæй æмбылдта, 
уыпы дамбаца. 
Лæууы Дзанг, лæгау-лæгæн куыд æмбæлы, ахæм 
хуызы. 
Знаджы æфсæддонтæ æрбахæццæ сты. Афицертæй 
иу бакаст Дзангмæ, йæ дзыхы дзаг ныххудтис æмæ 
дзуры йе ’мбал афицермæ: 
6» 

— Кæс-ма, батоно, Калачы музейæн ды цахæм 
агуырдтай, уæртæ дын ахæм бынылзад ирон лæг* 
Дзанг æнцад лæууы. Бацыдысты йæм. 
— Цы дæ хъæуы, зæронд лæг? — фæрсы йæ афи- 
цер. 
Дзанг йæ лæдзæг зæххыл æрцавта æмæ, йæ къу- 
хæй Фугæджынмæ амонгæйæ, дзуры: 
— Знаджы охыл æрбацыдыстут нæ кæмтты. Уæ- 
лахиз дæр фестут. Иунæг хæцæг лæг дæр нал баззад 
нæ хъæуы... 
— Цы дзуры, цы? Марадз-ма, йæ диссаджы хо- 
тыхтæ йын райс æмæ йæ ракæн! — дардгомауæй аца- 
мыдта хистæр афицер æфсæддонтæй иуæн. 
Æфсæддон бауад Дзангмæ. «Æри» дæр нæ загъта, 
афтæмæй бавнæлдта зæронд лæгæн йæ фæсрон дам- 
бацамæ. Дзанг феуæгъд кодта тырысайы хъæд, æф- 
сæддоны цонг асхуыста, чысыл фæстæдæр алæууыд 
æмæ йæ къух йæ хъамайы сæрыл æрæвæрдта. 
— Ракæн æй афтæмæй! — фехъуыст та афицеры 
ныхас. 
Æфсæддонтæ æрæмбырд сты ныхасы фæзмæ. Афи- 
цертæ дыууæйæ æмæ ма гвардионтæй иу къорд уым 
баззадысты, иннæтæ хæдзæртты зилыныл фесты. Иу- 
гай-дыгай здæхтысты фæстæмæ дзагармæй. Цыхты 
гуымбылтæ, царвы хъуырæуттæ, дарæсы хæррæгътæ, 
къуымбилтæ сцагъд кодтой уынджы. 
Уæцмæ та уал афицертæ худæгæй мардысты Дзан- 
гыл. Æрæмбырд сты гвардионтæ. Сæ иуæн йæ къухы 
иу зæронд газет, хæдзæрттæй кæмдæр кæй ссардта, 
ахæы. Иннæ гвардионтæ йæ алыварс амбырд сты, ал- 
чидæр сæ систа йæ тамакойы чыссæ æмæ афтæмæй 
газет къухæй-къухмæ ацыд. Афицертæй иу фæкомком- 
мæ газетмæ. Бакаст стыр дамгъæтæй фыст «КЕР- 
МЕН». Бахаста йæ хистæр афицермæ. 
— Цæгатаг большевикон газет... Райдайут! 
Уыцы дзырдмæ гвардионтæ фæпырх сты фæйнæр- 
дæм. Ахуыр уыдысты уыцы ныхасыл, æмбæрстой йæ. 
Фæлæ йæ Дзанг дæр базыдта. Уæдæ ма ’ндæр цæмæй 
загътаид афицер «райдайут»? Хæдзæрттæ сын къахт 
куы фесты. 
— Афицер! Æз зæронд лæг дæн. Цыртдзæвæн дур 
дæм, мыййаг, куы нæ дзуры... Цæмæн судзыс хæ- 
дг»æрттæ? 
— Зæронды буар уазал кæны, кæд схъарм уаис. 
70 

Худæгæй мæлынц дыууæ хистæр афицеры. 
— Раздах дæ адæмы, афицер! — хъæрдæр æмæ 
аызмæгдæрæй зæгъы Дзанг. 
Уæддæр та худæгæй бакъæцæл сты. Худынц ин- 
нæ ’фсæддонтæ дæр, æрмæст иу цалдæрæй лæууынц 
ггицæн късрдæй æмæ æдзыиæг каст кæнынц Дзангмæ. 
Дсуапп райсын æнхъæл Дзанг йæ цæст рахæссы афи- 
цертыл, гвардионтыл. Уыны бур ахз^ырст нымæтыи 
цыбыр цхшелтæ, кæттаг хæдæттæ, сæ раз сойæ сау 
æрттывд кæмæн кæны, ахæмтæ. 
Хъæуы иу кæронæй скалди фæздæг. 
— Афицер, раздах дæ адæмы! 
Уæддæр та дзуаппы бæсты худын... Фыр мæстæй 
йæ сæр разылд Дзангæн. Йæ цæстытыл ма уайы цъæх 
фæздæг, бур цинелтæ, цыма бæстæ йæ хуыз аивта. 
— Дæ цухъхъа цинелæй ивынмæ хъавыс? •!? 
Гъей, Ос-Бæгъатыр! Ха-ха! —ныххудтис афицер æы^ 
Дзанджы дысмæ бавнæлдта. 
Дзанг фесхъиудта. 
— Ивын, зæгъыс? Ахæм^бур нымæт махмæ сар- 
гъы бын дарынц, саргъы бын! 
Уыцы ныхас хъыг уыдис дыууæ афицерæн дæр. 
Сæ иу мæстджынæй дзуры: 
—г Хуыздæр дын уыдаид, зæронд хæррæгъ, дæ зæ- 
ронд стджытæ ды дæр иннæтау фæсæфцæгмæ куы 
ахастаис, уæд. 
— Æз зæронд дæн, афицер, тагъд æрыздæхинаг 
чи у, фæсхохмæ уыдон ацыдысты. 
Хъæугæрæттæй арт хъæуы астæумæ хæстæг кæ- 
нын байдыдта. Фæздæг. Бур цинелтæ. Пиллон гæпп 
кæны иу хæдзарæй иннæмæ. Судзынц фыдæлтыккон 
тымбыл хъæдæй агъуыст сыджытсæр хæдзæрттæ, 
æнæхатыр зынджы амæттаг кæнынц цæргæ-цæрæн- 
бонты конд фæллой. 
Дзанджы дывæлдах ныхас бамбæрста афицер æмæ 
ноджы смæсты. 
— Гъе, зæронд халон, æгæр бирæ æнхъæлмæ кæ- 
сын дæ бахъæудзæн. Нымбийдзынæ ам. Фалæмæ чи 
алыгъд, уыдон аныгуылдысты æмæ нал скæсдзысты. 
Цæугæ дæ болыпевиктæм æмæ сын радзур ног хабæрт- 
тæ. Кæд дæ фæрсой, кæцæй æрцыдтæ, зæгъгæ, уæд- 
иу зæгъ, кæддæр Хуссар Ир кæй хуыдтой, уырдыгæй, 
фæлæ, зæгъ, ныр уый нал ис æмæ нал уыдзæн. 
Арт æввахсдæр æрбахæццæ. Уæззау уыдысты сис- 
71 

къул сыджытсæр хæдзæрттæ судзынмæ, фæлæ гвар- 
дионтæ æхсидавы бырынкъæй схуыстой зынг иу хæ- 
дзарæй иннæмæ. Ныр та ма цæмæ ’нхъæлмæ кæса 
Дзанг? Ницы рауад йæ фæндæй. Хъæу судгы. Æмæ 
уæд фæхъæр кодта афицерыл: 
— Мæнг зæгъыс, афицер! Хур скæсæны ’рдæм нæ 
ныгуылы, нæдæр цæгатмæ! Ардæм сæ хъæуы! 
Арт бахæццæ Дзангæн йæхи хæдзармæ. Уæлхæ- 
дзары хуыкком-рудзгуытæй арт æмæ фæздæг хæрдмæ 
æппарынц сæхи. 
— Уыныс, афицер! Уый мæ хæдзар судзы. 
— Æмæ уæдæ куыд æнхъæлдтай? 
— Уæдæ æз дæр йемæ судзын. Фæлæ-ма хъус! 
Æрмæст дæуыл уынын кард де ’фсадæй. Æвæццæ- 
гæн, се ’ппæты ’хсар дæумæ ис. Слас-ма йæ! 
Бæзджын урсхæццæ æрфгуытæ æруæз кодтой цæ- 
стытыл, цæсгомы æнцъылд царм ноджы æрхытæ æмæ 
адгуытæ фестад, зæрдæ нал уромы йæ маст. Æхсар- 
гард æрттивы Дзанджы къухы. 
— Слас дæ кард, афицер, кæд дæм лæджы туг ис, 
уæд! 
Æмæ та мæстæлгъæд лæджы кады сидт фæци 
афицерты худæджы бын. Худынц уыдон, фæлæ æф- 
сæддонтæй бирæ, дисмæ кæсæгау, кæсынц зæрондмæ, 
сæ цæстытæ дзы нал исынц. 
Уæ, мæгуыр зæронд Дзанг! Цал æмæ цал фæнды 
аквтай! Дæ зæрды уыд хъæу фервæзын кæнын. Ни- 
цы рауад уымæй. Куыдзæн баиргъæвæн ис, фæлæ би- 
рæгъ иргъæвын дæр не ’мбары, худæгæй дыл мæлынц. 
Дæ маст райсынмæ хъавыдтæ дæ карды комæй æмæ 
та дæ кады сидт дæр худæджы хос фæци. де знагæн. 
Хистæр афицер худынæй куы бафсæст, уæд дзуры: 
— О, зæронд хæррæгъ! Æз дыл мæ куыдз срæйын 
дæр нæ бауадздзынæн, уый дæр дын æгæр кад уаид, 
фæяæ дæ зæронд стджытæ алас, цалынмæ дæхæдæг 
дæр нæ бавзалы дæ, уæдмæ. 
— Дзуапп ратт мæ сидтæн, кæд хæппуд нæ дæ, 
уæд! 
— Зæронд æррайæ зæронд куыдз хуыздæр у, æз 
мæ кард дæ хуызæттæм нæ ласын, зæронд хæрæг. 
— Гъе, уæздан афицер, хуы дзурын куы зонид, 
уæддæр ахæм ныхас зæгъын йæ цæсгом нæ бахъæ- 
цид. 
Нæй! Ницы та цæуы ам дæр дæ фæндонæй, Дзанг. 
72 

Ныртæккæ цы загътай афицерæн, ды дæхæдæг ахæм 
æфхæрд никæмæн ныббарис, фæлæ уæздан кæй схуыд- 
тай, уый та цы бакодта? Сисгæрон бадæн дурыл 
бады æмæ дыл уырдыгæй æрбату кодта. Гъе уый дын 
йæ дзуапп. Ныр та ма цы æрымысдзынæ? 
Уæддæр та, æхсонджын дамбацайау, фыдæлтык- 
кон зонд фæтых ис Дзангыл æмæ ма иу хатт бафæл- 
вæрдта. Ау! Худинагыл худын цы адæм нæ зонынц, 
уыдон хъуамæ адæм дæр ма хуыйной. 
— Иу ныхас . ма, афицер! — фæхъæр кодта 
Дзанг.— Де ’взаг æлгъитынмæ хорз арæхсы, ту кæны- 
нæй дæ теуа дæр нæ амбулдзæн, фæлæ ма мæм иу 
кыхасмæ байхъус. Иунæг зæронд лæг фембæлд ацы 
хъæуы раз дæуыл знаджы охыл æмæ фæтарстæ. Дæ 
хæппуд зæрдæ дæ худæджы бамбæхстай. Фæлæ-ма 
бакæс де ’фсæддонтæм! Уыдон та дæуыл худынц. Дæ 
абоны хъару дын искуы æрымысдзысты. Фæйнæ лæ- 
гæн æй уæддæр радзурдзысты. Бакæс-ма сæм, бакæс! 
Афицер худæнбылæй йæ цæст ахаста йе ’фсæддон- 
тыл. Æмæ, кæс-ма, æцæг йæ кæстæр афицер, мæстæй- 
марæгау, хинхудт кæны. Уæд гвардионтæ та? Кæмæ 
дзы бакæсы, уый йæхи иннæрдæм кæсæг скæны. Фед- 
та афицер æлгъаг, мæстæймарæг цæстæнгас. Чи зоны, 
ацы хатт фæрæстмæ Дзанджы хъавд. Йæ кард мæсты 
тъыст æркодта йæ кæрддзæмы æмæ дзуры: 
— Уæдæ кард хæрæджы саргъыл æрцауындзæн 
дæр ис. Уый бæсты дæ разы æхсидав бабæтт дæ ас- 
тæуыл, хъæбатыр уымæй дæ! 
Уыцы ныхасмæ афицер кардæлвæстæй фæгæпп ла- 
ста. 
Дыууæ цонджы, дыууæ карды хъуамæ скæной 
иуæн кад, иннæмæн худинаг. Рагæй нал райста Дзанг 
йæ къухмæ ацы хæцæнгарз, фæлæ фидар у нырма йæ 
цонджы хъул. 
Гвардионтæ æрбамбырд сты хæцджыты алыварс. 
Дзанг арæхстджын æвнæэд куы фæкæны, уæд та афи- 
цертæй иу февналы йæ дамбацамæ, куы та, цыма йе 
’мбалы кард йæхи къухы ис, афтæ архайын райдайы. 
Æхсаргæрдтæ кæрæдзийыл расæрф-басæрфæй 
Дзанг уайтагъд афæлмæцыд. Æвиппайды иу къахдзæф 
сЪæстæдæр алæууыд æмæ кард расæрфта йе знагыл. 
Æххæст нæ бахæццæ кард, афицеры бæрзæйыл гæзæ- 
мæ баныдзæвд йæ бырынкъ, Дыккаг риуыгъд къухы 
нал бафтыд. Фæцыд гæрах. Дзанг фæлæбурдта йæ га- 
73 

т 
го. 
Ш1.^€^^^1ж>^^ 

лрху уæхскмæ, æрхауд йæ мидбынаты. Сагъдауæй аз- 
задысты æфсæддонтæ. Афицертæй иуы къухы федтой 
д&мбаца. Хорз нæ фæкаст уыцы фæскъуымæй æхст 
кæмæдæрты. Дзанг æмбонды цур æрхауд. Фыр мæс- 
тæй йæ цæсты сыг нал баурæдта. Æхсгæ чи фæкод- 
та, уый йæм бацыд æмæ йын ехсы бырынкъæй йæ 
худмæ бавнæлдта. 
— Кæуыс, зæронд хæрæг! Ку, ку! 
— Уæй, сау афицер. Иу ныхас ма дæумæ дæр. 
Махмæ туг цæстысыгæй нæ фехсынц. 
Фæцыд дыккаг гæрах, æмæ сау афицер, Дзанджы 
уæхск чи фæцæф кодта, уый дæлгоммæ ахауд. Кæй 
ницæмæ дардтой, музейы нывæринаг кæй хуыдтой, 
уыцы æхсонджын дамбаца Дзанджы фæндон баххæст 
кодта. Федта ма Дзанг, афицер йæ зæрдæмæ куыд 
февнæлдта, уый. Йæ раны сæмбæлд тымбыл зды нæ- 
мыг. 
Сонт худт ныккодта Дзанг йæ дзыхы дзаг. Йæ га~ 
лиу цонг нал стасыд, фæлæ рахизæй дамбаца йæ 
хъуырмæ æрбалвæста, ныхъхъæбыс ын кодта. Уый 
уæлвæд фæцыд æртыккаг гæрах æмæ Дзанг адæргъ 
зæххыл. Адæм фæпырх сты. Сбирæ сты гæрæхтæ 
Дзанджы ’рдæм. Уымæн та ма цы уæлдай уыд! Кар- 
дæй йемæ чи хæцыд, уый райста йæ сæрылхæцæджы 
туг. Фæлæ нæмгуытæй иу, æфсæддонтæй кæйдæр рæст- 
дзæвин хъавдæй æрбацыди æмæ Дзанджы марæг афи- 
церы сæры магъз ныппырх кодта. 
Æрсабыр æхст. Кæстæр афицертæй иу бауад Дзанг- 
мæ, йæ къахæй йæ скъуырдта. Æрæвнæлдта дамба- 
цамæ. Райсынмæ йæ хъавыд, фæлæ зæронды æн- 
гуылдзтæ афтæ нындæгъдысты дамбацайыл, æмæ ра- 
къæдз кæнын дæр нæ бакуымдтой. Топпы хъæдæй 
ныцъцъæл кодтой мард æнгуылдзты. 
...Арты пиллон æрмынæг. Калд сыджыт цары бы- 
нæй ма æрдæгсыгъд хъæдтæ цъæх фæздæг калынц, 
æмгуыдын амад тъæпæнсæр хæдзæрттæ къахыртæй 
лæууынц, марды æнæсæр чырынтау гомæй баззады- 
сты, сæ дурын къултæ сырх адардтой мидæгæй, æд- 
де фæсау сты. 
Мæнæ дын уый та, Дзанджы хæдзары раз цы рæхс- 
нæг бæрзонд бæрз бæлас зади, уый. Хæдзарыл арт 
куы сирвæзт, уæд уый тæвд бахæццæ бæрзмæ. Лыс- 
тæг æвзаг сыфтæртæ æрбатымбыл сты, цыллæхуьщ 
даргъ нарæг къалиутæ уæлхъæдæй асау сты æмæ зæх- 
75 

мæ згъæлын байдыдтой. Бæласæн йæ зæнджы царм 
арты тæвдмæ æрбанцъылдтæ, æрбампылд, маргæй мæ- 
лæгау, æрбакъæдзтæ, стæй йæм пиллон куы бахæццæ, 
уæд ссыгъди æмæ амард. Рæсугъд фæлыст бæлас ныр 
дæрзæг сау фæсмынæй саутæ æркодта, царциаты дис- 
сæгтæн, æбуалгъ фыдракæндæн хъæуы бæстастæу 
саударæг баззад... 
Гварди хъæуæй араст сты æмæ ахæрд кодтой æф- 
цæгыл уæлæмæ. 
Цæмæ? Фугæджынæй фалæмæ, æфцæгмæ, иунæг 
хæдзар дæр нал ис. Цæмæ ма дзы цæуынц? 
Хъал цы нæ кæны! Æфцæджы сæрæй фалæмæ со- 
ветон бæстæ, советон Цæгат Ирыстон. Уырдæм сын 
къах нывæрæн нæй. Цæмæ ма цæуынц æгас æфсадæй 
æфцæджы сæрмæ?! 
Хъал цы нæ кæны! Фæлæ ницæйагæн йæ хъуыды- 
тæ дæр ницæйаг вæййынц. Меныневикты хицауад 
сфæнд кодта, цæмæй советон бæстæйы арæн æнусæй- 
æнусмæ баззайа Хъазыбеджы хохæй Мамысоны 
’фцæгмæ, цæмæй Хуссар Ирыстон мауал уа, цæмæй 
Кавказы бæрзонд урсбарц бæхæн йæ хуссары уаргъ 
ахауа. 
Чи фæмард, уыцы хистæр афицеры бæллиц рагæй 
зыдтой иннæ афицертæ. Уымæн йæ фæнд уыдис тæк- 
кæ æфцæджы сæр стыр митинг саразын, уæлахиздзи- 
нады митинг. 
Нал ын бантыст уый. Фæлæ иннæ афицертæ сæ 
зæрдыл бадардтой сæ хистæры бæллиц æмæ кæд удæ- 
гасæй нал сирвæзт æфцæджы сæрмæ, уæддæр æй мар- 
дæй фæхæссынц семæ уæлæмæ. 
Хъал цы нæ кæны! Ницыфенæг цæмæйты нæ хъа- 
зы! 
Цæуынц гвардион æфсад уæлæмæ. Дыууæ марды 
дæр семæ. 
...Уæлейæ, æфцæгыл æрбахизæк къахыры фæзынд 
иу лæг... дыккаг... фылдæрæй-фылдæр... Сбирæ сты. 
Сæ сæрмæ, тæккæ цъуппыл, иу партизаны къухы 
фæйлауы дзæбуг æмæ æхсырф нывæфтыдимæ сырх 
тырыса. Рауырдыг кодтой дæлæмæ. Фæцыд топпы гæ-> 
рæхтæ... 
Уыдон — лыгъдон адæм, партизантæ. Сæ уаргъ, 
æиæхайыры уæззау уаргъ: бинонтæ, фос æмæ фæл- 
лой — хæстон лæджы хъадамантæ — фæсæфцæг ныу- 
уагътой æмæ ныр æрцæуынц знагмæ ныхæй-ныхмæ. 
76 

Митинг ферох. Гвардионтæ лидзынц дæлæмæ. Кад 
кæмæн кодтой, уыцы афицерты зæхмæ æрæппæрстой, 
сæ къæхтæй сæ ласынц уырдыгмæ... 
0 бецау, зæронд Дзанг! Иу хатт ма уæддæр куы 
ракæсис! Иунæг, æрмæст иунæг сыбыртт фæцыд фæ- 
сæфцæгæй æмæ, кæс-ма!.. Раст загътай, зæронд! Хур 
окæсæнмæ нæ ныгуылы, нæдæр цæгатмæ. Дæлæмæ 
комы хæрхæргæнгæ фæласынц,— ракæс-ма, Дзанг! — 
де ’рмтты фæллой — афицерты. Туджы зæй рауадзæг 
йæ тымыгъы бахаудта, зæй йыл фæстæмæ дагъæй æр- 
басчъил. Сар кæны уыдон бон, мæнгамад уæлахизæн 
хиконд цырты сæрæй йæ арф ингæн чи суыдта! 
Сар кæны уыдон бон, скæсæнмæ нæ, ныгуылæнмæ 
чи лидзы! 

ИУ НОГБОН 
ÆХСÆВ 
1 
Фæцис зымæгон цыбыр бон. Æрталынг. Гæмсырæн 
йæ кусарт сцæттæ æмæ ныртæккæ æххуыс кæны йæ= 
ус Косерæн. 
— Пец мæхи бар уадз, акæс-ма та! — дзуры Ко- 
сер йæ лæгмæ æмæ йын æртысгæн райста йæ къухæй* 
— Гъо, дæумæ гæсгæ мæ акастæй тагъддæр æрба- 
хæццæ уыдзысты,— тызмæггомау загъта Гæмсыр, фæ- 
лæ уæддæр сыстад æмæ рацыд уынгмæ. 
Кæсгæ нæ, фæлæ хъусгæ дæр ма акодта алырдæм, 
искуыцæй кæд машинæйы хъæр цæуы, фæлæ никуьг 
æмæ ницы. Йæ хъæбысы сугтæ, афтæмæй æрбаздæхт 
хæдзармæ. Сугтæ пецы бын бавæрдта æмæ æнæдзур- 
гæйæ æрбадт бандоныл. 
— Никуыцæйма зынынц? — афарста йæ Косер. 
— Дæлæ дуармæ лæууынц, фæлæ сæ æз не ’рба- 
уагътон,— дзуапп радта Гæмсыр ноджы тызмæгдæ- 
рæй. 
— Цавæр бындз та дыл фæхæцыд? 
— Æмæ уæдæ æдылы фæрстытæ цы кæныс? Ис- 
куыцæй куы зыниккой, уæд сын хæдзар амонын хъæ- 
уы! 
— Омæ мæсты та цæмæн кæныс, мæсты? Абон нæ 
фидауы маст кæнын. Афтæмæй дæ куы ’рбаййафой, 
уæд та уыдон дæр фенкъард уыдзысты. 
— Æз мæсты нæ кæнын, фæлæ мæ ды цы бай- 
йардтай, ды? Нырма аст сахат йеддæмæ нæу æмæ ма 
Ногбонмæ æнæхъæн цыппар сахаты ис... 
— Мæ фыдбылызтæ дæ хай, кæд дын Ногбоны 
зæдтæ сæ цонджы сахæттæм нæ кæсынц! Æхсæвæра- 
фон у, мæ кæрдзынтæ ныууазал уыдзысты. 
Æддаг дуары хъæр аскъуыдта ус æмæ лæджы ньь 
хас. Уый уæлвæд къæсæрæй æрбазынд хистæр фырт 
Дзамбол — районы МТС-ы агроном. 
78 

— Цæй, уе ’хсæвтæ хорз, фæлæ... Баба, хыл кæ- 
нын ма сфæнд кæ, ахсæв дын дзы ницы рауайдзæн! — 
зæгъгæ, лæппу (Ъæраздæр, йæ фыды цæсгоммæ куы 
бакаст, уæд. 
— Хыл нæ кæнын, фæлæ, аипп ма уæд, кæм уыд- 
тæ ныры онг? 
— Нæ директоры машинæмæ æнхъæлмæ кастæн 
æмæ уый тыххæй бафæстиат дæн. Стæй уæзласæн ма- 
шинæйы рацыдтæн æмæ фыдæбонæй амардтæн. 
— Уæддæр ма удæгасæй кæй æрбахæццæ дæ! Къу- 
лыбадæг! Æнæ «Победæ» мын къахдзæф дæр нал кæ- 
нынц... 
— Уазал у, баба, уазал! Æнæхъæн сахат афтæмæй 
фæцу, уый дæм ницы кæсы? 
— Æз дæр ма ууыл дис кæнын, бынтон куыд нæ 
ныссалдтæ! 
— Рауай-ма, нана, мæнæ баба хыл кæны! — 
ахъæр кодта Дзамбол æддаг уатмæ йæ мадмæ. Косер 
æрбакаст къæсæрæй. 
— Уый ныхæстæм ма хъус, фæлæ чындз æмæ сы- 
вæллон та цæуылнæ æрбацыдысты? 
— Ныртæккæ сæ ардæм хъæуы. Хъасбол сæ йæ 
ъхашинæйы раласдзæн. 
— Уыдон дæр та «Победæмæ» æнхъæлмæ кæсдзы- 
сты, уæдæ цы! — йæ ныхас та баппæрста Гæмсыр. 
— Дæ дзыхыл-ма фæхæц! — фæхъæр. ыл кодта ус, 
стæй уæд йæ фыртмæ: — Хъусгæ дæр æм ма кæ! Ай 
адджьга цайыл дæр иу чысыл бырц куы’нæ акæна, 
уæд ын ад нæ кæны... ’ ’¦ 
— Ды та цæхджын джитъритæ дæр мыдимæ уар- 
зыс, фæлæ-ма бамбарын кæн дæ цотæн: дыууиссæдз 
азы размæ, хохы ма куы цардыстæм, уæд-иу Ногбонты 
размæ зымæгон•* æфцæгыл мæ нартхоры уаргъимæ 
куыд æрхæццæ дæн, уый... 
— Омæ уый раджы уыди, бын бауай, æмæ ма 
адон дæр афтæ хъуамæ хæссой? 
— Адон хæссыны сæр ницæмæн хъæуы, фæлæ 
скъулбадæг сты æмæ ницæуылуал æввæрсынц, æгъгъæд 
сæм ницуал кæсы. Уæдæмæ хъæбæрхоры кæрдзынæй 
дæр сæ гуыбын куы не ’фсæдид, уæд æндæр ныхæстæ 
кæниккой. 
— Ферох сæ кæ, баба, уыцы фыдæбæттæ, æгъгъæд 
сын у! 
— Нæ сæ рох кæнын, нæ! — хъæрдæр æмæ мæсты- 
79 

дæрсэй райдыдта Гæмсыр.— Раджы цы уыд, уый чи 
рох кæна, ахæм адæймаг, ныр цы ис, уымæн аргъ 
кæнын никуы базондзæн... 
2 
Æнхъæлмæ кæмæ кастысты, уыдон дæр æрбахæц- 
цæ сты: Гæмсыры астæуккаг фырт Хъасбол — индзы- 
лер, йæ ус æмæ йæ астаздзыд лæппу Валерик, стæй 
хистæр фырты ус æмæ чызг. 
— Уæдæ та кæстæр лæппу ацы аз дæр не ссыд, 
и,— фæрсæгау сдзырдта Гæмсыр, æмæ, Хъасбол дзауп- 
пы бæсты йæ уæхсчытæ куы базмæлын кодта, уæд ма 
йæ ныхасыл бафтыдта: — Гъе ныр уый дæр къæбæда 
нæу! Ацы аз дæр та нæ фыдæнхъæл фæкодта. 
— Хабаровскæй ардæм афтæ æнцон суайæн нæуу 
баба. 
— Æмæ дзы зынæй та цы ис? Айфыццаг мæхæ- 
дæг кастæн газеты. Мæскуыйæ, дам, Хабаровскмæ иу 
активнæй хæдтæхæг... 
— Реактивный... 
— О, ахæм ног цыдæр, фараст сахатмæ ныххæц- 
цæ вæййы. 
* — Уый æцæг афтæ у. 
— Æмæ афтæмæй дыууæ боны цыд йеддæмæ ма у? 
— Нæ зонын...— зæгъгæ, æндæр дзуапп нал ссард- 
та фырт. 
— Уæдæмæ уый дæр скъулбадæг ис æмæ уый зæ- 
гъай... 
Косер «къулбадæджы» кой куы фехъуыста, уæд 
уайтагъд фæмидæг фырт æмæ фыды астæу æмæ сæ 
фæхицæнтæ кодта. 
Гæмсыр цалынмæ чындзыты къухтæ иста, сывæл- 
лæттыл цин кодта, уæдмæ йæхи фæурæдта. Мидæмæ, 
хæдзармæ, куы бацыдысты, уæд та нал фæлæууыд: 
— Цæй, аипп ма уæд, уæ мад дæр мын бафæдзæх- 
ста, фæлæ уæддæр куыд æрæгмæ цыдыстут? 
— Баба, æз бæргæ раджы срæвдз дæн, фæлæ мæнæ 
сылгоймæгтæн нал æмæ нал æнтыст, æмæ бафæстиат 
стæм,— загъта Хъасбол. 
Хистæр лæппуйы чызг сфæнд кодта йе стыр маст 
Гæмсырæн радзурын, стæй иннæты дæр сраст кæнын. 
— Зоныс, дада, абон æмбисбонæй нырмæ горæты 
магазинты фæзылдыстæм æмæ дзы иунæг торт дæр 
не ссардтам. Уый дæм диссаг нæ кæсы? 
81 

— Уæу, мæнæ царциаты диссаг! — йæ армытъæпæн- 
тæ ныццагъта Гæмсыр.— Ау! Æмæ дзы бирæ куы вæй- 
йы? 
— Бæгуыдæр дзы вæййы, фæлæ бæрæгбонмæ алчи- 
дæр фелхæны æмæ дзы нал уыд. 
— Æмæ уæдæ ныр æнæ тортæй нæ бабын стæм?— 
æцæгхуызæй фæрсы Гæмсыр. 
— Æз ма фыр мæстæй кæугæ дæр скодтон, ардæм 
дæр нал куымдтон, фæлæ мæ уæддæр ракодтой,— 
зæгъта чызг æмæ йæ цæстытæ доны разылдта. 
— Гъе, æмæ, зæгъын, амæй ма бæллæхдæр исты 
уыдзæн? — зæгъгæ, Гæмсыр йæ цæст ахаста бинонтыл 
фæрсæгау. 
Лæппутæ схудтысты. Чызг дæр ныр фембæрста, 
Гæмсыр хъазгæйæ кæй дзырдта, уый. 
— Ды та, дада, иууылдæр худгæ фæкæиыс!— 
зæгъгæ, чызг азгъордта иннæ уатмæ. 
— Уыимæ дæр та фæхыл дæ, баба,— хъазгæйæ 
сдзырдта Дзамбол. 
— Æмæ ма æндæр кæимæ фæхыл? — фæрсы Хъас- 
бол. 
— Мæнæн алывыд акалдта, скъулбадæг, дам, стут, 
æнæ «Победæ» къахдзæф дæр нал кæнут. 
— Æмæ цы! Раст нæ зæгъун? Айфыццаг де 
’мбæлттимæ ам æхсæв-бонмæ куы фæбадтыстут æмæ 
дын афтæ куы загътон, иу чысыл уал дæхи æруадз, 
кæннод хуыссæгхъæлдзæгæй дæ куыстмæ куыд бацæу- 
дзынæ. Æмæ ды афтæ: «Мæнæ машинæйы цæугæ-цæ- 
уын афынæй кæндзынæн». Цымæ зымæгон æфцæгыл, 
дыууæ путы нартхор де ’ккой, афтæмæй астæумæ ми- 
ты лæгæрдгæйæ та цæугæ-цæуын куыд фынæй кæнис? 
Науæд а фæззæджы горæты сымахмæ куы уыдтæн, 
уæд дын кæсын, æмæ дæ чызг цæуылдæр тъизы. Ба- 
цыдтæн æм, зæгъын, цы кæныс? Æмæ, дам, скъоламæ 
цæуын æмæ мæ къæхтыл цы скæнон, уый нæй. Афтæ- 
мæй йæ разы цыппар фæлысты дзабыртæ. Зæгъын, 
адонæй цæуылнæ исты скæныс? Æмæ мын сæ раны- 
мадта: сæ иутæ сæрдыгон туфлитæ сты, иннæтæ зымæ- 
гон батинкæтæ, æртыккæгтæ — хæдзары мидярг 
дарынæн, цыппæрæм фæлыст та, дам, быдыры куы 
фæкусын, уæд сæ скæнын. Кæсут уымæ! Æз та, зæ- 
гъын, дæ цахъæнæй дæс азы дæргъы сæрцæй-зымæгæй 
уыцы иу фæлыст дзабыртæ фæдардтон. Сайыс, зæгъы, 
дада, иуы фæлыст дзабыртæ дæс азы нæ фæлæууынц. 
82 

Нæ сайын, зæгъын, ныртæккæ дæр мæ уæлæ сты, фæ- 
лæ æддæмæ нæ зынынц. Уайтагъд мын мæ цырыхъ- 
хъытæ ласыныл фæхæцыд. «Кæм сты, уæдæ?» — фæр- 
сы мæ, мæ цъындатæ мын куы раласта, уæд. Æз ын 
мæ гом къæхтæ равдыстон, зæгъын, афтæ бæгъæмва- 
дæй цыдтæн, дæуыйас куы уыдтæн, уæд. Фæтæргай 
та мын уæд дæр. Кæсут æм ныр! Торт не ссардта 
æмæ фæкуыдта... 
— Æвæдза, раст зæгъы баба...— райдыдта Хъасбол 
йæ фыды ныхасмæ гæсгæ. Уый йæхæдæг дæр ма æрæй- 
йæфта уыцы цард сæ ралидзыны агъоммæ, йæ цæстьь 
тыл ма дзæбæх уадысты революцийы размæ царды 
нывтæ. Æмæ ныр дзырдта, уæд куыд уыди æмæ ныр 
куыд фендæр цард. 
Гæмсыр нæ хъуыста йæ фырты ныхасмæ. Æрмæст- 
иу хицæн дзырдтæ ауадысты йæ хъустыл æмæ уыдон 
дæр ныгъуылдысты йæхи хъуыдыты бын. Йæ зæрдыл 
та æрлæууыдысты рагон царды нывтæ... 
...Зымæгон изæр. Хæххон сæгæйдзаг хæдзар. Хæ- 
дзары бæстастæу къонайыл хуылыдз бæрз цъыхырытæ 
цъысцъысгæнгæ фæздæг калынц. Æхсæвæрафон. Мад; 
æмæ йæ æнахъом лæппу бадынц арты фæйнæ фарс 
æнкъардæй. Кæдæй нырмæ æнхъæлмæ кæсынц сæ 
фыдмæ. Хъуамæ изæрæй æрхæццæ уыдаид... Фæлæ 
мæнæ æрхæццæ йæ уаргъимæ фæсæфцæгæй. Йæхи 
хуызæнæй йæм ницыуал ис. Йæ рихитæ æмæ йæ за- 
чъетæ ихын къæцæлтæй ныхъхъандзал сты. Салд æр- 
чъитæ нæ комынц ласын. 
Мад цуайнаджы афыхта нартхор... Цæкуытæ... Цы 
диссаджы адджын уыдысты! 
Бирæ нал ацард фыд. Гæмсыры ныууагъта фыййау- 
хъомæй. Фыдцард ноджы фæфыддæр. Азтæ, сæ иуæй 
иннæ мæллæгдæрæй, ныддаргъ сты кæрæдзийы фæстæ. 
Мад дæр ма тыхтæй-амæлттæй йæ фыртæн ус æрха- 
ста, стæй йæ удхары царды таг аскъуыд... 
«Ау! Æппын куыд ницы амал хъуамæ уыдаид 
хуыздæр цæрынæн?» — хъуыды кæны Гæмсыр уæды 
царды тыххæй æмæ йæхиуыл дæр куыддæр дызæрдыг 
кæнын байдыдта. Цыма йæ нал уырны... Æниу, цы фа- 
дат уыдис? Стыр дурцæндты ’хсæн нарæг зæххы гæ- 
бæзтæ азæй-азмæ ноджы къаддæр кодтой, æмæ цард 
та зæххæй цыди. 
Цыдысты азтæ. Германы хæст. 1917 аз. Октябры 
революци. Советон хицауад. Быдыры бæстæм ралыгъд» 
83 

Дзаджджын æмæ парахат саумæр зæхх. Цас фендæр- 
хуызон цард! Æмæ уый диссаг куыд нæ у, фæлæ ма 
ноджы цас гæнæнтæ ис, цас! Цæй бæрц бирæ хорз ма- 
дзæлттæ ма ис цард ноджыдæр фæхуыздæр кæнынæн, 
фæлæ зæфцы фыдæй къуылымпы цас кæны! 
Фæстаг хъуыдытæ фæуæлахиз сты рагон царды 
нывтыл, æмæ Гæмсыры раз æрлæууыдысты йæ абон 
æмæ йæ райсом. 
— ...Иу къахвæндаг йеддæмæ нæ хъæумæ никæуыл- 
ты уыд æрбацæуæн, ныр та дзæбæх сосæвæндагыл дæ 
тæккæ хæдзары раз рахиз машинæйæ,— зæгъгæ, йæ 
ныхас дарддæр кодта Хъасбол. Уыцы ныхасмæ Гæм- 
сыр йæ сæрыл бæрзонддæр схæцыд æмæ бакаст йæ 
фыртмæ. 
— Дæумæ гæсгæ, уый дзæбæх фæндаг у, и? 
— Ома, дзæбæх, зæгъгæ, фæлæ уæддæр, хохы 
куыд уыди, уыимæ абаргæйæ... 
— Хохы кой мауал кæ, фæлæ, мæнмæ гæсгæ та 
уый хуыйны фæндаг нæ, фæлæ дзыхъхъытæ-мыхъхъы- 
тæ. 
— Алы хъæумæ асфальт фæндаг ацаразын æнцон 
нæу паддзахадæн... 
— Æмæ дын чи зæгъы асфальт? Æнæ асфальт 
хорз фæндаг нæ вæййы? Стæй паддзахады кой цæмæн 
кæныс? Æз æй банымадтон æмæ, нæ хъæуы цы хъо- 
мыл нæлгоймæгтæ ис, уыдонæй алкæмæ дæр хауы 
фондз кæнæ фылдæр-фылдæр дæс метры. Цас диссаг 
дæм кæсы уал метры саразын? Стæй афтæ арæзт куы 
фæуа, уæд паддзахадмæ дæр бадзур: йæ апп ын мах 
сарæзтам, йæ цъар та сымахæй фæуæд, и? 
— Афтæ бæргæ хорз уаид... 
— Бæргæ нæ, фæлæ кусын хъæуы, кусын! Уæлæ- 
ма нæ цырагъмæ скæс! Йæ цæст фæныкъул-фæныкъул 
кæны æмæ хаттæй-хатт йæхи феныны фаг дæр нал 
фæрухс кæны. Уый та дын нæ электростанцæ... 
— Хъæдын цырагъæй дæр та фыддæр у? — йæ ньь 
хас баппæрста Дзамбол. 
— Хъæдын цырагъы кой мауал кæ... Мæнæ амæн 
исты мадзал хъæуы. Фондз азы размæ фаг уыди, фæ- 
лæ ныр нал æххæссы. Æз фарстон, зæгъын, цæмæн 
афтæ мæнг рухс кæны, æмæ, дам, ын дон нæ фаг кæ- 
ны, йæ уаргъ та æгæр бирæ сси. Æмæ, зæгъын, уыцы 
дон кæцæй рауагътам, уый фарсмæ иннæ комы дон 
дæр йæ тæккæ фæрсты куы цæуы. Уымæн та, дам, къа- 
84 

нау къахын хъæуы. Æмæ уый цас диссаг у? Æгас 
хъæу лæгæй, усæй иу-æртæ боны куы ауаиккой, уæд 
сын фæуаид куыст. 
— Нæ сæ ’вдæлы колхозонты дæр, быдыры куысты- 
тыл дæр не ’ххæссынц, баба, уыдон аххос нæу,— загъ- 
та Хъасбол. 
— Уæдæмæ скъулбадæг сты æмæ уый зæгъай. На- 
уæд уыдон ма ’вдæлæд, дæуæн дæхи дæр не ’вдæ- 
лы? 
— Æз та дзы цы дæн? 
— Куыд цы дæ? Горæты стыр заводы кусыс æмæ 
дын иу-дыууæ километры дæргъæн æфсæн хæтæлтæ 
зын ссарæн сты? 
— Уыдон та цæмæн? 
— Нæ хъæумæ дон рауадзиккам комæй, æмæ адæ- 
мы цард фенцондæр уаид... 
— Æгæр дæрдтыл ахæцыдтæ, баба! — йæ ныхас 
та баппæрста Дзамбол. 
— Фæлæуу! Дæумæ дæр мæ хъæуы... Фæрсгæ дæ 
кæнын: нæ разы ацы фынгыл нæхи колхозы конд сæн 
цæуылнæ ис? 
— Мæн дзы фæрсыс? 
— Уæдæ кæй? Агроном нæ дæ? Нæхи цæхæрадо- 
ны цалдæр къутæры ныссагътай сæнæфсиртæ, тынг 
хорз æрзайынц, фаг сты харынæн дæр, фæлæ дæм уый 
æгъгъæд кæсы? Колхоз цæуылнæ кæны сæнæфсиры 
куыст? Колхозонтæй алкæй цæхæрадоны дæр цæуыл- 
нæ ис сæнæфсир конд? 
Куыдфæстæмæ хъæрдæр кодта Гæмсыры ныхас. 
Йæ дыууæ фырты ныхъхъус сты. Йæ ныхас нал фæуд 
кодта. Йæхæдæг у колхозы мыдгæс. Æртæ азы дæргъы 
колхозы мыды чыргъæдты нымæц дыууæ хатты фæ- 
фылдæр кодта. Фæлæ ма цас гæнæнтæ ис, цас! Тæккæ 
хъæугæрон хуссарварс æртиссæдз гектары бæрц зæхх 
дзæгъæлы сæфы, хус какон сындзæй урс-урсид дары, 
сæрвæтæн дæр ма иицы ахъаз у. Дыргъдонæн ма хуыз- 
дæр цы уа! 
Дзырдта Гæмсыр, æмæ цæстытыл уад: рæсугъд 
даргъ сырх автобус асфальтцъар хъæууынгты ленкгæ- 
нæгау фæуайы. Фæйнæрдыгæй хæдзæртты къултæй, 
æмбондты сæртæй разындысты ставд цупал сæнæфсир- 
тæ æмæ цыкурайы фæрдгуытау тæмæнтæ калынц хур- 
мæ. Æрæджы дæр, ма æрмæст нартхор æмæ картоф 
конд цы цæхæрадæтты уыд, уырдыгæй сæ къабæзтæ 
85 

радаргъ кодтой сырхварс фæткъуытæ æмæ бурбын 
кæрдотæ... 
Косер зыдта йæ лæджы ахаст æмæ сфæнд кодта 
уыцы «хъуыддаджы» ныхас фæцыбыр кæнын. Йæ 
дыууæ чындзы къухты фæйнæ тæбæгъы фæсагъта — 
уæливыхтæ æмæ гогыз, йæхæдæг та сæ разæй, афтæ- 
мæй бахызт къæсæрæй. Тæккæ уыцы рæстæджы Гæм- 
сыо кодта сæ хæдзары кой. Сæ дыууæ зæрондæн фа- 
гæй уæлдайдæр ма у, фæлæ бинонтæ се ’ппæт куы 
æрæмбырд вæййынц, уæд нал фаг кæны æмæ иог хæ- 
дзар аразын хъæуы, зæгъгæ. 
Косер къæсæргæрон йæ къух бæрзонд сдардта, йæ 
мидбынаты ныллæууыд, афтæмæй. Лæппутæ сæ каст 
скодтой сæ мадмæ. Гæмсыр йæ усы куы ауыдта, уæд 
цæхгæр фæурæдта йæ ныхас. 
— Цы хабар у? 
— Табуафси, докладгæнæг, ныхасы бар! 
— Гъы, дæ хорзæхæй! 
— Алцыдæр ранымадтай, фæлæ ма дæ иу цыдæр 
ферох. Дæ разы-ма дæ зачъетæм бакæс. Иунæг сау 
æрду дзы нал ис. Æмæ дæ фæрсгæ кæнын: кæдмæ цæ- 
ринаг дæ, мæлынмæ никуы хъавыс? 
Гæмсыр ахæм фарст æнхъæл нæ уыд æмæ куыд- 
дæр æгуыппæгæй аззад. Хистæр лæппу йæ худын нал 
баурæдта. Уалынмæ иннæтæ дæр ныххудтысты. Гæм- 
сыр йæ цæст ахаста йæ бинонтыл, йæ мидбылты ба- 
худт æмæ дзуры: 
— Сымахардыстæн, гъе уый мæ, æцæг, ферох, мæ 
хъуыдыйы никуы ’рцыд... 
— Уæдæ цалынмæ Ног аз Мæскуыйæ расидой, уæд- 
мæ уал зæронд азы афæндараст кæнут! — загъта Косер 
æмæ чындзытæн æрæвæрын кодта сæ тæбæгътæ. 
Гæмсыр куывта, фарон чи ’рцыд æмæ ныртæккæ 
чи фæцæуы, уыцы азæн; куывта, зæронд аз йæ фæ- 
дыл цы Ног аз æрбакæкы, уый амондæн. Бинонтæ 
хъуыстой æмæ зæрдиаг «оммен» кодтой Гæмсыры бæл- 
лицтæн. Астаздзыд Валерик дæр хъуыста хистæры 
куывдмæ æмæ йæ цæстытыл уади, мæнæ сывæллæтты 
журналты пы нывтæ вæййынц, уыдон: даргъбоцъо- 
джын зæронд лæг стыр урс кæрцы мидæг бæрзонд наз 
бæлæсты хъæды æрбацæуы арф миты лæгæрдгæ ху- 
дæнбылæй æмæ йæ фæдыл æрбакæны Валерикæн йæ- 
хийас лæппуйы. Сабийæн йе ’фнæгыл даргъ лент æмæ 
йыл фыст: НОГ АЗ — НОГ АМОНДИМÆ! 

ТЕГАЙЫ БÆЛАС 
Дыууæ æмбалæй балцы ацыдыстæм горæтæй хох- 
мæ. Дыккаг бон бахæццæ стæм, Нæзыты рагъ кæй 
хуыдтой, уырдæм. Рагъы бын афарстам иу фæндаг- 
гоны, бирæ Оауайын ма хъæуы Суары хъæумæ, зæгъ- 
гæ, æмæ нын бацамыдта: 
— Рагъы сæр Тегайы бæласы цурмæ куы схæццæ 
уат, уæд уырдыгæй фалæмæ уæлхох быдыр у æмæ 
уын фенцскдæр уыдзæн. Æцæг-иу фæндагыл искæй 
афæрсут, кæхнод, æндæр хъæумæ куы барæдийат, уы- 
мæй тас у. 
Махæй ничи зыдта, Тегайы бæлас кæй схуыдта, 
уый, фæлæ &ял бафарстам æмæ араст стæм дарддæр. 
Иу дгæвгар куы суадыстæм Нæзыты рагъыл, фæнда- 
джы альпззрс лыстæг бæрзхъæд кæм уыди, уырдæм, 
уæд федтам пу зæронд лæджы. Уый бадтис цъæх нæу- 
уыл, йæ ра?ы — бæрзуисты рæдзæгъд. 
— ЕаИрйий, хорз лæг! — бадзырдта йæм ме ’мбал. 
— Райгæ ут, мæ хуртæ, райгæ! — дзуапп радта 
уый. Бæр^ы талатæ иуварс асхуыста æмæ сыстад. 
— Еадгæ кæн, дæ хорзæхæй! — дзурын æм æз, 
фæлæ уæдмæ лæг цалдæр къахдзæфы æрбакодта ие 
’рдæм. Мах æм æввахсдæр бацыдыстæм, æмæ ма уæд 
йæ арфæтæм бафтыдта: 
— Уæ фæндаг раст, мæ хуртæ, æмæ алæбон æгас 
цæут! 
— Суары хъæумæ цæуæм æмæ нын фæндаг дзæ- 
бæх куы бацамонис, мыййаг, æндæр искæдæм куы ба- 
рæдийæм... 
Фæндаг йæхæдæг йæхи амоны, мæ хуртæ, фæлæ 
рагъы сæрмæ куы схæццæ уат, уæд уым фендзыстут 
иу стыр тæгæр бæлас, мах æй Тегайы бæлас хонæм. 
Уый хæд фале фæндаг фæсаджил вæййы, æмæ-иу сы- 
мах рахизырдæм ацæут. Æниу, зонгæ йæ нæ кæнут, 
уыййеддæмæ хъæу йæхæдæг дæр зыны уырдæм. 
— Ныббар нын уыцы хынцфарст, фæлæ ма уыцы 
*7 

Тегайы бæласы кой кæмæйдæрты фехъуыстам, æмæ, 
хорз уаид, бæстондæр нын æй куы бамбарын кæнис, 
цæмæн афтæ хуыйны? 
Зæронд лæг йæ куыстыл йæ цæст ахаста, стæй 
загъта: 
— Цæуылнæ, уæ рын бахæрон, фæлæ цыбыр ны- 
хæстæй радзурынæн æгæр æвгъау у уыцы таурæгъ... 
Мæнæ ма мын дыууæ уисойы абæттинаг ис, æмæ кæд 
уый бæрц тагъд нæ кæнут, уæд уал иу чысыл уæ фæл- 
лад суадзут, стæй уæд иумæ ацæудзыстæм. Мæхæдæг 
дæр Суарыхъæуккаг дæн. Нæ колхозы фæсивæд мæ 
нал уадзынц уыгæрдæнтæм, базæронд, дам, дæ æмæ 
дьш æгъгъæд у. Æмæ æз дæр, зæгъын, дзæгъæлы цы 
бадон, фæлтау æхсыры фермæйы кусджытæп зымæг- 
мæ уисæйттæ бацæттæ кæнон. 
Фæстаг уисой баст куы фæцис, уæд æй зæронд лæг 
иннæтæм баппæрста, æмæ, цæй, уæдæ, цомут, зæгъгæ, 
рараст. 
— Æмæ уисæйттæ та? 
— Ницы тас сын у! Иунæг адæймагæн зын хæссæн 
сты, лæппутæй сæм искæй рарвитдзынæн. 
— Ау, дыууадæс уисойы æртæ лæгæй нæ афæраз- 
дгыстæм! — дзуапп ын радтон æз. 
Зæронд лæг исдугмæ нæ разы кодта, стæй уæд загъ- 
та: 
— Цæй, уæд та фод афтæ: уисæйттимæ ацы хæр- 
ды куы суайат, уæд хуыздæр бамбардзыстут Тегайы 
таурæгъ дæр. 
Уисæйттæй мах сæккой кодтам фæйнæ фондзы, 
дыууæ та ма дзы зæронд лæгæн ныууагътам æмæ аф- 
тæмæй араст стæм уæлæмæ. 
Раст загъта зæронд лæг. Уыцы сæрды æнтæфы нæ- 
хи дзæкъултæй уæлдай уисæйттимæ куы схæрд код- 
там, уæд нæ хид нæ къæхты бынæй акалд, нæ къу- 
бæлттæ ныддаргъ сты æмæ нæ дыууæмæ дæр уыди 
æрмæст иунæг бæллиц: тагъддæр ма куы схæццæ уа- 
иккам Тегайы бæласмæ... 
Куыд уæлæмæ цыдыстæм, афтæ хъæд лыстæгæй 
лыстæгдæр кодта, рагъы сæр та быктон фæгæмæх, æр- 
мæст ма тырты, æхсæр æмæ уагъылыйы къутæртæ, 
стæй бæрз æмæ цъуйы стæм бæлæстæ уыд фæндаджы 
фæйнæ фарс. Æмæ уыдон æхсæн, цыма уæрыччыты 
дзуджы астæу гал лæууы, афтæ бæрзонд фæцыд уæ- 
рæхкъабаз тæгæр бæлас. 
88 

Зæронд лæг цыдис нæ разæй æмæ бæласмæ куы 
бахæццæ, уæд уисæйттæ зæхмæ аппæрста, йæ худ сис- 
та, йæфыхы хид йæ амонæн æнгуылдзæй расæрфта 
æмæ загъта: 
— Рухсаг у, Тега! 
Мах дæр æрæвæрдтам нæ уæргътæ æмæ кæсынæй 
нал æфсæстыстæм тæгæр бæласмæ. Йæ бындзæфхадыл 
дыууæ-æртæ лæджы цæнгтæ не ’рбаххæстаиккой, йæ 
бинаг къабузтæ сæхæдæг дæр уыдысты æнæуи бæла- 
сы стæвдæнтæ. 
Бирæ хатын нал бахъуыд зæронд лæгмæ. Чысыл 
йæ фæллад куы ’рцыд, уæд нын радзырдта: 
— Уæ фарн бирæ фод, фæлæ мæ фыдæн æз йæ 
фæстаг цотæй дæн. Куыд дзырдтой, афтæмæй йыл æр- 
тиссæдз азы бæрц куы цыди, гъе уæд райгуырдтæн. 
Æмæ уын уый та цæмæ гæсгæ дзурын? Уыцы Тегайы 
æз нæ, фæлæ йæ мæ фыд дæр нал æрæййæфта, йæ фы- 
дæй цы фехъуыста, мæнæн дæр æрмæст гъе уый ра- 
дзырдта. 
Цæвиттон, дам, нæ хъæумæ кæцæйдæр æрлыгъди 
иу лæг Фæрниатæй, йæ ном Тега, зæгъгæ. Уыцы рæс- 
тæгмæ хуымгæнды зæхх иууылдæр ахст уыди, æмæ 
ма Тега уæртæ хъæды астæу иу гæппæл скъахта, æн- 
дæр ма йын цæй хуымгæнд уыди! 
Æмæ, дам, диссаджы лæг хуыдтой уыцы Тегайы. 
Ныртæккæ дæр ма арæх æрцæуы йæ кой бадты ми- 
дæг. Зæгъæм дзырдæн. Тега искуыдæм балцы фæцæуы 
æмæ фæндаджы астæу федта, уæлæ хохæй цы дур æр- 
тылд, ахæм, уæд, зæгъы, хъуамæ йæ бæхæй рахызта- 
ид æмæ дур фæсвæдмæ аппæрстаид. 
Уæхæдæг федтат, ам дæлæмæ комы алы къахдзæ- 
фæн дæр суадон ис. Фистæг фæндаггон уыдоны сæрты 
бахизыны тыххæй йæ дзабыртæ куы ласа, уæд кæдæм 
фæхæццæ уыдзæн? Ахæм ран дæр та-иу Тега хъуамæ 
йæхи æрфистæг кодтаид, æмæ суадоны нывæрдтаид 
ставд дуртæ, цæмæй уыдоныл багæпп кæнæн уыдаид. 
Уæды заманы хидтæ иууылдæр хъæдын уыдысты. 
Æмæ-иу искуы хид куы фæхуынкъ, уæд та-иу Тега 
басагъæс кодта: «Ам искæй бæхы къах куы фæсæдза, 
уæд фыдбылызæн бирæ нæ хъæуы». Уæд хъуамæ 
хъæдмæ сæрмагондæй ацыдаид, æндзалм ракодтаид 
æмæ хид бампъызтаид. 
Куыд дзырдтой, афтæмæй йыл бирæ чидæртæ цы- 
ма худгæ дæр кодтой. Æмæ уæвгæ дæр куыд нæ худ- 
8& 

таиккой! Искуы, дам-иу уыгæрдæнтæй адæмæн се *ппæ- 
ты разæй куы рараст, уæд дæр-иу, зæгъы, æппæты 
фæсте баззад. Цæвиттон, искæй хуымы æмбонд къа- 
хырæй федта, уæд хъуамæ уый цалцæг кæныныл сбæн- 
дæн уыдаид. Ууыл архайгæ йæ чи уыдта, уыдонæн та, 
дам, ахæм дзуапп лæвæрдта: «Хуымы хицау, æвæццæ- 
гæн, нæ зоны, йæ хуымы æмбонд кæй акалд, уый. Аф- 
тæмæй искæй фос хуым куы бахæрой, уæд уый мæ- 
гуыр лæгæн зиан у, уæдæ цы! Стæй уый фæдыл дыу- 
уæ хæдзарæн дæр хыл куы рауайа, уæд та дыккаг 
фыдбылыз. Фæлтау æй æз бадзæбæхтæ кæндзынæн, 
уыцы февнæлдæй мæ къухтæ нæ бахуыскъ уыдзы- 
сты...» 
Æмæ уыдон дардыл ныхæстæ сты, фæлæ мæнæ 
ныртæккæ мах кæуылты ссыдыстæм, уым уæды рæс- 
тæджы къахвæндаг дæр рæстмæ нæ уыди. Бæхвæндаг 
дæр дзы, лæппу ма куы уыдтæн, уæд скодтой. Хæс- 
синаг цы уыд, уый адæм æккойæ хастой. Уæхæдæг 
æй федтат, ацы хæрды æд уаргъ чи ссæуа, уымæн 
æнæ бастайгæ кæм уыд! Æмæ рагæй нырмæ ам фæл- 
ладуадзæн бынат уыди. Йæ ном дæр «Æнциан» хуын- 
ди. 
Уæд, дам, Тега бавдæлд æмæ хъæды фæзылд, кæм- 
дæр йæхи бæрзæндæн тæгæр бæлас скъахта æмæ йæ 
ныссагъта ацы ран, йæ алыварс та йын кау сбыдта. 
— Цы аразынмæ хъавыс, Тега? — зæгъгæ, иу æй 
бæлццæттæй чи бафарста, уыдонæн, дам, ахæм дзуапп 
лæвæрдта: 
— Ам æнцайæн бынат у, æмæ дзы бæлас куы уа, 
уæд цæуджытæн æхсызгондæр уыдзæн æнтæф бон ау- 
уоны абадын.— Стæй-иу йæ ныхас хъазыны ’рдæм аз- 
дæхта.— Мæгуыр æнæзæнæг лæг дæн, æмæ мын мæ 
мæлæты фæстæ цырт ничи ныссадздзæн, уадз æмæ 
ацы бæлас мæ номыл баззайа. 
Куыд фехъуыстон, афтæмæй ма, дам, дæс азы бæрц 
ацард Тега, бæлас куы ныссагъта, уый фæстæ. Фæлæ 
уал азмæ тала рæзгæ кæны, уæдæ куыд! Дыууæ æд- 
дæгуæлæ хæдзарæй фæбæрзонддæр. Тега йын йæ кау 
райхæлдта æмæ дзы, мæнæ ныртæккæ мах цæуыл ба- 
дæм, уыцы дурын бандон сарæзта. 
Мæ фыд мын куыд радзырдта, афтæмæй Тега йæ 
мæлæты размæ фæсидтис хъæуы зæронд лæгтæм, ар- 
фæ сын ракодта, стæй сын уæд бафæдзæхста ацы бæ- 
лас. 
90 

Ныр уæдæй нырмæ цал æмæ цал фæлтæры аивта, 
цал хорз лæджы амард нæ хъæубæсты, номы хæрнæ- 
джытæ кæмæн фæкодтой, дугътæ кæмæн фæуагътой, 
зынаргъ цырты дуртæ кæмæн февæрдтой! Кæй ма дзы 
хъуыды кæнынц нырыккон адæм! Фæлæ Тегайы ном 
баззад æмæ ма абон дæр, ацы бæласы бынты чи фæ- 
цæуы, уый, «рухсаг у, Тега»,— зæгъгæ, фæзæгъы. 
Гъе уый та уын Тегайы бæласы хабар, мæ хуртæ, 
дзæнæты бадæд! Æмæ афтæ фæзæгъынц, хорз лæджы 
фæд, дам, зæйы бын дæр нæ сæфы. Лепин цы аз амард, 
уыцы аз фæзынд нæ хъæуы пионерты къорд, уæд ма 
сæ ногдзаутæ хуыдтой. Йæ уалдгæджы мæм нæ хъæ- 
уы ахуыргæнæг æрбарвыста лæппутæй иуы, рацу-ма, 
дам. Зæгъын, цы мæ кæны. Бацыдтæн. Уый мын аф- 
тæ, мæнæ, зæгъы, скъоладзаутæн бæстæзонæн хъуыд- 
дæгтæ амонын æмæ нæм ды дæр фæкæс. Æз, зæгъын, 
ахæмтæн цы зонын, фæлæ уæ кæд истæмæн хъæуын, 
табуафси! 
Ракодта сывæллæтты мæнæ ацы бæласы бынмæ 
æмæ сæ фæрсы: 
— Ацы тæгæр адæм куыд хонынц, чи йæ зоньт? 
— Тегайы бæлас! — æмхъæлæсæй загътой скъола- 
дзаутæ. 
— Æмæ цæмæн афтæ хуыйны? 
— Тега йæ ныссагъта æмæ уымæн. 
— Бæстондæр уæ чи радзурдзæн Тегайы хабар? — 
фæрсы та сæ ахуыргæнæг, фæлæ сывæллæттæй йæ 
ныфс ничи бахаста Тегайы царды кой бæстон ракæ- 
нынмæ. Стæй уæд ахуыргæнæг ацамыдта мæнмæ, ома 
уæдæ байхъусут мæнæй уымæ. Радзырдтон сын, сыма- 
хæн æй куыд радзырдтон, афтæ. 
Тегайы таурæгъ сын конд куы фæдæн, уæд сывæл- 
лæттæ иу цъусдуг фæсабыр сты, стæй сæ иу дзырды 
бар ракуырдта ахуыргæнæгæй, ома, зæгъы, мах дæр 
ам искуы иу бæлас куы ныссадзиккам, уæд куыд уаид? 
— Иу цæмæн? Алчидæр нæ фæйнæ бæласы ныс- 
садзæд! — зæгъгæ, йæ ныхас баппæрста иннæ скъола- 
дзау. 
Уыйадыл сын ныхас бацайдагъ æмæ, бакæсут-ма, 
уæртæ хъæуы бакомкоммæ цы саухъæд зыны, уыр- 
дæм! Уыцы бынат уæды онг «Гæмæх къуылдым» 
хуыдтам. Стæм æхсæлыйы къутæртæй йеддæмæ дзы 
ницы зади. Фæлæ дзы уыцы уалдзæг пионертæ нæзыйы 
мыггæгтæ ныссагътой æмæ йæ уынут ныр уæхæдæг. 
91 

Фидæн уалдзæджы йыл сæххæст уыдзæн фынддæс 
æмæ ссæдз азы. Йæ ном дæр афтæ у — «Пионерты 
хъæд»... Фæлæ, цæй, мæ хуртæ, уазæджы канд ныхæ- 
стæй ничи буц кæны! Дард фæндагыл цæут æмæ фæл- 
мæцыд уыдзыстут. 
Зæронд лæг сыстад æмæ араст нæ разæй. Мах дæр 
цыдыстæм йæ фæстæ, фæлæ цалынмæ хъæумæ бахæц- 
цæ стæм, уæдмæ дæр нæ сæрæй нæ цух кодта, бирæ 
агты дæргъы йæ ном арфæйаг кæмæн у, уыцы Тега* 

АЛЧИ 
Талæгаты Бечыр ныртæккæ зæронд лæг у. Цыппа- 
рыссæдз азы кæуыл цæуа, уый зæронд у, уæдæ цы! 
Фæлæ Бечыр йæхимæ зæронд нæма кæсы. «Дæ хор- 
зæхæй, Бечыр, куыд æрæгмæ мæлыс?» —зæгъгæ, иу- 
æй-иутæ хъазгæйæ куы бафæрсынц Бечыры, уæд сын 
уый дæр сабыр дзуапп ратты: «Гъе уымæн, мæ хæ- 
дзар, мæхæдæг дæр ницы зонын, фæлæ мæнмæ афтæ 
кæсы, æмæ адæймаг куы никæй хъыгдара æмæ ма 
царды мидæг истæмæн куы бæзза, йæхи дарынхъом 
куы уа, уæд, мæнмæ гæсгæ, уадз æмæ цæра...» 
Революцийы агъоммæ хохы царди Бечыр. Зæронд 
мад æмæ фыдæн иунæг фырт, фæлæ уыцы иу адæй- 
маг кæм куыстаид, уый фаг дæр сын нæ уыди зæхх, 
æмæ-иу Бечыр алы сæрд дæр быдырбæстæм цыди ку- 
сынмæ. Афæдз дæр æххæст нæма ацард Бечыр йæ уси- 
мæ, афтæ амардысты йæ мад æмæ йæ фыд. Бечыр ма 
иу сæрд рацыд быдыры куыстмæ, стæй ахъуыды код- 
тр. : «Ай мын цæй æдылы ми у? Сæрдыгон быдыры хор 
фæкус, стæй йæ алас æмæ йæ хохы бахæр... Уæд уы- 
цы хорæн ам, быдыры, хæрæн цæуылнæ ис?» 
Ралыгъд Бечыр хохæй. Æххуырсты бацыд иу бы- 
дираг хъæздыг хæдзармæ. Йæ хицауæн уыди бирæ 
гæххытæ, найгæнæн машинæ, валцовкæ-куырой. Бе- 
чыр алы куыст дæр кодта, фæлæ йæ бындурон бынат 
куыройы уыди. Иу хатт ыл сæмбæлд æнамонд хабар: 
куыройы кусгæйæ йæ къах бахауд дыууæ цалхы ас- 
тæу æмæ ныссасти. Уæдæй фæстæмæ йæ скодтой 
дыргъдоигæс. Фондз дæсæтины бæрц дыргъдонæн йæ 
иу кæрон уыди сарагонд æмæ уый бацалцæджытæ код- 
та Бечыр цæрæн хæдзарæн. Революци дæр æй уым 
æрæййæфта. 
Коллективизацийы заманы Бечыр æрбаивта, йæ хи- 
цауæн кæрты цы дыккаг хæдзар уыди, уырдæм, стыр 
хæдзары та колхозы правлени æрбынат кодта. Цалын- 
мæ колхозы хъуыддæгтæ æрбæстон сты, уæдмæ дæр 
9$ 

Бечыр хъахъхъæдта йæ дыргъдон уæды онгау, нæ йæм 
уагъта дзæгъæл æвналын. Иу хатт хъæууонтæй иу æд 
фæрæт бамидæг дыргъдоны æмæ гъа ныр кæрдо бæлас 
калын райдайа, афтæ Бечыр йæ уæлхъус февзæрд. 
Æрбацæуæгмæ æдзынæг ныккаст æмæ йæм дзуры: 
— Бафæрсын аипп ма уæд, фæлæ цы дæ зæрды 
ис? 
— Суг мæм нал ис, æмæ мæнæ кулачы цæхæрадо- 
нæй мæнмæ иу бæлас нæ хауы? 
— Æй, куыд дын амардтæн! — ныддис ыл кодта 
Бечыр.— Æз дæ зондджындæр куы æнхъæлдтон... 
Ахъуыды-ма кæ дæхæдæг! Ныр, сугцух чи у, уыдонæй 
алчидæр фæйнæ бæласы куы кала, уæд ма ам цæй 
дыргъдон баззайдзæн? 
Уыди ма уый фæстæ дæр ахæм фæлварæнтæ куы 
бæлæстыл, куы та сæ хъæдын гæрæныл, фæлæ Бечыр 
никуы никæй бауагъта знаггад кæнын. 
Уалынмæ колхоз æрфидар, дзæгъæлы æвнæлдты- 
тæн амал нал уыди æмæ уæдæй фæстæмæ Бечьгры дæр 
ничиуал тыхсын кодта. Колхозонтæ йæ сæ иумæйаг 
æмбырды æмхъæлæсæй сæвзæрстой дыргъдонгæс æмæ 
уæдæй абоны онг уыцы куыстæй иунæг бон дæр нæма 
сфæцух. 
Мадзура лæг хонынц Бечыры. Кæд ын, мыййаг, 
йæхи куысты фæдыл кæнæ æндæр исты хъуыддаджы 
тыххæй бацайдагъ вæййы ныхас, æндæр бирæ бонты 
сыбыртт дæр не скæны йæ дзыхæй. 
Дыргъдон зæронд уыди. Æвæццæгæн сæм райдиа- 
бы дæсны цæстдарæг нæ фæци æмæ сагъд дæр æххæст, 
куыд æмбæлы, афтæ не ’рцыдысты. Æмæ ныр Бечыр 
иукъухы хырхимæ бæлæстыл куы фæзилы, уæд æдде 
бакæсæг дисы бафтид, кæимæ ныхас кæны, зæгъгæ. 
Зæгъæм, дзырдæн, бæлæстæй искæй къабуз иннæ бæ- 
ласы цæнгты арф бацыд. Бечыр ахæммæ бацæуы æмæ 
уайдзæфгæнæгау райдайы: «Раст нæ бакодтай, мæ хæ- 
дзар, мæнæ дын æндæры ’рдæм дзæбæхдæр фæндаг 
уыди, æмæ уырдæм ацыдаис... Ныр, дыргъдоны цы бæ- 
лæстæ ис, уыдонæй алчидæр иннæйы хуылфы куы бы- 
ра, уæд се ’ппæт дæр нæ фесæфдзысты?..» 
Рагуалдзæгæй æрæгвæззæгмæ иунæг бон дæр нæ 
цух кæны Бечыр дыргъдонæй. Правлени йын лæвæрд- 
та æххуысгæнджытæ дæр, фæлæ райста æрмæст йæхи 
хуызæн зæронд лæджы, æндæр никæй бакуымдта. Бæ- 
лæстæн сæ бынтæ къахыны кæнæ сæ тоныны рæстæ- 
1L 

джы Бечыр бацæуы сæ хъæуы астæуккаг скъоламæ 
æмæ фæсиды скъоладзаутæм. Уыдон сты йæ хуыздæр 
æххуысгæнджытæ. Дыууæ бонæй дыууæ бонмæ Бечыр 
фембырд кæны, бæлæстæй цы дыргътæ згъæлы, уыдон 
æмæ сæ арвиты скъолайы буфетмæ. 
Бечыры куысты руаджы колхозонтæ федтой, дыргъ- 
дон цæй бæрц пайда у, уый æмæ дыууæ азы размæ сæ 
зæронд дыргъдоны фарсмæ ныссагътой бæлæстæ дыу- 
уиссæдз гектары. Уыдонæн сæрмагонд гæс сæвæрдтой, 
фæлæ сæм Бечыр дæр йæ цæст дары. Йæхæдæг ны- 
ронгау кусы зæронд дыргъдоны йе ’мбал зæронд лæги- 
мæ, ,æрмæст ма сæм бафтыд, Бечыр йæхæдæг куыд 
гагъта, «фæллойбонтæ чи нæ хардз кæна, ахæм» — 
дынджыр хъулон куыдз Корис. 
Цыдысты бонтæ æмæ къуыритæ кæрæдзийы фæстæ 
уыцы иухуызонæй æмæ сæ иу иннæмæй уæлдай бæ- 
рæг нæ дардта. Фæлæ арæх куыд рауайы, афтæ та ра- 
уад ацы хатт дæр. О, æмæ арæх та афтæ рауайы: маст 
кæнæ циндзинæдтæ кæрæдзийы фæстæ ныццупал вæй- 
йынц. 
Иу райсом Бечырæн йæ куыстмæ иу чысыл байрæ- 
джы, йæ фырт балцы цыди æмæ уый тыххæй. Йе 
’мбал изæрæй райсоммæ фæхъахъхъæдта, фæлæ уæд- 
дæр хъуамæ йе ссыдмæ ма ацыдаид. «Ау! Дыргъдон 
иунæгæй куыд ныууадздзæн!»— хъуыды кодта Бечыр. 
Дыргъдонмæ цæугæйæ Бечыр фездæхт магазинмæ 
æмæ фыццаг маст уым ссардта. Ацы уалдзæг фæци 
арæзт магазин. Агуыридурæй амад бæрзонд æмæ уæ- 
рæх бæстыхай æрттывдтытæ калдта æдде дæр æмæ 
мидæгæй дæр. Йæ пъол нывджын линолеумæй астæрд, 
адæймагмæ фæкастаид, цыма дзы гауыз тыд ис 
Магазин йæ тæккæ дзаг уыди адæмæй æмæ йæ 
цыппар хайады уæйгæнджытæ æххæсгæ дæр нæ код- 
той æлхæнджытыл. Дуаргæронмæ æввахс лæууыды- 
сты æртæ лæппуйы. Сæ иу, иннæтæй бæрзонддæр æмæ 
хъуынджындæр, цыдæр худæджы ныхас кæны, æмæ 
та йе ’мбæлттæ ныммыр-мыр кæнынц. Дзургæ чи кæ- 
ны, уый тамакойы фæздæг йæ дзыхы иу фарсæй лыс- 
тæг раскъæры æмæ та пъолмæ ачъыртт кæны. 
Бечыр æм иу дзæвгар æдзынæг фæкаст, стæй ком- 
коммæ бацыд йæ размæ æмæ йæм дзуры: 
— Бахатыр кæ, лæппу, фæлæ дæ иу хъуыддагæй 
фæрсын: ныр, бон-изæрмæ ацы магазинмæ чи цæуы, 
уыдонæй алчидæр дæуау пъолмæ куы чъыртт кæнид,. 
9& 

уæд ма ардæм æнæ резин цырыхъхъытæ æрбацæуæн 
уаид, и? 
Лæппу цæхгæр фæурæдта йæ ныхас. Йе ’мбæлт- 
тæ фефсæрмы сты. Æрæджиау хъуынджын лæппу цы- 
дæр мæстаг ныхас скодта Бечырмæ. Уый фæдыл æм 
магазины уæвджытæй иу къорд бауырзыл сты. Сæ 
хъæлæбамæ рауад магазины хицау æмæ хъуыддаг куы 
бамбæрста, уæд тугæнæг лæппуйы къабазыл фæхæцыд 
æмæ йæ дуары æдде фæкодта. 
Бирæ хъуыддаг нæ уыд Бечыры магазины. Тамако 
балхæдта æмæ араст дыргъдонмæ. Хъыг ын уыдис, 
хъахъхъæнæджы уым кæй нæ баййæфта, уый, фæлæ 
йæм уымæй диссагдæр фæкаст ахæм уавæр: ацы хатт 
Корис йæ размæ нæ разгъордта. Мидæмæ, дыргъдонмæ 
куы бахызт, уæд дæр куыдзы нæ баййæфта уым. 
— Корис! — зæгъгæ, фæхъæр кодта æмæ йæм дард 
кæцæйдæр æрбайхъуыст куыдзы рæйын. Дыккаг хатт 
дæр та фæсидтис куыдзмæ, фæлæ та уый не ’рбаз- 
гъордта, рæйы йæ мидбынаты. Уый дæр та зæрдæх- 
сайгæ фæкаст Бечырмæ. Рахызт халагъудæй, æргуы- 
быр кодта, бæлæсты бынты акаст, куыдзы рæйын кæ- 
цæй хъуыст, уыцырдæм. Ай та ноджы диссагдæр: Ко- 
рис гæппæввонгæй нымдзаст, йæ разы цавддурау цы 
адæймаг лæууы, уымæ æмæ, цыма æххуысмæ сиды, 
хаттæй-хатт цыбыр рæйд скæны. Бечыр сындæггай 
араст уыцырдæм æмæ æххæст нæма бахæццæ куыдз- 
мæ, афтæ йæм дзырдæуы: 
— Дæ хорзæхæй, тагъддæр, Бечыр, дæ куыдз мæ 
бахордта! 
Бечыр йæ пыд уæлдай тагъддæр нæ фæкодта, аф- 
тæмæй сабыргай бацыд хъæргæнæгмæ. 
— Æз дæ мад, дæ фыды уазæг, Бечыр, фервæзын 
мæ кæн ацы бирæгъæй! — хаты лæппу, йæ мидбына- 
тæй не змæлы, афтæмæй. 
Бахæццæ Бечыр лæппуйы цурмæ, куыдзы сæр рæв- 
дауæгау адаудта, сабырæй йын загъта, нæхи бар нæ 
уадз, зæгъгæ, æмæ æрмæст уый фæстæ сдзырдта: 
— Цæй, алы бон нæм æгас цу!! 
— Хуыцауы хорзæх дæ уæд, Бечыр, бахатыр мын 
кæн, æнтæф боны мæ ком ныххус æмæ, зæгъын, ис- 
тæмæй йæ куы бамæцъæл кæнин, фæткъуы куыд ра- 
тыдтон, афтæ мыл дæ куыдз йæхи андæгъта æмæ мæ 
фезмæлын дæр нал уадзы. 
— Æнтæф бон у, уый мæ уырны, фæлæ дæлæ уы- 
36 

мæн дæр йæ ком ныххус? — бацамыдта Бечыр бæла- 
сы бын афтид голлагмæ. 
— Бахатыр кæ, фæрæдыдтæн... 
— Цы дын ныххатыр кæнон, уымæн дæр ницыма 
зонын, фæлæ-ма дзæбæхдæр радзур, цы хабар у? Кæс- 
ма, дæ разы дæ хæлафы фадыг дæр тынд куы у! 
— Æмбондыл куы фæцæйгæпп кодтон, уæд мын 
æй дæ куыдз ратыдта... 
— О, æмæ, гормон, æмбонд æмæ дуар иу кæй не 
сты, уый куыдз куы æмбары, уæд æй ды цæуылнæ 
æмбарыс? 
— Бахатыр кæ, фæрæдыдтæн... 
— О, æмæ дын куы ницы кæнын, фæлæ цом, мæ 
•фæстæ рацу! 
— Ауадз мæ, кæдæм ма мæ кæныс... Афтæ никуы- 
уал бакæндзынæн... 
— Ардыгæй дын ауадзæн нæй. Афтæмæй куыдз 
фыдахуыр кæны. Стæй мæ демæ иу чысыл ныхасаг 
дæр ис,— зæгъгæ, Бечыр араст йæ халагъудмæ. Цы 
тæнæн ма уыди лæппуйæн æмæ, куыдзмæ фæкæсфæ- 
кæсгæнгæ, анкъуысыд Бечыры фæстæ. 
Халагъуды иу къуымы Бечыр æрбадын кодта йæ 
уазэеджы, йæхæдæг дæр йæ тæккæ комкоммæ æрбадт, 
æдзынæг æм бакаст æмæ дзуры: 
— Бирæ ныхас кæнинаг нæ дæн, фæлæ дæ иу 
хъуыцпагæй хъуамæ бафæрсон: кусгæ кæй никуы кæ- 
ныс, уый зонын, ардæм давынмæ кæй æрбацыдтæ, уый 
дæр уынын, фæлæ ма мын дзуапп ратт: æз дæр дæу 
тсуы бафæзмин, уæд мыл мæгуыры бон не ’ркæ- 
нид? 
— Цæмæй? — дисгæнгæ бафарста лæппу. 
— Цæмæй куы зæгъай, уæд, ды, мæнæй цы ада- 
вай, уый ссардзынæ, фæлæ ууыл нæ ахъуылы коцтай: 
æз та дæуæй цы адавин? Уый уал дын иу. Дыккаджы 
та дæ уымæй фæрсын: ныр алчидæр кусгæ куы нæ 
тсæнид, фæлæ æрмæст давгæ, уæд давгæ та цы кæник- 
тсой? 
— Фæрæдыдтæн, Бечыр, ацы хатт мын бахатыр 
кæн! 
— Æз дын ницы бакæнынмæ хъавын, сЬæлæ мын 
тоæ (Ъарстæн дзуапп цæуылнæ дæттыс? Уæвгæ цы 
дзуапп хъуамæ раттай? Фæлæ сыл уæддæр ахъуыды 
тсæн. Ацы хатт уал дын хатыр фод æмæ дын дæ ми 
дардмæ нæ фехъусын кæндзынæн, æрмæст æй дæлæ 
4 ЛТвзæрст уацмыстæ 
97 

скъоладзаутæн бамбарТБГн кæндзынæн, мæнæ «Кæф- 
хъуындар»-газет уынджы чи сауындзы, уыдонæн. 
— Мæ худинаг æгас хъæуыл куыд айхъуыса, аф- 
тæ дæ бэæнды? 
— Мæнмæ гæсгæ, алы лæгæн дæр йæ митæ хъуа- 
мæ дардыл хъуыст уой, хорзæй, æвзæрæй цы кæны, 
уыдон иууылдæр. 
— Æмæ уæд, аипп ма уæд, ды мæнæн ахæм фыд- 
дæрагæн митæ куы кæнай, уæд дæхицæн æппын ницæ- 
мæй тæрсыс? Æви афтæ æнхъæлыс, æз иу лæджы фаг 
маст скæнын нæ базондзынæн? 
Лæппу уыцы ныхæстæ загъта тызмæг хъæлæсæй 
æмæ, æвæццæгæн, æнхъæлдта, зæронд лæг фæтæрс- 
дзæн. Бечыр хæрз сабырæй загъта: 
— Скъоладзаутæн ма уый дæр зæгъдзынæн, æрт- 
хъирæнтæ мæм кодта,- зæгъгæ, кæд дæ афтæ фæнды, 
уæд. 
Уыцы уæззау æмæ сабыр ныхасмæ лæппу хорзау 
нал фæци æмæ уайтагъд æруазал. Ныр цæхгæр фен- 
дæр кодта йæ ныхас æмæ йæ хъæлæс. 
— Ау! Уæдæ мæ нæ хъæуæй лидзæг кæныс? 
— Уый дæр, æвæдза, хъыг никæмæн уаид, фæлæ 
дын уæдæ цы бакæнон? 
— Ауадз мæ, ахæм хъуыддаг никуал бакæндзы- 
нæн... 
— Уæдæ æндæр цы кæндзынæ? 
Лæппу ницы сдзырдта. 
— Колхозы куыстмæ нæ цæуыс, уый зонын, æн- 
дæр ма цы кусдзынæ? 
Лæппу та дзуапп нæ радта. 
— Дæ хуызæттæ ма бирæ ис нæ хъæуы? 
Ацы фарстмæ дæр та ницы сдзырдта лæппу. Бе- 
чыр дæр иу дзæвгар хъуыдыты аныгъуылд, стæй йæ 
сæр банкъуыста, лæппумæ бакаст æмæ уайдзæфгæнæ- 
гау, фæлæ фæлмæн хъæлæсæй райдыдта: 
— Дзæгъæлы дæ нæ бафарстон, дæ хуызæттæ ма 
бирæ ис нæ хъæуы, зæгъгæ. Æз дзы æндæр никæй зо- 
нын... Æмæ уæд ды се ’ппæты фыддæр цæмæ гæсгæ 
хъуамæ уай? Дæ бакаст лæджы хуызæн куы у! Æмæ, 
цæй, мæ хæдзар, афтæ бадзурæм: æз никæмæн нйцьг 
ской кæндзынæн, фæлæ ды тæккæ райсом бавдæл, 
æмæ æгас хъæуы фæсивæд сæ хъару кæм æвдисынц, 
раст уыцы ран балæуу æмæ кус ды дæр. Кæд мæм 
98 

уый тыххæй дæ къух дæттыс, уæд дæ фæндаг раст, 
æз ницы федтон, ницы фехъуыстон... 
Лæппу æнæдзургæйæ йæ къух радта Бечырмæ, 
сыстад æмæ рацыд. Ницуал æм сдзырдта Бечыр йæхæ- 
дæг дæр. Цымæ йыл баууæндыд? Æвæццæгæн, нæ. 
Фæлæ уæддæр, цы вæййы, куыд вæййы! «Ау, мæ ны- 
хæстæн æм сæ дæсæм хай дæр нæ бахъардтаид? Адæй- 
маг нæу?» — хъуыды кодта Бечыр. Лæппу йæхæдæг 
та? Раст нæ уаид афтæ зæгъын, ома æрфæсмон кодта 
йæ митыл æмæ еæрдæбынæй радта йæ къух, зæгъгæ. 
Бечыры ныхæстæй йæм æппындæр ницы бахъардта, 
афтæ зæгъын дæр иттæг раст нæ уыдаид. Æцæгæй 
та афтæ уыд: лæппу йæ мидзæрдæйы ахъуыды кодта, 
ома иу-дыууæ боны куы ацæуон куыстмæ, уæд Бечыр 
иал фехъусын кæндзæн давды хабар скъоладзаутæн, 
стæй уый фæстæ хабар ферох уыдзæн æмæ мæ колхо- 
зы куыстмæ цæуыны сæр дæр нал хъæудзæн. (Фæстæ- 
дæр куыд рабæрæг, афтæмæй лæппу иу къуырийы 
бæрц акуыста колхозы фæсивæдимæ æмæ афтæ арф 
аныгъуылд ерысгæнæг хъæлдзæг фæсивæды ’хсæн, 
æмæ дзы ферох, Бечыры тæссæй райдыдта, уый. Тæрс- 
гæ кæмæй кодта, уыцы куыст фæци йæ хосгæнæг æмæ 
ма абон дæр кусы колхозы). 
Æгъгъæд бæргæ уыдысты ацы мæстытæ, фæлæ, 
æвæццæгæн, абон уыдон рад уыди æмæ та æнæнхъæ- 
лæджы маст сæмбæлд Бечырыл. Бирæ нал уыд изæр- 
мæ, афтæ дыргъдоны æрбамидæг Бечыоæн йæ хойы 
лæппу, дыууиссæдзаздзыд бæрзонд æмæ бæзæрхыг 
адæймаг. Æддейæ бакæсæг загътаид, ацы лæджы цы- 
:мæ чи бафсадид быдыры куыстæй? 
— Уæй, дæ бонтæ хорз, мæ мады æфсымæр! — æр- 
бадзырдта уый дæрддзæфæй Бечырмæ. 
— Æгас цу! — нæ бацингæнгæйæ дзуапп радта Бе- 
-чыр. 
Сбадын кодта йæ хæрæфырты, йæ разы йын æрæ- 
вæрдта цалдæр феткъуыйы. Дыууæ фембæлæджы кæ- 
рæдзийы цы уæлæнгай фæрстытæ акæнынц, «дзæбæх 
стут» æмæ æндæр ахæмтæ, уыдон куы фесты, уæд Бе- 
чыр дзуры йæ хæрæфыртмæ: 
— Бафæрсын аипп ма уæд, фæлæ адæм картоф 
1съахынмæ фæдисы цыдæй куы ацыдысты, уæд ды абон 
ам цы ми кæныс? 
Уый ныххудтис йæ дзыхы дзаг. 
4* 
9» 

— Абон, зæгъыс? Æмæ дзы иннæ бонты арæх 
вæййын? 
— 0, æмæ уæд дæ бинонты та цæмæй дарынмæ 
хъавыс, цæмæй? 
— Æй, куыд дын амардтæн, мæ мады æфсымæр! 
Афтæ æдылы мæ хоныс? Учетчикимæ баныхас код- 
тон æмæ иу-дыууæ боны куы ацæуын, уæд та мын 
уый цыппар-фондз боны æрхах.х кæны. 
Хæрæфырт, æвæццæгæн, æнхъæлдта, тынг дзы фæ- 
бузныг уыдзæн йæ мады æфсымæр, фæлæ афтæ нæ 
рауад. Бечыры цæсгомыл фæзынди маст æмæ æлгъ- 
гæнæджы æнгæс. Хæрæфырт уый нæ раиртæста æмæ 
худæндзастæй æнхъæлмæ касти дзуапмæ. Бечыр иу 
цъусдуг æнæдзургæйæ баззад, стæй арф ныуулæфыд 
æмæ æнкъард хъæлæсæй загъта: 
— Уый æнхъæл дын никуы уыдтæн, мæ хæрæ- 
фырт... 
— Ома уый та куыд? — фесхъиудта лæг. 
— Дыууиссæдзаздзыдæй давæг суыдзынæ, уый..* 
— Уый та дын цавæр ныхас у? 
— Æз ма мæхицæн афтæ дзырдтон, зæгъын, искуьг 
даринаг куы фæуон, уæд мæ мæ хæрæфыртæй фыл- 
дæр ничи хъæуы. Уый та мын мæхицæй давы... 
— Хуыцауы хатырæй, Бечыр, уый цытæ дзурыс, 
æрра сдæ æви? 
Бечыр йе ’ргом разылдта йæ уазæджы ’рдæм, сау- 
марой кæуыл фæкæнынц, ахæм адæймагмæ цы цæстæй 
фæкæсынц, афтæ йæм бакаст. 
— Æрра мæ нырма ничи хоны, фæлæ дæ иу 
хъуыддагæй фæрсын: нæ колхозонты нымæц у цал- 
дæр мины. Уыдонæй алчидæр дæуау кусгæ куы нæ 
кæнид, фæлæ йын бонтæ куы фыссиккой, уæд цы рай- 
сиккой уыцы бонтæм? Æмбагаыс мæ? 
Лæг ницуал сдзырдта. Ныртæккæ йæ Бечыр цьг 
хуыэы бафарста, ахæм уавæрыл никуы ахъуыды код- 
та, ахæм цæстæй йæм никуы акаст. Бечыр та дард- 
дæр кодта йæ ныхас. 
— Мæнæй куыд давыс, уый дæр дын бамбарык 
кæндзыиæн. Не ’фтиаг иууылдæр бонтыл фæуарæм. 
Уыцы æсЬтиаг цас фылдæр вæййы, бакуысты бонтæ та 
къаддæр, уыйас алы бонмæ дæр фылдæр фæллой цæ- 
уы. Гъе, æмæ, мæ хæдзар, ды дæ мæнгфыст бонтæн 
пы фæллой райсай, уый бæрц мæ бонтæм къаддæр æр- 
хаудзæн... 
100 

Хæрæфырт бадтис сæргуыбырæй æмæ йæм афтæ 
касти, цыма Бечыры алы ныхас дæр судзины бы- 
рынкъ уыди æмæ йын йæ зæрдæ рæхуыста. Æд тых, 
æд хъару адæймагæн зæронд лæг ахæм уайдзæф ба- 
кæна, уымæй худинагдæр ма цы уа! 
— Æмæ иугæр ныхасмæ æрцыдыстæм, уæд ма 
мæм, мæ хæдзар, дзæбæхдæр байхъус,— дзырдта Бе- 
чыр.— Дæ фыд мæхи æмбай уыди, уый зоныс дæхæ- 
дæг. Æстдæсæм азы бæлшæвикты æмæ кадетты ’хсæн 
удуæлдай тох куы цыд, уæд иумæ архайдтам. Кæд 
дын сæ, мыййаг, искуы йæхæдæг дæр дзырдта, рух- 
саг уæд, ахæм рæттæм-иу бахаудтам, æмæ дыууæйыл 
уыд: удæгасæй ма раздæхдзыстæм æви нал. Ахъуы- 
ды-ма кæн: уыцы революцийы заманы мах хуызæн 
мæгуыр фæллойгæнæг адæмæй алчидæр афтæ куы 
хъуыды кодтаид, уадз æмæ уæртæ æндæр исчитæ тох 
кæнæнт, æз та уал мæхи бафснайон, уæд нын чи рат- 
таид хицауад нæ къухтæм? 
Бечыры фæнд уыди кæрæй-кæронмæ сабырæй, 
лæгъзæй фæуын йæ ныхас, фæлæ куыдфæстæмæ мæ- 
сты кæнын байдыдта. Радзырдта ма йын йæ фыды ре- 
волюцион куысты тыххæй иу цалдæр цауы, стæй куы 
бафиппайдта, маст тых кæнын байдыдта хъуыдыйыл, 
уæд йæ ныхас фæцыбырдæр кодта æмæ бауырдыг йæ 
хæрæфыртмæ. 
— Дæ фыд кад æмæ радæй фæцард адæмы ’хсæн 
æмæ дæ фæрсгæ кæнын: дæ фыды фырт нæ дæ? 
Уыцы фарстмæ дæр та куы ницы сдзырдта уый, 
уæд та дыккаг хатт: 
— Фæрсгæ дæ кæнын: дæ фыды фырт нæ дæ? 
— Бæгуыдæр дæн! — æнкъард æмæ мæсты дзуапп 
радта лæг. 
— Æмæ уæдæ дæ фыд ууыл тох кодта, æмæ ис- 
кæй фæллойæ цæрай? Стæй уагæры кæм ссардтай 
ахæм æдзæсгом учетчик? 
— Цæй, æгъгъæд мын V. мæ мады ’фсымæр... Учет- 
чикы дæр, чи зоны, мæхæдæг фæрæдийын код- 
тон... 
Лæг сыстад, иу хатт ма загъта, бахатыр мын кæн, 
зæгъгæ, æмæ рацæуынмæ куыд хъавыд, афтæ йæ Бе- 
чыр фæурæдта. 
— Æрмæст ма мæм иу ныхасмæ байхъус... Хатыр 
кæй курыс, уый дæр хорз фæуæд, фæлæ дарддæр та? 
Дæ фыды кой дын хуымæтæджы нæ ракодтон. Æвæл- 
101 

лайгæ тохгæнæг æй хуыдтой йæ заманы. Æмæ тох 
æппынæдзух æмхуызон нæ вæййы: куы винтовкæйæ, 
куы та хуымæтæджы къæпийæ, цард аразыныл тох. 
Дæумæ та цы фæнд ис? 
Лæг тагъд дзуапп нæ радта. Уырдыг лæугæйæ 
зæхмæ нымдзаст и æмæ йæ хъуыдытæ, æвæццæгæн, 
ацы хатты хуызæн никуы нылхынцъ сты. Уæвгæ йын 
Бечыр ногæй цы загъта? Мур дæр ницы. Колхозоныл 
нымад у, фæлæ дзы былысчъилтæ гæнгæ кæй кусы, 
уый йæхæдæг дæр зоны. Уæдæ ма æндæр цы? 0, фæ- 
лæ йæ фыды кой... Дыууиссæдз азы йыл цæуы, фæлæ 
йæ сæ хъæубæсты йæ номæй бирæтæ зонгæ дæр нæ- 
ма кæнынц, цалынмæ сын «Хадзымæты фырт» фæзæ- 
гъынц, уæдмæ. Арæх хъусы адæмæй йæ фыды кой. 
Резолюцион бæрæгбонты æмбырдты зæронд партион- 
ты æмæ партизанты куы ранымайынц, уæд фæзæ- 
гъынц Хадзымæты ном дæр... Науæд Бечыр йæхæдæг! 
Йæ революцион тох нæ, фæлæ ма йæ ныры архайд 
дæр айхъуыст æгас республикæйыл. Цас пайда хæс- 
сы йæ иунæг уды куыстæй æгас колхозæн! Æниу... 
канд Бечыр у! Йæ тæккæ сыхаг ус — дæлæмæ дæр 
æмæ уæлæмæ дæр — хъугдуцæг. Æрмæст йæхи куы- 
сты бонтæм райста мæнæуæй дыууæ тоннæйы æмæ 
æрдæг... Æз та цалдæр путы. Æмæ уый дæр цьг хуы- 
зы! 
Бечыр дæр ницæмæйуал бафарста йæ хæрæфырты. 
Чи зоны, йæ зæрдыл æрбалæууыдысты йæ тохы рагон 
æмбæлттæ, ныртæккæ æгас чи нæуал у, уыдон, чи зо- 
ны, æндæр æнкъард хъуыдытæ... 
Йæ хæрæфыртæн йæ сæр йæ уæнтæй фæдæлдæр. 
Ныронгау хъазæгау нал, фæлæ карз сомы чи фæкæны, 
ахæм хъæлæсы уагæй дзуры: 
— Дарддæр та, зæгъгæ, фæрсыс, мæ мады ’фсы- 
мæр, æмæ дын цы зæгъон? Адæймаг кæм фæкæлы, 
стгæ дæр хъуамде уым скæна... Ард дын нæ хæрын, 
сомы дæр нæ, фæлæ фендзыстæм... 
Лæг ацыд. Ницуал æм сдзырдта Бечыр дæр. Цы- 
ма иу чысыл йæ зæрдæ барухс йæ хæрæфыртæй... Йæ 
зæрдыл æрбалæууыд йæ зæронд дадайы лыхас: «Ауын- 
д&æг къæдзæхы сæрты тæосаг фæндагыл чи цæуы, 
ахæм лæджы хæрз чысыл йеддæмæ нæ хъæуы сæрсæ- 
фæнмæ фесхойынæн дæр æмæ йæ фæцудын ма бауа- 
дзынæн дæр». 
102 

Фæцис бон. Фесты Бечыры мæстытæ дæр. Ныртæк- 
кæ ныццæудзæн сæхимæ æмæ та йæ фырты фырт 
фондзаздзыд Тузаримæ таурæгътæ кæндзæн. 
0, уый алы изæр дæр афтæ вæййы, фæлæ, кæс-ма! 
Тузар йæ цæстытæ æууæрдгæйæ тъизы. 
— Цы кодтай, хъæбатыр? 
Тузар ницы сдзырдта. 
— Дæ хъæбатыр йæ хуыссæн ныххуылыдз кодта 
æмæ йын йæ фæлмæнтæ рацавтон,— дзуапп радта Бе- 
чыры ус. 
— Ау, æмæ йыл ахæм хабар æрæджыты куы ник- 
уал сæмбæлд? 
— Нæ зонын, æцæгæй, дам, нæ, цыма, дам, фы- 
ны уыди... 
— Æцæг афтæ уыдаид, æцæг... Рауай-ма ардæм!— 
фæдзырдта Бечыр сывæллонмæ. 
Сывæллоны къухы стыр фæткъуы фæсагъта, йæ 
сæр ын адаудта, æмæ саби басабыр и. Æмæ та уыцы 
æмыр минут йæ зæрдыл æрбалæууыдысты абоны цау- 
тæ... Алчидæр-иу цæуылнæ ахъуыды кæны... 
Тузар кæуæгау арф ныуулæфыд. Бечыр æй æрба- 
хъæбыс кодта. 
— Ма ку, ма, мæ хур, ма ку! Ахъуыды-ма кæн... 
Мæнæ цы бинонтæ стæм, уымæй нæ алчидæр ахæм 
фынтæ куы уынид æмæ... 
— Уæ, гъе уый æмгад ысу, кæд ын цытæ дзу- 
рыс! — зæгъгæ, ус цæхгæр фæлыг кодта йæ лæджы 
ныхас. 
Бечыр фестъæлфыд, фефсæрмы, стæй йæ усмæ ба- 
каст æмæ бахудти. 

ФÆСМОН 
1 
Фыццаг хатт, мыййаг, нæ кодта ус уæливыхтæ, 
фæлæ ацы изæр — Цыргъисæн æхсæв* — йæ дæсаз- 
дзыд чызгмæ афтæ каст, цыма мадæн йæ куыст ныс- 
сабыр, нал æмæ йын нал æнтысы. Пецыл дæр цыдæр 
æрцыд: æрæгмæ фыцы чъири. Чызг архайы артимæ, 
духовкæйы дуар фегом кæны æмæ йæм бакæсы, куы 
та арынгмæ дæр йæ къубал сивазы æмæ афæрсы: 
— Бирæ ма дæ хъ&уы, нана? 
— Артæй тагъддæр нæ дæн, мæ къона, ныртæккæ 
афыцдзысты,— зæгъы мад æмæ та йæ мидбылты ба- 
худы. 
Æддейæ бакæсæг фенхъæлдтаид, ацы къулбадæг 
цымæ йæ цæрæнбонты уæливыхы хъæстæ никуы фæ- 
цис, цавæр цыбæл сси, фæлæ æнæхъуаджы æфхæрд 
уыдаид ахæм хъуыды. Саби йæхи мæт нæ кæны. Йæ 
мад ын изæрæй ныфс бавæрдта: «Фæкæс мæм, æмæ 
уæливыхтæ тагъддæр ацæттæ уой; Хæзнион цалынмæ 
не схуыссыд, уæдмæ йын дзы иу бадав». Уæдæй ныр- 
мæ чызг цъилау зилы: дон æрбахаста, суг æрсаста, арт 
дæр кæны, фæлæ ма фæтагъддæрæн цы æрымыса, уый 
нал зоны. 
Йæ фыд ныхасæй куы æрбацыд, чызджы афтæ 
тыхстхуыз æмæ милæй амæстытæй куы æрбаййæфта, 
уæд бахудт: 
— Ды та цы хъиамæт кæныс? 
— Хуындзау æй æрвитын Хæзнионмæ æмæ мын 
æххуыс кæны,— загъта мад, духовкæйæ уæливых 
райсгæйæ. 
— Уый хорз у, фæлæ цымæ йæ рухс та цæмæн 
нæ цæуы? Афтæ раджы хуыссæг куы нæ у,— цыма 
фæрсгæ кодта, афтæ сдзырдта фыд. 
Мад йæхæдæг дæр фæгуырысхо æмæ уайтагъд йæ 
* Цыргъисæн æхсæв — хосгæрдынмæ ацæуæн боны размæ 
цы æхсæв вæййы, уый. 
104 

чызджы къухы фæсагъта тæбæгъ æд уæливых, радта 
ма йæм иу графин бæгæны æмæ йын бафæдзæхста: 
— Агурæг цæуын та дæм ма бахъæуæд, тагъд-иу 
фездæх! 
Кæуылты федде чызг, уымæн дæр ницыуал базыд- 
та. Фыццаг хатт нæ хæссы хуын йæ дыккаг нана — 
Хæзнионæн. Фæлæ йæм айфыццаг иу бæрæгбоны йæ 
сыхаг чызджытæ фæраздæр сты æмæ йын уый хъыг 
уыдис. Ацы хатт хъуамæ йæхицæй раздæр мачи фæ- 
уа. 
Фæлæ та фæмæнг йæ цин. Чысыл фæстæдæр чызг 
æрбаздæхт æнкъардæй, йæ цæстытæ доны зылдысты, 
афтæмæй. Йæ хуын æнæдзургæйæ стъолыл æрæвæрд- 
?а. 
— Цы кодтай? — фæтарст йæ мад. 
— Уым нæй,— кæуынхъæлæсæй загъта чызг. 
— Кæд хуысгæ, мыййаг, скодта, йæ рухс æрдæ- 
бон дæр нæ калд. Мидæмæ бацыдтæ? 
— Бацыдтæн, йæ хуыссæн дæр афтид у,— йæ цæ- 
стытæ æууæрдгæйæ дзуапп радта чызг. 
— Æвæццæгæн æй исчи ахуыдта,— сдзырдта мад 
дызæрдыггæнгæйæ, фæлæ йæ лæгмæ куы бакаст, уæд 
ма йæ ныхасыл бафтыдта: — Афтæтæ цæуаг дæр куы 
нæ у, фæлæ... 
Лæг фестад, къулæй райста фаиар, ссыгъта йæ 
æмæ уынгмæ фæраст. Бацыд Хæзнионы хæдзармæ, фæ- 
лæ йæ не ссардта. Æрзылдис ын йæ æввахс сыхæгтыл 
æмæ уыдонмæ дæр нæ разынд. 
Сахаты æрдæджы фæстæ хъæу æмызмæлд сси. Цы- 
ма дзы алкæмæн дæр йæхи бинонтæй чидæр нал 
сæмбæлд йæ хæдзарыл æмæ йæ нырма ныр базыдта, 
афтæ сæм фæкаст уыцы хабар, æмæ лæгæй, усæй Хæз- 
нионы хæдзары размæ æрæмбырд сты. Уæдæ кæм уы- 
дэæн? Æндæр хъæумæ куы фæцæуы, уæд йæ хæдзар 
сыхæгтыл куы бафæдзæхсы. 
Иунæг къуым дæр æнæсгæрст нал ныууагътой 
эцæм Хæзнионы хæдзары, фæлæ никуы æмæ ницы. 
Йæ хъуг скъæтмæ бацæуæн дуары раз ныххуыссыд 
кæрты æмæ цыма ницы æрцыд, афтæ сынæр цагъта. 
Ас адæмæй йын куы ничи ницы зыдта, уæд фар- 
стой сывæллæтты дæр æмæ æппынфæстаг, колхозы 
фос чи хызта, уый радзырдта: 
— Изæрмæ бирæ нал уыд, афтæ федтон Хæзнио- 
ны Хъолоджын æрхы сæрмæ. 
105 

Фæдис аивылдысты, фыййау кæдæм бацамыдта, 
уырдæм. Бынтон æмбисонд та фесты скъоладзаутæ. 
Стыртæ сæ нæ уагътой семæ, фæлæ уыдон фæраздæр 
сты æмæ Хъугом цыма йæ тæккæ дзаг уыдис сывæл- 
лæттæй, сæ хъæр афтæ хъуысти алырдыгæй. 
Бирæ нал хъуыдис фæдисонты Хъолоджын æрх- 
мæ, афтæ сæм фехъуытис Хæзнионы хъæр. 
Хæзнионыл ницы фыдбылыз æрцыд. Изæры йæ 
хъуг сæрвæтæй не ’рбаздæхт. Уыцы сахат сывæллæт- 
тæй йæ цуры ничи уыд æмæ агурæг ацыд. Фæстæмæ 
куы раздæхт, уæд иу ран фæкалд æмæ йæ къах фез- 
дыхт. Хъæумæ ныхъхъæр кæнгæйæ, уæд æй, чи зоны, 
исчи фехъуыстаид, фæлæ фырнымд æмæ хæрзæфсарм 
Хæзнконæн йæ цæсгом нæ бахъæцыд^ бæрæгæхсæв 
æгас хъæубæсты сьгзмæлын кæнын. Йæ бон цæуын 
куынæуал уыд, уæд уым баззад. 
Талынг æхсæвы хъæубæстæ, сæ бæрæгбоны фынгтæ 
ныууадзгæйæ, фæдисы куы ацыдысты, уæд бынтондæр 
ныфсæрмы ус, йæ цыргъ æвзаг рæстмæ арфæ ракæ- 
нын дæр нал фæрæзта адæмæн, æрмæст ма йæ мид- 
былты гæзæмæ худти æмæ йæ уадултыл цæстысыгтæ 
уадысты. 
Фæдисонтæй комкоммæ Хæзнионæн бауайдзæф кæ- 
нын никæй цæсгом бахъæцыд æмæ азым сæхимæ райс- 
той. 
— Зынг зæгъынæй ком нæ судзы, фæлæ йыл ныр 
исты куы æрцыдаид, уæд æгас хъæубæстæй нæ худи- 
наджы хъæр нæ хъуыст,— сдзырдта фæдисонтæй иу, 
цыма йæхиимæ ныхас кæны. 
— Гъе уыцы таурæгъты бæсты хъуг агурынмæ 
дæхæдæг куы ауадаис,— бауайдзæф ын кодта иннæ. 
Сымахардыстæн, ницы базыдтон, уыййеддæмæ 
йæ нæ ауагътаин... 
Хæзнионы сæхимæ æркодтой. Йе ’рхæццæйæ йæ 
хабар хъæумæ раздæр æрыхъуыст. Усæн дохтыр йæ 
фадхъулы здыхт сæвæрдта. Сыхæгтæ хуынтæ фæха- 
стой. Хæзнион фæарфæтæ кодта се ’ппæтæн дæр æмæ 
сæ арвыста сæ хæдзæрттæм, райсом алкæйдæр куыст- 
мæ цæуын хъæуы, зæгъгæ. Йемæ ма баззад, фæдис чи 
ныхъхъæр кодта, уыцы къаннæг чызг, фæлæ уый дæр 
бирæ фæстиат нæ бауагъта. Сæхимæ куы араст, уæд 
ма йæм иу хатт фæсидтис: 
— Гыгы, дæ сæрыл хаст фæуон, дæ фыдæн бам- 
барын кæн... Исчи, мыййаг, горæтмæ куы цæуа, уæд- 
106 

иу мæ лæппуйæн абоны хабар ма радзурæд. Фæтæрс- 
дзæн æмæ тæригъæд у... 
Ацыд чызг. Хæзнион та иунæгæй баззад. Йæ къа- 
хы рыст нæма банцад, фæлæ тæрхæджы æнцæйтты 
бацыд æмæ райста къулæй чысыл тымбыл фынг, цы 
хуынтæ йæм æрбамбырд, уыдонæй æртæ чъирийы рав- 
зæрста, бæгæны æркодта нуазæны æмæ кувын рай- 
дыдта. 
— Цæй, уæдæ, стыр хуыцау, де уазæг нæ бакæн. 
Ахсæв, Цыргъисæн æхсæв, фæззæджы къæсæр у æмæ 
нæ къухты фæллой дзаджджынæй куыд æрцæуа, æмæ 
йæ æнæниз, сæрæгасæй куыд бахæрæм, уыцы амонд 
нын ратт. Стыр хуыцау, лæгтыдзуар, мæ иунæг хъæ- 
бул уæ фæдзæхст, уæ хорзæх æмæ йын адæмы хорзæх 
раттут... Ацы хуынтæ чи æрбахаста, уыдон дæр бæр- 
кадджын, амондджынæй фæцæрæнт, сæ хорздзинæд- 
тæ сын æз дæр... 
Кувæггаг ничи айста. Дард горæты, Хæзнион иу 
хатт дæр кæм нæма уыд, уым кусы йæ иунæг фырт 
Никъала æмæ уый æртæ азы дæргъы нал уыд ам..« 
Чысыл раздæр, хæдзар фæдисон адæмæй йæ тæк- 
кæ дзаг куы.уыд, уыдон алыхуызон ныхас къуымты 
куы арыдта, уæд барухс Хæзнионы зæрдæ иæ хъæубæ- 
сты цæстæнгасæй, йæ фыртæн кæй хорзæхмæ куывта, 
уыдæттæй, фæлæ та ныр æрæнкъард. 
«Мæ фарсæй фæуа, кæд афонмæ мæ лæппу æххор- 
маг у, æз та уæливыхтæ æмæ физонджытæ хæрын»,— 
йæ зæрдыл æрбалæууыд фырт æмæ чъирийы къæбæр 
фæстæмæ фынгыл æрæвæрдта. 
Ныттар фыдæлтыккон хæххон хæдзар æгасæй дæр. 
Пецы сæнары гынгтæ ма гæзæмæ æрттивынц. Цырагъы 
рухс æрмыкæг. Ус фынг иуварс акодта, йæ хуыссæн- 
мæ бахылд, иу хатт ма бафæдзæхста хохы дзуæрт- 
тæн йæ иунæг хъæбулы æмæ хъæццулæй йæхи æрæм- 
бæрзта. 
Ныссабыр хъæу дæр. Æхсæв йæ сау нымæт бай- 
тыдта зæххыл. Ныхъхъус и æрдз. Æрмæст ма дæлæ- 
уæз, хъæуы бын, фыдуаг, мæстыгæр цæугæдои йæ уы- 
нæрæй не ’ицад. 
2 
Къаннæг рестораны къæсæрæй бахызт, 25 азы кæ- 
уыл цыдаид, ахæм лæппу. Иннæ æрбацæуджытау, 
комкоммæ афтид фынгмæ нæ батындзыдта, фæлæ дуа- 
167 

рæй дыууæ къахдзæфы æрбакодта æмæ йæ мидбына- 
ты æрлæууыд. Йæ сæрыл — хæрзаив, лыстæгбыд 
хъæмпынхуд, йæ уæлæ — хæрзвидауцхуыд тарбын- 
цъæх костюм, къæхтыл — æртæ боны размæ горæтмæ 
фыццаг хатт цы фæсарæйнаг туфлитæ æрбаластой, 
уыдонæй. 
Лæппу, æвæццæгæн, æвгъау кодта йæхи, «хуымæ- 
тæджы» адæм куыд æнæфæзынгæ цыд æрбакæнынц, 
ахæм хуызы æрбацæуынæн. Æнцад лæугæйæ, ресто- 
раны бадджытыл ахæм сæрыстыр æмæ æнæрвæссон 
цæстæй акаст, цыма уыдон адæм нæ, фæлæ æнæбæ- 
рæг лыстæг цыдæртæ уыдысты. Æппæты фыццаг æй 
ауыдтой, рæбинаг къуымы йе скрипкæ æмæ йæ баян 
хурхæй чи мардта, уыцы музыканттæ. Уыдон сæ уæ- 
ды онджы цагъд фæурæдтой, æвиппайды цъæхснаг, 
рог «туш» æрцагътой,. æмæ сæхæдæг дæр рагæппæв- 
вонг уыдысты æрбацæуæджы размæ. Уæд бадджытæ 
дæр фæзылдысты, æмæ æппæты фыццаг ауыдтой, ит- 
тæг хорз кæй зыдтой, уыцы хъæмпынхуд. 
— Коля! 
— Николай Бимболатович! 
— Николай, дорогой! 
Адæмы уынæр фæбынæй кодта музыкæйы хъæр. 
Кæмæндæр йæ бандон ахауд, кæйдæр фынгыл æвгты 
дзыгъал-мыгъул ссыд. 
Дыууæ лæджы «æзфæраздæроиæй» фестадысты сæ 
бандæттæй æмæ сæ иу æд нуазæн, иннæ афтидармæй 
ныхъхъæбыс кæныны æввонг тындзынц Никъаламæ. 
Нозтджын адæмæй йын чи пъа кæны, чи хъæбыс; ал- 
чидæр æй ивазы йæ фынгмæ. Дыууæ официанты сæ 
кæрæдзимæ сæ цæстытæ æрныкъуылдтой, скрипкæйæ- 
цæгъдæг, цыма фæндыр йæ астæуыл адзæнгæл кæн- 
дзæн, афтæ йæ æргæвды. Æмæ, æппынфæстаг, ресто- 
раны хицау, буфеты бæрзонд фынджы фæстæ лæу- 
гæйæ, цыма йæ цалхыдзаг мæй ирд æхсæвы фæсхо- 
хæй сзынд, афтæ худæнбылæй касти се ’ппæтмæ дæр. 
Никъала кæй хуыдтой, уый йæ галиу къухæй фæй- 
нæрдæм ахæцыд йæ алыварс адæмыл, рахиз бæрзонд 
систа æмæ барджын хъæлæсæй загъта: 
— Мæнмæ хуыздæр фæнд ис. Æз сымахæй алкæй 
уаэæг уон, уый мæ бон нæу, фæлæ сымах уе ’ппæт 
дæр мæ уазджытæ ут; Хетæг — хъæдмæ нæ, фæлæ 
фæлтау хъæд — Хетæгмæ, и? — æмæ адæмы сæрты 
рестораны хицаумæ бакаст. 
108 

— Дзыхъхъынног фынг! — фæдзырдта Никъала, 
æмæ уадидæгæн дыууæ официанты радавтой стъол 
æмæ йæ къуымгæрон авæрдтой. 
Æрбадт Никъала. Цы дыууæ лæджы йæм батын- 
дзыдтой, уыдон дæр — йæ фæйнæфарс. 
— Цæй-ма, кæдмæ уæм æнхъæлмæ кæсон? — 
адзырдта Никъала рестораны уæвджытæм се ’ппæтмæ 
дæр, фæлæ ма æрмæст æртæ лæджы æрбавæрдтой сæ 
бандæттæ йæ цуры. 
— Ды, хъусыс?! — фæсидт Никъала официант- 
тмæ.— Ацы фынг мæн у æмæ дæхæдæг зоныс... 
Уьтй æцæгæй дæр зыдта Никъалайы парахат зæр- 
дæ. Æрдæгхæрд тæбæгътæ æмæ æрдæгнуæзт æвгтæ 
аивылдысты хæринаггæнæн уатмæ æмæ сæ бæсты — 
ног фынг, ног бæрæчет. 
Гаджидаутæ æмæ цæрæнбонтæ кæрæдзийы фæстæ, 
расыг адæмæн сæхийау, къæдз-мæдзытæй ныррæнхъ 
сты. Минас йæ тæккæ тæмæнмæ бахæццæ. 
Никъала фæдзырдта официантмæ æмæ йын бафæ- 
дзæхста: иннæ фынгыл чи бады, уыдон мæ номæй 
æрбахон æмæ махимæ сбадой. Официант сыл азылд, 
фæлæ сæ ничисразы. Уæд та бахæс кодта, алы фын- 
гыл дæр дзы фæйнæ дыууæ авджы сæн æрæвæр мæ 
номæй, зæгъгæ. Уый сæххæст кæнын дæр кæронмæ 
нæ бантыст. Дыууæ лæджы бадтысты хицæнæй, сæ 
разы иу авг æрдæгнуæзтæй æмæ, æвæццæгæн, сæ ны- 
хас йæ тæккæ зæрдиагыл уыд. Официант сын сæ цу- 
ры дыууæ авджы æрæвæрдта æмæ куы загъта, кæмæй 
сты, уый, уæд уыдон сабыр æмæ уæздан арфæ ра- 
кодтой, фæлæ, мах нæ бадт фестæм, зæгъгæ, хуын нæ 
райстой. 
Тынг хъыг уыд Никъалайæи уыцы хабар. Йæ бы- 
натæй фестад, бацыд сæм æмæ салам радта. Уыдон 
дæр сыстадысты. 
— Бахатыр мын кæнут, æмæ аипп ма уæд, фæлæ 
мын мæ хуыныл цæуылнæ барвæссыдыстут? 
— Æнæрвæссонæй нæм ницы ис, фæлæ нæ бадт 
ахицæн, стыр бузныг, цæуын афон ныи у,— загъта сæ 
иу æмæ официантмæ фæдзырдта. 
Никъала йын йæ цонгыл фæхæцыд. 
— Официантимæ æз дзурдзынæн, фæлæуу... Ацы 
изæр ресторан мæн йеддæмæ æхца никæмæй исы. Фæ- 
лæ ахæм лыстæг хъуыддæгтæ хъуамæ нымады дæр 
ма уой...— æмæ адаргъ сты ныхæстæ: æмгары æмæ 
109 

хæлардзинады тыххæй, лæгдзинад æмæ уарзондзина- 
ды тыххæй. 
Дыууæ æнæзонгæ лæджы фæлмæцын байдыдтой: 
æдзæлгъæд ныхасæй. Сæ иу æхца фынгыл æрæвæрдта 
æмæ цæуын æввонг ракъахдзæф кодта. Иннæ ма 
хъуыста Никъаламæ, йæхи тыхурæд кæнгæйæ, æмæ 
йæ цæсгомыл ахæм тыхстдзинад зынд, цыма афтæ 
зæгъынмæ хъавыд: цæй-ма, кæд ныццауаздзынæ дæ 
ривад куыройæн йæ донмарæн? 
Ныхас æгæр дæргъвæтин куы хаста, уæд дыууæр- 
дыгæй дæр мæсты кæнын байдыдтой. Никъала хар~ 
дзау æркаст йæхимæ: «Ау, бирæтæ мæнимæ базонгæ 
уæвыныл сæхи куы хъарынц, уæд адон уæлбикъонтæ 
сты?» 
— Уæдæмæ уæ зæрдæтæ зокъотæй уæлдай не сты. 
Фæлæ лæгæн хъуамæ лæджы зæрдæ уа æмæ лæджы 
тæф кæна! 
— Бæргæ, фæлæ уæд дæхæдæг духийы тæф цæ- 
мæн кæныс? — дзуапп радта сæ иу, æлгъаг адæймаг- 
мæ цы хъæлæсыуагæй фæдзурынц, афтæ æмæ рахызт 
фынджы цурæй. 
Уыцы æнæнхъæлгæ ныхасмæ Никъала исдугмæ 
сагъдауæй баззад, фæлæ та уайтагъд фæцырд æмæ но- 
джы дæрзæгдæр дзыхæй райдыдта. Фæцис ма йын 
æххуысгæнджытæ йæ хъузæттæй æмæ цæуыл ахицæн 
уыдаид сæ загъд — цы бæрæг ис, фæлæ уæдмæ рес- 
тораны хйцау, арс йæ фæстаг къæхтыл куыд фæцæ- 
уы, афтæ узгæ-узгæ рахæццæ загъдгæнджытæм. 
Фæивгъуыдта дыууадæс сахатæй. Никъалайы фарс- 
мæ чи нæ бадти, уыдонæй рестораны ничиуал баззад. 
Никъала фæсидтис хицаумæ æмæ рестораны дуæрттæ 
сæхгæнын кодта. Йæ зонд сæрфат нал зыдта, æвзаг 
йæхи бар баззад æмæ дзæгъæлдзырдæй нал æнцад. 
— Хæрæгæи гауызыл хуыссын куыд нæ фидауы, 
афтæ кæмæндæрты дæр ресторанмæ цæуын нæ фида- 
уы. Мæнæ æрдæбон ам кæимæ дзырдтон, уыдон, æвæц- 
цæгæн, рæдийгæ æрбакодтой. Цæй, дæлдзæх фæуæнт, 
фæлæ уæ чи зоны: абон цы бæрæгбон у? — бафарста 
Никъала æмæ йæ цæст ахаста йæ уазджытыл. Бад- 
джытæ хъуыдытыл фесты. Дзуапп раттын ничи бафæ- 
рæзта. Уæд йæхæдæг, кард йæ къухы бæрзонд систа 
æмæ та хъæрдæрæй райдыдта: 
— Ахсæв у нæхимæ, хохьг, Цыргъисæн æхсæв! 
Ног гаджидæуттæ, ног цæрæнбонтæ та райдыдтой 
110 

кæрæдзийы фæдыл. Куывд æмæ оммен рахызтысты 
зард æмæ къæрццæмдзæгъдмæ. Чидæр афæлвæрдта 
кафыныл дæр, фæлæ, æвæццæгæн, йæ хъæлдзæг зæр- 
дæ æмæ йæ тæссонд къæхтæ кæрæдзийы хъæр нал 
æмбæрстой æмæ йын дзы ницы рауад. Уæд сæ фысьь 
мы фæндонмæ гæсгæ дæларм-дæларм хæцгæ тымбыл 
æрлæууыдысты æмæ, Никъала астæуæй амонæг, аф- 
тæмæй рестораны ныййазæлыд «Чепена». 
Фæсæмбисæхсæв дыууæ сахатæй фæфылдæр æмæ 
уазджытæй чи йæхæдæг рацыд, кæй кæнгæ ракодтой. 
3 
Никъалайыл дæс азы куы сæххæст, йæ фыд уæд 
амард, фæлæ саби ахæм уавæрмæ йæ мады аххосæй 
не ’рхауд. Къулбадæг ахуыр, мыййаг, не скодта Хæз- 
нион йæ иунæг фырты. Лæппу, цæмæй йе скъолайæ 
къуылымпы ма кæна, уый тыххæй ус хаттæй-хатт æв- 
нæлдта ахæм куыстытæм дæр, æмæ æрмæст фырты 
хæс чи уыд. 
Сæ хъæуы авд къласы каст куы фæцис Никъала, 
уæд бацыд горæты базарады куыстгæнджыты техни- 
куммæ. Цардис иннæ студенттимæ æмдзæрæны, дзæ- 
бæх цыдис йæ ахуыр. 
Хæзнион, цыдæриддæр йæ къухы уыд, уымæй æх- 
хуыс кодта йæ фыртæн, æрвыста йын цыхт, царв, йæ 
иунæг хъуг цас фадат лæвæрдта, уый бæрц. Никъала- 
йæн йемæ цы лæппутæ царди, уыдонæй уый хуызæн 
«хъæздыг» ничи уыди. Чъынды нæ уыд, куыд æмбæ- 
лы, афтæ дих кодта йе ’мбæлттимæ йæ мады хуынтæ 
æмæ уыдон дæр, кæд сæ бон баххуыс нæ уыдис, уæд- 
дæр-иу Никъалайы фыстæджы арвыстой зæрдæбын ар- 
фæтæ Хæзнионæн. Цы ма хъуыдис мады уымæй хуыз- 
дæр! Каникулты рæстæг горæты никуы баззад Никъа- 
ла æмæ-иу фæстæмæ афтидæй никуы раздæхт. 
Никъала каст фæцис техникум æмæ кусын райдыд- 
та базарады къанторы инструкторæй. Хæзнион уый 
куы фехъуыста, уæд йæ цинæн кæрон нал уыд. Цæрв- 
тæ æмæ цыхтытæ уый размæ куыд æрвыста, афтæ ныр 
дæр алы цæуæгмæ гæппæввонг бадтис, кæд мын мæ 
лæппуйæн исты аласид, зæгъгæ. 
Мад æнхъæлдта, сæрды, фæлладуадзæн рæстæджы, 
æрбацæудзæн йæ фырт, æмæ йæхинымæр куывд нæ, 
111 

фæлæ ма чындзæхсæвы тыххæй дæр хъуыдытæ код- 
та, фæлæ Никъала нæ фæзынд. 
Фыццаг хатт фæзынд ныййарæджы зæрдæйы сау 
мигъы бындзыг, фæлæ йæ хъæубæсты фæсивæд, го- 
рæтмæ арæх чи æфтыд, уыдон алыхуызон æфсонтæ 
мысыдысты Никъалайы сраст кæнынæн... 
Дыккаг аз дæр та афтæ рауад, æмæ уæд мады зæр- 
дæ тынгдæр фехсайдта... 
Иæ куыст дзæбæх цыд Никъалайæн. Йæ хицæут- 
тимæ хъæрмуд цард кодта. Æртыккæгæм азы райдиа- 
ны йæ сæвæрдтой горæты иу стыр магазинæн хицау 
æмæ уæдæй фæстæмæ йæ хъуыддæгтæ уæлдай хуыз- 
дæр цæуын байдыдтой. 
Мæй дæр æххæст нæма раивгъуыдта, афтæ Никъа- 
лайæн радтой ног фатер. Раст уыцы бонæй фæстæмæ 
йæ цард, æнхъæл куыд нæ уыд, ахæм фæндагыл егъау 
къахдзæфтæй араст. 
Иу бон асины фæзы байгом йæ сыхæгты дуар æмæ 
йæ размæ фæцис дари халаты мидæг иу ацæргæ сыл- 
гоймаг. 
— Æгас цу, мæ ног сыхаг! — загъта ус райдзас- 
тæй, йæ галиу къухæй йæ риуыл хæцгæйæ, рахизæй 
та йæ халаты æфцæгготæй йæ гом хъуыр æмбæрз- 
гæйæ. 
— Хорзæй цæр! — дзуапп радта Никъала æмæ йæ 
къух систа раттынæввонг. 
— Асинтыл базонгæ уæм, уый, дам, æвзæр фидæ- 
ны нысан у, мидæмæ рацу! — фæлмæн бахудти ус 
Никъала фефсæрмы, йæ къух ауындзæгæй кæй баз- 
зад, уымæй æмæ ма ныххæцыд йæ пинджакы тарыл» 
Æвиппайды куы ницы сдзырдта, уæд та ус фæраздæр» 
— Уым æфсæрмыйагæй ницы ис, сыхæгтæ хъуа- 
мæ хорз цæрой æмæ уый тыххæй та кæрæдзийы базо- 
нын хъæуы,— æмæ сылгоймаг дуар бакодта. Никъала 
бахызт тыргъмæ. 
— Дзаумæттимæ архайдтай... Кæд дæ къухтæ æх- 
сыс? — загъта ус æмæ йæ сæрæй ацамыдта хихсæн- 
мæ. Лæппу фефсæрмы, ома уыцы хъуыды мæхи сæр- 
мæ куыд не ’рцыд æмæ базылд хихсæнмæ. 
Урс мраморæй айдæнджын рæсугъд бæрзонд хих- 
сæн лæууыд йæ разы æмæ йæ уæлæ уый бæрц къоп- 
пытæ, кæрдтæ, хæсгæрдтæ, аркъаугæндтæ, рæсы хуы- 
зæн лыстæг цыдæртæ уыд, æмæ Никъала куырдадзы 
дæо никуы федта уый бæрц алыхуызон дзаума. 
112 

Лæппу ныхсадта йæ къухтæ æмæ усы фæстæ ба- 
хызт. Æппæты фыццаг йæ цæстытыл ауад уаты бæс- 
тастæу дæргъæццон тымбылдзæф, иу-æхсæз адæйма- 
джы кæй фарсмæ æрбадтаиккой, ахæм дзаг стъол. Уы- 
лынджыйас дзы уæгъд бынат нæ уыд хæринаджы тæ- 
бæгътæ æмæ нуазинæгты æвгтæй. 
— Цæй, ныр базонгæ уæм! Мария Кирилловнæ! — 
æмæ йæм ус йæ ныхахуырст къух бадаргъ кодта. 
Никъала загъта æрмæст йæ ном, æмæ æвæндонæй 
йæ цæстæнгас æгæр бирæ афæстиат йæ ног сыхаджы 
ахуырст ныхтыл. Фысым фембæрста хабар. 
— Мæ ныхтæм мын кæсыс? Мæ куыст афтæ у... 
Фæлæ, цæй, мæ чызгимæ дæр базонгæ у! — Æмæ ус 
бараст йæ разæй рæбинаг уатмæ. «Чызг йæхæдæг æд~ 
дæмæ цæуылнæ рацыд?» — ахъуыды та кодта Никъа- 
ла, фæлæ йæм уый дæр афтæ диссаг нæ фæкаст, кæд, 
мыййаг, адонмæ æндæр æгъдæуттæ ис, зæгъ- 
гæ. 
Мидæмæ куы бахызт, уæд аив цъæх сгæлладæй ас- 
тæрд фыссæн стъолы разæй сыстад бæрзонд, гуырви- 
дыц æмæ цы у, уымæй йæхимæ ноджы рæсугъддæр чи 
касти, ахæм чындздзон чызг. Йæ къух радта лæппу- 
мæ,’ загъта йæ ном — Лорæ æмæ, йæ разы стъолыл цы 
гом чиныг уыд, уый бахгæдта. 
Никъала ахæм фатеры никуыма уыди. Уатæн 
йæ цыппар къулы дæр нæ зындысты алыхуызон гауыз- 
тæй. Йæ алы къуымы æмæ æхсæнмæ-хсæнты дæр уый 
бæрц къаннæг стъолтæ лæууыди, уыдоныл та уый бæрц 
лыстæг цыдæртæ: сагтæ, пылты рæгъау, вазæтæ, алы- 
хуызон чысыл статуеттæ, æмæ ма дзы къахæрæвæрæн 
уыд æрмæст сынтæджы раз. 
Фынгыл куы æрбадтысты æмæ Никъала бæрæче- 
тыл йæ цæст куы ахаста, уæд фефсæрмы æмæ хатыр 
ракуырдта, мæн тыххæй ахæм фæлхас цæмæн бакод- 
тат, зæгъгæ. Æфсин, цыма уыцы ныхасмæ æнхъæлмæ 
каст, афтæ загъта: 
— Æппындæр ницы фæлхас! Уый у æрмæст нæ 
æрвылбоны сихор, æцæг нæхицæй нуазгæ ничи кæны, 
фæлæ уыдон дæр æвæрд вæййынц мæ буфеты. Иу дæ 
хуызæн уазæг куы æрбауайа, уæд... 
Батыхст Никъала, йæ разы цы æртæ коньяк æмæ 
ликеры, стæй цы сæны фондз алыхуызон авджы уыд, 
уыдонæй кæцыйæ нуæзтаид, ууыл. Хæринæгтæ дæр 
тымбыл æмæ дæргъæццон тæбæгъты, мæстæймарæгау, 
113 

кастысты Никъаламæ. Фæлæ хæдзары æфсин бамбæр- 
ста йæ уазæджы уавæр æмæ разамынд дæттын рай- 
дыдта йæхæдæг. 
Куыд райгæйæ рацыд Никъала йæ ног сыхæгтæй, 
уый тыххæй никæмæн ницы дзырдта, фæлæ уынгмæ 
куы рахызт, уæд арф ныуулæфыд, иу каст ма фæкод- 
та фæстæмæ æмæ йæ фындзыкæлмæрзæнæй йæ хид 
асæрфта. 
Изæры сæхимæ куы æрбаздæхт, уæд къаддæр дис 
нæ фæкодта. Пъолтæ — æхсад, рудзгуыты раз дидин- 
джытæ, стъолыл — æмбæрзæн æмæ йæ цуры — дыу- 
уæ дзæбæх бандоны. Уыдон дæр ма цыфæнды фæуæнт, 
фæлæ йæ сынтæгыл æмæ йæ иунæг базыл ахæм рæ- 
сугъд æрттиваг æмбæрзæн баййæфта, æмæ-иу Никъа- 
ла ныронг йæ хуыссæнтыл куыд æнæмæтæй батылд, 
куыстæй æрбацæугæйæ; афтæ нæ, фæлæ сæм къухæй 
бавналын дæр йæ ныфс нал бахаста. Бацыд стъолы 
цурмæ, æрбадт табуреткæйыл, стъолæмбæрзæн асчъил 
кодта иуырдæм æмæ гом фæйиæгыл йæ рæмбыны- 
къæдзтæй æрæнцад. Бирæ хъуыдыты амал ын нæ фæ- 
цис. Дуар æрбахостæуыд, æмæ æрбацыд Мария Ки- 
рилловнæ. 
Даргъ ныхасы фæстæ уый басабыр кодта Никъала- 
йы, ма æфсæрмы кæ æппындæр, зæгъгæ. Йæ мад ам 
нæй, уæдæ йæм æндæр чи фæкæса? Стæй уалынмæ 
йæхæдæг фæрæвдз уыдзæн алцæмæй дæр. Ныр та уал 
фæрсæд, курæд, домгæ дæр кæнæд, уымген æ-мгл ныр- 
ма цардæн ницы æмбары, æмдзæрæнты уавæр йеддæ- 
мæ никуы ницы федта. 
Уыцы базынды фыццаг бонæй фæстæмæ Никъа- 
лайы цард цæхгæр аивта. Раст зæгъын хъæуы, ницы 
куырдта æмæ домдта, фæрсын та диссаг нæу, фæлæ 
дзы уый сæр дæр ницæмæн хъуыд: Мария Кириллов- 
нæ ахæм æрхъуыдыджын сылгоймаг уыд, æмæ-иу Ни- 
къалайæн райсом йæ зæрды цы уыд, уыдон-иу абон 
æххæст дæр ма скодта. 
Афтæмæй бынтон æнæнхъæлæджы фæзынд Никъа- 
лайæн дыууæ ног ахуыргæнæджы: Мария Кириллов- 
нæ æмæ йæ чызг Лорæ. Чызджы бæллицтæ къаддæр 
уыдысты: музыкæ, хи дарыны хъуыддаг æмæ ма цы- 
дæр лыстæг ахæмтæ. Стæй фæлмæнзæрдæ ахуыргæнæг 
уыд æмæ уый бæрц нæ домдта. Фæлæ йæ мады домæн- 
тæ бонæй-бон фылдæр кодтой, стæй дæрзæг ахуыргæ- 
нæг уыди. 
и: 

Уæлæдарæсы хъуыддаг куы ахицæн, уæд райдыд- 
той хæдзары дзаумайы кой. Йæ ахуыргæнæджы 
амындтæй Никъала ахæм хатдзæг скодта: адæмæй, 
фосæй цы хъауджыдæр ис? Колхозты æмæ совхозты 
фермæты куы фæзилай, уæд фендзынæ: фосæн дæр 
ис рæсугъд бынæттæ. Бæрзонд агъуыст, егъау рудзгуы- 
тæ, фæйнæг пъолтæ, хъарм — парахат. Адæймаджы 
фатеры дæр уыдон йеддæмæ куы ницы уа, уæд уы- 
мæй, фосæй цы уæлдай ис? Бæгуыдæр, галы ницæмæн 
хъæуы нæдæр трюмо, нæдæр диван, нæдæр шифанер, 
фæлæ адæймаг та æнæ уыдон куыд хъуамæ цæра! Чи 
зоны, Никъалайыл æмбæлди йæ ахуыргæнæджы ба- 
фæрсын: кæд æрмæст уый мидæг ис хъауджыдæрдзи- 
над, уæд, æвæццæгæн, кæмæ куыд фылдæр ис уыцы 
дзаума, афтæ адæймагдæр у? Фæлæ рагæй-æрæгмæ 
дæр афтæ у — иугæр ахуыргæнинаг йæ амонæджы уы- 
наффæтыл æнæ уæлдай сыбырттæй разы кæиы, уæд 
æм уæл,лай хъуыдытæ нал æрцæуы. 
Æппынфæстаг, Мария Кирилловнæйæн баитыст й<*> 
ахуыргæнршаджы сæры ахæм зонд бауадзын: адæм- 
мæ лыстæгæй куы æркæсай, уæд сты дыууæ дихы. Сæ 
иутæ цæрынц æцæг цардæй, нырыккон адæймагæн 
куыд æмбæлы, афтæ — дарæсæй, хæлцæй, хæдзар æмæ 
алы дзаумæттæй дæр. Уыдонæй зæгъæн ис, «цæрынц», 
зæгъгæ. Иннæ хай дæр уæвгæ цæргæ кæнынц, фæлæ 
сæ царды сæйраг миниуæг у, æрмæст цæргæ кæй кæ- 
нынц, уый, ома æрмæст удæгас кæй сты, æндæр сæ 
цард цы у? 
Ныхас дæр ыл нæй, ус йæхæдæг йæхи нымадта, 
æцæг цард чи кодта, уыдонимæ. Иу æмæ дыууæ хат- 
ты нæ радзырдта Никъалайæн йæ хабæрттæ, стæй канд 
æппæлыны тыххæй дæр нæ, фæлæ, уадз æмæ йын лæп- 
пу йæхи цæстæй æркæса йæ царды фæндагмæ. 
Фынддæс азы размæ амард йæ лæг. Бæрнон кусæг 
уыд уый. Мызд дæр чысыл нæ иста, фæлæ хæдзармæ 
хæссын зыдта æрмæст иунæг дзаума — чингуытæ. Уы- 
цы рæстæджы Мария Кирилловнæ кусгæ нæ кодта. 
Хицауы ус кæй у, уый равдисыны тыххæй баххуырста 
лæггадгæнæг сылгоймаг. Йæ сæйраг архайд уыди хæ- 
дзары бадын æмæ магазинтыл зилын. Йæ мой куы 
амард, уæд ма дзы æнæ кусгæ цы гæнæн уыд, æмæ йын 
цæмæй цæрын æнцондæр уа, стæй йæм кæй ницы куы- 
сты дæсныйад уыди, уый фæдыл йæ лæджы æмбæлт- 
116 

тæ бйцархайдтой æмæ усы снысан кодтой иу хæрæн- 
донæн хицауæй. 
Куыд рабæрæг, афтæмæй уыцы бынаты дзæбæх 
арæхст Мария Кирилловнæ, райгонд уыд йæ хъуыдда- 
гæй. Арæх фæдзуры йæ хæстæгдæр зонгæтæн, йæ лæг 
цы чингуытæ ныууагъта, уыдоимæ амонгæйæ: «Мæ- 
нæ ацы иунæг скъаппæй фæстæмæ ам цыдæриддæр ис, 
уыдон мæхи къухты фæллой сты». 
Куыд æгъдауæй бантыст усæн ахæм дзæвгар фæл- 
лой æртымбыл кæнын, уый Никъалайæ фæстæмæ бæ- 
стон никæмæн дзырдта. Уый тыххæй, æмæ уымæн 
дæр йæ фадæттæ æвзæр нæ уыдысты, кæд сарæхса, 
уæд, стæй сомбон, чи зоны, æцæгæлон нал уа — усгур 
лæппу у. 
Мария Кирилловнæйæн йæ чызг æнахъомæй баз- 
зад йæ фыды фæстæ, фæлæ саби хъуаг ницæмæй æй- 
йæфта. Зæрдæргъæвд сывæллон дзæбæх дзырдта æмæ 
зарыд, хъазæнфæзы кæй базыдта, уыцы æмдзæвгæтæ 
æмæ зарджытæ. Дæ мадмæ цы бирæ хæлæрттæ æмæ 
уазджытæ цыди, уыдонæн сæ фылдæр, чи былдауæны 
охыл, чи та æцæгæй, къаннæг чызджы хуыдтой «та- 
лант» фидæны номдзыд зарæггæнæг æмæ куыдфæстæ- 
мæ ныййарæг æмæ чызгæн сæхи дæр бауырныдта, аф- 
тæ кæй уыдзæн, уый. Лорæ каст фæцис музыкалон 
скъола, стæй ахуыр кодта консерваторийы дæр. Сæхи 
горæтмæ куы æрцыд, уæд, йæ мады загъдау, «ам та 
цы æмбарынц музыкæйæн?» Никæй зæрдæмæ цыды- 
сты йæ концерттæ. Хуыздæр гæнæн куынæуал уыд, 
уæд зарыны ахуыргæнæг ныллæууыд иу астæуккаг 
скъолайы. Фæлæ йæ мад куыд хъуыды кæны, афтæ- 
мæй уый æфтиагджын куыст нæу æмæ йæ чындздзон 
чызг амалджын лæджы къухмæ куы нæ бахауа, уæд 
цардæй ницы фендзæн. Æвæццæгæн, Мария Кирил- 
ловнæ, кæнæ йæ йæ рагон зонгæтæ куыд хуыдтой — 
Хъæвдыны чызг Масамæ Никъала ахæм амалджын 
фæкаст, æмæ йæ фыццаг бонæй фæстæмæ уæгъд нал 
суагъта; лæппуйыл уый бæрц тыхсæг, мæтгæнæг уыд, 
æмæ уымæн йæхи мад Хæзнион йæ зæрдыл арæх нал 
лæууыд. Кæд ма-иу æй стæм хатт æрхъуыды кодта 
æмæ уæддæр ахæм хуызы: «Ныр, мæгуырæг, уый ам 
куы уаид, уæд, Мария Кирилловнæимæ абаргæйæ, 
куыд сарæхсид? Цы базонид? Кæм цы федта?» 
Лорæ йæхæдæг бирæ уæззаудæр уыд йæ мадæй 
амæлттæ кæнынмæ дæр æмæ йæхицæн æмбал бацагу- 
117 

рыны хъуыддаджы дæр. Райдианы, цыма Никъала- 
йыл не ’рвæссыд, афтæ йæхи дардта. Фæлæ фæстæдæр, 
иугæр Никъала цыдæртæ куы базыдта Масайы руа- 
джы, йæ дарæс дæр куы фæнывылдæр, уæд чызгмæ 
лæппу кæсын байдыдта, кæд йæхи аккаг нæма, уæд- 
дæр, адæймаг кæмæй нæ къæмдзæстыг кæна, ахæм. 
Театр æмæ киноты цалдæр хатты æртæйæ иумæ 
уыдысты, стæй куыдфæстæмæ лæппу æмæ чызг цыды- 
сты сæхæдæг. Æмæ иу заманы, Лорæйы гуырæн боны, 
йæ мад парахат куывц куы скодта, уæд бирæтыл ай- 
хъуыст Никъалайы кой. Иннæ хуынд уазджытæй хъау- 
джыдæр, уый ницы уæлдай хæсджын уæвгæйæ, балæ- 
вар кодта чызгæн цонгылдаргæ сызгъæрин сахат. 
Куывды Оадджытæй чидæртæ, чи æргомдæр, чи та æм- 
бæхстдæрæй сæ гаджидауы загътой Никъала æмæ Ло- 
рæйы цæрæнбоны тыххæй. 
Уæдæй фæстæмæ 6æ зонгæтæй дызæрдыг кичиуал 
кодта, лæппу æмæ чызг кæрæдзийы кæй ссардтой, 
ууыл. Ныр Никъала бахаудта канд Масайы нæ, фæлæ 
ма уымæн йæ чызджы къухты дæр æмæ бынтондæр 
уыцы бинонты бацис. 
Рæстæг куыд цыд, афтæ дарддæр кодта Никъала 
йæ мадæй æмæ нал куыста йæхи зондæй. Хаттæй-хатт- 
ку æрбамæсты, хардзау-иу æркаст йæхимæ æмæ чы- 
сыл сывæллон тæргайæ фыдуаг митæ куыд фæкæны, 
афтæ-иу райдыдта. Ахæм сахатыл-иу æвиппайды фæпа- 
рахат, цыма æнæхъæн горæтæн зæгъынмæ хъавыд: 
кæсут-ма, æз мæхæдæг мæхи бар дæн, никæмæ хъу- 
сын, цы мæ фæнды, уый кæнын... 
Бирæ нæ хаста ахæм тæргайдзинад. Йæ хæд фæстæ 
та-иу Никъала хатыр ракуырдта Масайæ, цæмæй йæм 
уый ма мæсты кæна. 
Канд Маса æмæ йæ чызджы бар нæ баззад Никъат 
ла. Фæцис ма йын «æххуыегæнджытæ» йæхи æмкус- 
джытæй дæр. Кæд Маса теорийæ райдыдта, уæд уы- 
дон та архайдтой практикæйæ. 
Иу бон æм йæ хæдивæг бацыд æмæ загъта: 
— Иу-фондз æмæ ссæдзы бæрц райстам аслам, фæ- 
лæ хæрзхъæд гауызтæ æмæ сын цы бакæнæм? 
— Куыд цы бакæнæм! Уæййаг не сты? 
— 0, фæлæ... 
— Уæдæ сæ ныууæй кæнут, æндæр цы? 
Хæдивæг йæ мидбылты бахудт. 
— Уыдон адæммæ куы равдисæм, уæд рады лæу- 
п« 

джытæ кæрæдзийы фæрстæ ныссæтдзысты, горæты ми- 
лицæ дæр сын ницыуал бафæраздзæн. 
— Уый мах хъуыддаг нæу! — цæхгæр алыг кодта 
Никъала. Фæлæ хæдивæг ноджы æргомдæрæй бахудт 
æмæ та загъта: 
— Афтæ куы бакæнæм, уæд бирæ кæмæйдæрты 
хъæстаг фæуыдзыстæм... Суанг нæхæдæг кæй дæлба- 
зыр стæм, уыцы кусджытæй дæр. Æмæ кæй фаг сты?.. 
Никъалайæн йæ цæстытыл ауадысты, кæимæ куы- 
ста, уыдон, иу чысыл ахъуыды кодта, стæй та афар- 
ста: 
— Æмæ кæм сты? 
— Нырма ам не сты, æз æмæ скълады хицау йед- 
дæмæ сæ ничи зоны. 
— Хъус-ма... æз нырма ног кусæг дæн ам æмæ нæ 
зонын, ахæм уавæры куыд фæкæнынц, уый... Гъемæ 
куыд хуыздæр у, афтæ сараз. 
— Æмбарын дæ,— хæдивæг йæ сæрæй акуывта 
æмæ ацыдис. 
Æмæ цæмæй адæм «кæрæдзийы фæрстæ ма ныс- 
сæттой», уый тыххæй магазины кусджытæ сæхæдæг 
цалдæрæй се ’хсæн байуæрстой гауызтæ. 
Дыууæ боны фæстæ Никъала йæ фатеры баййæфта 
йæ хæдивæджы æд гауыз. Фыр æфсæрмæй асырх æмæ 
афарста, цы у, зæгъгæ. 
— Айфыццаг дын цы гауызты кой кодтон, уыдо- 
нæй. 
— Æмæ йæ аргъ та? Ныртæккæ мæм æхца нæй... 
— Уый — фæстæдæр... 
— Нæ, нæ, ацу бухгалтермæ æмæ мын мæ мыздæй 
ныууромæд... 
Кассир-иу Никъалайæн йæ мызд йæ кабинетмæ æр- 
бахаста, фæлæ йын æй алы хатт дæр æххæстæй лæ- 
вæрдта. Никъала та йæ фæрсгæ никуы бакодта. 
Иу хатт магазины кусджытæй иу, кæлмæрзæнтæ, 
кофтæтæ æмæ æндæр лыстæг дзаумæттæ чи уæй кæны 
æмæ æхца йæхæдæг чи исы, ахæм чызг кæуындзастæй 
æрбацыд Никъаламæ. Зæрдæбынæй, хъынцъымгæн- 
гæйæ, радзырдта, боны дæргъы цы ауæй кодта, уыдон 
аргъæй йæм æртиссæдз туманы уæлдай кæй баззад, 
уый. Æхца æрæвæрдта хицауы раз. Никъала смæсты, 
бауайдзæф кодта уæйгæнæгæн, карзæй, æртхъирæны 
хуызы загъта, афтæмæй кусæн кæй нæй, дзаумайæн 
йæ аргъæй фылдæр райсын фыдраконд кæй у æмæ 
119 

æндæр ахæм ныхæстæ. Æхцайы тыххæй афтæ бауы- 
наффæ кодтой: ам уал баззайæнт, æмæ æлхæнджы- 
тæй исчи хъæстмæ куы æрбацæуа, уæлдай мæ айстат, 
зæгъгæ, уæд чызг уыцы лæджы Никъаламæ æрбакæн- 
дзæн. 
Æртæ боны фæлæууыдысты æхца асыччы, стæй 
дæс тумангай тæхын байдыдтой. «Мызд куы райсон, 
уæд сæ баххæст кæндзынæн»,— хъуыды кодта Никъа- 
ла. Фæлæ мæйы æмбисы мызд райсын афонмæ æхца 
хæрд фесты. Æмæ та ахъуыды кодта: «Цæй, кæд сæ 
агурæг уа, уæд мæ мызд развæлгъау райсдзынæн 
æмæ...» 
Рæстæг ивгъуыдта. Йæ уидæгтæ зæххы арф цы 
бæласæн нæма ацыдысты, уый зæй куыд фелваса, аф- 
тæ Никъалайы дæр царды тымыгъ ахаста йемæ æмæ 
тæхы, цæст ыл нæ хæцы. 
Афæдзы фæстæ Никъала фидар бынат æркодта ма- 
газины. Сæхимæ, Цæрæгаты хъæумæ, бацæуынмæ-иу 
иуæй-иу хатт рахъавыд, фæлæ йын никуы бантыст. 
Йæ фæлладуадзæн мæй та денджызы был æрвыста. 
Ницыуал баззад Никъаламæ йæ раздæры зæрдæйы- 
уагæй. Ферох кодта йæ мады, йæ райгуырæн хæххон 
хъæу. А фæстаг дыууæ азы писмойы гæппæл дæр 
нал ныффыста сæхимæ. Никъала хорз бынаты кæй ку- 
сы, уый дзырдæуыд Хæзнионæн, фæлæ уæддæр, фыц- 
цаджы хуызæн, хатыд, сæ хъæуæй горæтмæ чи цыд, 
уыдонмæ, цæмæй йын йæ лæппуйæн бирæ нæ, фæлæ 
иу къуымыхцы уæддæр аласой. Мад-иу дис байдыдта, 
йæ хæлар хъæубæстæй дыууæ азы размæ куы ничи 
зивæг кодта цыфæнды уæззау æрвитæггагмæ дæр, уæд 
ныр та рог хæссинаг дæр цæмæн афтæ æвæндонæй 
исынц? 
Бирæ цыдæртæ нæ зыдта ныййарæг йæ фырты цар- 
дæй, бирæ цыдæртæ йын нæ хъæр кодтой хъæубæстæ. 
Æртæ мæйы размæ цæрæгатаг лæппу, Хæзнионы 
хуын йæ къухы, афтæмæй балæууыд Никъалайы фа- 
теры. Уым йемæ бадтысты Маса æмæ Лорæ. Уазæг 
салам радта æмæ загъта Никъалайæн, йæ мад ын 
цы-дæр хæринæгтæ кæй раргыста, уык. Хордзенæй сис- 
та къаннæг гуымбыл цавæрдæр æнæбæрæггъуыз хæ- 
цъилы тыхтæй, стæй, иу литр æмæ æрдæг кæм бацы- 
даид, ахæм хъуырау царв, йæ сæю хæлыны гæппæлæй 
æмбæрзт æмæ синагæй баст. Æрбахæссæг сæ стъолыл 
æрæвæрынмæ хъавыд, фæлæ хæдзары хицаумæ куы 
120 

бакаст, уæд фæкъæмдзæстыг. Йæхи хуызæй йæм ни- 
цыуал уыд Никъаламæ. Ныссырх, йæ цуры цы сылгой- 
мæгтæ уыд, уыдонмæ йæ цæсгом бакæсын дæр нал 
хъæцыд. Фефсæрмы сты йæ уазджытæ дæр, сæ фысы- 
мы цыма худинаджы ми кæнгæ баййæфтой, уыйау. 
Ус ныккасти, йæ астæуккаг æнгуылдзыл цы фæрдыг- 
джын сызгъæрин къухдарæн уыд, уымæ, чызг та цы- 
ма йæ цонджы сахат фыццаг хатт федта, уыйау дзы 
йæ цæстытæ нал иста. Фæлæ Никъала уæдмæ йæхи- 
уыл фæхæцыд. 
— Уым уал сæ пъолыл æрæвæр! — сдзырдта æрба- 
цæуæгмæ тызмæг хъæчлæсæй, цыма йын уый аххос 
УЫД. 
— Мыййаг, исты... ныстуан æрвитыс дæ мадмæ, 
ныртæккæ фæстæмæ здæхын? — сабыр æмæ æнкъард 
хъæлæсæй бафарста хохаг, хæссинæгтæ куы æрæвæрд- 
та, уæд. 
— Бамбарын-иу кæн: ахæм æнæфенд митæ дзы 
ницæмæн хъæуы, сывæллои æнхъæл ма мын у æви?..— 
ууыл фæцис йæ ныстуан Никъала. Æрбацæуæгæн фыр 
мæстæй йæ цæсгом туджы разылд, гъа ныр, гъа уæд 
йæ дзыхæй схауынмæ хъавыдысты къæдзæхау дæрзæг 
æмæ цъитийау уазал ныхæстæ. Фæлæ, ус æмæ чызг- 
мæ бакæсгæйæ, йæхи ныуурæдта. «Фæлæуу, æз дæ- 
уæн, цы хъæуы, уый куы нæ бакæнон, уæд лæг ма 
фæхуыйнон»,— загъта хохаг йæхинымæр, æнæдзур- 
гæйæ фæзылд æмæ рацыд. 
Бирæ нал бафæстиат сты ус æмæ чызг дæр. Никъа- 
ла сыстад, сæ фæдыл къæсæры онг рахызт. Иунæгæй 
куы аззад, уæд фæкомкоммæ йæ мады æрвитæггæгтæм 
æмæ та ногæй смæсты... 
4 
Цæрæгаты хъæуæй чысыл фæсвæддæр ног агъуы- 
сты уыдис æмбырд колхозы правленийæн. Уырдæм æр- 
хуыдтой фыййæутты дæр, уымæн æмæ сæ дзырды сæр 
фос дарыны куысты тыххæй уыдис. Боны фæткыл ны- 
хас куы фесты, уæд сæрдар бафарста: 
— Кæд ма уæ искæмæн йæхимæ исты хъуыддаг 
ис, уæд, табуафси! 
Сыстад, æрæджы Никъаламæ чи уыдис, уыцы лæп- 
пу æмæ дзурын райдыдта. 
Уый иу æмæ дыууæ хатты нæ фæхаста Никъала- 
мæ йæ мады æрвитæггаг, суанг техникумы куы ахуыр 
121 

кодта, уæдæй нырмæ; иу æмæ дыууæ хатты йын нæ 
дзырдта, дæ мады ферох кодтай æмæ худинаг у, зæгъ- 
гæ. Фыццаг аз кусын куы райдыдта Никъала, йæ хъæ- 
уккæгты раз йæхи хорз лæгæй равдисын ма йæм стыр 
хъуыддаг куы касти (ныр æм ахæм митæ дæр ницыуал 
кæсынц), уæд иу хатт фембæлдысты. Хорз æй суазæг 
кодта Никъала, уадз æмæ нæхимæ раппæла, зæгъгæ. 
Фæлæ уазæг куы бакой кодта, дæ мады зæрдæ иу чы- 
сыл истæмæй балхæн, зæгъгæ, уæд Никъаламæ уый 
фаг æхца «нал уыд». Лæппу йæхæдæг æгъдауджын- 
дæр разынд: цъындатæ, джиппæйфыст кæлмæрзæн, 
æндахы къæбæлтæ-йедтæ балхæдта æмæ сæ радта Хæз- 
нионæн йæ фырты номæй. Кæрон нал уыд уæд мадьг 
цинæн. 
Лæппу æмбырды ракодта йæ фæстаг фембæлды 
кой дæр: 
— Фыр мæстæй йæм мæ бон сдзурын дæр нал ба- 
цис, зæгъын, æгæр мын куы фæуа... Фæлæ æз ахæм 
фæндон хæссын: правленийы номæй хъаст ныффыс- 
сæм тæрхондонмæ, æмæ цы æмбæлы, уый йын йæ фыр- 
ты мыздæй уромдзысты. Стæй æхца ардæм куы цæуой, 
уæд ам афтæ дзурдзыстæм, цыма сæ мадæн йæ фырт 
йæхи барæй æрвиты. 
Хæзнион цы уавæры ис, ууыл ам ничи ныхас код- 
та, уымæн æмæ йæ се ’ппæт дæр уыдтой сæхи цæстæй. 
Нырма йæхæдæг куыстхъом дæр у, стæй адæмимæ аф- 
тæ хæларæй фæцард, æмæ алчидæр йæхицæн хæсыл 
нымайы уымæн исты феххуыс кæнын. Дзырдтой фыр- 
тæн йæхи тыххæй. Иууылдæр æм мæсты кодтой, фæлæ 
куыд бачындæуа? Тæрхондонмæ раттыныл ничи сра- 
зы, мад æй фехъусдзæн æмæ йын хъыг уыдзæн, зæгъ- 
гæ. 
Æппынфæстаг ныхасы бар ракуырдта фыййæутты 
бригадир, зæронд партизан Темболат. Дзырддзæугæ 
лæг уыд уый, стæй правленийы уæнгтæн — се ’ппæты 
хистæр, æмæ уымæ уæлдай лæмбынæгдæр байхъуы- 
стой. 
— Мæхи зæрды дæр уыдис,— дзырдта Темболат,— 
фæлæ исчи афтæ куы зæгъа, йæхæдæг дæр ныззæронд 
æмæ йæхи фæдтæ æхсæды. Æгайтма ныхас æндæр ис- 
чи райдыдта. 
Хæзнион ницы аххосджын у. Хæххон цæргæс дæр 
бæргæ саразы йæ ахстон, адæймаджы къах кæдæм нæ 
хæццæ кæны, йе сырд бацæуæн кæдæм нæй, ахæм 
122 

æдас ран айнæг хохы цъассы, фæлæ йæ лæппынтæй 
зыгъуыммæ зондыл хæст чи уа æмæ æнæ базырæй ахс- 
тонæй йæхи чи æппара, уымæн та цы у мады аххос? 
Никъала та, мæ хуртæ, æвæццæгæн, æвзæр фæндагыл 
æрлæууыд, халæттæ йæ алыварс æрæмбырд сты æмæ 
йæм йæ мад дæр æмæ хорз адæмтæ дæр нал зынынц. 
Гъемæ, мæ дзæбæх кæстæртæ, мæнмæ та ахæм фæнд 
ис: бавдæлæм, æмæ тæрхондонмæ нæ, фæлæ Хæзнио- 
нæн йæ лæппуйы æвзæры кой дæр куыд ничи кæна, 
афтæ. Ус колхозы дæр æнувыдæй фæкуыста æмæ йын 
йе фынддæс, йе та ссæдз боны фыссæм алы мæй дæр 
æмæ йæм афтæмæй дæр йæ фаг хаудзæи. Ноджы ма 
уын зæгъын: кæд зæронд у, уæддæр, æз æй зонын, йæ 
сæрмæ не ’рхæсдзæн лæвар фæллой исын. Фæлæ йын 
исты æрхъуыды кæнын хъæудзæн: уæд та мæнæ сы- 
вæллæтты хæдзармæ йæ цæст куы дарид, уæд ын уы- 
мæн дæр иу-дæс боны бæрц нымаиккам. 
Лæппуйæн та мæм ахæм фæнд ис: кæд йæхæдæг 
кæ цæуы ардæм, уæддæр ын ныффыссæм йæ хицæут- 
тæм, æмæ йæ иу къуыри куыд рауадзой, афтæ. Стæй 
уæд не ’хсæн куы уа, уæд, ау! Не ’ппæты бон ын куыд 
ницы бауыдзæн, æмæ кæд йæхиуыл æрхудид... 
Темболаты ныхасы фæстæ правлени бауынаффæ 
кодта Хæзнионæн алы мæй дæр фынддæс боны фыс- 
сын. Кæд ма колхозонты иумæйаг æмбырд фылдæр 
дома, уæд та фендзыстæм. 
Æмбырд ууыл ахицæн, фæлæ дыккаг райсом æнæн- 
хъæлæджы рауад, Темболат иннæты цæмæй фæдзæх- 
ста, ахæм хабар. Ас адæм кусынмæ уыдысты, хъæу 
баззад кæстæр скъоладзауты æвджид. Горæтæй æрба- 
цыд Хæзнионæн йæхи фырты цахъхъæн лæппу æмæ 
куы никæуыл фембæлд, уæд хъæууынджы ныхасы фæ- 
зы къæйдурыл æрбадти, Сывæллæттæ уайтагъд ам- 
бырд сты йæ алыварс. Æвæццæгæн, æхсæнады хъуыд- 
даджы фæдыл æрбацыд, фыццаг хатт уыдис ацы хъæ- 
уы, фæлæ хорз зыдта сывæллоны зæрдæ æмæ йын са- 
битимæ хъæлдзæг ныхас бацайдагъ. 
Хæзнионæн йæхицæн йæ цæсгом нæ бахъæцыд уа- 
зæджы размæ рацæуын, фæлæ фæдзырдта иу чызгмæ 
æмæ йын загъта: 
— Никъалайæ-ма йæ афæрс, цыма дæхæдæг фæр- 
сыс, уыйау. 
Чызг бафарста уазæджы. 
— Кæй Никъала? 
123 

— Базыгаты. 
— Бимболаты фырт? 
— О... 
— Æмæ дæуæн та цы бавæййы? 
— Ницы, нæ хъæуккаг у... 
— Гъемæ уæдæ дæ хъæуккаг уым горæты хъæм- 
пынхуд ныссагъта йæ сæрыл æмæ ресторантыл зилы. 
Уыцы ныхæстæ Хæзнионæн йæхимæ дæр æрбай- 
хъуыстысты. Ус сагъдæй аззад йæ мидбынаты, йæ сæр 
разылд æмæ къулыл банцой кодта. Йæ лæг куы амард, 
уæдæй нырмæ йыл ахæм маст никуыма сæмбæлд. 
Чызг фæстæмæ æрбаздæхт æмæ радзырдта уазæ- 
джы дзуапп. 
— Уый худæджы уазæг у, дæ нывонд фон æмæ дæ 
хъазгæ кодта, æзынма йæ æцæг федта... Макæмæн-иу 
дзур уыцы ныхæстæ,— загъта ус чызгæн æмæ мидæ- 
мæ, хæдзармæ бараст. Дуар йæ фæстæ рахгæдта æмæ, 
ставд цæстысыг калгæ, йæ хуыссæны бадæлгом... 
Уазæг цы æнæрхъуыды ныхæстæ загъта, уыдон 
æнæкæрон сагъæсы бафтыдтой мады, æмæ ма фыр мæ- 
стæй цы акодтаид, уый дæр нал зыдта. Хъæмпынхуд 
фенхъæлдта, ам, сæхимæ, тымбыл даргъ тихалæгæй 
сывæллæттæ цы хъазæн худтæ абийынц, ахæм. «Рес- 
торантыл зилы» та бамбæрста, цыма йын йæ хæдзары 
нæй, цы бахæра, уый, ам, хохы, иуæй-иутæ куывдтæ 
æмæ хистытыл куыд фæзилынц, афтæ. 
Цы нæ фыдбылыз, цы нæ æнамонддзинад уадис 
ныййарæджы цæстытыл, ахæм нал баззад. Æппынфæс- 
таг йæ хъуыдытæ ууыл банцадысты, æмæ йæ лæппу 
царды мидæг цæуылдæр фæтыхст, фæлæ йæ сæрмæ 
не ’рхаста æххуысмæ æрбарвитын æмæ афтæмæй фы- 
дæбон кæкы. Æмæ та ам дæр аххос мад иууылдæр йæ~ 
химæ райста. Ныр ын иу-æртæ мæйы бæрц ардыгæй 
нкцыуал арвыста, æмæ йæм афтæ каст, цыма йæхи 
хъуаг ныууагъта æмæ ма мадæн дæр æрбарвыста лæ- 
вæрттæ. «Фæлтау мын мæрддзагæн куы бахъуыдаик- 
кой!» — сагъæс кодта уый. 
Кæуынæй кæй ницы ис, уый раджы базыдта Хæз- 
нион. Бирæ хъуыдытæ фæзынд йæ сæры йæ фыртæн 
баххуыс кæныны тыххæй, фæлæ уал ныртæккæ йæ 
хъæбулы æнамонддзинад худæй æргомдæр ницæмæй 
зыны æмæ уал уымæн исты саразын хъæуы, цалынмæ 
уыпы æрбацæуæг фæстæмæ здæха, уæдмæ. 
Хæзнион ныссæрфта йæ цæссыгтæ, цас йæ бон уыд, 
124 

уыйас афтæ скодта йæхи, цыма æппындæр ницы фе- 
хъуыста, мур маст дæр дзы нæй, æмæ ахæм хуызы 
бацыд йæ сыхæгтæм. Худæнбыл æмæ хъæлдзæгæй ра- 
дзырдта йæ цыды сæр. Дард кæмдæр быдыры йæ 
хойы лæппуйæн раджы ныфс бавæрдта нымæтхуд скæ- 
нынæй æмæ ис цæуæг уырдæм, фæлæ ныртæккæ урс 
къуымбил нæй æмæ кæд иу уæргъуынæн исты гæнæн 
ис, уæд... Бирæ лæгъстæгæнинаг уыд Хæзнион йæ сы- 
хагæн, фæлæ йæ уый сæр нæ бахъуыд. Ус æй фæуагъ- 
та дзургæ-дзурын æмæ йын уайтагъд радавта уæр- 
гъуын. 
Æхсæв-бонмæ цъынд дæр не ’ркодта Хæзнион. 
Къуымбил бахсыдта, бапырдта, йæ саутæ йын æрду- 
гай февзæрста, бауæрста йæ, къуыдырыл æй ныккод- 
та. Райсомы та йæ бахаста сыхæгты чындзмæ, уый 
йын йæ кæрæттæ æмæ йæ астæу бахуыдта машинæйæ 
æмæ аходæн афонмæ худ сцæттæ. Сывæллæттæй кæй- 
дæр руаджы базыдта Хæзнион, уазæг фæсæмбисбон 
здæхы, уый æмæ уæд, цыма хъæдмæ цæуы, йæ бæн- 
дæн йæ цонгыл, афтæмæй ацыд бæлццоны размæ 
æмæ йæм æрхы æнхъæлмæ касти. 
Лæппу куы’ æрбахæццæ йе ’мбæлæджы цурмæ, уæд 
уæлбæхæй йæ сæрæй акуывта усæн æмæ йæ фæндаг 
дарддæр дарынмæ хъавыд, фæлæ йæм Хæзнион фæл- 
мæн хъæлæсæй сдзырдта: 
— Дæ мад дæ хурæй бафсæдæд, мæ хъæбул, иу 
ныхасмæ мæм фæлæуу. 
Лæппу æнæдзургæйæ бæхæй æргæпп ласта. 
— Дæ нывонд фон, бирæ ныхасаг дæр мæ ницы 
ис, фæлæ горæтмæ цæуыс æмæ хатыр бакæн... 
— Табуафси, мæ мады хай... 
— Уым, горæты, мæ лæппу кусы, зонгæ дæр æй 
кæндзынæ — Никъала... 
— Базыгаты Нчкъала? 
— О, дæ фæхъхъау фон, æмæ йын мæнæ нымæт- 
у.уд бауæрстон æмæ дын кæд зын нæ уыдзæн, уæд æй 
демæ айс...— Æмæ Хæзнион йæ ронæй раласта ны- 
мæтхуд...— Искуы йæ атъысс, бирæ бынат ын нæ хъæ- 
уы. 
— Æмæ дзы цы кæны? 
— Уæддæр, зæгъын, хъæмпынхудæй хуыздæр уы- 
дзæн æмæ, дæ сæрыл мæ æрхæссой, ма йæм фæзивæг 
кæн. 
Лæппу фембæрста хабар, йæ зæрдыл æрбалæууыд,. 
125’ 

знон сывæллæттæй кæмæндæр цы ныхас загъта Ни- 
къалайы тыххæй, уый, æмæ фефсæрмы. Æвиппайды 
йæ къухы дзуапп раттын нал бафтыд. Исдугмæ йæ 
зæрды уыдис зæгъын, ома дæ фырт ахæм дзаумайыл 
нæ барвæсдзæн, фæлæ мадæн йе ’нкъард хуызмæ куы 
бакасти, уæд йæ ныфс нал бахаста, айста йæ æмæ йæ 
хордзены нывæрдта. 
— Лæгтыдзуарыл фæдзæхст фæу, дæ нанайыл 
сæрæгас, æнæнизæй куыд сæмбæлай...— æмæ ма би- 
рæ ахæм зæрдиаг куывдтытæ фæкодта Хæзнион бæлц- 
цонæн, йæ цæст æй цалынмæ уыдта, уæдмæ дæр. 
Хæзнион сæргуыбырæй рараст фæстæмæ сæхимæ. 
Йæ зæрдæ чысыл фенцаддæр: худ арвитын къухы 
бафтыд, стæй, чи зоны, йæ лæппуйы хабар хъæубæ- 
стæй дæр ничи фехъуыста. Æрбакæсæнæй куы æрба- 
хызт æмæ уæлмæрдты цурмæ куы æрбахæццæ, уæд йæ 
зæрдæ ныммæйдар и. Уым фæкомкоммæ йæ лæджы 
цырты дурмæ æмæ, йæ мой цыма удæгасæй йæ разы 
лæууы, афтæ йæм бадзырдта: «Нæ комбæсты æхсæн 
дæхицæй сæрæндæр куы ничи уыд дæ кæрæнтæй, уæд 
дæ иунæг фырт...».— Уымæй дарддæр зæгъын нал ба- 
куымдта мады зæрдæ æмæ фыдбылыз фыдæн йæхи 
аххос фæкодта: «Хæрзаудæн цæуылнæ кæныс дæ иу- 
нæг хъæбулыл?» 
5 
Иу фæсæмбисæхсæв Никъалайы фатер куы бахо- 
стæуыд, уæд фенхъæлдта, æвæццæгæн та уыцы æнæ- 
хайыры хъал адæм æрбацыдысты. Фæлæ ацы хатт уы- 
дысты милицæйы кусджытæ æртæйæ. Никъала тæрс- 
гæ, мыййаг, нæ фæкодта, æрмæст æм диссаг фæкаст, 
цы сæ хъæуы? Æрбацæуджытæй иу куы равдыста Ни- 
къалайæн æрцахсыны æмæ баджигул кæныны бары 
гæххæтт, уæд сæм чысыл фæмæсты æмæ сæрыстырæй 
<сдзырдта: 
— Аипп ма уæд, фæлæ уæ цымæ кæдæм цæуын 
хъуыдис, уыцы адрис уын нæ фæивддзаг? 
Хæдзарæй йæ куы кодтой, уæд милиционтæй, æвæц- 
цæгæн, фæлмæнзæрдæдæр чи уыд, уый йын загъта, 
ома дæ зæронд палто рахæсс демæ, бахъæудзæн дæ, 
фæлæ йыл Никъала былысчъилæй бахудт. Уый скод- 
та æрмæст йæ дзæбæхдæр китель, райста йæ хъæмпын- 
худ æмæ афтæмæй рацыд. Худæджы хуызæн æм ка- 
«стысты милицæйы митæ. Уый æнхъæлдта фылдæр- 
126 

фылдæр иу-дыууæ сахаты афæстиат уæвын, стæй 
хъуыддаг рабæрæг уыдзæн æмæ йæ рауадздзысты. 
Уырдыгæй йæ ахæстонмæ куы кодтой, уæд чысыл 
фенкъарддæр, фæлæ та уæддæр йæхинымæр загъта: 
«Ныртæккæ дзы мæ хорз хæлæрттæй ничи ис, фæлæ 
райсом уыдон хабар куы базоной, уæд...» 
Ахæстоны къæсæрæй куы фæмидæг, уæд-иу кæд- 
дæр рестораны къæсæрæй куыд бахызт æмæ барæй, 
йæхи равдисыны тыххæй, йæ мидбынаты лæугæйæ 
адæмыл куыд фæлгæсыд, афтæ нæ, фæлæ къæсæргæ- 
рон æнæбары сагъдæй баззад. Ам дæр та йын разынд 
лымæнтæ. Æртæ лæппуйы фестадысты Никъалайы раз- 
мæ, фæлæ се ’ппæтæй фæраздæр, «шофыры» куыст чи 
кодта, йæхицæн «Победæ» кæмæ уыд, ахæм лæппу. 
Уый, цыма Никъаламæ æнхъæлмæ каст, афтæ йæ 
къухтæ ныппæлæхсар кодта ныхъхъæбыс æввонг. 
— А! Никъалай Бимболатович! Алыбон æгас нæм 
цу! Уæддæр, сымахардыстæн, халонау ме уæны кæ- 
сын! Нæ дын дзырдтон, Никъала, æз æмæ дæуæн фæ- 
стагмæ æнæ фембæлгæ нæй, зæгъгæ? Хъуыды ма кæ- 
ныс? 
Никъала нæ баузæлыд йæ ног фысымыл. Мæйы 
размæ йæ дуканийы давды тыххæй кæй æрцахстой, 
уый зыдта. Æмæ йæ кæд ныр йæхи хуызæн хоны, 
уæд... Æнкъард хъуыдытæ фæмидæг сты Никъалайы 
сæры. 
— Цас? — æвиппайды йæ афарста æндæр лæппу,. 
цыма йæ рагæй зоны æмæ сæ дзырд иумæ конд уыдис,. 
ахæм барджын хъæлæсæй. 
— Куыд цас? — нæ бамбæрста Никъала. 
— Цас расæрфтай? 
— Дæ фаджысдон сæхгæн! — фæхъæр ыл кодта 
шофыр. 
— Æмæ цы, бафæроæн нæй? Уый дæр махæй у... 
— Махæй! — сфæзмыдта йæ шофыр.— Кæйдæр аф- 
тид дзыппы дæ къух афсæрстай æмæ ды дæр махæй... 
— Æмæ цы стут мæнæй уæлдай? 
— Сæхгæн дæ фаджысдон!.. 
— Кæннод цы? 
— Кæннод афтæ! — шофыр йæ къух дард фæха- 
ста æмæ д-?æхст! Цæф кæуыл сæмбæлд, уый, æвæццæ- 
гæн, иннæты æфсæрмæй йæ къух фæхъил кодта æмæ 
уæд цæфтæ дыууæты ’рдыгæй дæр сбирæ сты. Чысыл 
цыдæртæ дзы сæмбæлд шофырæн йæхиуыл дæр. 
127 

Диссаг фæкаст Никъаламæ уыцы хабар. Ахæм чы- 
<сыл ницæйы тыххæй адæймаджы снæм, æмæ дæхæдæг 
дæр нады бахау... Хыл цæмæй иннæтыл ма анхъæвза, 
уый тыххæй иргъæвынмæ фæци. Æмæ куы басабыр 
сты, уæд дзуры шофырмæ: 
— Бахатыр мын кæнут, фæлæ кæрæдзийы бамба- 
рæм... Ардæм чи цæй фæдыл æрбахаудта, уый мæ 
хъуыддаг нæу, фæлæ мæхи тыххæй æз уый зæгъын, 
æмæ мæнмæ аххос ницы ис, ай рæдыд хъуыддаг цы- 
дæр у... 
— Ома, рæстæй дæ æрцахстой? — мæстыхуызæй 
.афарста шофыр. 
— Бæгуыдæр. 
— Æз та зылын дæн? 
— Уый дæхæдæг зоныс. 
— Ха-ха-ха! Нæ йæм хъусут! Цæвиттон, æз къæр- 
ных дæн æмæ йыл сæттын, фæлæ ды та — сыгъдæг, 
зæды хуызæн, и? 
— Æз никæй бастыгътон,— тызмæг дзуапп радта 
Никъала. 
— Никæй, зæгъыс? — хæстæгдæр æм балæууыд 
шофыр.—Æрмæст-иу мæнæн мæ машинæйæн кæй ба- 
фыстай иу мæйы дæргъы, уый дæр дæ мыздæй дыу- 
уæ хатты фылдæр уыд, уæд ма-иу рестораны, кæм цы 
гуыбындзæл адæм ис, уыдон та кæй хардзæй хыгътай? 
И? 
Шофырæн йæ цæсгом туджы разылд, Никъалайы 
урс кителы æфцæгготмæ бавнæлдта æмæ, æвæццæгæн, 
ам дæр та хыл рауадаид, фæлæ уæдмæ рæбинаг сын- 
•тæгæй иу бæрзонд, бæзæрхыг рихиджын лæг сыстад 
æмæ сындæггай рацыд хылгæнджытæм. Шофыры цон- 
гыл æрхæцыд æмæ йæ æрæлвæста: 
— Дæ къухтæ æгæр даргъ сты æмæ сæ цыбыр 
.дар. 
Уыйадыл Никъалайы йæхи цурмæ бакодта. 
— Никъалай Бимболатович! — фæсте ма дзырдта 
шофыр мæстæймарæгау.— Æз æмæ дæуæй цы хъау- 
джыдæр ис, уый зоныс? Æз æргом давæг дæн, ды та 
сусæг давæг. Афтæ, нæ? 
«Ай кæдæм æрбахаудтæн?»—хъуыды кодта Ни- 
къала æмæ йæ зæрдæ ноджы нытталынгдæр. Уыцы 
:минут йæ сæры ахæм хъуыды фæзынд, æмæ над цы 
у?! — Уымæй дæр ын хъыгдæр уыдис. Ау, йæ зонгæтæ 
иууылдæр ацы шофыры хуызæн сты? Уанцон нæу! Ни- 
:12& 

къалайы цæстытыл ауадысты йæ сыхаг Маса, йæ хæс- 
тæгдæр æмбæлттæ æмæ йæхинымæр загъта: «Кæд ма 
искæуыл æууæнк ис, уæд мæ ахæстонæй нæ, фæлæ 
ингæнæй дæр скъахдзысты». 
Цалдæр сахаты фæстæ йæм фæдзырдтой бафæр- 
сынмæ. Фæлæ Ыикъалайы сагъæстæ æндæр уыдысты: 
«Иыр рабæрæг рæдыд æмæ мæ уадзгæ кæнынц». Дуа- 
рæй рахизыны агъоммæ йæ рагон хæлар æмæ ныры 
знаг шофырмæ ахæм цæстæнгасæй бакаст, цыма афтæ 
^æгъынмæ хъавыд: «Уыныс, æз фæцæуын, фæлæ ды 
ам баззайдзынæ». Куы йæ фæцæйкодтой, уæддæр æн- 
хъæл уыд, афонмæ йæ лымæнтæй иу къорд уым ми- 
лицæйы хицауы кабинеты хъуыддаг алыг кодтой æмæ 
æнхъæлмæ кæсынц йæ фæзынынмæ. Иннæтæ та æд- 
де, кæцы ресторанмæ ацæудзысты, ууыл ныхас кæнынц. 
Горæты уынгты æхгæд машинæйы цæугæйæ, Ни- 
къала никæй федта. Милицæйы дæр стыр хицæуттæй 
никæмæ бахауд, фæлæ хуымæтæджы слестгæнæгмæ. 
Никъалайы стыр ныхæстæм уый сабырæй загъта: 
— Дæ хъуыддаг мæнмæ лæвæрд ис æмæ йæ мемæ 
кæн. Кæд дæ милицæйы хицау æмæ прокуроры фенын 
фæнды, уæд тауымæн дæр ис æгъдау: уым, ахæсто- 
ны, .дæ бон у ныффыссын курдиат, хицаумæ йæ ратт 
æмæ¦йæ уый æмбæлын кæндзæн, кæдæм хъæуы, 
уырдæм. 
Никъалайы зæрдæ бауазал уыцы уæззау æмæ ихы 
къæртты хуызæн ныхæстæй. Бирæ цæмæйдæрты фы- 
дæнхъæл фæцис уыцы бон. Иуы дæр нæ федта йе 
’рдхæрдтæй. Фæстæмæ йæ ахæстонмæ куы акодтой, 
уæд æм камерæйы дуары раз ницыуал баззад абон 
райсомы сæрыстыр цæстæнгасæй. Къæсæрæй куы ба- 
хызт, уæд комкоммæ бацыд йæ сынтæгмæ æмæ æнæ- 
дзургæйæ æрбадт. Слестгæнæгæй чи æрбацæуы, уый 
фылдæр хатт бæрæг вæййы йæ цæсгомæй. Ничи ба- 
фарста Никъалайы йæ хъуыддагæй, æрмæст шофыр, 
йæ къорды æхсæнæй Никъаламæ амонгæйæ, цыдæртæ 
дзырдта, æмæ уымæн дæр бæрæг уыд йæ хуызыл; тынг 
ферадис Никъалайыл, фæлæ хъæрæй дзурын йæ цæс- 
гом нæ бахъæцыд. 
Суанг талынггæрæттæм фенхъæлмæ каст Никъала 
цавæрдæр зæрдæфæлæууæн ног хабармæ, фæлæ никуы 
æмæ ницы. Чи зоны, хицæуттимæ зын дзурæн у йæ 
рауадзыны тыххæй, фæлæ йыл ныронг тынг чи мæт 
кодта, ресторанты хæринагæй дæр ын афтæ чи дзырд- 
5 Æвзæрст уацмыстæ 
129 

та, уый дæ аккаг нæу, зæгъгæ, уыдонæй иу куыд нæ? 
æрбазындис, иу чысыл хуын куыд ничи æрбалæвæрд- 
та? 
Ралæууыд дыккаг бон, фæлæ та уый дæр, фыцца- 
джы хуызæн, хорзæй ницы æрхаста. Никъала слест- 
гæнæгæй камерæмæ æрбаздæхт ноджы æнкъарддæрæй. 
Бонтæ ивгъуыдтой кæрæдзийы фæстæ, æмæ Ни- 
къалайы зæрдæйыл ныдзæвын байдыдта уазал комы 
улæфт. Афтæ æрцæуы хæххон зымæг дæр. Бынæй ма 
кæмтты йæ бур дарæс ласынвæнд нæ фæкæны хъæд, 
цъæх фæдары кæрдæг, фæлæ иу ахæмы бæрзонддæр> 
хæхты цъуппыл фæзыны мит, фæлæ дыккаг хатт дæл- 
дæр æруадзы йæ рон æмæ сындæггай, хъуызгæ-хъуыз- 
гæ, йæ уазал урс пæлæз бамбæрзы зæххыл æгасæй 
Федта Никъала, æнхъæлмæ кæмæ каст, уыдохтæГг 
цалдæры. Сæ иутæ уыдысты йæхи хуызæи, ахст, ин- 
нæтæм фæсидтысты æвдисæнты охыл, фæлæ сæ æн- 
хъæлцаудæр кæмæй уыд, уыдонæй алчидæр йæхи фер- 
вæзыны фæдыл, йæ бон цы уыд, уымæй ныгæдта Ни- 
къалайы. «Ингæнæй дæр мæ скъахдзысты» кæмæй 
дзырдта, уыдон сæ быцъынæг тыдтой, цæмæй тагъд- 
дæр фæдæлсыджыт уа æмæ фыдбылызтæ иууылдæр 
йемæ ахæсса. Ахæстонмæ æрбайхъуыст: Мария Ки- 
рилловнæйы йæ куыстæй систой. Ныр ын рæстæг фыл- 
дæр уыд, фæлæ никуы æрбацыд, æрвитгæ дæр никуы 
ницы æрбакодта. «Æрдхæрдты» сурæттæ йæ цæстыты 
раз радыгай сыффытт кодтой, фæлæ йæм ныр иттæг 
ирдæй разынд се ’цæг цæсгом. 
Йæ зæрдыл æрбалæууыд йæ царды рагон бонтæй 
иу. Сывæллон ма уыди уæд, хъæуæй æддæдæр иунæ- 
гæй цæуын дæр никуыдæм уæндыд. Иу хатт йе ’мбæлт- 
тимæ хъæдæрдузы куырмæрсытæй хъазыдысты. Йæ 
цæстытæ йын бабастой нымæтхудæй, сæхæдæг сусæ- 
гæй фæтъæбæртт кодтой æмæ хъæуы бамидæг сты. 
Никъала цалынмæ нæ бафæллад, уæдмæ фæцагуырдта 
йе ’мгæртты, стæй куы сфæлмæцыд, уæд ракаст æмæ... 
сывæллæттæй иу дæр уым нал... Иунæгæй баззад. Фæ- 
тарст. Скуыдта... Æмæ уыдон сабитæ уыдысты, хъазгæ 
кодтой, фæлæ адон та?.. 
Æцæг иунæг ныр у. Иннæ ахст адæмы хъауджы- 
дæр æм никуы ничи ницы æрбалæвæрдта, ничи æрба- 
цыд йæ фенынмæ. Æмæ йæ зæрдæ ныддур, рухсы 
цъыртт æм нал зындис. 
130 

Куыдфæстæмæ йын уыцы «æрдхæрдты» сурæттæ 
тар кæнын байдыдтой æмæ Никъаламæ сыгъдæгæй 
æрбазындысты, кæддæр сæ ныхæстæ æмæ сæ зæрди- 
аг амындтæ кæмæн ницæмæ дардта, уыдон. 
Цæрæгаты хъæуккаг, горсоветы депутат иу бон фæ- 
сидт Никъаламæ, йæ фарсмæ йæ сбадын кодта æмæ 
йын бирæ фæдзырдта царды фæндæгты тыххæй. Йæ 
цæстмæ йын бадардта: советон дуджы адæймаджы кад 
уымæй нæу, æмæ ресторанты рæдау уа æмæ кæм цы 
гуыбындзæл ис, уыдон дзы раппæлой. Скодта йын йæ 
мады кой дæр. Хæзнион кад æмæ радæй фæцард æгас 
хъæуы астæу. Суанг æппæт комбæстæн дæр арфæйаг 
у. Уымæн феххуыс кæнын алчидæр йæхицæн хæсыл 
нымайы. Афтæмæй йæ иунæг фыртæй та бынтондæр 
ферох. 
Кæддæр йемæ техникумы чи ахуыр кодта, ахæм 
лæппу та йын комкоммæ афтæ загъта: «Хæмпæлгæр- 
дæджы аныгъуылдтæ æмæ дæм уырдыгæй тулдз бæ- 
лæстæ дæр нал зынынц, хорз адæмæй никæйуал уы- 
ныс». 
Иу æмæ дыууæ нæ уыдысты ахæм дзурджытæ, фæ* 
лæ Никъала, æвæццæгæн, æгæр адаод йæ рæдыд фæн- 
дагыл .æмæ никæмæ байхъуыста. Хаттæй-хатт-иу аф- 
тæ дæр æнхъæлдта: хæлæг мæм кæнынц... 
Хъыгаг æрмæст уый уыд, æмæ-иу уыцы хæларзæр- 
дæ адæмæй алчидæр йæ хæс æрмæст уыцы иу хатты 
ныхæстæй ахицæн кодта мады тыххæй дæр æмæ Ни- 
къалайæн йæ куысты тыххæй дæр. Галиу зондыл æй 
чи ардыдта, йæ руаджы минас чи коцта, уыдон та 
йыл лывдзæг кæрдæгау стыхстысты æмæ йæ уæгъд 
нал ^агътой... 
Фæцыц æфсæндуары хъæр æмæ уый аскъуыдта 
Никъалайы сагъæсты хал. 
— Базыгов! — æрбаддырдта хъахъхъæнæг, йæ къу- 
хы чыргъæд, афтæмæй. Никъала исдугмæ йæ мидбы- 
наты бадгæйæ баззад. Кæд йæ слест гЬæцис> уæдлæр 
ныр изæрыгон тæрхондонмæ кæчьтн афон няд у. Уæ- 
дæ хæринаг æрбадæттын кæнæ йæ фенæг æрбацæуæг- 
мæ дæр не ’нхъæлмæ каст. 
— Базыгов Николай Бимболатович! — хъæрдæрæй 
оагъта хъахъхъæнæг. 
— Дæумæ дзуры,— сЬесхуыста йæ йæ сыхаг. Æмæ 
уæд уый дæр сындæггай рапыд дуаргæронмæ. 
Хъахъхъæнæг систа чыргъæдæй гæххæтты гæбаз 
5* 
131 

æмæ йæм æй радта. Никъала æппæты фыццаг æркаст* 
къухæвæрдмæ, фæлæ уый афтæ хылы-мылы фыст уыд, 
æмæ йын ницы равзæрста, стæй райдыдта сæрæй кæ- 
сын: «Æрæджы уыдтæн Цæрæгаты хъæуы команди- 
ровкæйы. Дæ хабарæн дын ницыма зыдтой. Дæ мады 
фæдзæхстмæ гæсгæ дын æрвитын нымæтхуд æмæ ма 
æндæр зæрдæлхæнæнтæ». 
Ныййарæджы коймæ Никъала исдугмæ сагъдæй 
баззад. 
— Авдæлон кæн чыргъæд æмæ гæххæтты дæ къух 
æрфысс! — сдзырдта йæм хъахъхъæнæг. Уыцы ныхæ- 
стæ дæр ницæмæ æрдардта Никъала. Нымæтхуд йæ 
рахиз къухы нылхъывта æмæ, цыма йæ алыварс æп- 
пындæр ницы уыны, ахæм æнæбæрæг цæстæнгасæй 
касти. Ницыуал баззад йæ хъуыдытæй ам; атахты- 
сты йæ райгуырæн хъæу Цæрæгатæм. Йæ зæронд мад, 
цæссыг калгæ, йæ дæлармы нымæтхуд, йæ къухы та 
къаннæг хордзен, бирæ азты дæргъы йæ фыртæн хуын- 
тæ кæм фервыста, уый, афтæмæй æрбалæууыд йæ цæ- 
стыты раз. Цыма мад цыдæртæ зæгъынмæ хъавыд, фæ- 
лæ йæ зæрдæ æрбауынгæг æмæ йæ бон ницыуал ба- 
цис. Уæддæр ма арф ныуулæфыд, йæ былтæ базмæлын 
кодта, æмæ Никъалайы хъустыл ауад: «Уый цы ба- 
кодтай, мæ хъæбул, куыд иунæгæй баззадтæ?..» 

ЧИДÆР 
1 
Ладемыр æмæ Дадиккайы кæд сæ сыхæгтæ къул- 
бадæг хуыдтой, уæддæр та сæм ацы бон дæр кæйдæр- 
ты фыддæрагæн бæрæгбон уыдис. Ладемырæн йæ га- 
лиу къухы — физонæг, йæ рахизы — арахъхъы сыкъа, 
афтæмæй райдыдта кувын. Йæ ус Дадикка кæрдзын- 
конд нæма фæци æмæ архайы арынджы уæлхъус. Сæ 
лæппу Хъази, фондзаздзыд цæрдæг, зæрдæмæдзæугæ 
саби, зилдух кæны йæ мады алыварс æмæ цы хуызы 
йæ къухы æфты, уымæй æмбарын кæны, стонджы йын 
кæй у, уый. Хъæрæй дæр бæргæ зæгъид йæ фæндон, 
фæлæ нæ уæнды. Фæлмæнзæрдæ æмæ æфсæрмдзæстыг 
сывæллон у Хъази. Нæмгæ нæ, фæлæ йæм тызмæгæй 
куы сдзурынц, уæд дæр асырх вæййы, скæуынмæ йæ 
бирæ нал фæхъæуы. 
— Нана! — сдзырдта лæппу фæлмæн хъæлæсæй 
æмæ скаст хæрдмæ, йæ мадмæ. 
— Фæлæуу уал! Нæ мæлыс! Уæртæ уал скува! — 
фæхъæр ыл кодта мад. Уыйадыл йæ фырты сæрæй 
фелвæста худ æмæ йæ зæхмæ фехста. 
— Дæ худ сисын нæ зоныс, æвзæр, кувгæ куы фæ- 
кæнынц, уæд? 
Хъазийæн, чи зоны, йæхи хъуыдыйы дæр æрцыда- 
ид йæ худ сисын, фæлæ йæ барæй нæ систа. Цæфтæ 
йьгл арæх сæмбæлы. Сывæллæттæй йын чидæр куыд 
бацамыдта, афтæ йæ худы тенкайы мидæг ныннадта 
цавæрдæр бызгъуыртæ. Гъе, æмæ худ йæ сæрыл куы 
вæййы, уæд æм цæф тынг нæ хъары. 
— Дунескæнæг кадджын хуыцау, бæрзондæй нæм 
кæсыс æмæ нæм дæ дзæбæх цæстæй ракæс,— кувы 
Ладемыр, йæ цæсгом æмæ йæ цæстæнгас хæрдмæ, хæ- 
дзары фисынмæ сарæзта, афтæмæй. Хъази дæр скаст, 
йæ фыд кæдæм каст, уырдæм æмæ дзы федта æрмæст 
хæлуарæджы тын. Дынджыр хæлуарæг бады йæ тæк- 
кæ астæу, хаттæй-хатт йæ къæхтæ базмæлын кæны. 
Хъазийы бæргæ фæндыд, уыцы уадид йæ мады куы 
133 

афарстаид, фæлæ зыдта, йæ фарст фылдæр хатт цæф 
кæй расайы, æмæ нæ бауæндыд. 
Ладемыр куывд фæцис, арахъхъ анызта æмæ хæ- 
рыныл æрбадт. Дадикка радта сывæллонæн уæливы- 
хы æрдæг æмæ йæхæдæг дæр æрбадт фынгыл. 
Хъази фæныфсджындæр. Цыфæнды фыдбылыз ыл 
цæуа, уæддæр ныр йæ хай йæхирдыгæй фæци æмæ уы- 
мæн тас нал у. Скомдзаг кæны уæливыхæй æмæ та 
цармæ, хæлуарæгмæ, скæсы. Хаттæй-хатт сдзурынмæ 
дæр рахъавы, фæлæ йæ фыдмæ куы бакæсы, уæд та 
йæ ныфс нал бахæссы. Тынг æй фæнды базонын, хæ- 
луарæг йæ дзæбæх цæстæй куыд ракæсдзæн, уый æмæ 
йæ цæстытæ нал исы хæдзары фисынæй. 
Уæдæ уæливыхæй дæр бирæ нал ис, хъæугæ дæр 
æй тынг нал кæны. Цæмæй ма тæрса! Хъази йæхи нал 
баурæдта. Йæ фыд æй куыд нæ фехъуса, афтæ сабы- 
рæй фæрсы йæ мады: 
— Нана, хуыцау уæлæ уыцы хæлуарæг у? 
Уыцы фарстмæ мад афтæ фелхынцъ кодта йæ цæс- 
гом, æмæ Хъази ницуал сдзырдта, хæлуарæгмæ кæ- 
сын дæр нал уæндыд, æрмæст ма æнæбары æууылдта, 
уæливыхæй цы аззад, уый. Йæ худ систа зæххæй, йæ 
тенкайы бызгъуыртæ йын бадзæбæхтæ кодта æмæ йæ 
’рсагъта йæ сæрыл. Цы вæййы, куыд вæййы, кæд худ 
йæхæдæг ницæйаг у, уæддæр цæф хорз уромы. 
2 
Мад æмæ фыд æххæст нæма фесты хæрд, афтæ 
уынгæй æрбайхъуыст: 
— Уæ, Ладемыр! 
— Уæдмæ дæр уал дæ бинонтæй иу дæр мауал 
баззайæд! — сдзырдта Ладемыр æмæ йæ усмæ худæн- 
былæй бакаст. 
— Чи та у, чи? — афарста Дадикка æмæ сыстад 
рудзынгæй акæсынмæ. 
— Ма йæм акæс, фендзæн дæ! — фæхъæр ыл код- 
та Ладемыр.— Уый нæ колхозы бригадир у. Кусджы- 
тыл та зилы. Хъази. ауай дуармæ æмæ йын афтæ 
зæгъ, абон райсом, зæгъ, сæ дыууæ дæр горæтмæ ацы- 
дысты. 
Хъази уыцы иу гæпп фæкодта æмæ дуары æдде 
фæцис. Уайтагъд æдде дзурæджы раз февзæрд. 
— Абон райсом, дам, горæтмæ ацыдысты сæ дыу- 
<уæ дæр,— загъта бригадирæн. 
134 

— Чи дын загъта уый? — бафарста бригадир. 
— Лади! — æнæхиндзуапп радта Хъази. 
— Æмæ кæм и йæхæдæг? 
— Уæртæ хæдзары. 
— Уæдæ бацу æмæ йын афтæ зæгъ: куыдз дæр, 
зæгъ, куыдз æмæ ды дæр — куыдз! 
Бригадир мæстыйæ фæзылд æмæ ацыд, Хъази та 
цингæнгæ смидæг хæдзары. Бригадиры ныстуан тагъд- 
дæр куы загътаид, уый йæ бæргæ фæндыд, фæлæ дзы 
ныхæстæ ферох сты æмæ ферхæцыд. 
— Загътай йын? — афарста Ладемыр. 
— 0! 
— Æмæ дæм ницы сдзырдта? 
— Иу куыдз, дам, куыдз у æмæ, дам, иннæ куыдз 
дæр куыдз у... 
— Мæнæй дын загъта? 
— 0, Ладийæн, дам, афтæ зæгъ. 
— Уæдæ ам дæн, уый йын загътай, æдылы къоп- 
па, и? — зæгъгæ, Ладемыр фæгæпп ласта æмæ Хъа- 
зийы хъус сивæзта. Хъази йæхи атыдта æмæ йæ ма- 
ды хъæбысмæ йæхи баппæрста. 
— Афтæ дын куы фæзæгъæм «ам не стæм», уæд- 
иу ды дæр æндæр мацы дзур, бонвыддæр! — зæгъгæ, 
Дадикка асхуыста йæ сывæллоны. 
Мад æмæ фыд та æрбадтысты фынгыл. Хъази, йæ 
уæливыхы къæбæр йæ къухы, афтæмæй рахызт кæрт- 
мæ. 
3 
Хъазийæн йæ маст бирæ нæ ахаста. Къаннæг къæ- 
была æрбазгъордта йæ размæ æмæ уый дæр æмбарын 
кодта, уæливыхæй йæ ахæрын кæй фæнды, уый. Хъа- 
зи йын иу къæбæр аппæрста. Къæбыла йæ тæхгæ-тæ- 
хын ацахста. Уыцы дæсныйад диссаг фæкаст Хъази- 
мæ æмæ йæхæдæг дæр фæлварын райдыдта. Къæбæр 
сæппæрста хæрдмæ, йæ дзых æм фæхæлиу кодта, фæ- 
лæ уый йæ фындзы рагъыл сæмбæлд æмæ зæхмæ 
ахауд. Хъазын бацайдагъ Хъазийæн. Иу къæбæр къæ- 
былайæн аппары, иннæ та йæхæдæг фæлвары ахсы- 
ныл, фæлæ фæстагмæ дыууæ дæр къæбылайы амæт- 
таг фæвæййынц. 
Цæхгæрмæ уынгæй æрбайхъуыст машинæйы хъæр. 
Хъази азгъорынмæ хъавыд йæ размæ, фæлæ машинæ 
135 

дзыхълæуд фæкодта сæ кæрты раз, шофыр ракаст ка- 
бинæйæ æмæ æрбадзырдта: 
— Хъази, Ладимæ-ма бадзур! 
— Абон райсом горæтмæ ацыд,— цæттæ дзуапп 
радта Хъази. 
— Ау, æмæ афтæмæй куыд ацыд? — ныддис код- 
та шофыр. 
— Сæ дыууæ дæр ацыдысты æмæ ам не сты! — 
загъта Хъази, йæ мад ын куыд бацамыдта, афтæ. 
Ницуал сдзырдта шофыр, йæ кабинæйы дуар бах- 
гæдта, æмæ машинæ афардæг. Хъази ныббузныг йæхи- 
цæй. Æмæ куыд нæ! Куыд ын бафæдзæхстой, уымæй 
уæлдай иунæг ныхас дæр нæ загъта. Æмæ цæмæй йæ 
æрдæбоны рæдыд сраст кæна, уый тыххæй азгъордта 
хæдзармæ. 
Йæ бацыдмæ Ладемыр æмæ Дакикка кодтой хæдза- 
ры фæндтæ. Знон сæ сыхаг сидзæргæс усы хъуг цыдæр 
низæй æвиппайды æрбамард. Ус бардиаг кодта, уæдæ 
цы уыдаид, фæлæ Ладемырæн пайдайы тæф йæ фын- 
дзыл куы аныдзæвд, уæд усмæ йæхи баласта æмæ йын 
загъта: 
— Æппындæр ыл ма хъыг кæн. Горæтмæ йæ алас 
æмæ йæ базары килогай ауæй кæн æмæ дын йæхи ар- 
гъæй дæр ма ноджы фылдæр райсдзæн. 
— Æз уæйтæ кæнын куы зонин, уæд мæгуыр дæр 
нæ уаин, йе ’мбисы аргъ дæр ма мын куы райсид...— 
бахъынцъым кодта ус. 
— Мæ бар æй бакæн, уыййеддæмæ дын æз хъуджы 
аргъ дæ къухты банымайдзынæн. Кæд ма дзы мæхи- 
цæн дæр исты бакусон, уæд хорз, кæннод дæр, ау! Сы- 
хæгтæ не стæм! 
Ус сразы уыцы фæндыл. Ладемыр колхозы шофы- 
римæ баныхас кодта, цæмæй йæм райсом æрбадзура 
æмæ стуры мард аласой горæтмæ. 
Æмæ ныртæккæ, шофырмæ æнхъæлмæ кæсгæйæ, 
Ладемыр æппæлыд йæхицæй. 
— Æз лæджы фырт ма фæхуыйнон, уыцы хъугæй 
æз дыууæ фысы аргъ куы нæ бакусон! Чи зоны, йæ 
дзидзайæ дæр ма мын исты баззайа... Фæлæ куыд 
æрæгмæ цæуы шофыр... Раст зæгъын хъæуы, куы мæ 
фæсайа, уымæй дæр æдас нæу. Ахæм митæм уый йæ- 
хæдæг мæнæй рæвдздæр у. 
— Кæд, мыййаг, нал ацыд...— сабыр æй кодта Да- 
дикка. 
136 

— Цæй æнæцæугæ йын ис, наряд дысон мæхи цур 
куы райста! 
Уынгæй æрбацæугæйæ Хъази комкоммæ йæ мад- 
мæ бараст нысфджынæй æмæ йæ йæ фыд дæр куыд 
фехъуыстаид, афтæ хъæрæй загъта: 
— Нана, æз шофырæн загътон, ды мын куыд баца- 
мыдтай, афтæ. 
— Цæй шофырæн? — фесхъиудта Ладемыр. 
— Шофыр мæ фарста, Лади, дам, кæм и æмæ йын 
æз загътон, абон райсом горæтмæ ацыдысты æмæ ам 
не сты. 
Ладемыр уыцы иу гæппæй рассæррæтт ласта æд- 
дæмæ. 
— Æмæ кæм и шофыр? — афарста мад. 
— Аскъæрдта йæ машинæ... 
— Æмæ дæ чи кодта уый дзурæг! — фæтъæнг ла- 
ста Дадикка æмæ сывæллоны сæрыл ралæууыд. 
Мады рацæфтыл ахуыр уыд Хъази æмæ та сæ ацы: 
хатт дæр баурæдтаид, фæлæ фыд фæстæмæ куы ’рбаз- 
дæхт, уæд цы ми бакодта йæ сабийæн, уый æгæр æбу- 
алгъ уыд. Хъази ма йæ мады хъæбысы йæ сæр бæр- 
гæ фæцавта, фæлæ Ладемыр кæдæм æххæст, уым кæм 
къухæй, кæм та къахæй нал ауæрста нæмыныл. Су- 
анг ма мад дæр фæтарст. 
— Цæуыл æй марыс, æндæр машинæйы ацæудзы- 
нæ! 
— Маринаг нæ, фæлæ æргæвдинаг у! — хъæр код- 
та Ладемыр нæмгæ-нæмын. 
4 
Хæкъуырцц куыдæй фæкуыдта Хъази йæ мады 
хъæбысы æмæ йæ йæхæдæг дæр нæ базыдта, афтæ 
афынæй. Гъе, фæлæ йæ фыны дæр нæ фервæзт йæ 
мæстытæй. Кæс-ма, дæлæ та чидæр æрбадзырдта уын- 
гæй: «Хъази, Лади уæхимæ ис?» Хъази нал зоны, цы 
дзуапп радта, куыд зæгъын хъæуы — ам ис æви нæ 
æмæ æнæдзургæйæ фезгъоры хæдзармæ. «Фæлæуу-ма, 
кæдæм лидзыс?» — фæрсы æрбацæуæг. «Куыд зæгъын 
хъæуы, уый нæ зонын æмæ Ладийæн йæхи афæр- 
сон»,— дзурьх Хъази згъоргæ-згъорын. Къæсæры ра- 
хизæны фембæлд йæ фыдыл. «Баба, чидæр фæрсы, Ла- 
ди, дам, уæхимæ ис æмæ йын куыд зæгъон?» Ладемыр 
йæ къух фæхъил кодта ныццæвыны æввонг. «Сау- 
гуырм бадæ, нæ мæ уыныс, ам дæн, уый?» Хъази фе- 
137 

хъал æмæ йын тынг æхсызгон уыди, фын кæй уыди, 
уый. 
Ладемыр бадтис рудзынджы раз мæстыхуызæй 
æмæ цæйдæр гæрзытимæ архайдта. Дадикка æфснайд- 
та хæдзар. Иу ахæмы Ладемыр акаст рудзынджы 
’рдæм æмæ æлгъгæнæгау сдзырдта: 
— Уый дæр та нæм йæ зæронд стджытæ дзыгъал- 
мыгъулгæнгæ æрбатæры... 
Цымыдис фæтыхджындæр Хъазийыл. Йæ маст æй 
айрох. Йæ фыды цурмæ нæ бауæндыд, фæлæ дыккаг 
рудзынгæй акаст. Уынджы æрбацæйцыд йæ фыды мад 
Дзыцца, йæ къухы цыдæр тыхтон, афтæмæй. 
— Нана, Дзыцца æрбацæуы æмæ та мын цыдæр- 
тæ æрбахæссы! — цингæнгæйæ бадзырдта саби йæ 
мадмæ. 
— Æрбахæссы дын емынæ! — тызмæгæй сдзырд- 
та мад, фестад, рæбинаг уаты смидæг æмæ дуар йæ 
фæстæ рахгæдта. 
Куыддæриддæр зæронд ус къæсæрæй æрбазынд, 
афтæ йыл Хъази йæхи баппæрста æмæ йыл ныттых- 
стис. Ус бандоныл æрбадт, йæ тыхточ та стъолыл æрæ- 
вæрдта. Хъази райста тыхтон, балæмæрста йæ, стæй 
йæ бауыгъта. 
— Цы дзы æнхъæлыс, цы, дæ нывонд фон,— зæгъ- 
гæ, йæ мидбылты бахудт зæронд ус сывæллоны митæм. 
— Дзыцца, уæдæ куы нæ дыгъал-дыгъул кæнынц. 
Уыцы ныхасмæ Ладемыр фæгæпп ласта. 
— Ай хуызæн ма æдылы къоппа мады гуыбынæй 
рацæудзæн! — зæгъгæ, йæ къух фæхъил кодта, фæлæ 
Хъази йæ сæр фæцавта зæронд усы хъæбысы. 
— Æрра сдæ æви... Цæмæн тæрсын кæныс сывæл- 
лоны! — сбустæ кодта мад йæ фыртæн, фæлæ уый фæ- 
стæмæ дæр нал фæкаст, мæсты гуыпп æрбакодта дуар 
æмæ федде ис. Æнæсдзургæ, æдзынæг кæсгæйæ йæм 
баззад йæ зæронд мад. 
Уæдмæ Хъази бабырыд йæ зæронд мады хъæбысьт 
æмæ фыр цинæй цы акæна, уый нал зоны: куы йæ 
рус зæронд усы цæсгомыл авæры, куы йæ сæр усы 
дæллагхъуыр фæцæвы, куы та Дзыццайы къух йæхи 
цæсгомыл сæрфтытæ кæнын райдайы. 
— Æмæ дæ мад та кæм и? — бафарста Дзыцца. 
Хъази ницы сдзырдта. Йæ мад цы уатмæ бацыд, 
уый дуармæ бакаст, стæй уæд йæ амонæн æнгуылдзæй 
бацамыдта уырдæм. Зæронд ус арф ныуулæфыд æмæ 
138 

йæ сæр банкъуыста. Фарон дæр ма ацы хæдзары цар- 
дй, фæлæ йæм йæ чындз, стæй йæ фырт дæр сфыдæх- 
хæл сты æмæ куынæуал фæрæзта, уæд йæ кæстæр лæп- 
пумæ ацыд. Йæ къах æй бæргæ нæ хæссы ацы хæ- 
дзармæ, фæлæ сывæллоны уырдæм нæ уадзынц. Йæ 
зæрдæ нал фæлæууы æмæ та æрбауайы. 
Хъази та фæкомкоммæ, Дзыцца цы тыхтон æрба- 
хаста, уымæ æмæ афарста йæ зæронд мады: 
— Дзыцца, уæдæ баба афтæ куы загъта, йæ зæ- 
ронд стджытæ та, дам, æрбахæссы, уæд дын кæм сты? 
— Цæй зæронд стджытæ? — йæ ныхас ын нæ бам- 
бæрста ус. 
— Баба рудзынгæй куы касти, æмæ ды махмæ 
куы æрбацæйцыдтæ, уæд афтæ загъта... 
Зæронд ус исдугмæ ницы сдзырдта. Сывæллоны 
æргомдæр æрбахъæбыс кодта, йæ уадул Хъазийы сæ- 
рыл æрæвæрдта. 
— Мæ зæронд стджытæ, мæ къона, ардæм хæсси- 
наг нал сты. Тагъддæр сæ уæлмæрдтæм куы ахæссин, 
æндæр мæ ницуал хъæуы... 
Сывæллон* бынтондæр аныгъуылд йæ зæронд мады 
хъæбысы. Ныр йæ ирвæзынгæнæг худ дæр йæ сæрыл 
нал ис. Бирæ уарзы Хъази, Дзыцца йын йæ сæр къу- 
хæй куы фæдауы, уæд. Цыдæриддæр зоны а зæххыл, 
уыдонæй йæм Дзыццайы дæрзæг къухтæй фæлмæндæр 
ницы кæсы. 
Цæйдæр æртæхтæ æрхауд лæппуйы цæсгомыл. 
Хъази фæхъил кодта йæ сæр æмæ скаст уæлæмæ. 
Дзыццайы цæстысыг къуыбарæй згъæлд цæсты хау- 
тæй йе ’нцъылд уадултæм æмæ фындзыхъæл æмæ ро- 
цъойæ калдис дæлæмæ. Хъази фенкъард. Йæ армы- 
тъæпæнтæй сæрфы Дзыццайы хуылыдз цæсгом æмæ 
йын ныфсытæ æвæрынмæ фæци: 
— Дзыцца, кæугæ ма кæ, кæугæ! Ууыл та цæмæн 
кæуыс! Кæд сæ дæхæдæг нæ афæразай, уæд дын æз 
дæр аххуыс кæндзынæн. Афтæ ’нхъæлыс, гыццыл дæн, 
фæлæ уæддæр тыхджын дæн. Мæныйас чи у, уыдон 
иууылдæр абырсын. 
Уыцы ныхæстæ афтæ зæрдæбынæй загъта, æмæ 
зæронд ус фæджихау. 
— Уый та цæмæй зæгъыс, мæ хур? 
— Дæ зæронд стджытæ уæлмæрдтæм куы хæссай, 
уæд! 
— Уæ, дæ нывонд мæ фæкæнай! — ныххудтис зæ- 
139 

ронд ус æмæ ныхъхъæбыс кодта сабийы. Хъази фен- 
^ъæлдта, ома ныр Дзыццайы стыр зындзинад сарæз- 
тон, йæхицæй ныббузныг æмæ ма йæ ныхасыл баф- 
тыдта: 
— Ууыл æппындæр кæуын худинаг у. Мæн баба 
æмæ нана куы фæнæмынц, уæддæр, тынг мын куы фæ- 
риссы, æндæр нæ фæкæуын. Æнæ нæмынæй та иу 
хатт дæр нæ фæкæуын. 
— Хорз, хорз, Дзыцца дæ фæхъхъау фæуа... Нал 
кæуын ныр. Иугæр мын ды феххуыс кæндзынæ, уæд 
та ма цæуыл кæуон? Мæнæ дын сæрачы гæппæлтæ 
æрбахастон, кæд дын рог дзабыртæн сбæззиккой. 
Зæронд ус систа гæппæлтæ, цы хæцъилы сæ æрба- 
^аста, уый йæ роны бавæрдта æмæ сыстад. 
— Дзыцца, уæхимæ цæуыс? — фæтарст Хъази.— 
Ма ма ацу, Дзыцца. 
— Дзыцца дæ нывонд фæуа, сывæллон иунæг у, 
нæ мæ ’вдæлы... 
— Уæдæ æз дæр демæ цæуын. 
— Рацу, мæ хур, фæлæ дæм куы хæцой... 
— Уæддæр мæ æнæуи дæр нæмгæ фæкæнынц,— 
р^æ фæтарст Хъази. 
Зæронд ус къæсæрмæ нæма ахæццæ, афтæ мидæг- 
гаг уаты дуар æвиппайды фегом æмæ рагæпп ласта 
Дадикка. Зæронд ус цыма уым дæр нæй, афтæ йæ 
хъуыды дæр не ’ркодта, фæлæ йæ фыртмæ йе ’лхынцъ 
æрфгуыты бынæй ахæм цæстæнгасæй нымдзаст, цыма 
калм мысты лæппынмæ нымдзаст и, уый хуызæн. 
— Кæдæм ысбæндæн дæ? 
Уыйадыл сывæллоны цонгыл фæхæцыд æмæ йæ 
фæстæмæ раппæрста. 
— Рауадз æй, йæхи аирхæфса, хæргæ йæ нæ акæн- 
дзынæн,— дзуры Дзыцца,— мæнæ сæрачы гæппæлтæ 
æрбадавтон, кæд ын дзабыртæн бабæззиккой... 
— Гъе, æмæ йын кæд æнæ уыцы гæппæлтæ æнæ- 
мæлгæ нæй, уæд æй гуыбынниз æдзæммард фæкæнæд. 
— Уæй, тæхуды, тæхуды...— сдзырдта ма Дзыцца 
цæугæ-цæуын æмæ къæсæрæй рахызт. 
Хъазийæн йе ’ргом къулы ’рдæм, афтæмæй лæууы 
æмæ кæуы. 
— Цæуыл тъизыс? — фæтъæнг ласта мад. 
Ницы йæм сдзырдта Хъази. Зыдта, йæ мад Дзыц- 
цамæ цы цæстæнгас дары, уый æмæ афтæ куы загъ- 
таид: «Цæуылнæ мæ ауагътай Дзыццамæ?», уæд ын 
140 

ноджы фыддæр рауадаид. Æмæ уæд сфæнд кодта йæ 
хуымæтæг зондæй аххос мадæн йæхирдыгæй фæкæ- 
нын. Уыйадыл тæргайгæнæг скодта йæхи. 
— Афтæ куы загътай, Дзыцца мын емынæ æрба- 
хæссы, æмæ мын уæдæ куы нæ ’рбахаста... 
Ацы ныхас, æвæццæгæн, алкæмæ дæр худæг фæ- 
кастаид. Саби нæ зоны, емынæ цы у, уый, фæлæ Да- 
диккайæн Дзыцца афтæ йæ удхæссæг уыди, æмæ йын 
йæ сабийы æнæхин ныхас дæр йæ тъæнгтæ ацагъта. 
«Кæс-ма, уыцы зæронд хæррæгъы йæхи мадæй фыл- 
дæр уарзы!» — ахъуыды кодта Дадикка æмæ ныууыр- 
дыг йæ фыртмæ: 
— Емынæ дæ хъæуы? 
Лæппу ницы сдзырдта. 
— Кæмæ дзурын? Емынæ дæ хъæуы? 
— 0! — зæгъгæ, бакодта Хъази ныццæвынæй тæрс- 
гæйæ. 
— Æгъа, уæдæ! — армытъæпæнæй — дзæхст.— 
Уый та дын дæ Дзыццайы емынæ. Исты ма дæ хъæ- 
уы? 
Дыккаг цæфмæ нал фенхъæлмæ каст Хъази æмæ 
лидзынмæ фæци. Кæрты дæр нал фæлæууыд (мыййаг 
;та исчи куы фæрса «Лади уæхимæ ис?») æмæ цæхæ- 
радоны æддаг кæронмæ сарæзта йæ ных. 
5 
Ацы хатт суанг изæрмæ не ссыд йæ маст Хъази- 
йæн. Хæрз æнкъард уыдысты Ладемыр æмæ Дадикка 
— Хуыцау, ды базон, уæдæ мын мæхи дæр зонд- 
цух икчи хоны, уæд ай кæмæй фæци, ай? — саумарой 
кодта Ладемыр Хъазимæ амонгæйæ.— Ай хуызæн 
фæдхæст никуыма федтон мæ дунейыл. Иуиæг мис- 
халы бæрц йæ сæры зонд нæй. 
— Æмæ ды «зонд» зæгъыс, фæлæ йын зæрдæ ис, 
аæрдæ? — дзырдта Дадикка.— Нырма уылынджыйас 
йеддæмæ нæу, æмæ йын йæ зæрдæ ничи ссардзæн. Ба- 
кæс-ма йæм: уыцы зæронд хæррæгъ куы ’рбацæуы, 
уæд йæ цинæн кæрон нал вæййы, уый цур йæхи ный- 
йарæг мады куыдзы хъуыды дæр нал фæкæны... 
— Мæ дзырд дæ зæрдыл дар, кæд ай мах исты 
фыдбылызы нæ нытъьгсса, уæд. Кæсгæ-иу кæ, кæд аф- 
тæ нæ рауайа... Уæд-иу мын мæ цæсгомыл нытту кæ... 
— Æмæ йæ мæхæдæг нæ зонын! — ныхас айста 
141 

мад.— Нырма зæххæй уæлæмæ нæма зыны, фæлæ нынг 
абон цы мæстытæ скодта, уыдон дæр фаг сты фыдбы- 
лызæн... Уæд ма фæстæдæр куыд уыдзæни? Нæ зо- 
нын,— арф ныуулæфыд Дадикка.— Уæдæ мах мыг- 
гаджы дæр сæрхъæн ничи уыди... Цы ма йын бакæ- 
нон... Кæд ын хин исчи скодта, æндæр ницы мæ сæ- 
рæн зонын... 
0, æцæг æнкъард уыдысты Ладемыр æмæ Дадик- 
ка ацы изæр. Сывæллон сæ цуры уыди, уый тыххæй, 
мыййаг, нæ дзырдтой ахæм ныхæстæ. Нæ! Æцæгæй: 
сæм каст афтæ: сæ сывæллон цыдæр кæны, йæ сæрьг. 
дæр ницы ис æмæ йæ зæрдæйы дæр. 
Хъази хъуыста йæ мад æмæ йæ фыды ныхæстæм: 
æмæ кæд се ’ппæты йæ зонд нæ ахста, уæддæр æмбæр- 
ста: йæ ныййарджытæ йæ нæ уарзынц, сфæлмæцыды- 
сты дзы, хонынц æй æрра, æдылы, æвзæр. 
Цæмæ гæсгæ? 
Гъе уымæн ницы дзуапп ардта Хъази. Зыдта æр- 
мæст уый, æмæ йæхæдæг алы хатт дæр, йæ бон цьг 
у, уымæй архайы, цæмæй дзы мад æмæ фыд фæбуз- 
ныг уой, раппæлой дзы. 
6 
Фæцис бон. Æрбалæууыд æхсæв. Фæлæ Хъазийьг 
фыдæбæттæ нæма фесты. Йæ фыд кæдæмдæр ацыд, 
мад кодта хæдзары зылдтытæ. Хъази, йæ иузæрдион 
æмбал — чысыл къæбыла — йæ хъæбысы, афтæмæй 
бадтис æддаг тыргъы, кæртмæ рахизæны. 
— Кыс-кыс! — зæгъгæ, йæ хъустыл ауад æмæ йæ 
сæр куы фæхъил кодта, уæд федта: сæ сыхаг ус кауы 
сæрæй кæсы æмæ йæ къухтæй амоны, ардæм рауай, 
зæгъгæ. 
Хъази къæбылайы аппæрста, фестад æмæ исдугмæ 
йæ зæрды цæхæрадонмæ алидзын уыд, фæлæ талын- 
джы нæ бауæндыд æмæ æнæдзургæйæ хæдзары сми- 
дæг. 
— Цы кодтай? Сайгæ дæ фæчынд? — афарста йæ* 
йæ мад, фæлæ Хъази уымæ дæр ницы сдзырдта æмæ 
æнкъардæй къуымы сбадт. 
Рацыд дзæвгар рæстæг. Чидæр дуар æрбахоста. 
«Мидæмæ!» — зæгъгæ йæм сдзырдта Дадикка, æмæ? 
мидæмæ æрбахызт, Хъазимæ цы ус дзырдта, уый. 
— Уе ’хсæвтæ хорз! 
142 

— Фаризæт куы дæ! — хæрз райдзастæй загъта 
Дадикка.— Æгас нæм цу! Цы хур, цы къæвда дæ æр- 
’бахаста? 
Фаризæт бакаст Хъазимæ æмæ йæ афтæ æнкъар- 
дæй куы федта, уæд афарста: 
— Цы кæны, цы, дæ сывæллон? Дæлæ йæм кæрты 
одзырдтон æмæ уыцы сонт стъæлфт фæкодта æмæ хæ- 
дзармæ æрбалыгъд. 
— Æмæ мын уæдæ куы ницы загъта,— зæрдæх- 
сайгæйæ бакаст Дадикка йæ фыртмæ æмæ ахъуыды 
кодта: «Ам цыдæр фыдбылыз ис!» 
— Æз ма æнхъæлмæ кастæн, зæгъын, иугæр хæ- 
дзармæ бацыд, уæд йæ мадæн зæгъдзæи, фæлæ мæм 
куы ничи зынд, уæд мæхæдæг æрбацыдтæн... 
Æмæ мæ бирæ ныхæстæм не ’вдæлы, Дадикка, фæ- 
лæ до ’фсымæрыстæн, ды мыи ме ’хсызгон куы нæ 
ацаразай... Уазджытæ нæм ис. Кæстæр чызг лампæйы 
авг асаста æмæ дæм кæд уæлдай авг ис, уæд мын æй 
ахсæв авæр, райсом дын æй æрбадаздзынæн. 
Дадикка йæхи афтæ бакъултæ кодта, цыма йæ уд 
ауæлдай кодтаид уыцы хæрзиуæг ракæныныл. 
— Кæс-ма/ме ’фсымæрыстæн... Кæдæй-уæдæй нæм 
ацы иу хатт æрбауадтæ хæрзиуæгмæ. Æмæ лампæйы 
авг та цы диссаг у, фæлæ уæд мын уæртæ уыцы иу- 
нæджы æхсæвбадæнæн бахъæуæд, æндæрæбон дыууæ 
авджы æрхастон æмæ дзы иу мæнæ лампæйыл æркод- 
тон, иннæ та, æвæццæгæн, махон кæмæндæр радта, 
мæ цæст ыл нал хæцы... Æмæ уæдæ ма дын цы акæ- 
нон! Уæд та мæнæ ацы лампæйы авг ахæсс, мах та- 
лыиджы дæр абаддзыстæм... Лæгæн йæ хъуыр-хъуыр 
цæудзæн, фæлæ... Ахæсс æй, цыфæнды мын кæнæд! 
Дадикка фæцæйцыд судзгæ цырагъмæ, авг райсын- 
мæ, фæлæ йæ Фаризæт нæ бауагъта. 
— Уанцон нæу! Уæхи æнæрухс куыд уадзыс! 
— Уæдæ ма дын цы акæнон?! Тæхуды... Уæд та 
уæр.тæ нæ сыхæгтæм бауайон æмæ дын уырдыгæй æр- 
бадавон... Ам уал фæлæуу... 
— Мæ хæдзарыл! Æмæ ныр мæн тыххæй искæй 
хæдзæрттыл зилай! — зæгъгæ йæ нæ ауагъта Фари- 
зæт. 
Хъази æнцад хъуыста дыууæ усы ныхасмæ. Кæр- 
тæй куы ’рбалыгъд хæдзармæ, уæд æрбацæуæг усæй, 
мыййаг, нæ фæтарст. Тæрсгæ кодта æрмæст уымæй, 
«фæрсгæ та йæ куы кæной: ам сты æви нæ æмæ та 
143 

нады куы бахауа, стæй та йæ мад куы смæстджын уа„ 
Ныр йæ мады афтæ тыхстæй куы федта, уæд дзы 
айрох йæхи маст, фæтæригъæд ын кодта æмæ, æвæц- 
цæгæн, йæ мидзæрдæйы загъта: ацы хатт ын хъуамæ 
йæ зæрдæ балхæнон. 
Дыууæ усы йæ фиппайгæ дæр нæ бакодтой, афтæ- 
мæй рæбинаг уаты смидæг æмæ уадидæгæн лампæйы 
авгимæ йæ мады раз февзæрд. 
— Нана! Мæнæ! — æмæ сдардта авг Дадиккамæ. 
Йæ цин нæ фæмæнг Хъазийæн. Мад лампæйы авг 
куы ауыдта, уæд афтæ «ныццин кодта», æмæ йæ цæс- 
гом сырх-сырхид афæлдæхт! 
— Уæ, дæ нывонд æрбауон! Кæм æй ссардтай, кæ? 
— Скъаппы, кæм æвæрд уыди, уым,— аппæлыд 
Хъази. 
— Гъе, æмæ дæ чысыл рынтæ дæ нанайы фæуæнт. 
Кæс-ма, дзургæ дæр нæм ницы скодта, фæлæ цы ба- 
кодта! Зонды къуыбар! 
Мад æрбахъæбыс кодта йæ сывæллоны, йæ сæр ын 
æрбалхъывта, адаудта йæ, цинтæ æмæ æмбисæндтæ. 
Никуыма федта Хъази ныры хуызæн йæ мады рæв- 
дауæг æмæ уарзæгойæ. Йæхæдæг дæр ныттыхст йæ 
мадыл æмæ йæм хæрдмæ ахæм хæларзæрдæйæ скаст, 
æмæ, æвæццæгæн, йæ цæстæнгасæй цъити батадаид: 
Дадикка лампæйы авг радта Фаризæтæн, дзырдта 
ма йын цыдæртæ, сомытæгæнгæ, сыхæгтæ кæрæдзийы 
уарзгæйæ куыд хъуамæ цæрой, уыдæттæ, фæлæ Хъа- 
зи йæхи циныл уыдис æмæ йæм æндæр ныхас нал 
хъуысти. Йæ мад Фаризæты фæстæ куы рахызт, уæд 
иунæгæй аззад æмæ йæхирдыгонау æвдыста йæ цин. 
Йæ иу къахæй гæпгæпгæнгæ æрзылди стъолы алыварс, 
стæй цъæтджын сынтæгмæ фæкомкоммæ æмæ дзы 
цыма ленк кæны, йæ сæр дæлæмæ, афтæмæй дзы йæ- 
хи ныппæрста. Уырдыгæй фесхъиудта фæстæмæ, йæ 
къæхтыл алæууыд æмæ цы бæрæг ис, цы ма æрхъуы- 
ды кодтаид, уымæн, фæлæ дуары хъæр фæцыд æмæ 
уыцырдæм фæзылд. 
Йæ мад мидæмæ куы ’рбахызт, уæд ыл Хъази йæ- 
хи ныпцавта æмæ та йæ фæдджийы аныгъуылд. 
— Цы ми мын бакодтай, цы, худинаггæнæг! — 
зæгъгæ, фæхъæр кодта Дадикка æмæ ралæууыд сы- 
вæллоны фæлмæнтыл. 
Уый афтæ æнæнхъæлæджы уыди, æмæ Хъази кæ- 
уын дæр нал сфæрæзта. Йæ зонгуытыл æрхауд æмæ 
144 

уæд мады цæфтæ згъæлын байдыдтой сæр æмæ фæ» 
сонтыл. 
— Чи дæ кодта лампæйы авг хæссæг, чи?! — 
дзырдта Дадикка Хъазийы хъус ивазгæйæ.— Цы ма 
дын бакæнон? Æви дæ æргæвдгæ акæнон? 
Цы дзуапп хъуамæ раттаид саби. Йæ дзыкы ма 
бадт æрмæст иунæг дзырд: «Нана! Нана!» 
Æппынфæстаг Дадикка ныууагъта сывæллоны, 
æвæццæгæн, бафæллад. Тыххæйты ма сыстад Хъази 
пъолæй æмæ сынтæгмæ бахылд. Йæ къæхтæ пъо- 
лыл, астæуæй уæлæмæ — сынтæгыл, афтæмæй 
дæлгоммæ ныххауд æмæ ма æрмæст хæкъуырцц кæ- 
ны, æндæр кæуын дæр нал фæразы. Йæ цæсгом йæ 
къухт^г уæлтъæпæнтыл нывæрдта æмæ уыдоныл лæ- 
дæрсы йæ цæссыг... 
Куыдфæстæмæ абондæргъы цаутæ сабийы сæры 
æмхæццæ кæнын байдыдтой. Хæкъуырцц фæсабыр- 
дæр. Хъуыры цы уæззау цыдæр ныббадт, уый дæр цы- 
ма фæрогдæр... 
...Рæсугъд цъæх нæуу. Арвыл мигъы къæм нæй, 
хур судзы, фæлæ сатæгсау тъыфылæй уары мит... 
Стыр чындзæхсæвы хъазт уынджы. Чызг æмæ лæппу 
кæугæйæ кафынц... Иннæтæ та? Уый дын диссаг! Худ- 
гæйæ кæуынц... Сæмтъеры дуне... Æвиппайды фæтар 
сты иууылдæр. Мигъ æрбадт уынгыл. Æмæ, кæс-ма, 
уæртæ мигъты бынæй æрбазынд Дадикка, йæ къухы 
стыр кард, афтæмæй. Æрбацæуы æмæ худгæйæ дзу- 
ры: «Кæд ма дæ æргæвдгæ акæнон, æндæр дын ни- 
цы хос арын...» Хъази лидзы, фæлæ йæ къæхтæ йæ 
коммæ нал кæсынц. Æввахсæй æввахсдæр æм кæны 
Дадикка. Ныртæккæ йæ æрбаййафдзæн. Нæй, нал фæ- 
разы лидзын... Уынджы кæронæй æрбазынд Дзыцца, 
йæ къухы сау хæцъилы цыдæр тыхтон. «Дзыцца, æр- 
гæвды мæ!» — ныцъцъæхахст кодта Хъази æмæ фе- 
хъал ис. 
Дадикка фестъæлфыд. Багæпп кодта йæ лæппумæ. 
Хъази æххæст нæма фæхицæн йæ фыны хъуыдытæй 
æмæ йæ мады куы ауыдта, уæд фæтарст æмæ йе ’ргом 
мады ’рдæм, афтæмæй фæстæмæ-фæстæмæ фæцæуы 
лидзынæвврнг. Йæ сывæллоны цæстысыгæй амæст цæс- 
гомыл Дадикка федта æнæуынон цæстæнгас, ризгæ 
роцъо, æвирхъау тарст æмæ йæ уæрджытæ æрхоста: 
— Сау бон мыл куыд акодта, чидæр мын мæ хæ- 
дзар фехæлдта! 
145 

7 
Бирæ нал бафæстиат Дадикка хæдзары. Иугæр сы- 
вæллоны куы ’рсабырдæр кодта, уæд атындзыдта æх- 
хуысмæ, «тутæй» хæйрæджы ком бæттынмæ цы дæс- 
,ны зæронд ус уыди, уымæ. Чысыл фæстæдæр Хъази 
ахызт кæртмæ. Акаст кауы хуынкъæй. Ницы федта 
мæйдары. Йæ мады къæхты хъæр дæр никуыцæй 
хъуыст. Фæлæ... «Ныр куы ’рбацæуа, уæд ма цы уы- 
дзæни?» — æндæр хъуыды нал уыд сывæллоны сæры. 
Афæлвæрдта кулдуар бакæныныл. Нæ йын бакуымд- 
та. Фæзылд æмæ агæпп кодта ныллæг кауы сæрты. 
Уæртæ фæлидзы... 
Цал зындзинады ис боныгон дæр Дзыццатæм цæу- 
гæйæ! Сæ фале Биботы хæдзары раз алы хатт дæр 
фæхуыссы дынджыр хъулон куыдз. Ничи уæнды йæ 
цурты цæуын, стыр лæппутæ дæр дзы тæрсынц. Уыдон 
дæле Хазбитæм ис иу цыргъсыкъа род. Сывæллæттæй 
кæй фены, уый сургæ кæны. Уыдонæй фалдæр та, сы- 
вæллæтты зæнгтыл чи хæцы, ахæм хъаз... Ацы хатт 
уыцы хъуыдытæй ницуал баззад Хъазимæ. Цы йæ бон 
у, уымæй згъоры размæ, æрмæст ма хаттæй-хатт фæ- 
зилы фæстæмæ — кæд æй фæсте исчи расуры... Хох 
кæуыл фæлдæхы, уый, дам, сыджыты къуыбар æрха- 
уынæй нал фæтæрсы. Нал тæрсы Хъази дæр утæппæт 
фыдбылызтæй æмæ уайы йæ ирвæзынгæнæг Дзыцца- 
мæ. Тыхджын у Дзыцца. Стæй иунæг дæр нæу. Йæ 
фырт Гала, йæ чындз Сæниат... 
Хъази йе згъорынæй нæ банцад, цалынмæ Дзыц- 
цатæм бахæццæ, уæдмæ. Кæрт æмæ къæлидоры дæр 
нæ бафæстиат, афтæмæй дуарыл йæхи ныццавта. Ду- 
ар байгом, фæлæ Хъази уымæй фалдæр нал бафæрæз- 
та. Æвæццæгæн, йæ чысыл тых æндæр нал сфаг. Чи 
зоны, тæрсгæ кæй нал кодта, йæ фæллад æм уый тых- 
хæй бахъардта. Къæсæргæрон йæ мидбынаты лæугæйæ 
баззад. Дуары фахсыл ма ныххæцыд, фæлæ йæхи нал 
урæдта. 
Сæниат бадтис уаты астæу ныллæг баидоныл, ав- 
дæны цур, Гала та стъолы раз. Сæ дыууæ дæр куыд- 
дæр фæджих сты, ацы æнафоны сабийы куы ауыдтой, 
уæд. Хъази сæм каст йе стыр сау цæстытæй, куыддæр 
æнæбæрæг цæстæнгасæй, иыдæр агурæгау. 
— Хъази! — зæгъгæ, æрæджиау фæхъæр кодта 
Сæниат, фестад æмæ Хъазийы йæ хъæбысы фелвæста. 
146 

Уæддæр ницы сдзырдта Хъази. Цыма фыццаг хаттг 
уыны Гала æмæ Сæниаты, афтæ куы сæ иумæ бакæ- 
сы, куы та иннæмæ. 
— Дзыцца, рауай-ма, мæнæ Хъази цыдæр кодта!— 
бадзырдта Сæниат иннæ уатмæ йæ мидбынатæй. 
Дзыццайы коймæ Хъази йæ сæр разылдта уаты 
’рдæм, йæ цæстыты ферттывта мынæг рухс, йæ цæс- 
гомыл фæзынд цины фæд. 
Зæронд ус мидæггаг уатæй куы разынд, уæд Хъази 
феуæгъд кодта йæхи Сæниаты къухтæй, базгъордта 
Дзыццамæ, иу ныхас ма скодта: 
— Дзыцца, мауал мæ раттут! — стæй йæ сæр фæ- 
цавта усы хъæбысы æмæ уый фæстæ ныккуыдта йæ 
дзыхы дзаг. 
— Цы кодтай? Цы кодтай? Мæ зæрдылдарæн? — 
дзырдта ма зæронд ус, фæлæ йæхæдæг дæр дзурын 
нал фæрæзта, æрхæндæг фæбадт йæ хъуыры. 
Гала æмæ Сæниат æнæдзургæйæ кастысты сабимæ,. 
хъуыстой йын йæ хæкъуырцц куыдмæ. Зæронд усы: 
цæссыгтæ згъæлдысты сывæллоны æнæлвыд сæрыл.. 
— Фæлтау уыцы мад æмæ фыдæй сидзæрæй куы 
баззаис! — сдзырдта Сæниат йæ цæссыгтæ сæрфгæйæ. 
— Нал дæ ратдзынæн, нал, Дзыццайы хур, мауал 
тæрс! — зæронд ус сабыр кодта Хъазийы йæ фæлмæн 
ныхæстæй, фæлæ йæхи нал баурæдта æмæ йæ маст 
фæци йæ фырт æмæ йæ чындзмæ.— Æз уыцы фæли- 
той фидиссаг спекулянттыл куы нæ бахъаст кæнон, 
уæд мын мард дæр ма уæд æмæ дзуар дæр!..» 
Гала сагъдауæй лæууыд йæ мидбынаты, æлхынцъ- 
æрфыгæй арф цæуылдæр ныхъхъуыды кодта æмæ 
æдзынæгæй нымдзаст и йæ къæхты быкмæ. «Амæй 
дарддæр быхсæн нал ис,— хъуыды кодта Гала.— Сьь 
вæллон сæфы, сæррамæ йæ бирæ нал хъæуы. Фæлæ цы 
бачындæуа? Ай-гъай, мад æмæ фыды бар цæуы сæ сы- 
вæллоныл. Æндæр никæй ницы хъуыддаг ис. Фæлæ 
уый раст у? Уæвгæ ис ахæм закъон дæр. Ныййарджы- 
тæ сæ цоты, куыд æмбæлы, афтæ куы нæ хъомыл кæ- 
ной, уæд сын айсынц сæ бартæ, сывæллæтты ракæ- 
нынц æмæ сæ паддзахад хæссы æмæ ахуыр кæны. 
Фæлæ уый тæрхондоны алыг вæййы. Кæд уыдзæн?! 
Уæдмæ сабийы зонд куы фæдзæгъæл уа, уымæй æдас 
нæу... Уæдæ уæздан хатыдæй дæр ницы бамбардзысты 
уыцы ус æмæ лæг. Сæхи аккаг митæ сын хъæуы. Уæд 
та сæм бартхъирæн чындæуид... Рагæй фæстæмæ цы 
14? 

зæрдæхсайгæ талынг æфтиæгтæ кæнынц, уыдон схъæ- 
рæй тæрсгæйæ...» 
Хæдзар æгасæй дæр ныссабыр и, ныхъхъус. Авдæ- 
нон сывæллон фынæйæ хæрз гæзæмæ змæлын кодта 
йæ былтæ æмæ хаттæй-хатт райхъуысы йæ цъæм-цъæм, 
цыма дзидзи фæдæйы, уыйау. 
Гала бакъахдзæф кодта Дзыццамæ, сывæллоны сæ- 
рыл йæ къух æрæвæрдта æмæ сабыр, фæлæ фидарæй 
загъта: 
— Мауал тæрс, Хъази! Ардыгæй дæ ничиуал 
акæндзæн... 
Цалдæр минуты фæстæ Хъази фидар мæсыг са- 
мадта йæ чысыл зæрдæйы æмæ Дзыццайы хъæбысы 
хъарм фынæй бацис. 

ÆВДАДЗЫ ХОС 
1 
Фæсæмбисбон, урокты фæстæ, Дудар — фæндзæм 
къласы ахуыргæнинаг — æрцæйцыди уынджы. Сæхи- 
мæ фездæхæнмæ куы ’рхæццæ, уæд афтæ зынæй æр- 
базылд сæ хæдзармæ, æмæ æдде бакæсæг загътаид: 
ацы сабийы кæнæ йæ къах нæ хæссы сæхимæ, кæнæ 
та уæндгæ нæ кæны. Кæрты размæ куы бахæццæ, уæд 
æнæкъæрццæй базыхъхъыр кодта дуар æмæ бакаст 
мкдæмæ. Алæууыд ма иу чысыл, акæстытæ кодта 
уынгмæ æмæ хæрз æнæбары бараст мидæмæ. 
Йæ мад, Цомиан, хæдзары къæсæры раз æхсæста 
гобаны къуымбилтæ æмæ йæ фырты куы ауыдта, уæд 
йæ куыст фæуагъта. 
— Кæм та ралли-балли кодтай, кæм? 
— Райдай та, марадз! Скъолайы, æндæр кæм! 
— Æмæ де ’мбæлттæ раджы куы ’рцыдысты, уæд 
ма ды кæм уыдтæ? Кæм? Дæ мад дæ быныл баззайа? 
Лæппу йæ къух ауыгъта, цыма афтæ зæгъынмæ 
хъавыд, ома демæ фæнды дзур, фæнды ма, уæлдай 
нæу, æмæ мады фæрсты багæпп кæнынмæ хъавыд хæ- 
дзармæ, фæлæ йæ Цомиан ацахста йæ цонгæй. 
— Æз дæ фæрсгæ кæнын, æз! Дзых дыл нал ис, 
æгомыг бауай? Кæм уыдтæ? 
Дудар ас адæймагау йæхи фецæгхуыз кодта, мæс- 
тæймарæгау бакаст йæ мадмæ æмæ загъта: 
— Уæлæ скъолайы директыр горæтмæ ацыд æмæ 
уымæ гæсгæ бафæстиат дæн... 
— Цы ми дзы кодтай? 
— Директыры бæсты уынаффæ кодтон...— загъта 
ма лæппу, йæхи атыдта йæ мады къухæй æмæ хæдза- 
ры смидæг. Мад къуымбилдзæгъдæн лæдзæг фелвæ- 
ста æмæ. йæ фæдыл... Дудар балыгъд мидæггаг уат- 
мæ. Мад — йæ фæстæ. 
— Æз дын ныртæккæ суынаффæ кæндзынæн, бон- 
выддæр... 
Уаты стъолы алыварс æрзылдысты сæ дыууæ дæр, 
149 

стæй та у&Д л&ппу рагæпп кодта хæдзармæ, згъоргæ- 
згъорын фæлæбурдта, буфеты тарвазыл тæбæгъы цы 
дзулы кæрстытæ уыди, уыдонмæ, раскъæфта дзы, йæ 
армы цас цыд, уый бæрц, афтæмæй цæхæрадоны бами- 
дæг. 
Мад ма къæлидормæ рахызт йæ фæстæ, стæй, цы- 
ма фыдвæллад бацис, сындæггай æрбадт йæ къаннæг 
бандоныл. Исдугмæ æдзынæг кæсгæйæ баззад, стæй йæ^ 
зæрдæ æрбархæндæг, цæсгом йæ армытъæпæнты ным- 
бæхста, æмæ йæ маст цæстысыгæй фемæхст. 
Нæй! Ницы хуыздæр кæны йæ лæппуйы ахаст, иу 
къорд чидæртæ йын куыд бацамыдтой, афтæ кæнгæйæ 
дæр. 
Бынтондæр сзыгъуыммæ йæ фырт. Фыдуаг. Уисæн 
нал кæны. Гуымиры. Дæрзæгдзыхæй дзуры мадмæ. 
Кæд æмæ цы хуызы райдыдта ахæм ахаст мад æмæ- 
фырты ’хсæн, уый Цомиан ныртæккæ бæстон нал 
хъуыды кæны. Диссаг ма йæм кæсы уый, æмæ лæп- 
пу йæ фыдимæ афтæ нæу, кæд йæ фыд алы бон дæр« 
куысты вæййы, хаттæй-хатт та мæйгæйттæ нæ бахсæ- 
виуат кæны йæ хæдзары, уæд дæр. Фыды фылдæр уар- 
зы, йæ коммæ кæсы, æфсæрмы дзы кæны. 
Цомиан æддæкуысты лæуд нæ уыд, æппынæдзух 
дæр сæхимæ, йæ лæппуйы цур. Æмæ-иу хъуыдыты ба- 
цыд: «Хъæуид, æмæ мæнмæ хуыздæр хъусид, мæ ком- 
мæ тынгдæр кæсид, фæлæ цæмæн афтæ у?» Йæ хæстæ- 
джытæй йæ хъæстытæ кæмæн фæкодта, уыдон ын ба- 
цамыдтой: «Сывæллонмæ дæ дæндæгтæ зыхъхъыр куьг 
дарай, уæд сæ цыхт æнхъæлы... Лæппуйæи йæ бар 
йæхи ма уадз». Чи загъта «нæмгæ йæ кæн, хæринаг 
ын-иу ма ратт æмæ уæд æрсабыр уыдзæн» æмæ ма но- 
джы бирæ æндæр ахæм хостæ. Фæлвары ныр дæр ма 
уыцы амындтæ иууылдæр, фæлæ лæппу фыддæр цы 
кæны, уыййеддæмæ дзæбæхдæр нæ. 
Уæдæ ма йын цы бычындæуа?! 
— Уæ, дæ иунæг хъæбулы быныл баззайай, Сла- 
нон, кæд мын адон иууылдæр дæ фыдбылызтæ сты! — 
зæгъгæ, ныккуыдта Цомиан. Йæ армытъæпæнтæ фæ- 
хицæн кодта йæ цæсгомæй æмæ ахæм цæстæнгасæй 
бакаст йæ сыхæгты кæрты ’рдæм, Сланон кæм цард, 
уырдæм, æмæ адæймаг загътаид: цымæ уагæры ца- 
вæр у уыцы æнæуынон сыхаг æмæ куыд цæрынц аф- 
тæмæй фæрсæй-фæрстæм, дыууæ хæдзары астæу мæнг- 
быд кау йеддæмæ куы ницы ис? 
150 

2 
Хорз сыхæгтæ уыдысты Цомиан æмæ Сланон. Дыу- 
уæ хæдзары дæр æмхуызон цæрджытæ, сæ дыууæйæн 
дæр фæйнæ лæппуйы — скъоладзаутæ. Бирæ азты 
фæцардысты сыхаджы цардæй, хæларæй, уарзонæй. 
Сæ лæгтæ дæр афтæ. Искæмæ-иу сæ уазæг куы ’рцыд, 
уæд ыл фысым куыд тыхст, сыхаг дæр афтæ. Сæ бæ- 
рæгбоны кæрдзын нæ, фæлæ ма-иу сæ искæмæ дзæ- 
бæхдæр хæринаг куы фæзынд, уый дæр æнæ кæрæдзи- 
лы нæ хордтой. Хæрз æрæджы дæр ма сæм ахæм ха- 
бар рауад. Цомиан макъаронтæ сфыхта æхсыримæ, 
радта дзы йæ лæгæн, ныууагъта дзы йæхицæн дæр, 
стæй уæд дзуры йæ лæгмæ: 
— Гъæй, хъусыс! Уæд та Сланонмæ дæр бадзурин? 
’Фæлмæи хæринаг у, æмæ дзы уый дæр ахæра, и? 
— Цæмæ йæм дзурыс дæ хамбохъмæ? — нæ ба- 
фæндыд лæджы. 
— Нæ, нæ, йæ дæндæгтæ риссынц æмæ йын æнцон 
хæрæн уыдзысты. 
— Фæлтау ын дзы сæхимæ иу къус бадав, кæннод 
хæрзаг ма зæгъа, цæмæмæ æрбахуыдтой... 
Дæндагниз Цомиан æвиппайды æрбаймысыд, цæ- 
мæй йæ лæг тагъддæр сразы уыдаид, уый тыххæй, фæ- 
лæ уый сæр дæр ницæмæн хъуыд. 
Иу хатт та Цомиан йæ лæджы раз æрæвæрдта 
къаннæг авг наливкæ. Лæгæн æхсызгон уыд уый æмæ 
йæ мидбылты бахудт. 
— Æнхъæл нæ уыдтæ, и? — афарста йæ ус. 
— Раст дын куы зæгъон, уæд нæ уыдтæн, фæлæ 
ма æххæст ме ’рдхордмæ дæр куы бадзурис... 
— Цæмæ йæм дзурыс, дæ разы дыууæ сыкъайы 
йеддæмæ куы нæ у... 
— Нæ, нæ, абои райсом йæ ахсæнæй хъæрзыдта 
æмæ дзы иу куы аназа, уæд дæр ын феххуыс уы- 
дзæн! — зæгъгæ, æрбаймысыд лæг, фæлæ ницы рауад 
йæ хинæй. Ус ын загъта, наливкæ Сланон йæхæдæг 
æрбарвыста, зæгъгæ. 
Бирæ азты дæргъы фæцардысты ахæм цардæй дыу- 
уæ хæдзары. Фæлæ хъуыддаг æвиппайды фендæр- 
хуызон. Цомиан Сланонмæ йæ дзыхæй нал дзырдта, 
хæрзиуæг дзы нал куырдта, дæтгæ дæр афтæ. Фыдæх- 
хæл бонæй-бон тынгдæр кодта. Сланон ницы зыдта, 
Цомиан æм цæмæ гæсгæ афтæ схæрам æмæ, чи зоны, 
151 

цалынмæ уый сбæлвырд кодтаид, уæдмæ ма рацыдаид 
бонтæ кæнæ къуыритæ. Фæлæ бирæ хæттыты куыд ра- 
уайы, афтæ ацы хатт дæр чысыл цыдæр фæкъæртт 
кодта стыр хъуыддаджы. 
Сланоны кæрчытæй иу Цомианы цæхæрадонмæ ба- 
тахт æмæ дзы цæй бæрц зиан скодтаид! Фæлæ уый- 
адыл Цомиан ахæм загъд самадта, æмæ сæм адæм 
æрыхъуыстой. 
Сланон стыр хъуыдыйы бацыд: «Нæ къамбец-иу 
куы баирвæзт сæ цæхæрадонмæ, уæд-иу æй æрбас- 
къæрдта нæхимæ, хъазæнæмхасæн ныхæстæй-иу ахи- 
цæн кодта йæ уайдзæфтæ... Ныр карчы тыххæй алы- 
выдæй фæсте ницуал ныууагъта. Хуымæтæджы нæу 
уый. Цы йыл æрцыд?» 
Æмæ Цомианæн йæ маст куы ’рцыд, йæ загъдæй 
куы банцад, уæд æм бацыд Сланон. Судзины рæхуы- 
стау уыд йе ’рбацыд Цомианæн, фæлæ ма цы гæнæн 
уыди? Худæнбылæй йæм ракастаид, уый йæ бон нæ 
бацис, стæй йæ зæрдæ дæр нæ тардта. Æмæ уæд ба- 
хъавыд, ахæм уавæры бирæтæ цы хос ссарынц, уы- 
мæ: хылгæнæг скодта йæхи æндæр кæимæдæр, стыр 
«маст» дзы кæмæй бацыд, ахæмимæ. Сланонæн æнцон- 
дæр уыдаид, йæхиимæ йын куы хыл кодтаид, уæд, фæ- 
лæ йæ ныр бауырныдта, Цомиан йæ фыртимæ кæй хыл 
кæны, уый. Цæй фæдыл æрбацыд, уый кой нал скод- 
та æмæ хæрзиуæг курыныл фæци. Уæдмæ Цомианæн 
йæ маст фæсабырдæр æмæ сфæнд кодта йæ сыхаджы 
ракъахын, кæд бантыса, уæд та «багæды кæцын», 
стæй йын алывыд акалын. Гъе, афтæмæй кæд йæ зæр- 
дæйы тыппыр иу чысыл райхæлид... 
Цæвиттон, хабар афтæ уыд: Цомиан æмæ Слано- 
нæн сæ лæппутæ, иу азы гуырдтæ, цыдысты скъола- 
мæ. Дыууæ дæр — æгоммæгæс, фыдуаг сывæллæттæ. 
Дыууæ усы-иу арæх акодтой сæ хъæстытæ кæрæдзи- 
йæн. Фæлæ уый фæстæ рацæй-рабон, æмæ Сланонæн 
йæ фырт æрæмбаргæ, нал кодта æнæгъдау митæ, йæ 
мадмæ дзы уæлдай ныхас нал ирвæзт. Уыцы хъуыдда- 
гыл Цомиан фæгуырысхо æмæ дæсныйы бафарста. 
Уый йын бацамыдта, чидæр дын хинтæ скодта, зæгъ- 
гæ, йæхи сывæллоиы фыдбылыз дæууоныл бафтыдта, 
æмæ йын цыдæр хостæ бацамыдта. Цомиан цæхгæрæй 
алыг кодта: «Уый Сланоны йеддæмæ ничи уыдаид», 
æмæ уæдæй фæстæмæ йæ дзæбæх сыхаг йæ удхæссæг 
фестад. 
152 

Дæсны йын цытæ бацамыдта, уыдон дæр ын цы 
феххуыс уыдаиккой, æмæ ныр сфæнд кодта Сланоны 
ракъахын, кæд, мыййаг, срæдийид æмæ радзурид, цы 
хос скодта йæ лæппуйæн? 
— Кæд дæ, Сланон, мæхи иунæг хойы бæрц нæ 
уарзын, уæд мæм йæ мард æрбайхъуысæд, уæд мæ сы- 
вæллоны быныл баззайон æмæ мын «мæн у» зæгъæг 
мауал уæд. Нæ лæгæн дæр æй никуы ской кодтон, фæ- 
лæ дæуæй цы бамбæхсон, уый мæхи сæрыл куыройы 
фыдæй разилæд... Дæхи зæрдæ де ’вдисæн, æвзæр ны- 
хас дæ никуы ахастон... 
— Цавæр у, Цомиан, уый бæрц сомыты сæр дæ 
цæмæн хъæуы... 
— Уæд дын дæ иунæг æфсымæр амæлæд, ды дæ 
лæппуйæн цы хос скодтай, уый мын куы нæ бацамо- 
най... 
— Цæй лæппуйæн? — дисгæнæджы фарст акодта 
Сланон. 
— Дæхи лæппуйæн... Мæнæй йæ ма ’мбæхс... Ныр 
дæсныты дæр уæлæмæ скæсын нал уадзынц. Мæнæ нæ- 
хи æвзæр сывæллон бынтондæр сфыдуаг, коммæ нал 
кæсы, фæстæмæ дзуры æмæ иын ницыуал мæ бон у... 
Сланои ныр бамбæрста, Цомиан æм афтæ цæмæн 
схæрам, уый æмæ йæ цæсгом фæтар. Сыхаг сыхагæй 
ахæм хинтæ æнхъæл куы уа, уæд ма уым цæй уарзон- 
дзинад ис! Уый мæстыйаг у, кæй зæгъын æй хъæуы. 
Фæлæ дзы æцæгæй та уæвгæ ницы ис. Кæд Цомиан 
афтæ хъуыды кæны, уæд уый у æрмæст йæ цыбыр 
зонды тыххæй... Ацы хатт Сланон йæхимæ бирæ зонд- 
джындæр фæкаст Цомианæй æмæ уыйадыл йæхицæй 
фæбузныг, алывыд акалыиы зондæй йæм ницуал аз- 
зад. 
— Афонмæ дæр мын æй куы загътаис, Цомиан, 
уæд дын феххуыс кодтаин. Æцæг, афтæ ма фенхъæл, 
хин дын скодтон. Æз дын иу-дыууæ бонмæ уыцы дæс- 
ныйы дæ тæккæ хæдзармæ æрбакæндзынæн. 
Арфæтæ куыд нæ фæкодтаид Цомиан йæ хæрзгæ- 
нæгæн æмæ уыйадыл дыууæ усæн сæ хæрамдзинады 
къуыбылой чысылгай хæлын байдыдта. 
3 
Дыккаг бон ахуыргæнæг Замирæт æххæст нæма 
бахæццæ, цы хæдзармæ цыди, уырдæм, афтæ йæм ми- 
;дæг кæртæй райхъуыст: 
153 

— Марг дын фестæд! Дæ бур рондз фæкал! Дæ ту- 
гыл адæлгом у! 
Цас ма фæнымадтаид уыцы «арфæтæ» — чи йæ зо- 
ны, фæлæ уæдмæ ахуыргæнæг дуар бахоста æмæ ба- 
хызт къæлидормæ. 
— Уыцы «зæрдиаг арфæтæ» кæмæн кæныс, Цоми- 
ан? — худгæмхасæн бадзырдта усмæ Замирæт. 
Цомиан сагъдауæй аззад. Йе ’ртысгæн йæ къухы, 
æмæ уый æрæвæрын дæр нал сарæхст. 
— Уæуу-уа! Замирæт куы дæ! Ма мыл фæхуд! Мæ- 
нæ та не ’взæр сывæллонимæ схъуын стæм. Ахæм фы- 
дуаг æмæ æгоммæгæс никуыма фендæуыд. Мæ иунæг 
хойæ æнæхай фæуон — йæ нывонд мын фод ме ’взæр 
фырт! — кæд ахæм æнæуаг искуы федтон... 
— О, æмæ уæддæр цавæр мæсты у! Исчи ма йæ 
хъæбулæн ахæм фыдæлгъыст кæны! Кæм и, кæ? 
— Алыгъд та мын уæртæ цæхæрадæтты ’рдæм... 
Ныр та йæ ардыгæй æхсæвæрафæттæм мæ цæст дæр 
нал фендзæн. 
— Æмæ уæдæ, Цомиан, лæппу мæнмæ ахуыр кæ- 
кы, æмæ афтæ æгоммæгæс куы нæ у. Цы дын кодта, 
цы? 
— Бынтон сфыдуаг, мæ мард фенай! Уæртæ уаты 
цыдæртæ хуыдтон æмæ скъолайæ куы ’рбацыд, уæд 
чысыл банхъæлмæ каст, стæй мæ баййардта, стонджы, 
дам, мын у. Мæн та æвдæлгæ нæ кодта. Гъе стæй дын 
уæд — мæ ингæны ныккæс, кæд гæды зæгъын — скъап- 
пы дуар бакодта æмæ кæрдзын райста йæхи къухæй» 
Æз дæр ма йæм фæгæпп ластон, фæлæ ацу, æмæ ды 
уый баййаф! 
— Æмæ уæд лидзгæ та цæмæн акодта? 
— Цæмæн! Зоны йæ хуыцауы цæф. Куы йæ бай- 
йæфтаин, уæд ыл мæнæ ацы æртысгæнæй æруæдтытæ 
кодтаин. 
Замирæт бамбæрста, мад æмæ йæ фырты ’хсæн цы 
ахаст ис, уый æмæ иу дзæвгар хъуыдытыл фæци. Йæ 
зæрдыл æрбалæууыд, ахуыргæнæг фыццаг аз куы ныл- 
лæууыд, уæд-иу ахæм хъуыддаджы цæй бæрц мæст- 
джын сси, уый. 
Иу хатт ын иу ус та афтæ зæгъын бафæрæзта: 
«Æз, мæ хуры чысыл, фондз сывæллоны ныййардтон 
æмæ сæ схъомыл кодтон. Ды дæр уал уый бæрц ный- 
йар, стæй-иу мын уый фæстæ бацамон, сывæллон куыд 
хъомыл кæнын хъæуы, уыдæттæ». 
154 

Хæрз сабырæц загъта усæн: 
— Уæй, Цомиан, алкæмæ дæр йæхи сывæллон ин- 
нæтæй фыдуагдæр фæкæсы. Мæнмæ ахуыр кæны æмæ 
ма дын æй иу хатт зæгъын: тынг дзæбæх коммæгæс 
у... 
— Æз дæр ма ууыл дис кæнын, дæ сæрыл хаст 
фон, мæнæ йын йе ’мбæлттæй кæйдæрты афарстон, 
æмæ, дам, иннæ сывæллæттæ куыд сты, уый дæр, дам, 
афтæ у. 
— Æмæ уæд йæ уроктæ та кæд фæцахуыр кæны, 
дæуæй куы алидзы, уæд? 
— Æвæццæгæн, йе ’мбæлттæй искæмæ. Уæлæ йын 
П.æлыккаты хæдзарæй фæцух нæй. 
— Цомиан,— ноджы сабырдæрæй райдыдта Зами- 
рæт,— дæ фырт кæд æнæгъдау фыдуаг у, уæд дзы 
мæнмæ дæр хауы азым, уымæн, æмæ мæ ахуыргæни- 
наг у. Цæй æмæ бавдæлæм, æмæ иумæ баныхас кæ- 
нæм, куыд хуыздæр уыдзæн, уый тыххæй. Искæй хæ- 
дзары ахуыр кæнын дæр хорз у, фæлæ, мыййаг, исчи 
афтæ куы зæгъа, сæхи хдæзары йын ахуыр кæныны 
фадат нæй, уæд та дæм уый дæр хъыг фæкæсдзæн... 
— Цы йын кæнон, уæдæ, цы, мæ къона, ницуал 
мæ. сæрæн зонын, иу ныхас æм куы скæнын, уæд мæм 
уый та — дыууæ. 
— Дзæбæхдæр-ма мæм æрбайхъус, Цомиан. Æз 
<ссæдз азæй фылдæр кусын сывæллæттимæ æмæ сын 
сæ зæрдæ хорз базыдтон. Бавдæл, æмæ бирæ нæ, фæ- 
лæ иу-дыууæ боны бафæраз, æз дын цы бафæдзæхсон, 
уый. Ахсæв куы ’рбацæуа, уæд æм хорз дæр ма сдзур 
яемæ æвзæр дæр. Хæринаг ын ратт æмæ йæ ууыл ныу- 
уадз. Райсом ын скъоламæ цæуыны агъоммæ аходæн 
æрæвæр йæ разы æмæ йын зæгъ: «Бахæр, скъоламæ 
дын ма байрæджы уæд». Скъолайæ куы ’рцæуа, уæд 
та... Комкоммæ дын æй зæгъын, Цомиан, дæхæдæг 
дæр æнæ аххос нæ дæ. Скъоладзауæн сæумæрайсом 
йæ зæрдæ скъоламæ фехсайы, хаттæй-хатт та байрæ- 
джыйæ фæтæрсы æмæ хæргæ дæр ницы бæрæг бакæ- 
ны. Йæ тæккæ æххормаг æрцæуы, скъолайæ куы 
æрыздæхы, уæдмæ. Сихор ын куы бахæрын кæнай, 
уæд ын-иу зæгъ: «Дæ фæллад суадз», стæй йын чысыл 
фæстæдæр бахæс кæн, тæккæ тынгдæр цы цумамæ зи- 
вæг кодта, уый æмæ йæм уæд бакæс. «Бур рондзтæ» 
.æмæ йæм æндæр ахæм дзыхæй ма дзур. Уыдон, дæ 
зæрдæ де ’вдисæн, зæрдæбынæй нæ дзурыс æмæ сы- 
155 

вæллоны цæсты дæр ницы ахадынц. Дзур æм, мад йæ 
сывæллонмæ куыд фæдзуры рæвдауæн дзырдтæй, аф- 
тæ... 
— Уæ, дæ сæрыл мæ æрхæссай, Замирæт! Дæуæн 
дæ къахы æнгуылдзы цы зонд ис, уый мæнæн мæ сæ- 
ры дæр нæй, æмæ афтæмæй æз дæ коммæ куыд хъуа- 
мæ нæ бакæсон... Фæлæ ды дæхи зæрдæйы хуызæн æн- 
хъæлыс алкæмæн дæр. Æвæццæгæн, дæ сывæллонмæ 
худæнбылæй куы сдзурыс кæнæ йæм дæ цæстытæ куы 
фæхъулон кæныс, уæд дæр ын уый æгъгъæд у... Фæ- 
лæ махуæттæ афтæ не сты. Æртысгæны цæфæй мын 
куы нæ сæтты, уæд мын «дæ фæхъхъау фæуонæй» 
куыд басæтдзæн?.. Бынтондæр мын мæ сæрыл сбад- 
дзæн...— зæгъгæ, Цомиан йæхи бакъултæ кодта. 
— Нæ дæ ныууадздзынæн, Цомиан, цалынмæ мын 
сомы ракæнай, уæдмæ. Ау, иунæг бон нæ бафæраздзы- 
нæ, ардыгæй сомизæрмæ? 
— Хорз, хорз, дæ нывонд фон! Куы дын загътон, 
æз дæ коммæ куыд хъуамæ нæ бакæсон! Цыдæриддæр 
мын загътай, уыдон иу бон нæ, фæлæ сæ иу къуыри 
дæр бабыхсдзынæн. Уæддæр мын уæлдай нал у, нæ- 
мынæй дæр ницы æмæ ницы... 
Аныхæстæ ма кодтой Цомиан æмæ Замирæт иу 
дзæвгар рæстæг æмæ уал абон сæ ныхас ууыл ахицæн. 
Ахуыргæнæг æнхъæлцауæй рацыд Цомианæй, фысым 
йæхæдæг та мæтгæнгæ æмæ гуырысхогæнгæ баззад. 
4 
Æртыккаг урочы фæуды фæстæ ахуыргæнинæгтæ 
къæлидормæ куы ракалдысты, уæд Замирæт аивæй 
фæдзырдта Цомианы лæппумæ хибармæ æмæ йæ ба- 
фарста: 
— Дудар, зæгъ-ма, исчи дын афтæ куы зæгъид, дæ 
мад æдылы у, зæгъгæ, уæд дæм раст фæкæсид? 
Лæппу æвиппайды дзуапп раттын нæ бафæрæзта, 
æмæ та уæд Замирæт загъта: 
— Хъыг дын уаид æви æхсызгон уыцы фарст? 
— Раст нæу...— зæгъгæ, хæрз тыхстæй загъта лæп- 
пу æмæ ма æрæджиау бафтыдта йæ ныхасыл: — Ин- 
нæты мадæлтæ куыд сты, уый дæр афтæ у. 
— Æмæ уæдæ иннæ мадæлты фырттау ды дæ ма- 
ды коммæ цæуылнæ кæсыс, уæлдай иыхас æм цæмæн 
кæныс? Цæмæн æй æвæрыс æдылыйы бынаты? Знон 
156 

сымахырдыгæй уыдтæн æмæ мын дæуæй ахæм хъæстьь 
тæ ракодтой, æмæ мæ ахуыргæнинаг кæй дæ, уымæй 
ныфсæрмы дæн, мæхи цы фæкодтаин, уый дæр нал 
зыдтон... 
— Омæ, ахуыргæнæг, иууылдæр мæм хылгæнгæйæ 
æмæ æлгъитгæйæ фæдзуры æмæ... Лæппутæ мæ мæ 
номæй дæр нал хонынц, мæстæй мæ марынц «Бур- 
рондз Дудар!» «Буррондз Дудар!» Æмæ уыдон цур мæ 
хæдзармæ бацæуын дæр нал фæуæндын... 
— Æвæццæгæн, дæхи аххос у. Бавдæл, æмæ ацы 
тæккæ сахатæй фæстæмæ бафæлвар: цыдæриддæр дын 
зæгъа, уый æнæуæлдай ныхас æххæст кæн, йæ ком- 
мæ кæс, æваст митæ ма кæн. Кæд дын, дæ бон цы нæ 
уа, ахæм куыстытæ дæтта, уæд ын-иу сабырæй бамба- 
рын кæн. Дыууæ боны фæстæ мын радзурдзынæ: уæ 
ахаст куыд у, тызмæг ма дæм у æви куыд. Бамбæр- 
стай? 
— Бамбæрстон,— зæгъгæ, сдзырдта лæппу æфсæрм- 
дзаст æмæ дызæрдыгæй. Дзæнгæрæджы хъæр фæсид- 
тис сабитæм къласмæ. 
5 
Уыцы бонæй æнкъарддæрæй, æвæццæгæн, Дудар 
никæд фæцæйцыд сæ хæдзармæ. Сывæллæттæ йæ кæй 
мæстæй мардтой, уымæн дæр ма фæрæзта, фæлæ йын 
Замирæт цы загъта, уымæй сагъæсы бацыд. «Мæ 
ахуыргæнинаг кæй дæ, уымæй ныфсæрмы дæн...» Цы 
фыддзер ма зæгъа ахуыргæнæг йе скъоладзауæй? 
Знон фæсахсæвæрты ныццыд сæхимæ. Æнæ хъæ- 
рæй бацыд мидæмæ æмæ федта: лампæ гæзæмæ судзы 
къулыл. Стъолыл æхсыры кружкæ æмæ дзулы кæр- 
стытæ. Æхсызгон ын уыд, мады хуысгæйæ кæй бай- 
йæфта æмæ йæ хæринаг агурын кæй нæ бахъуыд, уый. 
Йæ хъуыдыйы кæрон дæр не ’рцыд, мад барæй афтæ 
ныууагъта хæринаг стъолыл, хуысгæ дæр барæй ра- 
джы скодта. Уæвгæ, Цомианы тынг фæндыд, тæккæ 
уыцы изæр куы райдыдтаид фæлварын, Замирæт ын 
цы бафæдзæхста, уыдон, фæлæ йæ ныфс нæ бахаста. 
Куы нæ та фæлæууа йæ фырты æнæуаг митæм, куы 
та йæм сдзура æмæ «зæрдæхудт фæуыдзынæн ахуыр- 
гæнæгæй». Фæлтау уал йæ маст æрцæуа, стæй уæд ба- 
фæлвардзæн райсомæй фæстæмæ. 
Хуысгæ дæр афтæ æнæ хъæрæй скодта Дудар, цæ- 
мæй йæ йæ мад ма базона. Уый цæмæй зыдта, æмæ, 
Ш 

дсæд Цомиан йæхи ныхъхъус кодта, уæддæр фынæй 
иæ уыди. Дудар куы бафынæй, уæд дæр ма уый бирæ 
рафт-бафт кодта хуыссæны, æрбаймысыд Сланоны хий- 
тæ, зæрдæбын «арфæтæ» йын фæкодта йæхинымæр, 
стæй, мæгуыр, кувынмæ фæцис æмæ сындæггай, зæд- 
тæ æмæ дауджытæн лæгъстæгæнгæ, бафынæй. 
Райсомы куы сыстад, уæд ма Дудар фынæй уыд. 
«Цæй, хъуг уал рæгъаумæ ауадзон, стæй фæстæмæ 
куы ’рбаздæхон, уæд æй сыхъал кæндзынæн» — 
ахъуыды кодта Цомиан æмæ рацыд хæдзарæй. Уын- 
джы, æвæццæгæн, цæй бæрц æнхъæл уыд, уымæй фыл- 
дæр афæстиат. Фæстæмæ хæдзармæ куы ’рбаздæхт, 
уæд йæ лæппуйы нал æрбаййæфта. 
Дудар дæр хъуыдытæ кодта. Ахуыргæнæджы ны- 
хæстæ ныр дæр ма зæлыдысты йæ хъусты. «Куы ’рба- 
цæуа æмæ та куы хыл кæна, фæлтау тагъддæр скъола- 
доæ». Хус къæбæр райста æмæ атындзыдта. 
6 
Фæцæуы ныр Дудар сæхимæ бирæ уæззау хъуыды- 
тимæ. «Цалынмæ ме ’мбал скъоладзаутæ нæ хæдзары 
комкоммæ æрхæццæ уой, уæдмæ нæхимæ нæ бацæу- 
дзынæн. Куы бацæуон, уæд иунæг сыбыртт дæр не 
скæндзынæн нанамæ. Нæмгæ нæ, фæлæ мæ маргæ 
куы кæна, уæд дæр мæ мидбынатæй змæлгæ дæр нæ 
.фæкæндзынæн. Уадз æмæ ме ’мбæлттæ фехъусой абон 
дæр та. Æмæ кæд Замирæт мæныл не ’ууæнды, уæд- 
иу уыдон бафæрсæд. Гъе уæддæр ма мын зæгъдзæн 
«дæхи аххос у»? 
Сæ хæдзары размæ куы ныххæццæ, уæд зноны 
хуызæн нæ, фæлæ уæндонæй комкоммæ бацыд хæдзар- 
мæ. Мидæггаг уатæй йæм райхъуыст хуыйæн маши- 
нæйы хъæр. Дудар уыцы иу растæй бацыд уатмæ æмæ 
йæ хызын къулыл æрцауыгъта. Мад архайдта цæйдæр 
хуыинагимæ æмæ йæ фырты куы федта, уæд ныууагъ- 
та йæ куыст æмæ æнæдзургæйæ сыстад бандонæй. 
Дудар кæрты рудзынджы ’рдæм скодта йе ’ргом. «Æу- 
уæндын мæ кæны, цалынмæ нæ алыгъдтæн, уæдмæ»,— 
ахъуыды кодта йæхинымæр, фæлæ куыд лæууыд, аф- 
тæмæй баззад. Мад буфеты дуар бакодта æмæ лæппу- 
мæ хъуысы къустæ æмæ уидгуыты хъæр. «Æвæццæ- 
гæн, цæвæнгарз агуры»,— фенхъæлдта Дудар, фæлæ 
уæддæр лæууы йæ мидбынаты. 
Цомиан стъолыл æрæвæрдта хъæрмхуыпп æмæ пы- 
158 

рындзы кас. Исдугмæ йæ зæрды уыд фæлмæн, рæвда- 
уæг ныхæстæ скæнын йæ лæппумæ, фæлæ йæхи фæу- 
рæдта, цыма æфсæрмы кодта æмæ йæм æвгъау касты- 
сты «дзæгъæлы мын куы фæуой», æмæ уæд цыбыр,. 
былалгъ ныхæстæй загъта: 
— Сбад æмæ бахæр! — йæхæдæг та машинæйылг 
æрбадт. Уый та ноджы зæрдæхсайгæдæр фæкаст Ду- 
дармæ. «Кæд бæрæгбон исты, мыййаг, у æмæ æлгъи- 
тын нæ уæнды, кæнæ... Уæдæ цы уыдзæни?» 
Дудар æрбадт хæрыныл. Ацы хатт комдзаг йæ 
хъуыры зынæй цыди, уæззау хъуыдытæ йын ферох 
кæнын кодтой йæ æххормаг, фæлæ уалынмæ æрыгон- 
буар фæтых хъуыдытыл, æмæ нывыл хæрын райдыд- 
та, йæ цæсты зулæй йæ мадмæ кæсы, афтæмæй. 
Мад йæхæдæг дæр кæд архайгæ йæ куыстимæ кæ- 
ны, уæддæр йæ фырты иунæг фезмæлд дæр æнæуынгæ 
нæу. 
Дудар хæрд фæцис, фæлæ йæ бынаты бадгæйæ баз- 
зад. Сæхимæ цæугæйæ цæмæ сцæттæ кодта йæхи, уый 
дзы кæй нæ рауад, уый бæрæг у, фæлæ дарддæр та? 
Мад дæр уал æнæдзургæйæ архайы йæ машинæимæ. 
Рафæнд кодта, Замирæт ын куыд бацамыдта, афтæ 
лæппумæ рæвдауæн ныхæстæ скæиын, стæй йын уæд 
«цума» бафæдзæхсын, фæлæ та зноны хыл куы ’рбай- 
мысыд, уæд йæ зæрдæ нал батардта æмæ сфæнд кодта 
къаддæр исты бахæс кæиын. Бæрæг уыдзæн уымæй’ 
дæр. 
— Къустæ уал дæ разы буфетыл æрæвæр, фæстæ- 
дæр сæ ахсдзынæн,— загъта Цомиан, цыма лæппумæ 
нæ, фæлæ йæ машинæмæ дзуры, уый хуызæн. 
Дудар сыстад, кæрдзыны къæбæртæ стъолæй ра- 
сæрфта, тæбæгътæ бахаста буфетмæ, æрæвæрдта сæ 
æмæ та уым дæр куыддæр лæугæйæ аззад. Йе ’ргом 
буфетмæ, йæ чъылдым мады ’рдæм, афтæмæй лæууы 
сæргуыбырæй æмæ кæсы уырдыгмæ, пъолмæ. Цæмæ 
æнхъæлмæ кæсы? Уымæн йæхæдæг дæр ницы зоны, 
æрмæст цыдæр хуызы æмбары: мад зноны хуызæн нал 
у, фæлæ йыл цы ’рцыд? 
Гъе, фæлæ уæдмæ мады зæрдæ нал фæлæууыд. 
Цомиан фæзьглд йæ лæппуйы ’рдæм æмæ зæрдиагæй, 
æвзаг æмæ зæрдæ æмдзыхæй куы фæдзурынц, ахæм 
фæлмæн ныхасæй дзуры: 
— Дæ фæллад уал суадз, мæ къона, стæй-иу мæ- 
нæ лæгуæрдоны ссинаг бадав куыроймæ, иу пут йед- 
159" 

дæмæ нæу. Мæхи не ’вдæлы, дæ фыдæн æддаг хæдон 
хуыйын, райсом горæтмæ цæуы. 
Уыцы ныхасмæ лæппу фæджих. Сындæггай разылд 
йæ мады ’рдæм, фемдзаст ын йæ цæсгоммæ æмæ йæ 
цыма ныры онг никуы федта, афтæ йæм кæсгæйæ баз- 
зад. Йæ цæстытæ нал комынц мады райдзаст æнгасæй, 
æрмæст ма сæ даргъ хаутæ тъæбæртт-тъæбæртт кæ- 
нынц, цыма, цæстытæ цы уыныиц, ууыл дызæрдыг 
кæнынц, уыйау. 
— Кæм и ссинаг? — бафарста Дудар, бакъахдзæф 
кодта йæ мады ’рдæм æмæ къуымтыл ахаста йæ цæст. 
Цомиан уый æнхъæл нæ уыд... Цыма тæрсгæ фæ- 
кодта, ахæм цумайы фæдыл-иу сæм ныры онг цы бæл- 
лæхтæ æрцыд, уыдонæн фæстæмæ раздæхынæй тæрсы, 
афтæ ма иу ныхас скодта — «Ныртæккæ!» — фестад, 
къæбицæй радавта нартхор æмæ йæ лæппуйы къухы 
фæсагъта. 
Дудар райста голлаг æмæ йæ кæрты къаннæг уæр- 
доны баппæрста. Диссаджы рог пут æм фæкаст ацы 
хатт. Йæ зæрдыл æрбалæууыдысты, ныры онг-иу цы 
’фсонтæ скодта, уыдон. Уæд пут дæр уæззаудæр уыд, 
фæндаг дæр æм дарддæр каст, рады лæууын дæр — 
бирæ, стæй æнхъæлмæ кæс, цалынмæ йæ æрыссой... 
Цомианы ныр дæр нæма уырныдта, цы уыдта, уый. 
«Кæд та мæ фæливгæ кæны?» Фæлæ уалынмæ фæцыд 
кулдуары хъæр, стæй уынгæй æрбайхъуыст уæрдоны 
хъинц. 
— Уæ, дæ дыууæ къахы фæхъхъау фон, Замирæт, 
дæу мын мæ хæдзармæ чи ’рбахаста! — хъæрæй загъ- 
та Цомиан æмæ арф ныуулæфыд. 
Дудар сахатæй фылдæр нæ бафæстиат ис куыройы. 
Ссад йæ мады раз æрæппæрста æмæ хъæлдзæгæй загъ- 
та: 
— Цæттæ у, нана! 
Мад фыр цинæй йæ хуыинаг дæр фæуагъта, фес- 
тад, ныхъхъæбыс кæнынмæ хъавыд йæ лæппуйы, фæ- 
лæ та йæхиуыл фæхæцыд æмæ ссадимæ архайæг 
скодта йæхи. 
— Ауай уал, дæ нывонд фон, дæхи уал аирхæфс, 
стæй уæд дæ уроктыл æрбаддзынæ. 
— Æппындæр фæллад нæ дæн, нана! Кæд ма дзы 
исты кусинаг ис, уæд... 
— Ауай, ауай, дæ фæхъхъау фон, ницыуал дзы 
ис кусинаг, æгъгъæд дын у абон. 
!€0 

Дудар сындæггай разылд къæсæры ’рдæм, стæй 
уым, рахизæны, цæхгæр фæзылд фæстæмæ. 
— Нана! 
— Цы кæныс, мæ хуры чысыл? 
— Мур дæ;э ницы...— загъта Дудар æмæ рагæпп 
кодта къæлидормæ. 
Ныртæккæ йæ зæрдæ афтæ парахат уыдис, æмæ 
йæм кæрт дæр куыддæр уæрæхдæр æмæ райдзастдæр 
фæкаст. Фæндыд æй йæ зæрдæйы æмбæрц стыр исты 
хъуыддаг бакæнын. Знон кæуылты алыгъд, ууылты 
æрхызт кæртмæ æмæ фæкомкоммæ тæрс суджы лыг- 
гæгтæм æмæ сæ цуры фæрæтмæ. Ралæууыд суг сæт- 
тыныл. Суджы тæгæлтæ фæркгай хауынц кæрты 
къуымтæм. Фылдæрæй фылдæр кæны саст суджы рæ- 
дзæгъд, фæлæ сугсæттæг уæддæр фæллад нæма зо- 
ны. Иу хатт фæрæт суджы фасты ныссагъди. Лæппу 
уыимæ куыд архайдта, афтæ йын пыдæр йæ хæлафы 
къах айвæзта. Фæстæмæ фæзылд æмæ: 
— Уæуу, мæнæ Мил! Кæцæй фæдæ? 
Къаннæг къæбыла йæ фæстæгтыл бады æмæ йæ 
цæстытæ ныццавта Дудармæ. Йæ къуыбыр хъустæн сæ 
зсæд кæрæттæ дæлæмæ фæзæбул сты, йæ къæдзил ти- 
лы, хъыс-хъыс кæиы йæхимидæг. Иугæр Дудары ци- 
кы хъæр куы фехъуыста, уæд фæгæпп ласта æмæ йæ 
раззаг къæхтæ лæппуйы уæрагыл авæрдта. Йæ бы- 
рынкъ цæстытæй æддæмæ цæхгæр фæсау, цыма йæ 
ныртæккæ сау ахорæны фæтъыста, уыйау. 
Дудар фæрæт сагъдæй фæуагъта æмæ къæбылайы 
фелвæста йæ хъæбысмæ. 
— Мил, ды ницы æмбарыс, ницы... 
Æрбалвæста къæбылайы йæ дæллагхъуырмæ, æмæ 
ма уый цы хъуыд уымæй хуыздæр! Йæ лыстæг æвзаг 
цъил фестад: куы былтыл ауайы, куы дæллагхъуырыл 
æмæ къæбутыл. Дудар йæ цæстытæ ныцъцъынд кодта 
æмæ цыма ныртæккæ уымæй амондджындæр нæй а 
хъæуы, афтæ æнæуынæр худы æмæ ма дзуры: 
— Мил... Мил!.. Мил!.. 
Цомиан сæм каст рудзынгæй, лæппу йæ куыд нæ 
бафиппайдтаид, афтæ æмæ йæ, æвæццæгæн, йæхæдæг 
дæр ие ’мбæрста, цины цæстысыгтæ йæ уадултыл куыд 
згъордтой, уый. 
Цалдæр боны фæстæ Сланон фембæлд Цомианыл 
æмæ йæ афарста: 
«6 Æвзæрст уацмыстэе 
161 

— Хæдæгай, Цомиан, айразмæ дын цы дæсныйæ* 
дзырдтон, уый дæм нæма ’рцыд? 
Цомиан фестъæлфыд. 
— Дæлдзæх фонт! Ницæмæн мæ хъæуынц! Фæли- 
той рувæстæ! Адæмы фæллой сайынц æмæ ма сæ но- 
джы кæрæдзийыл дæр ардауынц... Цыдæриддæр а бæ- 
ртыл’ дæснытæ ис, уыдон мын Замирæты къахы иу 
ныхы фæхъхъау фонт! 
— Уæдæ дæ хæрзæггурæггаг мæн, Цомиан, æз дæм 
æрæрвыстон уыцы дæсныйы... 
Сланон йæ ныхас æххæст нæма фæци, афтæ Цомиа- 
нæн йæ бедра йæ къухæй æрхауд, иу цалдæр секунды 
федзынæг, стæй ныххудт, йæ цæнгтæ дард фæхаста 
æмæ Сланоныл йæхи баппæрста. 

ДИССАДЖЫ 
КУКЛА 
1 
Мад хуыйы машинæйæ. Йæ фæстæ ныллæг бандо- 
ныл бады йæ чызг Верæ æмæ йæхинымæр нымайы. 
Йæ лыстæг æнгуылдзтæй иу æртасын кодта, стæй та 
иннæ дæр æмæ йæ мадмæ бакаст. Мад йæ куыст кæ- 
ны, нæ кæсы чызгмæ. Берæ цы дыууæ æнгуылдзы 
æртасын кодта, уыдоныл хæцы къухæй æмæ æнхъæл- 
мæ кæсы, йæ мад машинæйы зылд кæд фæуромдзæн, 
уымæ. 
— Нана, мæнæ ацы къухтæ куы фæуой, баба гъе 
уæд æрцæудзæн? — Верæ йе ’ртæ ’нгуылдзы равдыста 
мадмæ. 
Мад бахудтис æмæ дзуры: 
— Цал хатты мæ бафарстай абондæргъы? 
Бавнæлдта чызджы къухмæ, иу æнгуылдз дзы фæс- 
тæмæ стасын кодта æмæ, цыппар æнгуылдзмæ амонгæ- 
йæ, загъта: 
— Мæнæ адон куы фæуой, уæд. 
Верæйæн хъыг уыдис, йæ иу æнгуылдз ын фæстæ- 
мæ кæй стасын кодта, уый, фæлæ цы гæнæн ис: на- 
на фылдæр æмбары алцыдæр. 
Мад зилы йæ машинæ. Верæ та цæуылдæр хъуы- 
ды кæны æмæ æнхъæлмæ кæсы. 
— Нана, æмæ баба поезды цæудзæн, нæ? 
— 0, уый дæр дын цалдæр хатты загътон! 
— Нана, æмæ ныр поезд чк фескъæры, уымæ ды 
тел куы ныццæвис, уæд æй тагъддæр нæ раскъæрид? 
— Нæ, уымæй ницы рауайдзæн, поездæн уымæй 
тагъддæр скъæрæн нæй,— зæгъы мад æмæ йæ куыст 
кæны. 
Рацыд цалдæр сахаты. Баизæр. Верæйы сæрæй нæ 
хицæн кæны, йæ фыд кæд æрцæудзæн, уыцы хъуыды. 
Æмæ та фæрсы йæ мады: 
— Нана, знон нæм цы уазæг ус уыдис, уымæн аф- 
тæ куы загътай: «Абон мыл афтæ тагъд ацыд, æмæ 
<6! 
163 

йæ зонгæ дæр нæ бакодтон», уæд иннæ бонтæ тагъд; 
куыд ацæуой, афтæ гæнæн нæй? 
— Цæуылнæ! — загъта мад.— Ныртæккæ ацу æмæ* 
схуысс, бафынæй у, æмæ уæд тагъддæр фæуыдзæи 
бон. 
— Æцæг, нана? 
— Æцæг зæгъын, æцæг. Алчидæр изæры куы ба- 
фынæй вæййы, уæд зонгæ дæр нæ бакæны, æхсæв 
куыд ацæуы, уый. 
Верæ ницуал сдзырдта. Уайтагъд хуыссынмæ фæ- 
цис æмæ цæмæй тагъддæр бафынæй уа, уый тыххæй 
йæ цæстытæ ныцъцъынд кодта. 
2 
Знон Верæйы фыд Атто писмо сæрвыста Мæскуы- 
йæ, фондз боны фæстæ нæхимæ уыдзынæн, зæгъгæ. 
«Верæйæн ахæм диссаджы кукла сласдзынæн, ахæм, 
æмæ уый хуызæн нæхи горæты никæмæн ма уыдис»,— 
фыста Атто. 
Верæ уайтагъд афарста йæ мады: «Фондз боны би- 
рæ у æви нæ?» Мад ын загъта: «Фондз хатты куы 
схуыссæм æмæ куы сыстæм, уæд уыйас». Стæй уæд 
бацамыдта йæ къухы æнгуылдзтæй фондз. 
Тынг бирæ фæкаст уый Верæмæ. 
3 
Райсомæй куы райхъал Верæ, уæд сынтæгæй нæ- 
ма сыстад, афтæмæй хъæр кæны йæ мадмæ: 
— Нана, цал боны ма хъæуы ныр та? 
Мад йæ фондз æнгуылдзæй хистæр æмæ амонæн 
æнгуылдзтæ æртасын кодта æмæ иннæ ’ртæ равдыста, 
Верæ сыстад. Йæхи ныхсадта, стæй уатмæ бацыд 
æмæ йæ хистæр æнгуылдзы уырз чернилæдоны ауагъ- 
та, æмæ куы ацахуырст, уæд та амонæн æнгуылдзы 
уырз дæр. 
Хæрыныл куы ’рбадтысты, уæд та фæрсы йæ мады: 
— Нана, боныгон куы фынæй кæнай, уæд тагъд- 
дæр ацæудзæн бон? 
Мад ын фæкомкоммæ йæ къухмæ: 
— Цæмæн самæстай дæ къух? 
Верæ æркаст йæ къухтæм. 
— Уыдон нал хъæуынц... 
— Куыд нал хъæуынц? 
— Фесты... Дæхæдæг мын куы загътай, уыцы дыу- 
164 

уæ къухы фесты, мæнæ ма адон баззадысты,— зæгъ- 
гæ, Верæ равдыста иннæ ’ртæ æнгуылдзы. 
— 0, æмæ сæ ахоргæ цæмæн скодтай? 
— Цал ма дзы баззад, уый зонынæн. 
4 
«Цымæ цавæр диссаджы кукла уыдзæн?» — хъуы- 
ды кæны Верæ æмæ кæмдæриддæр куклатæ федта, уы- 
дон йæ зæрдыл æрлæууыдысты. Фæлæ уыдон хуызæн 
хъуамæ ма уыдаид, баба цы кукла сласдзæн, уый. 
Уæддæр кæд фæуыдзысты, кæд, уыцы æртæ къухы? 
Æмæ та Верæ йæ мады бафарста: 
— Нана, бон, къæвда куы вæййы, уæд тагъддæр 
ацæуы æви, хур куы вæййы, уæд? 
Куыд æввахсдæр кодта фыды æрцæуæн бон, афтæ 
арæхдæо фарста Верæ йæ мады. Къухы æнгуылдзтæй 
ма æнæ ахуырст баззад æрмæст кæстæр æнгуылдзы 
уырз. 
Атто хъуамæ ссыдаид фæсæмбисæхсæв. Бæргæ 
хъæбæрæй сфæнд кодта Верæ уæдмæ нæ бафынæй уæ- 
вын, фæлæ фæсахсæвæр йæ цæсты уæлтъыфалтæ сæ 
уæз æруагътой цæстытыл. 
Нал базыдта Верæ, йæ мад вагзалмæ куыд ацыд 
бабайы размæ, уый дæр. 
...Мад æмæ фыд куы ’рбацыдысты, уæд сæ хъæр- 
мæ райхъал Верæ æмæ уайтагъд фæгæпп кодта. Уаты 
астæу фæрсæй-фæрстæм лæууыдысты дыууæ стыр че- 
моданы. 
— Баба! — ныхъхъæр кодта Верæ æмæ йæ фыдыл 
атыхст"Атто йæ систа йæ хъæбысмæ, хæрдмæ йæ сæп- 
пæрста, фæлæ Верæ йæ цæсты зулæй уæддæр кæсгæ 
пъолмæ кодта. 
— Баба, кæм ис мæ кукла? 
— Дæлæ уыцы чемоданы цы ис, уыдон иууылдæр 
дæу сты, кукла дæр уым ис, мæнæ дын уый та йæ дæ- 
гъæл. 
Верæ йæ райсынмæ хъавыд, фæлæ баба дæгъæл йæ 
армы дзыхъхъы бамбæхста æмæ загъта: 
— Верычкæ, тагъд ма кæн, мæнæ уал нанайы ба- 
фæрсæм, кæддæра мæ фæстæ куыд уыдтæ, коммæ 
куыд кастæ, дæхимæ куыд зылдтæ... стæй дын уæд 
ратдзынæн дæгъæл. Цæй-ма, нана! 
Мад бабамæ кастис, афтæмæй дзырдта: 
165 

— Хорз чызг у Верæ алцæмæй дæр. Кæдæм æй 
фервитын, уырдæм æнæзивæг азгъоры; куы йын фæ- 
зæгъын, уæд схуыссы, коммæ дæр кæсы, фæлæ йæм 
ис иу æвзæрдзинад, æмæ йын уый тыххæй кæдæй 
нырмæ дзурын, фæлæ мæм нæ хъусы. 
— Цавæр æвзæрдзинад? — бафарста Атто. 
— Изæры куы фæхуыссы, уæд йæ дзауматæй кæй 
уаты иу къуымы ныууадзы, кæй иннæ къуымы, кæй 
къæлидоры, кæй хæринаггæнæн уаты. Æмæ райсом 
куы сысты, уæд сæ нæ дыууæ дæр æнæхъæн сахат 
фæцагурæм. Йæ дзабыртгей иу сынтæджы бын ссарæм, 
иннæ стъолы бын, цъындатæ дæр афтæ. Йæ хъазæн- 
тæ алы рæтты ныппырх вæййынц, йæ хуыссæн дæр 
æнæ ’фснайдæй ныууадзы. Зæгъ-ма дæхæдæг, Верæ, 
афтæ нæу? 
— Верæ ницы сдзырдта. Æмæ уæд йæ фыд дæгъæл 
йæ дзыппы нывæрдта æмæ загъта: 
— Верæ, æз дын цы кукла æрхастон, уый афтæ- 
мæй даргæ нæу, уадз æмæ уал чемоданы лæууæд. 
Верæ скуыдта. 
— Баба, æз афтæ нал кæндзынæн... 
Атто дæгъæлæй бакодта чемоданы дуар æмæ систа 
кукла. 
Фыр дисæй фæхъæр кодта Верæ, кукла куы ауыд- 
та, уæд. Уый уыди Верæйæн йæхи ас æмæ йæхи æнгæс 
кукла. 
— Йæ диссæгтæ йын нырма нæма зояут,— дзырд- 
та Атто,— фæлæ мæм хъусут. Райдайæм йæ сæрæй. 
Кæсут-ма: йæ дзыккутæ æцæг дзыккутæ сты, сыггъæ- 
ринхуыз. Рæсугъд фаст. Фæлæ иннæ куклатæн куыд 
фæкæнынц, амæн афтæ гæнæн нæй. Уæздан кукла у 
æмæ йæм æнарæхст, гуымиры ’внæлд хъыг кæсы. 
Атто куклайы дзыккутæ фæстæмæ айвæзта æмæ — 
уый дын диссаг! — куклайæн йæ цæстытæ æрцъыид 
^сты, йæ чысыл дзых гæзæмæ фгехæлиу æмæ «уау!», 
зæгъгæ, фæкодта. 
— Дзуры! Дзуры! — сæмдзæгъд кодта Верæ. 
Фæлæ Атто дзыккутæ куы суагъта, уæд та кукла 
йæ цæстытæ райгом кодта æмæ худæнбылæй кæсгæйæ 
баззад. 
— Кæсут ноджыдæр! — дзырдта фыд.— Мæнæ йæ 
палтойæн ис дыууæ дзыппы. Дзыппытыл æгънæджы- 
тæ. Рахиз дзыппы ’гънæг куы балхъивай, уæд — кæ- 
сут-ма! 
т 

Фыд балхъывта æгънæг, æмæ кукла йæ рахиз къух 
хæрдмæ систа, цыма пионерты салют лæвæрдтæ, афтæ. 
— Галиу дзыппы ’гънæг куы балхъивай, уæд та... 
Кукла æвиппайды йæ дыууæ къухы дæр размæ фæ- 
даргъ кодта, цыма Верæйы хъæбысмæ багæпп кæнын- 
мæ хъавыд, уый хуызæн. Верæ нал фæлæууыд, æмæ 
йæм уый дæр йæ къухтæ фæдардта. Фæлæ уæдмæ фыд 
æгънæджытæ нал æлхъывта, æмæ кукла дæр йæ къух- 
тæ æруагъта. 
— Уый дæр ма диссаг нæу, фæлæ кæсут ноджьь 
дæр,— дзырдта фыд, æмæ уыйадыл палтойы роны æр- 
гъæзæг иылхъывта. Уæд кукла йæ сæр фæстæмæ ап- 
пæрста æмæ худæгæй бакъæцæл: къи-къи-къи! 
Верæ дзурын дæр нал сфæрæзта, афтæ дисгæнгæ 
баззад. 
— Æнæ хъæрæй худын дæр зоны,— загъта фыд 
æмæ, куклайæн йæ хъуыры цы ’гънæг уыд, уый бал- 
хъывта. Æмæ уæд куклайæн йæ резин былтæ атæнæг 
сты, уадултæ фæкъуыпп сты, дзых чысыл байгом, ра- 
зындысты урс-урсид дæндæгтæ, æмæ йæ цæсгом ху- 
дæндзаст сси. 
— Ноджы ма йæм иу диссаджы миниуæг ис, фæ- 
лæ уын æй нæма амонын. Бакæсон уал, кæддæра куыд 
зилдзыстут кукламæ. Фæлæ, цæй> нана, куыд бакæ- 
нæм? ’ 
— Мæнæ Верæйæн йæхи бафæрс,— загъта мад. 
— Цы зæгъыс, Верæ? И? 
— Баба, æз афтæ нал кæндзынæн,— загъта та Ве- 
рæ. 
— Ома, куыд афтæ? 
— Мæ дзаумæттæ ’фснайдзынæн, алчидæр дзы йæ 
бынаты... 
— Æмæ кукла та? 
— Мæнмæ ахæм фæнд ис,— райдыдта мад.— Мæ- 
нæ Верæйæн йæ сынтæг кæм æвæрд ис, уыцы уатæн 
йæ иу къуым фæуæд иууылдæр Верæйы. Мæрзгæ дæр 
æй йæхæдæг кæнæд, йæ хъазæнтæ дæр уым йеддæмæ 
куыд никуы уой, афтæ; кукла дæр уым дарæд, йæхи: 
дарæс дæр уым ласæд. 
— Уæдæ йын раттон кукла? 
— Йæхи йын бафæрс,— загъта мад. 
— Цы зæгъыс, Верæ? 
— Баба, æз, нана куыд загъта, афтæ кæндзы- 
нæн,— дзуапп радта Верæ. 
167 

— Уæдæ кæс ноджыдæр,— загъта фыд.— Мæнæ 
дын уый та йæ сынтæг. Изæры хъазт куы фæуай, уæд- 
иу дæ куклайы уым схуыссын кæн, æмæ уый дæр йæ 
цæстытæ афтæ бацъынд кæндзæн æмæ бафынæй уы- 
дзæн райсоммæ. 
Верæ федта йæхи цæстæй: баба сынтæг райхæлдта, 
стæй йыл кукла æрæвæрдта, æмæ куклайæн йæ цæ- 
стытæ æрцъынд сты. 
— Хъусыс, Верæ! — загъта ма фыд.— Ма дæ фе- 
рох уæд: ацы куклайы хуызæн никуы ис æмæ дын 
куы фесæфа кæнæ куы фехæла, уæд уый хуызæн сса- 
рæн нал ис. А, уæдæ! Айс æмæ йæ макуы рох кæн! 
Верæ куклайы æрбахъæбыс кодта. Куклайæн йæ 
сæр фæстæмæ фæкъул æмæ Верæйы тæккæ хъусы цур 
ныххудтис. 
Верæ уый æнхъæл нæ уыд æмæ фæтарст. Фæлæ 
йæм фыд дзуры: 
— Ма дзы тæрс, ма! Йæ роны æргъæвæг ын дæ 
роцъойæ æрбалвæстай æмæ уый тыххæй схудтис, уый 
дæр дыл цин кæны. 
— Уыдон дæр хорз сты, фæлæ дын хуыссын афон 
у, Верæ, райсом хъаздзынæ,— загъта мад. 
Куклайæн Верæ йæ сынтæг чысыл уаты къуымы 
сæвæрдта, стæй йæ уым схуыссын кодта. Куклайы цæ- 
стытæ æрцъынд сты, цыма бафынæй, уый хуызæн. 
— Алы хатт дæр-иу æй афтæ бафснай æмæ йæ 
схуыссын кæн, бамбæрстай? — загъта мад æмæ Ве- 
рæйæн йæхи дæр схуыссын кодта. 
5 
Райсомæй куыддæриддæр сыстад Верæ, афтæ уай- 
тагъд базгъордта кукламæ. 
— Верæ,— дзуры йæм мад.— Дæ хуыссæнтæ уал 
бафснай, дæхи кыхс, стæй уæд хъаздзынæ куклаимæ. 
Верæ уайтагъд афснайдта йæ сынтæг, йæхи ны- 
хсадта. 
— Алы райсом дæр-иу афтæ кæн, ма дæ рох кæ- 
нæд. 
Верæ рахаста йæ кукла хæринаггæнæн уатмæ æмæ 
райдыдта хъазын. Уалынмæ рудзынгæй ауыдта: сæ 
сыхæгты зæронд ус кæрты дуарæй æрбахызт æмæ ’рба- 
цæуы. Верæ æддаг дуары æрбакомкоммæ къæлидоры 
сæвæрдта бæрзонд фæсонтæджын бандон, хисæрфæн 
ыл æрытыдта, стæй йыл йæ кукла æрбадын кодта. 
168 

Йæхæдæг бандоны аууон æрæмбæхст. Зæронд ус æр- 
бахоста, æмæ йæм куы ничи акаст, уæд дуар æрба- 
кодта æмæ сындæггай æрбахызт. Талынгдзæф къæли- 
доры йæм кукла Верæйы хуызæн фæкаст, æмæ йæм 
дзуры: 
— Марадз-ма, дæ нывонд фæуон, дæ мадмæ ба- 
дзур! 
Верæ куклайы рахиз дзыппы ’гънæг балхъывта*. 
æмæ кукла йæ къух фæхъил кодта. 
Зæронд ус та дзуры: 
— Ауай, ауай, дæ фæхъхъау фæуон, зæгъ ын. 
Верæ та куклайæн йæ роны æргъæвæг балвæстæ — 
кукла йæ сæр фæстæмæ акодта æмæ схудтис. 
— Цу-ма, æнæнтыст фæуай, нæ мæ ’вдæлы,— 
хъæрдæрæй загъта ус. 
Верæ куклайы дыууæ дзыппы ’гънæджы балхъыв- 
та, æмæ кукла йæ дыууæ къухы размæ фæдаргъ код- 
та. 
— Кæс-ма ацы къулбадæгмæ! Уæхимæ и дæ мад?— 
ноджы хъæрдæрæй бафарста зæронд ус æмæ æввахс- 
дæр æрбацыд. 
Уыцы ныхас байхъуыст мадмæ æмæ рауад æддæ- 
мæ. 
— Быгъуылон куы дæ, кæимæ ныхас кæныс? 
— Мæнæ дæ чызгмæ дзырдтон, зæгъын, дæ мад- 
мæ бадзур,— зæгъгæ, ус йæ къухæй ацамыдта кукла- 
мæ. 
— Уый кукла куы у!..— бахудт мад. 
— Кукла?! 
— О! 
— Верæ! Худинаг дын нæу, зæронд усыл худын? 
— Нана, æз худгæ нæ кодтон, фæлваргæ кодтон 
куклайы. 
Мад зæронд усы мидæмæ бакодта æмæ йын рав- 
дыста, кукла цытæ кæнын зоны, уыдон. 
Чысыл фæстæдæр сыхаг ус ацыд сæхимæ. Æвæц- 
цæгæн, уый радзырдта сæхимæ куклайы хабар, æмæ 
уалынмæ кæрты æрбалæууыдысты сывæллæттæ фон- 
дзæй. Æмæ уырдыгæй хъæр кæнын байдыдтой. Стæй 
æрбацыдысты сыхы устытæ уыцы диссаджы кукла 
фенынмæ. 
Уалынмæ цæуын райдыдтой, дард чи цæры, уыдон 
дæр. Арт чи фæхуыссын кæны, уый йæ чысыл чыз- 
джы æрбакодта æмæ дзуры: 
169; 

— Мæнæ мын мæ чызгæн уæ кукла фенын кæнут. 
Æмæ йæхæдæг дæр куы бакаст кукламæ, уæд загъ- 
— Ахæм кукла æз цыфæнды судзгæ хæдзарæй 
дæр рахæссин. 
Уый фæстæ æрбацыд электромонтер. Цырæгътæ 
куынæуал фæсудзынц, уæд уыдон чи ссудзын кæны, 
уый. 
— Мæнæ мæ чызгæн дæр уæ кукла фенын кæнут. 
Стæй йæ куы федта, уæд уый дæр афтæ зæгъы: 
— Ацы куклайæн æз ногбонты йæхицæн елкæ дæр 
саразин æмæ дзы алыхуызон чысыл лампæтæ бирæ 
æрцауындзин. 
Уый фæстæ та æрбацыд милицæйы хицау æмæ дзу- 
ры: 
— Мæ чызг нырма .гыццыл у. Йæхæдæг нæ уæн- 
ды, æмæ йæ мемæ ’рбакодтон. Табуафси, уæ кукла 
йæм равдисут. 
Уыдонмæ дæр тынг хорз фæкаст кукла, æмæ ми- 
лицæйы хицау загъта: 
— Исчи йæ куы бахъыгдара, уæд мæнæн зæгъут, 
æмæ йæ æз æрцахсын кæндзынæн. 
Уыцы боиæй фæстæмæ райдыдтой цæуын куклайы 
уынынмæ канд сывæллæттæ нæ, фæлæ ма стыртæ дæр. 
* * * 
Иу изæр Верæ бахатыд йæ фыдмæ: 
— Бацамон-ма мын, баба, цытæ ма зоны кукла? 
— Цæй, рахæсс æй уæд та! — загъта Атто.— Ныр- 
тæккæ дын сæ иууылдæр бацамондзынæн. 
Верæ базгъордта, куклайы чемоданы дуар фегом 
кодта, фæлæ уый уым нæ разынд. 
— Нана, мæ кукла кæм ис? — кæуынхъæлæсæй 
бадзырдта Верæ йæ мадмæ. Уый нал хъуыды кодта, 
бонæй йæ кукла тагъд-тагъд скъаппæй диваны æхсæн 
куыд фæуагъта, æмæ афтæмæй уынгмæ куыд азгъорд- 
та, уый. 
— Æз ын цы зонын, дæхæдæг дзы куы хъазыд- 
тгæ! — мæсты хъæлæсæй загъта мад. 
Верæ къуымты разил-базил байдыдта, фæлæ ни- 
куы ’мæ ницы. 
— Баба, мæ кукла кæм ис, уый нæ федтай? — фæр- 
сы Верæ йæ фыды. 
т 

— Куыд æй федтаин, нырма ныртæккæ куы ’рба- 
цыдтæн мæ куыстæй? — уайдзæфгæнæгау загъта Ат- 
то æмæ къулы ’рдæм аздæхт йæ хуыссæны. 
Æппынæрæджиау ссардта Верæ йæ кукла æмæ йæ 
баскъæфта йæ фыдмæ, фæлæ баба уæдмæ бафынæй. 
6 
Рацыд цалдæр боны. Куклайы кой айхъуыст дæрд- 
даг сыхтæм дæр. Иу хуыцаубоны та сывæллæттæ 
æрæмбырд сты Верæмæ. Канд чызджытæ нæ, фæлæ 
ма гыццыл лæппутæ дæр æрбацыдысты диссаджы кук- 
ла уынынмæ. 
Уыцы бон æрбацыд, иу хатт куклаимæ цы ус ны- 
хæстæ кодта, уый сæ сыхы сывæллæттимæ; æрбацыд 
артхуыссынгæнæг йæ чызгимæ; æрбацыд милиционер 
йæ къæбæлдзыгсæр чызг æмæ йæ лæппуимæ; æрба- 
цыд электромонтер йæхи чызг æмæ ма ноджы фондз 
сывæллонимæ. 
Верæ сын равдыста, уыдон ныры онг цы нæма фед- 
той, ахæм диссæгтæ. Куклайæн йæ фæсонты цы зæгæ- 
лы хуызæн уыди, уый дæгъæлæй сифтыгъта, стæй йæ 
бандоныл слæууын кодта. Кукла йæ дыууæ цонджы 
хæрдмæ систа æмæ лыстæг къахдзæфтæй кафын рай- 
дыдта. Йæ мидбынаты æрзылд цалдæр хатты, йæ къух- 
тæ тилгæ, стæй йæ ифтыгъд куы фæци, уæд ныллæу- 
уыд. 
Сабитæ сæмдзæгъд кодтой æмæ куклайы алыварс 
æрбатымбыл сты. Ацы хатт сæм уый бынтон удæга- 
сы хуызæн фæкаст. Семæ цы лæгтæ æмæ устытæ æр- 
бацыд, уыдон бирæ арфæтæ фæкодтой Верæйы фыдæн 
æмæ сæ сывæллæттимæ ацыдысты сæхимæ. 
7 
Верæ цы горæты цард, уый уыд къаннæг горæт,. 
лæгъз быдырты кæрон хæхтæм кæдæм бахæццæ, уым» 
Горæты иувæрсты згъордта хæххон цæугæдон. Уыцы 
дон та уади, дардмæ цы урссæр хæхтæ зынынц, уыдо- 
нæй. Верæ арæх цыди Аттоимæ доны былмæ. Йæ фыд- 
иу æнгуырæй кæсæгтæ ахста. Верæ та алыхуызон лы- 
стæг дуртæ æмбырд кодта. 
Цæмæй цæугæдон горæтмæ ма бакæла, уый тысх- 
хæй йæ ныццæвæнты арæзт уыд бæрзонд ауазæнтæ. 
171 

Ралæууыдысты сæрды тæвд бонтæ. Иу изæр Атто 
1хæ куыстæй æрбацыд æмæ радзырдта: 
— Дон ацы хатты хуызæн тынг никуы раивылд: 
тас у, ауæзт куы ратона æмæ нæ уынгмæ куы ракæла, 
уымæй. 
Куы ’рталынг, уæд иу лæг æрбацыд æмæ Аттойæн 
ракодта фæдисы хабар. Комрæбын, æфцæгмæ æввахс 
цы хъæу цæры, уырдыгæй тилифонæй фæдзырдтой: 
«Ныры онг кæй нæма фендæуыд, ахæм стыр къæвда 
æрцыд хохы, дæттæ тынг раивылдысты, æмæ уæхи 
хъахъхъæнут». 
Атто уайтагъд цæуыныл фæци. Верæ йæ фæстæ 
рауад æддаг дуары къæсæрмæ æмæ федта: бирæ адæм 
згъорынц горæты сæр донауазæнмæ. Кæмæн дзы йæ 
къузсы фæрæт, кæмæн лом, кæмæн фыййаг, 
Фæстæмæ хæдзармæ куы ’рбаздæхт, уæд радзырд- 
та йæ мадæн, цы федта, уый. 
— Нæ фæстæ цы уынг ис, уый бæрзонд у, æмæ 
уымæ не скæлдзæн, фæлæ мах хæдзармæ куы ’рбахæц- 
цæ уа, уымæй тас у,— загъта мад. 
Верæ æхсæвæр бахордта æмæ ныххуыссыд. Нал 
базыдта, æхсæвы сæ уынгмæ дон куыд æрбакалд, уый 
дæр. 
8 
Райсомæй Верæ куы райхъал, уæд дисы бацыд. 
Кæсы, æмæ йæ сынтæг, сæ фæстæ къуыбырыл цы уынг 
уыд, уым февзæрд. Адæм дыууæрдæм кæнынц, доны- 
был хæдзæрттæм згъорынц, дзаумæттæ хæссынц уыр- 
дытæй æмæ сæ æвæрынц бæрзоиддæр ран. Верæйæн 
йæ алыварс скъаппытæ, шифанертæ, стъолтæ, бандæт- 
тæ, чырынтæ, сынтæджытæ æд хуыссæн. 
Верæ фæтарст æмæ скуыдта. Уый нæ базыдта, æд 
сынтæг æй куыд рахастой, уый дæр. Йæ мад ын йæ 
кæуын куы фехъуыста, уæд æм æрбауад, æмæ фæрсы: 
— Цы кодтай, мæ къона? 
— Уый цы у, нана? — бафарста Верæ. 
— Дон æрбакалд нæ хæдзармæ, æмæ дзаумæттæ 
иууылдæр рахастам, фæлæ дæ кукла кæм и? 
Верæ нæ зыдта, дысон кукла кæм ныууагъта, уый, 
фæлæ уæддæр загъта: 
— Йæхи сынтæджы... 
— Йæхи сынтæг мæнæ ам ис. Рахастон æй, фæлæ 
172 

кукла уым нæ уыд. Æрхъуыды-ма кæн, кæм æй ныу- 
уагътай? 
Верæ бæлвырд нæ хъуыды кодта, кукла кæм ныу- 
уагъта, уый æмæ та загъта: 
— Мæхи сынтæджы фарсмæ. 
— Дæхи сынтæджы цур кицы уыд, мæнæ ма дын 
,дæ чысыл бандон дæр куы рахастам. 
— Уæд та бабайы сынтæджы бын... 
Мад азгъордта, доны балæгæрста, схызти асинтыл 
æмæ бацыд хæдзармæ. Уæдмæ дон схæццæ асины сæр- 
мæ æмæ къæсæрæй мидæмæ, уатмæ кæлын байдыдта. 
Мад фæстæмæ æрбаздæхт æмæ мæстыйæ загъта: 
— Уым дæр нæй. Кæм дын ферох? 
Верæ нæ зыдта, кæм ын ферох, уый, æмæ ницуал 
деырцта, æрмæзт ма йæ цæстытæ æууæрста æмæ 
куыдга. Сывæллæттæ йæ алыварс æрæмбырд сты. 
слтктрон цырæгътæ судзæджы чызг йæ мады бафар- 
ста: 
— Нана, Верæ цæуыл кæуы? 
— Йæ кукла кæм ныууагъта, уый нал зоны, æмæ 
хæдзары баззад,— дзуапп радта уый. 
Уæд чызг ауыдта йæ фыды æмæ йæм азгъордта: 
— Баба, нæ кукла хæдзары баззад æмæ йæ ра- 
хæсс, кæннод доны амæлдзæн! 
— Уанцон нæу! Æмæ куыд баззад? 
— Верæ йæ кæм ныууагъта, уый нал зоны. 
— Кæм дын баззад, Верæ? — бафарста монтер. 
— Хæринаггæнæн уаты,— загъта Верæ, уымæн 
æмæ, æндæр кæм бацамыдтаид, уый дæр нал зыдта. 
Уæдмæ дон рудзгуытæм схæццæ. Монтер йе ’ддаг 
дгаума раппæрста æмæ доны баленк кодта хæдзармæ. 
Рудзынгыл бахызт хæринаггæнæн уатмæ, бирæ фæца- 
гуырдта, стæй æнкъардæй æрбаздæхт фæстæмæ. 
Æрбацыд артхуыссынгæнæг. Йæ сæрыл æрттиваг 
худ, йæ къухы даргъ, ставд лæдзæг, йæ кæроныл æф- 
сæйнаг къæндзы. Хабар куы базыдта, уæд йæ лæдзæг 
рудзынгæй батъыста æмæ агуырдта доны бын кукла, 
фæлæ уый дæр ницы ссардта. Дон рудзгуытæй фæуæл- 
дæр, фæлæ хæдзарæн аласынæй тас нæ уыд, уымæн 
æмæ йæ къултæ дурæй амад уыдысты. Йæ хуылфы 
ницуал баззад, æрмæст гæды ахсын никæмæн бакуымд- 
та, æмæ хæдзармæ дон куы бакалд, уæд цардахъмæ 
сгæпп кодта, стæй та хæдзары сæрмæ æмæ уырдыгæй 
уасыд. 
173 

Уалынмæ, хиды бын дон чи ауæзта, уыдонæй иу 
æрхæццæ æмæ хъæрæй загъта: 
— Мауал тæрсут, фæтых стæм доныл, йæ раз ын 
æрæхгæдтам. 
Æмæ, æцæгдæр, дон дæлæмæ-дæлæмæ цæуыныл 
фæци. Ныр хæдзармæ нал, фæлæ рудзгуытæ æмæ ду- 
æрттæй калди æддæмæ. Разынди хæдзармæ схизæн 
иыллæг хъæдын асин дæр. Сахаты ’рдæг дæр иæма ра- 
цыд, афтæ уынджы дæр нал цыд дон. Сывæллæттæ 
æппæты разæй, сæ фæстæ та стыртæ, бакалдысты хæ- 
дзармæ кукла агурынмæ. Кæцы къуым нæ басгæрстой, 
ахæм сын нал баззад, фæлæ ницы ссардтой. Иу-цып- 
параздзыд тыппыр чызг дæр фæлвæрдта хъæдын асин- 
тыл схизын æмæ хæдзармæ бацæуын. Чызг схызт хъæ- 
дын асины дыккаг къæпхæнмæ, фæлæ уымæй уæлдæр 
нал сфæрæзта æмæ фæйнæгыл æрбадт. Уалынмæ ныхъ- 
хъæр кодта йæ мадмæ: 
— Нана, мæнæ асины фæстæ цыдæр! 
Æрбауадысты сывæллæттæ æмæ асины фæстæйæ 
раластой сæ уарзон кукла. Хæдзары чи агуырдта, уы- 
дон дæр разгъордтой æддæмæ. 
Кукла æппыыдæр йæхи хуызæн нал уыд. Йæ цæс- 
гом схъулæттæ, йæ дзых æмæ йæ къæбæлдзыг дзык- 
кутæ лакъон змисæй байдзаг сты. 
Хæдзары раз цъыфы лæууæн нæ уыд, æмæ адæм 
рацыдысты, дзауматæ æвæрд кæм уыдысты, уырдæм. 
Верæ афæлвæрдта куклайы æгънæджытæ балхъивы- 
ныл, фæлæ кукла нал схудт, йæ цæнгтæ дæр нæ фез- 
мæлын кодта, йæ цæстытæ дæр цъындæй баззадысты. 
Куклайæн йе змис асыгъдæг кодтой æмæ йæ нывæрд- 
той йæ сынтæджы. Верæ скуыдта æмæ йæ мады фæд- 
джийы йæ сæр фæцавта. Стæй скуыдта милиционеры 
чызг, уый фæстæ скуыдта монтеры чызг, уалынмæ 
артхуыссынгæнæджы чызг дæр æмæ, æппынфæстаг, 
куклайы чи зыдта, уыдон иууылдæр. 
Уыцы рæстæджы, дон чи ауæзта, уыдон дæр æрцы- 
дысты. Атто дæр семæ. Сывæллæтты кæугæ куы бай- 
йæфта, уæд афтæ фенхъæлдта, кæд адæмæй исчи фæ- 
цис доны бын, æмæ фæтарст. Уайтагъд се ’хсæн фæ- 
мидæг æмæ афарста: 
— Цы хабар у? 
Радзырдтой йын куклайы хабар. Уæд уый систа 
кукла, æркаст æм, йæ фæсонты змис ын асыгъдæг код- 
та, дæгъæлæй йæ сифтыгъта, кафгæ куыд кодтаид, аф~ 
174 

тæ, æмæ йæ бандоныл æрæвæрдта. Фæлæ кукла нæ 
фезмæлыд, нæ бахудт, нæ акафыд. Атто йæ къух ау- 
ыгъта æмæ мæстыйæ фæзылд фæстæмæ. Сывæллæттæ 
æнхъæл уыдысты, уый куклайы ногæй скусын кæн- 
дзæн, фæлæ ныр куы федтой, Аттойы бон дæр ын ни- 
цы бацис, уæд та кæуынмæ фесты. Фыццаг сæ иу, 
стæй дыккаг, уалынмæ иннæтæ дæр, æмæ та бæстæ æр- 
диаг сси. 
Атто цæхгæр фæзылд æмæ сæм дзуры: 
— Сымах та цæуыл тъизут? Банцайут æмæ мæм 
хъусут! Рæхджы та цæуын Мæскуымæ æмæ та раст 
ахæм кукла сласдзынæн, ноджыдæр хуыздæр!.. Æр- 
мæст, хъусут? Хъазгæ дзы иумæ кæндзыстут, фæлæ 
кæ æвæрынмæ та кæмæ раттæм? Верæмæ? 
— Нæ! Нæ! Уый та йæ искуы ныууадздзæн,— фæй- 
кæодыгæй сцъиах-цъиах кодтой сывæллæттæ. 
— Уæдæ æз цалынмæ фæстæмæ здæхон, уæдмæ 
ахъуыды кæнут: кæмæ йæ ратдзыстæм æвæрынмæ!— 
оагъта Атто æмæ рацыд, йæ чызгмæ кæсгæ дæр нал 
бакодта, афтæмæй. 
Адæм сæ хæдзæрттæм фæцыдысты. Сывæллæттæй 
уым ничиуал баззад. Æрмæст ма Верæ, йæ цæстытæ 
æууæрдгæ, лæууыд куклайыл цур къуыбырыл. 

ПЪЫРЫСТЫФ 
УÆЛЫГÆСЫ РАДЗЫРД 
1 
Æнцойбон уыд уыцы бон. Хизын мæ уæрыччыты 
дзуг Кобеты хуымты. Афтæ хонынц нæ хъæу, ныртæк- 
кæ мæ гокотæ кæм хизынц, уыцы æрдуз. Раджы кæд- 
дæр, дам, уыцы фæз хуымгæнд уыди — Кобеты мыг- 
гаджы хуымтæ. Цæугæдоны галиуварс нæзыхъæд æмæ 
хуыры астæу æвæджиау нæудзар. Фосæн — хизæн, сы- 
вæллæттæн — хъазæнвæз. Йæ бакомкоммæ, доны фал- 
лаг фарс — нæ хъæуы хъугом, уыдон уæле та уыгæр- 
дæнтæ. Суаиг уалдзæгæй фæззæгмæ хъугом нæ цух 
кæны адæмæй. Чи йæ хуымты дуртæ фехсæды, чи — 
хæмпæлгæрдæг, чи та йе ’мбонд фæцалцæг кæны. 
Хуымгæнæн, хосгæрдæн æмæ хуымгæрдæны та æп- 
пындæр нæ цух кæны адæмæй. Уæд мæнæн дæр хуыз- 
дæр вæййы. Изæр мыл цыма тагъддæр æрцæуы. Уæд 
тæрсгæ дæр нæ фæкæнын. Æниу, цæмæй тæрсын? 
Æмæ-гъа! Мæхæдæг дæр ыи кицы бæрæг зонын. Би- 
рæгъæй нæ тæрсын, арсæй дæр, Уыдон цыма боныгон 
нæ лæбурынц, афтæ фехъуыстон. Уæдæ ма цæмæй?" 
Цæмæй куы зæгъай, уæд — хæйрæгæй. Хæйрæджытæ, 
дам, ахæм хъæдбын æмæ дурджын фæскъуымты фæ- 
бадынц. 
Фæзæй доны ’рдæм цы был ис, уырдæм зыны фал- 
лаг фарсæй Тыбаууациллайы кувæндон. Ам куы фæ- 
бадын, уæд хæйрæджытæй нал фæтæрсын, цыма, дзу- 
ар кæдæм зыны, уырдæм нæ уæндынц, афтæ мæм кæ- 
сы. 
Гъе, фæлæ абон æнцойбон у æмæ хъугомы ничи 
ис Бадын мæ уæрыччыты цур хъæды кæрон. Дзуар 
ардæм нæ зыны. Хъугомы дæр — ничи. Мæ зæрдæ 
ныддур, нынтъыснæг. Нæзыты къохы раз лæууы Дзеп- 
паты бæх æмæ ме ’рдæм йæ сæр тилы дæлæмæ-уæлæ- 
мæ. Хизгæ цæуылнæ кæны? Кæд бæх нæу, фæлæ æнæ- 
зæгъинаг бæхы хуызы бацыд, уæд та? «Цæй, ма йæм 
кæсон æмæ йæ куынæуал уынон, уæд дзы нал тæрс- 
176 

дзынæн» — загътон мæхинымæр æмæ иннæрдæм 
азылдтæн. Мæхи ныхъхъæбæр кодтон, æмæ нал кæ- 
сын бæхмæ, фæлæ та нал фæлæууын æмæ йæм мæ цæ- 
стызулæй бакæсын. Цал æмæ цал хатты! «Ардыгæй 
йæм изæрмæ афтæ куы фæкæсон, уæд... фæлтау...» Мæ- 
хи фæхъæбæр кодтон, дзуæрттæй иу цалдæр ранымад- 
тон æмæ бацыдтæн бæхмæ. Æцæг, Дзеппаты бæх. 
Кæс-ма, уæртæ йæ фæстаг къах дæр баст у, фылдæр 
хатт ын куыд вæййы, афтæ. Гъе, æмæ цыфæнды дæр 
уæд, æрмæст мæ цæстыты раз мауал лæууæд... 
Аскъæрдтон æй фаллаг фарсмæ, ахизын æй код- 
тон доны сæрты. Мæн ма тæрсын кæнæд, уыййеддæмæ 
искæй хуымтæ дæр хæрæд. Цас дзы бахæрдзæн! 
Хур арвæн йæ тæккæ астæумæ схæццæ. Æнтæф. 
Уæрыччытæ нæзы бæласы бынмæ бабырыдысты æмæ 
ривæд кæнынц... Цыппар боны сæ фæдардтам хъæугæ- 
рон уæзæгыл. Семæ сын бафтыдтам иу зæронд фыс. 
Фыс уайтагъд хизынмæ фæци цъæх кæрдæгыл. Уæ- 
рыччытæ нæма зыдтой, кæрдæг цы у, уый, фæлæ фыс- 
мæ гæсгæ базыдтой хизын. Фæндзæм бон сæ раскъæрд- 
там мæнæ ардæм. Уыдис ма мын æххуысгæнджытæ 
дæр: мæ кæстæр æфсымæр æмæ йæ «æрдхорд» æмгар. 
Уæрыччытæ хизын райдыдтой æрдузы, сæныччытæ та 
къутæртыл ныццавтой сæхи æмæ зыдхæрд кæнынц 
сыфтæртæ. 
Бирæ рæстæг нæ рацыд, афтæ кæсын, æмæ сæныч- 
чытæй цыппар диссаджы митæ кæнынц: сæхимидæг 
цъилау зилынц, сæ комыфыик кæлы, афтæмæй. «Æл- 
лæх! — зæгъып, — хæйрæджытæ бабырыдысты сæныч- 
чыты хуылфы!» Куыддæриддæр уый фехъуыстой мæ 
кæстæр æххуысгæнджытæ, афтæ фæтъæбæртт ластой 
æмæ хъæуы бамидæг сты. 
Чысыл фæстæдæр семæ ’рбацыд мæ мад. Бакаст 
сæныччытæм, йæ мидбылты бахудт æмæ фæрсы 
мæн: 
— Цы кодтой дæ сæныччытæ? 
Зæгъын, нæ зонын, кæд сæ хуылфы хæйрæджытæ 
бабырыдысты, æндæр сын æз ницы кодтон. Уый ба- 
худт æмæ афтæ зæгъы: 
— Ма сын тæрс, залгъæды сыфтæр бахордтой æмæ 
уымæн зильгац сæ мидбынаты. 
Сæныччыты ахастой хъæумæ, уым сын сæ хъуы- 
ры цыхтахсæн ауагътой, æмæ фервæзтысты. Уæдæй 
фæстæмæ тынг нал æууæндыдтæн, хæйраг фосы хуы- 
177 

зы кæй бацæуы, ууыл, фæлæ, æргом зæгъгæйæ, уæд- 
дæр ма иу чысыл тæрсын. Сæныччыты хабар мæ зæр- 
дыл куы ’рбалæууыд, уæд тынг нал тарстæн, фæлæ 
æндæр фыдбылыз ме ’ккой абадт: хуыссæг мæ æрцах- 
ста. Уæвгæ, уый диссаг нæу. Мæ цуры ничи ис, хъуго- 
мы дæр, кæимæ хъазон, цæмæ кæсон, ахæмæй иицы 
ис мæ разы. 
Уæрыччытæ ривæд кæнынц. Цалынмæ хур дзæвгар 
акъул уа, уæдмæ нæ сыстдзысты. Хорз уаид иу чы- 
сыл афынæй кæнын, фæлæ... Иу хатт, дам, Фардзинты 
фыййау бафынæй сæрвæты, хæлиудзыхæй. Афтæмæй 
калм йæ хъуыры ныллæст, æмæ лæппу æдзæммард 
фæцис. Цæйнæфæлтау мыл ахæм æмбисонд æрцæуа... 
Хъазын фæлварын, фæлæ мын нæ рæстмæ кæны, за- 
рын дæр. Цæсты тъыфалтæ уæззауæй уæззаудæр кæ- 
нынц. Уæдæ æдасæй бафынæйæн цы амал ыссардæуа? 
Мæ фарсмæ — иу тъæпæн нæзы бæлас. Тала ?да куы 
уыд, уæд ын чидæр йæ сæр акъуырдта æмæ йæ къа- 
лиутæ фæйнæрдæм дард фæцыдысты. Уæд та уыцы 
бæласыл? Калм дæр уырдæм цæмæ бырдзæи? 
Нæзыты къохæй æрбайхъуыст сывæллæтты хъæ- 
лæба. Акастæн. Дæлæ та æрбатындзынц мæ кæстæр 
æфсымæр æмæ йе «’рдхорд» æмбал. Лæфлæфгæнгæ 
мæм æрбахæццæ сты. Кæрæдзийы дзыхæй скъæфынц 
ныхас, афтæмæй мын зæгъынмæ хъавынц цыдæр дис- 
саджы хабар. 
— Иу æнахуыр уазæг æрбацыд нæ хъæумæ... 
— Ноджы ма йемæ бирæ æндæр уазджытæ... 
— Иууылдæр сæм бæхтæ ис... 
— Топпытæ дæр. 
— Ахæм худтæ сын ис, æмæ... 
Цас фæцархайдтой дыууæ лæппуйы дæр, уæддæр 
нæ бафæрæзтой, уыцы диссаджы худтæ цы хуызæн 
сты, уый радзурын. 
Мæ хуыссæг кæдæмдæр фæлыгъд. Лæппуты æрса- 
быр кодтон æмæ сæ бæстон фæфарстон. Куыд мын ра- 
дзырдтой, афтæмæй «уазджытæ» сты иу-дыууиссæдзы 
бæрц. Се ’ппæтмæ дæр — топпытæ, кæмæдæрты — дам- 
бацатæ дæр. Иу та дзы сæ хицау у, бонджын Хæмæт- 
хъанмæ чи ’рцард, уый. Сывæллæттæ куыд фехъуы- 
стой стыртæй, афтæмæй цыма хъалон исынмæ æрба- 
цыдысты. 
Хур йæхи æруагъта дæлæмæ хæхтæм. Афон у уæ- 
рыччытæн хъæумæ аскъæрынæн. 
178 

2 
Уыцы изæр иннæ бонтау хæдзары къонайыл нæ 
абадтæн, цалынмæ мын æдзи хæринаг лæвæрдтаид, 
уæдмæ. Мæ хызын фæскъона цæджындзыл ацауыгъ- 
тон æмæ федде дæн. Уазджыты хистæр кæм уыд, уыр- 
дæм нæ бауæндыдтæн, фæлæ Хæмæтхъаны уаты 
комкоммæ цы уæлхæдзар ис, уырдыгæй бакастæи сæ- 
нæртты аууонæй. Уазæг рацу-бацу кодта балкъоны. 
Æппæты фыццаг мæ цæстытыл ауад йæ худ. Мæнгæй 
йыл нæ дис кодтой сывæллæттæ. Никуыма федтон 
ахæм худ. Уазджытæ нæм арæх цыд. Кæмæн дзы уæл- 
дзармхуд уыди, кæмæн та нымæтхуд. Ацы уазæджы 
худ та бынтон æндæрхуызон уыд. Æппæты бынæй — 
нарæг, тæлыйы хуызæн, стæй цæхгæр фæпæлæхсар 
хъуырдзæвæнау, йæ фæтæн 3—4 æнгуылдзы бæрц, 
уымæй уæлæмæ та цæхгæр фæтъæпæн, къæртайы бы- 
ны хуызæн. Худæн йæ ныхыл уыд дæргъæццон æртти- 
ваг цыдæр. Йæ дарæс дæр афтæ цыдæрхуызон. Йæ 
риуыл æмæ ма йæ уæхсчытыл дæр уыд цыдæр æрт- 
тивæгтæ, фæлæ мæм дардмæ рæстмæ нæ зындысты. 
Йæ дзабыртæ уыдысты нæхимæ месты хуызæк, фæлæ 
уыдон дæр æрттиваг, сæ уæфстæ та бæзджын, æвæц- 
цæгæн, къамбецы цармæй,— уый, дам, галы цармæй 
бæзджындæр вæййы. 
Хæдзармæ æрбаздæхтæн æмæ æрбадтæн къонайыл. 
Хæринагмæ æнхъæлмæгæсæджы бадт æнцон базонæн 
у. Æдзи мæм иу каст куы ’рбакæны, уæд дæр базо- 
ны, стонджы мын у, уый. Уайтагъд мын мæ разы 
авæрдта хъæбæрхоры кæрдзыны ’рдæг, цыхты къæртт 
æмæ сылыйы къус. 
Цыхт кæрдзынæй фæраздæр, сылы дæр фæцæй- 
фæуд кодта, афтæ æддейæ æрбайхъуыст топпы гæрах. 
Къус æмæ кæрдзыны къæбæр къонайыл фæуагътон 
æмæ разгъордтон дуармæ. Уазджытæй иу цыбырхæ- 
донджын даргъ лæг лæууы нæ разы уынджы, йæ къу- 
хы топп фæздæг калы, афтæмæй. Йæ акомкоммæ фа- 
джысы рагъыл ратул-батул кæны нæ къуырттон карк. 
Йæ цъиутæ топпы хъæрæй фæтарстысты æмæ фæпырх 
сты. Стæй сæ мадмæ сæхи бакалдтой, хъуамæ йæ ба- 
зырты бын аныгъуылдаиккой, фæлæ уæдмæ карк нал 
сызмæлыд, йæ базыртæ тыгъдæй баззадысты. Цъиутæ 
йæ цуры бабукъ сты æмæ ахæм уынгæг хъæлæсæй суа- 
сыдысты, æмæ сæм æдзийы зæрдæ нал фæлæууыд. 
т 

Скуыдта, мæгуыр. «Уыдон куыд тæригъæддагæй баз- 
задысты, афтæ дæ сывæллæттæ дæ мæрдæй æнæдарæг 
баззайæнт!» — загъта ма æдзи карк марæджы ’рдæм 
æмæ йæ хæлын раздарæнæй йæ цæссыгтæ сæрфгæ хæ- 
дзармæ бацыд. 
Карк чи фехста, уый, цыма дзæбидыр амардта, 
цингæнгæ рахаста йæ «сырд». Æрбамбырд æм сты йе 
’мбæлттæ. Уыдон дарæс дæр мæм диссаг фæкаст. Цы- 
быр хæдæттыл фæтæн рæттæ афтæ дæлиау æрбырыды- 
сты, æмæ сæ сины къуыбыртæ куьг æруагътаиккой, 
уæд сæ къæхтæй фæдæле уыдаиккой. Хæдæттæ та уæ- 
лæмæ сбырыдысты, сæ раззæгтæ сойæ æрттивынц. 
Сæ дарæс нæ, фæлæ ма мæм сæ уæнгты конд дæр 
нæхимæ адæмы хуызæн нæ фæкаст. Сæ иутæ уыдысты 
дæргътæ, фæлæ цы хуызæн? Стыр къæхтыл къогъодзи- 
тæ æмæ хъулон цъындатæ. Зæнгтæ — фæстæмæ таст, 
æгъдтæ размæ ахæцыдысты, астæу æмæ гуыр — æрды- 
нау къæдз, даргъ æмæ лыстæг къубал, æнæлвыд сæ- 
рыл бинагнымæтæй конд худ, цыма къаннæг уæлæн- 
гай хъæдынкъус дæлгоммæ æркодта йæ сæрыл. Цы- 
быр сæ чи уыд, уыдон дæр афтæ æвидыц, Хъамболæт- 
тæ сæ хъыбылæн бирæ сылы куы ныккæнынц, уæд 
уый хуызæн тыппыртæ. 
Мæ хъустыл ауадысты мæ фыды ныхæстæ: «Уæ 
хуыцаумæ скæсут, æмæ мын мæ хоры къæрмæг ма 
ныххæлæттаг кæнут!..» 
Базгъордтон не скъæты ’рдæм, æмæ дын мæнæ 
æбуалгъы диссаг: уазджыты бæхты раз хор — уæгъд- 
калдæй зæххы. Æз никуыма федтон хор бæхтæн афтæ 
ныккалгæ. Быдырбæсты чи цæры, уыдон сæ фосæн дæр 
хор кæй фæдæттынц, уый фехъуыстон, фæлæ нæхи 
хъæуы уый никуыма уыд. Мæгуыртæ нæ, фæлæ ма 
Хъамболаттæ дæр нæ кодтой хор сæ бæхтæн. Махмæ, 
хохы, фосæн нæ, фæлæ ма адæмæн дæр нæ фаг кодта 
хор. 
— Паддзахæй цы дарын, уый йын бафиддзынæн, 
мæ фæллой та мын цæмæ гæсгæ сафут? — зæгъгæ, ха- 
ты мæ фыд бæхты хицæуттæм, фæлæ йæм уыдон хъус- 
гæ дæр нæ кæнынц, худынц ыл. 
Хъæууынгæй æрбайхъуыст адæмы хъæлæба. Кæ- 
сын, æмæ уыцы дæргътæ æмæ цыбыртæ уазджытæ 
цыдæриддæр уыдысты, уымæй кæрчыты фæстæ бафты- 
дысты æмæ сæ марынц, чи хъамайæ, чи топпы фатæй, 
чи та лæдзæгæй. Адæмы хъæр, кæрчыты хъуыдатт 
180 

æмæ куыйты рæйын сæмхæццæ сты. Устытæ ралæууы- 
дысты уæлхæдзæртты былтыл æмæ фæсусхъæлæсæй 
æлгъитынц фыдбылызджын уазджыты. Уæндондæр сæ 
чи у, уыдон згъорынц уынгмæ æмæ сæ кæрчыты су- 
рынц хæдзæрттæм. 
Иу даргъ лæг Сонаты карчы æрбасырдта нæ хæ- 
дзары рæзты. Карк кауыл куыд сгæпп кодта, афтæ 
мæ лæдзæгæй бахста. Февгъуыдта йæ, лæдзæг æдзийы 
фæсонтыл сæмбæлд. Мæ фыд йæхи нал баурæдта. Уы- 
цы иу гæпп баласта даргъ лæгмæ, йæ топп ын ратыд- 
та йе ’фцæгæй. Лæг йæхæдæг кауыл бафæлдæхт. Йе 
’мбæлттæ уый куы федтой, уæд цалдæрæй сæхи ныц- 
цавтой бабайыл, топп ын йæ къухтæй ратыдтой æмæ 
йæ нæмынц чи къухæй, чи та къахы фындзæй. Æз 
нырдиаг кодтон, æндæр цы мæ бон уыд? 
Сæ хъæлæбамæ ракаст балкъонæй сæ хицау, æрт- 
тиваг уæхсчытæ кæмæн уыд, уый æмæ сыл схъæртæ 
кодта. Уæд фæуагътой мæ фыды æмæ фæпырх сты. 
3 
Нæ хъæумæ æндæр раиæй чи цыд, уыдон æз «уаз- 
джытæ» хуыдтон. Уæдæ æндæр куыд? Уæвгæ нæм 
уазджытæ та арæх цыди. Гъе, фæлæ уыдон кæрчыты 
нæ цагътой, сæ бæхтæн сæ фысымты хор нæ калдтой. 
Мæ фыд-иу мæм фæсидтис, уазæджы бæх бафснай, 
зæгъгæ, æмæ зыдтон, цы хъæуы, уый. Дон ын бадар, 
хизæнуатмæ йæ алас, бæндæнæй йæ къæбæлыл бабæтт 
æмæ хизæд. Кæд, мыййаг, уазæг тагъд кæна, уæд та 
бæхæн кæрдæг æркæрд. 
Адон та цы мæрдтаг сты? Дзургæ дæр цахæмдæр 
æвзагыл кæнынп, æрмæст сæ иуæй-иутæ сдзурынц иро- 
нау дæр. Чи сты? Цæмæ æрбацыдысты? 
Уыдæттæн æз ницы æмбæрстон. Фæрсгæ дæр кæй 
бакæнон. Мæ мад фос дуцынмæ ацыд. Уæдæ ма æдзи- 
йæ æндæр кæй бафæрсон? Раст зæгъын хъæуы, ацы 
хатт тынг нæ уæидын æдзимæ, æфсæрмы дæр кæнын. 
Мæстджыи у æдзи. Къонайыл æрбадтæн æмæ арты 
сугтæ бадзæбæхтæ кодтон. Æниу хорз судзынц хус 
бæрз сугтæ. Хъæбæрхоры кæрдзынтæ æрдынрæнхъæй 
рарæхыс сты цæхæры алыварс. Кæс-ма, уæртæ дзы 
иу æгæр æввахс сагъд фæцис цæхæрмæ æмæ йæ фарс 
фæсау. Иннæ кæрдзын бафæлдæхт цæхæрмæ æмæ су- 
дзы йæ был. Афтæ никуы ныууадзы æдзи йæ кæр- 
дзынты. Фæлæ ацы хатт... Æз бавнæлдтон æмæ кæр- 
181 

дзын рафæлдæхтон, æрсагътон æй æддæдæр, иннæ 
кæрдзын дæр разылдтон. 
— Уадз сæ, уадз, дæ нывонд фон, дæ къухтæ ба- 
судздзысты,— дзуры мæм æдзи, кæрдзынтимæ архайгæ 
мæ куы федта, уæд. Цыма йæ зæрдæ фæфæлмæндæр, 
афтæ мæм фæкаст. Æмæ йæм дзурын: 
— Æдзи, дæлæ Хæмæтхъантæм цы уазджыты хис- 
тæр хонынц, уымæн йæ ном куыд хуыйны? 
— Цæй уазæг у, дæ сæрылхаст фон, йæ хæдзармæ 
æндæр уазæг макуы бакæсæд... Пъырыстыф æй хо- 
ныиц, æз дæр ын цы зокын... 
— Æмæ нæм цæмæ æрбацыдысты? 
— Хъалок исыкмæ та æрбацыдысты, æидæр нын 
куы нæ ’рбахастой, сæ хæдзæрттыл мауал сæмбæлой... 
Æз нæ зыдток, хъалоы цы у, уый дæр æмæ æдзийы 
хынцфарст фæкодтон. Æмæ бт:рæ цыдæртæ базыдтон 
уыцы изæр. Æз уæрыччытæ кæм фæхизын, уыцы сæр- 
вæт, мæ фыд Мысыр æмæ мæ мад Дегъон хуым кæм 
фæкæрдынц æмæ мæкъуылтæ цы уыгæрдæнты фæа- 
майынц, уый рацæй-рабон, æмæ нæхи зæхх нæу, фæлæ 
æлдары. Æлдар йæхæдæг та цæры стыр горæт Кала- 
чы, нæ хъæуæй йæм æгас къуыри цæуын хъæуы фис- 
тæгæй. Канд мах зæххытæ нæ, фæлæ æгас комы зæх- 
хытæ дæр уыцы æлдары сты. Алы сæрд кæиæ фæззæг 
æлдар æрбарвиты йæ фæсдзæуинты хъалон исынмæ. 
Алы хæдзарæй дæр исынц афтæ: дæс мæкъуылæй — 
иу мæкъуыл, дæс мæрты хорæй — иу мæрт, дæс фы- 
сæй — иу фыс, алцæмæй дæр дæсæм хай. Хосы мæ- 
къуылты æмæ хоры бæсты фæисынц æхца. 
Æдзи мын бæргæ бæстон фæдзырдта уыцы хабæрт- 
тæ, фæлæ сæ æз уæддæр кæронмæ нæ бамбæрстон. Нæ 
^съæуы цардис æртæ æмæ ссæдз хæдзары. Сæ хуымтæ 
æмæ сæ уыгæрдæнтæ иууылдæр нæ хъугомы сты. Æн- 
дæрхъæуккагæн нæ хъугомы нæдæр хуым ис, нæдæр 
уыгæрдæн кæнæ сæрвæт. Уæдæ иу къуыри цæуын кæ- 
дæм. хъæуы, Калак кæй хонынц, уым чи цæры, уы- 
мæн цæй зæххытæ хъуамæ уа нæ хъугомы? 
— Уæдæ нæм сæ хъалон исынмæ фарон кæнæ 
уымæй размæ цæуылнæ цыдысты? — зæгъгæ, бафар- 
стон æдзийы. Æмæ уый дæр базыдтон. Ныры онг 
агты-иу нæ хъæу сæ хъалон, æмæ æлдары дæсæм хай, 
афойнадыл бафыстой æмæ ма уæд цæмæ цыдаиккой 
сæ фæсдзæуинтæ? Фæлæ ацы фæстаг аз фыдаз уыди: 
стурвосыл хъомрын сыстад, лыстæгфосыл та фадниз 
183 

бахæцыд. Ноджы хурджын аз скодта æмæ хор æмæ 
хос дæр нæ фесгуыхтысты. Адæммæ нæ уыд, сæ хъа- 
лон цæмæй бафыстаиккой, уый. Хъæуыхицауæн гæр- 
там радтой, цæмæй æлдармæ бахата æмæ сын сæ фид- 
донтæ фæкъаддæр кæна, фæлæ сæ уый дæр фæсайд- 
та, ницы сын баххуыс кодта. 
4 
Мæ фыды фыддадаимæ сæрды мæйты уæлхæдза- 
ры хуыссыдыстæм. Мæнмæ хорз кæсы уæлхæдзары 
хуыссын. Хус æлыг зæххыл лыстæг цъæнут-фæсал: 
ныккал парахатæй. Цæмæй лыстæн фæйнæрдæм ма 
хæлиу кæна, уый тыххæй йæ алывæрсты — дуртæ 
æвæрд. Лыстæны уæлæ — бæзджын бинаг нымæт. 
Хъæццулæн дæр — ахæм нымæт. Дыууæйы ’хсæн 
абыр æмæ уазалæй дæр мауал тæрс æмæ къæвдайæ 
дæр. 
Диссаг у, уæлгоммæ хуысгæйæ, стъалытæм кæсын. 
Цыма афтæ кæсгæйæ бæрзонддæр вæййынц... Хъазынц 
æнæрынцойæ, худынц æмæ ныкъулынц сæ иугай цæ- 
стытæ. Æз нæ зыдтон, цалынмæ дадайы бафарсток, 
уæдмæ: иуæй-иу стъалытæ дзагъырдзастæй цæмæн 
кæсынц, иннæтау сæ цæст цæуылнæ ныкъулынц? Да~ 
да мын куыд загъта, афтæмæй, уыдон се ’мбæлттæй 
фæдзæгъæл сты æмæ сæ дзагъырдзастæй агурынц. 
Æдзи та мын афтæ радзырдта: алы адæймагæн 
дæр, дам, хицæн стъалы кс. Æз бирæ, бирæ фæкæсын 
арвмæ æмæ алы хатт дæр равзарын тæккæ стырдæр 
æмæ æрттивагдæр стъалы. Фæлæ та мын дыккаг хат- 
мæ фесæфы, нал æй ыссарын. Уый та уымæн у, æмæ, 
дам, стъалытæ дæр хур æмæ мæйы хуызæн ныгуыл- 
гæ кæиынц... Уæдæ дадайæн цæуылнæ сæфынц? Уый 
стъалытæй бирæты нæмттæ зоны: Авд хойы, Тæрæз- 
тæ, Фисынмæдзæуджытæ, Бонвæрнон æмæ ма ноджы 
æндæртæ, æз сæ нал хъуыды кæнын. Æхсæвæй боны- 
цъæхтæм цас рæстæг баззад, уый дæр дада базоны, 
стъалытæм куы скæсы, уæд. Уыцы æхсæв дадамæ дзу- 
рын нæ цыд, æнкъард уыди, æмæ æз дæр уайтагъд 
афынæй дæн. 
Цалынмæ хур уазал æртæх сисы, уæдмæ нæ рас- 
къæрынц уæрыччыты хизынмæ. Чи зоны ма афынæй 
уыдаин, фæлæ мæ хъустыл ауад бирæ адæмы хъæлæ- 
ба. Фестадтæн. Дзаума акæнынæн бирæ рæстæг нæ 
хъæуы, фæсмын хæлаф æмæ хæдон æнцон архайд сты„ 
184 

Нæ хæдзары акомкоммæ ныхас йæ тæккæ дзаг 
адæмæй. Йæ дæллаг æмæ йæ уæллаг бацæуæнты лæу- 
уынц пъырыстыфы фæсдзæуинтæ æд хæцæнгарз чи 
бæхыл бадгæйæ, чи та фистæгæй. Цыма адæмы ахсгæ 
æркодтой. Пъырыстыф йæхæдæг лæууы адæмы ’хсæн 
æмæ цыдæртæ дзуры, йæ ехс тилы, афтæмæй. Бирæ 
куы фæдзуры, уæд та уый фæстæ иронау радзуры йе 
’мбал. Æдзи мын куыд загъта, афтæмæй пъырыстыф 
знон æмгъуыд скодта нæ хъæуæн, цæмæй абон райсом- 
мæ æрæмбырд кæной æхца æмæ сæ хъалон æмæ сæ 
дæсæмхай бафидой. Фæлæ цæй æхца хъуамæ ссардта- 
ид хæххон мæгуыр лæг æхсæвæй бонмæ? 
Лæууынц адæм пъырыстыфы алыварс сæргуыбы- 
рæй, цыма зианы сынты алыварс лæууынц, уыйау. 
Будтуты зæронд лæг худаистæй балæууыд пъырысты- 
фы размæ æмæ йæм дзуры: 
— Дæ хорзæхæй, хицау, мах дæ мад, дæ фыды 
уазæг, æхца нæм æрмæджы нæма ис, фæлæ нын фæз- 
зæгмæ багæдзæ кæн æмæ цы ’мбæлы, уый бафиддзы- 
<стæм. 
Уый фæстæ иронау дзурæг цыдæртæ адзырдта пъы- 
рыстыфæн сæхирдыгонау. Уый йæ къæхтæ сцагъта, 
ехс фæхъил кодта зæронд лæгмæ. 
«Цымæ цы уыдзæн дарддæр?» — цымыдисæй æн- 
хъæлмæ кастæн æз æмæ, уæрыччытæн скъæрын афон 
у хизынмæ, уый мæ бынтондæр ферох. 
— Хæсгæмард фæуай, уæрыччыты ауадзын хъæ- 
уы, уый дæр нал æмбарыс! — зæгъгæ, ауад бабайы 
дзурын мæ рахиз хъусыл (галиу хъус йæ къухы уыд). 
Мæ къæбутæн ма мын иу хафт фæласта æмæ мæ ра- 
тардта уæлхæдзарæй. Æндæр хатт, чи зоны, смæсты 
уыдаин, фæлæ уый ныртæккæ мæ хъуыдыйы кæрон 
дæр нæ уыд. Уайтагъд смидæг дæн кæрты æмæ ра- 
уагътон уæрыччыты. Мæ хызын рахæссын дæр мæ фе- 
рох. Иннæ бонты-иу мæ чысыл дзуг хъæдырдузмæ 
скъæрдтон, фæлæ сæ ныр хуссары сæрвæттæм сыздæх- 
тон. 
Хизынц уæрыччытæ уæлхъæу уæзæгыл. Ардыгæй 
хъæу дзæбæх зыны. Ныхас дæр. Хъæрæй ныхас дæр 
мæм хъуысы. Кæс-ма, дæлæ Беки пъырыстыфы размæ 
æрбалæууыд. Йæ худ фелвæста æмæ йæ пъырыстыфы 
къæхты бын ныццавта, йæ хæлын кæрцы риутæ рай- 
’тыгъта æмæ дзуры: 
— Кæд ма уæм адæймаджы ныхас хъары, уæд 
185 

мæм гом риу æмæ кæрцы къæрит йеддæмæ ницы ие 
æмæ уын цæмæй бафидон уæ хъалон?! 
Пъырыстыф худ йæ къахы фындзæй акъуырдта 
æмæ Бекийыл ехсæй ралæууыд. Адæм сызмæлыды- 
сты, æвæццæгæь, чи йæхицæн тæрсгæйæ, чи та, чи зо- 
ны, иргъæвынмæ, фæлæ сыл уалынмæ фæсдзæуинтæ 
сæхи æрбаппæрстой. Сæ иутæ уæлбæхæй, иннæтæ фис- 
тæгæй нæмынц ехсытæй адæмы. Ныхасæй та алидзæн 
нæй: иуырдыгæй — хæдзары сискъул, иннæрдыгæй — 
гæнахы къул. 
Диссаг мæм фæкастысты нæ хъæуы адæм уыцы 
бон. Хуымæтæджы маст ныхасы кæнæ æлгъысты фæ- 
дыл-иу сæм рауад стыр загъд, æфхæрд ничи никæмæн 
барста, фæлæ ныр ехсы цæфтæн дæр фæразынц, алчи- 
дæр дзы йæхи сæр æмбæхсыныл сси, иу дзы не ’взи- 
ды цæвджытæм. 
Сылгоймæгтæй, æвæццæгæн, хæдзæртты ничиуал 
баззад, уæлхæдзæртты былтыл лæууынц æмæ се ’рди- 
аг суанг мæнмæ хъуысы. Уыдонæй тынгдæр та кæ- 
уынц сывæллæттæ. 
Фæсдзæуинтæ æвиппайды фæпырх сты. Фистæг 
дзы чи уыд, уыдон дæр сæ бæхтыл абадтысты æмæ, 
фæсхъæу цы хъомы рæгъау хызти, ууыл æртымбыл 
сты. Базыдтон æй, хъом сæ хъалонтæм кæй скъæр- 
дзысты, уый. Мæ уд мæ къæхты бынæй агæпп ласта: 
«Мæ уæрыччыты дæр мын скъæрдзысты». Мæ сæры 
февзæрд ног хъуыды: цалынмæ пъырыстыфы фæс- 
дзæуинтæ хъомимæ архайой, уæдмæ мæ уæрыччытæ 
къуылдымæй куы бахизиккой, уæд сæ бæргæ бамбæх- 
син... 
Хъæумæ фæкæсынмæ дæр мæ нал æвдæлы, афтæ 
тындзын уæрыччытæ скъæрыныл. Тыххæй-амæлттæй 
сæ бахизын кодтон къуылдымæй. Уым баййæфтон ин~ 
нæ уæлыгæсты дæр. Уыдон нæ федтой, пъырыстыфтæ 
адæмы куыд надтой, уый æмæ æнæмæтæй хъазыды- 
сты. Хабар сын куы ракодтон, уæд фæцæйзгъордтой 
къуылдымæй бакæсынмæ, фæлæ сæ æз нæ бауагътон. 
Зæгъын, куы уæ феной, уæд нын нæ уæрыччыты ссар- 
дзысты æмæ сæ сæхимæ атæрдзысты. 
Баныхас кодтам афтæ: сæхи уæрыччыты æмæ мæ- 
нонты дæр аскъæрæнт Лæгъзададжы пыхсмæ. Бæз- 
джын цъыхыры у уый. Стурты рæгъау дæр дзы нæ 
разындзæн æддæмæ. Æз та хъуамæ бацæуон къуыл- 
дыммæ æмæ кæсон хъалонисджытæм. Кæд, мыййаг,, 
186 

махырдæм цæуой, уæд ме ’мбæлттæм æз мæ худ фæ- 
тилдзынæн, æмæ арфдæр бамбæхсдзысты. Сразы сты, 
æрмæст мын къæбыла Мускæйы мемæ акæнын код- 
той, кæннод, дам, нæ цурæй куы рæйа, уæд нæ ссар- 
дзысты. Нæ сыхæгты къæбыла уыд уый, фæлæ махæй 
алкæуыл дæр ахуыр уыд. Ме ’мбалæй кæрдзыны къæ- 
бæр райстон æмæ ракодтон куыдзы. 
Къуылдыммæ ’ввахс æрхуыссыдтæн æмæ мæ гуы- 
быныл бабырыдтæи. Бакастæн. Пъырыстыфтæй сæ иу- 
тæ рараст сты хъæуæй, иу цалдæр стуры сæ разæй, аф- 
тæмæй. Иннæтæ ма хъæуы уынджы ратæх-батæх кæ- 
нынц сæ бæхтыл. Хъом чи скъæры, уыдои цæуынц 
хæрз сындæггай, æвæццæгæн, æнхъæлмæ кæсынц се 
’мбæлттæм. Сæ фæндаг у, æз цы къæдзæхы сæрæй кæ- 
сын, уый тæккæ быкты. Фæзылдтæи ме ’мбæлттæм. 
Уæлыгæстæй æмæ уæрыччытæй ничиуал зыны, пых- 
сы бацыдысты. 
Мæ сæры та фæзынд дзыхъхъынног хъуыды... Цæ- 
мæй мæ базондзысты? Мæхи сæм нæ раздисдзынæн... 
Фенхъæлдзысты: къæдзæхæй дур рахауд æмæ ратылд. 
Къæбыры аууæтты бабырыдтæн æмæ бакастæн хъæу- 
мæ. Пъырыстыфы фæсдзæукнтæй ма хъæуы чи баз- 
зад, уыдон дæр рацæуынц фосы фæстæ. Мæхи рала- 
стон фæстæмæ. Фæскъуылдым æмбырд кæнын тым- 
был дуртæ æмæ сæ хæссын къæдзæхы сæрмæ, былгæ- 
роимæ. Фыдбылызы уазджытæй разæй чи цыд, уыдон 
баивгъуыдтой къæдзæхæй, фæлæ хъом чи скъæры, уы- 
дон нæма æрбахæццæ сты. Гъе, фæлæ дæлæ уыдон дæр 
мæ тæккæ бын. Уæлгоммæ æрхуыссыдтæк æмæ дур- 
тыл мæ къæхтæй ахæцыдтæн, Фезмæлыдысты тымбыл 
дуртæ, семæ ма айстой æндæр дуртæ æмæ фæтæхынц 
дæлæмæ. Уыцы уадид ме ’мбæлттæ кæм бамбæхсты- 
сты, уырдæм куы азгъордтаин, уæд мæ, чи зоны, ии- 
чи базыдтаид. Фæлæ мæ зæрдæ нал фæлæууыд: мæ 
дуртæ исты бакодтой æви нæ? Балæстæн былмæ. Ньга- 
кастæн дæлæмæ, фæндагмæ. Хъалонисджытæй чи 
фæстæмæ лир,выу чи размæ, хъæр кæнынц рсæрæдзи- 
мæ. Иу дзы æд бæх ахаудта дæлвæндагмæ. Бæх къуы- 
быры фæстæ банцад æмæ йæ гæндзæхтæ цæгъды, лæг 
йæ цыппæртыл быры уæлæмæ, фæлæ йын ницы æн- 
тысы. 
Мускæ мæ цуры къæбыры сæр алæууыд. Йе здыхт 
къæдзил йе рагъыл сæвæрдта æмæ рæйы дæлæмæ, 
фæндагмæ. Мæ уд та мæ къæхты бынæй асæррæтт ла- 
187 

ста: базондзысты мæ куыдзы рæйдмæ. Фæгæпп ла- 
стон æмæ лидзынмæ фæдæн ме ’мбæлтты ’рдæм. Мæ 
фале къуылдымыл ауыдтон пъырыстыфы фæсдзæуин- 
тæй дыууæйы. Сызгъорынц ме ’рдæм, цыдæр мæм 
хъæр кæнынц, афтæмæй. Сæ иу разæй, иннæ дзæвгар* 
фæстæдæр. Æз дæр згъорын къуылдымыл уæлæмæ. 
Фыццаг азгъордæн бирæ араздæр дæн мæ сурджытæй 
æмæ мæ зæрдæ барухс, фæлæ мæ цин бирæ нæ аха- 
ста. Уайтагъд афæлладтæн. Мæ зæрдыл æрбалæууыд, 
абондæргъы æххормаг кæй дæн, уый. Мæ зæнгтæ 
куыддæр ныддонзоныг сты. Мæ цыппæртыл ма тын- 
дзын уæлæмæ, фæлæ мæм ме знаг æввахсæй æввахс- 
дæр кæны. Мускæ дæр лидзы мемæ. Хатгай фæстæмæ 
фæзилы, арæйы нæ сурæгыл, æмæ та згъоры мæ фæ- 
стæ. Мæ быцъынæг тонын рагъы сæрмæ. Уымæн йæ 
цæгатварс тархъæд у суанг йæ сæрæй йæ бынмæ, стæй 
æмуырдыг, зынцæуæн. Уырдæм куы схæццæ уаин... 
Мæ сурæг йæ хъæрæй нал æнцайы. Ницы йын æм- 
барын йæ дзырдтæй. Нал фæразын лидзын дæр. Мæ 
къæхтæ цыма дæлиау баззадысты, мæ гуцъа та рагъ- 
мæ сивæзт, афтæ мæм кæсы. 
Топпыхъæр ныццарыдта. «Мардзæн мæ!» — фæ- 
тарстæн æз. Мæлæты тас мын, æвæццæгæн, мæ тых 
фæфылдæр ксдта — цалдæр санчъехы мын æнцондæ- 
рæй баытыст, фæлæ та уайтагъд æрлæмæгъ дæн. Мæ 
къæхтæ нæ, фæлæ ма мæ къухтæ дæр бафæлладысты... 
Рагъмæ дæр бæргæ бирæ нал ис... Къæбылайæн кæй 
радтон, уыцы къæбæр уæддæр куы бахордтаин... Æх- 
хормаг куы нæ уаин, уæд мын уыцы лæг мæ дымгæ 
дæр нæ сæййафид. 
Мæ тæккæ раз сыджыт спырх æмæ та фæцыд топ- 
пы хъæр. Иу-дæс къахдзæфы ма куы сфæразин! Ныр 
мæ сурæгæн йæ улæфт дæр хъусын. Уый дæр нал фæ- 
разы, фæлæ мæм уæддæр хæстæгæй хæста^гдæр кæ- 
ны. Æммыст, æмæ ма иу-фондз къахдзæфы! Мæ цæ- 
сты зулæй ауыдтон: мæ сурæг мæм йæ къухтæ æр- 
бадаргъ кодта. Ныртæккæ мын мæ къах ацахсдзæн 
æмæ... Мæ къухтæ раздæр схæццæ сты рагъы сæрмæ. 
Стгæ нал скодтон, фæлæ тулæгау бакодтон рагъыл 
къæдзæхы сæрмæ, асхъиудтон æмæ ницуал базыдтон. 
5 
Цымæ фыны у æви хъалæй? Мæ хъустыл уайы 
дард кæцæйдæр куыдзы ниуын. Нæ зонын, цас ахаста 
188 

уыцы рæстæг. Мæ цæстæй куы ракастæн, уæд федтон: 
мæнæй чысыл фалдæр къæбыры сæр йæ фæстæгтыл 
бады Мускæ, йæ бырыикъ уæлæмæ, афтæмæй æмæ ни- 
уы. Рабадын мæ бон нæ бацис, фæлæ мæ мидбынаты 
базмæлыдтæн. Мускæ мæм æрбагæпп кодта æмæ зæх- 
хыл нал хæцы: йæ къæдзил тилы, мæ Ьылтæ мын сдæ- 
ры, йæхи мыл расæрф-басæрф кæны. 
Чысыл фæстæдæр ме ’мбæлттæ дыууæйæ æрбахæц- 
цæ сты. Рабадын мæ кодтой. Ме ’рфыг æмæ мæ сæр 
иу цалдæр раны — скъуыдтæ. Буар дæр цæфтæ æмæ 
цъæррæмыхстытæ. Ныр базыдтон, цы ’рцыди, уый. 
Рагъæй мæхи куы раппæрстон, уæд иу дзæвгар æр- 
тылдтæн лæбырды, стæй мæ бæлæстæ баурæдтой. Чи 
мæ сырдта, уыдон, æвæццæгæн, фенхъæлдтой, коммæ 
ныххаудтæн æмæ иыммардтæн. 
Ме ’мбæлттæ мæм пыхсæй кастысты, цалынмæ ра- 
гъы сæрмæ схæццæ дæн, уæдмæ. Фæлæ цалынмæ пъы- 
рыстыфтæ се ’ппæт дæр афардæг сты, уæдмæ нæ 
рауæндыдысты, стæй уæд рацыдысты агурæг. Ссардтой 
мæ Мускæйы ниудмæ. 
Мæ зæрдæ ме ’муд æрцыд. Тыххæй-фыдæй ме 
’мбæлтты ’нцой бахæццæ дæн хъæумæ. 
Хъомдоны хуызæнæй баййæфтон нæ хæдзар. Ны- 
ры оыг-иу искуы мæ къахы ных куы асаст, уæддæр-иу 
æдзи цъил фестад бæттæнтæ агурынмæ, мæ мад дæр 
афтæ. Ацы хатт мæ буар хъæдгæмттæ иууылдæр, фæ- 
лæ мæ хъуыдыгæнæг нæй, мæхæдæг дæр ницы дзу- 
рын. Дада бады къæлæтджыиыл арты комкоммæ. Йæ 
къæдзсæр лæдзæгыл йæ къухтæ æрæвæрдта, уыдоныл 
та йæ ных æмæ саумарой кæны. Æдзи сусæг хъарæг 
кæны къонайы фарсмæ. Нæ сыхæгты зæронд ус лæу- 
уы йæ цуры æмæ йын ныфсытæ æвæры: «Ма тæрс дæ 
фыртæн, ницы йын уыдзæн. Пъырыстыфы никуы ни- 
чи фæнæмы?! Фарон Никъо хъæуыхицауы куы фæ- 
надта, æмæ уый дæр куы рауагътой фæстæмæ...» 
Кæуы нана дæр, æнæуынæр куыд. Лæууы къонайы 
цæджындзы ’нцой æмæ кæлмæрзæны кæронæй цъиры 
йæ цæстысыг. Кæуын æз дæр. Æрдæбон ардæм æрба- 
цæйцæугæйæ мын мæ кæстæр æфсымæр «аппæлыд»: 
нæ тохъхъылы дæр нын аластой æмæ бабайæн дæр йæ 
къухтæ бабастой æмæ йæ акодтой. Нæ гал æмæ нын 
нæ хъуджы дæр атардтой. Нæ фосы зианæй мæм нæ 
фыры акæнды хуызæн маст ничи фæкаст. Йе сгуы 
æмæ йæ хъултæ хъуамæ мæн уыдаиккой. 
18* 

Ацы хатты хуызæн никуыма ахъуыды кодтон мæ 
цардыл. Мæныйас сабитæй алчидæр стыр суынмæ фæ- 
бæллы. Æз дæр. Æмæ цы! Стыр лæджы кад æндæр у. 
Дзæгъæлы йæм ничи сдзурдзæн, ничи йæ фæнæмдзæн, 
сывæллонау. Уынаффæгæнæг — йæхæдæг. Фæлæ абон 
цы федтон, уымæй мæ зæрдæ бауазал. Æгас хъæубæ- 
сты лæгтыл зæрондæй, ногæй нарæг уынджы рагъыл 
фосау куы ралæууыдысты æлдары фæсдзæуинтæ, уæд 
мæм ницуал фæкаст стыр лæгты цард дæр. 
Нæ фæлæ ныр цы фæуыдзыстæм? Мæ фыды мын 
ахстæй акодтой. Рауадздзысты ма йæ? Ай размæ фе- 
хъуыстон — æлдары лæгты ныхмæ чи фæлæууы, уы- 
дои, дам, дард бæстæм ферзитынц, Сыбыр йæ ком кæ- 
мæн у, ахæм дард бæстæм. Уæд ма ныи хос та чи 
кæрддзæн? Дада æгæр базæронд, хос нал фæкæрды. 
Æз та нырма... Æндæр лæг нæм нæй. Хъæдæй нын 
суг чи ласдзæк? Бæрæгбонты нын кусарт чи акæн- 
дзæн? Галтæ дæр нæм нал ис... Æз æххуырсты фый- 
йау ныллæудзынæн нæхи хъæуы, фæлæ нын нæ хæ- 
дзары куыстытæ чи кæндзæн? 
Æдзи нал æнцайы йæ хъарджытæй: «Уæ, мæ бын- 
ДУР куыд ныззылд! Уæ, мæ артыл дон куыд ауагъ- 
тон! Уæ, мæ рæхыс ме ’фцæджы куыд рахастон!» Ни- 
уы æмæ хойы йæ уæрджытæ. 
Фæллад мыл æртыхст. Фæлæ мæ сæрæй нал хи- 
цæн кæны уыцы сагъæс: нæ хæдзары лæг куынæуал 
ис, уæд куыд цæрдзыетæм? Стыр лæг куы уаин, уый 
мæ ацы хаттæй тынгдæр никуы фæнды. Нæ хъæумæ 
æрбацæуæны, комы нарæджы ис иу арф лæгæт, фæн- 
даджы тæккæ уæллаг фарс. Æз гъе уым æрбынат кæ- 
кин æмæ иунæг пъырыстыф дæр не ’рбауадзин нæ 
хъæумæ. Нæ сыхæгтæм цы бердан-топп ис, ахæм мæм 
куы уаид бырæ гилдзыткмæ, уæд цы диссаг у! Комы 
æидæр рæтты нæй æрбацæуæн. Стæй уæд уæртæ Хъу- 
ды абырджытæ куыд уыдысты, ахæм къорд сараз, æл- 
дæрттæ æмæ пъырыстыфтæ æмризæджы куыд ризой, 
афтæ. Кæнæ мæнæ арæх цы Антъоны зарæг фæкæ- 
нынц, уый. Уымæй тæрсгæйæ, дам, æлдæрттæ уæрмы- 
тæм бырыдысты... 
Мæ цæстытыл уайы нарæг ком... Арф лæгæт. Сал- 
датæй чи ’рцыд, уыцы Беса цы фоидзæхстон топпы 
кой кодта, ахæм. Бирæ, бирæ гилдзытæ. Авдæхстон 
наган-дамбаца. Кард. Хъама... 
Мæ сæры ныццæнд сты маст райсыны хъуыдытæ... 

ичъи 
Ичъи цы у, уый алчидæр зоны. Адæймаджы дарæ- 
сыл куы ныххæцы, уæд æй кæд тыхтынд ракæиай, 
кæннод йæхæдæг нæ ахаудзæн. «Ичъи», зæгъгæ, фæ- 
зæгъынц адæймагæй дæр. Мах ракæндзыстæм иу къан- 
нæг ичъийы кой. 
Йæ ном хуыйны Таймураз. Цæуы йыл авд азы. 
Ацы фæззæг бацæудзæн скъоламæ. Чидæр æй «ичъи» 
цæмæ гæсгæ схуыдта, уый та фæстæдæр рабæрæг уы- 
дзæн. Уымæн æмæ, хъуыддаг сæрæй куы нæ радзу- 
рæм, уæд зын бамбарæн у. 
Таймуразæн ис мад æмæ фыд. Кусынц колхозы. 
Скъолайы раз æхсæнвæзы цы Кады фæйнæг ис, уым 
дæр фыст сты сæ нæмттæ. Ноджы ма Таймуразæн ис 
хистæр æфсымæр. Уый каст фæци аст къласы æмæ 
ныр дыууæ азы дæргъы ахуыр дæр нал кæны æмæ 
кусгæ дæр. Йæ ном хуыйны Бæтæдзе. Уымæн дæр йæ 
ном фыст уыди газеты: цалдæр азы дæргъы, дам, ни- 
цы кусы, хъеллау кæны горæтæй хъæуы æхсæн. 
Мад æмæ фыд цас æмæ цас фæлæгъстæ кодтой Бæ- 
тæдзейæн, цæмæй уый йæ ахуыр кæронмæ ахæццæ кæ- 
на, кæнæ та кусгæ кæна. 
Фæлæ уый алы æфсæнттæ кæны æмæ та фæзæгъы: 
— Уæлæ мын горæты иу ран хорз бынатæй ныфс 
æвæрынц, æмæ райдайдзынæн кусын. 
Æрæджы та йын йæ мад загъта: 
— Омæ уæд та уал колхозы кус! 
— Æз лæвар нæ кусын! — дзуапп радта Бæтæдзе. 
Йæ фыд æм æрбамæсты: 
— Куыд лæвар? Æмæ уæдæ цæмæй цæрæм?! 
Хæрз æрæджы æрцыд ахæм хабар. Мад æмæ фыд 
кусынмæ уыдысты. Бæтæдзе кæмдæр дзæгъæлдву 
кодта. Хæдзары ма баззад Таймураз æмæ хъуыста ра- 
диомæ. Ныронг дæр-иу арæх хъуыста радиойы зар- 
джытæм, фæндырæй цагъдмæ, стæй аргъæуттæм дæр. 
191 

Фæлæ ацы хатт цы фехъуыста, уый йæм стыр диссаг 
фæкаст. Æмæ уыцы ныхас радио иу хатт нæ загъта, 
фæлæ цалдæр хатты. 
Таймураз хъуыдытыл фæцис æмæ нынкъард. «Ау, 
æцæг афтæ у? Æмæ мын уæд нана æмæ баба куыд ни- 
куы загътой». Гъе, æмæ сфæнд кодта Таймураз: «Ра- 
дио куыд загъта, афтæ бакæндзынæн, кæддæра мын 
нана æмæ баба куыд зæгъиккой...» 
Æрталынггæрæттæ, афтæ æрæмбырд сты бинонтæ. 
Мад хæринаг æрæвæрдта фынгыл. Иууылдæр æрбад- 
тысты, фæлæ Таймураз рудзынджы раз æнкъардæй 
лæууы æмæ кæсы уынгмæ. 
— Таму, цæуыннæ бадыс? — бафарста йæ мад. 
— Нæ хæрын,— загъта Таймураз. 
— Кæм бахордтай? 
— Никуы... 
— Уæдæ цæуылнæ хæрыс? 
«Цæй, гъе ныр æй зæгъон» — ахъуыды кодта лæп- 
пу, æмæ радио куыд карз æмæ хъæрæй дзырдта, аф- 
тæ уый дæр загъта: 
— Кусгæ чи нæ кæны, уый хæргæ дæр хъуамæ ма 
кæна! 
Бинонтæ исдугмæ фегуыппæг сты. Мад æмæ фыд 
бакастысты сæ кæрæдзимæ, стæй та Таймуразмæ. Мад 
бафарста: 
— Чи дын загъта уый? 
— Радио... Сымах ам куы нæ уыдыстут, уæд æм 
хъуыстон, æмæ бирæ хæттыты дæр загъта, кусгæ, дам, 
чи нæ кæны, уый, дам, хъуамæ хæргæ дæр ма кæна. 
Фыд йæ мидбылты бахудт æмæ зулдзæстæй бакаст 
йæ хистæр фыртмæ. Мад бацыд æмæ рахæцыд Тайму- 
разы цонгыл. 
— Рауай, дæ нывонд фæуон, радио дæуæй нæ загъ- 
та. Ды нырма чысыл дæ. Стыр æмæ кусынхъом чи у, 
радио уыдонæй загъта. 
— Уæртæ Бæт цæйас у, уыдонæй? — бафарста 
Таймураз, æмæ йæ къухæй бацамыдта йæ хистæр æф- 
сымæр Бæтæдземæ. 
Йæ фарстæн ын дзуапп ничи радта. Фыд нын- 
къард. Мад дæр ницуал сдзырдта. Бæтæдзе йæ уидыг 
мæсты ’ппæрст æркодта фынгыл, фестад йæ бынатæй, 
Таймуразы сæрæн иу ныддаудта æмæ æнæдзургæйæ 
дуары æдде фæцис. Уымæ дæр та ничи ницы сдзырд- 
та. Таймуразмæ Бæтæдзейы митæ афтæ диссаг фæка- 
192 

стысты, йæ цæф афтæ æнæнхъæлæджы уыд, æмæ йæ 
скæуын дæр ферох. 
— Рацу, сбад æмæ бахæр! — фæдзырдта йæм мад. 
Таймураз йæ сæр аныхта æмæ сындæггай æрбадт 
фынджы уæлхъус. Хæрын райдыдта, фæлæ дзы нæма 
ферох цæфы хабар æмæ афарста: 
— Баба. Бæт мын мæ сæр цæмæн ныццавта? 
— Цы йын хъуыд, уый йын загътай, æмæ уы- 
мæн,— дзуапп радта фыд. 
Таймураз ницы бамбæрста уыцы дзуаппæй æмæ 
уæд баздæхт йæ мадмæ: 
— И, нана? Бæт мын мæ сæр цæмæн ныццав- 
та? 
— Афтæ кæй загътай «кусгæ чи нæ кæны, уый 
хæргæ дæр ма кæнæд», уый тыххæй,— загъта мад. 
Таймураз иу дзæвгар ницуал сдзырдта. Бæрæг уыд 
йæ цæстæнгасæй дæр, ныр дæр кæй нæма бамбæрста, 
йæ хистæр æфсымæр æй цæй фæдыл ныццавта, уый, 
æмæ та нал фæлæууыд: 
— Баба, радио цы ныхæстæ фæкæны, уыдон исчи 
куы фæдзуры, уæд уымæн йæ сæр цæвын хъæуы? 
— Нæ хъæуы! Радио рæстытæ фæдзуры. 
— Уæдæ мын Бæт мæ сæр цæмæн ныццавта? 
— Хъыг æм кæсы уыцы ныхас,— æнкъардæй загъ- 
та уый. 
Таймураз ныртæккæ мæсты уыд йе ’фсымæрмæ 
æмæ йæ бафæндыд, радио æппынæдзух дæр уыцы ны- 
хас куы кæнид, уый. Скаст репродуктормæ, фæлæ ацы 
сахат уый кодта цыдæр зарджытæ. Фæлæ та йæ зæр- 
дыл æрбалæууыд дзыхъхъынног фарст: 
— Нана, Бæт куы смæсты, уæд радиойы цæуыннæ 
фæнадта, фæлæ мæн? 
— Хынцфарст ма кæн! — фæхъæр ыл кодта мад. 
Ацы хатт æндæр ницæмæйуал бафарста Таймураз. 
Кæд, Бæтæдзейы цæф цæй фæдыл уыд, уымæн ни- 
цы бæрæг бамбæрста Таймураз, уæддæр йæ зæрдыл 
фидар бадардта иу хъуыддаг: «Кусгæ чи нæ кæны, 
уый хæргæ дæр ма кæнæд» — ацы ныхасыл йæ хис- 
тæр æфсымæр тынг мæсты кæны. Цы ма хъæуы сы- 
вæллоны уымæй хуыздæр? 
Рацыд цалдæр боны. Бæтæдзе та иу хатт ацыд го- 
рæтмæ куыстагур. 
— Гъы, цы бадæ? — бафарста йæ фыд. 
— Кæм æнхъæл уыдтæн, уым нал разынд куыст, 
7 Æвзагрст уацмыстж 
193 

фæлæ мын æндæр ран раттинаг сты,— загъта Бæтæ- 
дзе. 
Фыд йæ къух ауыгъта. Ныхъхъус сты бинонтæ иу- 
уылдæр. Æмæ та уæд æрцыд Таймуразы рад. 
— Нана, æз Бедтойы фарстон, æмæ мын уый куыд 
загъта, афтæ раст у? 
— Æмæ йын цы зонын, цæмæй йæ фарстай... 
— Бедто афтæ зæгъы: кусгæ чи нæ кæны, уый, 
дам, хъуамæ цæвгæ дæр ма кæна... 
— Цæвгæ, кусгæ чи кæны, уыдонæн дæр хора 
нæу,— дзуапп радта мад. 
— Фехъуыстай? — зæгъгæ, хиндзастæй бакаст Тай- 
мураз Бæтæдземæ. 
— Цæвгæ нæ, фæлæ дын ахæм над скæндзынæн, 
æмæ дæ уыцы ныхас бынтондæр куыд ферох уа... 
Бæтæдзе фестад, фæлæ йыл мад фæхæцыд. 
— Ныууадз-ма йæ! Сывæллон у æмæ уадз æмæ 
дзура... 
Бæтæдзе басабыр, фæлæ мад зыдта, Таймураз та 
æнæ исты сдзургæ нæ фæлæудзæн, æмæ йын йæ къух- 
ты фæсагъта къаннæг ведра æмæ йæ донмæ арвыста» 
Таймураз дон æрбахаста æмæ йæ дуаргæрон æрæ- 
вæрдта. Йæ сæры цæф æххæст нæма ферох. 
— Радав-ма дзы! — фæдзырдта йæм Бæтæдзе. 
Таймураз нæ бауæндыд доны кружкæ Бæтæдзейæн 
йæ къухмæ раттын æмæ йæ стъолыл æрæвæрдта, стæй 
дуаргæронмæ ацыд æмæ уырдыгæй дзуры йæ мадмæ: 
— Нана, кусгæ чи нæ кæны, уый нуазгæ дæр хъуа- 
мæ ма кæна, и? — Йæхæдæг кæртмæ ныййарц. Бæ- 
тæдзе йæ асырдта, æмæ лæппу кауыл куыд фæцæй- 
гæпп кодта, афтæ йæ ацахста æмæ, дæ балгъитæг аф- 
тæ: Таймураз нады бахауд. Йе ’рдиаг ссыд, æмæ йæ 
мадмæ фæдис ныхъхъæр кодта. 
— Дынджыр лæг куы дæ, цы йæм ныууырдыг 
дæ? — сбустæ кодта мад йæ хистæр фыртыл. 
Уыцы бонæй фæстæмæ Бæтæдзе бæрæг фенкъард- 
дæр, Таймуразимæ ныхас дæр никуал кодта. Таймура- 
зæн йæхицæй дæр нæма ферох йæ над. 
Иу бон та лæууыд сæ хæдзары раз. Уынджы фæ- 
зилæны ауыдта Бæтæдзейы. Йе ’фсымæр хæдзармæ 
цæуы, уый куы базыдта, уæд цæхгæр фæзылд æмæ 
кæрты фæмидæг, къæлидормæ сгæпп кодта, стæй асин- 
тыл цардахъмæ суад. Уым афтид боцкъа йæ фарсыл 
æрфæлдæхта æмæ дзы бабырыд. Бæтæдзе хæдзармæ 
194 

куы ’рбаввахс, уæд Таймураз йæ фындзы хуыичъы- 
тыл ныххæцыд, сывæллæттæ радиойы куыд фæфæз- 
мынц, афтæ, æмæ райдыдта хъæрæй: 
— Дзуры Орджоникидзе. Хъусын кæнæм фæстаг 
хабæрттæ. Кусгæ чи нæ кæны, уый хæргæ дæр ма кæ- 
нæд...— æмæ боцкъайы аныгъуылд. 
Бæтæдзе уыцы иу тахт бакодта хæдзармæ. 
— Кæм и, кæ, уыцы къулыбадæг? — сонт фарст 
акодта йæ мады. 
— Цы та дын кодта? Ам куы нæ и... 
— Æз ын йæ къубал стондзынæн! 
Рацагуырдта Бæтæдзе иннæ уæтты дæр, акаст цæ- 
хæрадонмæ дæр, фæлæ никуы ссардта Таймуразы. Хæ- 
дзармæ дæр нал бацыд, кæд ын æххормаг уыд, уæд- 
дæр, æмæ та кæдæмдæр айста йæхи. 
Таймураз дæлæмæ куы ’рхызт, уæд ын мад бауай- 
дзæф кодта: 
— Хъус-ма, дæ нывонд фæуон, афтæ мауал кæ! Дæ 
хистæр у. Ма йæ фæзм. Уый худинаг у. 
— Уый нæ фæзмыдтон, нана, радиойы фæзмыд- 
тон! — раст кодта Таймураз йæхи. 
. Дыууæ боны дæргъы ницуал сдзырдта Таймураз. 
Нæмынæй тæрсгæйæ йæхи дард ласта Бæтæдзейæ. Фæ- 
лæ иу бон хæрхæмбæлд фесты цæхæрадоны. Бæтæ- 
дзе Таймуразы хъус сивæзта æмæ «дзурдзынæ ма уы- 
цы ныхас», зæгъгæ, баййардта сывæллоны. «Нал! 
Нал!» — хъæр кодта Таймураз. 
Бæтæдзе афтæ ’нхъæлдта, уæдæй фæстæмæ Тайму- 
раз кой дæр никуал скæндзæн, фæлæ афтæ нæ рауад 
хъуыддаг. 
Иу изæр сæм æрбацыдысты сæ моймæдзыд чызг 
æмæ се сиахс. 
Ныхас кодтой Бæтæдзейы тыххæй. 
— Хъуаг бæргæ ницæмæй стæм, фæлæ мæнæ лæп- 
пу ницы хъуыддагыл хæст у, æмæ афтæмæй дзæгъæл- 
дзутимæ куы сбæндæн уа, уымæй йын тæрсæм,— загъ- 
та фыд йе сиахсы фарстæн. 
Мад фынг æрцæттæ кодта, фæлæ а ныр æрбадой, 
афтæ та Таймураз хъуыддаг сызмæста. Цæвиттон, мад 
йæ уазджытыл фæцис, æмæ дзы айрох сты йæ кæрчы- 
тæ. Уыдонæн сæ бадынафон æрцыд, фæлæ, æвæццæ- 
гæн, зивæг кодтой æххормагæй æфтауæнхъæдтæм схи- 
зын æмæ къæлидорæй сæ къубæлттæ ныддаргъ кодтой 
хæдзармæ. Ус сæ куы ауыдта, уæд дзуры йæ фыртмæ: 
7* 
195 

— Таму, марадз-ма, къусы дзаг нартхор сис æмæ 
йæ кæрчытæн акал! 
Таймураз рахаста нартхор, къæсæргæрон æрлæу- 
уыд æмæ фæрсы йæ мады: 
— Нана, стыр кæрчытæ иууылдæр æйчытæ æф- 
тауынц? 
— Уый та дæ цæмæн бахъуыд? 
— Чи не ’фтауы, уыдон хицæнæй æвзарын хъæ- 
уы... 
— Цытæ дзурыс, цы? Цæмæ сæ æвзарыс? 
— Айк чи не ’фтауы, уый хъуамæ хæргæ дæр ма 
кæна,— загъта Таймураз æмæ хиндзастæй бакаст йе 
’фсымæрмæ. 
Уазджытæ схудтысты. Бæтæдзейæн йæ цæсгом фæ- 
тар, сыстад йæ бынатæй æмæ ракъахдзæф кодта дуа- 
ры ’рдæм. Таймураз фæтарст, нартхор акалдта кæрчы- 
тæн, йæхæдæг дуары фæстæ амбæхст. Бæтæдзе рахызт 
йæ фæрсты. 
Таймураз ныппыррыкк кодта æмæ хæдзармæ ба- 
лыгъд. Ацы хатт ын мад тынг бауайдзæф кодта, къу- 
лыбадæг митæ куыд нæ кæна, уый тыххæй. 
Мад, фыд æмæ сæ хистæр фырт сæ кæрæдзимæ 
сфыдзæрдæ сты. Бæтæдзейæн йæ цæсгом комкоммæ ба- 
кæсын дæр нал хъæцыд йæ фыдмæ. Фылдæр хатт-иу 
æнæдзургæйæ бахордта æмæ та-иу изæрмæ искуыдæм 
ацыц. Йæ кæстæр æфсымæры ныхæстыл мæсты кæнын 
æдылыдзинад уыди. Фæлæ Бæтæдземæ афтæ каст: уы- 
дон сабийæн йæхи ныхæстæ не сты, фæлæ, мад æмæ 
фыдæн сæхи цæсгом æргомæй зæгъын цы нæ хъæцы, 
уыдон. 
Таймуразæй йæ цæфтæ раджы ферох сты. Ныр 
мæсты нал кæны Бæтæдземæ. Иу хатт ын тæригъæд 
дæр фæкодта, æххормагæй та куы ацыд, уæд. «Ник- 
уал ын зæгъдзынæн уыцы радиойы ныхас», сфæнд 
кодта йæхинымæр. 
Æмæ та иу сихорыл æрцыд ахæм хабар. Фынгыл 
нæма ’рбадтысты, афтæ Таймураз бацыд æмæ йæ ма- 
ды фæрсы: 
— Нана, радио рафтауон? 
— Уадз æмæ дзура, цы дæ хъыгдары! — загъта 
мад. Таймураз йæ дзых бахæстæг кодта йæ мады хъус- 
мæ. 
— Нана, радио та уыцы ныхас куы зæгъа, уæд та 
Бæт смæсты уыдзæн æмæ та æххормагæй ацæудзæн» 
196 

Уыцы ныхас сусæгæй зæгъынмæ хъавыд, фæлæ 
фехъуыст иннæтæм дæр. Бæтæдзе нæ бамбæрста, йе 
’фсымæр та хинæй дзуры æви æцæгæй. 
Бинонтæ сихор хæрын райдыдтой. Гæды йæ раз- 
заг къæхтæ авæрдта Таймуразы уæрджытыл æмæ 
мæллæг уаст бакодта. 
— Цæуыл кæуыс? — дзуры йæм Таймураз.— Кæд 
дын стонджы у, уæд мыст æрцахс æмæ йæ бахæр. 
Кусгæ чи нæ кæны, уый хъуамæ хæргæ дæр ма кæ- 
на... 
Ацы хатт Таймураз æппындæр нæ хъавыд ахæм 
ныхас зæгъынмæ, фæлæ дзы иугæр куы сирвæзт, уæд 
æфсæрмы дæр фæцис, стæй тæрсгæ дæр фæкодта æмæ 
йæ мадмæ баппæрста йæхи. 
Бæтæдзейыл цыма зынг абадт, афтæ фестъæлфыд 
æмæ ныццæвынмæ хъавыд Таймуразы, фæлæ йын фыд 
йæ цонг ацахста. 
— Гъы, уый æмкад су! Цæмæ йæм хъусыс? 
Бæтæдзе фыр мæстæй афæлурс. 
— Ардаугæ йæ скодтат! — загъта уый æмæ йæ 
сæрæй ацамыдта Таймуразмæ. 
— Чи дыл æй сардыдта? 
— Уæдæ мыл ичъийау цы нындæгъд? Фæлæуу, æз 
дын бацамондзынæн! — бартхъирæн кодта лæппумæ 
Бæтæдзе æмæ дуарæй федде ис. 
Бæтæдзе уыцы ’хсæв сæхимæ нал æрбацыд. Дык- 
каг æмæ æртыккаг бон дæр. Мады зæрдæ ’хсайын 
байдыдта æмæ уæд баййардта йæ лæджы, дæ фырты 
бацагур, зæгъгæ. Маст æрхауд Таймуразмæ дæр. «Уый 
дæуæй фæлыгъд, къулыбадæг!» — бауайдзæф ын код- 
та мад. Таймураз нынкъард, фæлæ цы ’рцыд, уымæн 
ма цы гæнæн уыд? 
Цыппæрæм бон сæ хæдзары раз дзыхълæуд фæкод- 
та рог машинæ, æмæ дзы рахызт колхозы сæрдар. Мад 
æй ауыдта рудзынгæй, фæтарст æмæ рауад уынгмæ. 
— Куыд æнкъардæй мæм кæсыс, Бæтæгон! — æр- 
бадзырдта сæрдар. 
— Хату куы дæ! Æгас цу! Цы дын æй æмбæхсон, 
мæ лæппу ныр æртæ боны нæхимæ нал æрбацыд, æмæ 
йæм мæ зæрдæ ’хсайы... 
— Æртæ къуырийæ раздæр æй нæ фендзынæ, фæ- 
лæ йын ма тæрс. Хохы нын цы уыгæрдæнтæ ис, уыр- 
дæм хос кæрдынмæ ацыд. Æвиппайды фæраст æмæ 
йемæ ницы ахаста. Хæринагæй сæ цух нæ уадзæм, 
197 

ныртæккæ дæр та сæм машинæ ’рвитын, фæлæ кæд ис, 
уæд ма йын иуы фæлыст мидæггаг дзаума æмæ рог 
хуыссæнтæ ацæттæ кæн. 
Мад фыр цинæй «мидæмæ рацу» дæр нал загъта 
уазæгæн. Бауад хæдзармæ æмæ арæвдз кодта дзаума. 
Таймураз дæр фехъуыста сæрдары ныхæстæ æмæ, мад 
æй не ’рхъуыды кодта, афтæ скуыси сынтæджы бын 
æмæ раласта йæ хъазæнты асыкк. 
Мад, а ныр къæсæрæй рахиза, афтæ Таймураз фев- 
зæрд йæ разы, йæ къухы цыдæр тыхт, афтæмæй. 
— Нана, мæнæ уый дæр арвит Бæтæн! — загъта 
Таймураз æмæ балæвæрдта, йæ къухы цы уыд, уый. 
Уый уыд, Таймураз фылдæр цы хъазæн уарзта,— 
кæрдæгхуыз резинæ хæфс, йæ къæдзилыл даргъ рези- 
нæ бос, уый кæрон та портийы хуызæн тымбыл. Пор- 
ти куы балхъивай, уæд хæфс агæпп кæны. 
Мад æркаст хъазæнмæ æмæ ныххудт йæ дзыхы- 
дзаг. 
— Æмæ цы кæны уымæй та? 
— Хъаза дзы. 
— Нæ, нæ, дæ нывонд фæуон, уый ныр кусгæ кæ- 
ны æмæ йæ хъазынмæ нал æвдæды. Уадз æй дæхи- 
цæн... 
— Арвит æй, нана! — æнкъард хъæлæсæй загъта 
Таймураз, йæхæдæг разылд æмæ цæхæрадонмæ араст. 
Кæд йе ’фсымæр Бæты бирæ уарзта, уæддæр ын 
зын уыдис уыцы хæфс раттын: иннæ сывæллæтты 
*хсæн сæрыстыр уымæй уыд. 

ФЫЙЙАУЫ 
САГЪÆС 
НИУЫ ÆРДЗ 
Барæг фæцæуы комы. Йæ сæрыл — сау уæлдзарм- 
худ, йæ уæлæ — сау нымæт, сау цухъхъа, сау хъа- 
ма... Фыдохы уацхæссæг ахæм дарæсы фæцæуы. Га- 
лиу уæхскыл фондзæхстон топп ауыгъд, йæ дзых дæ- 
лæмæ, афтæмæй саухуымпъырджын дамбацайы фарс- 
мæ æрзæбул. 
Уазал дымгæ комæй быдырмæ лæбуры, сфæйлауы 
бæхы барц, рæдувы барæджы нымæт, ниуы æмæ ни- 
уы. 
Æндæрæбон хохæй райхъуыст: чи никуыма уыди, 
ахæм стыр дымгæ сыстад Куырттаты комы. Бæстæ 
систа йæ сæрыл. Кæмæндæр йæ хосы мæкъуылтæ къæ- 
дзæхтыл халгай байтыдта, кæмæндæр йæ хъæмпы 
цъына фæхаста мусæй, кæйдæр хуымæн йæ сыджыт 
комы балæууын кодта, кæмæндæр та йæ галтæ æд 
дзоныгъ къæдзæхæй аппæрста... 
Цы ’рцыд цымæ Галæгоныл, тъæнджы мæй ахæм 
знæт куы никуы вæййы, уæд? 
Бæх, цыма арф миты лæгæрды, уыйау размæ тых- 
дзыд кæны. Барæг хатгай йæ басылыхъхъыл уæлдæр 
схæцы æмæ афæлгæсы йæ развæндагмæ. 
Галиуырдыгæй — Тыбауы хох. Рахизырдыгæй — 
Хъæриуы бæрзæндтæ. Дыууæйы æхсæн нарæг ком. 
Фыййагдоны нук. 
Хæхтьгл миты къуыбар нал баззад. 
О, фæлæ цæуылнæ уадзы дымгæ бæлццоны йæ фæн- 
дагыл? Кæд ын, мыййаг, хæхтæ бафæдзæхстой: бау- 
ром фыдуацхæссæджы. Æмæ судзаг хабар знон куы 
фехъуыстой, сæ урс кæлмæрзæнтæ куы систой сæ сæр- 
тæй, уæд ма йæ цы уромы? 
Барæг фæфале Хъæдæргъæвæнæй. Ныр цæуы Дзыв- 
гъисы нарæджы. Дымгæ фæсабырдæр вæййы, фæлæ 
та тæккæ фæзилæны бæлццоныл ныццæвы йæхи. 
Æвиппайды мидæгæй райхъуыст топпы гæрæхтæ. 
199 

Бæх йæ хъустæ фæхъил ласта. Барæг идоны рохтыл 
фидардæр æрбахæцыд, йæ фондзæхстон размæ æрба- 
зылдта. Цы нæ вæййы! Нырма дзæгъæлхæтджытæ би- 
рæ ис. 
Къæдзæхы тигъæй разынди цалдæр барæджы. 
Æвæццæгæн, цины бæлццæттæ. Кæрæдзийы бæхтæм 
æвзидынц. Размæ-фæстæмæ хъазынц. Уалынмæ ратыл- 
дысты дыууæ бричкæйы. Уыдоны фæстæ дæр та — 
барджытæ. Цыма фæндыры хъæр ауад лæппуйы хъус- 
тыл. «Чындзхæсджытæ,— ахъуыды кодта барæг.— Бы- 
дырмæ цæуынц æви йæ хохæй рахæссынц?» Куы йæм 
æрбаввахсдæр сты, уæд федта: барджытæ уыдаиккой 
дыууадæсы бæрц, бричкæты — чызджытæ, ацæргæ 
лæгтæ. Кæс-ма, уæртæ дзы зонгæтæ дæр куы ис! Фæн- 
дырдзæгъдæг фæндыры тæнтæ айвæзта. 
Фæлæ мæнæ диссаг! Чындзхæсджытæ бафиппайд- 
той: барæг йæ ехс йæ галиу къухмæ райста. Æрхызт 
бæхæй. Рахизырдæм. Зианы хабар чи фæхæссы, хъæр- 
гæнæг кæй фæхонынц, уый дæр ма афтæ æрхизы. 
Бричкæйы цы ацæргæ лæгтæ бадти, уыдои рахыз- 
тысты æмæ сындæггай бацыдысты барæгмæ. Иннæтæ 
дæр æрфистæг сты æмæ цæуынц сæ фæдыл. Цыдæр 
фыдбылыз кæй æрцыд, уый се ’ппæт дæр бамбæрстой. 
Цалдæр къахдзæфы ма сæ хъуыд лæппумæ, афтæ уый 
æрбалæууыд сæ размæ æмæ æрхæндæг хъæлæсæй 
загъта: 
— Цины уацхæсджытæ уыл æмбæлæнт... Нæ цард- 
дæттæг, мæгуыр адæмы фæтæг Ленин нал ис... 
Бæстæ цæвддур фестад. Иунæг сыбыртт никæй дзы- 
хæй схауд. Цыма хæхтæ дæр мæсæллæйы æрлæууы- 
дысты. Цыма хур йæ тулынæй банцад. Фыййагдон йæ 
цæуынæй. Фæндыр баззад тæнивæзæй. Иу мыр дæр 
дзы куыннæ райхъуыса, афтæ йæ чызг хъандзалæй 
гуыфсЬæйы æрæвæрдта. 
Фæсивæд сæ балцы хистæрмæ фæрсæгау бакасты- 
сты. Уый ма иу дзæвгар сæркъулæй алæууыд, стæй йæ 
цæссыгтæ асæрфта æмæ йæ дондзаст цæстытæ йе 
’мбæлттыл ахаста: 
— Фарн уæм дзурæд, кæстæртæ! Абон мах рараст 
стæм фæрнджын хæдзарæй цины хъуыддаджы фæдыл. 
Фæлæ зиан цы хæдзары уа, уым циндзинад нал вæй- 
йы. Ныртæккæ махæй нæ алкæйы хæдзары дæр зиан 
ис. Кæй номæй рацыдыстæм æмæ кæмæ цыдыстæм, 
уыдон хæдзæртты дæр. Уый нæ, фæлæ ма зæххы къо- 
200 

рийыл цы мæгуыр кусæг адæм ис, уыдон хæдзæртты 
дæр. Махæн цæугæ нал у нæ фæндагыл. Цомут фæс- 
тæмæ æмæ хабар фехъусын кæнæм комбæстæн... Мæ- 
нæ кæстæртæ дыууæйæ ацæуæнт æмæ, нæ фæндаг кæ- 
мæ уыд, уыдонæн бамбарын кæнæнт... 
Сæргуыбырæй цыдысты чындзхонтæ фæстæмæ 
Куырттаты коммæ. Налдæр топпы гæрах, налдæр ех- 
сы къæрцц. 
Баввахс сты Дзывгъисмæ. Хъæубæстæй сæ чи фед- 
та, уыдон сæ размæ фæндагмæ тындзыдтой. Цы ха- 
бар у? Ацы адæм æрдæбон дæлæмæ комы кафгæ æмæ 
фæндырдзæгъдгæ куы фæцæйцыдысты... Цы бæллæх 
æрцыд? Цæмæн раздæхтысты? 
Хистæр сын бамбарын кодта хъуыддаг. 
— Чындзхæсджыты бæсты фыдуацхæсджытæ фес- 
тæм. Фæлæ ам дæр æгъдау хъæуы, мæ хуртæ. Махæн 
æй чи фехъусын кодта, уый цæуæд уæлæ не ’хсæйнаг 
хъæумæ æмæ хъуыддаг хицауадæн бамбарын кæнæд. 
Сымахæй та, лæппутæ, алчи фæйнæ хъæумæ хъæргæ- 
нæг фæуæд. Æз ма бауайон, цы хæдзарæй рацыды- 
стæм, уырдæм, стæй мæ-иу агурут Уырыхъæуы фæзы, 
• Ирон адæм рагæй фæстæмæ дæр цæуаг сты зианмæ. 
Чи ахицæн, уымæн йæ фæстаг балцы фæндаг срæ- 
сугъд кæнын алчидæр йæхицæн хæсыл нымайы. Æмæ 
цæуынц зианджынмæ сыхагæй, хæстæгæй, æцæгæло- 
нæй. Цæуынц æгас комæй. Цас æмæ цас вæййынц! 
Ныр та кæдæм цæуой? Чи у зианджын? Кæм 
æвæрд у амæлæг? Уæвгæ, уыдæттæй ничи никæйы 
фæрсы. Зоныиц æй иууылдæр. Зиан — алкæмæн дæр 
йæ зæрдæйы. 
Фæлæ ирон адæм нæ зонынц æмæ нæ уарзынц 
стыр хъуыддаг иунæгæй кæнын. Цины бон дæр æмæ 
хъыджы бон дæр. 
Чындзхæсджытæ комы мидæмæ араст сты. Фæнда- 
гыл ма сыл чидæртæ æрбафтыд. Дзывгъисæгтæ бам- 
бал сты семæ. Бричкæ æд чызджытæ арвыстой сæ 
хæдзæрттæм. Мæнæ Дæллагхъæу. Уыдон дæр нæма 
фехъуыстой хабар. Утæппæт адæмы куы федтой, уæд 
сæ размæ. ракалдысты. Æбуалгъ хабар уадидæгæн ай- 
хъуыст хæххон чысыл хъæуыл. Барзыхъæумæ хъæр- 
гæнæг æрвитын нал бахъуыд. Стырæй, чысылæй ра- 
цыдысты фæндаггæронмæ. Тæфæрфæсгæнæджы лæуд 
æркодтой фæндаджы был. Æмæ диссаг! Куырттаты ко- 
мы ахæм цау нæма уыд. 
201 

Марды æгъдау куыд вæййы, уый та чи нæ федта? 
Сыхæгты ацæргæ адæм бадынц зианджыны кæрты. 
Дæлæ æрбацæуынц тæфæрфæсгæнджытæ иу къордæй. 
Хистæртæ — разæй, иннæтæ — сæ фæстæ. Сæ худтæ — 
сæ сæртыл арф конд. Афтæ ’мбæлы. Худ сæры тенка- 
йыл куы уа — уый цин æмæ хъалы нысан у. Лæдзæг 
дæр сæ — никæй къухы. Æрлæууыдысты рæнхъæй. Сæ 
цæсгæмттыл — хъыджы нысан, сæ цæстæнгас — зæх- 
мæ, зиан цы сау сыджытмæ цæуы, уырдæм. Алæууынц 
иу чысыл æгуыппæгæй. Уыцы уысм сæ алкæйы сæры 
дæр æрмæст иунæг хъуыды вæййы: чи ахицæн, уый 
тыххæй. 
Зианджынты ’рдыгæй дæр слæууыдысты ацæргæ 
адæм. Сæ иу дыууæ къахдзæфы рахызт æрбацæуджы- 
ты размæ. Раарфæ сын кодта: «Нырæй фæстæмæ ци- 
ны хъуыддæгты фæцæут, зиан та рухсаг уæд...» 
— Рухсаг уæд! — фæзæгъы æрбацæуджыты хис- 
тæр æмæ тæфæрфæсгæнджытæ иуварс алæууынц, цæ- 
мæй æндæр къордæн фæндаг уа, уый тыххæй. 
Бирæ сæдæ азты ис уыцы æгъдау ирон адæммæ. 
Алчидæр æй зоны. Фæлæ ныр та куыд? Чи кæмæн 
кæна мæсæллæй? Адæм се ’ппæт дæр — зианджын, се 
’ппæт дæр — тæфæрфæсгæнæг. Тыхджын у фыдæлты 
æгъдау. Æмæ йæ ам дæр кæнынц, сæ зæрдæйы уидæг- 
тæй куыд цæуы, афтæмæй... 
Дард не сты Куырттаты хъæутæ сæ кæрæдзимæ. 
Фыдуацы кой байхъуыст суанг Хæрисджынмæ. Уыр- 
дыгæй Хилакъмæ, æмæ ком нытталынг, нырхæндæг 
æгасæй дæр. Æрмæст дымгæ Тъепле æмæ Æрхоны 
цъуппытæй ’лæбурдта далæ коммæ, йæхи айнæг къæ- 
дзæхтыл хоста, ниудта æмæ ниудта... 
ХÆХТÆ БАЗМÆЛЫДЫСТЫ 
Куырттаты комы бæстастæу Фыййагдоны рахиз 
былыл бæрзонд къардиуы сæр æрæнцад Лæц. Неза- 
маны, дам, Нарты уынаффæдон уыцы хъæуы уыди. 
Йæ бакомкоммæ, доны иннæ фарс ис æртæ хъæуы: 
Уырыхъæу, Къадат æмæ Цымыти. 
Уыдаид фæсаходæн, афтæ цыппар барæджы рацы- 
дысты мидæг Хæрисджыны ’рдыгæй æмæ Лæцы ба- 
комкоммæ Уырыхъæуы бын стыр фæндагыл æрлæу- 
уыдысты. Æдде бакæсгæйæ цыма дзæгъæл фесты кæ- 
202 

нæ фæстæмæ здæхынмæ хъавынц, афтæ зыны. Лæу- 
уынц барджытæ. Кæд сæ ныхас нæ хъуысы, уæддæр 
цæуылдæр кæй уынаффæ кæнынц, уый бæрæг у. Фæн- 
даггæттæ дзæбæх зынынц Лæцмæ дæр æмæ Цымыти- 
мæ дæр. Æмæ цымæ цавæр æхсызгон хъуыддаджы 
фæдыл рафтыдысты, цæмæн æрлæууыдысты зымæгон 
дымгæмæ митвæндагыл? 
Уырыхъæуæй дыууæ лæджы æрцыдысты сæ раз- 
мæ. Барджытæ сæ бæхтæй æрхызтысты. Чысыл фæс- 
тæдæр Хидыхъусæй æрбахæццæ сты цалдæр барæджы 
æмæ уыдон дæр ам æрфистæг сты. Уалынмæ бæлц- 
цæтты рæхыс æрбазынд Цымытийæ, Дæллагхъæуæй. 
Сахат дæр нæма рацыдаид фыццаг барджыты æрба- 
лæудæй, афтæ Уыры фæз адæмæй байдзаг. Дæрддаг- 
дæр хъæутæй — бæхтыл, Уырыхъæуæй, Лæц æмæ 
Цымытийæ — фистæгæй. 
Цæуынц къордгæйттæй. 
Мæнæ та цалдæр барæгæй æрбахæццæ сты. Лæу- 
уæг адæммæ сæ бирæ нал хъæуы. Æрхызтысты. Чы- 
сыл лæппутæ февзæрдысты сæ фарсмæ. Айстой сын 
сæ бæхты. Æрбацæуджытæ, сæ хистæр сæ астæу, аф- 
тæмæй рæнхъæй, уæззау къахдзæфтæй æрбацыдысты 
æмæ æрлæууыдысты сæ мидбынаты. Сæ цæсгом — тар, 
сæ цæстæнгас — сау зæхмæ. Сæ размæ слæууыдысты, 
ам кæй æрбаййæфтой, уыцы хистæртæ. Сæ иу рахызт 
чысыл раздæр æмæ æмыр хъæлæсæй загъта: 
— Рухсаг уæд Ленин! 
Дæрддаг хъæутæ Къора æмæ Дзуарыхъæуæй дæр 
æрбахæццæ сты. 
Зæрæдтæй иу баздæхт урсзачъе лæгмæ: 
— Дрис, дæле уæлæмæ дзурын аипп ма уæд, фæ- 
лæ адæм иууылдæр ам сты. Каст махмæ у, æмæ ныл 
цы ’мбæлы, уый куы кæниккам, уæд дæм куыд кæ- 
сы? 
— Иттæг раст зæгъыс, мæ хæдзар. Мæхи хъуыды 
дæр ууыл у. Фæлæ зиан иу хæдзары зиан, мыййаг, 
нæу, æгас комы зиан у æмæ ахæм уавæры, чи зоны, 
æндæр уынаффæ, æндæр æгъдау æмбæлы... Марадз- 
ма, кæстæртæй искæмæн афæдзæхс æмæ Бесæгъуыр- 
мæ фæсида,— йæ ныхас фæцыбыр кодта Дрис. Хъæу- 
советы сæрдар Бесæгъуыр балæууыд зæрæдты раз æмæ 
йын хабар куы бамбарын кодтой, уæд загъта: 
— Фарн уæм дзурæд, хистæртæ. Кæд мæ фæрсут, 
уæд уын æргомæй зæгъдзынæн мæ хъуыдытæ. Æр^ 
203 

витгæ никæмæ акодтам, фæлæ уæхæдæг æвдисæн, 
адæм нæм æрцыдысты. Уæлдæр хицауадæй дæр мæм 
ницы ныхас æрбацыд. Нæ нæм тилифонæй æрбадзурæн 
ис, нæ нæм тел ныццæвæн ис. Быдыры нын цы зæх- 
хытæ радтой, уырдæм нæ комæй чи алыгъд, уыдонæй 
иу лæппу æрбахаста ацы фыдуац, æндæр сымахæй 
уæлдай æз дæр ницы фехъуыстон. Гъе æмæ, Дрис, 
бахатыр кæн, фæлæ иугæр хъуыддаг афтæ у, уæд мæм 
ахæм зонд ис. Ленин махæн цы уыд, уый кæцыдæрид- 
дæр зоны. Цыма нæ алкæйы хæдзары дæр абон су- 
дзаджы зиан ис, ахæм уавæры стæм. Зианы хъуыдда- 
джы та уынаффæгæнæг сымах вæййут, хистæртæ. Æмæ 
та ныр дæр уынаффæ уæхимæ райсут æмæ, судзаджы 
зианæн цы ’мбæлы, уый бакæнæм. 
Хистæртæ хъуыдытыл фесты. Æндæр ныхасмæ æн- 
хъæлмæ кастысты сæ хъæусоветы сæрдармæ. Ома хи- 
цауадмæ кæд ног исты фæнд ис, зæгъгæ, фæлæ иугæр 
афтæ у, уæд... 
— Фæрнæй кус дæ бынаты, Бесæгъуыр... Рæстытæ 
дзурыс. Хонæг нæ никæмæ уыд. Фæлæ лæгæн йæ хъыг 
уромæг адæм сты. Æмæ æрцыдыстæм мæнæ æхсæн- 
вæзмæ. Иунæгæн йæ маст дæр ницы давы æмæ йæ цин 
дæр никæдæм хъуысы. Уæдæ фæдзурæм адæммæ æмæ 
уал кæрæдзийы бамбарæм, стæй уæд, цы ’мбæлы, уый 
дæр кæндзыстæм,— аскъуыддзаг кодта йæ ныхас Дрис. 
Адæм æрбамбырд сты стыр фæндаджы уæллаг 
фарс. Мæрддзыгойы адæм æм се ’ппæт дæр куыд зын- 
даиккой, Дрис афтæ бæрзондгомау къуыбырыл слæу- 
уыд æмæ æнæдзургæйæ йæ цæст ахаста йæ алфамб- 
лай. Йæ худ систа йæ сæрæй æмæ бæзджын æмæ риз- 
гæ хъæлæсæй райдыдта: 
— Мæнæ хорз адæм! Фарн уæм бадзурæд. Фыдæй 
фыртмæ чи никуыма ’рцыд, ахæм æбуалгъ æмæ кæуи- 
наг уац сæмбæлд нæ комбæстыл. Цæргæ-цæрæнбонты 
кæмæ бæллыдысты, уыцы зæхх нын чи радта, мæгуыр 
æххормаг адæмы хорæй чи бафсæста, мылазон мигъты 
бынæй нæ хурмæ чи ракодта, нæ уыцы уарзон фæтæг 
Ленин не ’хсæнæй ахицæн. Рухсаг уæд! Адæм куы 
равзæрдысты, уæдæй нырмæ хорз лæгтæ, номдзыд 
адæм, стыр хицæуттæ куыд нæ ацыди се ’хсæнæй, фæ- 
лæ махыл ацы зианæй риссагдæр зиан нæма æрцыд. 
Æмæ канд махыл не ’рцыд зиан. Стыр Уæрæсейы, 
æгас дунейы мæгуыр адæм дæр абон махау мæрдджын 
сты. Нæ фыдæлтæ-иу афтæ дзырдтой: «Уæлæуыл адæ- 
204 

мæн чи цы фæвæййы, уый йæ ныгæнæн бон сбæрæг 
вæййы». Ленинæн алы адæмтæ дæр кад кæнынц, æмæ 
мах дæр, нæ ирон æгъдау куыд амоны, афтæ куы срæ- 
сугъд кæниккам Ленины фæстаг балцы фæндаг, йæ 
ном ын куы ссариккам æмæ йын зæрдæбын рухсаг 
куы зæгъиккам, уыцы уынаффæ хæссын æз уæ размæ. 
Хетæгкаты Къоста дæр ма куы загъта: «Мардæн хæр- 
нæг кæны ном». Хъуамæ нæ комбæстæйы номæй хæр- 
нæг скæнæм Ленинæн, схицæн ын кæнæм йæ зæххы 
хай, цырт ын ныссадзæм, цæмæй йæ ингæн макуы фе- 
рох уа... 
* * * 
Бирæ рæстæг нæ ахаста саударæн æмбырд. Дрисы 
фæстæ ма радзырдтой дыууæ зæронд лæджы. Раст сæм 
фæкаст сæ хистæры ныхас: æбуалгъ зианæн Куыртта- 
ты комы цы кад вæййы, ахæм кад хъуамæ уа Лени- 
нæн дæр. Æрмæст сæм иу хъуыддагыл рауад фылдæр 
ныхæстæ. Æгъдау скæныныл алчидæр разы уыди, фæ- 
лæ кæд? Райсом æви фæстæдæр? Адæмæн сæ иутæ 
дзырдтой: «Алы кæнд дæр йæ афоныл куы вæййы^. 
уæд хуыздæр фидауы. Хæрнæг скæнын хъæуы рай- 
сом». Иннæтæ дæр уыцы хъуыдыйы ныхмæ ницы зæ- 
гъинаг уыдысты. Æрмæст...Хæрнæг адæмæй фидауы. 
Ныртæккæ та хъызт зымæг у. Æфцæгрæбын цы хъæу- 
тæ цæры, уыдонæн куы нæ фæуа хæрнæгмæ сæмбæ- 
лыны фадат. Иугæр зианы кадæн дугъ уадзын бауы- 
наффæ кодтой, уæд уый дæр хъуыдыйаг у. Дугъы кæй 
бæхтæ уыдзысты, уыдон сæ ардыгæй райсоммæ кæцæй 
арæвдз кæндзысты? Стæй куыд загътой, афтæ Лени- 
нæн йæ сыджыты хай дæр схицæн кæнын хъæудзаб- 
ни. Зиан цы хæдзарыл æрцæуы, уый фæзоны, йæ уæл- 
мæрд, йæ фыдæлтæ кæм ныгæд сты, уыцы бынат. Ле- 
нинæн та, дзыллæйы зиан кæй у, уымæ гæсгæ нырма 
ахæм бынат нæма сбæрæг кодтой. Уымæн ныртæккæ 
дæр уаид гæнæн, фæлæ миты бын дзæбæх бынат зын 
ссарæн у. Ингæны сæр хъуамæ сагъд æрцæуа цырт 
нæхимæ хохаг къæй дурæй. Уый дæр миты бын зын 
ссарæн у, хуымæтæджы ныллæг дур ныссадзын та сæр- 
мæ хæссинаг нæу... 
Фæцис æмбырд. Адæмы сау къуыбылой хæлын 
байдыдта. Иу таг дзьх ацыд Хилакъгом æмæ Хæрис- 
джынмæ, иннæ дæлæмæ, Дæллагхъæуы ’рдæм, æртык- 
каг — доны фаллаг фарс Лæцмæ æмæ цыппæрæм 
205 

схæрд кодта Къадатмæ. Тæгтæ куыд даргъдæр кæ- 
нынц, афтæ хæлы къуыбылой. 
Ахицæн, стыр зианæн фыццаджыдæр цы ’гъдау 
вæййы, уый. Адæм æрæмбырд сты, кæрæдзийæн фæ- 
хъыгтæ кодтой, дарддæр кæуыл цы ’мбæлы, уый бæл- 
вырд базыдтой æмæ ныр алчи фæцæуы йæ фæрныг 
хæдзармæ. Сæ маст дæр — иу æмæ сæ сагъæс дæр: цы 
уыдзæн дарддæр? 
Германы хæст нæма фæцис, афтæ фыццаг хатт сы- 
хъуысти ардæм Ленины кой. Уалынмæ схæццæ пад- 
дзахы раппæрсты хабар. Фæзындысты болыневиктæ 
æмæ кадеттæ. Иуырдыгæй Ленин æмæ фæллойгæнæг 
адæм, иннæрдыгæй паддзахы фарсхæцджытæ — Дени- 
кинтæ æмæ Врангельтæ. 
Ленин фæуæлахиз. Куырттаты комы цæрджытæн 
сæххæст се ’нусон бæллиц — быдыры сын радтой зæхх. 
Цæрджытæн сæ фылдæр алыгъдысты быдырмæ. Ам 
ма чи баззад барвæндонæй, уыдон хуымгæнды мæт 
нал ис, сæрвæт æмæ сын уыгæрдæн та фагæй уæлдай. 
Æниу бирæ чидæртæ афтæ бакодтой: бинонтæн сæ иу 
æмбис быдырмæ алыгъд, иннæ æмбис та ам баззад. 
Ныр та куыд уыдзæн? Зынг зæгъынæй ком нæ су- 
дзы, фæлæ Ленины знæгтæ фæсарæнты æххуысæй 
хæст куы ракъахой, уæд?.. Хуыцау ма зæгъæд, фæлæ 
уæд — хъаймæт, адæмы сæфт. Æнцонæй ма чи рат- 
дзæн, ныр 3—4 азы кæмæй пайда кæны, уыцы зæхх? 
Чи ма бацæудзæн æлдæртты æмæ пъырыстыфты æф- 
сондзы бынмæ? Фæлтау — мæлæт! 
Куырттаты комы адæм хорз базыдтой, парти, фæс- 
комцæдис æмæ Советон хицауад цы кусынц, уый. Хъу- 
сæггаг ныхасæй нæ, фæлæ сæхи комы цы коммунист- 
тæ ис, лæгæй-лæгмæ кæй зонынц, уыдонæй. 
Фæлæ адæмæн сæ фылдæр уæддæр афтæ хъуыды 
кодтой, цыма сæрибар æмæ зæхх комкоммæ Ленинæн 
йæхи къухæй райстой. 
...Мæрддзыгойы уæвджытæй мæнæ дыууæ барæджы 
базылдысты Хидыхъусы ’рдæм. Цæуынц галвæндагыл 
фæрсæй-фæрстæм. Сабыргай, æнкъард æмæ сагъæс- 
хуызæй. Нырма сæ иу ныхас дæр ничи скодта. Сагъæс 
сын бабаста се ’взаг. Чи зоны, уый аив нæу. Балцы 
уæвгæйæ кæстæр хъуамæ хистæрæн йæ фæндаг фæцы- 
быр кæна, истæуылты йæ ирхæфса. Уый дæр æгъдау 
уыд... 
— Аипп ма уæд, Хъайтыхъо... Ды мæнæй фылдæр 
206 

федтай. Суанг ма Америкмæ дæр цардагур ахæццæ 
дæ... Ам нæхимæ дæр бирæ азты фæкуыстай, хæхты 
хæзнатæ чи агуырдта, уыцы ахуыргонд адæмимæ... 
Дæхæдæг дæр сæм фæхъуыстай — адæмы зæрдæ тынг 
æхсайы, сомбон цы уыдзæн, уымæ. Иугæр сæ раздзог, 
сæ фæтæг нал ис, уæд, мыййаг... Нæ зонын, куыд æй 
зæгъон,— къуызгæ æмæ æфсæрмыгæнгæ дзырдта кæс- 
тæр йæ хъуыдытæ. Хъуыддаджы фæдыл æмбаргæ 
адæймаджы зæрдæмæ ныккæсын аипп нæу. Уæвгæ, 
фæрсæг йæхæдæг æппындæр нæ гуырысхо кæны, Ле- 
нин цы паддзахад сарæзта, уый фидардзинадыл, фæ- 
лæ афтæ... 
— Цы дын зæгъон, Шамил, дæхæдæг сæ хуыздæр 
зоныс. Америкæйы фæдæн дыууæ азы, ардæм цæу- 
гæйæ Европæйыл дæр азылдтæн, фæлæ дын раст куы 
зæгъон, уæд дзы, мæнæ махмæ цы хъуыддæгтæ ’рцыд,» 
ахæмæй ницы федтон. Кæмдæриддæр адæмæн сæ да- 
рæг зæхх у, æмæ уымыты нырма зæххытæ хъæздгуы- 
ты къухы сты. Чидæртæ гуырысхо цæй фæдыл кæ- 
нынц, уый тыххæй та дын афтæ зæгъинаг дæн, æмæ, 
кæд Ленин нал ис, уæддæр адæм нал суадздзысты, йæ 
руаджы сæ къухы цы хорздзинæдтæ бафтыд, уыдон. 
Фехъуыстаис æй дæ хистæртæй, галдзармыйас хуым- 
зæхх галы аргъ уыди. Фæлæ дын нæхицæй æрхæссон 
æмбисонд... Хилачъы ма куы цардыстæм, уæд,— ды 
дæр æй хъуыды кæндзынæ,— нæ хъæу æмæ Гуытъи- 
атыхъæуæн сæ хуымтæ æмæ сæ уыгæрдæнтæ фæрсæй- 
фæрстæм уыдысты. Иу ахæмы, дам, Андиатæй иу лæг 
хуым кодта дыууæ галæй. Галтæн хъуамæ сæрбосыл 
хæцæг уа (фос цæмæй зоны, кæм разилын хъæуы, 
уый), фæлæ махонæн, æвæццæгæн, ахæм æмбал нæ 
фæцис, чи зоны, кæстæр лæппуты фосы фæстæ арвы- 
ста, æмæ уыйадыл иунæгæй архайдта. Йæ фарсмæ 
хуым кодтой Гуытъиатæ дыууæ æфсымæрæй. Махо- 
ны галтæ хуымы кæронмæ куыд бахæццæ сты, афтæ 
йæ ауæдзы сагъд къæйыл дзывыр фæхæррæтт кодта. 
Чи зоны, дур йæ бынатæй дæр нæ фезмæлыд, фæлæ 
йыл сыджыт бакалди. Арæны дур нын нæ хуыммæ 
барæй æрбайстай, зæгъгæ, сæм загъд рауад æмæ аф- 
тæмæй (дыууæ иуæн — æфсад) Андийы-фырты фæнад- 
той. Изæры сæхимæ куы ’рцыд, уæд рахабар кодта йæ 
бинонтæн æмæ та йæ уыдон дæр æлгъыст æмæ уай- 
дзæфы бын фæкодтой: «Æвзæр, дæхи куыд бауагътай 
нæмын, цæуылнæ сæ ныммардтай!» Йæ райсомы та 
207 

ацыд хуым кæнынмæ. Кæсы, æмæ ауæдзы къæй йæ 
бынаты нал, фæлæ йæ Андиаты хуымы æрсагъдæуыд» 
Иу-дыууæ уылынджы бæрц æй æрбайстаиккой. Систа 
йæ махон æмæ йæ йæ фыццаг бынаты садзын куыд 
райдыдта, афтæ та йе зноны нæмджытæ йæ уæлхъус 
февзæрдысты. Фæлæ ацы хатт Андийы-фырт йæхи 
нæмын нал бауагъта. Æфсымæртæй йæм иу разæй æр- 
бацæйлæбурдта, иннæ фæстæты. Андийы-фырт уæззау 
къæпи дард фæхаста æмæ раззаджы сæр ныххафт ла- 
ста. Лæг атылд æмæ йæ гæндзæхтæ бацагъта. Андийы- 
фырт фæстæмæ фæзылд æмæ фæуыргъуыйау: иннæ 
’фсымæр дæр конд хуымы мардæй лæууыд. Куыд ра- 
бæрæг, афтæмæй уæззау къæпи уый сæрыл дæр ауад, 
æнæихъæлæджы... Фæтуджджын сты дыууæ хæдзары 
æмæ дыууæ мыггаджы дæр... Цæмæн дын ракодтон 
ацы хабар? Дыууæ уылынджы зæххы тыххæй лæджы 
мæрдтæ æрцыд. Ныр уыцы дыууæ мыггагæй уым ни- 
чиуал цæры. Быдыры дын саумæр зæхх, дæ бон æй 
кусын дæр нæ бауыдзæн, уый бæрц. Æмæ ма дын уы- 
дон сæ зæхх искæмæн дæттынц? Нæ, фæлтау мæлæт 
райсдзысты. Æмæ æгас Уæрæсейы дæр дæр афтæ. Мæн- 
мæ афтæ кæсы, æмæ адæм сæ зæхх æмæ сæ сæрибар 
никæмæнуал ратдзысты... 
— Уый хъæлæкк афтæ у, Хъайтыхъо, фæлæ тыхы 
бон бирæ у. 
— Тыхы хицау дæр адæм сæхæдæг сты æмæ сæ- 
хи ныхмæ никуы.тох кæндзысты, бауырнæд дæ... Фæ- 
лæ, Шамил, хъуыддаг кæмæн бабар кодтой, ды дæр 
уыдонæй дæ æмæ ахъуыды кæнут. Цæмæй марды 
кæнд нывыл рауайа, ууыл бацархайут. 
Барджытæ хидæй баивгъуыдтой æмæ бахæццæ сты 
Хидыхъусмæ. 
НЫГÆНÆН БОН 
Рацыди дыууæ мæйы. Зымæг фæфардæг йæ фæд- 
йæ фæд. Сыстад кæмттæй, адæгтæй, æмæ фæцæуы уæ- 
лæмæ рæгътæ æмæ къуылдымтыл, йæ урс кæрцы фæд- 
джитæ йæ фæдыл ласгæ. Æвæндонæй цæуы карз зы- 
мæг йæ уазал фысым — цъититæм. Æрæмбæхсы къæ- 
дзæхты æххæлты, нарæг æрхыты, фæлæ уалдзæг цæуы 
йæ фæдыл æмæ йæ суры хæрдмæ, хуры тынтæй цы 
уисой сбыдта, уымæй. Цъæх адардтой кæмттæ. Хуым- 
гæнды гæппæлтæ сау æмæ фæныкхуыз гæрæмтæй зы- 
нынц дардмæ: чи — конд, чи — зæрæстон. 
208 

Куырттаты ком бирæ ног хабæрттæ фехъуыстой 
Ленины тыххæй. Зæххы къорийыл цы адæмтæ ис, уы- 
донæй, дам, иу дæр ахæм нал баззад æмæ Ленинæн 
кад чи не скодта. Ам, нæхимæ Ирыстоны, алы хъæуы 
дæр уыди саударæн æмбырд. Елхоты, саударæн æм- 
бырды фæстæ, адæм сырх æмæ сау тырысатимæ зиан 
хæссæгау æрзылдысты хъæуы сæйраг уынгты. Беслæ- 
ныхъæуы æмбырды фæстæ Ленины кадæн сарæзтой 
дугъ; Хуымæллæг бауынаффæ кодтой Ленины номыл 
сæхи хардзæй клуб саразын; Дзуарыхъæуы фæском- 
цæдисонтæ цыппар боны дæргъы фæцарæзтой хид, 
адæм-иу тынг тухи кæм кодтой, ахæм бынаты. Ноги- 
ры фæсивæд та хъæуы астæу стыр обауыл бæлæстæ 
ныссагътой; Тиб бауынаффæ кодтой суары был Лени- 
нæн цырт ныссадзын æмæ уал дгы ныссагътой сау 
тырыса; Чырыстонхъæуы саударæн æмбырдмæ æрцы- 
дысты, Дзæгъиппарзæй суанг Ставд-Дуртæм цы хъæу- 
тæ ис, уыдоны минæвæрттæ. Иннæ хъæуты дæр афтæ. 
Ленины амардыл тынгдæр чи фæрыст, уыцы фæл- 
лойгæнджытæ хъæуты æмæ горæтты курдиаттæ дæт- 
тын байдыдтой партимæ бацæуыны тыххæй. Уыдонæй 
алчидæр ард хордта, йæ тых æмæ зонд кæй нывонд 
кæны, Ленин цæуыл куыста, уыпы хъуыддагæн, йæ 
фæдзæхстытæ йын кæй æххæст кæндзæн, ууыл. 
Куырттаты комы адæм, Ленины хæрнæгæн цы бон 
снысан кодтой, уыцы æмгъуыд дæр æрхæццæ. Кæнд 
саразыны бæрн кæуыл æвæрд уыди, уыдон сæхиуыл 
нæ бацауæрстой. Æрæмбырд кодтой æхца, хæрзхаст- 
дæр æмæ егъаудæр нал ис, зæгъгæ, ахæм гал балхæд- 
той, нозт æмæ хойрагæн цы хъæуы, уыдон дæр—цæттæ. 
Дугъы кæй бæхтæ уайдзысты, цал уыдзысты, уы- 
дæттæ иууылдæр сбæрæг сты. Фæлæ барджыты хъуыд- 
даг стыр дзырддаг рауад. Дугъы бæхтæ фондз уыды- 
сты. Фондз бæхæн фондз барæгæй фылдæр кæй нæ 
хъæуы, уый чи нæ зоны. Афтæмæй та, ацы номы ду- 
гъы архайын кæй фæндыд, уыцы барджыты (фынддæс, 
æвддæсаздзыд лæппутæ) нымæц фæфылдæр. Бæрн- 
джын адæм ацы хъуыддаджы ницы хъом уыдысты. 
Бæхы хицау, йе ’фсургъыл кæй æвæры, уый йæхи бар 
у. Лæппутæй алчи куырдта, лæгъстæ кодта бæхты 
хицæуттæн, цæмæй йæ бæхыл бадын бауадза, фæлæ 
сегасæн цы акодтаиккой. Иу бæхыл æртæ лæппуйы 
кæм сæвæрдзынæ! Æмæ нырма бæрæг нæма уыд, 
ахæм амонд кæмæ æрхаудзæн. Сабитæй алчидæр бæх- 
209 

мæ багæппæввонг цæттæйæ лæууыд æмæ йæм кæд 
•фæсиддзысты, уымæ æнхъæлмæ касти. Кæй ном зæгъ- 
дзысты фæстаг сахат? Чи уыдзæн уыцы амондджын? 
Хаджысмел, Созырыхъо, Аппо, Агуыбе, Хъасай, Ла- 
демыр, Дзадте, Хъауырбег, Уасил, Бет, Елмæрза, Сер- 
гей æви Батырбег? Алы хъæутæй æрбацыдысты, алы 
мыггæгтæй уыдысты, се ’ппæты чи нымайы. 
Утæппæт лæппутæй æрмæстдæр фондзæн сæххæст 
уыдзæн сæ бæллиц. 
Дугъы хъуыддаг гуырысхойаг нал уыд, фæлæ цыр- 
ты къæй самал кæнын кæмæн фæдзæхст уыд, уыдон 
тынг ныкъкъуылымпы сты. 
Иу ахæмы та бæрнджын лæгтæ куы æрбамбырд 
сты, уæд рабæрæг, дур нæма ссардтой. Уыцы хабар 
мæты бафтыдта кæнд аразджыты. Къæйдур афтæ 
æвиппайды нæ бафтдзæн къухы. Агурын æй хъæуы. 
Æмæ ныронг кæм ницы самал кодтой, уым ма афтæ 
тагъд цы ацараздзысты? Адæы стыхстысты: ингæн 
æнæ дурæй нæ фидауы. Стæй фидыцыл дæр нæу 
хъуыддаг. Ингæн снæудзар вæййы куыдфæстæмæ, зæх- 
химæ дæр, чи зоны, сæмвæз уа æмæ æппындæр бæ- 
рæг мауал дара. Фæлæ дзы дур сагъд куы ’рцæуа, 
уæд уый та æнусон у. Æрхыты æмæ къæдзæхты къæй- 
тгæ бирæ ис, зæгътæ, бæрнджынтæ сæхи уымæй раст 
кодтой. Нæхимæ зиантæн цы къæйтæ фæсадзынц, 
ахæмтæ алыран дæр бæргæ разындаид, фæлæ уыдон 
Ленины ингæны аккаг нæ уыдысты. Ленины ингæны 
къæй хъуамæ æмраст, æмлæгъз æмæ бæрзонд уа. Ацы 
комы стыр фæндагыл цæуæг бæлццæттæм дардмæ 
куыд зына, афтæ. 
Адæм цырты дуры сагъæстæ куы кодтой, уыцы 
рæстæг хидыхъусаг мæгуыр лæг къуырма Еналдыхъо 
дæр уым уыдис. Ленин кæй амард, уый айразмæ фе- 
хъуыста. Йæ цæссыг калдта. Мæгуырæг, æндæр цы 
йæ бон уыди. Æмæ ныр, кæд хъусгæ нæ кодта, уæд- 
дæр цæстæй дзæбæх уыдта æмæ адæмы цæсгæмттыл 
бафиппайдта цыдæр тыхстдзинад. 
— Адæм стыр сагъæсы бацыдысты, уый уынын, 
фæлæ æз ницы хъусын æмæ ма мын æй бамбарын 
кæн,— Еналдыхъо бахатыд кæмæдæр. 
Хабар ын куы радзырдтой, уæд загъта: 
— Гъæй, гормæттæ, уæдæй нырмæ мын цæуылнæ 
загътат... Æз зонын, сымах кæй агурут, ахæм къæй. 
— Кæм?—афарстой йæ æмхъæлæсæй иу цалдæрæй. 
210 

— Уалæ Цъæритгомы. 
— Кæцы ран? 
— Бæхтулæны. 
Чидæр фæгуырысхо Еналдыхъойы ныхæстыл: Цъæ- 
ритгомы дæр куы фæцагуырдтой æмæ куы ницы ссард- 
той. Кæд мæнг ныхæстæ кæны? Кæнæ, кæмæй зæгъы, 
кæд уый ницæйаг къæй у? Къухæй амонгæйæ æмæ 
йын йæ хъусы хъæрæй дзургæйæ бамбарын кодтой, 
ома мах дзы куы ницы ссардтам, уæд дзы ды кæм фед- 
тай ахæм къæй? Еиалдыхъойæн, мæгуыр, йæ хид 
акалд, афтæ цъæррæмыгъд ныхæстæй æмæ йæ къух- 
тæй амонын байдыдта. Куыд æй бамбæрстой, афтæмæй 
къæй йæхицæн бафæсаууон кодта. Йæ адзалы размæ 
уыцы къæй хъуамæ йæ цотæн бацамыдтаид, бафæ- 
дзæхстаид сын, цæмæй йын æй йæ ингæны сæрмæ 
ныссадзой. Фæлæ иугæр Ленины ингæнæн бахъуыд, 
уæд... Фæлтау Еналдыхъойы ингæн æнæ къæйæ баз- 
зайæд. 
Цæмæй дзæгъæлцыд ма фæуой, уый тыххæй Енал- 
дыхъоимæ дыууæ лæппуйы арвыстой. Фæстæмæ тагъд 
æрыздæхтысты. Еналдыхъо кæм бацамыдта, къæй 
æцæгæй дæр уыцы ран разынд. 
Дыккаг бон сæумæрайсом галтæ аифтыгътой дзо- 
ныгъы æмæ иу-ссæдз лæгæй коммæ ацыдысты. Ша- 
мил дæр æд дзæбуг — семæ. Чи зоны, йæ мидбынаты 
йын йæ уæлдæйттæ асæттæн уа. 
Рафтыдтой дур. Куыннæ асæтта, афтæ йæ хъавгæ 
къухæй къухмæ дæтгæйæ коммæ æрбырын кодтой. 
Уым æй галдзоныгъыл сæвæрдтой æмæ йæ æрластой 
Хидыхъусмæ. Цыма сæртæг авгæй конд у æмæ йын 
сæттынæй тæрсынц, уыйау æй сындæггай зæххыл æрæ- 
вæрдтой. Хидыхъусæй йæ Уырыхъæуы фæзмæ цы- 
хуызы бахæццæ чындæуа, уый тыххæй сæм фылдæр 
ныхæстæ рауад. Кæйдæрты фæндæй йæ суанг бынат- 
мæ хъуамæ галтыл аласой. Фæлæ фылдæрты уынаф- 
фæ фæуæлахиз. Галтыл цæмæн? Адæм дзы бирæ куы 
ис. Мæнæ ма Хидыхъусæй дæр æрбахæццæ сты иу 
къордæй. Зиан сынтыл куыд фæхæссынц, афтæ цымæ 
аивдæр нæ уыдзæн? Цыма Ленины марды чырын уæл- 
мæрдтæм хæссынц, уыйау? 
Хидыхъусы самал кодтой, цонджы стæвдæнтæ уы- 
дысты, ахæм цыппар бæрз михы. Къæйы бын сæ ба- 
кодтой. Иуырдыгæй дæр æрлæууыд цыппар лæджы, 
иннæрдыгæй дæр, афтæмæй дур систой. Араст сты. 
211 

Аст лæджы æхсæн дæргъæццон къæй,— хæсджытæн 
сæ уæраджысæрты æмвæз. Ингæны цы кæрон сагъд 
уыдзæн, уый — размæ, йæ цъупп — фæстæрдæм. Зиан 
дæр афтæ фæхæссынц — йæ къæхтæ размæ. 
Сынтхæсджытæ цæуынц сындæггай, хъавгæ къах- 
дзæфтæй, æнкъард æмæ сагъæсджынæй. Иннæтæ цæ- 
уынц сæ фæстæ, сæ фæйнæ фæрсты. Ивынц сæ кæрæ- 
дзийы. Ранæй-ран, аст лæгæн бацæуæн кæм нæ вæй- 
йы, уыцы нарæг фæзилæнты хæсджытæй дыууæ рахи- 
зы рæнхъæй, цæуынц фæрсырдыгæйты, ногæй балæу- 
уынæввонг. Дур, æвæццæгæн, æхсæзæй дæр афæразик- 
кой, фæлæ фæндаг дзыхъхъытæ-къуыппытæ кæй у, 
стæй сынт хæсджытæй дæр чи бæрзонддæр, чи ныл- 
лæгдæр, уымæ гæсгæ уæз, цы у, уымæй куы раззæг- 
тыл æрæнцайы, куы астæуккæгтыл, куы та фæстаг 
дыууæ лæгыл. Хæрды суайын сæ куы бахъæуы, уæд, 
къæй цæмæй фæстæмæ ма фæбыра, уый тыххæй йын 
иу адæймаг фæхæцы йæ кæроныл. 
Дурхæсджытæ ныр дыууæ хатты фæфылдæр сты. 
Сæ размæ Хидыхъусæй рацыдысты дунейы адæм. Æмæ 
хæссынц урсцъар лæдзджытыл, иунæг ингæныл дæр 
чи нæй, гоби Еналдыхъо кæй балæвар кодта, уыцы 
даргъ къæй. Иуырдыгæй цæуынц Хъамбол, Цицко, 
Алыксандр, Гоци, иннæрдыгæй — Хъайтыхъо, Мурки, 
Хъуыбады, Гацыр. 15—16-аздзыд лæппутæ æрбахæц- 
цæ сты Лæцæй æмæ кæсынц сынтхæсджытæм. Алык- 
сандр йæ къух феуæгъд кæны михæй æмæ йæ дæрд- 
джын цъæх нымæтхудæй йæ ныхы хид асæрфы, стæй 
та йæ йæ фæсрон æртъыссы. Гацырæн йæ хид лæсæн- 
тæ кæны йæ цæсгомыл, фæлæ йæ цыма ницæмæ да- 
ры, цыма йæ асæрфын æфсæрмы кæны адæмæй. Гъе, 
фæлæ та уыцы æнæхайыры хиды ’ртах фындзыхъæл- 
мæ куы ’ртулы, уæд æм нал фæлæууы æмæ фындзы 
къоппа асæрфы мæкъуыстæгыл. 
Дурхæсджытæм хæрз æввахс цæуынц Адыл, Теп- 
сарыхъо, Аслæнбег, Дæхци, Тæтæри, Хъызылбег, Мæ- 
хæмæт, Елмæрза, Бæппу... æмæ чи фæнымайдзæн се 
’ппæты! Уæвгæ та кæрæдзи хорз зонынц. Сæ марды 
кæнд дæр иу у. 
Дурхæсджытæ æрхæццæ сты Фыййагдоны былмæ. 
Хидæй бахызтысты. Иу чысыл хæрды сæ цыд фæса- 
бырдæр. Къæйы уæз та æрæнцад фæстаг дыууæ лæ- 
гыл. Дыууæ лæппуйы фæсте хæцынц къæйыл. Дуры 
уæз ницабæрæг фæрогдæр, фæлæ, хал халæн æххуыс, 
212 

мыййаг уырдыджы фæстæмæ куы фæбыра. Схæццæ 
сты стыр фæндагмæ. Ныр сæ фæзилын хъæуы дæлæр- 
дæм. 
Уырыхъæуы æхсæнвæзмæ æввахсдæр хъæутæй би- 
рæ^адæм æрæмбырд. Чи кусарты хъуыддаг кæны, чи 
хойраджы, чи та цырты бынатмæ зылди. Дурхæсджы- 
ты куы ауыдтой, уæд иу къордæй сæ размæ араст сты. 
Цалдæр къахдзæфы ма сæ хъуыд, афтæ æрлæууыды- 
сты фæндаггæрон. Дурхæсджытæ сæ размæ æрбахæц- 
цæ сты. Æрæнцадысты. Æмбæлджытæй иу ракъах- 
дзæф кодта размæ. 
— Рухсаг уæд! 
— Рухсаг уæд Ленин! 
Иу уысмы бæрц — арфæтæн. Æмæ дарддæр кæ- 
нынц сæ фæндаг. Уый дæр æгъдау у. Ирон марды 
кæнд. 
Дур йæ бынатыл сæмбæлдис. Се ’рцыдмæ, уым чи 
уыди, уыцы адæм фæйнæрдæм ахæлиу сты. Хæсджы- 
тæ дуры сындæггай æруагътой, цъæх нæууыл æй æрæ- 
вæрдтой... 
Фылдæрæй фылдæр кæнынц мæрддзыгойы адæм. 
Рахæццæ сты комрæбын Хилакъæй, Къорайæ. Иууыл- 
дæр саргъы бæхтыл. Бирæтæм дзы — кусæрттæгтæ, кæ- 
мæ*— фыс, кæмæ — далыс. Æхсæны галæн цы радтой, 
уый сæм, æвæццæгæн, æгъгъæд нæ фæкаст. 
Кусарт, нозт æмæ хойраг кæмæн бафæдзæхстой, 
уыдон рæвдз сты. Каст ма у æрмæст дугъы бæрнджын- 
тæм. Æмæ мæнæ бæхтæ дæр æрбахæццæ сты. Фондз 
бæхы. Комы цы бæхтæ ис, уыдонæн сæ хуыздæртæ. 
Сæ хицæуттæн бæрæггонд уыдысты, сæ бæхтыл кæй 
бадын кæнынц, уыдон. Фондз лæппуйы цæттæйæ лæу- 
уыдысты, алчи йæ бæхы фарсмæ. 
Дугъ уагътой Дæллагхъæуæй Уырыхъæумæ, уыр- 
дыгæй уырдæм уыдаид æхсæз-авд километры. Барджы- 
тæ ацыдысты. Семæ ас лæгтæй — иу. Уый хъуамæ йæ 
цæст дара дугъы фæткмæ. Лæппуты сæхи бар уадзæн 
нæ уыди, кæннод цы нæ вæййы! Исчи сæ, мыййаг, йе 
’добæлттыл хинæй куы рацæуа. Алкæй дæр фæразæй 
уæвын фæнды. 
Чысыл лæппутæй Уыры фæзы ничиуал аззад. Аз- 
гъордтой Цымытийы дæле къуылдыммæ. Уырдыгæй 
фæндаг кæрæй-кæронмæ хорз зыны. Кæй бæх фæраз- 
дæр уыдзæн? Фæсте чи баззайдзæн? Сцымыдис сты 
стырæй, чысылæй. Кæй бон у ахæм дугъмæ рæузæр- 
213 

дæйæ кæсын. Суанг ма сылгоймæгтæ дæр фæзмæ ра- 
цыдысты. 
Куыддæр барджытæ сæ бынатæй фезмæлыдысты, 
афтæ æрбайхъуыст сывæллæтты хъæр-ахст. Уыдон сæ 
раздæо ауыдтой. Адæм се ’ргом аздæхтой фæндаджы 
’рдæм. Æвæццæгæн, Цымыти æмæ Лæцы цъиуызмæ- 
лæг нал баззад. Лæууынц къуыбыртыл, уæлхæдзæрт- 
тæй кæсынц дугъæттæм. 
Сабиты хъæр къуылдымæй тынгæй тынгдæр хъуы- 
сы. Дугъæттæм уыцы цырддзастæй кæсынц, фæзы цы 
адæм лæууы, уæдæ уыдонæн æз раздæр фехъусын кæ- 
нон хабар, зæгъгæ сæ алчи ууыл йæ уд хъары. Къар- 
диуы сæрæй æрбазынди фыццаг барæг. Чысыл фæстæ- 
дæр — дыккаг. Сывæллæтты цъиах-цъиахæй ницуал 
равзарæн ис. Фæзы лæуджытæ, чи ’рбаразæй, уый куы 
ауыдтой, уæд цалдæрæй æмхъæлæсæй сдзырдтой: 
— Угъалыхъы бæх! 
Барæджы кой ничи скодта. Чи йæ зыдта, уыдонæй 
дæр. Æрмæст фæзмæ куы ’рбахæццæ, уæд йæ размæ 
базгъордтой. 
* * * 
Сагъд фæцис цырты къæй. Йе ’ргом — фæндаггон 
адæммæ. Комы мидæмæ чи цæудзæн, уыдон дæр æй 
уындзысты æмæ, комæй дæлæмæ чи цæудзæн, уыдон 
дæр. Бæргæ, йæ уæлæ ма фыст дæр куы ’рцыдаид, уæд 
хуыздæр уыдаид... Ахорæнтæй нæ, уыдон тагъд ссæ- 
уынц, фæлæ къахт дамгъæтæй, æрмæст Шамилы фы- 
дæбонæй ницы рауад: къæй сартæй къахын нæ ба- 
куымдта, тæнæг гæппæлтæй хаудта. Цæй, куы ницы 
фыст ыл уа, уæддæр ницы кæны. Куырттаты комы 
уый чи нæ зоны, ахæм адæймаг нæй. Куыд дзурынц, 
афтæмæй, дам, Ленин йæхæдæг дæр хæдæфсарм уы- 
ди. Исчи йæ стауа, æппæла дзы, уыдæттæ, дам, нæ 
уарзта. 
* * * 
Адæм æрбадтысты хæрнæджы. Куыдхистæрæй. Ра- 
гæй нырмæ ирон фынгыл куыд фæбадынц, афтæ. 
Хъæздыг дæ æви мæгуыр, ахуыргонд æви хуымæтæг 
лæг — табуафси, дæ бынат æрмæст дæ кармæ гæсгæ. 
Æвæдза, ахæм æгъдау Ленинмæ дæр хорз фæкастаид. 
Хистæры бадæн — цырты рахиз фарс. Уырдыгæй 
арæнхъ сты фынгтæ. 
214 

¦% 

— Никæмæуал æнхъæлмæ кæсæм,— бадзырдта зæ- 
ронд лæгмæ кæстæртæй иу. Хистæр сыстад. Сыстады- 
сты иууылдæр. Æрдæбон дæр ма хæццæ-мæццæйæ чи 
лæууыд, уыцы адæм дыууæ рæгъæй атъанг сты: фæй- 
нæрдыгæй — айнæг хæхтæ. Адæмæн сæ сæртæ — къул, 
сæ цæстæнгас — уырдыгмæ, фынджы бæсты цы урс 
фæйнæджытæ равæрдтой, уыдонмæ. Цыма къæдзæхы 
фæхстæ Фыййагдонмæ нымдзаст сты. Иу сыбыртт нал 
райхъуысти. 
— ...Мæнæ æрцæуæг адæм! Цины хъуыддæгты 
лæуут уе ’ппæт дæр. Æвæццæгæн, Тыбау æмæ Хъæри- 
уы фæсчъылдым ирон лæг куы æрфысым кодта, йæхи 
ацы хæхты уазæг куы бакодта, уæдæй нырмæ Куырт- 
таты комыл ахæм зиан никуыма æрцыд. Рухсаг уæд 
нæ фæтæг Ленин! Мæгуыр хæххон лæг уый руаджы 
сси зæхджын, уый фæрцы йæм æрхаудта дзырды бар, 
дæлбар чи уыд, уый хицау сси, талыиг чи уыд, уый 
ахуыргонд. Фыдæй-фыртмæ мæгуыр, æвадатæй, æф- 
хæрдæй æрвыстам нæ бонтæ, фæлæ нæм Ленин æмæ 
йæ фæдонты фæрцы мæйдар æхсæвы фæстæ сызгъæ- 
рин хур æрбакаст, царды рохтæ нæхимæ лæвæрд æр- 
цыдысты. Рухсаг у, Ленин! Мæнæ дын ацы комбæсты 
мæгуыр адæм рухс цæмæй зæгъынц, уый дын хæлар 
уæд, дæ мады æхсырау, дæ ном дын цæмæй арынц, 
уый дæм хæццæ кæнæд де ’нусон бынатмæ, кæд мæрд- 
ты бæсты исты ис, уæд. Рухсаг у! 
Зæронд лæг фегуыппæг. Сыкъайæ фынгмæ иу цал- 
дæр æртахы æркалдта æмæ, æвæццæгæн, йæ рухсаг 
хъуамæ ууыл фæуыдаид, фæлæ æвиппайды фæкомком- 
мæ цырты къæймæ æмæ хатыр курæджы хъæлæсæй 
загъта: 
— Хатырæй нын фæуæд, иæ уарзон Ленин... Зо- 
нæм æй, дæу аккаг кад æмæ æгъдау раттын нæ бон 
нæу. Налхъуыт-налмасæй дын Хъæриуы бæрзæндæн 
цырт куы ныссадзиккам, уæддæр нæм æгъгъæд нæ 
фæкæсид... Фæлæ цы бакæнæм?.. Хæлар дын уæд мæ- 
нæ ацы цырт дæр. Цыма дур нæу, фæлæ мæгуыр адæ- 
мы зæрдæтæй амад мæсыг у, ууыл æй банымай. Хæ- 
лар дын уæнт атæппæт адæмы лæггад. Цырт æмæ хæр- 
нæг чи срæвдз кодта, йе ’фсургъы чи радта, барæг 
чи уыд, уыдонæн се ’ппæты лæггад дæр. Хæлар дын 
уæд адæмы цæссыг, сæ къахы фæллой... 
Бирæ нæ уыдысты гаджидæуттæ. Хистæр йæ дык- 
каг нуазæнæй загъта цæрæнбоны тыххæй. Цæрæнт 
216 

æнæнизæй, нысфджынæй æмæ хæларзæрдæйæ Лени- 
ны æмкусджытæ, Ленины парти, афонæй раздæр сæ 
мæгуыр адæмы æхсæнæй мачи ахицæн уæд. Фæрнæй 
фæцæуæнт Ленины бацамынд фæндагыл, тыхгæнæг 
сын тых макуы ссарæд!.. 
Хистæры гаджидау аивын никæй бон уыди, фæлæ 
уæддæр алчидæр æфтыдта куывдыл, йæ мидзæрды 
йæм ахсджиаг цы каст, уыдон. Зианы фынгыл нæ фи- 
дауы уæлдай гаджидæуттæ, хистæрæй фæстæмæ га- 
джидауы бар дæр никæмæн ис. Зæгъинæгтæ та алкæ- 
мæ дæр — бирæ. Бирæ цæрæнт, ацы комбæстæй Ле- 
нины руаджы уæрæх быдырмæ чи алыгъд, ныртæк- 
кæ балцы кæнæ æфсæддон службæйы чи ис, уыдон, 
дзæбæхæй сæмбæлæнт сæ бинонтыл; бирæ цæрæнт, 
Ленин рухсмæ фæндаг цы фæсивæдæн радта æмæ 
дард горæтты чи ахуыр кæны, уыдон дæр... 
Бонæй ма бирæ уыд, афтæ фæцис хæрнæг. Адæм 
кæрæдзийæн фæарфæтæ кодтой æмæ алчи йæ хæдзар- 
мæ фæцыди. Чи куыд дарддæрæй æрцыд, афтæ раз- 
дæр ивылын байдыдтой. Фæцис марды кæнд. Фæлæ 
нæма фæцис адæмæн сæ сагъæс, нæма фесты сæ ны- 
хæстæ. 
Мæнæ Хидыхъусы акомкоммæ æрбахæццæ сты 
цалдæр барæджы. Хидæй баивгъуыдтой. Æвæццæгæн, 
хæрисджынаг кæнæ къорайаг сты. Чи зоньг, комрæ- 
бын Хилакъæй рацыдысты. Куырттаты комы уымæй 
æвадатдæр бынат нæ уыди. 
— Уæртæ дæлбыл агъуысты хæлддзаг уынут? — 
райдыдта барджыты ацæргæдæр, къардиуы бын иу 
хæлд дурынкъул агъуыстмæ амонгæйæ.— Уым ар- 
гъуан уыд. Куыд æй арæзтой, уый тыххæй ахæм ха- 
бар фехъуыстон... Цæвиттон, Уæрæсейы паддзах Кав- 
казы бæстæ йæхи куы бакодта, уæды онг Ирыстоны 
аргъуантæ нæ арæзтой. Адæм куывтой хуыцауæн, стæй 
фæндагсар Уастырджийæн, фосы Фæлвæрайæн, хоры 
Уациллайæн, рыны Бардуагæн, бæркаддæттæг Мыкал- 
габырæн æмæ æндæр дзуæрттæн. Бирæ уыдысты. Дæ- 
лæ Лæцæн сæхицæн авд дзуары уыд. Уыцы дзуæрт- 
тæн стыр кувæндон-агъуыстытæ нæ арæзтой. Сæ фыл- 
дæрæн та æппындæр нæ уыд кувæндæттæ. Кæрæ- 
дзийыл æвæрд цалдæр къæйдуры, кæнæ дын исты бæ- 
лас — кувæндон. Алы дзуарæн дæр уыд афæдзы дæр- 
гъы иу бон. Уæд-иу сæм куывды цыдысты. Иннæ бон- 
ты дæ бар дæхи. Кæд дæ фæнды, уæд ссу æмæ кув, 
217 

науæддæр дæ азымы ничи бадардзæн. Сауджынæн 
мызд фыстой, дзуарылæгæн ничи ницы фыста. 0, фæ- 
лæ, бахатыр кæнут, мæ ныхас æгæр ныддаргъ... Дæ- 
лæ уын кæй бацамыдтон, уыцы аргъуаны кой кодтон... 
Гъемæ паддзахы хицауад сфæнд кодта Куырттаты ко- 
мы дыууæ аргъуаны саразын: Дæллагхъæуы æмæ Хи- 
дыхъусы. Дæллагхъæуы тыххæй ницы фехъуыстон, 
фæлæ Хидыхъусы хабар афтæ рауад. Аргъуаны бынат 
равзарынмæ сæм сауджын йæхæдæг æрбацыд. Фæра- 
зил-базил кодта хъæуы алыварс æмæ æппынфæстаг 
бацамыдта, хуыздæр æм кæм фæкаст, уым — Гусаты 
Дзабойы хуым. Гъе, фæлæ Дзабо бардиаг ласта, уыцы 
хуым мын куы айсой, уæд мæ бинонтæ æххормагæй 
сæфдзысты, зæгъгæ. Бацыд сауджынмæ æмæ йын аф- 
тæ зæгъы: 
— Фарн дæм бадзурæд, сауджын... Мах нæ хуы- 
цаумæ алы къуыппæй дæр куы кувæм, кувæндæттæй 
фылдæр куы ницы ис нæ комы, уæд ма нæ æндæр 
цæй аргъуан хъæуы. Мæ хуымы гæппæл мын цæмæн 
исыс? 
Сауджын, дам, цыма тæвд къæйтыл фегуырд, уы- 
йау скафыд æмæ бауырдыг Дзабомæ: 
— Тæригъæдджын сæлхæр! Дæ дурджын зæххы 
гæппæл дын Чырысти йæхицæн бынатæн кæй равзæр- 
ста, ууыл цин цæуылнæ кæныс? Куывд цæуылнæ скæ- 
ныс, куывд?.. 
Цыбыр ныхасæй, хъуыддаг ууыл ахицæн, æмæ 
Дзабо фыднад фæкодта сауджынæн æмæ уыйадыл Сы- 
оыры амæттаг бацис. Йæ бинонтæ баззадысты æххор- 
маг æмæ æнæ дарæгæй... Хицауад дæр фæтарст, ома, 
адæмæй алчидæр сауджыны куы нæма, уæд ма уы- 
мæй цæй динамонæг ис. Æмæ уæд аргъуан аразын 
райдыдтой фæсхъæу, доны был. 
— Сауджыны тыххæй иу æндæр хъæу хуыздæр 
бакодтой,— райдыдта, хистæры фарсмæ цы барæг цыд, 
уый.— Паддзахы æфсад сын сæ хъæу куы ныддæрæн 
ластой, уæд сæм æфсæддон балимæ æрбарвыстой сау- 
джыны. Адæмы æрæмбырд кодтой æмæ сын загътой: 
«Абонæй фæстæмæ ма уæ йæ мард æнæ сауджын чи 
баныгæна, уымæн йæ хæдзар басудздзыстæм, йæ би- 
нонты та йын Сыбырмæ ахæсдзыстæм». Цы хъуамæ 
загътаиккой адæм? Цы сæ бон уыд? Баззад сауджын 
хъæуы, уæдæ цы. Аргъуан дзы нæма уыд, фæлæ зыл- 
дис хæдзæрттыл æмæ адæмæн Чырыстийы аргъæут- 
218 

тæ кодта. Уалынджы иу хæдзарыл зиан æрцыд. Уый 
æнамонд хъуыддаг у, фæлæ мæрдджын хæдзарæн йæ 
зиан рауад дыууæ хатты кæуинагдæр. Куыд æй ны- 
гæндзысты? Æнæ сауджын? Ныронг нæхимæ куыд 
ныгæдтой, афтæ? Хъæуы хистæр-иу ингæны уæлхъус 
«фæндараст» загъта амæлæгæн, ныххæлар-иу ын код- 
та хойраг, нуæзт æмæ-иу хъуыддаг ууыл ахицæн. Ныр, 
сæ хъустыл куыд æрцыд, афтæмæй, дам, сауджын мар- 
ды алыварс зилы, рæхыстыл фидаргонд чи у, ахæм 
фæздæгкалгæ чысыл къопп йæ къухы тилы æмæ ца- 
вæрдæр æвзагæй цыдæртæ дыгъал-дыгъул кæны. Иу- 
нæг ныхас дæр дзы ничи æмбары. Кæд, мыййаг, кæ- 
лæнтæ æмæ хинтæ кæны, уæддæр, дам, æй ацу æмæ 
ды базон. 
Скатай сты зианджынтæ, дывыдон арты бахауды- 
сты, уæдæ нæхимæ æгъдау куы нæ скæнæм, уæд нæ 
лæг мæрдты йæхрюнтыл нал сæмбæлдзæн, зæгъгæ. 
Æппынфæстаг сæ хъаст хъæуы хистæртæм баха- 
стой. Бацыдысты æмæ сын загътой: 
— Уæрæсейы паддзах нын кæд нæ хæдзар басудз- 
дзæн, нæхи та нын Сыбыры бинаг къæй бакæндзæн, 
уæддæр, нæ мардæй нын сауджын хынджылæг скъæ- 
ра, уый нæ бауадздзыстæм. Ныртæккæ цæуæм сау- 
джынмæ æмæ йын хъуамæ нæ уынаффæ комкоммæ 
зæгъæм. 
Уыцы цæхгæр ныхасæй хъæуы хистæртæ фæса- 
гъæсджын сты æмæ зианджынæн æвиппайды дзуапп 
раттын нал бафæрæзтой. 
— Зиан рухсаг уæд! — æрæджиау загъта сæ иу.— 
Не ’ппæтæн дæр ахсджиаг уыд, æмæ мах дæр ууыл 
сагъæс кæнæм. Фæлæ сымах уæ уынаффæ куы сæх- 
хæст кæнат, уæд сауджын æфсадæн фехъусын кæн- 
дзæн, æмæ нын айразмæ нæ мæсгуытæ фехæлдтой, ныр 
та нын нæ хæдзæрттæ ныппырх кæндзысты. Мах дæр 
та, мыййаг, нæхи куы нæ бауромæм, куы сæм февзи- 
дæм. Уæд нæ ардыгæй фæсурдзысты æмæ нæ къуым- 
тæ æмæ нæ уæлмæрд дæр дзæгъæлæй зайынц. Фæлтау 
кæрæдзимæ байхъусæм æмæ кæд исты фæрæзыл фæ- 
хæст уаиккам. Мæ хистæртæ-иу куыд дзырдтой, афтæ- 
мæй гуымиры тыхыл уæззау зонд йеддæмæ ницы уæ- 
лахиз кæны. Мæнæ уал байхъусæм адæммæ, кæмæ 
дзы цы фæнд ис. 
Дзурæг йæ цæст ахаста хистæртыл, фæлæ уыдон 
æнкъард æмæ сагъæсджынæй сæхимæ хъуыстой, ны- 
219 

хас зæгъынхъус дзы ничи баци. Уæвгæ уыдон аххос 
дæр цы уыд? Зианджынтæн куыд загътаиккой, уæ 
мард сауджыны бар ныууадзут, зæгъгæ! Мæрдджын- 
тæ цы сфæнд кодтой, ууыл сразы у, уæд та æгас хъæу 
бын кæны. Æмæ уый дæр кæй хъуамæ бафæнда? 
— Куыд кæсын, афтæмæй хуыздæр амал нæй æмæ 
бæрн исын мæхимæ, — загъта фыццаг дзурæг. — Æз 
бафиппайдтон, сауджын тæппуд кæй у, уый æмæ йæ 
хъуамæ фæтæрсын кæнон. 
Кæстæртæй йемæ акодта иу цалдæры æмæ сау- 
джынмæ бацыди. 
— Фарн дæм дзурæд, сауджын, нæ хъæубæсты зи~ 
ан ис... 
— 0, фехъуыстон æй, рухсаг уæд! — загъта сау- 
джын. 
— Гъе æмæ хъæубæсты хистæртæ мах дæумæ æр- 
барвыстой. Бафæрсут, дам, сауджыны: зианимæ, дам^ 
æй иу ингæны бавæрæм æви йын йæ фарсмæ хицæн 
ингæн скъахæм? 
Сауджын ныхас нæ бамбæрста æмæ фæуыргъуы- 
йау. 
— Ингæн? Мæнæн? — афарста зæронды. 
— 0, уæдæ кæмæн? — дисгæнæг скодта йæхи зæ- 
ронд лæг.— Ардæм дæ цы æфсæддонтæ æрбакодтой» 
уыдон нын дæхи цур куы загътой: «Æнæ сауджынæй 
ма уæ мард куы баныгæнат, уæд уын уæ хъæу басудз- 
дзыстæм». Зианджынтæ нæ разы кодтой, сæ мард де- 
мæ иу ингæны нывæрой, ууыл, фæлæ сæм адæм æр- 
хатыдысты æмæ ма сын цы гæнæн уыд. Фæлæ кæд, 
мыййаг, исты амал ис, уæд зианы хæд фарсмæ хицæн 
ингæны ныгæд куы ’рцæуис, уæд адæмæн дæр æмæ 
зианджынæн дæр æхсызгондæр уаид... Æмæ, дæ хор- 
зæхæй, сауджын, дзыллæйы зæрдæхудты ма бацу, сра- 
зы у... 
Сауджыны фыццаг нæ уырныдта, зæронд лæг кæд 
хъазгæ кæны, зæгъгæ. Фæлæ йæм чи ’рбацыд, уыдон 
æнкъард цæсгæмттæм куы бакаст, æцæг мæрдджынæй 
сæ куы федта, уæд йæ уд йæ къæхты бынæй агæпп ла- 
ста. Æмæ сын уæд дзурын райдыдта, дзырд «æнæ сау- 
джын» куыд æмбарын хъæуы, уыдæттæ. 
— Уыдæттыл та ма цы дзурыс, сауджын! Æнæ ны- 
гæнгæ дын кæй нæй, уый дзырддаг нал у, æрмæст 
куыд? Иу ингæны æви хицæнтæй? 
Цыбыр ныхасæй, мæ фыды фыд мын куыд дзырд- 
220 

та, афтæмæй сауджын æмбойны лидзæг фæцис уыцы 
хъæуæй... Адæм ныхæстыл æнæ исты æфтаугæ кæм 
фæвæййынц! Чи зоны, хъуыддаг бæлвырд афтæ нæ 
уыдаид. Фæлæ сауджын кæй фæлыгъд, уый, дам,. 
æцæг уыди. 
Афтæ, дам, фервæзтысты уыцы хъæу иу цалдæр 
азы сауджынæй. 
Барджыты къорд бахæццæ Хæрисджынмæ. Ам æр- 
"^е дихы фесты. Сæ иутæ баззадысты ацы хъæуы, ин- 
нæтæ ахæрд кодтой Къорамæ, æртыккæгтæ араст сты 
Хилакъмæ. 
* * * 
Баизæр. Аууæттæ Хъæриуæй æртылдысты коммæ,. 
Фыййагдоны сæрты бахызтысты, схæрд кодтой Цъæ- 
ритхохы ныгуылæн фæхстыл æмæ Хъазыбеджы сæрæй 
фæсырдтой хуры фæстаг тынты. 
Ком æвиппайды нытталынг. Фæлæ йæ уæлвæд тæк- 
кæ бæрзæндтыл фæзынд дыдзы хур æмæ ма фæнык- 
хуыз къæдзæхтæ сæ мидбылты бахудтысты, зианджын 
лæг куыд æнæбары бахуды, афтæ. Бирæ нæ ахаста 
уый дæр, æмæ æхсæв йæ сау нымæт æрæмбæрзта ко- 
мыл. 
Фæндаг — æнæзмæлæг. Уæлдæф — ирд æмæ сабыр. 
Æрдз уæддæр нæ рох кæны, абон маст æмæ хъы- 
джы бон кæй, уыди, уый. Тъеплейы цъитийæн лæ- 
дæрсы йæ уазал цæссыг æмæ цыма хъæргæнæг у, уы- 
йау комы дæлæмæ уайы. Ардыгæй боныцъæхтæм æх- 
сæвы тар уый æвджид у. Æндæр цæуæг нæй комы, 
æндæр ныхас нæ хъуысы фæндагыл. Цыма уарзон 
фæтæджы зианыл цъити æнæвгъауæй йæ цæссыг ка- 
лы... Цыма æдзард зынгхуыстыл йæ хъарæгæй не 
’нцайы Фыййагдон... 
ФЫЙЙАУ ДЖЕРИХАН 
Æвддæсаздзыд хæххон лæппу фыййау кæй цæуы,. 
уый диссаг никæмæ кæсы. Йæхимæ дæр. Хохаг лæп- 
путæй та фыййау чи нæ фæцæуы! Нæ ныхас, абон 
Джерихан йннæ бонтæй хъæлдзæгдæр кæй у, ууыл у. 
Знон йе ’рвадæлтæм Нартыхъæуæй хуын æрбаха- 
стой. Дзæвгар уыдысты, дыууæ бричкæйы дзаг. Лæп- 
путæ æмæ чызджытæ. Раст зæгъын хъæуы, Джери- 
хан ницы уый бæрц хæсджын уыд уазджытæй. Уæд- 
221 

дæр лæггад кодта. Куы-иу хистæрты раз февзæрд (кæд 
сæ искæмæн дойны у), куы-иу хъазты смидæг æмæ- 
иу уайтагъд йæ зарын райхъуысти. 
Йæ фæнд нæ фæмæнг: дыууæ кафты йæм æрхауд. 
Уый алкæйы къухы нæ бафты. Æвддæсаздзыд лæппу- 
мæ стæм хатт æрхауы ахæм амонд. Ехх, ныр ма Ами- 
нæтимæ дæр куы асимид! Ацы хатт йæ «маст» бæргæ 
райсид... 
Уыцы симд Джериханы зæрдыл куы ’рбалæууьг, 
уæд та йæ мидбылты бахуды, мæсты дæр равæййы. 
Æмæ уæвгæ дæр куыннæ! Аминæт Джериханæй хис- 
тæр у. Бавдæлд, æмæ дын лæппуйæ ахынджылæг кæ- 
нынвæнд куы скæнид. Симгæ-симыны чызг йæ рæм- 
быныкъæдз Джериханы фæрсчытæм сарæзта, цыма 
йыл куы аныдзæва, уымæй тарсти, стæй-иу йæ къахы 
ист барæй схæццæ кодта. Цымæ цы йæ зæрды уыди! 
Чи зоны йæ усгур лæппутæй искæимæ асимын фæн- 
дыд? Æмæ уæд йæ маст Джериханæй цæмæн иста? 
Хъазты чегърейæн загътаид. Æмæ уæвгæ уый йæ цæс- 
гом куыд бахъæцыдаид. 
Гъе æмæ Джерихан дысон æгæр афæстиат хъазты. 
Сæхимæ куы æрбацыд, уæд йæ мадмæ бахатыд: 
— Нана, райсом-иу мæ афоныл райхъал кæн. 
— Хорз, хорз, дæ нывонд фæуон,— загъта мад 
æмæ рацæуынмæ куыд хъавыд, афтæ та йæм фырт 
дзуры: 
— Нана, куынничи дæ базона, афтæ, сусæгæй. 
Хорз? 
— Уый та цæмæн? 
— Афтæ... Хъæццул æнæдзургæйæ куы айвазай, 
уæддæр фехъал уыдзынæн... 
Нал æй бафарста мад. Бамбæрста, йæ фырт цæ- 
мæй тæрсы, уый. Йæхæдæг-иу афоныл чи нæ райхъал, 
ууыл-иу фыййæуттæ фæхудтысты. Йæ мад-иу кæй 
райхъал кодта, уый та-иу мæстæй мардтой. 
Сæумæрайсомы мад Джериханы хъæццулы кæро- 
ныл аивæй куы рахæцыд, уæд лæппу фесхъиудта, 
хъæццулыл ныззæгæл, фæтæррæст ласта. 
— Гъæй-гъæй! Гъæй! Кæдæм? — хъæргæнгæ йæ 
къæхтыл алæууыд. 
— Дæхæдæг мын куы загътай, уæд цæуыл хъæр 
кæныс? — уайдзæфгæнæгау æм сдзырдта мад. Лæппу 
фембæрста хъуыддаг, фефсæрмы йæ сæртæг хъæртæй 
æмæ йæхи раст кæнынмæ фæци: 
:222 

— Цыма мын нæ фыдуаг сæгъ мæ хызын æд кæр- 
дзынтæ фæцæйскъæфта... 
О, фæлæ цин та цæуыл кодта Джерихан? Зноны 
уазджытæй иу кæд разынд йе ’мхæрæфырт. Диссаджы: 
кæсæнцæстытæ йæм ис... Немыцаг, дам, сты. Уæллаг 
сыхæй Дæллагхъæумæ куы кæсай, уæд, кæй уæлхæ- 
дзар цал сырддонцъиуы бады, уый дæр, дам, баныма- 
йæн ис. 
Фæцæуы ныр йæ фосы фæстæ Джерихан æмæ нал 
хъæцы, кæсæнцæстытæй хæхтæм фæлгæсын кæд рай- 
дайдзæн, уыцы рæстæгмæ. Цы хорз у, йе ’мхæрæфырт 
ын йæ зынаргъ дзаума ардæм хæссын кæй бауагъта, 
уый. Бон афæдзы дæргъæн у, æмæ иу къуылдым, иу 
рагъ, иу хохы цъупп ахæм нал баззайдзæн, æмæ дзæв- 
гар кæмæ нæ фæкæсдзæн. Æвæдза, фыййаумæ-иу ахæм 
кæсæнцæстытæ куы уаид! Сæгъты-иу Цъæрит-хохы 
сæрыл дæр суынид. 
Фос æртæхгæрдæгыл бафсæстысты æмæ ривæд кæ- 
нынц залгъæды къутæрты бын. Чысыл уæлдæр сæгъ- 
тæ гом къæдзæхы тигъыл слæууыдысты, æмæ сын 
дымгæ дауы сæ даргъ зачъетæ. Фыййау бады къуыл- 
дымыл. Бафæллад ракæс-бакæс кæнынæй. Кæцырдæм 
ма сараза йæ кæсæнцæстытæ? Æмæ та, Фыййагдон 
Хæрисджыны цур дыууæ таджы кæм фæвæййы, уыр- 
дыгæй райдыдта. Йæ къаддæр таг фездæхы Къорайы 
’рдæм æмæ ахæрд кæны Æрхоны цъитимæ, иннæ, 
стырдæр таг Хилакъгомы тæккæ бæрзонддæр хох 
Тъеплейы фæскъæбутмæ бафардæг вæййы. 
Кæсæнцæстытæй уæле дæлæмæ кæсгæ æрцыди 
æмæ æрхæццæ Хидыхъусы тъæпæн фæзмæ, Лæцы 
бæрзонд къардиумæ, Уырыхъæуы æрхыл Къадатмæ 
фæзылди, йæ цæст ахаста Цымытийы æрдæгхæлд 
мæсгуытыл, Гулийы хъæууатыл, æрбахызти ацы фарс 
Барзыхъæумæ, ныууади Дæллагхъæумæ æмæ, æп- 
пынфæстаг, æрæнцади Дзывгъисы фидæрттыл. 
Дæлæ комæй, Хъæдæргъæвæны ’рдыгæй, æрбазынд 
галуæрдон... Куыд уæззау цæуынц галтæ! Цыма сæ 
къахдзæфтæ нымайынц. Сæ иуы ных — зыгъар, урс 
стъæлфæй зыны. Нæ фæлæ куыд быцæу цыд кæнынц! 
Æвæццæгæн, чи фæтарст, ахæм галтæ сты. Цæвиттон, 
галтæ æфсондзы бын нарæг хидыл кæнæ къуындæг 
фæндагыл куы фæцæйцæуынц, уæд сæ алчидæр бы- 
лæй ахауынæй фæтæрсы æмæ æфсондзыл иннæйы 
’рдæм æнцайын райдайы. Стæй фæцайдагъ вæййынц 
22$ 

быцæу цыдыл æмæ, æдас лæгъз раны дæр, куыд æм- 
бæлы, афтæ цæуын нал фæзонынц. 
Галуæрдон размæ сындæггай хилы. Уæрдонæй зы- 
нынц дзаг голджытæ, æвæццæгæн, нартхор сты. Лæг, 
йæ рæмбыныкъæдзтæ ехсы хъæдыл æрцауыгъта, аф- 
тæмæй уæрдоны фæстæ цæуы... Йæхæдæг дæр æмæ 
йæ галтæ дæр — фæллад. 
Ой, цæуылнæ мæ ныууадзут 
Мæ уалдзыгон куыстыл 
Мæ фæллад галтимæ... 
Джерихан базарыд йæхинымæр Акимы зарæг. 
Æвæццæгæн, галуæрдонмæ кæсгæйæ æрбалæууыд йæ 
зæрдыл ацы зарæг. Куыд дзурынц, афтæмæй Аким 
дæр быдырæй хохмæ хор ахæм уæрдоны фæцæйлас-* 
та. Уыцы хабарыл, æвæццæгæн, сæдæ азы бæрц цæ- 
уы... 
Нæ фæлæ куыд уыди хабар? 
Уæлладжыргомы цæрæг Тотиты Аким тыхтæй- 
амæлттæй аирвæзын кодта йæ бинонты уалдзæгмæ. 
Иугæр кæмтты мит куы стади æмæ фæндаг куы ссæ- 
рибар, уæд йæ мæнгмуртæ бамбырд кодта. Йемæ ра- 
ласта цалдæр къуымыхцыйы, цалдæр уæргъуыны, йæ 
дыууæ галы баифтыгъта æмæ рараст быдырмæ хор 
ласынмæ. 
Смадзал кодта хор. Дзаг уæрдонимæ сæхимæ раз- 
дæхт. Салыгæрдæнæй куы ’рбаивгъуыдта, Цъыфджын 
кæй хонынц, уыцы хъæдбынтæм куы ’рбахæццæ, уæд 
йæ размæ æрхызтысты фондз гæрзифтонг абырæджы 
æмæ йæм дзурынц: 
— Суадз дæ галтæ, хохаг! 
— Æз уæ мад, уæ фыды уазæг, ма мæ бахъыгда- 
рут... Ме ’ххормаг сабитæ мæм æнхъæлмæ кæсынц... 
Ныууадзут мæ мæ фæллад галтимæ. 
— Суадз дæ галтæ, кæннод дын дæ сывæллæттæ 
дæхи дæр нал фендзысты. 
— Мæ дарæг сты ацы дыууæ галы... 
— Уыдон цы хъуццытæ ныззадысты, уыдон та 
дын ныззайдзысты. Суадз ныртæккæ галты... 
Галтæ йæхи къухæй суадза, уый Акимы зæрдæ нæ 
батардта. Æвзæргæнджытæй иу хъама фелвæста, тæ- 
•бынгбостæ фæлыг кодта æмæ æфсондз аппæрста гал- 
ты бæрзæйæ, фæсвæндагмæ сæ аздæхта æмæ сæ уæр- 
тæ хъæды ’рдæм фæтæры. 
224 

— Ме ’ххормаг сывæллæтты цы хохы дзуæрттæн 
бафæдзæхстон, уыдон ард уæ баййафæд, мæнæн та ме 
’ххуысгæнæг фæндагсар Уастырджи фæуæд! — загъта 
Аким, æндæр ма цы йæ бон уыд. 
Абырджытæ иу чысыл куы адард сты, уæд йæ уæр- 
донмæ бауад, рæтæнагъды бынæй фелвæста æмбæхст 
топп. Иу каст ма фæкодта стигъджытæм, уæртæ фæ- 
цæуынц галты фæстæ. Хъæдмæ нæма бахæццæ сты. 
Аким дуры аууон æрбадт æмæ сæ гæрæхтæ райдыдта. 
Абырджытæ уый æнхъæл нæ уыдысты. Схъомпал сты. 
Галты мæт ма кæй уыд. Кæм æрæмбæхсой, уый нал 
ардтой. Дыууæйæ фæмард сты. Уальгамæ æрхауди æр- 
тыккаг дæр. Цыппæрæм фæцæф, фæлæ ма æхсынхъом 
уыд. Æмæ ныхъхъæр кодта: 
— Ард дæ хæдзары бацæуæд, иу ма нæ уæддæр 
ныууадз! 
— Сымах чи ныййардта, уыцы мадæлтæ та ный- 
йардзысты уæ хуызæн цъаммартæ! — адзырдта йæм 
Аким. Фæндзæм абырæг хинæй рацыд хорласæгыл. 
Фæстæты йæм аивæй æрбахъуызыд æмæ хæрз æввах- 
сæй Акимы æрбагæрах ласта. 
Нал фæхæццæ Аким йе ’ххормаг сабитæм. Налдæр 
хор, налдæр галтæ, налдæр хæдзардарæг. Фæлæ йе 
сгуыхты хабар уæлæуыл æрдхæрæны диссагæн баз- 
зад. Абон дæр ма зарынц адæм Акимы зарæг, лæджы 
ном, лæджы цæсгом чи равдыста, æфхæрæгæй йæ 
маст чи райста, уыцы Акимы зарæг... 
* * $ 
Галуæрдон бахæццæ Уырыхъæумæ. «Цымæ уæр- 
доны хицау Ленины цырты размæ куы бахæццæ уа, 
уæд цы ми кæндзæн?»— ахъуыды кодта фыййау æмæ, 
къæйдур кæм сагъд уыд, уырдæм йæ кæсæнцæстытæ 
сарæзта. Ныронг куыд бафиппайдта, афтæмæй-иу 
фæндаггонтæй чи йæ мидбынаты æрлæууыд æмæ-иу 
загъта: «Рухсаг у, Ленин!»., чи-иу цæугæ-цæуын йæ 
худ систа, чи та-иу баздæхт æмæ, сылгоймæгтæ куыд 
фæкæньгац, афтæ йæ къух авæрдта къæйдурыл. 
Ацы фæндаггон цырты бынмæ куы бахæццæ, уæд 
йæ галты нæ фæурæдта, къæймæ дæр нæ бацыд. Чи 
зоны, цæугæ-цæуын загъта: «Рухсаг у». Æниу кæд 
ацы коймаг нæу æмæ, уыцы къæй Ленины цырт у, 
уый дæр нæ зоны?.. Куыдæй йæ базона? Дурыл фыст 
3 Æвзæрст уацмыстæ 
225 

ницы ис. Нæ, дам, бакуымдта сартæй къахын, цъар- 
гай, дам, хауд, æмæ йæ ныууагътой... Цырт... Лени- 
нæн æндæр цырт не ’мбæлы? Бакæс-ма йæм, зæххæй 
лæджы æмбæрц дæр не ссыд. Ленинæн Хъæриуы хо- 
хæй бæрзонддæр цырт æмбæлы. Хъæриу... Ирд бон, 
дам, суанг Мæздæджы æмæ Хъызлары быдыртæм дæр 
зыны... Æниу уый дæр цас диссаг у? Ленинæн ахæм 
цырт хъæуы, æмæ æппæт дунейы адæмтæм чи зына... 
Фæлæ, чи зоны, ахæм бæрзонд цыртæн уæвæн дæр 
нæй... Уæвгæ, цырт цы у? Ном. Номæн та бирæ цæ- 
мæйдæрты баззайæн ис. Тотиты Аким æвзæргæнджы- 
тæй, мæгуыр адæмы цардхалджытæй йæ маст райста 
æмæ фесгуыхт. Йæхæдæг дæр бабын. Цырт ын никуы 
ис, фæлæ йыл адæм кады зарæг скодтой. Кæнæ Тлат- 
таты Чермен! Уæздæтты кæвдæсард. Зæххæй йын хай 
нæ бакодтой. Уый дæр бавдæлд æмæ, хуыздæр кæм 
уыд, уым ныссагъта йæ гутон æмæ йæ афæлдæхта. 
Ничи йæм бауæндыд хъæздгуытæй. Мæнгардæй йæ 
амардтой. Кæд æмæ кæд уыди! Йæ ингæн кæм ис, 
уый дæр ничиуал зоны. Фæлæ, йæхи ирон чи хоны, 
уыдонæй иу дæр ахæм нæй, Чермены зарæг чи нæ фе- 
хъуыста, кæнæ йæ йæхæдæг чи нæ азары... Кæнæ 1905 
азы революцийы герой Дриаты Антъон. Æлдæрттæ 
уый тæссæй уæрмытæм бырыдысты. Абон дæр ма нæ 
цух кæньшц адæмы дзыхæй уыцы номдзыд лæгты 
зарджытæ. Гъе уый æцæг цырт у, гъе!.. Нæдæр зæ- 
ронд кæны, нæдæр æмбийгæ, хур æй нæ судзы, зæй 
йæ нæ ласы... 
Джериханы зæрдыл æрбалæууыд, æрæджы сæ ко- 
мы йæхи цæстæй цы федта, уый. Чырыстонхъæуæй 
цалдæр барæджы æрбацыдысты æмæ Барзыхъæуы 
æрфысым кодтой. Хæдзармæ никæмæ ма бацыдысты, 
афтæ адæммæ ныхасмæ фæсидтысты. Сæ балцы сæр 
цæуыл у, уый загътой. Дыгуры сахъ гуырдтæй иу — 
Æбаты Алыксандр инæлар Шкуройы æфсадимæ тохы 
хъæбатырæй фæмард. Йе ’мбæлттæ, йæ хъæубæстæ 
æмæ йæ хæстæджытæ куыд зæгъынц, уымæ гæсгæ 
Алыксандр мæгуыр адæмы сæраппонд цы хъæбатыр- 
дзинад равдыста, уый у кады зарæджы аккаг. Куырт- 
таты комы ис ахæм зæрдæргъæвд адæм, зарджытæ чи 
кæны, æмæ сæ курынц, цæмæй Алыксандрыл зарæг 
скæной. 
Уалдзæгæй фæззæгмæ фæархайдтой зарæгыл. Дже- 
рихан дæр, йæ фос-иу куы æрæскъæрдта, уæд сæм-иу 
226 

изæрыгæтты хъуыста... Иу бон ацыдысты Чырыстон- 
хъæумæ. Хъæугæрон æрфистæг сты. Ныззарыдысты 
зарæг. Сæ размæ рацыдысты Алыксандры хæстæджы- 
тæ æмæ сæ сыхæгтæ. Бакодтой сæ хъæумæ. Цалдæр 
боны сæ нæ рауагътой. Зарæг, цалынмæ йæ чырыстон- 
хъæуккæгтæ айстой, уæдмæ йæ фæзарыдысты куырт- 
татаг уазджытæ. Стæй стыр арфæтæ æмæ лæвæртти- 
мæ æрбаздæхтысты фæстæмæ. 
Джерихан йæ кæсæнцæстытæ сæ агъуды нывæрд- 
та æмæ хъуыдытыл фæци. «Ныр Лениныл ахæм кадь* 
зарæг скæн, уæд...» — загъта лæппу йæхинымæр æмæ 
куыддæр йæ хъуыдыйæ фæтарст. Хуымæтæджы лæ- 
гыл зарæг скæнын диссаг нæу. Фæлæ Лениныл! Уымæ 
чи хъуамæ бахæсса йæ ныфс? Уым цæй бæрц уæззау 
æмæ арф ныхæстæ зæгъын бахъæуид? Бæгуыдæр, 
зондджын ныхæстæ! Ай-гъай!.. Æниу... Ныхæстæ-иу 
ахуыргонд адæм æрхъуыды кæнæнт... Зарæгæн уал 
йæ хъæлæсыхатт куы уаид... 
Уыцы бонæй фæстæмæ æрыгон фыййауы сæрæй 
нал цух кодта Лениныл зарæг скæныны хъуыды. 
Æцæг æм нырма ницы бæрæг хъуыдытæ уыди. За- 
рæг аразæгæн æххуысгæнджытæ разыны, фæлæ уæд- 
дæр зарæг иу адæймагæй рацæуы, йæ хъæлæсыздæхт 
ын иу исчи æрхъуыды кæны. Æмæ цымæ чи уыдзæн 
уыцы иу лæг? Джерихан йæхæдæг йæ ныфс кæцæй 
бахæсдзæн ахæм стыр хъуыддагмæ. Фæлæ йæ фæндон 
ас лæгтæй искæмæн куы зæгъид, уæд, чи зоны, уыдо- 
нæй исчи уыцы хæс йæхимæ райсид. Фæлæ.., аипп ма 
уæд... Ленины амардыл ныр дыууæ азæй фылдæр куы 
рацыд. Кæд искæй зæрдæ рысти æмæ йæм мæгуыр 
адæмы фæтæгыл зарæг скæныны ныфс уыди, уæд кæм 
и ныронг? Ленин дунейы фæллойгæнæг адæмæн цы 
хорздзинæдтæ сарæзта, цы сгуыхтдзинæдтæ равдыста, 
цы амондджын цард сын радта, уый кæцы лæг нæ зо- 
ны? Уыдæттæй фæрсыны сæр никæй бахъæудзæн. 
Уæдæ ма дзы цы хъæуы? Зарæггæнæгæн йæхи æр- 
хъуыды æмæ йæхи хъару. 
0, фæлæ уæддæр ахæм стыр хъуыддагмæ ныфсба- 
хæссын æнцон нæу. 
Джерихан никæмæн бауæндыд йæ хъуыды зæгъын. 
Йæ цæсгом. нæ бахъæцыд. Цы бæрæг ис, куыд æй бам- 
бардзысты адæм? Чи зоны, исчи афтæ зæгъа: «Кæс- 
туса амæ дæр! Зондджын хистæртæ æмæ ахуыргонд 
.8* 
227 

адæмы сæрмæ цы хъуыды не ’рцыд, уый ацы къуы- 
зыппа йæхимæ райста. Йæхи уыдонæй лæгдæр хо- 
ны...» Науæд æй куы бафарстæуа: «Дæхæдæг исты 
æрхъуыды кодтай?» Уæд сын цы зæгъдзæн? 
Фæлтау уал йæ хъуыды зæрдæйы арф æвæрдæй 
баззайæд. Бон цæуы, æмæ фарн йемæ хæссы. Хаттæй- 
хатт, дам, адæймагæн йæ зæрдæйы уарзт тыхджын- 
дæр вæййы, йæ бон цы у, уымæй. 
ДЖЕРИХАН ЛЕНИНЫЛ ФЫЦЦАГ ХАТТ 
КУЫД ФЕМБÆЛД 
Хур æрбахæццæ Æрхоны хохы сæрмæ. Бирæ йæ 
нал хъæуы хæхты фæстæ æрфысым кæнынмæ. Хъæриу 
йæ аууон æрбаппæрста Тыбауы ныгуылæн фахсыл. 
Изæры ирдгæ фæсырдта æнтæф уæлдæфы. Фос та хи- 
зынмæ фесты. Зыдхæрд кæнынц цыллæгæрдæг. 
Джерихан бады къуылдымыл, фæлæ йæ зæрдæ ам 
нæй, афардæг, дыууадæс азы размæ кæмыты уыд, 
уырдæм. Æмæ цыма йæ ивгъуыд царды бонтæ йæ цæс- 
тытыл уайынц æмæ йæхицæн кæны уыцы хабæрттæ. 
Уæд дæр сæрд уыди. Сусæны мæй. Ас нæлгоймæг- 
тæ хос карстой уыгæрдæнты; сылгоймæгтæ ссывтой, 
лæппутæ цыдысты фыййау, мах та, æхсæз-авдаздзыд 
сывæллæттæ, фыййау цæуынхъом нæма уыдыстæм 
æмæ хызтам уæрыччыты, родты, хъазты, хуымтæ знаг- 
гадæй хъахъхъæдтам. Дæс кæнæ ссæдз азы размæ 
куыд уыди, афтæ. Нæ хъазæнтæ, фыдæлтæй нын чи 
баззад, уыцы порти æмæ къори, хъæл æмæ лæдзæг, 
хæрис кард æмæ уисын бæхтæ. Нæ фыдæлты фыдæл- 
тæ дæр, дам-иу уыдонæй хъазыдысты. Цард азæй-аз- 
мæ цыди уыцы иу æрхы, цъити куыд тайы, афтæ — 
сындæг æмæ иугæндзонæй. 
Иу изæр уæрыччыты фæстæ хъæумæ куы æрыз- 
дæхтыстæм, уæд федтам: хистæртæ цыдæр сагъæс- 
хуыз уыдысты. Иу рæвдауæн ныхас сæ никæй дзыхæй 
схауди. Сывæллæтты хъуыдыгæнæг нæй, хистæртæ сæ 
кæрæдзиимæ ныхас кæнынц. Мах дзы бамбæрстам, 
арæх кæй дзырдтой, ахæм дзырд: «Хæст». Рацæй-ра- 
С28 

бон, æмæ Уæрæсейы паддзах хæцы Германы паддза- 
химæ. Гъемæ хæцæнт, цас сæ фæнды, уыйас. Махон- 
тæ та цæуыл нынкъард сты? 
Нæ иутæм афтæ касти, цыма паддзæхтæ фырыты 
хуызæн фæхæцынц: дардæй æрбазгъорынц æмæ сæ 
сæртæй кæрæдзийæн — хафт! Иннæтæм гæсгæ афтæ 
нæ уыдаид, паддзæхтæ йæ сæ сæрмæ не ’рхастаиккой. 
Паддзæхтæ кæд хæцынц, уæддæр стыр галты хуызæн. 
Нæ ныхас бахастам, хъæугæрон йæ фос цы фыййау 
хызта, уымæ. Уый фæхудти нæ дыууæтыл дæр. 
— Куыд æдылытæ стут! Искуыдæр ма паддзæхтæ 
фосы хуызæн фæхæцынц? Уыдонæй хуыздæр хæцæн- 
гарз куы никæмæ ис, уæд ма сæ сыкъаты сæр цæмæн 
хъæуы? Паддзæхтæ рацæуынц æхсæнвæзмæ, ныхæй- 
ныхмæ æрлæууынц æмæ сæ кæрдтæй кæрæдзийы 
цъыччытæ райдайынц. Йæ гуырæй йæ сæр кæмæн 
раздæр фæхицæн вæййы, уый састыл нымад æрцæуы 
æмæ йæхи уацары ратты. 
Не ’ппæты дæр уырныдтой фыййауы ныхæстæ,уы- 
мæн æмæ нæ зыдтам, уацар цы у, уый. Стæй фыййау 
махæй хистæр уыди, хистæртæ та зондджындæр вæй- 
йынц. Уæдæ нæхæдæг кæрæдзийы куыд фæбырсæм, 
паддзæхты хæст нæм уый хуызæн дæр нæ каст. Пад- 
дзæхтæ сывæллæттæ не сты. 
Къуыри дæр нæма рацыд уæдæй, афтæ нæ хъæуы 
къулер горæтæй æрбахаста ситты гæххæттытæ, ахæм 
æмæ ахæм бон, уал сахатыл уыдон æмæ уыдон хъуа- 
мæ æфсæддон хицаумæ сæмбæлой. 
Сидтонтæ куы раст кодтой, уæд сæ фæдыл рацы- 
дысты æгас хъæубæстæ. Бæлццæттæн лæвæрдтой æв- 
зист сомтæ æмæ сомырдджытæ. Сылгоймæгтæ не ’нца- 
дысты сæ кæуынæй. Æмæ уæд мах базыдтам: пад- 
дзæхтæ сæхæдæг нæ фæхæцынц. Фæхæцынц, мæнæ 
салдат кæй акæнынц, уыдон. Тыгъд быдыры. Иуырды- 
гæй Германы паддзахы салдæттæ, иннæрдыгæй та Уæ- 
рæсёйы паддзахы салдæттæ. Паддзæхтæ та бадынц 
бæрзонд обæутты сæр къæлæтджынтыл æмæ салдæт- 
ты кæрæдзийыл ардауынц. Улæфты рæстæг та алчи 
йæ салдæттæн байуары дзуæрттæ æмæ майдантæ. 
Нæ хъæуæй иу хæдзар æфсадæй райста писмо. Сæ 
лæппу сæм фыста, мæ службæ, дам, фæцис, æмæ мæ 
ныр æрвитынц фронтмæ, нæхи æмæ гермайнаг сал- 
дæттæ кæм хæцынц, уырдæм. Цыма мард сæ хæдзары 
уæлсынт уыди, бинонтæ афтæ фæкуыдтой. Сæ сыхæг- 
229 

тæ сын фæуайдзæфтæ кодтой: «Куыд кæут удæгас 
лæгыл? Худинагæй дæр нал тæрсут?» 
Къуырийы фæстæ не ’ннæ сыхаг райста «сау гæх- 
хæтт». Æгас хъæубæстæ сæм уыцы диссаджы гæх- 
хæтт уынынмæ фæцыдысты. Чысылтæй дæр чидæр 
федта уыцы «сау гæххæтт». Иу сау дæр нæ уыд! Æнæ- 
уи гæххæтты хуызæн — урс, фыст дзы уыди: «Уæ 
фырт фæмарди фронты». Æмæ йæ уый тыххæй хуыд- 
той «сау гæххæтт» кэзнæ «сау чиныг». 
Йæ хисты бон бирæ адæм æрæмбырд æгас комæй. 
Диссаг нæм каст уый. Хæдзары мард нæ уыди, афтæ- 
мæй адæм кæуынæй сæхи мардтой: адæм æрæмбырд 
сты зиан ныгæнынмæ, фæлæ кæй баныгæной, уый 
нæй. Цалдæр лæппуйы арвыстой уæлмæрдтæм. Ин- 
гæн не скъахтой, фæлæ ингæны фаг зæхх рахицæн 
кодтой, йæ кæрæтты йын лыстæг къæйдуртæ æрсагъ- 
той. Ингæны кæрон ма нытътъыстой даргъ лæдзæг, 
йæ кæроныл урс хæцъил, чысыл тырысайы хуызæн. 
Уый, дам, чи амард, уымæн ацы уæлмæрды йæ зæх- 
хы хай йæхи куыд уа, æмæ мæрдты бæсты æнæбынат 
куыд нæ уа, уый тыххæй. 
Хъæумæ æрбайхъуысти ноджы иу ног хабар. Тур- 
чы паддзах дæр хæцын райдыдта Уæрæсейы паддзахи- 
мæ. Алы къуыри дæр нæ хъæумæ цæуынц сидты гæх- 
хæттытæ, æмæ нæлгоймæгтæ хæстмæ ивылынц. 
Иу хæдзар та бынтон æнахуыр гæххæтт райста 
фронтæй: йæ фырт уыди æфсады, хæцыди, фæлæ, дам, 
ныр никуал ис, æрбадæлдзæх. Цы фæцадаид? Цымæ 
уымæн дæр хистытæ кæндзысты? Куыд дзырдтой, аф- 
тæмæй йын хист нæма уыдзæн. Цы нæ, дам, вæййы, 
чи зоны, фæзына. 
Хæст куы райдыдта, ууыл рацыди афæдз, афтæ нæ 
хъæуæй иу æрбаздæхт Германы фронтæй. Йæ галиу 
цæст сохъхъыр, йæ рахиз къах — уæраджы сæрмæ 
лыг. Мах ма кæм æвдæлди хъазынтæм. Хъуыстам нæ 
хъæуккаджы хабæрттæм. Салдаты таурæгътæн кæрон 
дæр нал уыди. Æмæ мах дæр базыдтам, паддзæхтæ 
хæсты быдыры кæй нæ вæййынц, фæлæ сæ галуанты 
æнцад-æнцойæ кæй фæбадынц, хæцгæ æмæ мæлгæ та 
кæй кæнынц, мæнæ нæ хъæуæй кæй акодтой, ахæм- 
тæ — салдæттæ. 
Мах нæхæдæг дæр «хæцыдыстæм». Нæ иутæ — 
«махонтæ», иннæтæ —«Герман». Раст зæгъын хъæуы, 
«Герман» уæвын ничи куымдта, фæлæ-иу йæ хал кæ- 
230 

мæн схауди, уымæн ма цы гæнæн уыди. Нæ хæцæн 
бынат — нæзыты къохы. Нæмгуыты бæсты нæм — 
нæзыйы гыркъотæ. Кæуыл сæмбæлой, уый у мардыл 
нымад. Фæлæ-иу нæм бынтон мæрдтæ никуы уыди. 
Изæры та-иу иумæ цыдыстæм нæхимæ нæ сæрты цæф- 
тæ æмæ нæ цæсгæмтты цъæхтæ æууæрдгæйæ... 
Дыууæ азы рацыд, хæст куы райдыдта, уæдæй 
нырмæ, фæлæ уæддæр нæма фæцис. Нæ хъæуы ма 
баззадысты зæронд лæгтæ æмæ сылгоймæгтæ. «Сау 
гæххæттытæ» сарæх сты. Афтид ингæнтыл урс тыры- 
сатæ фылдæрæй фылдæр кодтой. 
Мах дæр фæасдæр стæм. Фыййаухъом чи уыд, уы- 
дон ныр хосдзаутæ систы. Афод нын бæргæ нæма уы- 
ди, фæлæ мах та фыййæутты æмæ рæгъаугæсты бæрн- 
мæ бахаудтам. Нæ иуæй-иуты бахъуыди цæвæг рай- 
сын, йæ хъæд ын-иу фæцыбырдæр кодтам. 
Хъæуыхицау ситты гæххæттытæ нал лæвæрдта 
хæдзæрттæм. Йæхæдæг-иу йæ фæсдзæуинтимæ æрба- 
цыди æмæ æмбырд кодта ацæргæ адæмы. Мæстæй 
йæм хæлдысты адæм, æлгъыстой паддзахæн йæхи дæр 
æмæ йæ хъæуыхицæутты дæр. Фæлæ уыцы ныхæстæ 
никæмæ хъардтой. Хæстмæ цу, уыййеддæмæ, цас дæ 
фæнды, уыйас дæр æлгъит. 
Иу ахæмы та нæм æрбацыд уырыссаг афицер йæ 
салдæттимæ. Уæды онг никуыма федтам æцæг салдат. 
Бавдæлдысты, æмæ, кæуылдæриддæр хæст кодтой, се- 
гасы дæр хæстмæ тардтой. Кæуын æмæ хъарæг йед- 
дæмæ ницыуал хъуысти хъæуы. 
Æфсадмæ кæй акодтой, уыдонæн сæ фылдæрæй 
ныр дыууæ азы дæргъы нæдæр «сау гæххæтт» ис, нæ- 
дæр сæфты хабар, нæдæр писмо. Цы фесты? Цы сыл 
æрцыд?.. Хъæуы фос æххормагæй цагъды кæнынц. 
Адæм цæуынц бызгъуырты. Мидæггаг дзаумаваг дæр 
хъуымац балхæнынмæнæй. Сылгоймæгтæ райдыдтой 
фæсмын ибкæтæ дарын. 
Моллотæ æмæ дæснытæ æмбисонд фесты. Адæмæй 
домдтой, хъаймæт, дам, æрцæуы æмæ, дам, къуыри 
æртæ боны йеддæмæ мауал кусут, иннæ бонты, дам, 
кувут æмæ кувут хуыцаумæ, нæхимæ хохы зæдтæ 
æмæ дауджытæм. 
Адæм сфæлмæцыдысты æххормагæй, бæгънæгæй, 
фыргуыстæй, тарстысты æнæдарæг, æнæныгæд базза- 
йынæй. «Уæд та зæхх нæ быны куы аскъуыид æмæ 
уым куы аирвæзиккам, кæнæ нæ хæхтæ сæ быны куы 
231 

баныгæниккой ацы удхары бæсты...»— ахæм ныхæс- 
тæ-иу адæймаг арæх хъуыста. Хæдзæрттæй хъарæг 
æмæ хъæрзын йеддæмæ ницыуал хъуысти. 
Æмæ та уалынмæ дзыхъхъынног хабар: «Паддза- 
хы раппæрстой!»... 
Ацы хабар адæммæ ницы уый бæрц диссаг фæкаст. 
Хæсты хабæрттыл куыд сагъæс кодтой, паддзахы рап- 
пæрсты ахæмæй ницы уыд. Фронтæй чи сыздæхт, уы- 
донæй иу ахæм разынд, æмæ-иу «дæ зонын» ницæмæй 
загътаид. Цæмæйдæриддæр æй бафæрс — дзуапп дын 
раттаид. Йæхи афтæ дардта, цыма алцыдæр зоны. 
Æмæ йæ паддзахы раппæрсты тыххæй куы бафарстой, 
уæд афтæ бакодта: 
— Ууыл та цы дис кæнут. Паддзахы арæх раппа- 
рынц... 
Нæ чысыл хæххон хъæуы нæ уыд помещиктæ, 
кънйæзтæ, базаргæнджытæ, паддзахы æвæрд хицæут- 
тæ, нæдæр, бирæ фос кæмæ уыд æмæ паддзахы рап- 
пæрстыл чи бахъынцъым кодтаид, ахæмтæ. Гъе, фæ- 
лæ цин дæр ницабæрæг кодтой. Æндæр искæй та куы 
сæвæрой паддзахы бынаты, уæд та? Цы уæлдай у адæ- 
мæн? 
Хабар махмæ дæр бахæццæ. Кæрæдзийы фарстам: 
«Цыхуызы йæ раппæрстой? Йæхицæй тыхджындæр 
куы ничи уыд, уæд æм чи бауæндыд? Кæнæ йæ цымæ 
кæцæй раппæрстой?» 
Нæ хъæуы дæле иу ауындзæг къæдзæх уыди. 
Куыдзæппарæн къæдзæх æй хуыдтой. Цæвиттон, йæ 
куыдз-иу кæмæн ныззæронд, уый-иу æй уыцы къæ- 
дзæхы сæрмæ асайдта, былмæ-иу ын баппæрста кæр- 
дзыны къæбæр. Куыдз-иу уырдæм куыд фæци, афтæ 
йæ фесхой, æмæ — дæ балгъитæг афтæ — арф комы- 
иу смидæг. Топпыхос дæр ыл ,нæ бахардз æмæ нæмыг 
дæр. Йæ хицауæн дæр — æнцондæр. 
Цымæ паддзахы дæр ахæм къæдзæхæй раппæрс- 
таиккой? Æви тъæпæн уæлхæдзары сæрæй?.. 
Хæстæй здæхын байдыдтой, салдат кæй акодтой, 
уыдон. Ахæмтæ дæр дзы уыди, æмæ йæ «сау гæххæтт» 
бирæ раздæр кæмæн ссыд. Хæсты размæ дард рæттæм 
куыстагур чи ацыд, уыдон дæр здæхтысты фæстæмæ. 
Фæлæ ма уыдонæй æддæмæ хъæумæ арæх цыдыс- 
ты, студенттæ кæнæ ахуыргæндтæ кæй хуыдтой, ахæм 
æнæзонгæ æрыгон адæм. Сбирæ та сты хъæуы нæл- 
гоймæгтæ. Куывдтæ, чындзæхсæвтæ ивтой кæрæдзи- 
232 

йы. Фæндырдзагъд æмæ зарæг арæх хъуыстысты хæ- 
дзæрттæй. 
Диссаг нæм каст иу хъуыддаг: кæдæмдæриддæр 
фæкомкоммæ уай — адæмыл зæрдиаг ныхас бацай- 
дагъ вæййы. Бирæ уой, чысыл уой — сæ ныхæстæн 
кæрон нал вæййы. Дзурынц фæндагыл дæр, куысты 
дæр, хæдзæртты дæр, цины кæнæ зианы хъуыддаджы 
куы сæмбæлынц, уæд дæр. Уыимæ ахæм æнахуыр 
дзырдтæ фæзæгъынц, æмæ ныронг хъусгæ дæр кæй 
нæма фæчынд: бæлшæвиктæ, кадеттæ, меншевиктæ. 
Уæлдай арæхдæр та дзырдтой иу дзырд: Ленин. Стыр- 
тæ куыд бамбарын кодтой, афтæмæй, паддзахы чи 
раппæрста, уый ном хуынди Ленин. 
Бонæй-бон арæхдæр æмæ карздæр кодтой адæмы 
ныхæстæ. Ныр арæхдæр дзырдтой хистæртæ нæ, фæ- 
лæ кæстæртæ, зæрæдтæ та-иу фылдæр хъусгæ кодтой. 
Хатгай-иу дзурджыты æхсæн быцæу ныхас дæр рауа- 
ди... Нырæй фæстæмæ, дам, Уæрæсейы нал уыдзæн 
паддзæхтæ. Нæдæр Микъала-паддзахы хуызæн, нæ- 
дæр, рæстæгмæ чи уыди, уыцы Керенци-паддзахы 
хуызæн. Æлдар дæр нал уыдзæн, кънйаз дæр нал уы- 
дзæн, адæм зæхджынтæн хъалон нал фиддзысты, уы- 
мæн æмæ, дам, пъырыстыфтæ æмæ хъæуыхицæуттæ 
дæр нал уыдзысты. Уый дæр ма цы, фæлæ, дам, хæх- 
бæсты цы адæм цæры, уыдонæн быдыры зæхх рат- 
дзысты, харбызтæ кæм зайы, ахæм зæхх. 
Афтæ дæр ма дзырдтой: мæнæ Дæллагхъæуы цы 
скъола ис, лæппутæй, дам, уый каст чи фæуа, уымæн 
уыдзæн горæты кæцыфæнды скъоламæ бацæуыны бар 
дæр. Йæ бон, дам, уыдзæн лæвар ахуыр кæнын, ца- 
лынмæ стыр ахуыргонд суа, уæдмæ. Цæргæ дæр, дам, 
паддзахады хардзæй æмæ дарæс дæр. Æмæ уыцы ха- 
барыл та уæлдай фылдæр фæцин кодтам. 
Кæй ницы уырныдта, ахæмтæ дæр уыди нæ хъæ- 
уы, фæлæ уыдоны ныхас ницы давта, хъусæг сæм нæ 
уыд. 
Рæстæг йæ цыд кодта. Ногæй ногдæр хабæрттæ 
хастой бæлццæттæ Уæрæсе æмæ Дзæуджыхъæуæй. 
Ноджыдæр ма иу салдат æрыздæхт хæстæй. Куыд 
дзырдтой, афтæмæй, дам, дыууæ хæсты фæцис: раз- 
дæр Германы хæсты, стæй та, паддзахы фæстæмæ йæ 
бынаты сæвæрынмæ чи хъавыд, уыцы кадетты ных- 
мæ хæсты. Ахæм ныхас дæр ма кодтой æмæ, дам, Ле- 
нинæн йæхи дæр федта. Исчи-иу æй истæмæй куы 
233 

фарста, уæд-иу йæ ныхас афтæмæй райдыдта: «Уыцы 
хъуыддаджы тыххæй Ленин афтæ загъта...» «Ленины 
афтæ фæнды...» «Кæмæй мæ фæрсут, уыдоны тыххæй 
Ленин афтæ хъуыды кæны...» Адæм æм хæлиудзыхæй 
хъуыстой æмæ дисæй мардысты: «Уый цавæр Ленин 
у? Тынг дард куы цæры ардæм, уæд нын нæ хъуыды- 
тæ цæмæй зоны? Раст мах цæмæ бæллæм, уый дæр 
ньщ уый аразы». 
Уæдæй фæстæмæ Куырттаты комы Ленины номæй 
арæхдæр никæйуал ном дзырдтой. 
Уыцы бæлццонæн йæ мад æмæ йæ фыд сфæнд код- 
той стыр куывд скæнын. Æрцæуын æнхъæл ын нал 
уыдысты, æмæ сæм æвиппайды фæзынд. Кадеттимæ 
куы тох кодта, уæд, дам, ахæм рæттæм бахауд æмæ 
уырдыгæй писмо рарвитæн дæр нæ уыд. 
Сæ куывдмæ æрхуыдтой æгас хъæуы нæлгоймæг- 
ты. Мах та цæй хонын хъуыд. Се ’ппæты разæй ба- 
лæууыдыстæм куывдгæнджытæм. - 
Хистæрæн бадтис нæ сыхаг зæронд Дзакко, асæй 
бæрзонд, фæлæ къæсхуыртæ арæзт, урсзачъе лæг. 
Мæгуыр цард кодта уый. Хохаг лæгмæ хуымзæхх 
æмæ уыгæрдæн куы нæ уа, уæд ын цæй хъæздыг уæ- 
вæн ис! Мадзура лæгыл нымад уыд. Фынджы хистæ- 
рæн æрбадын дæр-иу никуы куымдта. Йæ дыууæ фыр- 
ты хæстæй нал æрыздæхтысты. Æртыккаг фыртыл 
дæр сæмбæлдаид йæ хистæрты фыдбыл—з, фæлæ йæ 
революци æмæ Ленин фервæзын кодтой. 
Фынгтæ æвæрд куы фесты æмæ Дзаккомæ нуазæн 
куы радтой, уæд сыстад æмæ райдыдта: 
— Фарн уæм бадзурæд, мæ хъæубæстæ! Бахатыр 
мын кæнут, нæ фыдæлтæй цы фынджы æгъдау баззад, 
уый ацы хатт йæ рагон хуызы куынæуал рауайа, уæд. 
Алчидæр зоны, фыццаг цы гаджидау вæййы, уый. 
Уымæй æддæмæ, гаджидæуттæй дæр чи кæд вæййы, 
уый дæр зонут. Мæнæ ацы фæрныг хæдзармæ цæй 
фæдыл æрæмбырд стæм, гъе уый дæр, хуыцау сын 
хорз амонд раттæд... Мæ фыды фыдæй куыд фæхъуыс- 
тон, афтæмæй, дам, нæ Иры фыдæлтæ незаманы кæд- 
дæр дзаджджын æмæ парахат быдырты цардысты. 
Бæркадджын зæхх уыд сæ цæрæн бынат, лæг дзы ду- 
ры къæртт не ссардтаид, ахæм мæрджын. Разы уыды- 
сты сæ цардæй, фæлæ сæм цыдæр фыдбылыз бафтыд, 
цавæрдæр сау тых сыл фæуæлахиз æмæ сæ атыдта сæ 
ныййарæг зæххæй, фехста сæ æнæбын арвмæ. Гъе 
234, 

æмæ, дам, адæм зæххæй куыд фæцæйиртæстысты, аф- 
тæ сæ цуры февзæрд æфхæрд æмæ фæндаггон адæмы 
дуаг Уастырджи æмæ ма сæм ныхъхъæр кæнын бафæ- 
рæзта: «Хæцут хæхтыл!»—æндæр йæ бон ницыуал 
бацис. Йæ хъæр фехъуысти адæммæ. Быдыры зæххæй 
фæхицæн сты, æмæ хæхтыл æрцауындзæг сты. Кæм 
ма сын уыдаид дыргъдæттæ æмæ сæндæттæ, бæркад 
кæцæй цыд, ахæм зæхх. Ныр фæхæстæг сты, цард 
кæм нæй, арвы цæссыг салдæй кæм ныхъхъæбæр, уы- 
цы цъититæм. Фæлæ уæддæр цардысты. Хурæй дарæс 
кодтой, зæххæй фадыварц. Гъемæ та ам дæр æнцойад 
æмæ амонд не ссардтой. Уæддæр та уыцы фыдбылыз- 
тæ, уыцы сау мылазон тыхтæ се ’ккой сбадтысты. 
Æцæг ныр æндæр нæмттæй хуындысты: паддзæхтæ 
æмæ æлдæрттæ, помещиктæ амæ пъырыстыфтæ, хъæ- 
уыхицæуттæ æмæ фæсдзæуинтæ. Уый æдде ма, сæхи- 
мидæг цы æнамонд æмæ зындоны уавæртæ уыд, уы- 
дон: зæххы гæппæлы тыххæй лæджы мæрдтæ, æнæ- 
кæрон тугист, æххормаг, гæвзыкк, лæсæнтæ æмæ 
зæйтæ... Уæддæр цардысты, хылдысты, мæрдтæй удæ- 
гæсты æхсæн цы къахвæд ис, ууыл, рагон таурæгъы 
куыд загъдæуыд: фæсте сæ мæлæт сырдта, разæй та 
сæм сæрсæфæн æнхъæлмæ каст... Уалынмæ райдыдта 
ацы хæст. Аргъæутты кæфхъуындарæн адæм алы бон 
дæр хъалон фыстой — чындздзон чызг ын лæвæрд- 
той, цæмæй сæ донæй нуазын уагътаид, уый тыххæй.. 
Ацы паддзах та кæфхъуындарæй фылдæр басгуыхти. 
Фæсивæд нæм нал баззад. Æмæ цæй сæраппонд? Хур 
нæ кæй тавы, уый тыххæй?.. 
Дзакко иу уысм фегуыппæг. Цыма йæ хъуыр ах- 
гæдта. Чи зоны, йæ фыртты æрбаймысыд... Йæ цæс- 
тытæ йыл комдзог рацыдысты. Æмæ федтам, Дзакко- 
йы цæссыгтæ цæстыхаутæй зачъетæм ставд æртæхтæй 
куыд хаудысты, уый. 
— Гъе фæлæ адæм афтæ фæзæгъынц,— дзырдта 
хистæр.— Фыдбон æмæ, дам, фыдлæг бирæ нæ хæс- 
сынц. Адæмы æхсæн фæзынд ахæм лæг, æмæ уыцы 
сау тыхфыдбылызтæй тыхджындæр чи разынд. Уый 
фæтых паддзахыл æмæ фервæзын кодта мæгуыр адæ- 
мы... Гъе æмæ, мæ фырдзырд мын бахатыр кæнут, 
фæлæ ацы нуазæнæй æз сидын, паддзæхтæ æмæ мæ- 
гуыр адæмы фыдбылызтыл чи фæуæлахиз, уый, Ле- 
нины цæрæнбанты тыххæй... 
Кувæггаг нæ авæрдта Дзакко, афтæмæй сыкъа 
2351 

анызта æмæ æрбадт. Йæ дæле чи лæууыд, уыдон, куыд 
æмбæлы, афтæ афоныл «оммен» дæр нæ загътой. Дзак- 
ко ахæм гаджидау зæгъдзæн, уый æнхъæл ничи уы- 
ди. Нæ сæ уырныдта, мадзура Дзакко, «æнæдзуапп» 
кæй хуыдтой, уымæй ахæм ныхæстæ фехъусдзысты, 
уый. 
Мах дæр æм хæлиудзыхæй хъуыстам, нæ къухты 
стыр хæйттæ кæй уыди, уый дæр ма ,нæ ферох ис. 
Нымдзаст стæм Дзаккомæ, цыма йæ фыццаг хатт 
федтам, уыйау. 
Уалынмæ адæм иууылдæр дзурæг фестадысты. Ис- 
дугмæ бæрæг нал уыдысты хицæн лæгты ныхæстæ. 
Æвæццæгæн, алкæмæ дæр Дзаккойы гаджидау афтæ 
диссаг фæкаст, æмæ æнæсдзургæ ничиуал фæцис. Хæ- 
дзары хистæр райста Дзаккойы къух æмæ йын раарфæ 
кодта. Хæдзары æфсин райдзастæй уырдыг лæууыд 
æмæ йæ куатæйæ йæ цæссыгтæ сæрфта. 
Æгъдаумæ гæсгæ хъуамæ алчидæр хистæры сид- 
тыл «оммен» зæгъа, æрмæст рæгъ куыд дæлæмæ цæ- 
уа, афтæ цыбырдæрæй; кæстæртæ та æрмæст фæзæ- 
гъынц: «Хистæртæ цы дзæбæхтæ ракуывтой, уыдо- 
ны...» 
Ацы хатт уыцы фæтк дæр ивд æрцыд. Алкæй дæр 
фæндыд Ленины тыххæй йæ зæрдæбын ныхас зæгъын 
æмæ уый фæдыл гаджидау дæргъвæтин рауад. 
Уырдыглæууæг рæгъ кæронмæ ахæццæ кодта æмæ 
та нуазæн Дзаккомæ радта. Уый, ног гаджидау зæ- 
гъон, зæгъгæ, куыд ахъуыды кодта, афтæ æфсин йæ 
размæ æрбацыд æмæ йæм бадзырдта: 
— Фæрнæй уæле фæбад, нæ буц хистæр, фæл^е 
мьш бахатыр кæн,— стæй фæзылд кæстæрты ’рдæм.— 
Сымах дæр мын б>ахатыр кæнут. Абон мæ хæдзары 
цы циндзинад ис, алкæй хæдзары дæр уæ уæд ахæм 
циндзинад æмæ фæрныг фынгтыл фæбадут. Нæ дзæ- 
бæх хистæр, стыр бузныг дæ фестæм дæ гаджидауы 
тыххæй. Дæ зондджын ныхæстæ нын нæ иу фынг дыу- 
уае фынджы фестын кодтой. Æмæ иугæр афтæ рауад, 
уæ^ æй кæронмæ дæр афтæ ауадзæм. Абоны куывд 
фæуæд Ленины цæрæнбоны тыххæй. Уый мын фервæ- 
зын кодта мæ иунæг хъæбулы, мæ дарæджы, æмæ 
цæрынæй бафсæдæд. Сомизæр та уыдзæн сæрмагонд 
нæ лæппуйы куывд æмæ, хъусут! — иунæг дæр уæ 
æнæрцæугæ куыд нæ фæуа, афтæ... 
Гъе уæд базыдта куырттатаг фыййау Джерихан, 
236 

Ленин чи у, уый. Уæд фембæлди Ленинимæ фыццаг 
хатт. 
ФЫЙЙАУЫ САГЪÆС 
Хæсты размæ рæстæг æнæбары бырыди, ныр та 
размæ бырсы. Алы бон дæр — ног хабар, ног диссæг- 
тæ. Куыд тагъд ивгæ цæуынц царды уавæртæ! Цып- 
пар-фондз азы размæ дæр ма амы цæрджытæн сæ 
фылдæр æсхонджын топпытæй архайдтой. Иуæхстон 
берданкæ бæллиццаг уыд алкæмæн дæр. Ныр бакæс, 
æмæ нæлгоймæгтæй фондзæхстон топп æмæ дамбаца 
кæмæ нæй, ахæм дзы нал ссардзынæ. Уыимæ алкæмæ 
дæр дунейы гилдзытæ. Бон-изæрмæ хъавынц нысан- 
мæ, иу бæрæг дур кæнæ къæй дæр цух нæ ныууагъ- 
той. Суанг ма Джериханмæ дæр æрхауд, йæ хæтæл 
кæмæн алыг кодтой, ахæм фондзæхстон. Гæрах æмæ 
хъæр хорз кодта, фæлæ-иу йæ нæмыг кæдæм афар- 
дæг, ацу æмæ йæ ды базон. 
Хæцæнгарз афтæ æнцон арæн кæй ссис, уымæ гæс- 
гæ æвзæргæнджытæ дæр сарæх сты. Комæй рацæуæ- 
ны хъæды бадтысты æмæ истой мæгуыр адæмы фос. 
Иу рæстæджы Дзæуджыхъæуæй æрбайхъуыст, 
большевиктæ горæт бацахстой æмæ æрæвæрдтой Сове- 
тон хицауад, кæнæ йæ ам куыд хуыдтой — мæгуырты 
хицауад. 
Афæдз æххæст нæма рацыд, афтæ та æрбайхъуыст 
ног хабар. Дзæуджыхъæу æрцахстой кадеттæ. Дени- 
кины æфсады афтæ хуыдтой. Горæтмæ цæуын фæзын 
æмæ фæтæссаг ис, æвзæргæнджытæ фæфылдæр сты, 
хъæуæй-хъæумæ дæр нал уыди æдасæй ацæуæн. 
Джериханмæ диссаг фæкаст иу хабар. 
Иу ахæмы Куырттаты коммæ æрбацыди æфсæд- 
дон къорд. Адæмæн «æмбарын» кодтой, болыпевиктæ 
цы сты æмæ цы кæнынмæ хъавынц, уыдæттæ. Джери- 
хан дæр сæм хъуыста. Афицерты хистæр дзырдта: 
— Коммунисттæ куы схицау уой, уæд ам, Куырт- 
таты комы цы митæ кæндзысты, уый зæгъинаг уын 
стæм. Алцæмæй дæр хъуамæ адæмы сæмхуызон кæ- 
ной — фосæй,’ зæххæй, хæдзарæй, суанг уæлæдарæ- 
сæй дæр. Хъуамæ исджын лæг мауал уа, адæм хъуа- 
мæ æмхуызонæй смæгуыр уой. Чысыл фæстæдæр та 
адæмы иу хæдзары æрцæрын кæндзысты, се ’хсæн 
«дæу у, мæн у» куыннæуал уа, алцы дæр сын æмхуы- 
237 

зон куыд суа, чи кæй ус у, уый бæрæг куыннæуал уа> 
афтæ... Гъе æмæ ахæм цард хорз кæмæ нæ кæсы, ахæм 
уавæр ма ’рцæуа чи зæгъы, уыдон рацæуæнт Деники- 
ны æфсадмæ æмæ коммунистты ныхмæ хæцæнт... 
Раст уыцы сахат Джериханмæ йæ къух фæтылдта 
сыхаг зæронд лæг Дзакко. Джерихан ницы бамбæрста 
æмæ йæ мидбынаты лæууыд. Зæронд лæг йе ’рфгуытæ 
фелхынцъ кодта æмæ та йын йæ амонæн æнгуылдзæй 
ацамыдта, ардæм-ма рацу, зæгъгæ. Зæронд лæг аивæй 
иуварс райста йæхи æмæ хибарæй æрлæууыд. 
— Ибон нæм цы уазæг уыд... Йæ бæхæн ын кæр- 
дæг куы æрбахастай, йæ ном — Алыксандр... Кæм 
цæры, уый нæ зоныс? — афарста лæппуйы. 
— Зонын. Уæлæ Цымытийы. 
— Йæ хæдзар дæр ын зоныс? 
— О. 
— Мæнæ доныбылты згъоргæ Цымытимæ æмæ 
зæгъ Алыксандрæн... 
Джерихан рахизырдæм фæзылд æмæ уадидæгæн 
Фыййагдоны был балæууыд. Йæ хæлафы фадгуытæ 
стылдта æмæ тæнджыты бахызт фаллаг фарсмæ. Уым 
конд хуымты ауæдзтыл уайтагъд Цымытийы балæу- 
уыд. 
Алыксандр, æвæццæгæн, афицерты æрбацыды ха- 
бар фехъуыста Джериханы æрбацыдмæ æмæ уайтагъд 
бамбæрста лæппуйы ныхас. 
Сахаты бæрц дæр нæ рацыд, афтæ лæппу фæстæ- 
мæ æрхæццæ. Радзырдта Дзаккойæн Алыксандры фæ- 
дзæхст, стæй Ныхасы кæрон мæсыджы фисынмæ ра- 
цыд. 
Уæдмæ Ныхасы уæвджытæй бирæтæ афицерты 
курдиаты фæдыл фæдзырдтаиккой, уæдæ цы! Кæй- 
дæрты бауырныдтой афицерты хахуыр .ныхæстæ. Чи 
зоны, иуæй-иуты урсыты æфсадмæ ацæуын дæр ба- 
фæндыди. 
— Ды куы ницыма загътай, зæронд лæг? — ирон 
афицертæй иу бадзырдта Дзаккомæ. Уый цалдæр къах- 
дзæфы раздæр ралæууыд. 
— Уазджытæ, бахатыр нын кæнут... Мах талынг 
адæм стæм æмæ, бирæ цыдæртæ кæй не ’мбарæм, уый 
уæм хъуамæ диссаг ма фæкæса... Æмæ æз бафæрсын- 
мæ хъавын. Мæнæ кадеттæ кæй хонынц, уыдонæн се 
’ппæты хистæр Деникин цыма у, фæлæ бæлшæвикты 
æппæты хистæры ном та куыд у? 
23Я 

— Уый та Ленин хонынц... Æмæ дæ цæмæн ба- 
хъуыд? — мæсты хъæлæсæй афарста афицер. Дзакко 
цыма ницы фехъуыста, уыйау та фæрсы: 
— Бахатыр кæн... Уыцы Ленин кæй хоныс, уы- 
мæн йæхицæн бинонтæ нæй, комкоммæ йæ куы зæ- 
гъæм, уæд: бинойнаг ын ис? 
Афицер мæсты кæнын байдыдта. Йæ цæст ахаста 
адæмыл æмæ федта: ныхасы уæвджытæ хистæрæй, 
кæстæрæй дзуаппæнхъæл ныхъхъус сты æмæ æнхъæл- 
мæ кæсынц. 
— Бæгуыдæр ын ис бинойнаг, фæлæ, аипп ма уæд, 
цæмæн дæ бахъуыдысты уыдон та?. — мæстыдæрæй 
загъта афицер æмæ ехсы хъæдæй йæ æрттиваг цы- 
рыхъхъы хъус æрцавта. 
— Æмæ уæдæ афтæ куы зæгъыс, усæй, сывæлло- 
нæй сæм бæрæг нал ис, «дæу у, мæн у», чи у, уый ни- 
чиуал зоны... Æмæ уæд, Ленин кæй хоныс, уый дæр 
ахæм æгъдауæй цæры? 
Ацы фарстæн афицер дзуапп раттын нал бафæрæз- 
та æмæ фæтыхсти йæхимидæг. 
— Цы дзуры, цы? — афарста уырыссаг афицер. 
Дзаккоимæ чи ныхас кодта, уый йын загъта цалдæр 
ныхасы. 
Сæ цуры æрбалæууыд ацæргæдæр ирон афицер. 
— Зæронд лæг, бахатыр кæн, мах хъуыддаджы 
фæдыл æрбацыдыстæм. Ды та нæ таурæгътыл дарыс. 
Мах дзуапп агурæм, ды та нын аргъæуттæ кæныс... 
— Арæбын, нæ буц уазæг, дзуапп раттыны размæ- 
иу нæ фыдæлтæм дæр бафæрсын æнæаив нæ касти 
æмæ дын дæхимæ дæр уæндын: зæгъ-ма мын, мах кæй 
зонæм, ахæм ирон лæгæй исчи у коммунист, Ленины 
фарс хæцæг? 
— Æмбæхсгæ кæй кæнут, уыдон дæр нал зонут, 
æви æфсонæн фæрсут? Алыксандры нæ зонут? Хари- 
тоны кæнæ Дзаххойы нæ зонут? Кæннод Тегойы нæ 
зонут? Æмæ уал уыдæттæ уадзæм, фæлæ мæнæ фæ- 
сивæдæн фæндараст зæгъ, æмæ, дæлæ адæм кæм хæ- 
цьшц, уырдæм рацæуой. 
Дзакко ма бафæрсинаг уыд, ома уыцы коммунис- 
тытæ дæр афтæ хъомпал цард кæнынц «дæу у, мæн 
у» ма зонгæйæ, фæлæ афицер æгæр кæй стæвд, уый 
аххосæй йæ ныхас фæцыбыр кодта. 
— Цы хъуыддаджы фæдыл æрбацыдыстут, уый 
тыххæй дæр зæгъдзынæн. Уæ фарн бирæ уæд, æртæ 
’239 

лæппуйы уыдысты æмæ дыууæйæ сæ цард ауæлдай 
кодтой паддзахы службæйы, Германы хæсты бабын 
сты. Сæ кæстæр ма баззад æмæ уæм кæд раст кæсы, 
уæд та уый дæр акæнут. Фæлæ мæм уæд иу курдиат 
ис: дыууæ зæронды стæм, æмæ кæд паддзахæн йæ 
хъуыддæгтæ æнæ мах нал цæуынц, уæд нæ акæнут, 
уæддæр æнæ дарæгæй сæфгæ кæндзыстæм, ныгæнæг 
дæр нæ нæ уыдзæн... 
Дзакко фæцис йæ ныхас, йæ чъылдым азылдта 
афицеры ’рдæм æмæ ныхасы кæронмæ рахызт. Адæм 
схор-хор кодтой. Æрыгон афицертæй иу тентекк йæхи 
фæлæг кодта æмæ бауырдыг Дзаккомæ. Йæ къухы 
ехс, ныццæвынæввонг. Адæм ныссабыр сты. Ау! Куыд 
æм разындзæн зæронд лæгмæ йæ къух сисыны ныфс? 
Уæвгæ, цы бæрæг ис. Йæ мæлæт кæмæн æрцæйхæццæ 
кæны, уымæ,дам, æгъдау фидар нал вæййы... Фæси- 
вæдæй чидæртæ сабыргай сæхи айстой. Цы нæ вæй- 
йы... Лæг хъуамæ алцæмæ дæр цæттæ уа. 
— Раст цыма Шкуройы æфсад æнæ дæ фырт иу 
бон дæр хæцын нал бафæраздзысты, ахæм ныхæстæ 
кæныс, зæронд. Хистæр дæ æмæ, кæд дзурыс, уæд 
зæгъ мæнæ хъæубæсты номæй. Дæ фырт бæсты бикъ 
æмæ комы дæгъæл куы нæ у„ мыййаг! — загъта тен- 
текк афицер æмæ бакаст йæ хистæрмæ,, булкъонмæ. 
Уый йæ сæр фенкъуыста, ома дæ ныхасæй разы дæн. 
Дзакко та размæ æрбалæууыд. 
— Хуыцау мын мæнг ма зæгъын кæнæд, фæлæ 
мын мæ хъæубæстæ нæ бафæдзæхстой, цæмæй сæ но- 
мæй дзуапп раттон. Фæлæ иудадзыгдæр иу ран стæм, 
æмбæлæм кæрæдзийыл æмæ нæ иу иннæйы хъуыды- 
тæ зоны. Гъе æмæ мæ кæд хъæубæсты номæй фæрсут, 
уæд уын зæгъын: фехъуыстам уын уæ курдиат. Гъе 
ныр нæ нæхи бар бауадзут æмæ асагъæс кæнæм, хæст- 
мæ ацæуын æхсæр тонынмæ ауайын, мыййаг, нæу. 
Æркæсын нæ хъæуы, цал лæджы нæм æрæмбырд уы~ 
дзæн, уымæ, стæй сæ бацæттæ хъæудзæн. Цæвиттон, 
куы фæрæвдз уæм, уæд уæм бæрæг кæндзыстæм нæ- 
хæдæг, ардыгæй горæтмæ бонцау йеддæмæ куы нæ у.... 
Дзакко адæмыл йæ цæст ахаста æмæ бафарста: 
— Раст нæ зæгъын, нæ хъæубæстæ? 
— Раст зæгъысГ Иттæг раст! Адæм фос, мыййаг, 
не сты! Æвиппайды сæ куыд авæрæм? — схор-хор 
кодтой алырдыгæй. 
Афицертæ сæ кæрæдзимæ бакастысты. Сæ зæрдæ- 
24а 

мæ нæ фæцыд Дзаккойы ныхас, Уыдон æнхъæл уы- 
дысты, æмæ ныртæккæ фæсивæд сæ бæхтыл абаддзы- 
сты сомæ семæ ацæудзысты... Ныр сæ бауырныдта: 
сæ фæндæй ницы рауад. Уæдæ ма цы бачындæуа? Ты- 
хæй ам ницы саразæн ис. Дæлæ комы нарæджы сæ 
размæ æрмæст иу лæппу куы бабада, уæд сын уый 
дæр æгъгъæд у. Шкуройы æфсады та ардæм бырсын- 
мæ не ’вдæлы. Иу къорд дзы куы ’рбацæуа, уæд та 
сыл, уартæ Дыгургомы партизантæ кæй ныццагътой, 
уыдоны бон акæндзæн. 
— Цас æмгъуыд уæ хъæуы, æмæ нæм кæд фæха- 
бар кæндзыстут? — бафарста ма афицерты хистæр. 
— Куыддæриддæр срæвдз уæм, раст уæм тæккæ 
уыцы бон хабар уыдзæн. 
Ныхасы уæвджытæй чидæртæ бахудтысты, «уаз- 
джытæй» сæ куыд ничи бафиппайдтаид, афтæ. 
Джериханмæ диссаг уый фæкаст, æмæ, кæс-ма, 
адæм куыд фендæрхуызон сты! Мæнæ ахæм стыр афи- 
цер-уазджытæ ардæм хæсты размæ куы ’рбацыдаик- 
кой, уæд сæм Дзаккойы хуызæттæй дзурын дæр ничи 
суæндыдаид, уыдон сæхæдæг дæр сæ сæрмæ не ’рхас- 
таиккой ахæм хуымæтæджы адæмимæ уынаффæтæ 
кæнын. Ныр Джериханмæ афтæ кæсы, цыма, ацы 
адæм кæд ахуыргонд сты, уæддæр Дзакко æмæ Алык- 
сандры раз ницы сты зонд æмæ хъаруйæ, æвзаг æмæ 
ныфсæй дæр. 
Ницы рауад афицерты балцæй. Иннæ хъæуты дæр 
сын лæвæрдтой ахæм дзуапп, æмæ фæстæмæ афар- 
дæг сты. Алыксандр æмæ йе ’мбæлттæ адæмæн æм- 
барын кодтой, болыпевиктæ чи сты, цæуыл тох кæ- 
нынц, цавæр цард саразынмæ хъавынц, уыдæтты тых- 
хæй. Дзырдтой сьщ, «кадеттæ» кæй хонынц, уыдон 
паддзахы рæстæджы уавæртæ фæстæмæ раздахынмæ 
кæй хъавынц. 
Дыккаг хатт дæр та æрбацыдысты булкъон Хабæ- 
йы-фырты минæвæрттæ Куырттатæм (ацы хатт уыды- 
сты æртиссæдзы бæрц) æфсадмæ кæныны тыххæй. 
Ныр хъæбæрдæрæй дзырдтой. Тæрсын кæнын æмæ 
æртхъирæнтыл нæ бацауæрстой. Фæлæ та ацы хатт 
дæр фæуæлахиз сты, Куырттаты комæй Ленины пар- 
тийы цы цыппар-фондз лæджы уыди, уыдон. Развæл- 
гъау адæмæн хъуыддаг бамбарын кодтой, æмæ фæси- 
вæдæй иутæ сæхи бафæсвæд кодтой, иннæтæ та пар- 
тизантæм ацыдысты. 
241 

Æртыккаг хатт урсытæ Куырттаты коммæ нал фæ- 
зындысты. Ног æфсад æмбырд кæныныл нал уыдыс- 
ты, сæхи салдæтты уромынæн дæр ницыуал фæрæз- 
той. Æмæ сын 1920 азы уалдзæджы Арвыкомы уæрæх 
фæндаг нал фаг кодта лидзынæн. Лыгъдысты мень- 
шевиктæ Гуырдзыстонмæ. 
Советон хицауад ныр æнусмæ æрфидар Цæгат 
Ирыстоны. Цы ма баззад урсгвардийы æфсадæй? Æр- 
мæст бынæттон фæлхортæ. Бæрзонд хæхтæй лæгъз 
быдыры ’хсæн тар хъæдты бабырыдысты æмæ стонг 
бирæгъты лæбурд кæнынц фæндаггонтæм. Алы комы 
дæр — бандæ. Цымæ ма цæмæ æнхъæлмæ кæсынц? 
Уæдæ нæм кæд Врангелы æфсад фæзыниккой, зæгъ- 
гæ, бадынц æмæ æнхъæлмæ кæсынц. 1920 азы фæз- 
зæджы Сырх Æфсад Врангелы афицерты Сау денджы- 
зы куы бакалдтой, уæд дæр ма Хъобангомы æмæ 
Куырттаты комы æмбæхсæг урс бандитты балтæ цæ- 
-мæдæр æнхъæлмæ кастысты... 
Уыцы рæстæджы Советон хицауад та ног царды 
жой кодта. Быдыр-бæстæйы бонджынтæм цы уæлдай 
зæххытæ уыд, уыдон айста æмæ сæ радта мæгуыр 
хæххон адæмæн. Куырттаты комы цæрджытæ зæхх 
райстой. Фыййагдон быдыры кæм басабыр вæййы, 
раст уыцы ран æмæ йæ схуыдтой «Нарт». 
Комы рæбын цы цыппар хъæуы уыд, уыдонæй ма 
баззади цыппар хæдзары, иннæтæ иууылдæр быдыр- 
;мæ ралыгъдысты. Хæрисджынæй Дзывгъисмæ цы 
хъæутæ ис, уым ма баззад фылдæр цæрджытæ. Кæй 
йæ фыдæлты уæлмæрдты цурæй йæ къах нæ хаста, 
кæмæ та ног зæххыл ног цард аразыны ныфс нæ ра- 
зынди. Дыууæ дихæй чи æрцарди, ома бинонтæн сæ 
иутæ — быдыры, иннæтæ ам, хохы, уыдон та фылдæр 
уыдысты. 
Джериханы фыд нæ алыгъд быдырмæ: ныр хохы 
дæр фæпарахат сты хуымтæ æмæ уыгæрдæнтæ. 
Афтæ хъуыды кодтой Джериханы бинонтæ æмæ 
уал цардысты Куырттаты комы. 
Азæй аз фидардæр кæны Советон хицауад. Ныр 
Куырттаты комы хъæуыхицау нал ис, фæлæ хъæусо- 
веты сæрдар, адæм сæхæдæг се ’хсæнæй кæй сæвзæр- 
стой, ахæм лæг. Комы фæзынд дыууæ скъолайы. 
Гъе, фæлæ цард йæхæдæг дæр хæххон фæндаджы 
хуызæн у; куы фатау растæй тæхы размæ, куы хуы- 
лыдз сæнары фæздæгау ныкъкъæдзтæ вæййы, куы 
242 

тыхулæфтгæнгæйæ къæдзæхтыл хæрдмæ хилы, куы 
та сæрбихъуырæйттæй уырдыгмæ, коммæ атулы. 
АХУЫРГÆНÆГ ЗАУЫР 
Дæллагхъæуы скъолайы ахуыргæнæг Зауыр æры- 
гон лæппу уыд. Куыддæриддæр астæуккаг скъола 
каст фæцис, афтæ ардæм æрбацыдис æмæ ахуыргæ- 
нæгæй кусын райдыдта. Зауыр быдыр-бæстæйы рай- 
гуырд, уым схъомыл. Горæтмæ æввахс хъæутæй искуы 
кусыны фадат ын уыди, фæлæ уæддæр равзæрста ацы 
бынат. Куыд фехъуыста, афтæмæй сæ фыдæлтæ бы- 
дырмæ Куырттаты комæй ралыгъдысты. Зауыр бирæ 
ныхæстæ хъуыста, Куырттаты ком цы диссаджы рæ- 
сугъд у, уый тыххæй. Йæ фыды фыд-иу хохаг тау- 
рæгътæ дзурын куы райдыдта, уæд æм-иу хъусынæй 
нал æфсæсти. 
Фыццаг хатт ардæм куы ’рбацыд, уæд æм хæххон 
æрдз фæкасти, йæ кой-иу куыд кодтой, уымæй ноджы 
рæсугъддæр. Дзывгъисы дæле «Хъæдæргъæвæн» кæй 
хонынц, уым æрлæууыди, æмæ нарæг коммæ кæсы- 
нæй нал æфсæст. Уæрдоны хицауæй хатыртæ ра- 
куырдта æмæ цыдæр амæлттæй ныббырыд доны был- 
мæ. Кавказы хæхты кæмттæй кæм нæ уыди, фæлæ 
дзы ахæм нарæг ком нæма федта. Уæле хохæй къæ- 
дзæхдур рахауд, фæлæ комы бын Фыййагдонмæ æх- 
хæст нæ ныххæццæ, комы дыууæ фахсы астæу ныс- 
сагъд æмæ ауындзæгæй баззад. Дон згъоры йæ бын- 
ты. 
Къаддæр диссаг æм нæ фæкаст, уыцы нарæг нучы 
сæрты цы фæндаг цыди, уый. Иу æрæгвæззæг ацы 
Хъæдæргъæвæны цас фыдæбон бавзæрста, уый дзы 
никуы ферох уыдзæн. Дæллагхъæуккæгтæй иуы бæх- 
уæрдон баххуырста, æмæ араст сты горæтмæ чингуы- 
тæ, тетрæдтæ æмæ æндæр ахуыргæнæн дзаумæттæ 
æлхæнынмæ. Уырдæм æнæфыдбылызæй аирвæзтысты. 
Дыууæ боны фесты горæты. Æртыккаг бон рараст сты 
фæстæмæ. Уæрданы гуыффæ йедзаг чингуытæй, тет- 
рæдтæй. Бадæн фæйнæгыл бадтысты дыууæйæ — бæх- 
тæрæг æмæ ахуыргæнæг. Куыддæриддæр горæты гы- 
бар-гыбургæнаг тымбыл дойнаг дурæй астæрд уынг- 
тæй рахызтысты, афтæ бацин кодтой, ныр кæд нæ сæ- 
ры магъз нал æнкъуысид, зæгъгæ, фæлæ сæ цин бирæ 
нæ ахаста. Иу ран æлыгхæццæ саумæр-цъыфы сæ 
213 

уæрдоны цæлхытæ суанг сæ мæсчъытæм афардæг сты. 
Тыхтæй-фыдтæй ма сæфтыдтой сæ уæрдон, раппæрс- 
той йæ хъæбæр зæхмæ. Æмæ сын, æвæдза, уый дæр 
цины хос фæци. Ам аирвæзтысты, фæлæ ма фæнда- 
гыл цас фæфыдæбон кодтой! Горæтæй Джызæлы æх- 
сæн цы бавзæрстой, æрмæст уый дæр сын фаг уыди. 
Æрталынггæрæттæ, афтæ бахæццæ сты Дзуары- 
хъæумæ. Уæды онг рæстæг дзæбæх уыд. Фæлæ уа- 
лынмæ бæстæ фæлурс мигъты бын баталынг æмæ 
райдыдта фæззыгон лыстæгæртах уазал къæвда. Æх- 
сæвы æвиппайды фæирд ис. Зауыр бацин кодта, рай- 
соммæ хорз рæстæг фæкæндзæн, зæгъгæ, фæлæ йе 
’мбал мæты бахауд: уыцы къæвда æмæ уазалы фæс- 
тæ цытæ кæндзысты Хъæдæргъæвæны? Зауырæн ни- 
цы загъта: уый та цы зоны, Хъæдæргъæвæн цы у, 
уымæн. Бафысым кодтой дæллагхъæуккаджы хæстæ- 
джытæм. Райсомы араст сты боныцъæхтыл. Фæззы- 
гон бон цыбыр у. Хъæдæргъæвæнмæ рухсæй куы нæ 
бахæццæ уой, уæд бабын уыдзысты бæхæй, уæрдонæй. 
Уæдæ сæхицæн дæр æдас кæм уыди. Куыд мидæгдæр 
цыдысты, афтæ сагъæсджындæр кодта бæхы хицау. 
«Куыд уыдзæн Хъæдæргъæвæн? Кæд, мыййаг, фæн- 
даджы гакъæттыл их фæхæцыд, уæд ма куыд бацы- 
дæуыдзæн æд бæх, æд уæрдон?» Цæлхвæды æмæ бæх- 
ты къахвæдты цы дондзæстытæ баззад, уыдон тæнæг 
ихцъар æрбавæрдтой. Цыма бæлццæттыл худгæ кæ- 
нынц, афтæ æрттивынц мæстæймарæгау. 
Хъæдæргъæвæны баййæфтой æртæ галуæрдонджы- 
ны, куырттатыкоймæгтæ. Галджынтæ фæхъæлдзæг 
сты æмæ Зауыры æмбалимæ тæрхæттæ райдыдтой. 
Хъæдæргъæвæнæй цæмæй æнæфыдбылыздæрæй ба- 
хизой, уый тыххæй сæ исты кæнын хъуыди. Ацы 
фыдвæндаг æртиссæдз метры бæрц йеддæмæ бæргæ 
нæ уыди, фæлæ дзы адæймагмæ йæ алы уылынгæй 
дæр мæлæт касти. Зауыритæ уым кæй баййæфтой, 
уыдон дыууæ йеддæмæ нæ уыдысты æмæ сæ ныфс 
ницæмæ бахастой. Фæлæ цыппар лæджы бон бирæ у. 
Афон бæргæ нæма уыд афтæ фæуазалæн. Стæм аз 
ныйих вæййы фæндаг ацафон. 
Зауыр исдугмæ дзæбæх не ’мбæрста, галджынтæ 
афтæ тынг цæмæн мæт кæнынц, уый. Фæлæ чысыл 
фæстæдæр бамбæрста алцыдæр. Бæлццæттæ æрæм- 
бырд сты раззаг уæрдоны алыварс. Йæ хицау ахæцыд 
галты сæрбосыл. Дыууæйæ хæцынц уæрдоны рæтæ- 
244 

яæгъдты кæрæттыл. Галтæ ахæрд кодтой. Фæлæ кæм. 
Сæ къæхтæ ихцъар фæндагыл нæ хæцынц, фæцъыгъ- 
гъуытт ласынц, иу цæстыфæныкъуылдмæ ферттивынц 
сæ сæфтæджытæ, æмæ та гал йе ’мбудтæ зæххыл æр- 
цæвы. 
Баурæдтой галты. Лæгтæй иу райста бæлццæтты 
уæйлагнымæттæ æмæ сæ галты размæ байтыдта фæн- 
дагыл. Галтæ сыл бахызтысты æнæфæбыргæйæ. Уæр- 
дон фыццаг нымæты кæронмæ куы батылд, уæд фæс- 
таг нымæт суæгъд, галты размæ та йæ баскъæфтой 
æмæ та йæ фæндагыл айтыдтой. 
Уæрдон стылди хæрз сындæггай. Нымæттæ-иу гал- 
ты размæ чи авæрдта, уый æгæр бирæ рауай-бауай кæ- 
нын хъуыди — цы нымæт феуæгъд, цалынмæ-иу уый 
размæ скъæфта, уæдмæ-иу уæрдон æнцад лæууыди. 
Зауырмæ хардзау æркаст, иуварс кæй лæууыд, 
уый, «Исты куыст мын цæуылнæ бахæс кодтой, æви 
мыл сæ зæрдæ нæ дарынц?» 
— Аипп ма уæд, фæлæ сымах удисынмæ дæр куы- 
нæуал æвдæлы, уæд дзы мæнмæ ницы куыст хауы? 
Зауыры ныхасмæ галты хицау уæрдон фæурæдта 
æмæ йæ мидбылты бахудт. 
— Дæ цæрæнбон бирæ, ахуыргæнæг! Махæн дæм 
нæ цæсгом нæ бахъæцыд... Уазæг дæ... 
— Уастырджистæн, ахуыргæнæг раст зæгъы. Цы- 
фæнды уазæг æмæ хицау дæр уæд, уæддæр ирон лæг 
у æмæ йæм æфсарм ис,— фæбузныг Зауырæй дæллаг- 
хъæуккаг.— Горæтæй Джызæлмæ цал раны ныссагъд 
нæ уæрдон, æмæ-иу ахуыргæнæг мæнæй фæраздæр... 
Ахуыргæнæгæн дæр дзы куыст разынд, нымæт-иу 
куыддæриддæр феуæгъд, афтæ-иу æй фелвæста æмæ- 
иу æй размæ баскъæфта. Таугæ та-иу æй раззаг акод- 
та. 
Галты цыд фæрæвдздæр. Ныр сæ æрлæуу-æрлæуу 
нал хъуыди. Схæццæ сты гакъæтты тæккæ сæрмæ. 
Ардыгæй та фæндаг дæлæмæ, коммæ фæуырдыг. 
Ам уæрдоны цæлхытæ гуыффæмæ ныббастой. Тул- 
гæ куыд нæ кæной, уый тыххæй. Цæлхыты цæхгæр- 
мæ атъыстой мих. Уырдыджы ныццæуын сын зындæр 
рауад. Уæрдоны цæлхытæ зилгæ нал кодтой, фæлæ- 
иу фæцъыгъгъуытт ластой ихвæндагыл æмæ-иу ны- 
мæттæ дæр семæ ахастой. Æфсондз галты сыкъатыл 
нындæгъд, æмæ адæймагмæ афтæ касти — ныртæккæ 
сæ арæдувдзæн. Сæрбосыл хæцæг йæхи ныббыцæу 
245 

кодта æфсондзмæ, уисæй æвзиды галты бырынчъы- 
тæм. Фос дæр, мæгуыр, цы фыдбылыз сæм кæсы, уый 
цыма зонынц, уыйау сæ раззаг къæхтæ садзгæ хæс- 
сынц, фæлæ та фæстæгтæ фæбырынц, æмæ та уæд гал 
йæ зæнджыхъултыл æрхауы. Алчидæр æмбæрста, иу- 
гæр уæрдон куы арæуæг уа, уæд гакъоны фæзилын 
нал бафæраздзæн æмæ — дæ балгъитæг афтæ! — дæ- 
лæ, доны сæрмæ ауындзæгæй цы дур баззад, уый уæ- 
ле комы бамидæг уыдзысты. 
Тыхтæй-фыдтæй ныххæццæ уæрдон доны былмæ. 
Ныууагътой йæ уым æмæ раздæхтысты дыккаг уæр- 
донмæ. Уый дæр æрбаирвæзын кодтой фыццаджы хуы- 
зы. Æртыккаджы дæр. Бæхуæрдонимæ архайын сын 
зындæр уыди. Галтæ сæрæй тыхджындæр сты. Æф- 
сондз урæдтой сæ сыкъатæй. Фæлæ бæхæн йæ хамут 
йæ хъустæ куы алвæста, уæд-иу йæ бон ницыуал уы- 
ди. 
Бæхуæрдон дæр галтæм куы ныххæццæ, уæд, цы- 
ма бæлццæттæ зындонæй раирвæзтысты, афтæ сулæ- 
фыдысты. Чидæр та сæ Дзывгъисы дзуарæн арфæтæ 
кæнынмæ дæр фæци. 
Зауыр хъазгæмхасæнты кувæгмæ бадзырдта: 
— Гæнæн нæй! Уадз æмæ уал фæндаггонтæн 
Дзывгъисы дзуар æххуыс кæнæд. Рæхджы Советон 
хицауад ам ахæм фæндаг æрбакъæртт кæндзæн, æмæ 
Хъæдæргъæвæнæн йæ ном дæр ничиуал зондзæн. 
— Хуыцау мæ уыцы амондджын бонмæ ма ама- 
рæд, стæй-иу уый фæстæ цыфæнды дæр уæд. 
— Гъæй, мæ хæлар, æгæр бирæ азтæ цæрынмæ 
нæ хъавыс? — мæстæймарæгау æм бадзырдта иннæ 
бæлццон. 
— Мæнмæ гæсгæ та æгæр цыбыр æмгъуыд скодта 
йæ цардæн,— дзуапп ын радта Зауыр.— Фылдæр-фыл- 
дæр дæс азы фæстæ ам уыдзæн хорз уæрдонвæндаг. 
Ныхас куыдфæстæмæ хъазынмæ аздæхт. Æмæ цæ- 
уылнæ кодтаиккой хъазæн ныхæстæ. Ныр сьш коммæ 
ахауынæй тас нал у. Ардыгæй фалæмæ фæндаг лæгъз 
у. 
* * * 
Зауыр бавдæлд, æмæ хъусынæй кæмæ нæ фæллад, 
уыцы фыдæлтыккон таурæгътæ æмæ кадджытæ йæ- 
хæдæг фыссын æм;æ æмбырд кæнын райдыдта. Дæл- 
лагхъæуы хæд сæрмæ ис иу цыргъ къуылдым. Йæ цæ- 
246 

татвахс æвиппайды фæуырдыг, фæлæ йæм хуссарвах- 
сыл схизæн ис. Йæ цъуппæй ракæсгæйæ адæймаджы 
сæр разилы. Къуылдымы тæккæ цыргъыл ныртæккæ 
дæр ма лæууы бæрзонд дурын мæсыг. Йæ алыварс — 
бирæ хæдзæртты бынæттæ. Ныры цæрджытæй ничи- 
уал зоны, ацы ран фыццагдæр чи æрбынат кодта, уый. 
Æрмæст ма баззад хъæуæн йæ ном — Уæллагсых. 
Æвзæр бынат нæ равзæрста уыцы фыццаг æрцæ- 
рæг. Уæды уавæртæм гæсгæ йын тыхгæнæг тых не 
ссардтаид. 
Зауыр уарзта уыцы хъæууаты сæрмæ мæсыджы 
раз бадын æмæ уырдыгæй фæлгæсын. Цыма-иу æм 
бадгæйæ йæ цæстыты раз ирддæрæй сыстадысты, зæ- 
ронд лæгтæ йын цы рагон таурæгътæ кодтой, уыдон. 
Иу изæр та Зауыр рараст Дæллагхъæуæй. Барзы- 
хъæуы сæрмæ куы ’рбахæццæ, уæд Хæкъуьшайы 
цъуппы бынты базылд. Уыцы рæстæджы Джерихан 
йæ фос хызта Уæллагсыхы къуылдымыл. Уыдис изæ- 
рырдæм. Цæгатæй дымдта сатæг дымгæ. Фос фæсæм- 
бисбоны ривæды фæстæ апырх сты къуылдымы фах- 
сыл. 
Джериханæй уысмы бæрц дæр нæ рох кодта Ле- 
ниныл зарæг скæныны хъуыды, æмæ та ныр дæр йæ 
зæрдыл æрбалæууыд. Базарыд йæхинымæр. Æвæццæ- 
гæн, цыдæр ног здæхтыл фæхæст. Хъæрдæрæй база- 
рыд. Стæй ноджы хъæрдæрæй æмæ æвиппайды фæ- 
хъус. Ахæм хъæрæй зард, æвæдза, хъæумæ дæр фе- 
хъуысдзæн. Искæйы хъустыл куы æрцæуа æмæ йæ 
куы бафæрса: «Уый та дын цавæр зарæг у?» Уæд ын 
цы зæгъдзæн? Уæвгæ, уымæн дæр гæнæн ис. Фос æн- 
цад хизынц. Джерихан бацыд къуылдымы фаллаг 
фарсмæ, хъæумæ кæцæй нæ зындаид, ахæм ранмæ 
æмæ уым фæлварын райдыдта, йæ зæрдыл цы зæл 
æрбалæууыд, уый. 
Уæдмæ фос хуымты кæронмæ бахæццæ сты. Хъæ- 
уæй хъæр кæнын райдыдтой фыййаумæ. Уыдон æн- 
хъæлдтой, æмæ искуы бафынæй кæнæ хъазыныл фæ- 
цис. Джериханмæ та фæскъуылдыммæ кæцæй бай- 
хъуыстаид адæмы хъæр. 
Раст уыцы рæстæджы Уæллагсыхмæ фæцæйцыд 
ахуыргæнæг Зауыр. Уый раздæхта фосы къуылдымы 
’рдæм. Уæллагсыхы хъæууаты хæлддзæгтæм куы ба- 
хæццæ, уæд зарæджы хуызæн цыдæр йæ хъустыл 
ауад. Йæ мидбынаты фæлæууыд æмæ бæстондæр бай- 
247 

хъуыста. Æцæг, чидæр зары! Фæлæ уый цавæр зарæг 
у? Уайтагъд аскъуыйы, æмæ та цыма ногæй райдайы. 
Уынæр кæцæй цыд, уырдæм æввахсдæр куы бацыд, 
уæд йæ хъустæ ахсын байдыдтой иу дзырд: «Ленин». 
Исдугмæ Зауыр фенхъæлдта, Лениныл фыст чи æр- 
цыд, кæд исчи ахæм æмдзæвгæ кæсы, зæгъгæ. 
— Байрай, фыййау,— бахъæр кодта Зауыр дæрд- 
дзæфæй. Джерихан йæ мидбынаты фесхъиудта. Феф- 
сæрмы. 
— Зарын дæр хорз у, фæлæ дæ фос адæмы хуым- 
тæ бахордтой... 
Зауыр йæ ныхас æххæст нал фæци, афтæ Джери- 
хан уыцы иу сæррæттæй къуылдымыл алæууыд. Фо- 
сы йæхи ’рдæм здæхтæй куы федта, уæд фæзылд За- 
уырмæ æмæ бахудт. 
— Нæ дæ уырны? Æз сæ раздæхтон фæстæмæ. 
Гъе æмæ мын уыцы хорздзинад бафид. Æрдæбон кæй 
зарыдтæ, уый азар... Æмæ дæ фос дæр бирæ уæнт!— 
Зауыр райста Джериханы къух æмæ тъæпæн дурыл 
æрбадт. Фыййау æнæдзургæйæ райста ахуыргæнæджы 
къух. Ныр дæр ма æфсæрмы кодта. Уæвгæ та дзы 
Зауыр æртæ-цыппар азæй хистæр нæ уыдаид. 
— Дæ ном дын нал хъуыды кæнын... бахатыр 
кæн,— загъта Зауыр. Фыййауæн йæ ныхас æхсызгон 
уыди. Цыма йæ уæды онг дæр хорз зыдта. 
— Джерихан. 
— Æмæ аипп ма уæд, Джерихан, фæлæ скъоламæ 
цæуылнæ цæуыс? 
— Æмæ-гъа,— æрæджиау дзуапп радта лæппу. 
Фæлæ йæм, æвæццæгæн, уый æгъгъæд нæ фæкаст 
æмæ ма йыл бафтыдта: — Мæнæ ацы фосæн дæр хи- 
цау хъæуы. 
— Фос ацы комы алкæмæ дæр ис. Уæддæр æрви- 
тынц сæ сабиты скъолатæм. Никуы цыдтæ? 
— Аз æмæ æрдæг фæцыдтæн, гыццыл ма куы уыд- 
тæн, уæд, стæй мæ нæ фыд нал бауагъта. 
— Цæуылнæ? 
— Æмæ-гъа! Уæрыччытæ нымайын, дам, базыд- 
тай, æмæ, дам, дын æгъгъæд у. 
— Уæвгæ дæ фæндгæ кæны ахуыр кæнын? 
— Куыннæ ма! Фæлæ гыццыл лæппутимæ куыд 
ахуыр кæнон? Стыртæн дæр, дам, уыдзæн скъола,аф- 
тæ дзырдтой ибон кæмсæмолты æмбырды, æмæ уæд 
ахуыр кæндзынæн. 
248 

— Фæлæуу-ма, дæ ном Джерихан у, загътай? — 
Зауыр ацы хатт уæлдай бæстондæр бакаст фыййаумæ, 
цыма йæ зæрдыл ног цыдæр æр’балæууыд, уый хуызæн. 
Джерихан æм ницы сдзырдта. Æмæ та уæд Зауыр ба- 
фарста: 
— Лениныл зарæг кæны, зæгъгæ, кæмæй загътой, 
уæдæ уый ды дæ? 
Джерихан та ныр дæр дзурын ницы сфæрæзта. За- 
уыры бауырныдта, айразмæ йын кæй кой чындæуыд, 
уыцы лæппуйыл кæй фембæлд, уый. 
Фæлтæрд ахуыргæнæг нæма уыд Зауыр. Æфсæрм- 
дзаст сабийы суй хъуыдытæ æнцонæй нæ райхæлдта- 
ид, фæлæ йын Джериханимæ æнцон дзурæн уыди. 
Йæхæдæг дæр уымæй бирæ хистæр кæй нæу, æвæццæ- 
гæн, уымæ гæсгæ. Фыййау уайтагъд бафиппайдта, 
ахуыргæнæг ыл кæй нæ худы, ас лæгау æм кæй дзу- 
ры, æмæ йын йæ зæрдæйы дуар байгом кодта. 
Æз Лениныл зарæг кæнын зæгъын, бæгуыдæр, йæ 
цæсгом нæ хъæцы. Уыцы хъуыддаг саразынæн стыр 
лæг хъæуы. Дыууæ азæй фылдæр куы рацыд Ленины 
амардыл, уæд ыл ныронг цæуылнæ исчи скодта за- 
рæг? Æгас хъæурæгъау тыхгæнджытæй чи байсы кæ- 
нæ йæхи стигъын чи нæ бауадзы, ууыл уайтагъд за- 
рæг куы акæнынц, уæд Лениныл цæуылнæ исчи æр- 
хъуыды кодта? Мæгуыр адæмтæн сегасæн дæр æппæт 
бартæ уый куы радта. 
— Гъемæ дæ, Джерихан, цы къуылымпы кæны?— 
бафарста Зауыр, цыма йæхи æрдхорд-æмгаримæ дзу- 
ры, афтæ фæлмæн хъæлæсæй. 
— Зарæгæн йæ хъæлæсыхатт æрцахсын, чи зоны, 
мæ къухы бафта, фæлæ йæ ныхæстæ... 
— Гъе,— бахудт Зауыр,— дæ хъуыддаг раст. 
Æгайтма афтæ у. Зарæгæн йæ тæккæ зындæр æмæ 
ахсджиагдæр, ды хъæлæсыхатт кæй хоныс, уый, йæ 
мотив у. Зарæг хъуамæ макæцы æндæр зарæджы хуы- 
зæн уа, хъуамæ рæсугъд зæла æмæ адæмы зæрдæмæ 
арф хиза. Йæ ныхæсты тыххæй та дын афтæ зæгъинаг 
дæн. Зарæггæнæг хъуамæ зона, зарæг кæуыл кæны, 
уыцы лæг адæмæн цы хорздзинад ракодта, уый. 
Дзырдæн зæгъæм, Дриаты Антъоны зарæгæй. Æл- 
дæртты æмæ кънйæзты ныхмæ тох кодта, æмризæджы 
дзы рызтысты. Æмæ зарæджы ныхæстæ дæр уымæ 
гæсгæ конд сты. Хъуыды ма кæныс: «Хъуды кæмттæ, 
дам, коммæ лæбырынц. Антъон бадзуры: «Махæн не 
249 

’лдæрттæ уæрммæ фæбырынц...» Кæнæ Таймуразы за- 
рæг. Цуаны ацыд Таймураз. Цы саг амардта, уый 
куыд бастыгъта, афтæ йæ баййæфтой æлдæрттæ сæ 
фæсдзæуинтимæ. Таймураз сын загъта: «Фысым ба- 
кæнут, физонæг бахæрут, уазджытæ!» Уыдон та йын 
афтæ: «Дæ физонæг дæр мах куы у æмæ дæхæдæг 
дæр мах куы дæ, хæххон дзигло». Хъуамæ йæ уаца- 
ры акодтаиккой, хъæубæсты рæгъæуттæ атардтаик- 
кой. Фæлæ Таймураз стыр хъару равдыста. Æлдар 
æмæ йæ фæсдзæуинтæй иу къордты амардта æмæч 
хъæубæсты рæгъау тæлæт нæ ауагъта. Гъемæ зарæ- 
джы дæр ахæм ныхæстæ ис. Ленин мæгуыр адæмæн 
цы хæрзтæ ракодта, уый дын амонын нæ хъæуы. Дæ- 
хи цæстæй йæ федтай. Кæд дæ, мыййаг, ме ’ххуысы 
сæр бахъæуа, уæд-иу æфсæрмы ма фæу. Сæрмагон- 
дæй дæ мæн агурæг цæуын нæ бахъæудзæн. Мæнæ 
ацы къуылдымыл арæх вæййын мæ тетрадимæ. Сбад- 
дзыстæм æмæ-иу фæныхæстæ кæндзыстæм. 
Зауыр систа йæ палтойы дзыппæй фæлмæнцъар 
бæзджын тетрад æмæ йын йæ сыфтæ рафæлдæхта. 
Джерихан куыд федта, афтæмæй йæ фылдæр æмбйс 
фыст уыдис. 
Лæппу сцымыдис. Зарæджы бирæ ныхæстæ нæ 
вæййы. Уагæры уыцы стыр тетрады цытæ фыст ис? 
Йæ цæсгом нæ хъæцыд, фæлæ уæддæр бафарста: 
— Ахуыргæнæг, бахатыр мын кæн, кæй дæм уæн- 
дын, уый, фæлæ дæ тетрады уый бæрц бирæ цытæ^ 
фыст ис? 
— Цæмæн афтæ зæгъыс. Æгайтма дæ исты базо- 
нын фæнды... Ардæм ахуыргæнæджы куыст кæнын- 
мæ куы цыдтæн, уæд мын мæхи ахуыргæнæг бафæ- 
дзæхста рагон царды цаутæ, аргъæуттæ, æмбисæндтæ 
æмæ таурæгътæ фыссын. Зæронд лæгтæ сæ куыд дзу- 
рынц, афтæмæй. Стæй, ныры царды мæхæдæг цы уы- 
нын, уыдæттæ дæр фыссын. Дзырдæн зæгъæм, дæ за- 
рæг куы сцæттæ уа, адæмы рæнхъы куы рацæуа æмæ> 
йæ зарын куы райдайой, уæд уый дæр мæ тетрадмæ 
бахæсдзынæн. Куыд æй райдыдтай, чи дын феххуыс 
кодта, уыдонæй алкæйы кой дæр скæндзынæн. 
Джерихан ноджы сцымыдисдæр. Цымæ куыд фыст 
вæййынц? Таурæгъгæнджытæ сæ куыд фæдзурынц,. 
афтæ? 
Зауыр бамбæрста йæ мидзæрдæмæ фыййауы бæл- 
лиц æмæ загъта: 
250 

— Кæд дæ фæнды, уæд дын дзы истытæ бакæсон. 
— О. 
Зауыр ын бакасти, ацы комы чи æрцыди, ахæм 
æцæг хабар. 
Дыууæ мыггаджы туджджынтæ уыдысты. Адæм 
се ’хсæн бацыдысты, фæлæ нæ фидыдтой. Иу ахæмы, 
мард чи фæцис, уый æфсымæр фембæлд марæгыл. 
Хъæдæргъæвæны тæккæ нарæджы. Сæ иу хохæй ра- 
цæйцыд, иннæ та быдырæй здæхти. Фæндагæй азилæн 
ничердæм уыди. Дыууæ туджджыны дæрддзæфæй ба- 
зыдтой кæрæдзийы. Марæг айтæ-уыйтæ нал фæкодта, 
фæлæ йæ бæх цæхгæр фæзылдта æмæ цæсты фæны- 
къуылдмæ комы фæтар ис. Ауындзæг дуры бын, Фый- 
йагдон æрра хæлбурцъытæ кæм кæны, барæг æмæ ма 
бæхæн уырдыгæй фæзынд сæ сау æндæрг, стæй æрба- 
дæлдзæх сты. Тугисæг батагъд кодта сæ хъæумæ. 
Лæппуты арвыста хъæуы дзырддзæугæ лæгтæм, æмæ 
йæм фæдисмæ цæуæгау фæзындысты. Радзырдта сын 
йæ фембæлды хабар æмæ загъта: 
— Ацæут æмæ йæ бабæрæг кæнут. Æвæццæгæн, 
удæгас нал у. Йæ мард ын сæмбæлын кæнут йæ хæдза- 
рыл. Фæлæ, цы нæ вæййы, кæд нæ бабын, уæд ын зæ- 
гъут: абонæй фæстæмæ фидыдыл нымад фæуæм. Мæ- 
нæй афтæ æфсæрмы чи кæны, мæн афтæ чи нымайы, 
уый лæг у æмæ мын уыимæ хæларæй цæргæ у. 
Фæдисæттæ бæхтыл абадтысты æмæ Хъæдæргъæ- 
вæны бамидæг сты. Сæрæгасæй ныййæфтой барæджы. 
Вæ бæх дæр æмæ йæхæдæг дæр фæцъæррæмыгъсты- 
тæ сты, фæлæ мæлæтæй фервæзтысты. Уыйадыл дыу- 
уæ туджджыны бафидыдтой. 
Зауыр конд фæци йæ хабар æмæ фæрсæджы каст 
бакодта фыййаумæ. 
— Куыд дæм фæкаст? 
— Æмæ-гъа! Æз дæр æй фехъуыстон. Æцæг ха- 
бар уыд. Дада сын сæ нæмттæ дæр зоны... Фæлæ уый 
цы диссаг у? 
— Куыннæ? Лæджы æфсарм, лæджы кад æмæ 
æгъдау, адæймагæн аргъ кæнын — уыдон рагæй ныр- 
мæ дæр хорз миниуджытыл нымад уыдысты... Туг- 
хæсджын тугисæгæй лидзæг фæуыдаид, уæд уый ху- 
динаг у, лæгыл нымад нал уыдаид. Комкоммæ куы 
бацыдаид йæ тугисæджы размæ, уæд та сæ схæцын 
хъуыди, хъуамæ сæ дыууæйæ иу фæмард уыдаид... 
Фæлæ туджджын æгъдауджын æмæ хъæбатыр лæджы 
251 

ми бакодта. Адæм дзы се ’ппæт дæр разы уыдысты..- 
Афтæ нæ? 
— 0, æз дæр фехьуыстон ахæм хабæрттæ. Иу лæг,. 
дам, фæтуджджын, мæсыгмæ бахызт æмæ æддæмæ 
нал цыди. Тугисджытæ йæ фæдыл зылдысты, фæлæ 
йыл æддейы никуы хæст кодтой. Уæд иу хатт, сæ тæк- 
кæ сæрæндæр чи уыд, уый йæхиуыл кæйдæр дарæе 
скодта, схонджын дамбаца йæ цухъхъайы бын æм- 
бæхст, афтæмæй бацыд мæсыджы бынмæ æмæ фæ- 
лывд хъæлæсæй лæгмæ йæ номæй сдзырдта: «Дæ 
хæрзæггурæггаг мæн, мауал тæрс, де знæгтæн сæ тæк- 
кæ сæрæндæр абон амарди». Уæд, дам, мæсыджы ба- 
дæг нырдиаг кодта: «Хæрзæггурæггаг нæ, фæлæ мæм 
фыдуацхæссæг куы фæдæ. Уæй, цæй æнамонд боны 
райгуырдтæн! Иуæй мæ къух æнæбары аирвæзт, ин- 
нæмæй та ма афтæ æнхъæл уыдтæн: чи амард, уый 
æфсымæримæ бафидауын бафæраздзынæн. Фæлæ кæд 
уый дæр нал ис, уæд дывыдон! Иннæтæ æгъдауыл сæ 
туг райсын дæр нæ базондзысты æмæ бафидауын 
дæр». 
Стæй уæд рахызт мæсыгæй, йæ цæссыг калгæ. Уæд 
æм тугисæг дæр йæхи раргом кодта æмæ загъта: 
— Уæдæ кæд мæ зианыл æцæг афтæ хъыг кæныс, 
уæд ацы уысмæй фæстæмæ нæ хæрамдзинад фесæ- 
фæд, не ’хсæн баззайæд хæлардзинад,— æмæ йæм йæ 
къух радта. 
Зауыр уыцы таурæгъ йæ тетрады фыссынмæ куы 
фæцис, уæд Джерихан фæныфсджындæр. 
— Ноджыдæр ма зонын ахæм хабæрттæ... Уæртæ 
нæ бакомкоммæ цы хъæу ис, уыдон иу бон Лæцы сæр- 
вæтмæ сæ фос батардтой. Зыдтой, загъд дзы кæй ра- 
уайдзæн, æмæ ацыдысты иу къордæй. Сæ иу ма йемæ 
топп дæр айста. Лæц сæм ралæбурдтой ноджы фыл- 
дæрæй æмæ сæ фæнадтой кæм къухæй, кæм лæдз- 
джытæй. Топп кæмæ уыд, уыцы лæджы дæр. Сæхимæ 
йын куы бауайдзæф кодтой, топп дæм куы уыд, уæд 
дæхи нæмьга куыд бауагътай, зæгъгæ, уæд сын загъ- 
та: «Арæбын, уыдонæй иумæ дæр нæ уыд æхсæнгарз 
æмæ сæм æз топп куыд райстаин?» 
Æмæ дæлæ комы цы хабар æрцыд, уый дæм фыст 
нæу? Иу фæрсаг ком Джизи хуыйны. Уым иу къæдз- 
къух гуыбыр лæг (йæ ном Цогыл) йæ уæрдоны горæт- 
мæ фæцæйцыд. Фæндагыл йæ размæ фæци пъыры- 
стыф. Йæ разæй цы стражниктæ уыд, уыдон æм 
252 

ныхъхъæр ластой: «Иуварс аздах дæ уæрдон!» Цо- 
гыл хъæр фехъуыста, фæлæ йæ уæрдон иуварс нæ аз- 
дæхта. Схъуын ис стражниччытимæ. Уæдмæ йæм ба- 
хæццæ пъырыстыф æмæ йæ фæрсы: 
— Зæгъгæ дын куы кодтой, уæд дæ уæрдон цæ- 
уылнæ аздæхтай? 
— Ирон æгъдаумæ гæсгæ афтид уæрдон кæнæ 
саргъы бæхтæ аздæхынц фæсвæд. 
— А уæдæ дын ирон æгъдау! — пъырыстыф ех- 
сæй æрриуыгъта мæгуыр лæджы. Цогыл æм фæлæ- 
бурдта, бæхæй йæ æртыдта æмæ йын æй цалынмæ 
стражниччытæ йæ бынæй скъахтой, уæдмæ пъыры- 
стыфы сау надæй амардта. Æрцахстой мæгуыр лæ- 
джы, уæдæ цы уыдаид. Тæрхондонмæ йын радтой йæ 
хъуыддаг. Ам нæ комæй бирæ ацыд уыцы бон Дзæу- 
джыхъæумæ. Æхсæны та йын авдакат баххуырстой, 
уымæн æмæ Цогыл лæджы ми бакодта. Авдакаты 
амьгадæй Цогыл æрмæст иунæг ныхас загъта тæрхон- 
доны раз. Йæ цæнкуыл къухтæ равдыста тæрхоны 
лæгтæм æмæ сæ бафарста: «Ай хуызæн къухтæй ацьг 
къамбецы хуызæн лæджы фæнæмæн ис?» Æмæ йæ 
сраст кодтой. Уый фæстæ лæгæн йæхи куы фарстой, 
куыд бауæндыдтæ уый хуызæн стыр хицаумæ æд 
стражниччытæ, зæгъгæ, уæд сын дзуапп радта: «Цæй- 
нæфæлтау мæм адæм афтæ амыдтаиккой: уый та дæ- 
лæ, пъырыстыф кæй фæнадта, уыцы Цогыл у, фæлтау 
мæлæт хуыздæр». Уыцы хабар æрæджы уыд, паддза- 
хы рæстæджы. 
— Уый таурæгъты къæбиц куы дæ дæхæдæг!— 
ныддис кодта Зауыр.— Афтæмæй та зарæджы ны- 
хæстæм дæ ныфс нæ хæссыс. Ленины зарæг цавæр 
ныхæстæй арæзт хъуамæ уа, уый зын базонæн нал у. 
Фæлæ бавдæлæм æмæ баныхас кæнæм, кæд та фем- 
бæлдзыстæм, уый тыххæй. 
Сæ хъустыл ауад цæйдæр хъæр. Хъæуы ’рдыгæй 
та фæфæдис сты. Джерихан фестад, акаст æмæ уай- 
тагъд згъорынмæ фæцис... Фос та хуымты кæронмæ 
бахæццæ сты. 
Нал æрбаздæхт Джерихан къуылдыммæ. Æвæц- 
цæгæн, фосæн хъæумæ се скъæрын афон æрцыд. За- 
уыр йæ бынаты бадгæйæ баззад. Джерихан ын цы ра- 
дзырдта, уыдон дзы цæмæй ма ферох уой, уый тых- 
хæй сæ фæбæрæг кодта тетрады. Æнæуи дæр æй хъæу- 
мæ йæ къах нæма хаста. 
253 

Ардыгæй худæвæрдау зыньгац Цымытийы, Барзы- 
хъæуы, Дæллагхъæуы æмæ Гулийы хуымтæ. Худæг 
у, æвæдза, сæ бакаст. Дурын цæндтæ эемæ, ауæдзæй 
ауæдзы æхсæнты цы хуымы гæппæлтæ ис, уыдон цы 
нæ хуызон сты, ахæм нал ис. Ис дзы æртæдзыхонтæ, 
фæрæты, фыййаджы, сагойы хуызæттæ, æрдыны къæ- 
дзы æнгæс гæппæлтæ, æрмæст дзы, расткъуымон кæй 
хонынц, ахæм хуым не суындзынæ. Ранæй-рæтты 
уадздзæгтæ ахæм нарæг сты, æмæ зын бамбарæн у, 
дыууæ галы æмæ дзы дзывыр куыд сарæхсынц, уый. 
Уæвгæ, дам, ахæм гæппæлтæ къухæй къахтой бел 
æмæ къахæны фæрцы. Уæддæр уыдон дæр хуымтæ 
хуындысты. Мæнгæй нæ фæдзурынц ахæм æмбисонд. 
Хæххон лæг иу бон ацыд хуым кæнынмæ йæ дыууæ 
галæй. Схæццæ ис йæ хаймæ. Йæ нымæт иуварс зæх- 
хыл æрытыдта, цæмæй схус уа, уый тыххæй æмæ рай- 
дыдта хуым кæнын. Конд фæцис йæ иу хуым, дыккаг, 
¦стæй та æртыккаг. Цыппæрæм гæбаз та акъахинаг уыди, 
фæлæ йæ нал æмæ нал ары. Рацагур-бацагур байдыд- 
та, фæлæ йæ кой дæр нал. Сфæнд кодта сæхимæ цæ- 
уын. Йæ нымæт систа зæххæй æмæ дын... Йæ хуым 
уый бын куы разынид. 
КÆМ ИС ÆВДÆЛОН ФЫЙЙАУ? 
Баныхас кодтой Зауыр æмæ Джерихан, бон фæс- 
тæдæр та кæй фембæлдзысты, уый тыххæй, фæлæ уы- 
мæй ницыуал рауад. Кæд уыдысты фыййауæн йæ 
фæндтæ йæ бар? Кæм фендæуыд æвдæлон фыййау? 
Сæумæрайсом Джериханы хæдзары раз æрлæууыд, 
æмбискар чи уыдаид, ахæм барæг. Йæ уæлæ ирон фæ- 
лыст: цъæх цухъхъа, сау куырæт, æвзист рон, хъама 
æмæ фысдзармæй худ. Йæ дарæсмæ гæсгæ зæгъæн нæ 
уыд, иттæг хъæздыг кæй у, уый. Фæлæ йын йæ бæх- 
мæ чи бакастаид, уый афтæ нал загътаид. Хуымæтæ- 
джы адæймаджы къухы нæ бафтыдаид ахæм хайуан. 
Сатæгсау. Тæмæнтæ калы. Быдираг саргъы бæх æмæ 
хæххон уаргъхæссæн бæхы миниуджытæй æххæст. 
Бæрзонд æмæ рæсугъд. 
Уыцы рæстæджы Джерихан хæдзарæй рахызт йæ 
фос аскъæрынмæ. 
— Лæппу, дæ фыд уæхимæ ис? — уыцы цæхгæ- 
рæй бадзырдта барæг Джериханмæ. Лæппумæ аив нæ 
254 

фæкаст барæджы ныхас. «Цыма йын сывæллон дæр, 
Салам цæуылнæ радта?» 
— Алыбон æгас цу, уазæг! Мидæмæ нæм рахиз! 
— Марадз рæвддæр, æнæвдæлон дæн! — ноджы 
та барджындæрæй загъта барæг. 
Цы йæ бон уыд Джериханæн. Уазæгмæ, уæлдай- 
дæр та хистæрмæ, фæстæмæ дзурын не ’мбæлы æры- 
гон лæппуйæн. Джерихан тагъд-тагъд бауад хæдзар- 
мæ. Йæ фыд ракаст уазæгмæ. Базыдта йæ. Салам рад- 
той кæрæдзийæн. Уазæг æрхызт бæхæй. Æрбацыд 
кæртмæ. Уæддæр нæ бакуымдта хæдзармæ. Лæштумаг 
аив нæ каст хистæрты ныхасмæ хъусын æмæ дæрд- 
дзæф алæууыд. 
Варæг æрбафтыди комы рæбынæй, иу цалдæр ми- 
ны йæм ис фысвос. Æрæджы йæ фос ссыдысты хæх- 
тæм зымæгон хизæнтæй. Фыййæуттæ йæм фаг ис, фæ- 
лæ зæддаг фысты мæйы дæргъы дуцгæ фæкæнынц, 
æмæ йæ хъæуы, дуцын дæр чи зоны, ахæм фыййау. 
Ам фарста йæ хæстæджыты, æмæ йын цалдæрæй загъ- 
той: «Кæд йæ фыд сразы уа, уæд Джериханæй хуыз- 
дæр не ссардзынæ». Фыд нæ разы кодта, нæхи фосæн 
дæр хицау нæй, зæгъгæ, фæлæ уазæг загъта: 
— Фылдæр-фылдæр мæм бафæстиат уыдзæн мæй 
кæнæ фондз къуырийы. Йæ мызд та, ам уæхимæ фый- 
йауæн уалдзæгæй фæззæгмæ авд-аст мæйы цы фидут, 
уыйас. Кæд уæ фæнды æхцайæ, кæннод та фосæй. 
Бафидыдтой. Уазæг цæхгæр ныллæууыд, цæмæй 
Джерихан ныртæккæ ацæуа. 
— Цæттæ нæма у æмæ... 
— Ницы цæттæ йæ хъæуы! Нымæт ын уыдзæн, 
æрчъитæ, хызын. Цы ма йæ хъæуы? Фæдзур-ма йæм 
ардæм æмæ йæ фенон. 
— Ракæс-ма, лæппу,— бадзырдта фыд Джерихан- 
мæ. 
Барæг фæдис кодта, æрдæбон цы лæппуйы фецтч, 
уый йæм куы ракаст, уæд. 
— Ай у Джерихан? 
— 0. Дг^ зæрдæмæ нæ цæуы? 
— Æз я>й хистæр хуыдтон. 
— Чи дын æй бацамыдта, уыдон æй хорз зонынц. 
— Кæд, йе ’взаг æмæ йæ цæстæнгас куыд цыргъ 
сты, йæ къухтæ дæр афтæ разыной, уæд ма йын йæ 
мыздыл иу уæрыкк афтаудзынæн. 
255 

Джериханы фыд ницыуал сдзырдта. Фæзылди йæ 
фырты ’рдæм. 
— Лæппу, дæхи арæвдз кæн. Уазæг нæм мидæмæ 
’рбацæуыныл не ’рвæссы. 
Цалынмæ уазæг йæхи рæстытæ кодта, нæ мæ ’вдæ- 
лы, зæгъгæ, уæдмæ Джерихан йæ мидæггаг хæдон 
æмæ хæлаф аивта, йæ ’рчъиты ног фæсал акодта æмæ 
кæртмæ рауад. Уазæг сбадт йæ бæхыл. 
— Лæппу, рауай, мæ фæсарц абад,— бæх кæрты 
астæумæ æрбазылдта.— Дæ разы тæскъ радав æмæ 
ууыл слæуу, кæннод не схиздзынæ. 
Уыцы ныхас дæр та æфхæрды хуызæн фæкаст 
Джериханмæ. Сывæллон дæр ма куы схилы цыфæнды 
бæхы рагъмæ, уæд мæ тæсчъы сæр цæмæн хъæуы. 
Иæ цъæх нымæтхуд арфдæр æркодта йæ сæрыл, тагъд 
къахдзæфтæй бауад барæгмæ, галиу къухæй фæхæцыд 
саргъы раззаг гоппыл, галиу къах фæбыцæу кодта 
бæхы уæраджы сæрмæ æмæ сгæпп ласта фæсарцмæ. 
Фыд фæбузныг йæ фыртæй. Барæг йæ сæр банкъуыс- 
та: 
— Цæринаг уæд дæ фырт. Æмæ хæрзбонтæ раут. 
Араст сты. Джериханы мад æрмæст ныр ракаст 
къæсæрæй. Йæ кæстæр фыртæн ма йæ чъылдым ауыд- 
та. Йæ цæстытæ доны разылдысты æмæ сæ йæ разда- 
рæнæй сæрфгæйæ баздæхт хæдзармæ. Бирæ рæстæг- 
мæ нæ хицæн кæны йæ хъæбулæй, дард ранмæ нæ цæ- 
уы, фæлæ ныййарæг мадæн уыцы рæстæг дæр æнус у. 
* * * 
Арф у Хилакъгом. Скæсæн æмæ ныгуылæны ’рды- 
гæй — Ирыстоны бæрзонддæр цъуппытæ Джимара 
æмæ Тъепле. Хуссары ’рдыгæй — Тырсыгомы рæгъ- 
тæ. Ныртæккæ Хилачъы иудадзыг цæрæг нал ис, фæ- 
лæ дзы кæддæр цыппар хъæуы уыдис: Андиаты, 
Гуытъиаты, Быгъуылты æмæ Калоты хъæутæ. 
Андиаты хъæуæй мидæмæ ком дыууæ дихы фæ- 
цис. Сæ иу фездæхт Хуссары ’рдæм, иннæ афардæг 
Джимарайы хохы къæбутмæ, Дзамарас кæй хонынц, 
уыцы сæрвæтмæ. 
Раст дыккаг бонæй фæстæмæ æнцой нал лæвæрд- 
та Джериханæн, йæ зæрдæйы арф кæй нывæрдта, уы- 
цы хъуыды. Уæвгæ йын ам æнцондæр уыд. Ничи йæ 
хъыгдардта. Кæуылты сты Дзамарасы сæрвæттæ. 
25Р 

Стæй дзы уæвгæ дæр чи ис? Фыййæуттæ. Æмæ уыдон 
дæр стæм хатт фæхизынц иу ран. 
Джерихан хъуыста йæ хистæртæй, зарæггæнджы- 
тæ хъæлæсыхатт куыд фæагурынц, уый. Уыдон сæ 
хъус фæдарынц дымгæйы уынæрмæ дæр, доны хъæ- 
лæбамæ дæр, куыройы фыдты зыррытмæ дæр, цæвæ- 
джы æхситмæ дæр, дзæбуг æмæ хъæсдарæджы зæл- 
лангмæ дæр. 
Джерихан йæ хъус алцæмæ дæр дары æмæ хаттæй- 
хатт дисы бацæуы. Дымгæ уыцы иу дымгæ у, фæлæ- 
ма йæм лæмбынæгдæр байхъус. Цъититæй куы рады- 
мы, йæ уазал комытæф цъæнутгæрдæгыл куы расæр- 
фы, уæд ын иу хъæлæс вæййы, фæлæ комæй хъарм 
дымгæ куы ’рбацæуы æмæ, залгъæды ныллæг къу- 
тæртæ фасгæ, бæрзæндтæм куы атындзы, уæд та йын 
æндæр хъæлæс вæййы. Бæрзонд сæрвæттæй арф комы 
æрра дæтты хъæлæбамæ хъусын та уымæй диссагдæр 
у. Куы дæм йæ зард афтæ æрбайхъуысдзæн, цыма йæ 
хæд цуры бадыс, куы йæ дæ хъус бынтондæр нал ахс- 
дзæн, куы та ма дæм хæццæ кæндзæн кæ фæсус æмæ 
скъуыд хъæлæс. 
Æвæджиау бынат ссардта Джерихан сæрвæты. На- 
рæг æмæ арф æрх. Куыд дæлæмæ — уæрæхдæр. Йæ 
иу былæй, «Оуу», зæгъгæ, куы ахъæр кæнай, уæд дæм 
уыцы мыр фехъуысдзæн цалдæр хатты, куыдфæстæ- 
мæ мынæгдæрæй, цыма аргъæутты уæйыг æрдиаггæн- 
гæ ууылты афардæг. Куы ныззарай, уæд та дын, цы- 
ма бирæ адæм хъырнынц... Джериханмæ ма хорз кас- 
ти æхсæрдзæны цур бадын. Йæ хъæрæй нæ хъуысы 
адæймаджы ныхас. Фæлæ дымгæ рæстæджы чысыл 
дарддæр куы рацæуай, уæд дæм афтæ фæкæсдзæн, 
цыма æхсæрдзæн йæхæдæг зары. Куы хъæрдæрæй, 
куы мынæгдæрæй, куы бæзджындæрæй, куы та 
цъæхснагдæрæй. 
Джерихан йæ зæрдыл дардта Зауыры ныхас. За- 
рæджы хъæлæсыхатт хъуамæ уа алыхуызон дуртæй 
амад хæххон мæсыгау. Хъуамæ арф хиза адæмы зæр- 
дæмæ, хъуамæ дзы ирдæй аына тох, лæгдзинад æмæ 
сагъæс. Хъуамæ иннæ тохы зарджытæй макæй ::уы- 
зæн рауайа. 
Ам, Хилачъы Джериханæн фылдæр фадат уыдис 
зарæг аразынæн. 
Джерихан хæларæй цард йе ’мфыййæуттимæ. 
Æниу сын уаринаг дæр цы уыд. Бирæ йæ бауарзтой. 
9 Æвза гст уацмыстæ 

Алцæмæ дæр — æвзыгъд, зараг, хъæлдзæг æмæ æф- 
сармджын, æнæзивæг лæппу фæцыд алкæйы зæрдæ- 
мæ дæр. Джерихан сын кодта алыхуызон ирон зар- 
джытæ, фæлæ Лениныл цы зарæг арæзта, уый кой ни- 
кæмæн бауæндыд. Цы бæрæг ис. Нырма кæронмæ 
фæуд нæма у æмæ куы никæй зæрдæмæ фæцæуа... 
Æххуыс ын чи фæкæна, ахæм та дзы уæвгæ нæ уыди. 
Фæлæ-иу куыддæриддæр уæтæрæй адард, уæлдайдæр 
та-иу йæ уарзон æрх æмæ æхсæрдзæны цурмæ куы 
сæфтыд, уæд-иу зарынæй нал фæллад. Йæхæдæг æм- 
бæрста, зарæг къуырийæ-къуыримæ бæстондæр кæй 
кæны, уый. Тæхуды æмæ йын ам дæр дæлæ йæ сыхаг 
Мæйырбеджы хуызæн æмбал куы уаид! Фæлæ бæллы- 
нæй дæр цы ис. 
Аивгъуыдтой фондз къуырийы. Джерихан йæ мызд 
райста. Йæ уæлæ — нымæт æмæ ног æрчъитæ, афтæ- 
мæй рацыд сæхимæ Барзыхъæумæ. 
— Зарæг куыд у? — афарста Мæйырбег Джериха- 
ны сæ фыццаг фембæлды рæстæг. 
— Æмæ-гъа,— загъта Джерихан йæ мидбылты ба- 
худгæйæ, æмæ Мæйырбег алцыдæр бамбæрста. Уый 
хорз зыдта йе ’мбалы. Хиппæлой никуы уыд Джери- 
хан, ахæмты уарзгæ дæр нæ кодта. 
— Æмæ уæдæ кæд? — афарста æнæрхъæцæй Мæ- 
йырбег. 
— Цы тагъд кæныс, фæдис у? 
— Ныууадз-ма дæ ныхæстæ. Æгас мæйы дæргъы 
мæнæн мæ зæрдæ уыимæ дзуры, ды та: «Цы тагъд 
кæныс?» 
— Кæд дæ фæнды — ныртæккæ дæр дын æй азар- 
дзынæн. 
Раст куы зæгъæм, уæд Джериханæн йæхи дæр 
тынг фæндыд, цы йын бантыст, уый равдисын. Ныр- 
ма йæ иу адæймагæн дæр нæ азарыд. Чи зоны, зарæг 
æрмæст йæхимæ хорз кæсы. Гъе, фæлæ йæ хъуыды 
æргом зæгъа, уый йæ цæсгом нæ хъæцыд. 
Зарæг Уæллагсыхы фæскъуылдым куы азарыдаик- 
кой, уæд хуыздæр уыдаид, фæлæ тагъд кодтой, æмæ 
Барзыхъæуы сæрмæ цы фæтæн æмæ нæудзар æрх ис, 
уырдæм ссыдысты. Æрх хъæуысæр цæгаты ’рдæм фæ- 
зылди æмæ дæлæмæ нал зыны. Йæ хуссарварс—сæр- 
вæт, йæ цæгатварс — бæрз æмæ залгъæды къутæртæ. 
Æрхы кæлы, къаннæг суадæттæй чи равзæрд, ахæм 
дон, цæссыгау сыгъдæг, нуазынæн — иттæг хæрзад. 
258 

Хæрз чысыл у дон, дурты сæрты нæ гæппытæ кæны, 
фæлæ нæудзарыл лæдæрсы æмæ йæ цуры куы æрба- 
дай, уæд дæм йæ хъæлæба гыццыл хъуытазты æмæ 
мырмырæгты зæлланджы хуызæн фæкæсдзæн. 
Джерихан æмæ Мæйырбег ацы хатт суадоны за- 
рæгмæ хъусыныл нал уыдысты. Æрбадтысты нæууыл, 
æмæ Джерихаи азарыд. Мæйырбег æм æнцад байхъуы- 
ста. Дыккаг хатт дæр афтæ. Æртыккаг хатт ын ба- 
хъырныдта, йæ хъæлæс гæзæмæ хъуыст, афтæмæй. 
Джерихан фæныфсджындæр. Зарæг систа бæрзонд- 
дæр. Мæйырбег дæр хъæрдæрæй бахъырныдта. Фæлæ 
йæ хъæлæс Джериханы зæрдæмæ ницабæрæг фæцыд. 
Цæвиттон, Мæйырбегæн цъæхснаг хъæлæс уыд. Уый 
та хъырнæгæн нæ фидауы. Ныр бамбæрста Джерихан: 
зарæгамонджытæ уыдзысты дыууæ. Фыццаг райдайы 
сабыр æмæ бæзджын хъæлæсæй, дыккаг æй сисы бæр- 
зонддæр. 
Мæйырбег ма байхъуыста иу цалдæр хатты, стæй 
зарæджы здæхт æрцахста. Ныр æй азарыдысты дыу- 
уæйæ: Джерихан-иу æй райдыдта, æмæ-иу æй Мæ- 
йырбег кæронмæ ахæццæ кодта. Афтæмæй бирæ 
хуыздæр рауад. 
— Фæлæуу-ма, йæ ныхæстæй йын æппындæр ни- 
цыма æрхъуыды кодтай æви куыд? Уæрæйдæйæ кæд- 
мæ зардзыстæм? — бафарста Мæйырбег. 
Джерихан фефсæрмы. Зарæгæн йе здæхт чи æры- 
мысы, уый йын хъуамæ йæ ныхæстæ дæр æрымыса. 
Джерихан дæр иу цалдæр ныхасы æрхъуыды кодта, 
фæлæ сæ куыд зæгъа? Кæд, мыййаг, Ленины аккаг не 
сты, уæд та? Уæвгæ, Мæйырбег дæр мæнгæй цы зæ- 
гъы, æнæ ныхæстæй заргæйæ зындæр бафиппайæн 
сты зарæджы аиппытæ. 
— Цыдæртæ æрхъуыды кодтон, Мæйырбег, фæ- 
лæ... Рæстмæ куы нæ рауайой... Ахуыргæнæг уал сæ, 
зæгъын, куы фехъусид. 
— Ахуыргæнæг дæр нын никæдæм аирвæздзæн. 
Фæлæ цæмæй йе здæхт кæронмæ срæвдз уа, уый тых- 
хæй уал нæ иу чысыл йæ ныхæстæй куы уаид... 
— Гъемæ хорз,— загъта Джерихан.— Хъус мæм. 
Гæбутæ, Тезийы сæнтурс рагъыл залгъæд ныккæрдут! 
Лæппутæ, Ленины рæсугъд кадыл зарæг ныккæнут! 
— Куыд дæм кæсы? — афарста Джерихан. 
— Тынг хорз у, фæлæ дзы æндæр дзырдтæ нал ис? 
9* 
259 

— Ис, æрмæст... 
— Ныууадз-ма, цæй, дæ уæлдай æфсæрмытæ. 
Джерихан загъта зарæджы иннæ ныхæстæ дæр: 
Тотраты Байти Къуыдатты цар æрдаудта. 
Рухсаггаг Ленин, дæ руаджы ныр мæгуыр лæгмæ дæр 
Ныхасы бар æрхаудта. 
— Хорз сты уыдон дæр, æрмæст ма сæм базилын 
хъæуы,— загъта Мæйырбег æмæ та уайтагъд зарын- 
мæ фæцис. 
Ныр дзæбæхдæр ацыд сæ зарæг, фæлæ иу ахæмы 
Мæйырбег бафиппайдта: Джерихан æвиппайды фен- 
къард. Дыууæ лæппуйы кæрæдзимæ бакастысты. 
— Цыдæр дзы дæ зæрдæмæ нæ цæуы, æмæ йæ 
зæгъ,— йæ мидбылты æнæбары худгæйæ баздæхт Дже- 
рихан йе ’мбалмæ. 
— Ды уал æй зæгъ, цы хъуамæ зæгъон, уый? 
— Дæ разæй — ницыхуызы! 
— Зарæгæн йæ фыццаг æмбисы иу фæзилæн Аки- 
мы зарæджы æнгæс у. 
— Гъемæ дæ цæрæнбон бирæ. Æз дæр æй фæфип- 
пайдтон... Æгайтма йæ загътай. Æмæ уæд куыд? 
— Бирæ фездахинаг нæу. Ахуыргæнæгимæ нæ 
фембæлдтæ? 
— Нæма. 
— Цæмæ ма кæсыс? 
— Æма-гъа! 
— Фыццæгæм маймæ куы нæ срæвдз уа, уæд хорз 
нæ уыдзæн. 
* * ¦ 
Куы æрталынг, алчи йæ фос куы бафснайдта, уæд 
Джерихан æмæ Мæйырбег араст сты Дæллагхъæумæ. 
Бирæ быдыр нæй дыууæ хъæуы æхсæн. Уайтагъд ных- 
хæццæ сты. Ахуыргæнæджы уатæй калди рухс. Исдуг- 
мæ кæрæдзимæ хатыдысты лæппутæ, ды йæм раздæр 
бадзур, зæгъгæ, стæй Джерихан сразы мидæмæ разæй 
бацæуыныл. Зауыр сæ мидæмæ кæй бахондзæн, ууыл 
та гуырысхо нæ кодтой. Ау, ирон лæг нæу! 
Рудзынгæй ауыдтой ахуыргæнæджы: стъолы уæл- 
хъус бадтис æмæ цыдæртæ фыста. 
Джерихан дуар бахоста. 
— Мидæмæ! — райхъуыст сæм уатæй. Фæлæ лæп- 
путæ сæ бынатæй нæ фезмæлыдысты. Уалынмæ дуар 
байгом, æмæ Зауыр рахызт къæсæрæй. 
260 

— Уазджытæ, мидæмæ! — райдзастæй загъта фы- 
сым.— Алыбон æгас нæм цæут! — Райста сын сæ 
къухтæ æмæ сæ мидæмæ бакодта. 
Къаннæг уат. Йæ иу къуымы — зестын пец. Ру- 
дзынджы раз стъол, йæ уæлæ — чингуытæ æмæ тет- 
рæдтæ. Уаты — иу сынтæг, дыууæ бандоны æмæ гай- 
лайы ’нгæс цыдæр. Стъолы бæстастæу — чернилæдон 
æмæ гом бæзджын тетрад. Джерихан айфыццаг ахуыр- 
гæнæгмæ кæй федта, уый хуызæн. 
Зауыр бæстон фæфарста Джериханы зарæджы 
тыххæй, стæй бахатыд дыууæ лæппумæ, цæмæй йæ 
азарой. Уыдон ныфсæрмы сты æмæ кæрæдзимæ кæсы- 
ныл фесты. Æрæджиау Мæйырбег афтæ: 
— Нæ хъæр уынгмæ хъуысдзæн æмæ ныл адæм 
æрæмбырд уыдзысты. 
— Ныр æцæг афтæ æнхъæл стут, æмæ мах йеддæ- 
мæ зарæджы хабар ничи зоны,—загъта ахуыргæнæг.— 
Æз мæхæдæг никæмæн ницы дзырдтон, фæлæ мын чи- 
дæртæ йæ кой кодтой. Æмæ иугæр афтæ у, уæд æй 
адæмы размæ тагъддæр рахæссын хъæуы. Уæлдай ны- 
хæстæ мауал кæнут, райдайут... Уæд та мынæг хъæ- 
лæсæй. 
Зауыр дзырдта барджын хъæлæсæй, цыма йæ цу- 
ры йæ ахуыргæнинæгтæ бадынц. 
Джерихан систа зарæг сабыр æмæ бæзджынгомау 
хъæлæсæй, стæй йæ айста Мæйырбег æмæ йæ кæрон- 
мæ ахæццæ кодта. Зауыр сæм хъусгæйæ баззад. За- 
рæг фæцис, уæддæр ма æгуыппæгæй касти чысыл уа- 
ты къуыммæ. Чи зоны, цы хъуыдыты бафтыдта ахуыр- 
гæнæджы фыййауы зарæг. 
— Иу хатт-ма! — сдзырдта та Зауыр, æмæ дыууæ 
лæппуйы нæ фæзивæг кодтой, зарæг систой уæндон- 
дæрæй. 
Зарæг кæронмæ куы ахæццæ, уæд Мæйырбег фæр- 
сæгау бакаст Зауырмæ. Джериханы цæсгом нæ ба- 
хъæцыд Зауырмæ бакæсын, уæвгæ та йæ тынг фæн- 
дыд, ахуыргæнæг цы зæгъдзæн, уый базонын. Æвæц- 
цæгæн, уый диссаг никæмæ фæкæсдзæн. Ныронг лæп- 
путæ сæ сусæгдзинад нæма хъæр кодтой. 
Ахуыргæнæг раппæлыд зарæгæй. Фыццаджыдæр, 
уымæй, æмæ, ирон адæм сгуыхт æмæ номдзыд лæгтыл 
кæй кодтой, ахæм тохы зарæг кæй у. Дыккаджы та, 
ацы зарæг никæцы æндæр зарæджы хуызæн рауад. 
Уæлдай æхсызгондæр та уый, æмæ зарæг рæсугъд у, 
261 

зæрдæмæ арф хизы. Лыстæг æм куы байхъусай, уæд 
æнæ ныхæстæй дæр йæ хъæлæсыхатты зыны хæххон 
лæджы зæрдæйы рис, адæмы сагъæс, тохмæ сидт æмæ 
дзыллæйы ныфс. Зарæг цæттæ у, æмæ йæ адæммæ 
ахæссын хъæуы. Æрмæст ма йæ ныхæстæ фæфылдæр 
кæнинаг сты. Дзырдæн зæгъæм, ирон тохы зарæджы 
ныхæстæн-иу се ’ппæтæн æмбайлаг нæ агуырдтой, фæ- 
лæ сæ фæстаг дзырдтæй иу-дыууæйæн. Джерихан та 
алы ныхасæн дæр æмбайлаг агуры, бердзенагау риф- 
мæ кæй хонынц, ахæм. 
Зауыры фæндонмæ гæсгæ бауынаффæ кодтой: за- 
рæнт уал Джерихан æмæ Мæйырбег сæхæдæг. Æмæ 
кæд ног ныхæстæ æрхъуыды кæной, уæд хорз. Науæд- 
дæр Барзыхъæуы зараг адæмæй хуыцауæхсæв Зауыр 
иу къордмæ скъоламæ фæсиддзæн. Джерихан æмæ 
Мæйырбег иу цалдæр хатты зарæг акæндзысты, адæм 
æм байхъусдзысты æмæ сæ ныхас зæгъдзысты. 
Уæлдай ницыуал загътой лæппутæ. Иугæр сын 
ахуыргæнæг сæ зарæг адæмы размæ рахæссыны аккаг 
кæны, уæд афтæ фæуæд. 
Джерихан фефсæрмы. Акса-ма, ахуыргæнæг зарæ- 
джы хъысмæт йæ зæрдæмæ куыд арф айста. Цы йæ 
бон у, уымæй сын æххуыс дæр бакодта. Джерихан та 
йæ, куыдтæ цæрыс, зæгъгæ, дæр нæ бафарста. Ирон 
адæм ахæмты æнæуæздан фæхонынц. Æмæ сдзырдта: 
— Ахуыргæнæг, бахатыр кæ... Исты таурæгъ ма 
ныффыстай? 
Зауырæн æхсызгон уыд уыцы фарст. Æгайтма 
лæппу æгъдауджын æмæ цымыдис у, æгайтма тау- 
рæгътæ бирæ уарзы. 
— Бирæ цыдæртæ ныффыстон, фæлæ нын ныр- 
тæккæ дæ зарæгæй ахсджиагдæр куыст ницы ис. Уый 
уал кæронмæ саразæм, стæй та таурæгъты кой кæн- 
дзыстæм. 
— Уалæ мын Цымытийы иу зæронд лæг диссаджы 
хабæрттæ фæкодта. Махмæ дæр, дам, уыдис стыр мыг- 
гаг кæнæ, йæхи уæздандæр чи хуыдта, ахæмтæ. Чи 
зоны, æдыхдæр мыггæгты бацъист кæныны зонд сæм- 
иу фæзынди (хатгай-иу сын æнтысгæ дæр бакодта), 
фæлæ сæ адæм уæлæмæ скæсын нæ уагътой. Адæмы 
бон бирæ уыд. Цыфæнды цæрæг æмæ уæзданыл дæхи 
нымайыс, уæддæр кæцыфæнды хистæрæн дæр хъуа- 
мæ кæстæриуæг кæнай. Æмæ мын уый тыххæй дыууæ 
цауы радзырдта. Æртиссæдз азы размæ Куырттаты 
262 

комы уыд дыууæ инæлары, сæ иу — Цæлыккатæй, 
иннæ — Дулатæй. Куывды уа, дзуары бон кæнæ хис- 
ты — сæ кар куыд амоны, фынджы уæлхъус уымæй 
уæлдæр сбадын никуы бакуымдтой. Иннæ хабар та 
афтæ уыд. Нары комæй æртæ æфсымæры ацыдысты 
Калакмæ стыр хицæуттæй уæздандзинады гæххæтт 
райсынмæ. Хицау сæм куы ракаст, уæд кæстæр дыу- 
уæ æфсымæры рагæппытæ кодтой бæхтæй (ирон æгъ- 
даумæ гæсгæ-иу, цалынмæ фысым «æгас цу» загъта, 
уæдмæ уазæг бæхæй нæ хызт). Базгъордтой хистæр- 
мæ, фæхæцыдысты йын йе ’гъдæнцæйттыл, балæггад 
ын кодтой. Сæ цыды сæр цы у, уый куы ской кодтой, 
уæд хицау хистæрмæ бадзырдта: 
— Дæуæн ратдзынæн уæзданы гæххæтт. Фæлæ 
мæнæ де ’мбæлттæ де ’фсымæртæ не сты, дæ фæсдзæ- 
уинтæ сты. Уыдон уæздан æмæ де ’мсæр куы уаиккой, 
уæд дын лæггад нæ кæниккой. 
Нæ фыдæлтæ, дам-иу цыбыркъух уыдысты, фæлæ 
сæм æгъдау æмæ фидыц фидар æвæрд уыдысты. Лæп- 
пу-иу цалынмæ хицæн къуым самадта, уæдмæ йæхи- 
цæн бинонты кой нæ кодта. Мад æмæ фыд, фырт æмæ 
чындз иу уаты æхсæвиуат кæной, уый фыдæлтæй 
нырмæ йæ сæрмæ ничи хаста. Стæй, дам, æнæуи дæр 
уæздандзинад æрмæст хъæздыгдзинадæй аразгæ нæу. 
Ам, Куырттаты комы фылдæр æрчъиаг дзабыр дард- 
той. Цырыхъхъ кæнæ сæрак дзабыр чи кæмæй ба- 
домдтаид, фæлæ де ’рчъи йæ нывыл куы нæ уа, йæ 
фæсал йæ зæвæтæй куы ракæса, уæд уый худинаг 
уыд. Дæ фæсмын зæнгойы тыххæй дыл ничи бахуд- 
дзæн, фæлæ зæнгой зæнгыл æмвæтæнæгæй куы нæ 
бада, зилгæуырынгтæй дæ фадхъултæм куы ’рбыра, 
уæд дæ фыдгой айхъуысдзæн æмæ дæ хондзысты 
«зилгæ-зæнгой, сæмпæрчъи». Æвзист рон дыл цæуыл- 
нæ ис, зæгъгæ, дын ничи бауайдзæф кæндзæн, фæлæ 
ныхасмæ, адæмы æхсæнмæ ронбæгъдæй рацыдтæ, 
уæд дæ фæсурдзысты. Фæлтау бæласы уидаг дæр ба- 
бæтт дæ астæуыл, хосбæндæн дæр. Хорз дарæс алкæй 
къухы не ’фтыд, бухайраг цæрмын худ дæр алкæуыл 
нæ уыд. Табуафси, нæхимæ фæсмын цухъхъа æмæ 
уæлдзармхуд дæр дар. Йæхи дыл ничи атигъ кæндзæн. 
Фæлæ де сгæллад цухъхъайы æгънæджытæ уæгъд, 
афтæмæй адæмы размæ куы рацæуай, дæ бухархуды 
бынæй дæ сæры хъуынтæ куы ’рзæбултæ уой, уæд де- 
мæ дзурын йæ сæрмæ дæр ничи æрхæсдзæн. 
263 

Зауыр æвиппайды фескъуыдта йæ ныхас. 
— Кæс-ма, мæхи ныхæстыл куыд фæдæн. Рас7 
уын куы зæгъон, уæд нырма ныр бамбæрстон, æнусты 
дæргъы ацы хæхты чи цард, уыдоны зæрдæйы ахаст. 
Знон Уани æмæ Тепсырæн зарæджы тыххæй дзырд- 
тон. Хабар сæхи хъустыл дæр æрцыд. Афтæ æхсызгон 
сын уыди, æмæ цыма сæ уæззау уæргътæ се ’ккæйт- 
тæй ахаудысты. Дæ зæрды зарæг скæнын цæмæн 
æрæфтыд, ныр уый æмбарын дæр байдыдтон. Адæм 
æй афтæ æхсызгонæй цæмæн афæрсынц, уый дæр. 
Уæдæ баныхас кодтам. Сабаты уæ фос куы бафснайат, 
уæд уæ дыууæ дæр ам куыд уат, афтæ. 
АДÆМ — АМОНÆГ ÆМÆ АРАЗÆГ 
Хуыцауæхсæв Дæллагхъæуы скъолайы стырдæр 
уæттæй иуы æрæмбырд сты Джерихан, Мæйырбег, За- 
уыр, хъисфæндырæй дæсны Уани, ацæргæ лæг Теп- 
сыр æмæ ма фондз лæппуйы, зарынмæ бæрæг дæсны- 
дæр чи уыд, ахæмтæ. 
Райдианы зарыдысты æрмæст Джерихан æмæ Мæ- 
йырбег. Иниæтæ уал хъырныдтой. 
Цалдæр хатты азарыдысты дыууæ лæппуйы. 
Хъырнджытæ ныфсджындæр æмæ хъæрдæрæй ба- 
хъырныдтой. Бæрæг уыд, зарæджы зæлыл сæ алчи- 
дæр кæй фæхæст, уый. 
Иттæг хорз фæкаст зарæг хистæртæм. Бынтон æна- 
ипп дæр æй не схуыдтой. Ис дзы уæззау фæзилæнтæ. 
Лæмбынæг байхъусгæйæ йæм цыма иу-дыууæ раны 
æндæр зарджыты тæваг дæр фæхæццæ. Уыцы аиппы- 
тæ тынгдæр фæбæрæг уыдзысты, хицæнтæй нæ, фæлæ 
йæ бирæйæ зарын куы райдайой, уæд. Бæстондæр 
ахъуыдыйаг у æндæр хъуыддаг. Зарæгæн йæ ныхæс- 
тæ се ’ппæт бæрæг нæма сты. Ленины руаджы мæгуыр 
лæгмæ дæр ныхасы бар кæй æрхаудта, нырма дзы 
æндæр ницы кой ис. Уый зарæг æрымысæджы аххос, 
мыййаг, нæу. Ленин мæгуыр адæмæн цы хорздзинæд- 
тæ ракодта, уыдон ранымайын никæйы бон бауыдзæн. 
Уæвгæ, зарæджы ныхæстæ æххæстæй кæй нæма сты, 
уый, чи зоны, хуыздæр у. Адæм æй зарын куы бай- 
дайой, уæд дзы алчидæр æвæрдзæн, Ленины тыххæй 
цы хъуыдытæ кæны, уыдон. Ныртæккæ та уал ууыл 
бакусын хъæуы, цæмæй зарæг тагъддæр айхъуыса 
адæмы æхсæн. 
264 

Ацы изæры уынаффæ ууыл ахицæн. Хистæрты 
фæндæй ма Джерихан æмæ Мæйырбег цалдæр хатты 
азарыдысты. Уалынмæ йæ айстой иннæтæ. Уани йæ 
кæрæй-кæронмæ ацагъта фæндырæй. Дыууæ дæппу- 
йы зæрдæ чысыл цæмæдæрты фехсайдта. Ис ма йын 
фæхуыздæргæнæн. 
Зарæг рахызт скъолайы агъуыстæй. Нырма уал 
ныййазæлыд Барзыхъæу æмæ Дæллагхъæуы. Цалдæр 
боны фæстæ райхъуыст Дзывгъисæй, Лæцæй æмæ 
Цымытийæ. Уыдонæй йæ айстой Хидыхъус, Хæрис- 
джын æмæ Хилакъ. 
Мæй дæр нæма рацыд уыцы бонæй, афтæ Куырт- 
таты комы, Ленины зарæг кæм нæ зыдтой, ахæм хъæу 
нал баззад. Зарыдысты йæ хъæуты урсбоцъо зæрæд- 
тæ æмæ æрыгон лæппутæ, фыййæуттæ æмæ рæгъау- 
гæстæ, зарыдысты йæ фæндаггонтæ комы нарæджы» 
Иу райсом Джерихан фосы фæдыл ацыд Уæллаг- 
сыхы сæрвæттæм. Фæндагыл Дзывгъисы ’рдыгæй æр- 
бацæуы галуæрдон. Лæг бады уæрдоны. Галтæ, цыма 
фæндагæн ныккæлынæй тæрсынц,—сындæггай исынц 
сæ къæхтæ, фынæйæ цæуæгау. Цæлхытæ иугæндзон 
бæзджын хъинцæй хъырнынц уæрдоны бадæгæн, 
Фæндаггон зары Ленины зарæг. 
Джерихан аз æмæ æрдæджы размæ ацы къуылды- 
мыл бадгæйæ ахæм галуæрдон федта, æмæ йæ зæрдыл 
æрбалæууыд Акимы зарæг. Уæд æм фæзынд фыццаг 
хатт Лениныл зарæг скæныны хъуыды. 
Йæ зæрдæ уæлдай тынгдæр барухс ацы хатт. Цал 
æмæ цал адæймаджы зары Ленины зарæг. 
Фæстæмæ хъæумæ куы ’рбаздæхт, уæд Мæйырбег 
йæ размæ фæцис. 
— Гъы, исты ма бафтыдтай зарæгыл? — афарста 
Джериханы. 
— Ницабæрæг. Йæ цыппæрæм фæзилæн цыбыр- 
дæргонд куы æрцыдаид, уæд цыма аивдæр фæуид... 
Адæм та дзы цы зæгъынц? 
— Дæхæдæг сæ нæ хъусыс? Гъæйттæй йæ зарынц. 
Фæлæ, дам, Байти цæхæртæ калы. 
— КæйБайти? 
— Дæ зарæджы ахæм ныхас нæй: «Тотраты Бай- 
ти Къуыдатты цар æрдаудта. Ленины руаджы мæгуыр 
лæгмæ дæр ныхасы бар æрхаудта»? 
— 0, æмæ цы? 
№ 

— Мæн йеддæмæ, дам, кæй ном радавтаид, уый 
йын нæ уыд? 
— Ау, æмæ уым æвзæрдзинадæй цы ис? Цы йын 
фæхъыг ис? 
— Ницы, фæлæ Уанийæн зæгъ æмæ Байтийæн 
бамбарын кæна хъуыддаг. Кæннод дзæгъæлы маст 
кæны йæхицæн. 
* * * 
Зауыр горæтæй æрбахæццæ æмæ уыцы иу цыдæй 
гбацыд Уанимæ. Куыд радзырдта, афтæмæй Ленины 
зарæджы кой Дзæуджыхъæумæ дæр айхъуыст. Ахуы- 
рады хайады хицау ын дзырдта уый тыххæй. Стæй 
ма æндæр хабар. Лениныл зарæг чи аразы, ахæмтæ æн- 
дæр хъæуты дæр фæзынд. 
Фæсидтырты Джериханмæ. Æртæйæ бауынаффæ 
кодтой иннæбон адæммæ фæдзурын. Кæй фæнды, уый 
æрцæуæд. Хъуамæ зарæгыл кæронмæ бакусой. Æгæр 
дæр ма байрæджы: ныр цыппар азы аивгъуыдта Ле- 
нины мæлæн бонæй. 
Уыцы изæр чи æрæмбырд, уыдон кæм бацыдаик- 
кой, Барзыхъæуы ахæм агъуыст нæ уыд, æмæ ахуыр- 
гæнæг хуыздæр бынатæн равзæрста, мæнгагъуыст 
æмæ уæрæх кæрт кæмæ уыд, ахæм хæдзар. Цы нæ 
вæййы, мыййаг сæ къæвда куы бахъыгдара. 
Хистæртæ фондз къордыл фæдих кодтой адæмы. 
Алы къорды дæр зарæгамонджытæ — дыууæ, иннæ- 
тæ — хъырнджытæ. Радыгай зардзысты, æмæ сбæрæг 
уыдзæн, хуыздæр кæмæн цæуы, уый. Райдианы ны- 
хæстæм сæ хъус тынг нæма дардтой. Нырма уал ын 
йæ хъæлæсыхаттæн саргъ кæнын хъуыди. 
Ныр дæр та фыццаг азарыдысты Джерихан æмæ 
Мæйырбеджы къорд. Адæм куыд бафиппайдтой, аф- 
тæмæй, айразмæ зарæджы хъæлæсы ’вæрд зæрдæхсай- 
гæ кæм уыд, уыцы бынæттæ цыма ныр дзæбæхдæр 
цæуынц. 
Уыдон фæстæ байхъуыстой иннæ къордтæм. Æп- 
пынфæстаг сбæрæг: зарæг Джериханæй хуыздæр чи 
самоны, ахæмтæ ма дзы разынд. 
Хорз азарыди алы къорд дæр, фæлæ кæддæриддæр 
хæрзты æхсæн хуыздæртæ вæййы, æмæ се ’ппæтæй 
равзæрстой иуæндæс лæджы, иу къорд сæ сарæзтой. 
Цалынмæ зарæг адæмыл айхъуыса, уæдмæ йæ уыдон 
зардзысты, зæгъгæ, ууыл бафидыдтой. 
266 

Зарæджы ныхæстæ бæстон кæнын куы райдыдтой, 
уæд рабæрæг, ацы хъуыддаг афтæ æнцонтæй кæй нæ 
сырæздзæн. 
Зарæджы уыцы гæнæнтæ нæй, æмæ дзы сгуыхт 
лæджы æппæт хорз миты кой ракæнай. Æмæ иугæр 
уый гуырысхойаг нæу, уæд ацы зарæджы ныхæстæ 
хъуамæ æвдисой, Ленин адæмæн цы хорздзинæдтæ 
ракодта, уыдонæн сæ тæккæ сæйрагдæрты. Гъе, æмæ 
сæйрагдæртæ кæцыты схуындæуа, уый фæдыл адæмы 
æхсæн рауад дæргъвæтин карз ныхас. Ахуыргæнæг 
Зауыр бакасти Джериханы æрхъуыдыгонд ныхæстæ, 
загъта сын. Мæйырбег сæм цы бафтыдта, стæй йæхæ- 
дæг цы ныффыста, уыдон дæр. Рæстæг цыди, æмæ ал- 
чидæр йæхимидæг хъуыды кодта ног ныхæстæ. Æп- 
пæт ныхæстæн нæй зарæджы бавæрæн, æмæ дзы 
хъуамæ кæцыты равзарой? Раст у Джериханы ныхасг 
Ленины руаджы мæгуыр лæгмæ ныхасы бар æрхауд- 
та. Фæлæ уый æгæр лæмæгъ загъд у. Мæгуыр адæм 
ныхасы бар нæ, фæлæ ма хицау дæр æмæ ныхасы бар- 
дæттæг дæр сæхæдæг систы. Фыццаг уал зæгъын хъæ- 
уы, Ленин кусæг адæмы цагъары къæлæт сæрибарæй 
кæй раивта, уый тыххæй. Бæгуыдæр, сæрибарæй стыр- 
дæр ницы ис. Фæлæ адæмы цард зæххæй цæуы, зæхх 
та кæйдæр уыди. Ныр та, кусгæ йæ чи кæны, уыдоны 
бацис. Ахæм хъуыды дæр хъуамæ уа зарæджы. 
Ацæргæ лæгтæй иу сыстад, адæмы æхсæнмæ ра- 
къахдзæф кодта æмæ райдыдта: 
— Фарн уæм дзурæд, мæнæ хорз адæм. Цы загъ- 
тат, уыдон иууылдæр хорз сты, иу къухы фондз æн- 
гуылдзау хъæугæ кæнынц се ’ппæт дæр. Фæлæ алкæ- 
мæн дæр йæ хистæр æмæ йæ амонæн æнгуылдз ахс- 
джиагдæр сты. Ирон адæммæ рагæй фæстæмæ лæ- 
гæй бæрзонддæр никуы ницы уыдис. Адæмæн цы 
зæдтæ æмæ дауджытæ уыд, уыдонæй нæм Уастырджи- 
йæн йæ карз сомы афтæ уыд: «Лæджыстæн!» Æз уый 
зæгъынмæ хъавын, æмæ мæм ацы хицауады заманы 
æппæты хуыздæр кæсы, адæймагæн йæхи хъару æмæ 
зонды тыххæй стыр аргъ кæй ис, цыбыр ныхасæй, лæ- 
гæн лæджы кад кæй ис, уымæй. Мæнæ-ма нæ хъæуы- 
хицаумæ бакæсут! Паддзахы заманы уый цы уыд? 
Æнæзæхх, æнæнымад лæг... Ныр та нæ комы сæр у* 
Æмæ цы!.. Æгæр дæр ма арæхсы! Курын, цæмæй за- 
рæджы зына ацы ногдзинад. 
#67 

Бабирæ сты, ногдзинæдтæ кæй хуыдтой, уыдон. Сæ 
йуæй иннæ хынцинагдæр. 
— Ацы революцийы размæ уæлæ нæ тæккæ сгыр- 
дæр хъæу Цымытийы дæс æмæ æртиссæдз хæдзары 
царди. Уыйас хъæуæй æрмæст иу лæппу ахуыр кодта 
Æрыдоны семинары, æндæр нæхи комæй дарддæр 
ахуырмæ ничи афтыд. Ныр та комы ахæм хæдзар 
стæм у, æмæ Дзæуджыхъæуы кæнæ Уæрæсейы бирæ 
горæтты лæппу йе та чызг кæмæй нæ ахуыр кæны. 
-Æмæ гъе ныр уый зарæджы ма фæбæрæг кæн, уæд 
куыд раст уаид? — бафарста зæрæдтæй иу. 
0, раст фæкаст адæммæ уыцы фæндон дæр, æмæ 
йæ Зауыр фæнысан кодта. Фæндæттæ сбирæ сты. Адæ- 
лмы ныхæсты мысæггагæй ницы уыди. Дзырдтой, сæхи 
цæстæй цы уыдтой, сæхи хъустæй цы хъуыстой, уы- 
доныл. Дзырдтой сæрибары тыххæй. Зæхх, скъолатæ, 
фæндæгтæ æмæ лæвар рынчындæтты тыххæй, цыбыр 
ныхасæй — ног царды æппæт къабæзтыл. Æхсæвæр- 
афонтæй аивгъуыдта, уæддæр зарæггæнджыты æм- 
бырд нæма фæцис, Кæстæртæй йæ цæсгом никæмæн- 
уал бахъæцыд фæндон бахæссын. Фæлæ, уæды онгиу 
сыбыртт дæр кæй дзыхæй не схауд, ахæм æмбиска- 
рæй чысыл хистæр лæг сыстад æмæ, цыма, ныхас йæ- 
химæ кæй райста, уымæй тынг азымджын у, уыйау 
райдыдта: 
— Мæнæн бахатыр кæнут... Раст зæгъын хъæуы, 
æнахуыргонд лæг дæн æмæ мæ ныфс радзурынмæ 
тынг нæ хастон. Æнхъæлдтон, цы фиппаинаг мæм ис, 
уый исчи зæгъдзæн, фæлæ, куыд кæсын, афтæмæй 
мæхицæн зæгъгæ æрцыди... Æз уын разы дæн уæ уы- 
наффæтыл, æрмæст ма нæ иу хабар ферох. Скъола- 
дзаутæй куыд фехъуыстон, афтæмæй Ленин^ мæнæ 
мæ хуызæн мæгуыр лæджы фырт нæ уыд. Йæ фыд 
дæр æмæ, дам, йæхæдæг дæр стыр ахуыргонд уыдыс- 
ты. Царды мидæг цух ницæмæй æййæфтой. Фæлæ 
уæддæр Ленин йæ цард ауæлдай кодта мæгуыр адæ- 
мы амонды сæраппонд. Нæ ирон æгъдаумæ гæсгæ уый 
стыр уæздан миниуæг у. Æмæ зарæджы дæр хъуамæ 
бæрæг уа. Кæд уæм мæ фæндон раст кæсы, уæд мын 
йæ ныхæстæ дæр хъуыдыгонд сты: 
Беги йæ дурджын хуымы кæрон йæ кард æмбондæн æрсагъта. 
Ленин мæгуыр адæмы сæрыл йæ цард нывондæн æрхаста. 
Зауыр ныффыста уыцы ныхæстæ дæр. Цы къорд 
’268 

снысан кодтой, уыдонимæ уыдысты Джерихан, Мæйыр- 
бег, Зауыр, Уани, Тепсыр æмæ ма чидæртæ. Бафæ- 
дзæхстой сын, иннæ сабатизæрмæ зарæгæн йæ хъæ- 
лæсыхатт æмæ йæ ныхæстæ дæр цæмæй бацæттæ кæ- 
ной, уый. 
Къуырийы фæстæ та зарæггæнджытæ æрæмбырд 
сты. 
Къорд сæхæдæг цы уыдысты, иу уый бæрц та æнæ- 
уи адæм æрцыд. Ахуыргæнæг бадтис се ’хсæн æмæ, 
зарæджы ныхæстæ кæмæй рох кодтой, уыдонæн æх- 
хуыс кодта. Иу-æртæ хатты йæ куы азарыдысты, уæд 
Тепсыр сыстад æмæ загъта: 
— Зарæг хорз цæуы æви нæ, уый æдде æрбайхъус- 
гæйæ хуыздæр зыны. Сымах зарут, æз æмæ уæм Дже- 
рихан дæлæ кæртæй иу чысыл байхъусæм. Цом, 
лæппу! 
Джерихан нæ зыдта, зарæгæн ахæм хуызы дæр 
фæаргъ кæнынц, уый. Иу чысыл афæстиат, стæй фæ- 
гæпп ласта æмæ кæртмæ рахызт Тепсыры фæстæ. Цы- 
рагъы рухс сыл куыннæ æмбæла, афтæ аууонмæ сæ- 
хи байстой. 
— Цалынмæ зард сЬæуой, уæдмæ сыбыртт дæр ма 
скæн. Дæ зæрдæ истæмæ куы фехсайа, уæд-иу æй ба- 
хъуыды дар,— загъта ма Тепсыр æмæ, йæ къух йæ 
роцъомæ быцæу сæвæрдта, афтæмæй ныхъхъус. 
Сабыр уыд хъæу ацафон. Фыййагдон дæрддзæф у 
ардæм, æмæ йæм йæ хъæр нæ хъуысы. Барзыхъæуы 
астæуты чи цæуы, уыцы суадонæн та йæ уынæр боны- 
гон дæр ничи хъусы. 
Хъусы Джерихан æгуыппæгæй. Йæ цæстытыл уа- 
йынц, зарæг аразын кæм райдыдта, уыцы бынæттæ. 
Уæллагсыхы къуылдым, Хилачъы ком, Дзамарасы 
сæрвæт... Хъуысы йæм æхсæрдзæны сæх-сæх, дымгæ 
цъæнутфæсал фæйлаугæ комрæбынæй хохы сæрмæ 
куыд фезгъоры, хъуысы йæм зымты къуыззитт... 
Мидæг, хæдзарæй хъуысы... Багъæц-ма, уый зарæг 
куы нæ у. Æппынæдзух дæр Джериханы цæстытыл 
цы ныв уадис, уый куы у... 
Фыднарæг ком. Уæле къæдзæхæй расхъиуæг дур 
донмæ нæ ныххæццæ, ауыгъдæй баззад дыууæ хохы 
астæу. Фыййагдон хъуырдухæнтæ кæны комы бын, 
ныхъхъæр ласы йæ хъæлæсы дзаг: «Цæрут, адæм, 
мидæгæй. Уым ком фæуæрæхдæр. Æз уал уын ам, 
тæккæ нарæджы, дуаргæс фæлæудзынæн». 
269 

Бузныг, дон, æгайтма аудыс дæ æфхæрд адæмыл.. 
Скæс-ма уалæ! Тæккæ рындзыл цы хъахъхъæнæн бы- 
нат ис... 
Хæрз гæзæмæ ма уайынц зарæджы зæлтæ хъус- 
тыл. 
Фæлгæсæн рагъы сæрæй скалди æхсæлыйы бæз- 
джын фæздæг. Чидæр хъæр кæны фæсус фæллад хъæ- 
лæсæй... Тасы нысан... Дзывгъисы сæрмæ къæдзæхы 
фахсыл цы мæсыг ныццыргъ, уырдыгæй хæрдмæ лæ- 
буры фæздæг. Йæ хæд уæлвæд Хæкъуынайы цъуппыл 
дæр фæзынд сау фæздæг. Уый мæсгуытæ кæрæдзимæ 
дзурынц: «Фæдис! Знаг æрбацæуы!» Фыдуац тæхы 
дарддæр. Уадидæгæн фæздæг скалди Барзыхъæуы 
мæсгуытæй, стæй февзæрд Цымыти æмæ Къадаты, 
Лæц æмæ Хидыхъусы мæсгуыты сæрмæ, багæпп лас- 
та Хæрисджынмæ. «Фæдис! Змæлынхъом чи у!» 
Ком æмызмæлд сси. Цыма хæхтæ иунæг уæгъд 
дур нал ныууагътой сæ уæлæ — рарвыстой сæ фæди- 
сы, цыма бæрзы къутæртæ æд бындзæфхад ратæхынц 
дуртимæ, цыма Фыййагдон дæр фæдисмæ тындзы... 
Фæлæ адæм, адæм! Ком нал зыны барæгæй. Тындзынц 
фæдисы дæлæмæ, комы дымæгмæ. Мигъæй сыстад сæ 
бæхты къæхты рыг, арвы æрттывдау цæхæр калынц 
дурджын фæндагыл бæхты цæфхæдтæ. Фæдисæттæн 
се ’ппæты разæй кардæлвæстæй йæ сырх æфсургъыл... 
Ленин... Урс басылыхъхъ æмæ сау нымæт базыртæ 
фестадысты, карды æрттивæнтæ хуынчъытæ кæнынц 
комы фæхстæ, æмæ уадæмдзу тæхы барæг йе ’фсады 
разæй... Цас рæстæг рацыдаид, чи йæ зоны! Фæдисы 
рæстæджы ма нымайынтæм кæй февдæлы. Фæлæ... 
Урсдуры сæрæй фæздæг нал цæуы, мæсгуытæ кæрæ- 
дзимæ нал дзурынц. Фыййагдон дуртæ къæдзæхтыл 
нал хойы. Уæлахиз! Фæдисонтæ заргæ æрбацæуынц. 
Сæ разæй — Ленин. Йæ фысдзарм дынджыр худы бын 
йæ ныхы хид сæрфы цæугæ-цæуын. Æфсургъ уайын 
мондагæй йæ рохтæ тоны размæ... Йæ мидбылты худы 
Ленин... 
— Æнхъæлдæн, бафынæй дæ, лæппу! — Тепсыр 
Джериханы фарс йæ рæмбыныкъæдзæй басхуыста. 
Джерихан фесхъиудта. Сисы уазал дуртыл йæ къух 
куы аныдзæвыд, уæд бынтон æрчъицыдта. Æмæ 
сдзырдта: 
— Афтæ мын нæ загътай: хъыпп-сыпп-иу ма 
скæн? 
270 

— Цом мидæмæ. Кæд ма исты зонын, уæд зарæг 
æппындæр ницыуал хъуаг у. Цæрæд йæ мад æмæ йæ 
фыды фæндиаг, чи йæ æрхъуыды кодта, уый. Кæд ма- 
хæй дæр уый руаджы исты хорздзинад райхъуысид.— 
Тепсыр сыстад æмæ араст хæдзармæ. 
Джерихан къæсæры онг бацыд Тепсыры фæстæ, 
уым йæ мидбынаты алæууыд иу чысыл, стæй фæрсы- 
рдæм разылд æмæ хъуыдытæгæнгæ сындæггай араст 
сæхимæ... Йæ къах æй нæ бахаста хæдзармæ. Адæмы 
раз ын арфæтæ кæной, уый йæ нæ фæндыд. Стæй ма 
иу хъуыддаг. Зарæг кæронмæ адæмы руаджы ахæц- 
цæ. Йæ хъæлæсы здæхтмæ йын уыдон базылдысты, 
йæ ныхæсты фылдæр ын уыдон æрымысыдысты. Æмæ 
сæ Джерихан куыннæ фæбузныг уыдаид. 
* * * 
Иу чысыл байрæджы кодтой Куырттаты ком. Сæ 
фæнд афтæ уыд, цæмæй дунейы стыр бæрæгбон Фыц- 
цæгæм маймæ зарæг ахæццæ уа Дзæуджыхъæумæ, 
уый фæстæ ацæуа быдыры хъæутæм. 
Дыууæ къуырийы рацыд бæрæгбонæй, афтæ иу 
сæумæрайсом Барзыхъæуы ныхасы азмæлæн нал уыд 
адæмæй. Дæллагхъæу æмæ Барзыхъæу стырæй, чы- 
сылæй, зæрондæй, ногæй фæндараст кодтой зарæг- 
гæнджыты Дзæуджыхъæумæ. Урсзачъе лæг, æмбис- 
кар лæгтæ, Джериханæн йæхицæй чысыл хистæр чи 
уыд, ахæмтæ — иуæндæс лæгæн фæндараст загътой 
æмæ рараст сты. Чи уæрдоны бадти, чи саргъы бæхыл. 
Изæрмæ ныххæццæ сты Дзуарыхъæумæ. Ам алкæмæн 
дæр хæстæджытæ уыд æмæ алчи йæ фысымы баца- 
гуырдтаид, фæлæ фыццаг кæй цур æрлæууыдысты, 
уыцы хæдзар сæ нал ауагъта. Кусарт сын акодтой, 
фæдзырдтой сыхæгтæм. Фысымтæ æрхатыдысты уаз- 
джытæм, цæмæй азарой, ныридæгæн йæ кой дардыл 
кæмæн айхъуыст, уыцы зарæг. Æниу, рæстытæ куы 
дзурæм, уæд уазджытæм цæй хатын хъуыди, сæхи 
тынгдæр фæндыд азарын. Сæхи комы адæммæ куыд 
фæкаст, уый зонынц, фæлæ цымæ адонмæ та куыд 
фæкæсдзæн? Цы аипп æм ссардзысты? 
Ницы лаз æрхастой зарæгмæ фысымтæ. Цалынмæ 
сæхи лæппутæ зарæджы здæхт æххæстæй айстойæмæ 
йæ æнæрхæцгæйæ зарын базыдтой, уæдмæ уазджыты 
æнцад не ’руагътой. 
Сæумæрайсом, бон куы ’рбацъæх, уæд араст сты 
271 

Дзæуджыхъæумæ. Рухсæй ма бахæццæ сты горæтмæ. 
Зылдæй семæ чи уыд, уыдон сын рагацау фысымуат 
бацагуырдтой. 
1928 азы 18-æм май. Дзæуджыхъæу. Горæты сæй- 
раг уынг — Пролетарон проспект. Партийы Обкомы 
агъуысты клубæй фыццаг хатт райхъуыстысты Лени- 
ны зарæджы зæлтæ. Куырттатæ кодтой сæхи конд за- 
рæг. 
БИРÆ ТАУРÆГЪТÆ ÆМÆ ЦЫБЫР ИСТОРИ 
Фарн дæм бадзурæд, чиныгкæсæг! Цы нæ вæййы. 
Мыййаг, искуы куы бафтай Куырттаты коммæ... Дзыв- 
гъисæй куы баивгъуыйай, Дæллагхъæумæ куы бахæццæ 
уай, уæд, дæ хорзæхæй, иу чысыл аулæф æмæ дæ цæст 
ахæсс дæ алфамблай. Галиуырдыгæй дæ тæккæ сæрмæ, 
уырдыг къуылдымы рагъыл — Уæллагсыхы хæлддзæгтæ. 
Хæдзар бæрæг дзы нал зыны, æрмæст ма дзы баззад 
фыдæлтыккон мæсыг, абон дæр ма лæууы æнæхъæнæй. 
Уырдыгæй дæ цæст уæлæмæ куы ахæссай, уæд фен- 
дзынæ: къуылдым иу ран фæцъупп, йæ алыварс йæхицæй 
бæрзонддæр ницуал ис. Йæ тæккæ сæрæй зыны æрдæг- 
хæлд мæсыг æмæ хæдзары бындур. 
Куыд дзурынц, афтæмæй, дам, Куырттаты коммæ æп- 
пæты разæй чи æрбафтыд, уый ам æрцард. Фыццаг æр- 
цæрæгæн, дам, йæ ном та Хæкъуына хуынди. Æрхъуыды- 
дзинадæй хайджын нæ уыд, зæгъгæ, мачизæгъæд. Цæуыл- 
нæ æрбынат кодта дæлæ фæзы, Барзыхъæуы лæгъз хъу- 
гомы? Цæмæн ныссагъта йæ мæсыг къæдзæхы цъуппыл, 
йæ алыварс хуымгæнды гæппæл куы нæ ис, уæд? Чи зо- 
ны, афтæ бафæрсиккой скъоладзаутæ. Йæ хъалæй нæ ба- 
кодта Хæкъуына ахæм ми. Ракæсут-ма мæсыгæй. Кæмт- 
тæ æмæ æрбацæуæнтæ ардæм куыд зынынц, афтæ никæ- 
дæм. Мæсыгмæ сусæгæй æрбахъуызæн никæцырдыгæй ис. 
Æдас нæ уыд Хæкъуына тыхгæнæг бæлццæттæй. Цы- 
дысты азтæ. Хæкъуынайы байзæддаг æрбынат кодтой 
чысыл дæлдæр, Уæллагсых кæй схуыдтой, уым... Уыдон 
дæр коммæ нæма æруæндыдысты... 
Чи зоны, цал сæдæ азы рацыдаид. Ком байдзаг адæ- 
мæй. Зæхх нал фаг кодта. Нæдæр мæрдтæн, нæдæр æгæс- 
тæн. Иу хъæу дæр нæ фендзынæ, хуымгæндæн чи бæззы, 
ахæм зæххыл, Дæллагхъæу æрæнцад Фыййагдоны уы* 
рыл, Барзыхъæу — æрхы фæйнæ фарс, Цымыти — къæ- 
дзæхы риуыл. Лæц та — ракæлыны ’ввонг къардиуы сæр. 
272 

Иу уæлмæрд дæр нæй, куырыс хор кæм æркæрдай, ахæм 
зæххыл. Алы ран дæр — зæппæдзтæ. Уый та æнæбын 
у: дурын тæрхæгыл цы стæгдар лæзæры, уый раиуварс 
кхн, æмæ та дын ног зианæн бынат... Æнусмæ ингæн... 
Æнæбын... 
Адæм дæлæмæ, коммæ куыд цыдысты, афтæ хуымы 
гæппæлтæ сæхи уæлдæрæй уæлдæр истой. Скæсут-ма 
сæм ардыгæй. Кæйонг схæццæ сты! Суанг къæдзæхтæм. 
Сыджыты тæнæг цъар дуртыл кæм нындæгъд æмæ йын 
лæбырынæй тас кæм нæу, уыйонг. 
Лæппу, дам-иу цалынмæ хос кæрдынмæ ацыд, уæдмæ 
йын æнæхъæн кæрдзын нæ лæвæрдтой. Æниу æнæхъæн 
кæй хуыдтой, уыцы фæнычы фых хъæбæрхоры кæрдзын 
иыры барæнтæй нымайгæйæ æртæсæдæ граммæй фыл- 
дæр нæ уыдаид. 
Уырыхст цард кодтой, стæй æддагон тыхгæнæг зна- 
гæй дæр хызт нæ уыдысты. Бакæс-ма, Дзывгъисы къæ- 
дзæхыл цы фидары хæлддзæгтæ ис кæнæ, Хилакъмæ ба- 
хизæн комы цæхгæрмæ цы æхсæз метры бæзнæн сиськ 
къултæ баззад, уыдонмæ. 
Уæрæсейы паддзах Кавказ куы басаста, уæдæй фæс- 
тæмæ кæмæндæрты фæцис быдыры æнæхицау зæххытæм 
алидзыны фадат. Фæлæ уый хыгъд паддзахы хицауад 
æмæ хъæздгуытæ лæбурын байдыдтой хæхты хæзнатæм. 
Уæлладжыргомы райдыдта паддзахы хицауад здыйы 
æмæ æвзисты æрзæт кусын. Чысыл фæстæдæр æрбацы- 
дысты Куырттаты коммæ дæр. Æрæмбырд кодтой адæ- 
мы æмæ сæм бахатыдысты: 
— Уæ зæххы цъармæ уын нæ бавналдзыстæм. Æрмæст 
йæ хуылфы цы ис, уый нын рауæй кæнут. 
Чидæртæ, дам, сæ фарс фесты æмæ дзырдтой: 
— Ауæй кæнæм, сæ хуылфы цы ис, уыдон нæ цæмæн 
хъæуынц, сæ цъармæ нын ма бавналæнт æрмæст... 
Уæд, дам, ныхасы уæвджытæй иу лæг,—къадатаг уыд 
æви хидыхъусаг,—йæ цухъхъайы фæдджитыл фæйнæр- 
дæм ахæцыд æмæ дзуры адæммæ: 
— Табу уæ фарнæн, хорз адæм! Адон мæ хуылфы- 
дзаумæттæ сты æмæ искæй куы бауой, уæд ма гуыбыны- 
цъар мæхи кæцæй уыдзæн? Бамбарын-ма нын æй кæнæнт 
иæ зæххисджытæ? 
Куыд дзурынц, афтæмæй уыцы ныхас хосау фæцис 
адæмæн æмæ нал сразы сты сæ зæххы «хуылфыдзаума» 
ауæй кæныныл. 
Фæлгæс, чиныгкæсæг, дæ хорзæхæй, Хæкъуынайы 
273 

цъуппæй! Ныр та Хæрисджынæй Дзывгъисмæ Ленины 
цырагъ йеддæмæ æндæр рухс нал зонынц ацы комы. Дæ- 
яæ Барзыхъæуы хъугомы сырæзт æнæхъæн горæт. Æртæ- 
уæладзыг æххæст астæуккаг скъола, фондзуæладзыг 
хæдзæрттæ, раст стыр горæтты куыд у, афтæ. Дон сæм 
цæуы æфсæн хæтæлты, тæвд сæ кæнынц доны тæфæй, 
ваннæйæ, æндæрæй—рæвдз. Сыгъдæг авгкъул дуканитæ. 
Стыр фабрикæ... фæндаг та? Æвæццæгæн, стыр æмбисон- 
дæн баззайдзæн фæстаг фæлтæртæн Хъæдæргъæвæн. 
Ныр асфалът фæндаг згъоры Дзæуджыхъæуæй суанг 
Куырттаты бæстастæумæ. 
Советон хицаудзинад Куырттаты комы цæрæг адæмæн 
цы хорзæхтæ ’рхаста, уыдон Хæкъуынайы цъуппæй хорз 
зынынц. Æмæ уырдыгæй куы фæлгæсай, уæд дæ-иу ма 
ферох уæд бакæсын, æппæты фыццаг, Барзыхъæуы сæр- 
мæ фæндаггæрон цы къæйдур сагъд ис, уымæ. Æрмæст 
метр æмæ æрдæджы бæрц зыны зæххæй уæлæмæ. Хуы- 
мæтæджы къæйдур дæм ма фæкæсæд. Уый у, 1924 азы 
уалдзæджы Куырттаты фæллойгæнæг адæм сæ хидкал- 
гæ Цъæриткомæй сæ цæнгтыл кæй рахастой æмæ Лени- 
нæн цыртæн кæй ныссагътой, уыцы къæйдур. 
Уæллагсыхы хъæууатыл-иу ахæсс дæ цæст. Куыртта- 
таг фыййау Джериханæн йæ зæрдыл фыццаг хатт ам æр- 
лæууыд Лениныл зарæг скæнын. 

АРФ КОМЫ 
1. ДАРД ФÆНДАГЫЛ ЦЫБЫР РÆСТÆДЖЫ 
Уыдаид æхсæвæр афон. Быдыры кæрон хæхтæм 
æввахс къаннæггомау ирон хъæуы уынгты фæцæйцыд 
иу адæймаг. Йæ уæлæ стыр кæлмæрзæн, зæронд ус- 
тытæ цы бæзджын салитæ фæдарынц, ахæм. Цæуæг 
сындæггай цæуы, ацæргæ адæймаг цы уæззау цыд 
фæкæны, афтæ, æмæ та фæстæмæ фæкæсы. Схæццæ 
иу хæдзармæ, кулдуарæй чысыл уæлдæр суад, цæхæ- 
радоны комкоммæ æрлæууыди, фæйнæрдæм акасти, 
стæй æвиппайды кауы сæрты цæхæрадонмæ афтæ рог 
багæпп кодта, æмæ адæймаг загътаид, ай зæронд ус 
нæ, фæлæ дыууадæсаздзыд лæппу у. 
Сылгоймаг æнæкъæрццæй бацыд, цæхæрадоны 
’рдæм цы рудзынг ис, уырдæм, æрлæууыд æмæ бай- 
хъуыста. Мидæгæй йæм нæ райхъуыст адæймаджы 
уынæр. Уатæй калди лампæйы рухс, æмæ рудзынгæм- 
бæрзæны змæлгæ аууон хъазыд цæхæрадоны дыргъ 
бæлæсты къалиутыл. 
Ус йæ амонæн æнгуылдзæй хæрз сындæг бахоста 
рудзынджы авг, йæхæдæг амбæхст сиренкъутæрты 
аууон. Ничи йæм ракаст. Дыккаг хостæн фехъуыста 
ныхас: «Кæцы дæ?» Уыцы фарстмæ дзуапп дæттæг 
куы нæ фæци, уæд уаты уæвæг бакодта рудзынг æмæ, 
йæ гуыр æгасæй дæр разынд æддæмæ, афтæмæй ба- 
фарста: 
— Исчи æрбахоста æви?.. 
Хойгæ чи бакодта, уый ныр федта йæхи цæстæй 
хæдзары уæвæджы æмæ рахызт къутæртæй. 
— Æз дæн, æз, Аминæт! — загъта уый хæрз са- 
бырæй, йæ ныхас, кæмæ дзырдта, уымæй дарддæр 
куыд никæмæ фехъуыстаид, афтæ. 
Аминæт кæй хуыдта, уый ныр базыдта æрбацæуæ- 
джы æмæ дисгæнгæ фæстæмæ алæууыд. 
— Мæ хæдзарыл! Цы хабар у ацы æнафоны?— 
афарста усы, фæлæ йын лампæйы рухсмæ йæ æнкъард 
275 

æмæ тарст цæсгом куы ауыдта, уæд ма иу ныхас 
скодта: —Мидæмæ! — йæхæдæг, цæхæрадоны ’рдæм 
цы дуар уыд, уырдæм фæцæуæг. 
Æрбацæуæг кæм лæууыд, уырдыгæй нæ фезмæ- 
лыд. 
— Цы хабар у, Заретæ? 
— Исчи уæм ис? 
— Ничи. Нæ лæг дæр нæма ’рбацыд... Мидæмæ! 
Уатмæ куы бацыдысты, уæд Заретæ систа йæ кæл- 
мæрзæн, рудзгуытæ сæхгæдта, се ’мбæрзæн сыл рай- 
тынг кодта æмæ æрмæст уый фæстæ ныхъхъæбыс 
кодта Аминæты. 
— Фервæзын мæ кæ, Аминæт! — æмæ усы уæхс- 
кыл хæкъуырццæй скуыдта. 
Рагæй зыдта Аминæт ацы чызджы. Раджы амаря 
йæ фыд. Уый фæстæ фæрынчын йæ мад æмæ яу-ае* 
азы бæрц йæ хуыссæнæй не сыстад. Хæдзар баззад 
ацы чызджы æвджид. Дыууадæсаздзыд саби лæджы 
куыст дæр кодта æмæ сылгоймаджы зылдтытæ дæр. 
Афæдзы размæ амард йæ мад. Чызг баззад бынтон си- 
дзæрæй. Йæ фыды ’фсымæр æй æрбакодта сæхимæ. 
— Кæуынтæ-йедтæ уал уадз, фæлæ радзур, цы 
хабар у? — зæгъгæ, Аминæт æрбадын кодта чызджы 
диваныл æмæ йæхæдæг дæр æрбадт йæ фарсмæ, чыз- 
джы æрбахъæбыс кодта, афтæмæй. 
Хабар та асЬтæ уыд. Дыууæ къуырийы размæ За- 
ретæмæ курæг æрбацыд сæ хъæуккаг лæппу. Чызгæн 
йæхи дæр нæ фæндыд, стæй йæ фыды æфсымæры æмæ 
уый усы дæр. Иу схъæластæу, магуса къуыдипп, ни- 
цы уæвгæйæ — хиппæлой, адæмы ’хсæн — фыддзых 
æмæ æнæфсарм — æппындæр нæ цыд Заретæйы зæр- 
дæмæ. 
Аминæт дæр зыдта уыцы лæппуйы. Йе ’мбæлттæй 
хъауджыдæр æй комсомолмæ дæр нæ айстой. Цыма 
æхсæвыгæтты дзæгъæлдзуан дæр кодта, афтæ дзы 
дзырдтой. Хъазты мидæг-иу чызджытæ катæйттæ код- 
той, уыцы лæппуимæ йæ кафыны рад кæмæн æрхау- 
дзæн, зæгъгæ. Ахæм æнæуаг змæлд æмæ æвнæлдтытæ 
кодта, цæмæй чызг фефсæрмы уа, фæтыхса кæнæ фæ- 
кæла, æмæ уый тыххæй чызджытæн се ’нæуынон уы- 
ди. 
Гъе, æмæ бинонтæй ничи сразы, фæлæ фыды ’фсы- 
мæры лæппу ныццæхгæр æмæ хъуамæ йæ фæнд атард- 
таид. Уый йæхæдæг дæр уыцы усгуры хуызæн уыд: 
276 

магусайæ цæлуарзаг, æдылыдзæф, алцæмæй дæр фæз- 
мыдта йе ’рдхорды, кæд ын уый бæрц æвзæрдзинæд- 
тæ не ’нтыст, уæддæр. 
Заретæ æнхъæлдта, ома иугæр дыууæ зæронды не 
сразы сты йæ раттыныл, стæй йæхæдæг дæр æргом 
загъта йæ фæндон, уæд ныр хъуыддаг ууыл ахицæн. 
Фæлæ абон йæ фыды ’фсымæры кæстæр чызг, ногдзау, 
стыр сомытæ фæкодта, ма мæ схъæр кæн, кæннод мæ 
фæнæмдзысты, зæгъгæ, ракодта ахæм хабар. Цæхæ- 
радоны бæласы аууон ахуыр кодта йæ уроктæ. Уыцы 
рæстæджы йе ’фсымæр æмæ Петя ныхас кодтой уын- 
джы, кауы ’нцой лæууыдысты, афтæмæй æмæ сфæнд 
кодтой, райсом куы баталынг уа, уæд Заретæйы ас- 
къæфын. 
— Исты хос мын скæн, Аминæт, кæннод мæ мæ 
хурх æрбалыг кæнынæн мæнæ уымæй фылдæр нæ 
хъæуы æмæ йæ цæттæйæ дарын. 
Уыйадыл чызг равдыста къаннæг хырынкъа. 
— Фæлæуу-ма, хурх æргæвдын уал уадз... Ницы 
тæссаг дзы ис, райсом комсомолтæн фехъусын кæн- 
дзыстæм, æмæ уыдон сæ разы бабаддзысты. 
— Комсомолтæ алы ’хсæв мæн хъахъхъæндзы- 
сты? 
— Уæд та хъæусоветæн бамбарын кæнæм. 
— Иугæр мæ куы фæхынджылæккаг кæной, уæд 
ма дзы хъæусовет цы у? 
— Уæд та дæ цы фæнды, уый мын зæгъ. 
— Аминæт, фыццаг хатт мæ сылгоймæгты къор- 
ды æмбырдмæ куы акодтай, уæдæй фæстæмæ цыма 
мæхи м-ад дæ, афтæ мæм кæсы. Æмæ, ау! Сылгоймаг 
сæрибар у, зæгъгæ, куы фæдзурут, уæд уыдон æр- 
мæст ныхæстæ вæййынц? 
— 0, æмæ уæд та мæнæ ам мемæ цæр, ардыгæй 
дæ ничи бауæнддзæн скъæфын. 
— Дуарæхгæдæй? Уынгмæ дæр никуы рацæудзы- 
нæн? 
— Нæ зонын, уæдæ... Цы дын мæ бон у? 
— Ау, не стыр горæты иу адæймаг куысты кæм 
ныллæууа, уый дзы нæ разындзæн? 
Аминæт дзуапп нæма радта ацы фарстæн, афтæ 
йæ лæг æрбацыд. Дис æм фæкаст, ацы æнафоны ис- 
кæй чызг ам цы ми кæны, уый, фæлæ Аминæт ра- 
дзырдта хабар. 
— Тхалæгаты Петяйæ зæгъыс? — фестъæлфыд 
277 

лæг.— Æмæ йæхæдæг бандит куы у! Уый къухы ба- 
хауыны фæлтау æнæ мойæ базæронд уæд... Фæлæ За- 
ретæ йæхæдæг раст æрхъуыды кодта. Петяимæ нын 
æнцон дзырд у, ахæм хуызæнæй уый бирæ нал ахæс- 
дзæн, фæлæ хъуыддагаразæг у Заретæйæн йæхи фы- 
ды ’фсымæры лæппу. Гъе, æмæ йæ уымæй та куыд 
бахъахъхъæндзыстæм ? 
Лæг иу цъусдуг хъуыдытыл фæци, стæй «гъы- 
гъы», зæгъгæ, бакодта, цыма цыдæр фæндыл фæхæст, 
ахæм хуызы æмæ райдзастдæрæй дзуры йæ усмæ: 
— Ау, сылгоймæгты раздзог дæ куы хонынц, уæд 
куыд ницы æрхъуыды кодтай? 
— Омæ ды та партион дæр дæ, æмæ æрхъуыды 
кæн! 
— Мæнæн хъуыдыгонд у,— цæхгæр загъта лæг.— 
Райсом кæсæндон аразынæн æхца исынмæ цæуын го- 
рæтмæ нæ хъæусоветы тачанкæйы. Хæдæгай, айраз- 
мæ ды дæр цæуинаг куы уыдтæ? Ачындз æй кæнæм 
немæ. Ау, дæ облженотдел иу адæймаг цы фæкæна, 
уый нæ базондзæн? 
Куыд баныхас кодтой, афтæ Заретæ æхсæвы Ами- 
нæтмæ схаста, йæ дзаумæттæй йемæ кæй хæссы, уы- 
дон æмæ райсом боны цъæхæй хъуамæ æнхъæлмæ 
кæса хъæугæрон Лæнкададжы фале, цæмæй йæ уын- 
джы тачанкæйы мачи фена. 
Æмæ йæ райсомы Аминæт йæ лæгимæ уыцы бы- 
натмæ куы ’рхæццæ сты, уæд хорзау нал фесты. Иу 
уырыссаг сылгоймаг лæууыд ададжы фале, æндæр 
дзы ничи уыд. «Æвæццæгæн, бафиппайдтой, лидзгæ 
кæны, уый, æмæ бабын ис чызг»,— ахъуыды кодта 
Аминæт æмæ ма фæстæмæ иу каст фæкодта. Нæ уыд 
фæсте цæуæг дæр. Сæ разæй цы бричкæ цыди, уырды- 
гæй чидæр бахъæр кодта: 
— Маруска, поедем? 
Ус сæм кæсгæ дæр нæ ракодта. Тачанкæ йæ размæ 
куы ныххæццæ, уæд цæхгæр фæзылд фæндаджы 
’рдæм æмæ ратындзыдта. Йæ сæрыл чысыл урс сæр- 
бæттæн, йæ кæрæттæ æлхынцъ усы дæллахъуыр. Йæ 
уæлæ цыбыргомау уæрæх ибкæ æмæ уæгъдконд урс 
цыбыр кофтæ, сæрдыгон хъазахъхъаг чызджытæ цы 
дарæсы фæцæуынц, раст ахæм. Йæ иу къухы уисы 
лыггаг, цыма ныртæккæ йæ фос хъæугæронмæ рас- 
къæрдта. 
278 

Тачанкæ йæ хæд комкоммæ куы ’рхæццæ, уæд фæ- 
дзырдта: 
— Аминæт! 
Лæг æвиппайды фæурæдта бæхты æмæ ныххудт. 
— Уый сыгъдæг казачкæйæ куы агæпп ластай, 
Заретæ! 
— Уæу, мæнæ хæйрæг! — йæ къухтæ ныццагъта 
Аминæт. Нырма ныр базыдта чызджы. 
— Афтæ æмбæхсын куы зонай, уæд дæ Нарты 
Сырдон дæр не ссардзæн, фæлæ тагъддæр бадгæ! 
— Цы бон мын ис æмбæхсынæй дарддæр,— загъ- 
та Заретæ æмæ æрбадтис Аминæты фарсмæ. 
Облженотдел кæй хуыдтой Аминæт æмæ йæ лæг, 
ома Облæсты сылгоймæгты хайад, уый хицаумæ стыр 
диссаг нæ фæкастысты Заретæйы хабæрттæ. Æвæццæ- 
гæн, уый арæх æмбæлд ахæм цаутыл. Заретæйы баса- 
быр кодта, ныфсытæ йын авæрдта, стæй йæ бафарста: 
— Уырыссагау дзурын зоныс? 
— Хæрз чысылтæ йеддæмæ нæ, æрмæст ликбез 
фæдæн каст... 
— Нæ, фæлæ кæд афтæ тынг тæрсыс, уæд дæ ам, 
горæты, нæ аскъæфдзысты? 
— Горæты нæ бауæнддзысты... 
— Уæдæмæ бавдæлæм, æмæ Заретæйы арвитæм 
Гуылфæны станцæйы арæзтадмæ,— дзуры хайады хи- 
цау Аминæтмæ.— Знон тынг æхсызгонæй агуырдтой 
кусджытæ сæ хæрæндонæн. 
Йæ райсомы Сылгоймæгты хайады хицау æмæ 
Аминæт Заретæйы сæвæрдтой машинæйы æмæ йæ ар- 
выстой арæзтадмæ, цыдæр гæххæтт ын йæ къухмæ 
радтой, афтæмæй. 
Шеф-пъовыр Шота бирæ федта официанткæтæ, фæ- 
лæ Заретæйы хуызæныл нæма фембæлд. Хъæууон 
чызг, йæ конд æмæ йæ уынд иууылдæр зæрдæмæдзæу- 
гæ, алцæмæй дæр хæрзарæхст, æнæзивæг, фæлæ æп- 
пынæдзух æнкъард, дондзæст. Кæсы зæронд пъовыр 
чызгмæ æмæ уыны: Заретæ æппынæдзух дæр арха- 
йы, цæст нæ хæцы йæ фезмæлдыл, æнæхъæр, æдыхст 
кæддæриддæр. Зынгуыст уа æви рог, йæ хуыз уæлдай 
нæ кæны æмæ кæд искуы батыхсы йæхи мидæг, уæд 
уый вæййы æрмæст, кусинаг ын куы ницуал баззайы, 
уæд. Гъе, фæлæ йæ нырма Шота никуы федта йæ дзы- 
хы дзаг ныххудгæ. 
279 

Иу бон æй бакодта сæхимæ. Йæхæдæг уый бæрц 
рæвдз нæ уыд иронау дзурынмæ, фæлæ йæ ус — ирон 
хæрæфырт — сыгъдæг дзырдта иронау. Заретæ ракод- 
та йæ хабæрттæ. Шота куы бамбæрста чызджы хабар, 
уæд смæсты. Кæдæмдæр æнæбæрæг ранмæ æртхъи- 
рæнтæ кæнгæйæ йæ тымбыл къух тылдта æмæ хыл 
кодта гуырдзиагау. Заретæ йын йæ ныхæстæй ницы 
æмбæрста æмæ усмæ бакаст. 
— Нæхирдыгонау дзуры, дæ нывонд фæуон, куы 
смæсты вæййы, уæд йæ ныхас фæгуырдзиаг кæны. 
Махмæ чызг скъæфгæ нæ фæкæнынц. 
Уыцы ныхасмæ Шота цæхгæр фæзылд чызджы 
’рдæм. 
— Бирагъ бирагъи не скъафи, лаг ладжи скъафи. 
Хорз нау! 
Уыцы бонæй фæстæмæ Шота Арчилович йæхи чыз- 
гау бауарзта Заретæйы. 
2. ЦАРДАГУР 
Уыдаид фæссихорафон, афтæ, æххæст арæзт чи 
нæма (Ъæцис, ахæм сосавæндагыл фистæгæй, йæ хор- 
дзен йе ’ккой, афтæмæй фæцæйцыд рæстæмбис ас, 
фæтæнуæхск саулагъз лæппу. Йæ сæрыл — дæрд- 
джын нымæтхуд, йæ уæлæ, уæды рæстæджы фæси- 
вæд цы ног дарæс дардтой, уый: йæ ном «партизан- 
кæ»—цыма цухъхъа æмæ куырæт баиу кодтой, куы- 
рæтæй даргъдæр, цухъхъайæ та цыбырдæр, йæ хъуыр 
дæр æхгæд. Фæдджиты бынæй разынд фæсмын сал- 
бар, уырдыгæй дæлæмæ фæсмын зæнгæйттæ, афтæ 
æнгом бадынц зæнгтыл, æмæ дзы иунæг æнцъылд дæр 
нæ зыны. Къæхтыл ног æрчъитæ. Уыдон дæр хæрз- 
æфснайд, сæ хъустæй æмæ сæ зæвæттæй иу фæсалы 
хал дæр нæ зыны. Нарæг гæрзрон астæу æрбалвæста, 
цыма афтæ зæгъынмæ хъавыд: уæнгтæ, сымах рæзут, 
гуыбын лæууæд йæ бынаты. 
Рог къахдзæфтæй цæуы лæппу æмæ, æппынæдзу:: 
фæйнæрдæм комы дыууæ фарсмæ куыд арæх фæлгæ- 
сы, уымæй бæрæг у, ацы фæндагыл фыццаг хатт кæй 
цæуы, уый. Иу ран, ног бетонхидмæ куы бахæццæ, 
уæд æрлæууыд, систа йæ нымæтхуд, йæ ныхы хид ра-’ 
сæрфта йæ амонæн æнгуылдзæй æмæ биноныгдæр ба- 
каст хидмæ. Фыццаг хатт уыны ахæм хид. Йæ къу- 
хæй дæр æй асгæрста æмæ йæм фæкаст, цыма хид 
280 

æгасæй дæр иу дурæй арæзт у. Чысыл фалдæр куы 
бауад, уæд фæндагыл баййæфта бирæ кусджытæ. Сæ 
иу иннæтæн цыдæртæ амыдта, æвæццæгæн, сæ хистæр 
чи уыд, ахæм. Лæппу сæ фæрсты бахизынмæ хъавыд 
æнæдзургæйæ, фæлæ сæ ирон ныхас куы фехъуыста, 
уæд сæм бадзырдта: 
— Байрйат, хорз адæм! 
— Хорзæй дзаг у! — дзуапп ын радтой цалдæрæй. 
Амонгæ сын чи кодта, уый фæурæдта йæ ныхас. 
— Бахатыр кæн, бæлццон, фæлæ кæцæй цæуыс? 
— Фæсхохæй цæуын... 
— Уый, æвæдза, дæ хордзентæй дæр бæрæг у, фæ- 
лæ æххæст, кæдæм цæуыс, уый дæр нын куы зæгъис... 
— Мæнæ, дам, ам кæмдæр стыр цыдæр аразынц 
æмæ мæ зæрды кусынмæ бацæуын ис... 
— Фæлæуу, уæдæ, дæ хорзæхæй, ныртæккæ фæ- 
уыдзынæн æмæ иумæ цом,— цыма лæгъстæ кæны, 
ахæм хуызы загъта хистæр, тагъд-тагъд ма йæ адæ- 
мæн ацамыдта цыдæртæ, йæхæдæг фæраст бæлццони- 
мæ. 
— Алæбон æгас цу! — зæгъгæ, райста фæндагго- 
ны къух æмæ араст сты комы мидæмæ.— Бахатыр 
кæн, дæ ном? 
— Аким,— загъта бæлццон æмæ уал сæ ныхас 
ууыл фæци. 
Акимы зæрдæ барухс ис. Суанг сæхицæй ардæм, 
ныр æртыккаг бон уыдæттыл хъуыды кæны: куы ба- 
хæццæ уа уыцы стыр куысты бынатмæ, уæд кæмæ ба- 
цæудзæн, куыд бафæрсдзæн? Ныр та фæрсын дæр ни- 
кæйуал хъæуы. Æхсызгон уыд Акимæн ацы фембæлд. 
Кæс-ма, кæд хицау у, уæддæр цыма йæхи æмсæр æмæ 
æмкар лæджимæ ныхас кæны, афтæ фæлмæн йæ 
дзырд, йæ ахаст. Гъе, фæлæ «мæн тыххæй йæ ныхас 
цæмæн фæуагъта æмæ мемæ цæмæ гæсгæ фæцæ- 
уæг?»—хъуыды кодта Аким йæхинымæр. 
— Хицау дæ куы фæрса, кæм кусынмæ хъавыс, 
уæд-иу мæнæй зæгъ, мæнæ ацы лæг кæм кусы, уым, 
зæгъгæ, бамбæрстай? 
— Æгайтма дæ хъæуын! — иттæг разыйæ загъта 
Аким æмæ та йæхимидæг ахъуыды кодта: «Æнхъæл- 
дæн, фæфæндараст дæн». 
Чысыл фалдæр, ком иу цасдæр кæм фæуæрæхдæр, 
уым фæзынд бирæ хъæдын хæдзæрттæ — кусджыты 
городок кæй хуыдтой, уый. Адæм дыууæрдæм кодтой 
28! 

æхсæнвæзы. Аким хъуыста ирон ныхас, уырыссаг, 
гуырдзиаг æмæ ма ноджы, кæй нæ равзæрста, ахæм 
æвзæгтæ. Утæппæт адæмæй йæм иу дæр не сдзырдта, 
се ’хсæн аныгъуылд. 
Бацыдысты къантормæ. 
— Ног кусæг! — хъæрæй загъта Акимы ’мбал хи- 
цауæн, къæсæрæй куы фæмидæг сты, уæд. Уый сы- 
стад йæ бынатæй æмæ райста Акимы къух. 
— Цы куысты ныллæууынмæ хъавыс? 
— Уæллæ-гъи, нæ зонын, цавæр куыстытæ уæм 
ис... 
— Исты дæсныйад дæм ис? 
— Саукусæг лæг дæн, æмæ кæд гæнæн ис, уæд мæ 
мæнæ ацы лæгмæ арвит,— ацамыдта Аким йе ’мбал- 
мæ. 
— Ай дын йæхæдæг загъта? 
Аким ницы сдзырдта, фæлæ йе ’мбал йæхæдæг фæ- 
раздæр. 
— Арæбын, Микъала, нæ мын фаг кæнынц кус- 
джытæ æмæ сымах та пълан домут... 
— Цæй, хорз, Быппу, акæн æй, фæлæ-иу кусджы- 
ты фæндагыл мауал ахс... Æххормаг уыдзæн, исты 
йын бахæрын кæн. 
Иттæг райгонд уыди Аким йæ фыццаг æрбакъах- 
дзæфæй. Æртæ боны размæ йæ мад боныцъæхæй йæ 
фæстæ хъæугæронмæ куы рацыд, уæд цал æмæ цал 
хатты загъта: «Лæгты дзуар, фæндараст æй фæкæн!» 
Æмæ, кæс-ма! Уайтагъд фембæлд хорз адæмыл. Хи- 
цæуттæ ма йæ сæрыл сæ кæрæдзийы дæр «тонынц». 
Æмæ ма иу хъуыддагæй куы нæ фæкъæмдзыст 
уыдаид Аким, уæд афтæ райгондæй баззадаид суанг 
изæрмæ. Цæвиттон, Аким уæды онг никуыма уыди 
хæрæндоны. Æхсæвæрафонмæ ма бирæ рæстæг уыди, 
æмæ хæрæндоны чысыл адæм бадтис. Иу бæрзондго- 
мау хæрзвидыц чызг, сæнтурс куатæйы, æрæвæрдта 
Акимы раз дзулы кæрстытæ æмæ хъæрмхуыппы къус, 
чысыл фæстæдæр та—катлеттæ. Æххормаг бæлццонæн 
йæ зæрдæ барухс хæринаджы уындæй, фæлæ йын 
уæлдай æхсызгондæр та уыдис кард æмæ вилкæйы 
æрæвæрд. Сæхимæ, хохы-иу, ахæм митæ цыты уаз- 
джытæн кодтой. «Æмæ кæд мæнæн дæр ахæм кад кæ- 
нынц, уæд мæ нымайынц, уæдæ куыд?» Йæ алыварс 
бадджытæй ничи æрдардта йæ хъус, Аким кард æмæ 
вилкæйæ куыд архайдта, уымæ. Цымд фæцис хъæрм- 
282 

хуыппы къус, катлеттæ дæр цы ахæрын хъуыд! Фæ- 
лæ Аким, сæхимæ æгъдаумæ гæсгæ, кæд ма йæ хъуы- 
ди, уæддæр йæ уæлдай ныууагъта. Банхъæлмæ ма 
каст чызгмæ æмæ уый æндæр фынгыл куы æрæьæрд- 
та хæринаг, уæд Аким сыстад, чызджы размæ балæу- 
уыд æмæ, йе ’взаг цæй бæрц уæздандæр ныхас арæхст, 
афтæ райдыдта: 
— Дæ бæркад æмæ дæ салам бирæ уæд, чызг! Ду- 
нейы фарн дын ахæм амонд раттæд, æмæ...— æмæ уы- 
цы хуызы зæрдиаг арфæтыл схæцыд, чындздзон чыз- 
гæн цы цæстуарзон арфæтæ фæкæнынц, ахæмтæ. 
Чызг æрлæууыд æмæ хъуыста, æндæр ма йын цы 
хос уыд! Аким та уыцы хъæстæлвæстæй уырдыг лæу- 
уыд æмæ дзырдта: 
— Хорз амонд дæ хай, дæ мад æмæ дæ фыды 
фæидиаг... 
— Оммен, хуыцау! — зæгъгæ, фæхъæр кодта чи- 
дæр хæрæндоны бадджытæй æмæ уый фæстæ бирæйæ 
ныххудтысты. 
Акимæн йæ ныхас æрдæгыл аскъуыд. Йæ цæст 
ахаста адæмыл æмæ федта: комкоммæ йæм ничи кæ- 
сы, сæ сæртæ ныггуыбыр кодтой сæ къустæм æмæ бæ- 
рæг у, сæ худын тыхурæд кæй кæнынц, уый. Уæдмæ 
чызг дæр ацыд йæ куыстмæ. «Цыдæр æнæгъдау ми 
мыл æрцыд, фæлæ... арæбын, æвзæрæй куы ницы загъ- 
тон»,— ахъуыды кодта Аким æмæ къæмдзæстыгæй 
рацыд хæрæндонæй. Йæ зæрдыл ма лæууыд уый, æмæ 
чызг йæхæдæг йæ был дæр нæ фезмæлын кодта баху- 
дыны охыл, хæдæфсæрмæй лæууыд æмæ-иу стæм хатт 
ысдзырдта: «Хæлар дын уæд! Дæ цæрæнбон бирæ!» 
Сæ дзырд куыд уыди, афтæ йæ хицауыл фембæлд 
магазины раз. Талынггæрæтты та ныццыдысты, фыц- 
цаг хатт кæм фембæлдысты, уырдæм. Уыдон уыдыс- 
ты фæндагаразджытæ, цæргæ дæр ам кодтой, хæри- 
наг дæр сын городокæй ардæм ластой. Стыр хæдзары 
йас палаткæтæ-барактæ дыууæ фæрсæй-фæрстæм, сæ 
РУДзгуытæ — стыр, къæвда сæ нæ хъардта. «Фый- 
йæуттæн дæр-иу ахæм цæрæнуæттæ куы уаид»,— 
ахъуыды кодта Аким. Хицау ын бацамыдта йæ тап- 
чан-сынтæг, хуыссæнты тыххæй йын йæ къух æрфыс- 
сын кодта иу гæххæтты. (Уый дæр, æвæдза, хорз фæ- 
каст Акиммæ, уымæн æмæ ныры онг йæ къух никуы- 
ма æрфыста) æмæ афтæмæй зноны фыййау абоны ку- 
сæг фестад. 
28Я 

Ногцъар хуыссæнты, прастин æмæ сæнтурс базы- 
цъары уынд ын йæ зæрдыл æрлæууын кодта сæхимæ 
лыстæн, хуыссæн — нымæт бынæй дæр æмæ хъæццу- 
лæн дæр, базæн та — дурты уæлæ дзала. 
Хуыссæны йæ цæстытыл ауад йæ æртæ боны фæн- 
даг, йæ фыццаг къахдзæфтæ ног куысты, хæрæндон. 
«Уæддæр цымæ цæуыл худтысты адæм?.. Нæ фæлæ 
уыцы чызг йæхæдæг цы зæрдæмæдзæугæ у...» 
Фæндаджы куыст ницы диссаг фæкаст Акиммæ. 
Куыстой бригадæй иу-дæс æмæ ссæдз лæджы бæрц. 
Сæ кусæндзаумæттæ дæр — хуымæтæг: бел, къахæн, 
лом, лæггуыф. Алы изæр дæр куыстисæг десятник 
барста æппæт бригады куыст æмæ сын уымæ гæсгæ 
нымадтой сæ мызд дæр. 
Аким тæккæ райдианы афтæ тагъд куыста, æмæ 
йæм зæронд кусджытæй иу нал фæлæууыд æмæ йын 
загъта: 
— Уæззау куыст у ай. Афтæмæй бирæйы фаг не 
суыдзынæ. Фæлтау сабырдæр архай, æвиппайды куыд 
нæ афæлмæцай, афтæ. 
Уыцы ныхæстæ афтæ фæлмæн хъæлæс æмæ зæр- 
дæбынæй загъта, æмæ та уый дæр æхсызгон уыди 
Акимæн: «Æнхъæлдæн æмæ дзæбæх адæмыл фем- 
бæлдтæн»—ахъуыды кодта йæхинымæр, фæлæ йæм 
уæддæр æгас бригады архайд æгæр сындæг фæкаст. 
Цалдæр боны фæстæ Аким бафиппайдта: æмхуы- 
зон нæ архайынц бригады кусджытæ. Сæ фылдæр ку- 
сы æнæзæрдæхудтæй, зындзинад иу иннæйы æккой 
не ’вæры. Фæлæ иуæй-иутæ фæливынц се ’мбæлтты, 
сæ белты ’нцой слæууынц æмæ дзæнгæда цæгъдынц. 
Фыццаг хъазæнæмхасæнты, стæй та æцæгæй дæр тын- 
гæй-тынгдæр кодта быцæу ныхас кусджыты ’хсæн, 
йæхиуыл æгæр чи ауæрста, уыдон ныхмæ. 
Куыдфæстæмæ бригадирмæ арæх цыд хъаст сай- 
джыты тыххæй æмæ уæд иу бон прораб фехъусын код- 
та ног фæтк: бригад фæхицæнтæ уæд фæндзгай лæг- 
гай, сæ куыст хицæиæй барст æмæ нымад куыд цæуа, 
афтæ. 
Æхсæз къорды фесты бригад уæдæй фæстæмæ æмæ 
Аким дæр бынтон æнæнхъæлæджы сси къорды хис- 
тæр. Тынг æй нæ фæндыд уыцы бынатмæ, ныфсæрмы, 
хатыд бригадирмæ, цæмæй æндæр искæй снысан кæ- 
на, фæлæ уый загъта: 
— Ницы хицауиуæг дзы хъæуы, дæхæдæг дæр 
284 

кусдзынæ иннæты хуызæн. Куыд дæм кæсын, афтæ- 
мæй тынг хорз кусыс æмæ дæумæ гæсгæ де ’мбæлттæ 
дæр афтæ кусдзысты. Дæ къордæй дыууæ дзæбæх 
кусджытæ сты, иннæ дыууæ нырма знон æрбацыдыс- 
ты æмæ сæм дæ цæст фæдар. 
Йæ цыппар æмбалæй Акимæн дыууæ кардæр уы- 
дысты. Иннæтæй иу йе ’мбай, иннæ та чысыл кæстæр. 
Дыууæ хистæры архайдтой, сæ тых сæ куыд арæзта, 
афтæ. Йе ’мкар чи уыд, йæ ном Петя, къуыдиппарæзт 
лæппу, алы æфсæнттæ-уыцыртæ кодта йæхи, куы та- 
мако дымыны ’фсон, куы та æндæр исты ’фсонæн æмæ 
куысты уæз æвæрдта иннæтыл. 
Æртæйæ цæттæ кодтой грунт, дыууæйæ та йæ хæс- 
гæ кодтой лæггуыфы сосæвæндагмæ. Кæд-иу грунт 
æнцонкъахæн æмæ æвгæнæн уыд, хæссын та йæ дард- 
мæ хъуыдис, уæд Петя къахджытимæ лæууыд. Кæд- 
иу дурджын ранмæ бахаудтой æмæ йæ хæрзæввахс 
калын хъуыдис, уæд та-иу исты æфсонæй хæссæг скод- 
та йæхи. 
Аким æмбæрста уыцы фæливæн митæ, фæлæ йæ 
ныфс дæр нæ хаста, стæй йæ цæсгом дæр нæ хъæцыд 
Петяйæн йæ азым комкоммæ зæгъын. 
Звенойы æппæты кæстæр — æрыгон лæппу Со- 
зыр — куыста æнæфæливгæйæ, зивæг ницæмæ кодта, 
фæлæ Петяимæ афтæ æнгом уыдысты, æмæ йæ фæз- 
мыдта алцæмæй дæр, уыд йæ цумагæнæн. Лæггуыф- 
иу дыууæйæ иумæ куы ахастой, уæд-иу Петя афти- 
дæй, йæ къухтæ йæ дзыппы, афтæмæй æрбаздæхт, 
лæппу та йæ иунæгæй хаста. 
Æртæ боны фæстæ десятник банымадта алы звено- 
йы куыст. Акиммæ диссаг фæкаст, йæ звено æгас бри- 
гады ’хсæн дыккаг бынат кæй бацахста, уый. Æрмæст 
æм ныр бахъардта æцæгæй Петяйы маст. «Ацы схъæл- 
астæуы бæсты ма немæ æндæр исчи куы куыстаид»,— 
хъуыды кодта йæхинымæр.— Чи зоны, уæд фыццаг 
бынат дæр къухы бафтыдаид». 
Уый фæстæ бонты Петя ноджы фæфыддæр. Кус- 
гæйæ æрдæгмарды змæлд кæй кæны, уый дæр æм 
æгъгъæд нал фæкаст æмæ ныр бынтондæр суагъта йæ 
цæсгом, сахаты дæргъы дыууæ-æртæ хатты æрбады 
тамако дымыныл. Иу хатт æм Аким нал фæлæууыд 
æмæ йын йæ цæстмæ бадардта уыцы ми. Петя фес- 
тъæлфыд. Сбустæ кодта: 
— Уагæры стырдæр хицау куы уаис! Уæд цымæ 
285; 

дытæ бакæнис кусæг лæгæн? Тамако бадымæн дæр 
дын ма уæд! 
Аким æм ницуал сдзырдта, фæлæ йæ мидзæрдæ- 
йы сфæнд кодта исты амалæй Петяйæ фервæзын. Дык- 
каг бон Петя йæ гуыбын риссыны ’фсон ацыд поликли- 
никæмæ, фæлæ куыд рабæрæг, афтæмæй рынчын нæ 
уыди, нозтдзуан фæкодта городочы. 
Сабыр æмæ æфсæрмдзæстыг лæг дæр зоны мæсты 
кæнын. Акиммæ хъыг кæсын байдыдтой Петяйы ми- 
тæ. Хъуыр-хъуыр кодтой иннæ кусджытæ дæр, кæс- 
тæрæй фæстæмæ. Уый ма ныр дæр хæцыд Петяйы 
фарс, нырма йæ коммæгæс уыд. 
Иу райсом Аким бæстон сбарста, десятник сын цы 
хай радта, уый, фондз дихы йæ акодта, стæй уæд са- 
бырæй загъта Петяйæн: 
— Абонæй фæстæмæ дæ куыст уыдзæн нымад хи- 
цæнæй. Мæнæ уæ дыууæйы хай æмæ уæ куыд фæнды, 
афтæ кусут. 
Петя былысчъил худт бакодта, цыма йæм уыцы 
хабар ницы диссаг фæкаст. 
— Мæхи дæр афтæ фæндыд! — загъта уый—Цæй- 
нæфæлтау дæ хуызæттæ мæнæн хицау уой, фæлтау 
дæуæй дыууæ хатты фылдæр бакусдзынæн... Рауай- 
жа ардæм, Созыр, мах сын равдисæм, кусын куыд 
хъæуы, уый. 
Созыр уый æнхъæл нæ уыд æмæ исдугмæ бадгæ- 
йæ баззад, стæй йыл фæтых Петяйы барджын хъæлæс 
æмæ сыстад: 
— Мæнæ адон нæ дыууæйы хай не сты? — фæр- 
сы Петя зæххæй иу ранмæ амонгæйæ.— Кæсут-ма, 
кæддæра кæмæн тагъддæр фæуид куыст йæ хай. Къах- 
гæ, Созыр! 
Райдыдтой кусын дыууæйæ. Созыр, мæгуыр, зон- 
гæ дæр нæ бакодта, афтæ фæхицæн иннæ къордæй. 
Аходæн афонмæ цæст нæ хæцыд Петяйы змæл- 
дыл. 0, ацы хатт Петя рæвдз уыди кусынмæ. Æцæг 
йе ’мбæлттæм хъуыстысты уыцы иугæндзон ныхæс- 
тæ: «Созыр, æркъах!» «Созыр, æрæвгæн!» «Лæггуыф 
рахæсс!» Æппынæдзух дæр: «Созыр! Созыр!» 
Фæсаходæн та тамакойы дымды рæстæг фæфыл- 
.дæр ис куысты рæстæгæй æмæ Созыр æнкъард кæнын 
байдыдта. Йæхæдæг ма бæргæ архайдта, фæлæ хæсгæ 
та куыд кодтаид иунæгæй? 
Æмбисбонмæ сбæрæг, сæ дыууæ дæр фæсте кæй 
586 

баззадысты, уый. Созыр йæхи мидæг тыхсын байдыд- 
та. Йæ маст зынди йæ цæсгомыл, фæлæ йæ зæгъын 
нæма уæндыд. 
Дыккаг райсом Созыр бабустæ кодта Петяйæн, ома 
афтæ кусгæйæ нæ хабар хорз нæ рауайдзæн. 
— Хæрæгæй фылдæр ничи кусы, æмæ йын нырма 
цырт сæвæргæ никуы федтон,— йæ цæстытæй Акимы 
’рдæм амонгæйæ загъта Петя æмæ бапъироз спъæртт 
кодта. 
— Æз та æнæ бакусгæйæ æхца райсгæ никуы фед- 
тон,— дзуапп ын радта Созыр æмæ ацы хатт иттæг 
тызмæгæй бакаст йæ хæлармæ. 
Акимимæ чи куыста, уыдон разындысты æнæхин, 
æнæзæрдæхудт кусджытæ. Сæ иу — уырыссаг, дыу- 
уиссæдз азы бæрц кæуыл цыдаид, ахæм, сабыр лæг, 
стыр бузныг фæцис Акимæй, Петяйы кæй фæхицæн 
кодта, уымæй. Иннæ — сомихаг, ацæргæ лæг, фезмæ- 
лынмæ иттæг рæвдз нæ уыди, фæлæ йæм уыд æндæр 
хорз миниуæг: иугæр куыстмæ æргуыбыр кодта, уæд 
æртæ-цыппар сахаты дæргъы йæ бон уыд æнæрынцо- 
йæ кусын. 
Æртæ боны фæстæ Акимыл сæмбæлд фыццаг цин- 
дзинад. Иу изæр æм фæдзырдта йæ уырыссаг æмбал 
æмæ йæ бакодта клубы размæ. Бацæуæны рахизырды- 
гæй къулмæ бацамыдта йæ къухæй æмæ загъта: 
— Кæс! 
Аким бакаст сырх фæйнæгыл йæхи æмæ йе ’мбæлт- 
ты мыггæгтæ æмæ дисы бафтыд. Фæйнæгыл фыст уы- 
ди, ома цалдæр боны дæргъы Аким æмæ йе ’мбæлт- 
тæ æртæ лæгæй кусынц, иннæ къордтæ фæндзгæйт- 
тæй цас кусынц, уый бæрц. 0, æмæ уый афтæ фод, 
фæлæ дзы æппæлинагæй та цы ис? Кæд бакуыстой, 
уæд сæм мызд дæр фылдæр рацæудзæн æмæ уый сæ- 
хи пайдайæн у. Кæд исчи æвзæр бакуыста, уæд исгæ 
дæр ницы ракæндзæн, æмæ уый дæр йæхицæн фыд- 
дæр. Фæлæ... чи зоны, ам æндæр æгъдæуттæ ис. Кæс- 
ма, æвзæр чи куыста, уыдон та сау фæйнæгыл ныф- 
фыстой. 
Аким бафæрсынмæ хъавыд ацы хабæрттæй йæ уы- 
рыссаг æмбалы, фæлæ йæ ныфс .нæ бахаста. Уырысса- 
гау хорз нæма зоны æмæ йын йæ ныхæстæ куы нæ 
бамбара. Уæвгæ, ныртæккæ Акимы зонгæтæ дзæвгар 
уыдысты, фæлæ йæм се ’ппæтæй зондджындæр æмæ 
287 

хæларзæрдæдæр касти йæ фыццаг зонгæ æмæ хицау 
Быппу æмæ уый бацагуырдта... 
Уыцы бонæй фæстæмæ Акимы къорд йæ нормæ 
æххæст кæнын байдыдта дыууæ хатты æмæ сæ ном 
канд фæйнæгыл нæ, фæлæ фæзынд къулы газеты дæр, 
сæ кой кодтой æмбырдты дæр. 
Уыцы рæстæджы Петя бынтондæр ауагъта йæхи,. 
æдзухдæр дымдта тамако. Иу хатт ын Созыр бауай- 
дзæф кодта, цæй-ма, мах дæр фезмæлæм, адæмæй ху- 
динаг у, зæгъгæ. 
— Нæ кусын æз! Уæртæ йæ ном паддзахы уæл- 
къæсæр фыст кæмæн ис, уыдон кусæнт æмæ ха- 
фæнт! — загъта Петя æмæ йæ сæрæй ацамыдта Аки- 
миты ’рдæм. 
Аким дæр æм нал фæлæууыд. 
— Мæ ном кæд паддзахы уæлкъæсæр нæу фыст, 
уæддæр клубы уæлкъæсæр у фыст. Дæуæн та уый 
хуызæнæй дæ ном хуыдоны тарвазыл дæр ничи ныф- 
фысдзæн. 
Цас уый бæрц мæстаг уыд уыцы ныхас, фæлæ Пе- 
тя фæгæпп ласта æмæ бел фелвæста. Æлгъиты, лæ- 
буры. Аким куыд бадт, афтæмæй змæлгæ дæр нæ фæ- 
кодта. 
— Ныр цæвгæ куы нæ ныккæндзынæ, уæд бел 
цæмæ систай? 
Уыцы ныхас дæр та Петяйы тъæнгтæ ацагъта, фæ- 
лæ цæвын, æцæг, нæ бауæндыд, æлгъыст æмæ фиди- 
сæй райста йæ маст. 
— Дæуæн дæ бинонтæ дæ бакуыст капеччытæм 
æнхъæлмæ кæсынц, кæннод, æвæццæгæн, æххорма- 
гæй ныммæликкой æмæ хæрæджы хафт дæр уымæн 
кæныс, мæныл та цы ’нæбары бон ис! 
— Тутт богъ дæ æмæ дын цы загъдæуа! Махмæ 
дæ хуызæтты «тутт богъ» фæхонынц,— хæрз сабырæй 
загъта Аким. 
Уæдмæ Быппу сæ цурмæ æрбацыд æмæ хабар куы 
базыдта, уæд сын бауайдзæф кодта: 
— Ай стыр диссæгтæ куы аразæм, гормæттæ, акæ- 
сут-ма, æмæ сымах та уæ кæрæдзимæ куы фестут... 
3. ХÆХХОН ЦÆРÆДЖЫ ДÆСНЫЙАД 
Фæндаджы арæзт фæфале кусджыты городокæй. 
Аким ма ныр дæр куыста фæндагаразджытимæ, æцæг, 
.268 

ныр палаткæйы нал цардысты, фæлæ городокæн йæ- 
хи мидæг, егъау хъæдын барачы. Ныр хæринаг дæр 
ам хордтой, хæрæндоны. Акимæн йæ зæрдыл æрба- 
лæууыд, фыццаг бон официанткæйæн куыд арфæтæ 
кодта, уый æмæ фефсæрмы, стæй йæ мидбылты ба- 
худт. Ныр утæппæт кусджытæй алчидæр ахæм арфæ- 
тыл куы схæцид, уæд худæг нæ уаид? 
«Нæ фæлæ куыд хиуылхæцгæ чызг у! Æфсæрм- 
дзæстыгæй мын хъуыста ме ’дылы арфæтæм, йæ цæс- 
гом æндæрхуызон дæр нæ фæци, афтæмæй»,— хъуы- 
ды кодта Аким. 
«Заретæ! Заретæ!»—зæгъгæ, кусджытæ хатыдыс- 
ты чызгмæ, цæмæй сын тагъддæр айса сæ чектæ, фæ- 
лæ Аким, цыма къæмдзæстыг уыд чызгæй æмæ дзы 
æфсæрмы кодта, æнæдзургæйæ æнхъæлмæ каст æмæ 
йæ цæстытæ нæ иста Заретæйы æдыхст змæлдæй. 
Фæндыд æй, ам нæ, фæлæ искуы хибар ран æвдæлон 
рæстæджы куы æрымысыдаид чызгæн уыцы хабар 
æмæ йын куы бамбарын кодтаид, æфсæрмы бынаты 
йæ кæй нывæрдта. «Æниу æй кæд хъуыды дæр нал 
кæны... цалдæр сæдæ кусæджы...» 
Уыцы бон бæрæг хъæлдзæгдæр уыд Аким. Фыццаг 
хатт федта йæ ном æмæ йæ мыггаг арæзтады мыхуыр- 
гонд газеты. Цы хорз уаид, уыцы газет сæ хъæумæ 
куы ныфтид, уæд! Йæ мад æмæ йæ фыд, стæй хъæуы 
фæсивæд бакæсиккой... Акимы зæрдæйыл æрбалæу- 
уыдысты йæ фыййауы бонтæ æмæ йæм диссаг цы фæ- 
каст, уый уæддæр загъта йæхинымæр, зæрдæбынæй, 
фыййæуттæ-иу куыд фæсомы кодтой, ахæм хуызы: 
«Уæд хæсгæмард фон, кæд ацы ран, фыййау дæр слæг 
уа, уый стыр диссаг у!» 
Æрмæст иу хабар дисы бафтыдта Акимы. Æххæст 
хæрд нæма фæци, афтæ хæрæндонмæ тасгæ-уасгæ æр- 
бацщд Петя. Тæккæ уыцы рæстæджы Заретæ рацæй- 
хаста тæбæгътæ æмæ хæрхæмбæлд фæци Петяйыл. 
Чызг афæлурс, йæ цæсгом йæхи хуызæн нал уыд. 
Лæппу дæр, æвæццæгæн, сæмбæлын æнхъæл нæ уыд 
æмæ æвиппайды ницы сдзырдта, стæй ма æрæджиау 
бакодта: 
— Дæ бонтæ хорз! 
Уæдмæ чызг фембæрста, афтæ лæууын аив нæу, 
уый, лæппуйы ныхасмæ ницы сдзырдта æмæ цæхгæр 
фæзылд фынгты ’рдæм. 
Аким ма бирæ фæкаст Заретæмæ. Уымæн йе ’рф- 
Ю Æвзæрст уацмыстæ 
289 

гуыты ’лхынцъ нал ссыд, йæ цæсгомыл райдзасты 
фæд нал фæзынд. «Цæмæн афтæ фæци Заретæ?» — 
ахæм хъуыдыимæ рацыд Аким æддæмæ. 
Хæрæндонæй куы рацыд, уæд фыстæг ныффыста 
сæхимæ, æхца арвыста посты. Йæ фыстæджы хъавыд, 
газет дæр ма куы арвыстаид конверты, фæлæ фефсæр- 
мы (афтæ куы зæгъой — йæхицæй æппæлы) æмæ йæ 
нал арвыста. 
* * * 
Комы дымæгмæ бахæццæ фæндаджы арæзт. Ацы 
куыстæй хуыздæр куыст æнхъæл нæ уыд Аким, бæл- 
гæ дæр æндæр ницæмæ кодта, фæлæ йын иу хабар 
цæхгæр фæзылдта йæ (Ъæндаг. 
Иу бон мидæг, комæй, тæргæ бæхæй разынд иу ба- 
рæг. Йæ бакастмæ гæсгæ уый нæ уыд бынæттон цæр- 
джытæй. Дардмæ зындысты йæ брезент пинджак æмæ 
йæ къепкæхуд. Бæх, æвæццæгæн, рагæй уади æмæ 
рæстмæ нал фæрæзта, фæлæ йæ барæг уæддæр цъыч- 
чытæ кæны, цыма йын йæ уисы бырынкъæй йæ фæс- 
таг тых ратонынмæ хъавы, уыйау. 
— Барæг — бæхæй! — фæхъæр кодта фæндагыл 
кусджытæй иу, барæг сæм куы ’рбаввахс, уæд. 
— Цы хабар у? — бафарста дыккаг кусæг, иугæр 
барæг фыццаджы хъазæн ныхасмæ куы ницы сдзырд- 
та, уæд. 
Барæг уымæ дæр ницы сдзырдта, йæ сæр дæр нæ 
фæзылдта, æрмæст кодта йæ цыды кой. 
Сахатырдæг дæр нæма рацыд уæдæй, афтæ горо- 
дочы ’рдыгæй фæдисы уад райдыдтой бирæ адæм, чи 
саргъы бæхыл, чи уæрдоны, чи та фистæгæй. Уыдис 
дзы чидæртæ хицæуттæй дæр æмæ дохтыр йæ æх- 
хуысгæнæг чызгимæ. Уыдонæй дæр ныхасмæ ничи 
æрлæууыд, тарстхуыз æмæ фæдисы уадæй тындзыд- 
той мидæмæ. 
Сцымыдис сты фæндагаразджытæ, фæлæ цалын- 
мæ фæдисæттæ фæстæмæ раздæхтысты, уæдмæ ницы 
базыдтой. 
Æхсæрдзæны цур бремсберджы фæндагыл чи куы- 
ста, уыдонæй иу кусæг рахауд къæдзæхæй. Дохтыр 
куыд раиртæста, афтæмæй йæ удæн ницы тас у, фæ- 
лæ йæхи тынг ныццавта æмæ куы фæаипджынтæ уа, 
уымæй æдас нæу. 
Фæдисæттæй чысыл фæстæдæр комæй рацыд про- 
290 

раб æмæ афарста фæндагаразджыты, Быппуйы уæ ни- 
чи федта, зæгъгæ. 
— Абон райсом индзылертимæ æхсæрдзæны сæр- 
мæ ацыд,— загъта кусджытæй иу. 
— Æмæ фæстæмæ нæма рацыд? 
— Æвæццæгæн, нæма, уæд махмæ æнæ ’рбаздæх- 
гæ нæ фæуыдаид... 
Прораб атындзыдта городочы ’рдæм. 
Изæрмæ ’ввахс, кусджытæ сæ куыст нæма ныууагъ- 
той, афтæ æхсæрдзæнæй рацыдысты Быппуитæ. Йе 
^мбæлттæ уыцы иу цыдæй ацыдысты городокмæ, фæ- 
лæ Быппу æрхызт йæ бæхæй, æрбаздæхт æмæ ацы 
хатт æнкъардæй салам радта кусджытæн. 
Кусджытæ бирæ уарзтой Быппуйы. Алкæмæ дæр 
худгæ æмæ «дæ рын бахæрон»-æй дзырдта. Акимы 
зæрдæмæ та уымæй тынгдæр фæцыд, æмæ кæд хицау 
у, уæддæр цыма адæймагæн йæхи фыды ’фсымæр, аф- 
тæ æдзухдæр хионы зæрдæбын ныхæстæ фæкæны. 
— Ам дæ иу чидæр тынг æхсызгонæй агуырдта, 
Быппу! — загъта йын Аким, цæмæй та йын аныхæстæ 
кæныны фадат фæуа, уый æнхъæлæй. 
Быппу дурыл æрбадт. 
— Аким цæра, кæд хаттæй-хатт мæсты дæр не 
свæййын. Æз индзылерты скъола каст нæ фæдæн, 
хуымæтæджы хæххон лæг дæн, æндæр ницы. Уыцы 
индзылертæй чидæртæ мæныл былысчъилтæ кæнынц, 
фæлæ та сæ хъуыддаг куынæуал фæцæуы æмæ куы 
ныкъкъуылымпы вæййынц, уæд та мæм фæдисы фез- 
гъорынц. Чи мæ агуырдта, уый индзылер-прораб уы- 
ди. Мæнæ хицæуттæн дæр ракодта йæ хъаст æмæ уы- 
дон дæр мæнмæ ныххатыдысты. Цæвиттон, уæртæ 
æхсæрдзæны кусджытæй иу рахауд къæдзæхæй. Ин- 
нæ кусджытæ дæр сæ куыст ныууагътой, нал комынц, 
ам, дам, нал кусæм. Æмæ та индзылертæ мæнмæ ных- 
хатыдысты, дæумæ, дам, хорз хъусынц. 
Городокæй саргъы бæхыл æрбахæццæ иу æрыгон 
лæппу æмæ загъта Быппуйæн, арæзтады хицау дæ 
æхсызгон агуры, зæгъгæ. Быппу дæр абадт йæ бæхыл 
æмæ ацыд. Кусджытæ йын æнхъæл нал уыдысты, фæ- 
лæ уайтагъд фæстæмæ æрбахæццæ. Йæ цæсгомыл бæ- 
рæг уыд мæт æмæ тыхстдзинад. Кусджытыл йæ цæст 
ахаста, стæй афарста: 
— Аким, цымæ, хохы чи схъомыл, ахæмтæ нæй 
нæ бригады? 
10* 
291 

— Цæуылнæ? Æз мæхæдæг дæр ахæм. 
— Дæу зонын, фæлæ цымæ не сразы уаиккой 
бремсберджы кусыныл? 
Аким нæма зыдта, бремсберг цы у, уый æмæ афар- 
ста: 
— Абоны лæг кæцæй рахаудта, уый? 
— 0, уым, фæлæ дзы хохаг лæгæн ницы тас у... 
Аким æвиппайды дзуапп нæ радта. Дызæрдыгдзи- 
над зынди йе ’мбæлтты цæсгомыл дæр. Петя былыс- 
чъил худт бакодта, цыма афтæ зæгъынмæ хъавыд: 
«Кæд дæ æдылытæ хъæуы, уæд сæ æндæр ран агур». 
— Абонæй фæстæмæ мæхæдæг дæр уырдæм . ны- 
сангонд дæн æмæ тæккæ тасдæр ран кæм уа, уырдæм- 
иу мæхæдæг уæ разæй бацæудзынæн,— загъта хатæ- 
гау Быппу æмæ комкоммæ бакаст Акиммæ дзуаппæн- 
хъæл. 
— Мызд та дзы куыд фидынц? — бафарста кус- 
джытæй иу. 
— Мызд дзы бæрæг фылдæр фидынц, уымæнæмæ 
дзы арæхстджын кусджытæ хъæуы, стæй, нæ уын æй 
сусæг кæнын, бирæтæ уыцы куыстмæ кæй нæ уæн- 
дынц, уый тыххæй дæр. 
— Æз разы дæн! — цæхгæр æмæ разыйæ дзуапп 
радта Аким, йе ’мбæлттæм бакаст, афтæмæй. Иугæр 
Быппу йæхæдæг дæр уым кусдзæн, уæд ма йæ бирæ 
дзырд цы пайда у! 
— Дæуæн дæ сæр нæ зилдзæн? — бахудт Быппу. 
— Ахæм хуызы мæ сæр сæгъы сæрæй уæлдай 
нæу, фæлæ ма дзы кæд ног æндæр истытæ хъæуы... 
— Ницы бæрæг дæсныйад дзы хъæуы, фæлæ æнæ- 
уи лæгдзинад... Цæй, уæдæ уæхæдæг баныхас кæнут 
æмæ-иу мын изæры фехъусын кæнут уæ хабар. 
Быппу ацыд. Кусджыты ’хсæн ныхас стынг. 
— Æцæг загътай, дæ сæр сæгъы сæрæй уæлдай 
нæу, цæрын дæ нал фæнды? — йæ ныхас баппæрста 
Петя. 
Ахæм ныхæстæ нæ баурæдтой Акимы. Йемæ чи 
куыста, уыдонæй уырыссаг дæр сразы уырдæм цæуы- 
ныл. Сомихаджы нæ бафæндыд. Æз ныззæронд дæн 
æмæ къæдзæхты нæ бафæрадзынæн, зæгъгæ, нæ 
акуымдта. 
Бынтон æнæнхъæлæджы уыдис.Созыры ми. Боны- 
цъæхтæй æрбацыд Акиммæ æмæ загъта, æз дæр æх- 
сæрдзæнмæ демæ цæуьга, зæгъгæ. 
292 

— Æмæ де ’рдхорд Петяйы куыд ныууагътай? 
— Ды йæ куыд ныууагътай, афтæ!—æфсæрмдзас- 
тæй загъта Созыр æмæ бахатыд, цæмæй Акимæн йæ- 
хиимæ куса, уый тыххæй. 
Райсомæй, Быппу сæ разæй, афтæмæй араст сты 
æхсæрдзæнмæ, уым кусыныл чи сразы ис, уыдон. 
Знон фæндаг кæм арæзтой, Аким уырдыгæй фал- 
дæр никуы уыд æмæ йын ныр рæстæг нал фаг кодта 
кæсынæн дæр æмæ Быппуйы фæрсынæн дæр. Йæ чы- 
сылæй нырмæ хæхбæсты фыййау чи фæцыд, уымæ 
къæдзæхтæ æмæ кæмттæ мур диссаг дæр нæ кастыс- 
ты, фæлæ адæм, адæм! Кæдæмдæриддæр фæкæсай — 
алы ран дæр адæм. Тæккæ фæндаггæрон, бирæ кус- 
джытæ кæм зынди, уырдæм куы бахæццæ сты, уæд 
Быппу амыдта: 
— Ацы ран арæзт уыдзæн станцæ. Уæлæ йæ сæр- 
мæ, иу километры æрдæджы бæрц бæрзæндæй æфсæй- 
наг трубаты мидæг дон кæлдзæн ардæм æмæ уый зи- 
лын кæндзæн, электрон тых чи дæтты, уыцы цæлхыты. 
Аким касти уæлæмæ, фæлæ дзы нырма айнæг къæ- 
дзæхты йеддæмæ ницы федта. 
— Бахатыр кæ, Быппу, фæлæ дзы дон куы нæ зы- 
ны, уæд дзы кæцæй кæлдзæн? 
— Дон та мæнæ нæ цурты куы цæуы. Нырма уыр- 
дæм нæма бахæццæ стæм... Æхсæрдзæн кæм райдайы, 
уым ын йæ раз æрцауаздзыстæм, стæй уæд къæдзæхы 
хуылфы цыппар километры бæрц тъунел райгæрддзы- 
стæм, æмæ ацы дон ууылты ракæндзæн йæ фæндаг. 
Аким ныккаст, станцæйы катлаван чи къахта, уы- 
донмæ æмæ йæ зæрдæ бауазал. Æппæты бинæгтæ йæм 
рæстмæ зынгæ дæр нæ кодтой. Кусджытæ лæууыдыс- 
ты цыппар æддæгуæлæйы хуызæн: бинæгтæ калдтой 
дур æмæ сыджыт иу сардзины бæрц уæлдæр фæйнæг- 
æвæрдтæм, уырдыгæй та, ноджы уæлдæр чи лæууыд, 
уыдонмæ æмæ афтæмæй иу белгом цыдис цыппар æп- 
пæрсты, цалынмæ-иу бынтон фæуæле, уæдмæ. «Ам 
бакусыны бæсты цыфæнды къæдзæхы цъуппыл дæр 
бакусдзынæн»,— ахъуыды кодта Аким. Быппу, цыма 
Акимы мидхъуыдытæ бамбæрста, уыйау загъта: 
— Нырма нæ къаннæг электростанцæ арæзт нæма 
фæцис æмæ ахæм уæззау куыстытæ къухæй кæнæм. 
Уалынмæ уый дæр сцæттæ уыдзæн æмæ уæд домбай 
къахдзæфтæй бырсдзыстæм размæ. 
Кусджытæн сæ фылдæр нæ бамбæрста, цы уæлдай 
293 

:ма бафтаудзæн уыцы къаннæг станцæ адæмы тыхыл, 
уый тыххæй, æмæ никуыма федтой электрон тыхæй 
кусгæ. 
Катлаванæй фалæмæ кусæг адæм ноджы фылдæр 
уыд. Алы къахдзæфæн дæр, алы къуыппыл дæр уый 
бæрц архайджытæ уыд, æмæ цæугæ-цæуын адæймаг 
нæ зыдта, кæцымæ ма дзы кастаид, уый. Сæ иутæ 
дзæбуг æмæ сартæй хуынкъ кодтой фæндаджы фæй- 
нæ фарс къæдзæх, иннæтæ ломтæ æмæ мæцъистæй 
фæлдæхтой уæгъдæвæрд дуртæ, аннæтæ сагътой телы- 
хъæдтæ. Иу хицæн къорд та бæндæнтæ æмæ лебедкæ- 
тæй хæрдмæ ластой цавæрдæр машинæйы хæйттæ. 
Цæлхытæ æмæ сæмæны хуызæн цыдæртæ-иу зæххæй 
фæхицæн сты, сленк-иу кодтой уæлдæфы æмæ сын- 
дæггай цыдысты уæлдæрæй уæлдæр. Дардæй бакæс- 
гæйæ телбæндæнтæ нæ зындысты æмæ адæймагмæ 
афтæ касти, цыма уыцы уæззау æфсæйнæгтæ цавæр- 
дæр кæлæнæй фæцæуынц уæлæмæ. 
Æмæзмæлд кодтой адæм æхсæрдзæны бын. Айонг 
хæццæ кодта хуымæтæджы уæрдонвæндаг, фæлæ ком 
ам цæхгæр фæхæрд æмæ ма йæ иу фахсыл, къæдзæх 
æмæ нæудзар æмхæццæ кæм уыд, уым къæдз-мæдзы- 
тæй гæзæмæ урс дардта нарæг бæхвæндаг. 
Æхсæрдзæнтæ куыд никуы федта Аким, фæлæ 
ацы æхсæрдзæн куы суыдта, уæд æм кæсгæйæ баззад. 
Цыма бирæ, бирæ урсбоцъо лæгтæ æнæкæрон асины 
къæхтыл кæрæдзийы фæстæ слæууыдысты æмæ æд- 
дæмæ æрмæст сæ сæнтурс зачъетæ зынынц... 
Быппу бирæ дисгæнджытæ федта Гуылфæны æх- 
сæрдзæныл, фæлæ Акиммæ дæр афтæ диссаг фæкæс- 
дзæн, уый æнхъæл нæ уыд. 
— Ды та хæххон лæг куы дæ, Аким, куыд æм фæ- 
джих дæ! 
— Ахæм дзы нæма федтон, Быппу. Сывæллон ма 
куы уыдтæн, уæд мын мæ мад иу аргъау кодта... Кæм- 
дæр уæлхох быдыры уæйгуытæ сæ фос дардтой. Се 
’хсыр-иу рауагътой дæлæмæ, комы, цыхцырджыты... 
Куыддæр мæм уый хуызæн фæкаст... 
Нарæг фæндагыл дыууæрдæм кодтой адæм. Чи æк- 
койæ хаста уæлæмæ, рагъы сæрмæ, кусæн дзаума, чи 
та хæрæгыл кæнæ бæхыл. 
Быппу радзырдта, сæ куысты сæр пы уыдзæн, уый. 
Уалæ ардæм цы рагъ зыны, уый фæстæ ис, дон кæм 
ауаздзысты, уыцы бынат. Æрмæст уым кусдзæн мин 
294 

кусæгæй фылдæр. Цæргæ дæр уым кæндзысты—фæс- 
рагъ. Æмуырдыг хохы фахсыл нæй хорз машинæвæн- 
даг саразæн, стæй æнæуи дæр æрæгмæ уыдзæн æмæ 
зынаргъ лæууы. Уый бæсты хъуамæ рагъæн йæ сæ- 
рæй йæ бынмæ сырæза æмхæрд æфсæйнагвæндаг. 
Фæндаг иувазыг уыдзæн. Æрмæст йæ астау — дыва- 
зыг. Цæудзæн дзы дыууæ къаннæг гом вагоны уыцы 
иу рæстæджы: сæ иу дæлæмæ, иннæ уæлæмæ. Ласгæ 
та сæ кæндзæн электрон тых, цы рæстæгмæ станцæ ара- 
зынц, уымæй. 
Бремсберджы кусджытæй ма чи баззад æмæ Быппу- 
имæ чи ’рбацыд, уыдонæй сарæзтой фондз къаннæг бри- 
гады, алкæм дæр дæс лæджы. Аким дæр сси дæс лæ- 
джы бригадир. Быппу йæ ныхас сæххæст кодта — кус- 
джыты разæй къæдзæхы бацыд æмæ дзырдта: 
— Гъе ныр хæххон лæгæн ай хуызæны хъуамæ 
йæ сæр разила... 
— Фарн дæм бадзурæд, Быппу, иуæй-иутæн хæ- 
рæгыл бадгæйæ дæр разилы сæ сæр, фæлæ дæ кæд не 
’вдæлы, уæд мауал фыдæбон кæн. Нæ дæ фæкъæм- 
дзæстыг кæндзыстæм. 
— Гъе, æмæ уый дæр хорз, дæ рын бахæрон, Аким, 
амонын дын нæ хъæуы, фæлæ уæддæр уæхи хъахъ- 
хъæнут фыдбылызæй, æз дæр уæм дард нæ уыдзынæн. 
Кусын райдыдтой тæккæ доны цурæй. Ацы ран 
къæдзæхæн йæ бын дон бахордта æмæ куыддæр ауын- 
дзæгæй баззад. 
Быппу куыд бацамыдта, афтæ алы бригад дæр дыу- 
уæ дихы фæцис — фæндзгай лæгтæй. 
Аким æмæ йæ цыппар æмбалы къæдзæхы сæрты 
бацыдысты æмæ иу цыргъ хъилдуры фæстæ æрбынат 
кодтой. Уырдыгæй дæлдæр къах нал хæцыд къæдзæ- 
хыл. 
— Дæлæмæ уæ чи хизы мемæ? — бафарста Аким 
йе ’мбæлтты. Æнæныфс дзы ничи уыд, фæлæ Созыр 
фæраздæр æмæ загъта, æз, зæгъгæ. Аким фæдызæр- 
дыг, бафæраздзæн æрыгон лæппу ахæм тас ран, ууыл, 
фæлæ ницы сдзырдта. 
Созыримæ сæ астæутыл бабастой бæндæнтæ, сæ 
кæрæттæ сын радтой иннæ дыууæмæ, æмæ Акимæн 
йæ къухы — дзæбуг, Созырæн та — сарт, афтæмæй 
бырын байдыдтой уырдыгмæ. Бæндæнтæ цæмæй ма 
феуæгъд уой, уый тыххæй сын сæ кæрæттæ балхынцъ 
кодтой æмæ сæ хъилдурыл æртыхтой. Фæндзæм лæг 
295 

уырыссаг, нырма уал æххуыс кодта бæндæнтыл хæц- 
джытæн, стæй хъуамæ кусæнгарз хастаид дæлæ ко- 
мæй, уымæн æмæ-иу сæртытæ уайтагъд акъуымых 
сты. 
Аким æмæ Созыр ныххæццæ сты сæ бынатмæ. 
Зæрдæ уазал кодта бынмæ ныккæсынæй. Гуылфæны 
хъæрæй сæ ныхас кæрæдзимæ нал хъуысти, кæд ма- 
иу тынг хъæрæй дзырдтой, æндæр. Акимы къæхты 
бынæй иу уæгъд дур фезмæлыд йæ бынатæй æмæ ас- 
хъиудта дæлæмæ. Созыр ныккаст йæ фæстæ. 
— Кæс-ма, кæс, Аким! Дур цалынмнæ донмæ ных- 
хауд, уæдмæ йæхи дæр ницæуыл скъуырдта. 
— Дæлæмæ ма кæс, фæлæ дæ къах æрфидар кæн 
æмæ райдайæм,— йæ ныхас ын фескъуыдта Аким.— 
Сартыл хæцыс æви дзæбугæй цæвыс? 
Созыр сартыл хæцынмæ дæр йæ ныфс тынг нал 
хаста, фæлæ уый уæддæр æнцондæр уыд æмæ аца- 
мыдта уымæ. 
Ныртæккæ сæ дыууæйæн дæр сæ уæз æгасæй дæр 
бæндæнтыл уыд, сæ къæхтæ ма къæдзæхыл æвæрд 
уыдысты, цæмæй хъеллау ма кæной, æрмæст уый 
тыххæй. 
Аким райста дзæбуг, йæ дыууæ къахы къæдзæх- 
мæ быцæу сæвæрдта, æмæ афтæмæй райдыдта кусын. 
Созыр хæцыд сартыл, алы цæфы фæстæ-иу æй фæ- 
зылдта, Быппу сын куыд бацамыдта, афтæ. 
Цалдæр минуты куы акуыстой, уæд Созыр дзуры 
Акиммæ: 
— Æри, ныр та æз цæвон, кæннод бафæллайдзы- 
нæ,— æмæ бавнæлдта дзæбугмæ. 
Цалдæр цæфы куы ’ркодта Созыр, уæд та нал фæ- 
лæууыд æмæ ныккаст дæлæмæ, æхсæрдзæнмæ. Йæ 
сæр разылд, дзæбуг фемгъуыдта сарт, къухæй феуæгъд 
æмæ асхъиудта коммæ. 
— Цы кодтай? — сдзырдта йæм Аким æмæ фæ- 
хæцыд йе ’мбалы цонгыл. Созыр йæ чемыл нал уыд. 
Ныффæлурс. Цы бæндæнæй баст уыд, ууыл йæ дыу- 
уæ къухæй ныххæцыд, къæдзæхыл банцой кодта, фæ- 
лæ йæ зæнгтæ сæ ризынæй нал æнцайынц. 
— Мæ сæр разылд,— мæллæг дзуапп радта Аки- 
мæн. 
— Бавдæл, æмæ схиз уæлæмæ. Иннæтæй искæй 
æруадз. Кæд дæ сæр зилы, уæд хъуыддагæй ницы ра- 
уайдзæн. 
296 

Созыр нæ бацин кодта уыцы фæндоныл. Æфсæрм- 
дзастæй хатæгау бакаст Акиммæ æмæ загъта: 
— Чи зоны, афтæ нал уа... Худинаг у... 
Аким ын фæтæригъæд кодта. Фæбузныг дзы. Кæс- 
ма, знон дæр ма Петяимæ чи куыста, уымæ! 
— Уæдæ æппындæр тæрсгæ ма кæн! Дзæбугæй 
уал æз цæвдзынæн... Мæнæ цы бæндæнæй баст дæ, 
уый дæу нæ, фæлæ къамбецы дæр бауромдзæн, барæй 
дæхи куы æппарай, уæд дæр дæ нæ ауадздзæн.— Уы- 
цы ныхæстæ кæнгæйæ Аким йæ къæхтæй асхуыста 
йæхи къæдзæхæй æмæ иу цалдæр секунды бæндæ- 
ныл ауындзæгæй аззад. Созыр йæ мидбылты бахудт. 
Дзæбугмæ чи ацыд, уый схæццæ. Æрлæвæрдтой 
сæм æй синагыл бастæй. Ныр дзæбугæй цавта Аким, 
сартыл хæцы Созыр, æцæг, ацы хатт йæ цæстæнгас 
къæдзæхы хуынкъæй æддæдæр нал фæзылдта. 
Алы къорд дæр конд фæцис йæ хуынкъ æмæ сæ 
дзырд куыд уыдис, афтæмæй уал абоны куыст ууыл 
ахицæн. Сæ фæстæ уыцы хуынчъытæм ныббырыдыс- 
ты рæмудзджытæ æмæ Аким фыццаг хатт федта, ай- 
нæг къæдзæх фæркгай куыд хауд, уый. 
* * * 
Рацыд цалдæр къуырийы. Арæзтады куыст цыдис, 
Быппуйы загъдау, домбай къахдзæфтæй. Арæзт фæ- 
цис рæстæгмæ конд къаннæг электростанцæ. «Къан- 
нæг» ныхас ныххатыр кæнинаг нæ уаид, фæлæ стыр- 
мæ чи æнхъæлмæ кæсы, уый цæуылнæ дзура афтæ. 
Станцæйы байгом уыди арæзтады фыццаг стыр бæрæг- 
бон. Нырæй фæстæмæ бирæ мин адæймаджы цы куы- 
стой, ууыл ма бафтдзæн цалдæр ахæмы, куысты фа- 
дæттæ бирæ фенцондæр уыдзысты, афтæмæй. 
Электрон тых æмæ рухс кæм хъæуы, уым раг- 
агъоммæ арæзт уыдысты телхъæдтæ æмæ телтæгтæ. 
Æмæ ныр æвиппайды куы сæрттывтой цырæгътæ кус- 
джыты городокæй суанг Дзæбидырты рындзы бын 
донауазæнмæ, уæд Аким джихæй баззад. Уый лæу- 
уыд городочы æхсæнвæзы, йæ алыварс тæмæнтæ калд- 
той цырæгътæ, фæлæ цыма уыдон дæр ферох кодта 
æмæ йæ каст уыди Гуылфæны коммæ. Суанг Сычъиты 
лæзгъæрæй æхсæрдзæны онг, стæй уырдыгæй городок- 
мæ кæцы ранæй нæ рарттывтой цырæгътæ, уый дзы 
нал баззад. Никуыма фендæуыд хæхбæсты ахæм дис- 
297 

саг æмæ йæ адæймаг цæимæ абарстаид, уый дæр нæ 
Уыд. 
Фыййау цæугæйæ-иу Аким æхсæвыгæтты касти 
арвы цъæхмæ, уыдта «Æрфæны фæд». Уый, дам, Уас- 
тырджи хуыцауы холлагдонæй хъæмп радавта æмæ 
йæ фæдкалгæ рахаста æмæ уый фæд у. Фæлæ ай та 
цы у? Кæд, мыййаг, зæххон Уастырджи арвы цæхæ- 
рæй раскъæфта стъалыты дзыгуыр æмæ сæ Гуылфæн- 
гомы байтыдта... 
Бремсберг аразынæн зæххы куыстæй цы хъуыди, 
уыдон дæр фесты. Цыма æрдхæрæны уæйыг æвирхъау 
стыр гутонæй æрхахх кодта Худисæн рагъы сæрæй 
Гуылфæны æхсæрдзæнмæ, афтæ нучы хуызæнæй зын- 
ди æддæмæ. 
Аким райгонд уыди йæ куыстæй. Бремсберджы 
куысты фыццаг бонæй фæстæмæ цыма бынтон ног лæг 
ысси, афтæ кæсын байдыдта йæхимæ. Бремсберджы 
фыццаг вагæттæ цæуын куы байдыдтой, уый дæр бæ- 
рæгбон уыди арæзтадæн. Ныр Худисæн рагъы сæрмæ 
уæзæгтæ æккойæ кæнæ хæрджытыл хæссын нал хъæу- 
дзæн. 
Стыр кад скодтой кусджытæ æмæ арæзтады орга- 
низацитæ бремсберг аразджытæн. Акимæн уыцы изæр 
хицауæй, æмбалæй йæ къух чи нæ райста, арфæ йын 
чи нæ ракодта, ахæм, æвæццæгæн, нал баззад. Иу 
лæппулæг, газеты кусæг чи схуыдта йæхи, уый та йæ 
хынцфарст фæкодта, суанг, фыййау цал азы фæцыд, 
уыдæттæй дæр ма. 
Иу изæр Созыр æвиппайды фæмидæг барачы æмæ 
йæ хъæры бын фæкодта, уым чи уыди, уыдон. 
— Диссæгтæ! Æмбисæндтæ! Хъусут-ма! 
Йæ къухы цы газет уыд, уый райтыгъта æмæ, 
адæм куы фæсабыр сты, уæд райдыдта хъæрæй кæ- 
сын: 
«Фарастаздзыдæй фæстæмæ иуæндæс азы дæргъы 
æххуырст фыййау чи фæцыд, талынг хохы цъассы ми- 
дæг дард кæцæйдæрæй рухсы цъыртмæ æнхъæлмæ чи 
каст, хуылыдз нæзыцырагъ фаг кæмæн нæ уыд, уыцы 
Аким йе ’мхуызæттимæ ныр ысси Гуылфæнгэсы ном- 
дзыд лæг, йæхæдæг рухсдæттæг, дыккаг хур аразæг...» 
0, бæгуыдæр, райгонд уыди Аким йæ архайдæй, 
хъæлдзæг уыд йæ зæрдæ, облæсты газеты дæр ма ис 
йæ кой, æмæ уый та кæсынц æгас Ирыстоны дæр... 
фæлæ... Цин æмæ, дам, хъыг дæр æфсымæртæ сты. 
298 

Æмæ ахæм цау æрцыдис Акимыл дæр цалдæр боны 
фæстæ бынтон æнæнхъæлæджы. 
4. МАСТ 
Рæстæгмæ арæзт хæрæндон йæ тæккæ дзаг уыд 
адæмæй. Æртæ официанткæйы иу цæстыфæныкъуылд 
æнцой нæ кодтой, фæлæ уæддæр не ’ххæстысты адæ- 
мыл. Æппæт хъæлæбайы ’хсæн уæлдай бæрæг хъуыс- 
тысты æртæ номы: 
— Заретæ! 
— Поля! 
— Венерæ! 
Аким чектæ куы райста, уæд æм иу фынгæй чи- 
дæр фæхъæр кодта: 
— Аким, ардæм! 
Ныр æртæ баисты къаннæг цыппæрдигъон фын- 
джы уæлхъус. Чи йæм фæдзырдта, уыдон зонгæтæ 
уыдысты. Сæ иу куыста рæстæгмæ электростанцæйы, 
иннæ та стыр станцæйы катлаваны. Цыппæрæм уæгъд 
бынатмæ æрбасхъæл Петя, цыма Акимæн йæ хæлар 
у, æмæ æрбадт æнæфсарм. Аким зыдта, иугæр Петя 
иунæгæй куы аззад æмæ йемæ куы ничиуал уыд, уæд 
рацыд уыцы куыстæй æмæ ныллæууыд пожарник. 
Ныр спецдарæс йæ уæлæ, уафсы фæтæнæн гæрзæм- 
хæццæ брезент рон йæ астæуыл æнгом æлвæст æмæ 
ууыл брезент агъуды мидæг—фæрæт, цыма маузер ис 
йæ астæуыл. 
Артхуыссынгæнджытæ алы ран дæр хъæуынц, фæ- 
лæ сæм ам кусджытæ хорз цæстæй нæ кастысты. Тæс- 
саг бынæтты хъазуатон куыст чи кодта, уыдонмæ хын- 
джылæгау касти артхуыссынгæнджыты архайд. Чи- 
дæртæ ма афтæ дæр дзырдтой, бирæ фынæй кæнын чи 
нæ фæразы, уыдон, дам, пожарникты куыстмæ нæ 
исынц... 
Ныртæккæ уыдонæй иу—Петя—бады Акимы фарс- 
мæ. Иннæтæ æнцад æнхъæлмæ кæсынц, фæлæ уый 
хъæр кæны официанткæмæ, стъол ныххойы. 
Ацы рæгъыл чй бадти, уыдонæн Заретæ хаста хæ- 
ринаг. Аким та йæм кæсы абон дæр æмæ дис кæны 
йæхинымæр: фæйнæрдыгæй йæм дзурынц, мæсты ны- 
хæстæ дæр æм скæнынц, фæлæ гæзæмæ бахуды йæ 
мидбылты, хатыркурæгау æмæ фæлмæн хъæлæсæй 
алкæмæн дæр фæзæгъы уыцы иунæг ныхас: «Ныр- 
29& 

тæккæ!» «Ныртæккæ!» «Уый раны æз куы уаин,— 
хъуыды кæны Аким,— уæд афонмæ фынддæс хылы 
фæуыдаин искæйтимæ». 
Сæ фале æртыккаг фынгыл чи бадт, уыдонæн дык- 
каг тæбæгътæ куы рахаста Заретæ, уæд ыл Петя фæ- 
хъæр кодта: 
— Заретæ дæ æви цы мæрдтаг дæ! Искуы нын ра- 
хæсдзынæ хæринаг? 
— Ныртæккæ, мæнæ адон раздæр æрбацыдыс- 
ты...— зæгъгæ, сабырæй дзуапп радта чызг, фæлæПе- 
тя йæхæдæг нæ басабыр. 
— Уæдæ цыма дæ род дæ гуыбыны амард, уый 
змæлд цы кæныс! 
— Мæнæ адон фæстæ сымах рад у, ныртæккæ, 
дзæгъæлы ныхæстæ ма кæн... 
— Дæуæй дзæгъæлдæр ма чи уа!... Дзæгъæл куы 
нæ уаис, уæд дæ ардæм чи уагъта! 
— Æфсымæр, цæмæн æфхæрыс чызджы? — йæ 
маст тыхуромгæйæ бафарста, Петяйæн йæ комкоммæ 
чи бадти, уыцы кусæг лæппу. 
— О, мæ мад дæр ма дзы чызг! — былысчъил худт 
бакодта Петя. 
Аким фефсæрмы æмæ йæ цæстызулæй бакаст За- 
ретæмæ. Уый, æвæццæгæн, фехъуыста Петяйы чъизи 
ныхæстæ иууылдæр. Йæ даргъ сау цæстыхаутыл ставд 
цæссыджы къуыбæрттæ ауындзæгæй баззадысты. Хæ- 
ринаггæнæны ’рдæм цæхгæр фæзылд æмæ атындзыд- 
та. 
— Цæмæн къæмдзæстыг кæныс чызджы? — тыз- 
мæгæй бафарста Аким. 
— Къæмдзæстыг! Æвæццæгæн, ды афтæ æнхъæлд- 
тай, æмæ дæумæ ног итувæрдæй æрхауд! — зæгъгæ, 
Петя йæхи ауагъта фæстæмæ бандоныл æмæ йæ дзы- 
хыдзаг ныккæл-кæл кодта. 
Уыцы ныхасы фæстæ цы ’рцыди, уыдон æгæр 
æнæнхъæлæджы уыдысты. Петяйæн йæхи къæхтæ 
дæр æмæ йæ бандоны къæхтæ дæр хæрдмæ фæхъил 
сты, лæг йæхæдæг кæйдæр фынджы бын скуыси æмæ 
уырдыгæй фехъуыст йæ хъæр: «Амардта мæ!» 
Хъæр æмæ ахст сæмхæццæ сты. Аким йæ мидбы- 
наты лæугæйæ баззад, йæ къух дæр ма тымбылæй 
дардта, афтæмæй. Æввахс сæм чи бадтис, уыдонæй 
йæ бынаты бадгæйæ ничиуал баззад, фæлæ сæ иу дæр 
не ’ргуыбыр кодта цæф лæджы сыстын кæнынмæ. 
300 

Адæм сæ тæккæ хъомпалыл куыд уыдысты, афтæ 
хæринаггæнæн уатæй рагæпп ласта гуырдзиаг шеф- 
пъовыр Шота, агзмæнтæн стыр куыси йæ къухы, аф- 
тæмæй. Йæ тыппыр рустæ фыр мæстæй ноджы ныд- 
дымстысты æмæ æрдæгцъæррæмыгъд иронау фæхъæр 
кодта: 
— Чи ам худинаг загъта Заретæйæн? 
Кусджытæ схудтысты. Чидæр ын бацамыдта стъо- 
лы бынмæ. Лæппуйæн йæ цæсгом сырхæй куы федта, 
уæд йæ ныхæстæ фæгуырдзиаг кодта, стæй та иронау 
загъта: 
— Къахта дуарма аласут! 
Æдде уынджы чи уыд, уыдон дæр бакалдысты хæ- 
рæндонмæ. 
Акимы акодтой милицæмæ. Кусджытæ иу-ссæдзы 
бæрцæй цыдысты йемæ æмæ ныхас кæрæдзийы дзы- 
хæй исгæйæ, дзырдтой милиционерæн, Аким аххос- 
джын кæй нæу, уый. Петяйы пожарниктæй чидæр 
акодта амбулаторимæ. Чидæртæ куыд дзырдтой, аф- 
тæмæй барæй фæуадзыг кодта йæхи, дыккаг цæф ыл 
куыд нæуал сæмбæлдаид, уый тыххæй. 
5. УАЙДЗÆФ ÆМÆ ЗОНД 
Хорзау нал фæци Аким, милиционеры разæй куы 
араст, уæд. «Иу ницæйаг æмæ цъаммары тыххæй 
ахæм фыдбылызы ныххау! Цы хæйрæджы хай йæ 
фæкодта мæ цуры... Æниу ын хъæугæ афтæ кодта, 
фæлæ...» 
Йæ зæрдæ чысыл фæфидардæр, кусджытæ уый 
бæрцæй йæ фæдыл куы араст сты, уæд. Участокмæ 
куы бахæццæ сты, уæд милиционер Акимы фæмидæ- 
гæй кодта, кусджытæн загъта, ам уал фæлæуут, зæгъ- 
гæ. Чысыл фæстæдæр сæм рацыд милицæйы хицау. 
Кусджытæ дзырдтой, Акимы аххос кæй нæ уыд, 
æмæ домдтой, цæмæй йæ ныртæккæ суæгъд кæной. 
Хицау сын сабырæй загъта: 
— Сбæрæг кæнæм хъуыддаг, бафæрсæм уал æй, 
стæй кæд æнæазым уа, уæд æй ауадздзыстæм. 
Кусджытæм уый æгъгъæд нæ фæкаст æмæ хъуыд- 
даг ууыл фæци, æмæ сæ милицæйы хицау тæккæ уы- 
цы сахат фæрсын райдыдта. Хъуыддаг куы бамбæрс- 
та, уæд Акимæн йæ къух æрфыссын кодта, куыд ни- 
кæдæм ацæудзæн, уый тыххæй æмæ йæ кусджытæй 
дыууæйы æвджидæй рауагъта. 
301 

Акимæн æхсызгон уыд, йæ сæрыл уый бæрц бирæ 
дзурджытæ кæй фæци æмæ уал æй кæй рауагътой, 
уый, фæлæ ахъуыды кодта: «Æвæццæгæн мæ тæрхон- 
донмæ ратдзысты...» Уæвгæ, Аким тæрхондонæй тынг 
нæ тарсти. Ахæстоны абаддзæн^иу цасдæр, уый дæр 
æм стыр зындзинад нæ касти. Йæ фыдбылыз уый у, 
æмæ куыстæй, йе ’мбæлттæй фæхауæг уыдзæн, йæ ном 
цы адæмы ’хсæн сбæрзонд, уыдонæй нал уыдзæн... 
Йæ зæрдыл æрбалæууыд йæ рагон фæндаг... Цы 
зыдта, фосыл æхситт кæнынæй дарддæр? Цалдæр мæ- 
йы дæргъы номдзыд сси бирæ мин адæймæгты ’хсæн. 
Ныр та цæмæ ’рхаудта? Цыма хорхъуаг лæг æфцæ- 
гыл йе ’ххормаг бинонтæн хоры уаргъ фæцæйхаста 
æмæ йæ сæхимæ бирæ нал хъуыди, афтæ фæкалд, 
къæсса дурыл аскъуыд æмæ хор къæдзæхы хай ба- 
цис... 
Уæззау хъуыдытимæ рацыд Аким милицæйæ. Кус- 
джытæ йыл æмбырдтæ кодтой, чи—уайдзæфтæ, уьщьт 
ницæйагмæ дæ къух куыд систай, зæгъгæ, чи та арфæ- 
тæ—«дæ къухты цæрæнбон бирæ». 
«Исты амал хъæуы, кæннод хъуыддаг хорз нæу» — 
йæхинымæр загъта Аким æмæ райдыдта йæ хæлæрт- 
тыл зилын. Æппæты фыццаг уал бафарста йæ уырыс- 
саг æмбал Иван Петровичы. Уый ницæмæ уый бæрц 
æрдардта Акимы ми. 
— Хæрæндоны кæй самадтай хыл, уый æвзæр ра- 
уад. Уый бæсты йын иу хицæн талынг ран йæ фæрс- 
чытæ куы банымадтаис, уæд дын дæ мады ’хсырау 
батадаид,—дзырдта уый. 
Фембæлд Аким постройкомы сæрдарыл дæр. Зæ- 
ронд партион, партизан, стыр авторитет ын уыди кус- 
джыты ’хсæн. Сындæггай, ивазгæ ныхæстæй загъта: 
— Хорз нæ бакодтай, мæ хæлар. Уыцы лæппуйы 
æнæуаг ми дæ зæрдæмæ нæ фæцыд æмæ йæ ныххафт 
ластай. Дæуæн дæхи ми та мæнæн нæ фæцыд мæ зæр- 
дæмæ æмæ æз та дæу куы ныххафт ласин, стæй мæ 
ми дæр кæмæдæр раст нæ фæкæсдзæн æмæ уый та 
мæн куы ныххоид, уымæн йæхи та æндæр исчи, уæд. 
ахъуыды-ма кæн, хъуыддаг кæйонг цæуы? 
Ныфс дæр ын бавæрдта, чысыл ныфс. Дæ хуызæн 
кусджытæ, дам, арæзтадæн зынаргъ сты æмæ хъуамæ 
сæхи мацæмæй чъизи кæной. 
«Цæй, кæд «зынаргъ» лæгыл нымад дæн, уæд мын 
кæд ницы уаид»—фæныфсджындæр Аким, фæлæ «иу- 
302 

гæр хъуыддаг тæрхондонмæ куы бацæуа, уæд ма уым 
зынаргъ æмæ асламæй чи фæрсдзæн!» Гъе, фæлæ 
Быппу дæр хицау куы у... Куыд нæ мын баххуыс кæн- 
дзæн! 
Кæддæриддæр куыд кодта, ныр дæр та афтæ фæл- 
мæн бахудт Быппу, Акимы ныхæстæм куы байхъуыс- 
та, уæд, йæ уæхск ын æрхоста æмæ загъта: 
— Аким цæра, æз дæр фыййау бирæ фæцыдтæн 
æмæ-иу рацæфтæ кодтон истæй фæдыл ме ’мбал фый- 
йæутты, мæхæдæг дæр-иу хатгай нады бахаудтæн. 
Уæдæ нæ хъаст къæдзæхтæм хастаиккам?! Фæлæ, 
гормон, ам та горæт куы у! Уыцы лæппу чызгмæ цы 
ныхæстæ скодта, уыдон тыххæй йæ тæрхондонмæ рат- 
тын хъуыди, ды та цы бакодтай? Дæхи фæкодтай тæр- 
хондонмæ дæттинаг, аххосджын уый нал, фæлæ ды 
рауадтæ. Фæлæ тæрсгæ ма кæ. Уыцы къæбæдайæ ды 
мах æхсызгондæр хъæуыс. 
О, уый дæр та чысыл ныфс у. «Æхсызгондæр хъæ- 
уыс», зæгъгæ, уый дæр хорз фод, фæлæ уæддæр куыд 
уыдзæн тæрхондоны хъуыддаг? 
Æризæр. Хур городочы сæрмæ Фæсалджын ра- 
гъæй фæдæле. Аууæттæ ракалдысты бæрзæндтæй, фæ- 
бынæй кодтой городок, доны сæрты ахызтысты æмæ 
цыма хæрды афтæ тагъд нæ фæразынц—сындæгдæ- 
рæй фæцæуынц комы фаллаг фарс уæлæмæ. 
Аким æхсæвæр хæрынмæ дæр нал бацыд хæрæн 
донмæ. Ацы æхсæв æмдзæрæнæй дæр нал хъуыст йæ 
хъæлдзæг худт. «Цымæ Заретæ та цы хъуыды кæны 
ныртæккæ? Кæд ын, мыййаг, хъыг уыди мæ ми? Чи 
зоны, уыцы къуыдиппы æнæуаг ныхæстæ æнæхъæлæ- 
байæ аныхъуыргæйæ аивдæр уыдаид... Хъуыддаг не 
схъæр-хъус уыдаид...» 
Чызджытæ куыд никуы федта Аким сæхимæ хохы 
дæр, фæлæ Заретæйы хуызæн зæрдæмæдзæугæйыл 
нæма фембæлд. Йæ ас, йæ конд æмæ йæ бакаст æппæ- 
тæй дæр, суанг ма йæ дзыхы ныхас дæр, афтæ рæсугъд 
фæкастысты Акиммæ, æмæ-иу хаттæй-хатт хæрæндо- 
ны уæвгæйæ бирæ уæлдай рæстæг баззад æмæ сусæг- 
аивæй касти чызгмæ. 
Æмæ ахæм «зæды хуызæн» адæймаджы утæппæт 
адæмы астæу счъизи кæн! Нæ, æвæдза, уый ныббари- 
наг нæ уыд, фæлæ... Быппу дæр раст загъта: мастисæг 
ноджы фæазымджындæр аххосджынæн йæхицæй. 
Барачы нал хъуыст адæймаджы ныхас. Акимæн 
303 

йæ иуырдыгæй фарс уæлгоммæ хуыссы йæ сыхаг, йæ 
сæр йе ’мбæрц базы аныгъуылд, афтæмæй æмæ «пыф- 
фытт» фынæй кæны. Куы раулæфы, уæд рихитæ фæ- 
хъандзал вæййынц æмæ фындзы хуынчъытæ амбæр- 
зынц. «Афтæмæй йæ гæды куы фенид...»—ахъуыды 
кодта Аким æмæ йæ мидбылты бахудт. Йæ иннæрды- 
гæй фарс чи хуыссы, уымæн йæ сæр базæй фæип- 
пæрд, фындз хæрдмæ ныццæхгæр æмæ афтæ хуыр- 
рытт кæны, æмæ йæм хъал адæймаг сахаты ’рдæгæй 
фылдæр хъусын нæ бафæраздзæн. «Ай цы хорз уаид 
хæхбæсты. Фосдарæнты æхсæвыгон афтæ хуыррытт 
кæнгæйæ дзугмæ арс дæр нал æрбауæндид». Хуыр- 
рытгæнæджы фарс басхуыста: 
— Дæ рахиз фарсыл æрзил! 
Банцад уый дæр, æмæ барак бынтондæр ныссабыр. 
«Нæ фæлæ уæддæр куыд уыдзæн хъуыддаг?»—æр- 
баймысыд та Аким æмæ хъæццул йæхиуыл æрбам- 
бæрзта. 
Райсомы кусынмæ куы араст æмæ городокæй куы 
адард, уæд ын чысыл фенцондæр, цыма йын ардыгæй 
изæрмæ ницуал тас у, уыйау. Кусын куы райдыдта, 
уæд дзы айрох сты зноны хабæрттæ, фæлæ-иу æнцад 
куы алæууыд, уæд та-иу йæ зæрдæ æрбамæгуыр. «Ау, 
ацы диссаджы куыст æнæ мæн куы фæуой, уæд мæ 
мæлæт хуыздæр нæу?!» 
Изæры фехъуыста ног хабар: постройком, партион 
организаци æмæ арæзтады управлени клубы ныхас 
кæндзысты дисциплинæйы æмæ мидцарды уавæры 
тыххæй æмæ æвзардзысты зноны хъуыддаг дæр. 
Аким йæхæдæг бакаст стыр дамгъæтæй фыст хъу- 
синаг æмæ тынг фенкъард. Хæрæндонмæ нал бацыд. 
Сыздæхт баракмæ æмæ Созыры арвыста магазинмæ 
консервтæ балхæнынмæ. Ныр дæр ма æфсæрмы кодта, 
мыййаг, Заретæйыл куы фембæла. 
Созыр уайтагъд æрбаздæхт фæстæмæ, дыууæ кон- 
сервы къоппы йæ къухы, афтæмæй. Æрæвæрдта сæ 
стъолыл æмæ Акимæн йæ сæрæй ацамыдта, рауай-ма, 
цыдæр дын зæгъон, зæгъгæ. Акимæн йæ хылы хъуыд- 
даг нæ хицæн кодта йæ сæрæй æмæ та ныр дæр аф- 
тæ фенхъæлдта, уый тыххæй йын ног исты зæгъинаг 
у Созыр æмæ уайтагъд фæгæпп ласта йæ фæстæ. 
— Ныртæккæ мын официанткæ Венерæ магазины 
дзырдта, Заретæйы, дам, тынг æхсызгонæй фæнды 
Акимы фенын æмæ йын ныртæккæ куыд зæгъай, афтæ. 
304 

Акимы нæ бауырныдта уыцы ныхас æмæ фæрсæ- 
гау бакаст Созырмæ. 
— Кæд дын æндæр искæмæй загъта æмæ йын йæ 
ныхас нæ бамбæрстай? 
— Куыд æй нæ бамбæрстон! Сывæллон дæн! Уый 
размæ ма мын афтæ дæр загъта... хæрæндонмæ, дам, 
иумæ куы фæцæут, уæд ацы бон цы фæхицæнтæ 
стут? 
Бирæ алыхуызон хъуыдытимæ араст Аким мага- 
зинмæ. «Ныр мын афтæ куы зæгъа, цы ’фсарм дæ уыд, 
дæхи цы фæтъыстай уыцы хъуыддаджы? Цы йæ 
ныхъхъæр кодтай æгас дунейыл?» 
Магазины бирæ адæм уыд. Венерæ æмæ Заретæ 
лæууыдысты, фылдæр адæм кæм змæлыдысты, уым, 
бæстыхайы къуыммæ ’ввахс. Аким фыццаг бацыд 
адæмы къордмæ, стæй аивæй базылд чызджыты 
’рдæм. 
— Уæ бонтæ хорз!—загъта Венерæмæ кæсгæйæ. 
— Æгас нæм цу, фæлæ махмæ та цæуыл фæтæр- 
гай дæ, хæрæндонмæ цæуылнæуал цæуыс?—тагъд- 
тагъд ракалдта йæ ныхæстæ Венерæ. 
— Куы ницы тæргай кæнын, мæ мад дзы, мыййаг, 
куы нæ ис,— æфсæрмыгæнгæ дзуапп радта Аким. 
— Заретæ, æз уал цъындатæ алхæнон!—зæгъгæ, 
Венерæ хицæнæй фæуагъта йæ дыууæ æмбалы. 
Се ’ргом магазины къуыммæ, цыма истытæ æлхæ- 
нынц, уыйау лæууыдысты Аким æмæ Заретæ æмæ 
æнæдзургæйæ кастысты магазины тавартæм. 
Аким фæраздæр. 
— Бахатыр кæ, Заретæ, уыцы æнæрхъуыды ми 
куыддæр æнæбары рауад, æмæ... 
— Фæсмон дæм æрцыд?—æнкъардæй бафарста 
Заретæ. 
— Бæгуыдæр... кæд дæуæн хъыг уыд мæ ми, 
уæд... 
— Уæд ма мын æхсызгон та цы уыдзæн? 
— Нæ зонын... Кæд дын, мыййаг, хæстæг у кæнæ 
исты хион... 
— Æмæ хионæн ахæм ныхæстæ фæкæнынц? 
«Мæнæ цы æдылы ныхæстæ кæнын»,—ахъуыды 
кодта Аким æмæ смæсты. Нырма ныры хуызæн хъуыд- 
даджы фæдыл никуы ныхас кодта чызгимæ æмæ тынг 
ныфсæрмы, фæлæ æгæр кæй смæсты, уый йæ фервæ- 
зын кодта. 
305 

— Уæд та, кæд æнæдзургæ нæй, уæд, хъыг дæр 
дын уæд, дæхи хæрз æфсымæр дæр фестæд, уæддæр 
-мур фæсмон дæр нæ кæнын. Дыккаг хатт ма йыл куы 
фембæлон ахæм уавæры, уæд йæ дæндæгты саст ницы 
у, фæлæ йын йæ цъаммар æвзаг ратондзынæн. Иу ни- 
цæйаг, магуса, къуыдипп æмæ фæлитой мæ тæккæ 
ДУР адæймаджы йæ чъизи къæхты бын ссæнда æмæ 
йæм æз та худгæйæ кæсон! Нæ! Уый нæ уыдзæн! 
Цыдæртæ ма зæгъынмæ хъавыд Аким, фæлæ 
æвиппайды фæсыкк, йæ къух Заретæйы армы куы 
ауыдта, уæд. 
— Гъемæ мын бахатыр кæ, Аким, мæн тыххæй 
дæм маст æрхауд. Æз дæр мæ хъалæй не ’рбацыдтæн 
ардæм. Æниу, адæмы дзæбæхтæ ам куы кусынц... Мæ 
бон дын ницы хорз ракæнын у, фæлæ дын стыр зæр- 
диагæй арфæ кæнын... Æфсымæр мын нæй, фæлæ, 
æвæццæгæн, уый дæр дæуæй хуыздæр не сдзырдтаид 
мæ сæрыл. 
Аким ныфсæрмы. Йæ зæрдæ фæхудтис йæхиуыл. 
«Мæ ныхæстæ куы æгæр ницæйаг вæййынц, куы та 
æгæр схъæл». Заретæйы ныхæстæй æрфæлмæн æмæ 
йæ ныфс бахаста бафæрсынмæ, ныры онг æй бирæ 
хъуыдыты цы хабар æфтыдта, уымæй. 
— Бахатыр кæн, Заретæ, чи зоны, аив нæ уыдзæн 
ацы фарст, фæлæ дæм Петя иннæтæй хъауджыдæр 
цæмæн афтæ ныууырдыг? 
Йæ бакастмæ гæсгæ Заретæйæн уыцы фарст цыма 
хъыггомау уыди, фæлæ уæддæр дзуапп радта: 
— Уым дæр ницы диссаг ис, фæлæ бирæ дзырддаг 
у, æндæр хатт дын æй бæстон радзурдзынæн... Хæдæ- 
гай, мæ гуырдзиаг хицау мын дæуæй афтæ, ныхас, 
дам, кодтон хицæуттимæ, æмæ, дам, ын ницы уыдзæн 
уыцы хылы тыххæй... 
— Мæ цъындатæ æлхæд фесты, сымахæн нæма?— 
худæнбылæй афарста Венерæ, фæхæцыд Заретæйы 
цонгыл æмæ рацыдысты магазинæй. 
Расыджы хуызæнæй рахызт Аким дæр магазинæй. 
Созыр лæууыд магазины раз, æнхъæлмæ каст йæ хæ- 
лармæ, фæлæ Аким цыма ницы федта, афтæ рахыуг 
йæ фæрсты æмæ араст æнæдзургæйæ. Лæппу джихæй 
баззад. «Цы йыл æрцыд? Цы хабар у?»—ахъуыды 
кодта йæхинымæр, фæлæ ницы дзуапп радта йæхи- 
цæн. 
306 

— Аким!—зæгъгæ ма адзырдта йæ фæстæ. 
Аким дзыхълæуд фæкодта, стæй æрæджиау ба- 
худт. 
— Нæ фæлæ, Созыр, маст æмæ цин иумæ куы 
сæмбæлой, уæд куыд кæнын хъæуы? 
Ныры онг сæм ахæм хъæрмуд ныхæстæ никуы уы- 
ди, æмæ Созыр тагъд дзуапп нæ радта. Фæлæ уыцы 
фарстæй цыма йæхимæ, цы у, уымæй ноджы кар- 
джындæр фæкаст. Æмæ уый дæр «æцæг» дзуапп лæ- 
вæрдта: 
— Кæд хицæнтæй æрбацæуой, уæд маст аиуварс 
кæн æмæ циныл фидар хæц... 
— Æмæ куы сæмхæццæ уой, уæд та? 
— Уæд та, мыдыл цæхх куы ныккæнай, уый хуы- 
зæн у: мыд зындæр хæрæн, фæлæ уый хыгъд цæхх 
та—æнцондæр. 
— Раст Санаты Семы ныхæстæ кæныс, фæлæ ма 
нæ консервты къоппытæн иу авг айсиккам немæ? 
— Фæлтау райсом. Изæры дæ æмбырдмæ цæуын 
хъæуы,—ацы хатт цæхгæр æмæ фидар дзуапп рэцта 
Созыр. 
6. ТÆРХОН 
Клубы къух бакæнæн нæ уыд адæмæй. Сæрдар цы- 
быр ныхас загъта абоны æмбырды тыххæй. Райдыд- 
той дзурын кусджытæ. Акимы сыхаг, йæ уырыссаг 
æмкусæг Иван Петрович рахызт, дзурджытæ цы бæр- 
зонддæр бынатæй дзырдтой, уырдыгæй, дзургæ-дзу- 
рын сындæггай цыд размæ, президиумы раззаг рæн- 
хъыл чи бадтис, уыдонæй дæр фæраздæр æмæ æрлæу- 
уыд, сценæйæ залы ’хсæн цы был уыди, уым. Цыма 
йæхи бинонтимæ дзуры, афтæ райдыдта: 
— Ацы дыууæ лæгимæ айразмæ æз иумæ куыс- 
тон. Куысты мидæг федтон сæ дыууæйы дæр æмæ 
мæм афтæ кæсы: Акимы хуызæттæ сæ зæрдæйы æм- 
бæрц цæуынц размæ, арæзтадæн хуыздæр æмæ тынг- 
дæр баххуыс кæнынмæ. Петяйы хуызæттæ та лакъон 
цъыфæй уыдон къæхтыл нындæгъдысты æмæ сæ раз- 
мæ нæ уадзынц. Хылы тыххæй та афтæ зæгъын: Аким 
цалдæр мæйы куыста мемæ, бригадир дæр нын уыд, 
куысты мидæг къуылымпыдзинæдтæ дæр куыд нæ 
307 

вæййы, фæлæ йæ нырма хыл нæ, стæй æлгъитгæ дæр 
нæ, йæ дзыхыдзаг хъæрæй сдзургæ дæр никæмæ фед- 
тон. Гъе, ’мæ ам чи ис, уыдон, тынгдæр та, мæ фæстæ 
чи дзурдзæн, уыдонæй курын, æмæ ахъуыды кæнæнт: 
цæмæ гæсгæ ныццавта ацы сабыр æмæ æгъдауджын 
лæг Петяйы, кæд амæн йæхи аххос нæ уыд, уæд? 
Официанткæтæй иу Полинæ—æргомдзураг, уæн- 
дон уырыссаг чызг, ракуырдта ныхасы бар æмæ йæхи 
уыцы иу цæф ныккодта Петяйыл. 
— Цæмæн ахæм цæстæй кæсынц Петяйы хуызæт- 
тæ мах куыстмæ? Æртæ чызгæй кусæм хæрæндоны 
æмæ дыууæ хатты балæвæрдтам курдиаттæ, цæмæй 
нæ ауадзой арæзтады куыстмæ, фæлæ, дам, сымах 
фæлтæрд кусджытæ стут æмæ ам æхсызгондæр хъæ- 
ут.—Стæй уæд фæзылд Петяйы ’рдæм.—Ды та дæ по- 
жарничы спецовкæйы дæхи куы нысхъæл кæныс, цы- 
ма аршин аныхъуырдтай, кæд дзæнгæда цæгъдæг æмæ 
сылваз нæ дæ, уæд рацу æмæ бафæлварæм кæцыдæ- 
риддæр куысты. 
Полинæ рахызт трибунæйæ, фæлæ залы цæугæйæ 
Петяйы комкоммæ куы рахæццæ, уæд та йæхи нал 
баурæдта æмæ йæм фæзылд. 
— Мæ куыстæй мæ тæргæ куы кæной, уæддæр ма 
æз дæуæн дæ разы хæринаг æрæвæрон—никæд! Фæл- 
тау мæ къухтæ бахуыскъ уæнт! 
Заретæ ныры онг æмбырдты никуыма ныхас код- 
та. Ныр дæр йæ зæрды нæ уыд радзурын æмæ йæм 
сæрдар куы радзырдта, кæд дæ исты зæгъын фæнды, 
зæгъгæ, уæд йæ бынаты бадгæйæ баззад. Йæ хæлæрг- 
тæ æмæ, йæ алыварс чи бадт, уыдон æм бахатыдысты, 
иу-дыууæ ныхасы зæгъ, зæгъгæ. 
«Ныр цæугæ кæнын, фæлæ дзургæ та цы ракæн- 
дзынæн?»—хъуыды кодта Заретæ сценæмæ цæугæйæ. 
Залы уæвджытæм уæлейæ куы ракаст, уæд ныфсæр- 
мы, йе ’взагыл ницы ныхас бадтис. Йæ зонгæтыл йæ 
цæст куы ахаста, уæд чысыл фæныфсджындæр. Кæс- 
ма, дæлæ Шота æмæ йæ ус дæр бадынц клубы, хъу- 
сынц æм, æвæццæгæн, æфсæрмы дæр кæнынц, сæ чызг 
йæ зæрдæйы фæндиаг ныхас зæгъын кæй нæ фæразы, 
уый тыххæй. Æмæ цæмæн? Кæддæр уыдонæн куы 
кодта йæ хъæстытæ, уæд усæн йæ цæстысыг калд, 
лæг та фыр мæстæй загъд самадта. Уыдонмæ тынг 
куы бахъардта мæ ныхас, уæд адон, ау! Адæм не сты! 
— Дæс азы мыл куы сæххæст, уæдæй фæстæмæ 
308 

баззадтæн сидзæрæй...—райдыдта чызг æрхæндæг 
хъæлæсæй æмæ йæхæдæг дæр нал иртæста, йе ’взагай 
зæрдæмæгуыргæнæн ныхæстæ æнæкæрон зæлдаг къуы- 
былой халæгау куыд хаудтой, уый. Клубы адæм ныхъ- 
хъус сты, сыбыртт никæцæйуал хъуыст. Чызджы ны- 
хасмæ адæмы цæстытыл ауад къаннæг саби. Арынг- 
мæ не ’ххæссы, къуыдыры лыггагыл слæууыд, фæлæ 
йæ чысыл цæнгтæй хыссæйыл куы ахæцы, уæд та æд 
къуыдыр фæтулæг вæййы. Стыр æфсондзæг-кæрæми- 
сы бын ныкъкъæдз и, афтæмæй æрхæссы дон дыууæ 
бедрайы. Фæлæ мардæрцыд: хæсгæ ма сæ исты амæлт- 
тæй кæнид, фæлæ бедратæ зæххыл хафынц сæ бынтæ 
æмæ дур кæнæ къуыбырыл куы скъуырынц сæхи, уæд 
та сæ цæллахъ фæцæуы. Бæргæ ма схæцы йæ уæхсчы- 
тыл уæлдæр, фæлæ цы бакæна! Йæ ас æндæр нæу. 
Бынтон растæй цæугæйæ та уыцы æнæхайыры кæрæ- 
мис уæхсчытыл нæ лæууы. 
Уæддæр ма амондджын хуыдта йæхи, уымæн, æмæ 
йæ мад, кæд æппынæдзух дæр рынчын уыд, уæддæр 
йæ цуры уыди. Мады фæстæ бынтон иунæгæй баззад, 
бæстæ йыл баталынг, рафæндтæ кодта йæхимæ йæ 
къух сисыныл, фæлæ фембæлд зæрдæхæлар адæймæг- 
тыл æмæ йын уыдон амыдтой: «Кæд бирæ уарзтай дæ 
ныййарджыты, уæд сæ æлгъыстаг ма фæкæн, мздрд- 
тæм дæр бирæ фиддон ис, сæ ингæн сын дзæгъæл ма 
ныууадз». Йæ фыды ’фсымæр æй сæхимæ бакодта. 
Уый фæстæ фæхæлар сылгоймæгты къорды разамонæ- 
гимæ æмæ уæд йæхимæ бынтон иунæг нал касти, фæ- 
лæ... 
Дзырдта чызг йæ царды хабæрттæ æмæ куыд мæс- 
тыдæр кодта, афтæ мынæг кæнын байдыдтой æрхæн- 
дæджы мыртæ. Ныр адæм хъуыстой, æфхæрд адæй- 
маг фыццаг хатт йæ хотыхтæ куы рабæтты æфхæрæг- 
мæ, уæд уый цы хъæлæсы хаттæй фæдзуры, ахæм æв- 
заг. 
— ...Æз ардæм цы бон æрбацыдтæн, уымæн кув- 
дзынæн мæ цæргæ-цæрæнбонты дæр, фæлæ уын æй 
æргом зæгъон: мæхи барæй не ’рбацыдтæн... Æз дæ- 
лæ уыцы къуыдиппы аххосæй фæлыгъдтæн мæ фыды 
хæдзарæй!—чызг бацамыдта йе ’нгуылдзæй Петямæ. 
Заретæ иу цъусдуг æнæдзургæйæ алæууыд. Клубы 
уæвджытæ сæ каст скодтой Петямæ. Фыццаг рæнхъыл 
чи бадт, уыдонæй иу къорд сыстадысты æмæ фæстæ- 
мæ разилгæйæ сæ цæстæнгасæй агуырдтой Петяйы. 
309 

— Дæ ныхас кæн!—бадзырдта Заретæмæ æмбыр- 
ды сæрдар. 
— Курджытæ æрбарвыста æмæ сын мæ фыды 
’фсымæр загъта, ома сидзæр чызг у, йæ зæрдæйы 
хъыджы нæ бацæудзынæн, йæхи йын бафæрсут. Æниу 
æй фæндгæ дæр нæ кодта. Уыдонæн дæр æмæ амæн йæ- 
хицæн дæр комкоммæ загътон, зæгъын, уæ хъуыддаг 
æндæр ран кæнут, мæнмæ уый тыххæй ма дзурут. Ай 
мын афтæ зæгъы, цин, дам, цæуылнæ кæныс, æввæрсгæ 
дыл кæй кæнын, ууыл. Йæ хо мæм æрбалæбурдта æмæ 
мын цы нæ фæдзырдта, схуыдта мæ «æнæхицау гæды», 
«дзæгъæл чызг». Ай ма мын афтæ дæр загъта, æниу, 
дам, дæ фæрсгæ дæр цы кæнын, уæддæр мæн уыдзынæ. 
Стæй уæд мæ фыды ’фсымæры лæппуимæ сфæнд код- 
той, хъуамæ мæ аскъæфтаиккой, ардæм цы бон æрба- 
цыдтæн, уый размæ æхсæв. Ам мæхи бамбæхстон, фæ- 
лæ та мæ фыдбылызæн уый дæр ам æрбамидæг æмæ 
мæ цух нал уагъта, ома дзæгъæл чызг у æмæ æнцон- 
дзырд уыдзæн. 
Конд фесты Заретæйæн йæ царды хабæрттæ, æн- 
дæр зæгъинаг ницуал уыд æмæ фескъуыд йæ ныхасы 
таг. Ныр дызæрдыг нал кодта, йæ ныхас адæммæ тынг 
кæй бахъардта, кæй йын фæтæригъæд кодтой, уый, 
фæлæ ма æнкъардта, ноджы ма æндæр цыдæр зæ- 
гъын кæй хъуыди, уый. Адæм—хорз, фæлæ Петяйы 
хуызæттæ тæригъæд нæ зонынц, адæймаджы æфхæрд 
сæм хъазынау кæсы. Заретæ æрбаймысыд Петяйæн 
йæхи æмæ йæ хойы сæрыстыр ныхæстæ, се ’нæуаг 
митæ æмæ цыма айрох кодта, чындздзон чызгæн фыр- 
нымд, хиуылхæцгæ кæй æмбæлы, уый, стæй клубы 
астæу куы ауыдта Петяйæн йæ урс дæндæгтæ зыхъ- 
хъырæй, йæ цæсгом та худæндзастæй, уæд йæ маст 
нал баурæдта: 
— Ды та, æнæхсæст ницæйаг, кæд дæ сæрыл хъус- 
тæ ис, уæд бамбар: æз дзæгъæл гæды нæ дæн, мæхæ- 
дæг хицау дæн мæхицæн. Кæд мæхи бон ницуал уа, 
уæд та мæнæ мæ хицæуттæ, æрбакæс-ма сæм!.. 
Уыйадыл чызг йæ къух ахаста клубы адæмыл. 
Нæрыд къухæмдзæгъд. Петя йæ сæр нытътъысга, 
йæ разæй чи бадти, уый бандоны аууон. Заретæ цæх- 
гæр фæзылд æмæ сценæмæ цæугæйæ куыд сæргуыбыр 
уыд, афтæ нæ, фæлæ сæрыстырæй рацыд æмдзæгъд- 
гæнæг адæмы астæуты. 
Адæм куы басабыр сты, уæд Петя фестад æмæ йæ 
310 

змидбынатæй бахъæр кодта, уыдон иууылдæр гæды 
ныхæстæ сты, зæгъгæ. Фæйнæрдыгæй схъæр кодтой 
æмæ та йæ сæр ацавта йæ æмбæхст бынаты. 
Петяйæ æртæ рæнхъы фæстæдæр чи бадти, ахæм 
кусæг сыстад æмæ йæ къух сдардта. 
— Цы хабар у?—бафарста йæ сæрдар. 
— Курын ныхасы бар! 
— Хорз, мæнæ уал, фыст чи у, уыдон зæгъой. 
Ныхасы бар курæджы дзырдмæ Петя фæстæмæ 
фæзылд æмæ йæ куы ауыдта, уæд афæлурс æмæ 
ноджы дæлдæр æруагъта йæ сæр. 
Аким Заретæйы ныхæстæ афтæ зæрдиагæй ахс- 
та, цыма сæ йæ зæрдæйы мæсыг амайы. Йæхицæн 
рагагъоммæ загътой, æмбырды йæ радзурын кæй ба- 
хъæудзæн, иу чысыл ахъуыды кодта, цытæ дзурдзæн, 
уыдæттыл дæр, фæлæ се ’ппæт дæр айрох сты Заретæ- 
мæ хъусгæйæ. «Куыд тыхджын адæймаг у! Тæккæ 
хылы бон дæр ма Петяйы æнæуаг ныхæстæн уæздан 
дзуапп лæвæрдта. Нæ фæлæ куыд ныффæрæзта уый- 
ас?»—хъуыдыты аныгъуылд Аким æмæ йæм æндæр 
ницуал хъуыст. 
— Дæумæ дзурынц!—зæгъгæ, йын йæ цонгмæ бав- 
нæлдта Созыр. 
— Цы?—сонт фарст акодта Аким, йæ сæрыл уæл- 
дæр схæцыд æмæ хорзау нал фæцис, утæппæт адæм 
æм куы ныккастысты, уæд. 
— Ныхасы бар дын, Аким!—дыккаг хатт загъта 
сæрдар. 
Аким сыстад, бацыд президиуммæ æмæ-иу сæхи- 
мæ зæронд лæгтæ куыд райдыдтой, афтæ дыууæ ны- 
хасы скодта: 
— Хррз адæм!—æмæ фæсыкк ис. 
— Дзур, дзур, дæ зæрды цы зæгъын ис, уый 
дзур!—зæгъгæ, та йæм бадзырдта æмбырды сæрдар. 
— Бахатыр мын кæнут... Фараст азы æххуырсты 
фыййау фæцыдтæн æмæ цы фос хызтон, мæхæдæг 
дæр уыдонау æгомыг дæн. Ацы æмбырды агъоммæ 
дæр мын ме ’мбæлттæ æмæ бирæ дзæбæх адæмтæ бам- 
барын кодтой, рæдыд мыл кæй æрцыд, уый. Тынг æф- 
сæрмы уæ кæнын, ме ’нæрхъуыдыдзинадмæ атæппæт 
адæмы æрыхъусын кодтон. Уæ бар дæн, æмæ мын 
цыдæриддæр тæрхон хæссут, уый уæ бар, фæлæ чы- 
сыл цыдæртæ не ’мбарын, ам æмбырдæй стут æмæ ма 
æххæст уыдон дæр куы базыдтаин... 
311 

Æргом ныхасы, дам, къæм нæй, æз ардæм æхца 
бакусыны тыххæй æрцыдтæн, æндæр мæ хъуыдыйы 
ницы уыдис. Райдкдтон кусын, æмæ мæм стыр диссаг 
фæкаст, мæ ном хуыздæр кусджыты нæмттимæ клу- 
бы фæйнæгыл фыстæй куы федтон, уæд. «Мæхицæн 
æхца кусын, уый цæй æппæлинаг у? Мæ фыд мæ рап- 
пæлæд, фæлæ иннæ адæм та ууыл цæмæ гæсгæ хъуа- 
мæ цин кæной?»—ахæм хъуыдытæ кодтон уæд, фæ- 
лæ уалынмæ цыдæртæ æмбарын байдыдтон. 
Аким иу цъусдуг фегуыппæг, стæй та сабырдæр 
æмæ æнкъарддæр хъæлæсæй дзырдта: 
— Куысты мызд алчидæр исы, кусгæ чи кæны, 
уыдонæй. Æз дæр-иу кæддæр райстон фыййауы ни- 
цæйаг мызд. Фæлæ амы куыст канд мызд райсын нæу. 
Ард уын хæрын, æфсымæртæ, уый нырма æз ныр ба- 
зыдтон мæнæ ацы арæзтады. Ам адæмы фылдæр мæ 
хуызæн кусæг бинонтæй сты. Чи зоны, фыййау дæр 
цыдысты. Æмæ кæдæм хъуысы æххуырст фыййауы 
ныхас? Дæлæмæ дæр, уæлæмæ дæр—йæ фосмæ. Æн- 
дæр никæдæм. Ам та уыцы адæмæн сæ кой æгас Иры- 
стоныл айхъуыст. Уæртæ рæстæгмæ электрон станцæ 
куы скуыста, уæдæй фæстæмæ, бауырнæд уæ, мызды 
мæт дæр м-æ нал ис, мæ сæры æрмæст уыцы иу хъуы- 
ды ныффидар: уагæры стыр станцæ куы сцæттæ уа, 
уæд уый цы уыдзæн?! 
Бахатыр мын кæнут, æгæр дардыл дзурын, фæлæ 
бремсберг арæзт куы фестæм æмæ ма æрæджы дæр 
уæргъджын хæрæджы йеддæмæ æндæр цæуæг цы хох 
н-æ уыдта, ууыл æфсæйнаг рон куы ’рбастам Худисæн 
рагъæй Гуылфæны рæбынмæ, уæд, нæ зонын, æмбæлг- 
тæ, фæлæ уыцы циндзинад æхцайæ нымайгæ нæу... 
Уыдæттæ сымахæн æнæзынд не сты, фæлæ æз хаттæй- 
хатт хъуыдытыл фæвæййын: уæдæ цавæр адæймаг 
хъуамæ уа уый, уыцы циныл цин чи нæ кæны, фæди- 
сы куыстыл худæгæй чи мæлы æмæ адæмы æхсидгæ 
зæрдæйы ихы къæртт чи ’ппары? Тхалæгаты Петяи- 
мæ æз кусгæ дæр акодтон, æвзæр ныхæстæ дзы уый 
бæрц фехъуыстон, æмæ мæм афтæ кæсы, цыма йæ ма- 
ды ’хсырæй æфсæст чи у, ахæм кафгæ уæрыччы фар- 
сыл фаджысы къуыбар нытътъæпп ласы. Иу хатт мын 
фидис дæр бакодта, дæуæн, дам, дæ бинонтæ дæ мыз- 
ды капеччытæм æнхъæлмæ кæсынц, кæннод æххор- 
магæй ныммæликкой, фæлæ, дам, æз та цæуыл мæхи 
марон? Бафæрсут-ма: уæдæ цы ми кæны ам, рæхснæг 
312 

æмæ урсцъар бæрз бæласыл сау зокъо куы нындæдза, 
афтæ ныл йæхи цы баныхæста?.. 
— Ныхасы бар!—зæгъгæ та фæхъæр кодта, æрдæ- 
бон чи куырдта уый, ацы хатт мæстыдæр æмæ æнæ- 
рхъæцдæрæй. 
— Ныртæккæ! Мæнæ ма иу лæг зæгъа, стæй дæ 
рад уыдзæн,—басабыр та йæ кодта сæрдар. 
Дзырдта парткомы секретарь. Канд æмбырдты нæ 
базыдтой ацы лæджы арæзтады кусджытæ. Боныцъæ- 
хæй изæрдалынгтæм фæразгæ та куыд кодта, Дзæби- 
дырты рындзы бынæй городокмæ цы кусæн бынæттæ 
ис, уыдоныл зилын! 
Дзуры ныр секретарь æмæ йæ ныхас, алы хатт 
куыд вæййы, ныр дæр та æрмæст абоны æмбырды 
фæдыл нæу, фæлæ ацы арæзтады æмæ ацы комы цы- 
быр историйыл. 
Гуылфæнгомы хуызæн дæрддагдæр æмæ талынг- 
дæр къуым бирæ нæ уыд революцийы агъоммæ Иры- 
стоны. 1920 азы дæр ма ацы ком нæма ссыгъдæг бан- 
диттæй æмæ урсгвардионты фæлхортæй. Æвадат, 
æвæндаг æмæ талынг кæмтты æмбæхсынæн хуыздæр 
фадат уыд урс бандиттæн. 
Ныр Гуылфæнгэсы кой айхъуыст æгас Советон 
Цæдисыл. 
Незаманы, Ир ацы хæхты куы ’рцардысты, уæдæй 
нырмæ Ирыстоны цыдæриддæр арæзт æрцыд, уыдон 
се ’ппæт дæр Гуылфæнгэсы бæрц не сты. Советон хи- 
цауады сидтмæ ирон фæллойгæнæг адæм ныффæдис 
кодтой Гуылфæнгэсы арæзтадмæ. Мæздæг æмæ Ла- 
бæйæ райдай æмæ суанг фæсхох Къахет æмæ Гудза- 
реты онг ам кæцы хъæуæй нæй кусæг, ахæм нал баз- 
зад. Ацы кæмтты чи цæры, уыдон хъæугай бархийæ 
цæуынц ардæм, фæндæгтæ аразынц, индзылертæ æмæ 
техниктæн сæ кусæн дзаумæттæ æккойæ хæссынц, аф- 
тид лæгæн дæр тæссаг кæм у, ахæм бынæтты. Æртæ 
мин кусæджы ирон, уырыссаг æмæ иннæ нацитæй æх- 
сæв æмæ бон нæ зонынц, афтæ сæ риуы æмбæрц быр- 
сынц размæ, гæрдынц айнæг къæдзæхтæ æмæ рæх- 
джы, талынг хохы цъасс кæм хуыдтой, уырдыгæй 
сæрттивдзæн ахæм рухс, æмæ кæмттæ нæ, фæлæ ма 
быдыртæ æмæ горæттæ дæр ныррухс кæндзæн. 
Станцæ арæзт нæма фæци, фæлæ нын ныр дæр фе- 
нын кодта зынбауырнæн диссæгтæ. Ирон чызг цæргæ- 
цæрæнбонты чындзхæссæг кæнæ чындзæмбалы бал- 
313 

цæй дарддæр никæдæм хаста йæ ныфс. Ныр ацьг арæз- 
тады, æппæты фыццаг хатт ам, æртындæс æмæ авд- 
ыссæдз ирон сылгоймаджы кусынц нæлгоймæгты æм- 
рæнхъ машинисттæй, лебедчиктæй, фæндагаразджы- 
тæй, хæринаггæнджытæй. Бирæтæ дзы кусынц æгае 
бинонтæй дæр: фыдæй, чызгæй, усæй, лæппуйæ... Уы- 
цы сылгоймæгтæй дзæгъæл, æнæхицау ничи у. Кæд 
искæуыл «дзæгъæл» ном фидауы, уæд уый у махмæ 
гæсгæ, ацы стыр хъуыддæгтæй æнæхай чи у, махæй 
чи адзæгъæл, æрмæстдæр уый. Уæвгæ ма нæм ахæм- 
тæ дæр дзæвгар ис. Уыдон хъыгдарынц, хахуыр кæ- 
нынц, амал сын кæм вæййы, уым та сæ марг акалынц. 
Фæлæ маргджын калмимæ тымбылкъухæй ничи тох 
кæны... 
Дыууадæс азы размæ уæ хистæр фæлтæр тох код- 
той ацы комы урс бандиттимæ. Не ’мбæлттæ цыппа- 
рæй сæ цард радтой революцийы сæрыл æмæ нал фед- 
той, мæнæ мах ныртæккæ цы стыр диссæгтæ аразæм,. 
уыдон. Абон цæуыл кусæм, уый дæр тох у æмæ, йæхи 
советон чи хоны, уыдонæй иу лæг дæр йæхи хъуамæ- 
ма аласа фæсвæд уыцы тохæй. 
Секретары фæстæ æмбырды сæрдар фехъусын код- 
та, фæндон æрбацыд, æгъгъæд фод ныхæстæн, зæгъ- 
гæ, фæлæ чысыл раздæр ныхасы бар чи куырдта, уый 
фæгæпп кодта йæ бынатæй æмæ бар нæ ракургæйæ 
райдыдта: 
— Æз рагæй куырдтон ныхасы бар æмæ мын раз- 
дæр зæгъæн куы уыдаид, уæд дзы, чи зоны, уый бæрц 
дзурыны сæр дæр нæ бахъуыдаид. Ам бирæ чидæртæ 
ныхас кодтой, ома Аким Петяйæн цы хуызы баца- 
мыдта йæ рæдыд, хъуамæ кусæг кусæгæн ахæм хуьь 
зы ма амона. Æмæ уæ æз фæрсгæ кæнын: Петя та 
кæд скусæг? Æз йæ хъæуккаг дæн, нырма абон æрба- 
цыдтæн æмæ уын зæгъын: тæккæ абон дæр ма йæ 
фыды хæдзары дыууæ æххуырсты ис. Ай йæхæдæг 
та давджытимæ сбæндæн, мæгуыр адæмы бæхтæ да- 
вын æм хъазæгау кæсы. Йæ митæ йын куы сбæрæг 
кодтой, уæд фæтарст æмæ ам бамбæхст, нæ хъæусо- 
вет ма йæ ныр дæр агургæ кæнынц. Афтæ нæу, Пе- 
тя?—зæгъгæ, дзурæг фæзылд, Петя кæм бадт, уыцы- 
рдæм, адæм дæр акастысты, фæлæ Петя уым нал 
уыди. 
314 

7. КÆРОН ÆМÆ РАЙДАЙÆН 
Клубы раз адæм дзыгуыртæй лæууыдысты æмæ 
цыма, æмбырды цæуылты дзырдтой, уыдон ардæм 
хайгай рахастой, афтæ ныр дæр ма дзырдтой уы^æт- 
тыл. 
Аким рагæй бæлльщ, абон Заретæ æмбырды цы 
радзырдта, уыдон базонынмæ. Ныр сæ куы фехъуыс- 
та, уæд æм афтæ фæкаст, цыма бирæ фæхæстæгдæр 
ацы сидзæр чызгмæ, цыма рагæй хæлар сты æмæ йыл 
хъуыды дæр нæ акодта, афтæ æнхъæлмæгæсгæ слæу- 
уыд клубы рахизæн дуарæй чысыл дæрддзæфдæр. 
Уырдæм æввахс лæууыд Созыр дæр. 
— Тæрхон ма йын кæнæнт ныр!—хъуыста кæй- 
дæр мæсты ныхас Петяйы тыххæй. 
— Куыд æдылы ныхæстæ кæныс! Кæдæм аирвæз- 
дзæн?—дзуапп ын лæвæрдта æндæр чидæр. 
«Æз та кæддæр йæ хæлар уыдтæн»— ахъуыды код- 
та Созыр æмæ адæмæй æфсæрмыгæнгæйæ тагъддæр 
куы ацыдаид ардыгæй, уый йæ фæндыд, фæлæ ма 
Акиммæ касти. 
н« * * 
Фæцис, Аким цы тæрхонæй тарст, уый. Фесты Пе- 
тяйы бонтæ дæр артхуыссынгæнджытимæ. Цы æмдзæ- 
рæны цард, уырдæм æмбырды фæстæ йе ’мбæлттæ куы 
’рбацыдысты, уæд æй уым нал баййæфтой. Алыгъд 
æмæхсæвæджы. 
Дыккаг æхсæв Аким æмæ Созыр рацыдысты кино- 
йæ æмæ афæстиат сты клубы раз. Ам цæмæ лæууæм, 
зæгъгæ, куы бафарстатид Созыр йæ хистæры, уæд ын 
Аким, чи зоны, раст дзуапп нæ раттаид. Æцæгæй та 
афтæ уыд, æмæ федтой кинойы æртæ официанткæйы 
дæр. Æмæ кæд уыдон клубæй раздæр рахызтысты, 
уæддæр кæд, мыййаг, нæма атагъд кодтой сæхимæ... 
— Цы рæсугъд æхсæв у, æвæдза, Созыр! Скæс-ма 
уалæ Гуылфæнгомы сæр Худисæн рагъмæ! — райдыд- 
та Аким. 
Æцæг рæсугъд æхсæв уыд. Рагъы сæрæй æрттыв- 
той электрон цырæгътæ. Уым æмæ йæ фæстæ мин ку- 
сæджы къахынц зæхх, сыгъдæг кæнынц сомбоны ца- 
ды бын, райдыдтой гæрдын донæн ног фæндаг къæ- 
дзæхы хуылфы. «Дыккаг хур аразджытæ» æхсæвæй 
315 

бон скодтой æмæ ма суанг ардæм дæр хъуысынц ме- 
ханизмты зæлланг æмæ компрессорты футт-футт. Чи- 
дæр та æмбæхстытæгæнгæ, йæ аууонæй дæр тæрсгæ- 
йæ кæдæмдæр лидзгæ фæкæны... Фæлæ кæдæм? 
Полинæ, Заретæ æмæ Венерæйæн сæ астæу, сæ’ 
цæнгтыл хæцгæйæ, йæхи æрбаскъæрдта Аким æмæч 
Созырыл æмæ сæ йæ худын æмæ йæ хъæлæбайы бын 
фæкодта. 
— Салам уæлахиз фæуæгæн! — загъта Поля, стæйг 
феуæгъд кодта Заретæйы, Созьфы цонгыл фæхæцыд 
æмæ ма сын Аким сæ худын æрбайхъуыста дард кæ- 
цæйдæр. 
Цыма чызджыты фæстæ ацæуынмæ хъавыд, афтæ^ 
сæ фæдыл акъахдзæф кодта Заретæ, фæлæ уæдмæ 
Акимæн дæр йæ зæрдæ йе ’муд æрцыд. Чызджы къух- 
мæ аивæй бавнæлдта, æмæ сæ дыууæ дæр æнæдзур- 
гæйæ араст сты. 
Знон æхсæв æгас клубы адæмы йæхимæ чи æры- 
хъусын кодта, уыцы æвзæгтæ ныр ныкъкъуымых сгы,. 
дыууæ бæллиццаг ныхасы оæ къухы нал æфты. 
Адард сты клубæй. Бирæ сæ нал хъуыд доны бьгл- 
мæ. Хæххон цæугæдон бирæ дзураг у. Чи зоны, уый 
фæныфсджын кодта Заретæйы. Цыма йæ рагон хæ- 
лармæ дзуры, цыма йын иу чысыл барджын уайдзæф 
дæр кæны, афтæ æнцонæй бафарста Заретæ: 
— Кæд дын исты ахсинаг вæййы дæ дзаумæт- 
тæй... Цæуылнæ мæм сæ искуы æрбадавыс?.. 
Ныр сæ дыууæ дæр лæууыдысты доны был. Бæр- 
зонд хъæдтыл ауыгъд электрон цырæгъты рухсмæ сæ 
дыууæ аууоны доны фаллаг фарс æрлæууыдысты тæ- 
гæр бæлæстыл. 
— Заретæ!..—райдыдта Аким, бирæ цыдæртæ зæ- 
гъынмæ хъавыд, фæлæ йæм цыма дзыхы ныхæстæ 
ныртæккæ зæгъыны аккаг нал фæкастысты, æрмæст 
ма чызджы къух æрбалвæста йæ армы, æмæ ныхас 
ууыл аскъуыд. 
Никуыма фехъуыста Заретæ йæ ном ахæм хуызы 
зæгъгæ. Никуы æнхъæл уыд, иунæг дзырд уый бæрц 
бирæ зæгъын фæразы, уый. Уадз æмæ сыбыртт дæр 
мауал скæнæд Аким, уыцы иунæг дзырды мыртæ æну- 
сы бонтæм баззайæнт йæ зæрдæйы... 
Ацы хатт цыма доны уылæнтæ дæр худгæйæ 
згъордтой æмæ цыдæр цины койæ нал æфсæстысты. 
Худтысты стъалытæ арвы тар хъæццулы бынæй — 
316 

дыууæ дынджыр адæймаджы сæ амонды тæккæ са- 
хат фыд бирæ ныхас мондагæй куыд байгомыг сты, 
ууыл. Худтис дымгæ дæр йæхирдыгонау, фæлæ уый 
уæддæр уæндондæр у: Заретæйы даргъ дзыккутæй иу 
бындзыг фæхицæн кодта æмæ, кæс-ма! Фæйлауы йæ 
Акимы цæсгомыл æмæ минæвар ныллæууыд дыууæ 
уды ’хсæн. 

МÆТ 
1 
Авд æмæ ссæдз азы бæрц кæуыл цыдаид, ахæм 
бæрзонд лæппу,— йæ галиу цонгыл пæлæз, рахиз къу- 
хы къаннæг чумæдан, уынгæй баздæхт автобусты 
станцæмæ. Машинæты лæууæн фæзмæ куы бахæццæ, 
уæд иу чысыл афæстиат йæ мидбынаты, йæ цæст аха- 
ста автобустыл. Сисгæрон ауыдта брезентæй æмбæрзт 
уæзласæн таксийы авгыл фыст—«Тæгæрджын». Æв- 
вахсдæр æм бацыд æмæ хорзау нал фæцис: иу бынат 
дæр дзы нал уыд. Кабинæйы бадтис иу æрыгон сыл- 
гоймаг. Цыма ацы фæзы адæмæй уымæй фæндарасх- 
дæр ничи фæцис, афтæ сæрыстырæй каст уырдыгæй. 
Лæппу цæхгæр фæзылд, бауад кассæмæ. 
— Билеттæ нал ис! — загъта кассир. 
Бæлццон бацыд къанторы хицаумæ, равдыста йæ 
гæххæтт. 
Уыцы сахат шофыр дæр æрбахызт. 
— Мæнæ ацы æмбал æхсæны хъуыддаджы фæдыл 
цæуы Тæгæрджынмæ, æмæ йæ алас! — фæдзырдта 
йæм хицау. 
— Машинæйы бадæн нал ис,— дзуапп ын радта 
шофыр. 
— Ссæдз километры лæугæ дæр акæндзынæн,— 
загъта лæппу. 
— Гъемæ уæдæ хорз. 
Бæлццон æмæ шофыр рацыдысты къанторæй. Сæ 
разы февзæрд иу ацæргæ ус. Уый дæр цыдис Тæгæр- 
джынмæ. Билет йæ къухы куынæуал бафтыд, уæд æй 
сардыдтой шофырмæ. Ус лæгъстæ кодта, цæмæй йæ 
исты амалæй аласа, кæннод йæ чызг, Тæгæрджыны 
цæрæг, уæззау рынчын у, æмæ йæм фæкæсæг нæй. 
Машинæмæ æввахсдæр куы бацыдысты, уæд федтой: 
кабинæйы бады иу тымбылдзæсгом сырхцъар бæзæр- 
хыг лæг. Шофыр, йæ фарсмæ цы бынат ис, уый ахс- 
тæй куы федта, уæд батыхст: 
318 

— Кæм ма йæ сбадын чындæуа?.. 
— Уæртæ кабинæйы чи бады, уый рахизын куэн! — 
фæцæрдæг æм лæппу. 
Шофыр йæ къух ауыгъта. 
«Æвæццæгæн, йæ зонгæ исты у»,— ахъуыды код- 
та бæлццон æмæ йæм йæхæдæг бацыд: 
— Бахатыр кæн, хорз лæг, фæлæ мæнæ ацы зæ- 
ронд ус æнæфæразгæ у... Уыцы бынат ын куы рат- 
тис... 
Т^лй ницы сдзырдта. Йæ бæзджын æрфгуытæ фел- 
хынцъ сты æмæ сæрыстырæй æрбакаст лæппумæ. 
— Махæн гуыффæйы дæр ницы уыдзæн, фæлæ 
зæронд ус фыдæбонæй амæлдзæн,— загъта та лæппу. 
Лæг йæ дзыппæй систа бапъирозты къопп, стæй* 
дзуапп радта: 
— Кæд ыл афтæ тыхсыс, уæд ын дæлæ «такси»- 
баххуырс... 
— Уый бæргæ хорз уаид, фæлæ дзы «такси» дæр- 
нæй, стæй, раст куы зæгъон, уæд мæ къух дæр нæ 
амоны. 
— Уæдæ йын искæй хардзæй кад кæныс? — мæс- 
тæймарæгау загъта кабинæйы бадæг. 
Уыцы ныхас хъыг уыди лæппуйæн. Шофырмæ ба- 
дзырдта: 
— Рахизын æй кæн, æмæ зæронд ус сбада! 
— Рахизæд, кæд хизы, уæд. Тыххæй йæ раппа- 
рон? 
Шофыр иннæрдæм азылд. Бадæг фæныфсджын- 
дæр. 
— Аипп ма уæд, фæлæ ды чи дæ? 
— Адæймаг дæн. 
— Ам дæ æгъдæуттæ æвæрæг чи скрдта? 
— Хистæр дæ, фæлæ дын æй æргом зæгъын, уæз- 
дандзинад дæм нæй... 
Зæронд ус лæппуйы цонгыл фæхæцыд æмæ йæм 
бахатыд: 
— Уадз æй, дæ нывонд фæуон, мæнæ мын маши- 
нæйы гуыффæмæ схизынæн феххуыс кæн. 
Машинæйæ дыууæ лæджы сæ къухтæ æрлæвæрд- 
той зæронд усмæ æмæ йæ сæргъæвтой уæлæмæ. 
Кæронæй чи бадт, уыдонæй иу фестад. 
— Ардæм, ардæм, нæ мады хай! — райхъуыст рæ- 
бинæгтæй кæйдæр ныхас. 
Зæронд усæн бынат кæй радтой, уый диссаг нæ 
3*9 

фæкаст бæлццонмæ, фæлæ йæм иу рæстæмбискар лæг 
куы фæдзырдта, уазæг, рацу, мæнæ ам сбад, зæгъгæ, 
уæд фефсæрмы. 
— Куыд дæм кæсын, афтæмæй нæ хъæуккаг нæ 
дæ, æмæ дæ «уазæг» уый тыххæй хонын. Чысыл раз- 
дæр дын де ’ууæлтæм бакастæн. Æргомæй дын зæгъын, 
æхсызгон мын у, дæ мадыл афтæ кæй тыхсыс, уый... 
Цæринаг уæд дæ фырт, цæринаг, ныййарæг мады фæл- 
лой хорзæй чи фиды,— лæг дзуры зæронд усмæ дæр. 
— Кæй хъæбул у, уый йæ хурæй бафсæдæд, мæхи- 
он дæр мын афтæ нæ балæггад кодтаид. 
— Фæлæуу-ма, æмæ дæ фырт нæу? 
— Фæрсгæ дæр æй нæма бакодтон, чи у, уымæй, 
мæ фыр тыхстæй... 
Лæг иу дзæвгар æнæдзургæйæ баззад, куы-иу зæ- 
ронд усмæ бакаст, куы та лæппумæ. 
— Дыккаг хатт дын дæ къух исын! Ныр мын дæ- 
хи бацамон. 
— Сослан! — зæгъгæ, лæппу радта йæ къух тæ- 
гæрджинагмæ. 
Мапганæ араст. 
Сослан фемдзаст, йæ комкоммæ цы сылгоймаг 
бадт, уымæ. 
— Бахатыр кæн, кабинæйы ды нæ уыдтæ? 
— 0... 
— Æмæ цæмæн рахызтæ? 
Лæппутæй иу йæ ныхас баппæрста: 
— Дзæрæх æрбацыд æмæ мæстыйæ уыциу тъæл- 
ланг фæласта: «Чызг! Рахиз-ма, ды лæугæ дæр акæн- 
дзынæ!» 
Бæлццæттæ схудтысты. 
— Уый, æвæдза, зæронд усы дæр рахизын кодта- 
ВД. 
Ныхас айстой кæрæдзийы дзыхæй. Сослан базыд- 
та: кабинæйы, шофыры фарсмæ чи æрбынат кодта, 
уый у Тæгæрджыны колхозы сæрдар. 
Сосланы къух цы тæгæрджинаг райста, уый, æвæц- 
цæгæн, фæндыд йæ ног зонгæимæ ноджыдæр аныхас 
кæнын æмæ та йæм баздæхт. 
— Бафæрсын аипп ма уæд, фæлæ, æвæццæгæн, дæ 
хæстæджытæй искæмæ цæуыс?.. 
— Нæ, æхсæны хъуыддаджы фæдыл у мæ балц,— 
дзуапп радта Сослан. 
Ш 

— Кæд дæ Дзæрæхимæ исты хъуыддаг ис, уæд 
рæствæндаг нæ фæдæ. 
Сослан бахудт. 
— Карз лæг у? 
— Æрдæбсн ын цы ныхас загътай, цæсгомы тых- 
хæй, уый дзы нæ ферох уыдзæн. 
— Чи зоны, аив нæ уыд хистæрмæ дзурын, фæлæ 
зæронд ус та уымæй хистæр уыд, æмæ йын йæ бынат 
куы раттаид, уый йыл æмбæлд,— загъта Сослан, цы- 
ма йæхи раст кодта, ахæм хуызы. 
^Хынцфарст уæздандзинад нæу, æмæ ничиуал ни- 
цы сдзырдта Сосланмæ, йæхæдæг та цыма æдзæлгъæ- 
ды ныхасмæ æмхиц нæ уыд, афтæ фæкаст бæлццæт- 
тæм. 
Машинæ бахæццæ Тæгæрджынмæ. 
2 
Сослан никуыма уыдис ацы ран. Афтæ æнхъæлд- 
та, цыма хъæу аныгъуылд тæгæр хъæды астæу, йæ 
алфамблай дæр æмæхгæд у уæрæхкъабаз æмæ бæр- 
зонд бæлæстæй. Фæлæ ахæмæй ницы федта. 
Раджы кæддæр, ирон адæм хохы цъассыты куы- 
нæуал цыдысты, уæд иу комы цæрджытæ сфæнд код- 
той ацы æдзæрæг бæстæм ралидзын. Хæхтæй дард 
ацæуын нæ рауæндыдысты, тарстысты, бырсæг адæ- 
мы къæхты бын куы фæуой, уымæй æмæ æрæнцадыс- 
ты ам, комы рахизæны,— сæ иу къах — хохы, иннæ— 
быдыры. 
Ныртæккæ Тæгæрджынæн йæ алыварс æмæ йæ 
уынгты дæр тæгæр бæлас нал уыд. Хъæуы фæрсты 
згъордта хæххон цæугæдон. Йæ фæдыл арæхыс сты 
хæдзæрттæ. Йæ алыварс айтынг, цæгаты ’рдæм гæзæ- 
мæ къул чи уыд, ахæм лæгъз быдыр. Хуссары ’рды- 
гæй цæхгæр сыстадысты хъæдбыи къуылдымтæ. Уы- 
дон сæрты кастысты нæудзар рæгътæ, уæлдæр комы 
къахырæй зындысты цъæхфарс æмæ урссæр хæхтæ. 
Машинæ æрлæууыд хъæуы астæу, æхсæнвæзы. 
Сослан рахызт автобусæй, йемæ чи цыд, уыдон ба- 
фарста, уæ рынчындон та кæм ис, зæгъгæ. 
— Фысым уал нæм бакæн, уазæг, рынчындон дæр 
дын бацамондзыстæм! — бахатыд æм, автобусы кæи- 
мæ ныхас кодта, уый. 
Ц Æвзэгрст уацмыстэс 
321 

Сослан не сразы, арфæ ракодта йæ хонæгæн, араст^ 
кæдæм ын бацамыдтой, уырдæм. Фыццаг бакастæй 
йæ зæрдæ нæ барухс хъæуы уындæй. Хæдзæрттæн сæ 
фылдæр — рагон хъæдын агъуыстытæ, азтæ кæй фæ- 
цудын кодтой, сæ хицæутты зæрдæ тынг кæмæ нал 
райы, ахæмтæ. Цæхæрадæтты каутæ — тæнæг быд, 
тасмачъийы гæппæлтæй, сындз телы уадздзæгтæй æмæ 
уæгъдæвæрд акъацийы къалиутæй æмпъызт. 
Рынчындонмæ комкоммæ бацæуæн нæ уыд цъы- 
фæй. Сослан дæлдæрты æрзылд, цъыфдзасты астæуты 
цы стыр дуртæ æвæрд уыд, уыдоныл багæппытæ код- 
та. 
Æддаг дуар æхгæд разынд. Куы бахоста, уæд ми- 
дæгæй райхъуыст сылгоймаджы ныхас: 
— Ам æхгæд у, кæрты дуарыл æрбацу! 
Сослан базылд рахизырдæм, кулдуарыл бахызт 
кæртмæ. Рынчындоны агъуыст уыди иууæладзыг, 
бæрзонд бындурыл æвæрд. Суайын æм хъуыди дурын: 
асиныл. Сослан, хус бынæттæм хъавгæйæ, къулрæ- 
бынты бацыд æмæ асины фæстæ хурмæбадæкы бай- 
йæфта æртæ лæджы. Дыууæйыл дзы уыд халæттæ,. 
æртыккаг та — æнæуи дарæсы. Сæ иуы къухы цайцы- 
мæн агуывзæ. Æнæзонгæ лæджы куы федтой, уæд 
фефсæрмы сты. 
— Уæ куывд барст уæд,— худæнбылæй сæм 
сдзырдта Сослан. 
— Алыбон æгас цу, уазæг. Еблагъуæ! — загъта, 
агуывзæ кæмæ уыд, уый, æмæ æд нуазæн фестад Сос- 
ланы размæ. 
Сослан нæ райста нуазæн, бахызт мидæмæ. 
Сæйраг дохтыры кабинеты баййæфта иу ацæргæ^ 
лæджы. 
— Аипп ма уæд, Слонаты Беслæн нæ дæ? 
— Ныронг бæргæ афтæ хуындтæн,— йæ мидбыл- 
ты тыххудт бакодта Беслæн. 
Сослан æм балæвæрдта гæххæтт. Беслæн æй ба- 
каст, базыдта, абонæй фæстæмæ Тæгæрджыны рын- 
чындоны хицау æмæ сæйраг дохтыр кæй уыдзæн Дза- 
лæгаты Сослан, йæхæдæг та æнæуи дохтыр. 
— Гъемæ, сбад, дæ хорзæхæй! — Беслæн сыстад, 
æмæ æддæуæз æрлæууыд. 
Сосланæн хъыг уыд уыцы ми. 
— Æз курдиат балæвæрдтон, цæмæй бынтондæр 
суæгъд уон ардыгæй,— тызмæг хъæлæсæй загъта Бес- 
322 

лæн, гæххæтт стъолмæ баппæрста.— Æгъгъæд мын у, 
мæ сæр дзы ницæмæнуал хъæуы... 
Сослан фефсæрмы: 
— Бахатыр кæн, Беслæн, æз ардæм мæхи фæндæй 
не ’рбацыдтæн... 
— Уый мæиæн уæлдай нæу. Фæлæ рынчындоны 
цы фæллæйттæ ис, уыдон цы хуызы райсдзынæ? — 
бафарста Беслæн. 
— Кусгæ иумæ кæндзыстæм, æмæ дзы уый сæр 
ницæмæн хъæуы... 
— Æз та афтæ загътон, æмæ нал кусын! 
* Сослан бафиппайдта, Беслæн хиуарзон адæймаг 
кæй у, уый, — бахъавыд ын йæ зæрдæ балхæнын- 
мæ. 
— Ныббар мын, Беслæн, фæлæ мæнæн афтæ дзыр- 
.дæуыд, цыма ды дæхæдæг балæвæрдтай курдиат, æгæр 
бирæ куыст дын кæй ис, уымæ гæсгæ... Стæйæнхъæлд- 
тон, дæ хуызæн фæлтæрдджын дохтырыл мæхæдæг 
дæр кæд истæуылты сахуыр уаин... 
— Кæуыл ма дзы ахуыр кæндзынæ, дæхæдæг сæй- 
раг дохтыр куы уыдзынæ, уæд?.. Цæмæн дзы хъæуы 
мæнг ныхæстæ? — фесхъиудта Беслæн æмæ фæзылд 
дуары ’рдæм. 
— Фæлæуу-ма, дæ хорзæхæй, нырма нæ ныхас 
куы нæма фестæм,— бахатыд æм Сослан. 
Беслæн цæхгæр фæлæууыд къæсæргæрон. 
— Мæн демæ ницы ныхасаг ис! Ам мæ чи сæвæрд- 
та, уыдонимæ дзурдзынæн мæхæдæг! — загъта Бес- 
лæн æмæ дуарæй федде ис. 
Сослан хорзау нал фæци. Йе ’рбацыд Беслæнæн 
афтæ хъыг уыдзæи, уый æнхъæл нæ уыд. Сагъæстыл 
фæцис. Сындæггай æрбадт Беслæны бандоныл æнæ- 
рхъуыдыйæ. 
Хистæр медицинон хо Венерæ, фарон сæрмагонд 
скъола каст чи фæцис, ахæм æрыгон чызг, дуар æзип- 
пайды фегом кодта, Беслæн, зæгъгæ, æрбадзырдта. 
Йæ бынаты йын æнæзонгæ лæджы куы федта, уæд 
исдуг афæстиат, стæй мидæмæ бахызт, афарста: 
— Аипп ма уæд бафæрсын, чи дæ хъæуы? 
Сослан йæ хъуыдытæй æххæст нæма фæхицæн, 
^стæй афтæ цæхгæр фарст æнхъæл нæ уыд. Дзуапп 
радта: 
— Мæнæ бадын... 
— Омæ ам цæмæ бадыс? Чи дæ? — фæрсы тачызг 
323 

æмæ йæ дыууæ бæзджын сау æрфыджы фелхынцъ 
сты. 
— Адæймаг дæн... 
— Адæймаг куы нæ уаис, уæд дæм дзургæ дæр нæ 
кæнин. Чи дæ хъæуы? — тызмæгдæрæй бафарста Ве- 
нерæ. 
Сослан сыстад, стъолæй систа йæ гæххæтт æмæ йæ 
балæвæрдта чызгмæ. 
Венерæ йæ æнæдзургæйæ райста, бакаст æй. Сос- 
лан æнхъæл уыд, чызг фефсæрмы уыдзæн, фæлæ уый 
йæ мидбылты бахудт. 
— Бахатыр кæн, æз та, зæгъын, кæд дзæгъæлдзу 
къæбæдатæй исчи æрбарæдыд... 
— Гъе уæдæ мын ды дæр дæхи бацамон, иугæр 
уыцы къæбæдатæй нæ дæн, уæд. 
Сослан йæ къух радта чызгмæ. Венерæ загъта йæ 
иом. 
— Нæ хицауы нын федтай? 
— Ам æй æрбаййæфтон, фæлæ... 
— Æмæ цы фæци? 
— Нал кусын, зæгъгæ, ацыд. 
Чызгæн йæ хуызыл бæрæг уыд: ницы диссаг æм 
фæкаст Беслæны ми. Исдугмæ ницуал сдзырдта. 
— Æмæ уæдæ куыд? 
— Нæ зонын... Уæд та уал фæстæмæ ацæуон æмæ 
бамбарын кæнон районы. Куыд дæ фæнды? 
— Мæ фæндонæй цы ис? Фæлæ иугæр æрбацыд- 
тæ, уæд ныннæ рынчындон куы фенис, уæд æвзæр нæ 
уаид.— Венерæ йæ сахатмæ æркаст. 
— Æвæдза, уымæй дæр раст зæгъыс, уæддæр су- 
сæгæй аздæхгæ нал у. 
Сослан чумæданæй систа халат, йæ урс худ æркод- 
та йæ сæрыл, араст Венерæйы фæдыл. 
Къæлидоры рахизырдыгæй фыццаг уатæй хъуыст 
адæмы ныхас. Мидæмæ куы бахызтысты, уæд Сосла- 
ны зæрдæ бамæгуыр. Баййæфта дзы рынчынтæй уæл- 
дай иу цалдæр æддагон адæймаджы. 
— Чи сты адон? — афарста Венерæйы. 
— Рынчынфæрсджытæ. 
— Æмæ абон рынчынтæм цæуæн бон у? 
— Нæу, фæлæ... 
Уырдыгæй куы рахызтысты, уæд Венерæ Сосланы 
базонгæ кодта медицинон хоимæ. 
324 

Сæ къухтæ кæрæдзимæ куы радтой, уæд Сослан 
бахудт: 
— Аипп ма уæд, халат дыл цæуылнæ ис? 
Чызг фефсæрмы, ницы дзуапп раттын бафæрæзта. 
Венерæ фæраздæр: 
— Уый даргъ аргъау у... 
— Аргъау?.. 
— 0, мæнæ сывæллæттæн цы аргъау фæкæнынц, 
ахæм. Завхоз сапон не ’лхæны, гæрстæхсæг æнæ сапо- 
нæй не ’хсы, ай та чъизи халат нæ кæны,— йæ сæрæй 
ацамыдта йе ’мбалмæ. 
«Зылд фесты рынчындоныл. Сослан базонгæ ис иннæ 
кусджытимæ дæр. 
Фæстæмæ кабинетмæ раздæхтысты. Йæ зæрдæ ни- 
цæмæй барухс Сосланæн. Кæд нырма бирæ нæ федта, 
уæддæр цы бафиппайдта, уымæй йæм афтæ фæкаст: 
рынчындонæн йæ агъуыст хорз у, бындурон, фæлæ 
дзы нæй сыгъдæгдзинад, фидар фæтк, суанг, цъыф 
уынгæй райдай æмæ палатæтæй кæдæмдæриддæр ба- 
кæсай, алы ран дæр — æдзæллаг. 
Венерæ æнхъæлмæ каст, йæ уазæг цы зæгъдзæн, 
уымæ, фæлæ уый ницы дзырдта. Сæ дыууæ дæр ныхъ- 
хъус сты. Сослан, чи зоны, йæ сомбоны куысты са- 
гъæсты фæдыл адзæгъæл, фæлæ Венерæмæ аив нæ 
каст æгуыппæгæй лæууын. Рудзынджы размæ базылд, 
стæй, цыма йæхиимæ ныхас кæны, афтæ сдзырд- 
та: 
— Автобус æрбацыд... 
— Искуыдæм цæуыс? — афарста йæ Сослан. 
— Æз никуыдæм цæуын, фæлæ афтæ нæ загътай, 
фæстæмæ здæхын? Æмæ фæтагъд кæн, кæннод дын 
байрæджы уыдзæн... 
Чызг уыцы ныхæстæ ахæм хъæлæсы уагæй загъ- 
та, æмæ лæппу бамбæрста, уайдзæф ын кæй кæны, 
уый. А6.он фæстæмæ районмæ кæй аздæхдзæн, ууыл 
гуырысхо нæ кодта, фæлæ уыцы æфхæрдимæ ацæуа, 
тæппуд, æнæныфсхаст æй схона ацы чызг, уый дæр 
æй нæ фæндыд. Венерæйы ныхас æм фæкаст, лæг йæ 
рагон зонгæ, кæнæ йæ хæларæн цы бустæ фæкæны, 
уый хуызæн. Рынчындон фенынмæ йæ кæй фæхуыд- 
та, уый дæр æм ныр диссаг нал фæкаст. Чызг, æвæц- 
цæгæн, йæхинымæр загъта: нæ хъуагдзинæдтæ нын 
куы базона, уæд кæд, мыййаг, сразæнгард уаид ам ку- 
сынмæ. 
325 

Фæлмæн хъæлæсæй, цыма йæхи раст кодта, афтæ- 
мæй райдыдта Сослан: 
— Карды рæхуыстау уыд Беслæнæн, сæйраг дох- 
тыры бынатæй йæ кæй систой, уый. Куыд æм бакастæн, 
афтæмæй, цыма йæ сæрмæ нæ хæссы, ам æндæр исчи 
йæхицæй уæлдæр уа, уый. Æвæццæгæн, нал æрбацæу- 
дзæн ардæм. Æз та — комкоммæ дын æй зæгъон — 
нырма æвæлтæрд дæн. Афтæмæй рынчындон æнæ дох- 
тыр куы аззайа, уæд уый хорз нæ рауайдзæн. Район 
дæр Беслæнæн афтæ ’нхъæл нæ уыдысты. Ныртæккæ 
мæ цуры дæу йеддæмæ иичи ис, кæимæ ауыиаффæ кæ- 
нон, ахæм. Гъемæ мын зæгъ: куыд дæ фæнды? 
— Æцæг мæ фæрсыс? 
— 0. 
— Гъе уæдæ райдай кусын! Кæд дзы æнæ Беслæн 
гæнæн нæй, уæд æй æз райсом æрбакæндзынæн... 
— Ды? 
— О, æз. 
Нæ бауырныдта ног дохтыры Венерæйы ныхас. 
Ахæм хиуарзон лæг ацы æрыгон чызджы коммæ ба- 
кæса, уый .нæ уыдзæн. Æмæ уæд куыд? 
Уынгæй æрбайхъуыст бирæ адæмы хъæлæба, стæй 
кæрты дуар æрбачындæуыд. Цыппар нæлгоймаджы 
сæ къухтыл æрбахастой иу лæджы. 
Венерæ Сосланы уым фæуагъта, сæ размæ ауад. 
Уæдмæ рынчынхæсджытæ æрбахæццæ сты асинтæм. 
Сосланæн йæ халат йæ къухы баззад. 
— Дохтыр кæм ис, дохтыр? — тыхст æмæ тыз- 
мæгдзæф хъæлæсæй афарста æрбацæуджытæй иу. 
— Дохтыр мæнæ уæ разы! — Венерæ ацамыдта 
Сосланмæ. 
Сослан тагъд-тагъд акодта йæ халат æмæ рынчын- 
мæ февнæлдта. 
— Сабыр æй æруадзут! Цы кодта? 
Æрбацæуджытæ сæ кæрæдзийы дзыхæй ныхас ис- 
той, афтæмæй дзырдтой, æмæ зын раиртасæн уыд 
хъуыддаг. 
— Йæ цуры чи уыд? 
— Мæхæдæг уыдтæн, мæхæдæг, дæ кывонд фæ- 
уон. Мæ лæппу у,— йæ хъарæг фæуадзгæйæ, райдыд- 
та зæронд ус. Уый куыд радзырдта, афтæмæй йæ фырт 
рынчын уыд йæ зæрдæйæ, йæ сæр арæх рысти. Чы- 
сыл раздæр æвиппайды бауадзыг æмæ æрхауди. Лæп- 
пуйæн йæхи бакастæй Сосланы зæрдæ фехсайдта, уы- 
326 

мæн йæ сæры магъзы тугдадзинтæй цыдæр кæй фес- 
къуыд. Бахатыд, рынчын чи æрбахаста, уыдонмæ, цæ- 
мæй кабинетæй ацæуой. Фæлæ уыдонæй ничи фезмæ- 
лыд. Цыма, раздæр чи рацыдаид, уый искæй зæрдæ- 
худтæй тарст, афтæ алчидæр æнцад, зæхмæ кæсгæ, 
лæууыд йæ бынаты. Сослан ракъахдзæф кодта дуар- 
гæронмæ, къæсæрмæ æввахсдæр чи лæууыд, уымæи 
йæ цонгыл рахæцыд. 
— Бахатыр кæн! 
9 — Дохтыр, æххæст ма куы базыдтаиккам, йæ ха- 
бар куыд у, уый. 
— Уæ хæс цы уыд, уый бакодтат, ахизут уал, уый 
дæр уын фехъусын кæндзыстæм. 
Баззадысты ма рынчынæн йæ мад æмæ йе ’фсы- 
мæр. 
— Сымах дæр уал ахизут,— сабырæй сæм баздæхт 
Сослан.— Иунæг сыбыртт дæр зын у рынчынæн. Стæй, 
нæ мадыхай, афтæ кæугæйæ дæ куы фена, уæд йæ 
ныфс асæтдзæн. Цæй, мауал нæ фæстиат кæнут! 
Сындæггай, фæстæмæ фæкæсфæкæсгæнгæ, рацы- 
дысты мад æмæ йæ фырт. Зæронд ус дуары къæсæ- 
рыл афæстиат, фæстæмæ фæзылд Венерæмæ: 
— Дæ фæхъхъау фæуон, Беслæнмæ дæр куы ба- 
дгурис, кæддæра уый та цы зæгъы... 
«Мæн дохтырыл дæр нæма нымайынц»,—ахъуыды 
кодта Сослан. 
— Беслæн сæхимæ ис. Уæхæдæг ын зæгъут ха- 
бар,— дзуапп радта чызг. 
Сослан рынчынмæ æркаст, йæ пульс ын басгæрста. 
Дзуры Венерæмæ: 
— Марадз-ма, санитаркæтимæ йын бынат æрцæт- 
тæ кæнут хицæн уаты... 
— Нæй дзы ахæм уат,— æфсæрмхуызæй загъта 
Венерæ. 
— Се ’ппæт дæр дзаг сты? 
— Цæттæ дзы ничи у. 
Санитаркæтæй иу дуар æрбакодта, æрбакаст ми- 
дæмæ. Фæстæмæ фæзилынмæ куыд хъавыд, афтæ 
йæм Сослан фæдзырдта: 
— Фæлæуу уал ам, рынчыны цур! — æмæ та Ве- 
нерæмæ: — Цом-ма! Кæм ис афтид палатæ? 
Уат йæ тæккæ дзаг уыд саст бандæттæй, сынтæ- 
джытæй æмæ æндæр дзаумæттæй. Иу къуымы — йæ 
æртæ къахы хæрдмæ хъилæй лæууыди, йæ тæнтæ ми- 
327 

дæмæ кæмæн бахаудтой, ахæм æфсæйнаг пец, рудзын- 
гыл — æнæбын бедра. 
— Цы у ай? — бафарста Сослан. 
— Хæчъайы уæлмæрд...— бахудт чызг. 
— Уæддæр ма дæм худын куыд цæуы! 
— Нæ завхозæй зæгъын... Ды сæ фыццаг хатт уы- 
ныс, мах та цалдæр азы. 
— Кæм ис завхоз? 
— Ам нæй... — æнæбæрæг дзуапп радта Вене- 
рæ. 
— Ам кæй нæй, уый æз дæр уынын æмæ дæ уы- 
мæн фæрсын: кæм и? — тызмæгдæрæй йæм дзуры 
Сослан. 
— Æртæ боны размæ, дам, кæмæндæр чындзхæс- 
сæг ацыд. 
— Ау, æмæ йæ Беслæн куыд ауагъта? 
Венерæ ницуал загъта. 
— Цы бакæнæм уæдæ рынчынæн? Уæд та уал æй 
иумæйаг палатæмæ ахæссæм? 
— Мæнæ æртæ рынчыны кæм хуыссы, уым хорз 
уаид, фæлæ... 
— Цом-ма! — Сослан фæраст, Венерæ цы уатæй 
загъта, уырдæм. 
Рынчыны сынтæгыл æрæвæрдтой. Уколтæ йын 
скодтой. Медицинон хойæн фæдзæхст æрцыд, иуда- 
дзыг дæр æм дæ цæст дар, зæгъгæ. Стæй Сослан саки- 
таркæйæн загъта, цæмæй иунæг адæымаджы дæр ма- 
уал æрбауадза мидæмæ. 
— Цы сын мæ бон бауыдзæн? — йæхи бакъултæ 
кодта уый. 
— Цы бон сын хъæуы, дуар фæсте сæхгæн, æн- 
дæр? 
— Цæмæй йæ сæхгæнон, къæпсыр дæр ын куы иæ 
ис. 
— Уæд та мæнæ афтæ! — Сослан фелвæста, къу- 
лы æнцой цы бандон лæууыд, уый æмæ йыи йæ иу 
къах дуары хæцæны атъыста. 
Венерæйæн æхсызгон уыди, Сослан хъуыддаджы 
фæдыл кæй смæсты, уый. «Фæлæ цымæ уый топпы- 
хосы иу фæтæпп у, æви æнæахуысгæ зынг?»— ахъуы- 
ды кодта чызг. 
— Венерæ, тæккæ абон ставд дамгъæтæй ныф- 
фысс хъусинаг æмæ йæ бакæн кулдуарыл. Рынчын- 
фæрсджытæн цæуæн ис къуыри дыууæ хатты: цып- 
328 

пæрæмы æмæ хуыцаубоны, дæс сахатæй цыппар са- 
хатмæ. 
— Кæддæр æз дæр афæлвæрдтон ахæм фæтк æрæ- 
вæрыныл... 
— Афтæ зæгъынмæ хъавыс: ницы дзы рауай- 
дзæн?.. 
— Фендзыстæм... 
— Уæдæ уал хъусинæгтæ ныффысс, стæй бæрæг 
уыдзæн... 
3 
БаЬзæр. Районмæ ацæуыныл ныхас дæр нал уыд.. 
Венерæ нæ куымдта сæхимæ. Сослан ын загъта: 
— Райсом ам дæу йеддæмæ рынчынтæм фæкæсæг 
нæ уыдзæн, ныр уал уæхимæ ацу, баулæф. 
— Æмæ ахсæв та? 
— Ахсæв та уал æз... Мæнæ де ’мбæлттæй йæ рад 
кæмæн у, уый æмæ санитаркæимæ,— æртæйæ æгъ- 
гъæд стæм. 
— Омæ хæргæ уæддæр исты бакæ! 
— Ау, уæ хæринаггæнæг мæ фаг не ссардзæн? 
Уыдон куы ацыдысты, уæд ма иу хатт разылд па- 
латæтыл, стæй рацыд кабинетмæ. Абондæргъы нырма 
фыццаг хатт аззад иунæгæй йæ мидзæрдæйы хъуыды- 
тимæ. 
Бирæ цæмæйдæрты фыдæнхъæл фæцис ардæм æр- 
бацæугæйæ. Цалдæр боны размæ йын районы куы 
загътой, Тæгæрджыны сæйраг дохтыры бынатмæ ацу, 
зæгъгæ, уæд тынг бакатай кодта. Æппæты фыццаг 
æм цы хъуыды февзæрд, уый уыд Беслæны тыххæй. 
Лæг фæкуыста уыцы иу бынаты цалдæр азы, ныронг 
дзы æвзæрæй ницы райхъуыст. Ау, æвиппайды йæ бы- 
натæй исинаг цæмæ гæсгæ фæцис? Кæд, мыййаг, ис- 
кæй хахуыр ныхасæй ист цæуы? 
Районы æнæниздзинады хайады хицау ын куы 
равдыста, газеты цы уац фыст уыди, уый, стæй сæхи 
æрвыст лæг цы хъæндзинæдтæ раиртæста Тæгæрджы- 
ны рынчындоны, уыдон, уæддæр ма йæ æххæст нæ ба- 
уырныдта, Беслæн аххосджын у, уый æмæ йæхины- 
мæр хъуыды кодта: «Хаттæй-хатт мыхуыргонд æрцæ- 
уынц, раст чи нæу, ахæм уацхъуыдтæ, æрвыст лæгтæ 
дæр кæронмæ нæ равзарынц æцæгдзинад. Бакæсон 
уал мæхæдæг, æмæ бæлвырд æнæазым куы разына, 
329 

уæд, цы мæ бон уа, уымæй архайдзынæн, цæмæй Бес- 
лæн баззайа сæйраг дохтырæй, мæхæдæг та кусдзы- 
нæн йæ хæдивæгæй». Комкоммæ зæгъын йæ цæсгом 
нæ бахъæцыд, фæлæ Беслæны тыххæй район цы уы- 
наффæ бакодта, уый йæм æгæр дæрзæг фæкаст. 
Фæлæ ныр Беслæнæн йæхиуыл куы фембæлд, уæд 
æм йæ зæрдæ фæхъæбæр. Беслæн кæд цыфæнды мæст- 
джын уыди, уæддæр ын афтæ тæргæйттæ не ’мбæлы. 
Кæд азимаг нæ дæ, уæд уал кус, цы бынаты дæ сæвæрд- 
той, уым, стæй уæд фæстæдæр сбæлвырд уыдзæн дæ 
рæстдзинад. Уæвгæ, Беслæны аххос ныр гуырысхойаг 
нал уыд. Нæ фæлæ рынчынты та куыд ныууагъта æвæ- 
гæсæгæй? 
Дуар æрбахостæуыд. Мидæмæ æрбахызт ныллæг, 
тæитъихæг, ацæргæ лæг. Мæллæг цæсгом. Йæ зачъе — 
бурбын æмæ стæмхал. Йæ фезмæлд — цырд, лæппуйау. 
Уыцы иу растæй æрбацыд Сосланмæ. 
— Де ’хсæвтæ хорз! 
Сослан сыстад, салам ын радта. Фенхъæлдта йæ 
рынчынфæрсæг. Æхсызгон ын нæ уыд йе ’рбацыд. 
Зæронд дæр, чи зоны, бафиппайдта уый æмæ йæхæ- 
дæг фæраздæр. 
— Алыбон æгас цу... Бахатыр кæн, фæлæ ды, 
æвæццæгæн, нæ ног хицау хъуамæ уай, дæ кой дын 
фехъуыстон... Хорз у, хорз, дæ рын бахæрон. Æгайт- 
ма нæ фæсивæд размæ рацыдысты... Дæ фыдгулы хис- 
тæрæн хорз кæстæр ма уæд. Беслæн бирæ фæкуыста 
не ’хсæн, нымад, уæздан лæгæй фæцард нæ хъæубæс- 
ты. Гъе, фæлæ адæймагыл цас азтæ фылдæр цæуа, йæ 
тых афтæ къаддæр кæны, йæ цæст дæр алцыппæтыл 
нал феххæссы. Æмæ дзы архайын та бирæ хъæуы, би- 
рæ... Æниу ма мæхæдæг дæр мæ тыхыл куы уаин, уæд 
æхсæв-бонмæ ам рынчындоны кæрты дзæгъæл ривæд 
кæнин? 
— Хъахъхъæнæг дæ? 
— Афтæ мæ хонынц... Хъахъхъæнын, мæ хæдзар, 
давынæй тас кæмæн нæу, ахæм фæллой... 
— Уый та цавæр фæллой у? 
— Мæнæ хæдзары къултæ, кæрты кулдуар æмæ 
ахæмтæ-йедтæ. 
Сослан бахудт. 
— Æндæр дзы ницы ис хъахъхъæнинаг? 
— Цæуылнæ! Фæлæ уыдон мæнмæ нæ хауынц, 
зонгæ дæр нæ кæнын, кæм цы ис, уый. 
ззо 

Сослан бафиппайдта, зæронд лæг цæмæйдæр разы 
нæу, æмæ йæ бафæндыд йемæ аныхас кæнын. 
— Æмæ, бахатыр кæн, кæд афтæ у, уæд ма дæ^ 
хъахъхъæд кæй цæмæн хъæуы? 
— Хъæугæ та куыд нæ кæны, дæ рын бахæрон!.. 
Рагон æмбисонд дын æрхæссон... Кæддæр, дам, Кæр- 
чикло рувасы йæ кæрчытæн хицауы бынаты æрæ- 
вæрдта. Рувас та тæрхъусы баурæдта дуаргæс. Мидæ- 
мæ макæй уадз, зæгъгæ, йын бафæдзæхста. Тæрхъус 
кæсы, æмæ рувас йæхæдæг нал ауæрды кæрчытыл. 
Уæд ын иу бон тæрхъус афтæ зæгъы: «Арæбын, ру- 
вас, Кæрчиклойы фос дæхæдæг цагъд куы фæвæййысу 
уæд ма сæ мæнæн та кæмæй хъахъхъæнын кæныс?» 
Уæд ын рувас афтæ зæгъы: «Æдылы къоппа, æддагок 
рувæстæн дæр ардæм фæндаг куы уа, уæд кæрчытæ; 
не ’ппæтæн кæдмæйы фаг уыдзыеты?» 
Зæронд лæг хинæйдзаг худт бакодта æмæ ма йæ 
ныхасыл бафтыдта: 
— Æниу æй мачердæм бамбар, афтæ æнæуи æр- 
балæууыд мæ зæрдыл... Æхсæв-бонмæ иунæгæй вæй- 
йын ам æмæ мæхицæн аргъæуттæ мысын. 
— Æз дæр ма кæмдæр фехъуыстон уыцы æмби- 
сонд,— бахудти Сослан.— Фæлæ бахатыр кæ, дæ ном 
мын нæма загътай... 
— Бибо, дæ рын бахæрон, Бибо. 
— Æмæ уæдæ, Бибо, ды уал абад. Иу ног рынчын 
нæм ис. Æз æй абæрæг кæнон... 
— Цу, цу, дæ рын бахæрон. Æз дæр ма йын фе- 
хъуыстон йæ хабар. Дзæбæх, сабыр кусæг лæппу у,— 
загъта Бибо, æмæ уый дæр сыстад. 
Къæлидормæ куы рахызтысты, уæд хæрхæмбæлд 
фесты санитаркæйыл. Сослан фæтарст рынчынæн, кæд 
ыл исты ’рцыд, зæгъгæ. Чызг æм æххæст нæма æрба- 
хæццæ, афтæ афарста: 
— Цы хабар у? 
— Æрчъицыдта,— дзуапп радта уый. 
Æнæзмæлгæйæ уæлгоммæ хуыссыд рынчын йæ 
сынтæджы. Йæ цæсгом æрдæбонау мæрдон фæлурс 
нал уыд, уадултæ гæзæмæ фæсырх сты, фæлæ йæ 
цæстæнгас дзæгъæлтæ кодта, тыхсти йæхимидæг. 
— Мауал тæрс, ницуал дын у,— дзуры йæм Сос- 
лан, йæ цонджы хъулыл ын хæцы, афтæмæй.— Ныр- 
тæккæ дын дæ баз фæуæлдæр кæндзыстæм, æрмæст 
дæ сæр ма рахъил кæн. Æвиппайды фезмæлдæй дæхи 
331 

хиз, æнцад хуысс, дзургæ дæр нæ. Æмæ дыууæ-æртæ 
Соны фæстæ уæ хæдзары баддзынæ. 
Бæргæ бафæдзæхста Сослан рынчынæн, йæ фарс- 
мæ чи хуыссыд, уыдонæн дæр, цæмæй сæхи сабыр да- 
рой, фæлæ сыл йæ зæрдæ нæ дардта æмæ та бацыд, 
Венерæ «Хæчъайы уæлмæрд» кæй схуыдта, уыцы 
уатмæ. Кæронырдыгæй цы саст табуреткæ уыд, уый 
æмæ иу æнæсæр тумбочкæ систа, тыргъы сæ æрæ- 
вæрдта. Уый фæстæ дыууæйыл дæр схæцыд æмæ сæ 
рахаста. Кæртмæ рахизæн дуары цур йæ размæ фæ- 
цис хъахъхъæнæг. 
— Дохтыр, кæд дзы ахæм исты фæкæсинаг ис, 
уæд гсз дæр дзæгъæлы бадын. Стæй, аипп ма уæд, дæ- 
хæдæг цæмæн архайыс? Райсом завхозæн хъæбæр 
приказ ратт, куыд æй ссыгъдæг кæна, афтæ, уæдæ ма 
æндæр цы кусы? — загъта уый. 
Сæ дыууæ дæр ивадæг кæнын райдыдтой æнæ- 
фснайд уат. 
Æрбацыд рынчыиы æфсымæр. 
— Дæ хæрзæггурæггаг мæн! Де ’фсымæр æрчъи- 
цыдта! — фæцырд æм зæронд лæг. Лæппу фыр цинæй 
иицуал сдзырдта. 
Бибо ныронг никуыма федта, дохтыр дæр ахæм 
«сау» куыстытæ фæкæны, уый æмæ лæппуимæ хицæ- 
нæй куы аззад, уæд ын уайтагъд аппæлыд: 
— Нæ ног дохтырæй дын зæгъьш, мæ хæлар. Уар- 
тæ-ма йæм бакæс: ныр та хицæн бынат амал кæны де 
’фсымæрæн æмæ уыныс? Йæхæдæг архайы... Æй, 
уæвгæйæ та, махмæ дзы цы Хæчъатæ ис!.. 
Уыцы рæстæджы Сослан цыдæртæ рацæйхаста уа- 
тæй. Бибо йын бацамыдта æрбацæуæджы. 
Сослан йæ хæссинæгтæ арæхсгæ æрæвæрдта пъо- 
лыл æмæ радзырдта рынчыны хабар. Лæппу йын æгæр 
зæрдиаг арфæтæ куы кодта, уæд фефсæрмы. Къæм- 
дзæстыгхуызæй загъта: 
— Æз ын нырма ницы æххуыс фæдæн, фæлæ йæм 
нырæй фæстæмæ тынг цырд фæлæууын хъæуы. 
Уат сахатмæ срæвдз. Рынчыны æд сынтæг бахас- 
той уырдæм. Йе ’фсымæр нæ куымдта сæхимæ, фæлæ 
йæ арвыстой, «дæ мады зæрдæ æхсайдзæн», зæгъгæ. 
Бибойы ма фæндыд ног дохтыримæ аныхæстæ кæнын 
æмæ та мидæмæ бацыд. Иу зæрондгомау, фæлæ хæрз- 
æхсад прастина æмæ хъæццул бахаста санитаркæ, 
кабинеты диваныл уат бакодта. 
.332 

— Дæхи уал æруадз, бонмæ дæр бирæ нал ис, ку- 
сын дæ хъæудзæн,— бахатыд уый Сосланмæ. 
— Раст зæгъы, раст, суадз дæ фæллад, адæймаг 
æфсæйнаг, мыййаг, нæу! Æрхуысс уал! — йæ ныхас 
баппæрста æхсæвгæс дæр. 
Сослан æрмæст ацы сахат бафиппайдта, абон рай- 
сомæй нырмæ доны хъæстæ дæр кæй нæ фæцис, уый. 
Хæринаджы кЬй комкоммæ скодтаид, уый йæ нæ фæн- 
дыд, мыйкаг, санитаркæ дæр куы фефсæрмы уа, зæгъ- 
гæ, æмæ хъазынырдæм аздæхта ныхас: 
— Æрхуыссын дæр хъæуы, фæлæ, Бибо, ды нæ 
хистæр дæ, æмæ дæ иу хъуыддагæй фæрсын... Æххор- 
гтаг ^суы вæййын, уæд мæ хуыссæг нæ ахсы, æмæ уый 
цæмæн афтæ у? 
— Мæ хæдзарыл! — санитаркæ цæхгæр фæзылд, 
феддæдуар. 
— Гъæй, бын бауой, афтæмæй дæ куыд ныууагъ- 
тсй? — бакатай кодта Бибо. 
— Уыдоны аххос нæу, рынчыныл фестæм æмæ... 
— Гъемæ дæ цæрæнбон бирæ, æгайтма йæ дæхæ- 
дæг загътай. 
Бибо нæ бакуымдта æхсæвæрыл æрбадын, «ацы 
афон хæрын ахуыр нæ дæн», зæгъгæ, æмæ кабинетæй 
куы рацæйцыд, уæд æй Сослан фæурæдта: 
— Бибо, бахатыр кæн, фæлæ дæуæн дæр дæ лæуд 
ницæмæнуал у, дæхи загъдау, къултæ никæдæм аир- 
вæздзысты. Ацу уæхимæ, баулæф. Кæд дын амал уа, 
уæд райсом аходæн афон æрбауай — æхсызгон хъæу- 
дзынæ. 
— Дæ салам бирæ уæд, фæлæ, суанг аходæн 
афснмæ дæр ам уыдзынæн. 
— Афтæ гæнæн нæй, уæд-иу фæлтау ма æрбацу! 
— Дæ рын бахæрон, æгайтма истæмæн хъæуын. 
Кæд мæ хуыссæг æрцахса, уæд, тæрхъусау, дзагъы- 
рæй дæр афынæй уыдзынæн. 
Бибо рацыд. Цæмæн хъæудзæн райсом, уымæн ни- 
цыма зыдта, фæлæ йын æхсызгон уыд: уый дæр ацы 
хатт цыдæр хъуыддагæн хъæуы. 
Дыккаг бон рынчындоны кусджытæн сæ фылдæр 
афонæй раздæр æрцыдысты. Сæ иутæ æфсæрмы код- 
той ног хицауæй æмæ уый тыххæй, иннæтæ та сæ цы- 
мыдисæй: ам ма ис сæ ног хицау æви афонмæ афар- 
дæг районмæ. 
ззз 

Æппæты разæй æрбацыд Венерæ. Хъахъхъæнæ- 
джы ацы хатт кæрт æфснайгæ куы æрбаййæфта, уæд; 
фæдис кодта: 
— Ам ма куы дæ, Бибо? 
— Æмæ дæм цы диссаг фæкаст? Лæг, кæм хъæ- 
уы, уым хъуамæ уа, уæдæ куыд? 
Венерæ бахызт тыргъмæ, фембæлд дысоны сани- 
таркæйыл. 
— Дæ райсом хорз! Куыд у зноны лæппу? 
— Бакæс æм уæртæ! 
«Æвæццæгæн ыл исты æрцыд»,— фæтарст Вене- 
рæ, бацæйуад рынчынмæ, фæлæ йын бацамыдтой, кæ- 
дæм æй ахастой, уый. 
— Кæдæй-уæдæй ацы хатт фесгуыхт Хæчъа дæр 
æмæ йæ «уæлмæрд» ссыгъдæг кодта... 
— Ссыгъдæг кодта!..— сфæзмыдта йæ санитаркæ* 
мæстыхуызæй. 
— Цы кодтай, цы? Гогызау куы ныддымстæ! — 
дзуры Венерæ. 
— Махмæ дæр дзы ис рынчындоны хицæуттæ æмæ- 
завхозтæ! Дзурынмæ — гæркъæраг, хъуыддагмæ та— 
уаллон,— дзуаппы бæсты хъуыр-хъуырæй фæцис йæ 
ныхас санитаркæ. Араст тыргъы фаллаг кæроимæ. 
Дысон æм угелдай куыст бирæ æрхауд, пъолтæ ных- 
сыи уый хъуыддаг нæ уыд, æмæ мæсты никæмæ сси, 
фæлæ йæхицæй раппæлынæн æндæр хос не ссардта. 
Венерæ йын фæдызæрдыг йæ ныхæстыл, æххæст* 
сæ нæ бамбæрста: «Кæд Сосланимæ истæуыл фæбы- 
цæу?»— æмæ ратындзыдта кабинетмæ. 
Завхозæй фæстæмæ, кусджытæ иууылдæр æрбам- 
бырд сты. Уыдон æнхъæлмæ кастысты: цы зæгъдзæн, 
цы ногдзинæдтæ райдайдзæн, кæй бафхæрдзæн, кæ- 
мæй раппæлдзæн ног хицау? Æрмæст дысоны сани- 
таркæ æмæ Бибо се ’хсæн сæрбæрзондæй бадтысты,. 
цыма ныртæккæ цы уайдзæфтæ уыдзæн, уыдон сæм 
нæ хауынц, ахæм цæстæй кастысты иннæтæм. 
Сослан радзырдта куысты уавæры тыххæй хæрз 
цыбырæй, хъазгæмхасæн ныхæстимæ. 
— Рынчындоны сыгъдæгдзинад æмбисондæн фæ- 
хæссынц, æмæ, бахатыр кæн, фæлæ дæхи хæдзары 
тыргътæ дæр афтæ чъизи сты? — бафарста æфснайæг 
усы. 
— Уæд мыл нæ хъæубæстæ зарæг куы скæник- 
кой! — фемæхст дзурынмæ. Æвæццæгæн ын фыццаг- 
$*л 

хатт амал фæцис йæ тыппыртæ суадзынæн. Куыдфæ- 
стæмæ мæсты дæр кодта æмæ, завхозы тыххæй куы 
райдыдта дзурын, уæд æвиппайды фестад æмæ дуа- 
рæй федде. Сослан фенхъæлдта, ус бынтондæр ацыд, 
фæлæ уый уайтагъд фæстæмæ æрбауад, йæ къухы иу 
зæрондгомау бел, афтæмæй. 
— Ницуал сын мæ бон у уыцы цъыфтæн æмæ нæ- 
хицæй ацы бел æрбахастон. Хæчъайæн афтæ зæгъын, 
куырдтæм æй бадав, йæ тъæпæн ын цæхгæр алыг кæ- 
нын кæн, æмæ уымæй хафон пъолты цъыф, кæннод 
сын ныхсæн нæй. Æмæ, дам, æххæст экскаватыр цæ- 
уылнæ æрдомыс?.. Гъемæ кæд хицау дæ, уæд дын мæ- 
нæ ацы адæмы раз зæгъын: абонæй фæстæмæ нал ку- 
сь::н, æмæ «нæ фехъуыстон» мачи зæгъæд. 
Ус тк фæцæйцыд, фæлæ йæ Сослан фæурæдта: 
— Уæддæр дыи абон æнæ кусгæ нал ис, æмæ нæм 
иу чысыл байхъус. 
Ныхас завхозы ’рдæм раздæхт. Се ’ппæты дæр ба- 
фæндыд, цæмæй, уый йæхæдæг ам куыд уа, афтæмæй 
йын йæ цæстмæ бадарой йе ’дзæллаг куыст. Бибо йæ- 
хи барæвдз кодта: 
— Мæн æм арвитут, æз æй ныртæккæ ам æрба- 
лæууын кæндзынæн. 
Венерæмæ зæрдæхсайгæ фæкаст Бибойы фæнд. 
— Ма кæн, Бибо, чындзæхсæв абон у, Хæчъа ныр- 
ма уым ис, æмæ дæхæдæг дæр нозтыл фæуыдзынæ. 
— Чи? Æз? Нæ, мæ мад, мæ фыдыстæн! Æз-иу 
искæмæн ускурыны хъуыддаджы фидаугæйæ дæр ца- 
лынмæ мæ хæс ахицæн кодтон, уæдмæ-иу мæ хъуыры 
арахъхъы æртах никуы ауагътон... 
Бибо, æцæг, йæ ныхас сæххæст кодта. Хæчъа уы- 
ди йæ ног хойы хæдзары. Зæронд лæг кæрты астæу 
ныллæууыд. Цас æм фæхатыдысты, уæддæр мидæмæ 
кæ бакуымдта. Барвыста Хæчъамæ. Лæппутæй чидæр 
бауад хæдзармæ, иу къаннæг графин æмæ агуывзæи- 
мæ февзæрд Бибойы раз. Бибо агуывзæ нæ райста, ар- 
фæ ракодта æмæ цæхгæр загъта: 
— Хъуыддаджы мидæг лæуд дæн æмæ мын иу 
æртах бануазæн дæр нæй! 
Дыккаг барвыстæн рацыд Хæчъа. 
— Цы хабар у, Бибо? 
— Ног хицау нæм æрбацыд. Тынг æхсызгонæй.дæ 
агуры... 
335 

— Уый мын дзырдæуыд, фæлæ цавæр фæдис уг 
мидæмæ уал рацу! 
— Нæ бацæудзынæн, адæм махмæ æнхъæлмæ кæ- 
сынц... 
— Ныр цы ныццæхгæр дæ? — тызмæгдæрæй загъ- 
та Хæчъа æмæ йын йæ цоигмæ бавнæлдта. Уый йын 
йæ къух асхуыста. 
— Æз дзырд радтон хицауæн, зæгъын, ныртæккæ 
нæ дыууæ дæр ам уыдзыстæм. Фæстиат мауал кæн! 
Хæчъа æрбамæсты. 
— Нæ, фæлæ, Бибо, дæхæдæг дæр хицауы хуы- 
зæн куы сдæ! 
— Æз дæр мæ дзырдæн хицау дæн... 
— Гъе уæдæ лæуу! — Хæчъа цæхгæр фæзылд, 
хæдзармæ араст. 
— Ам дæм æнхъæлмæ кæсдзынæн! — Бибо йæ 
къæдз лæдзæг йæ разы зæххы æрсагъта æмæ йыл йæ 
дыууæ къухы æрæвæрдта. 
Кæрты уæвджытæ амбырд сты Бибойыл, æмæ гыц- 
цыл лæг сæ астæуæй нал зынд. Адæм сцымыдис сты, 
æмæ ныр Бибойæн амал фæцис йæ ног хабæрттæ ра- 
дзурынæн. Рынчыны кой хъæубæстæ се ’ппæт дæр 
фехъуыстой. Ныр æмырдзыхæй хъуыстой Бибомæ, 
ног дохтыр лæппуйы куыд «фервæзын» кодта, уы- 
мæ... «...Гъе стæй æндæр гæнæн куынæуал уыд, уæд 
дохтыр мæнмæ фæсидт. Афтæ зæгъы: Бибо, дæ сæр 
мæ бахъуыд!.. Æмæ нæ дыууæ дæр нæ цæнгтæ бафи- 
стæг кодтам...»—дзырдта Бибо дысоны хабæрттæ. 
Йæ алыварс адæм фылдæрæй фылдæр кодтой, Хæ- 
чъа уый куы федта, уæд бынат нал ардта йæхицæн. 
Æниу æнхъæл афтæ уыд: фæлæудзæн зæронд, стæй 
куы сфæлмæца, уæд ахъуытты уыдзæн, æз та фæсæм- 
бисбон ссæудзынæн. Гъе, фæлæ йæм диссаг фæкаст, 
Бибо йæм уæндон ныхас кæй сфæрæзта, уый. Чысыл 
тæрсын дæр байдыдта, стæй, æппынфæстаг, ахъуыды 
кодта: «Цон, фæндагыл æй истæмæйты афæрсон, кæд- 
дæра цы мæрддаг у уыцы ног хицау». 
Фæстæмæ Хæчъаимæ цæугæйæ Бибо афтæ рæдау 
нал уыд ныхасмæ. Йæ хьшцфæрстытæн лæвæрдта цы- 
быр дзуаппытæ: 
— Дысон куы фæтыхст, уæд дæ æхсызгонæй 
агуырдта. Тынг дæм смæсты... Æз уым нæ фæдæн, 
уæд дæм, æвæццæгæн, дæ хæдзармæ дæр бацыдаид... 
Хæчъа цалынмæ рынчындонмæ схæццæ, уæдмæ 
336 

Сослан йæ цæстытыл ауад ахæм хуызы: карз лæг, 
мæнæ йæ иу бакастæй дæр йæ кусджытæ хæрдмæ кæ- 
мæн хауынц, ахæм тызмæг хицау. Кæс-ма, арахъхъ- 
уарзаг Бибо иу сыкъа бануазын дæр нæ бауæндыд. 
Æмæ ахæм лæгмæ дæ фыццаг фембæлдæй хъæбæр 
куы нæ фæлæууай, уæд хъуыддаг хорз нæ ацæудзæн. 
Цыбырныхасæй, Хæчъа йæхи бацæттæ кодта стыр 
тохмæ. 
Рынчындоны кусджытæм Хæчъа, æвæдза, Беслæ- 
нæй дæр стырдæр лæг уыд, тæрсгæ дзы кодтой. Кæд- 
дæрты афæлвæрдтой Беслæнмæ бахъаст кæныныл, 
Хæчъа рынчындоны фæллой хæлæттаг кæны, зæгъгæ. 
Фæлæ дохтыр нæ баууæндыд: «Уанцон нæу! Нæ мæ 
уырны! Æфсæддон лæг афтæ нæ бакæндзæн!» 
Хæчъайæн фæцудыи æнхъæл ничиуал уыд. Кæд 
ма йын ног хицау йæ ных бакъуырын бафæраза, уæд 
хорз. Кæд йæхæдæг дæр, Беслæнау, уый дæлфæдджи 
бацæуа, уæд та — сæфт æмæ сæфт. 
Хæчъа, къæсæрæй бахизгæйæ, Сосланы куы ауыд- 
та, уæд фæныфсджьшдæр. Йæ сæры цы тызмæг лæ- 
джы ныв сæвзæрд, ахæмæй ницы федта ног хицау- 
мæ. 
Сосланы цæстæнгас бирæ нæ афæстиат Хæчъайы 
халасдзагъд бухайраг худыл, йæ булкъдаст тыппыр 
цæсгом æмæ йæ сырхбын уадултыл: фæлæ фæком- 
коммæ æфсæддон кителы риуыл конд даргъ къалод- 
кæтæм. Итувæрд галифе хæлаф, æрттиваг цырыхъ- 
хъытæ. Æрмæст ма кителы уæхсчытыл пъагæттæ ба- 
кæн, æмæ дын цæттæ афицер. Завхозы бакастæй йæ 
зæрдæмæ нæ фæцыд æрмæст уый, æмæ уымæн йæ ки- 
телы æфцæгготæй йæ цæсгомы æхсæн хъуырбæрæг 
никæцæй зынд. Уæхсчытæ хъустæм схæццæ сты. 
— Алыбон æгас цу! — загъта Хæчъа, райста Сос- 
ланы къух.— Бахатыр кæн, де ’рбацыдмæ ам нæ фæ- 
дæн, æгъдау мæ æрцахста... 
— Уый та дзы цавæр милицæ у? 
— Милицæ?! — фесхъиудта Хæчъа. 
— О, милицæ... Ахсгæ нæм æндæр ничи фæкæ- 
ны... 
— Чындзхæссæг уыдтæн, æмæ æз ахæм ахсты кой 
кæнын. 
Сослан стъолæй кърандас систа, йæ разы цы гæх- 
хæтты гæппæл уыд, уый æнæбæрæг хæххытæ райдыд- 
та. Хæчъа лæууы. Рынчындоны кусджытæ æнæсы- 
337 

бырттæй æнхъæлмæ кæсынц: цы уыдзæн дарддæр? 
Сосланы зæрдыл æрбалæууыдысты дысоны тыхст æмæ 
æдзæллагдзинад. 
— Æфсæддон службæйы уыдтæ, æвæццæгæн, æмæ 
дæхимæ диссаг нæ кæсы дæ дзуапп? 
— Цы диссаг? 
— Цæвиттон, ды дæ уæззау рынчынын æрбалас- 
тай мæнмæ, фæлæ дын загътой: «Дохтыр ам нæй, 
чындзхæссæг ацыд». Рынчын нал фервæзт. Æртæ бо- 
ны фæстæ дын æз куы зæгъин: «Дæ рынчыны дын 
бæргæ фервæзын кодтаин, фæлæ мæ æгъдау æрцахс- 
та». Куыд дæм фæкæсид мæ дзуапп? 
Ацы ныхæстæй ахицæн кæнынмæ хъавыд Сослан 
йæ уайдзæфтæ. Хæчъа æрмæст «раст нæ бакодтон» 
куы загътаид, уæд, чи зоны, хъуыддаг ууыл фæуыда- 
ид. Фæлæ уый Сосланы уæздан ныхас бамбæрста лæ- 
мæгъдзинадмæ. Тæппуд адæймаджы миниуæг та ра- 
гæй нырмæ дæр афтæ у: йæхæдæг тæрсы, фæлæ йæ 
къухы куы æфта, уæд тæрсын кæны иннæты. 
Йæ къухтæ йæ дзыппыты нытътъыста, йæхи фес- 
хъæл кодта. 
— Аипп ма уæд, фæлæ мын исчи мæ дадайы ны- 
хæстæ кæна, мæн уый ницæмæн хъæуы. Кæд исчи йæ 
фыдæлты æгъдæуттæ аппæрста, уæд йæ бар йæхи, 
фæлæ æз хъæууои лæг дæн, ирон адæмы æхсæн цæ- 
рын... Гъемæ нæ фыдæлтæй цы æгъдæуттæ баззад, 
уыдон мын æппаргæ не сты. 
Хæчъа куыдфæстæмæ хъæрдæрæй фæцис йæ ны- 
хас, стæй дæгъæлты баст фелвæста йæ дзыппæй æмæ 
сæ стъолмæ баппæрста. Сосланæн йæ хуыз уæлдай нæ 
фæцис, дæгъæлтæ йæхирдæм æрбайста. Сабырæй ба- 
фарста: 
— Нал кусыс? 
— Нал кусын! 
— Уымæн дæр ис æгъдау. Ардæм куыстмæ куы 
цыдтæ, уæд курдиат æрбалæвæрдтай, куыстæй ацæуы- 
ны тыххæй дæр курдиат хъæуы. 
Фæстаг ныхæстæй Хæчъа фестъæлфыд. Йæ лæуд 
фендæрхуызон. 
— Бæгуы, ныффысдзынæн курдиат дæр... 
— Гъе уæдæ уал ныффысс, стæй уæд дзурдзыс- 
тæм... Дæгъæлтæ дæр афтæ æрбаппаргæ не сты. Цал- 
дæр азы завхозæй фæкуыстай, æмæ дæм уыцы рæс- 
тæджы цы фæллой æрбацыд, цы дзы бахардз æмæ ма 
338 

дæм цы хъуамæ баззадаид, уыдоныл акт кæнын ба- 
хъæудзæн. 
Хæчъайы зæрдæ бауазал. Цыдæр фæцис Хæчъайы 
хъæбатырдзинад, нозт дæр фæлыгъд кæдæмдæр. Сын- 
дæггай бавнæлдта дæгъæлтæм, райста сæ æмæ ма 
мæллæг хъæлæсæй загъта: 
— Бæргæ, мах дæр горæты куы цæриккам, фæлæ 
нæ ирон цард афтæ у, æмæ æнæ ауайгæ дæр нæй... 
— Гæрстæхсæгæн сапон ратт, æфснайæгæн йæ бел 
срæвдз кæн, куыд дын загъта, афтæ. Ныртæккæ та 
уал æддаг дуары дæгъæл ратт Бибомæ. 
Хæчъа хæлиудзыхæй баззад. Йæ хъавд нæ фæ- 
рæстмæ. Ныр базыдта, æргом тохæй йæ къухы кæй 
ницы бафтдзæн, уый. Сфæнд кодта сусæг рæхуыстæй 
архайын. «Æз лæг ма фæхуыйнон, къуырийы бонмæ 
дæу ардыгæй куы нæ фæлидзæг кæнон»,— зæгъгæ, 
йæхинымæр бартхъирæн кодта Сосланмæ æмæ сæр- 
гуыбырæй рацыд кабинетæй. 
4 
Бибо фароны онг Тæгæрджыны колхозы куыста. 
Йæ фæсонæрхæджы дæр нæ уыд рынчындоны æхсæв- 
гæс ныллæууын. Сæ колхозы сæрдары митæй разы 
нæ уыд, фæлæ уæддæр архайдта, йæ бон цас у, уый 
бæрц. Хатын æм никуы бахъуыд. 
Æндæразы фæззæг колхозонтæм фæсидтысты æм- 
бырдмæ. Куыд фехъусын кодтой, афтæмæй стыр ахс- 
джиаг хъуыддагыл хъуамæ уыдаид дзырд. Клубы 
къух бакæнæн дæр нал уыд адæмæй. Докладгæнæг 
уыд Дзæрæх йæхæдæг. Уый радзырдта хицауады ног 
уынаффæйы тыххæй. Нырæй фæстæмæ колхозонтæн 
сæ фæллойбонтæй уæлдай лæвæрд цæудзæн, цы тыл- 
лæг æрзайын кæной, уымæн йæ цалдæр проценты. Чи 
куыд хуыздæр бакуса, афтæ фылдæр. 
Хорз фæкаст колхозонтæм уыцы уынаффæ. Хынц- 
фарст фæкодтой сæрдары. Дзæрæх æндæр хъуыдда- 
джы фæдыл радзурынмæ куыд хъавыд, афтæ Бибо 
сыстад: 
— Мæнæн дæр ма иу фарсты бар! 
— Цавæр фарст ма, бамбарын афон ын нæма у! 
Ахæм тызмæг дзуапп ын куы радта сæрдар, уæд 
Бибо фæтарст, фадат ын куынæуал фæуа, æмæ дзу- 
рынмæ фæци: 
— Æз ма дын дæхи фæрсын, Дзæрæх: куыд æй 
33» 

радзырдтай, æххæст дæр æй афтæ кæндзынæ æви 
куыд? 
Æвзæр хъуыды нæ уыд Бибомæ. «Цæвиттон, дæ 
картхоры гектары æрзад фондз æмæ ссæдз центнеры. 
Уый тыххæй дын ныффысдзысты бонтæ, фæлæ уы- 
мæй фылдæр цы нартхор æрзайа, уымæн дæр дын йæ 
кæцыдæр хай. Цы хорз уаид ахæм уавæр! Фæлæ...» 
Гъе уыцы «фæлæ»-йыл ма дызæрдыг кодта Бибо, 
æндæр ницы зæгъынмæ хъавыд. 
Дзæрæх масты къуыбылой фестад. Æмæ райдыд- 
та. Иу цавæрдæр Бибо куыд бауæндыд дызæрдыг кæ- 
нын парти æмæ хицауады уынаффæйыл? Цæмæ гæс- 
гæ сæтты колхозонты ныфс? Кæй зонд æмæ кæй æвза- 
гæй дзуры? 
Æнцон фæиртæсæн нæу, адæймаг къорд азтыдæр- 
гъы цæуыл фæцахуыр уа, уымæй. Ахæм ныхæстæй иу 
æмæ дыууæ хатты нæ тæрсын кодта Дзæрæх адæмы. 
Фæлæ уый раджы уыд. Ныр та æндæр рæстæг у. Æмæ 
Дзæрæхæй ферох. Бибо нæ фæтарст, колхозонтæ дæр 
кæддæрау нæ ныхъхъус сты. Фæйнæрдыгæй схор-хор 
кодтой. Дзæрæх базыдта, ацы хатт йе ’ртхъирæн кæй 
ницы адавта, уый, æмæ сабырдæрæй дзуапп радта 
Бибойы фарстæн: 
— Хицауад æмæ парти цы уынаффæ рахастой, 
уымæн æнæ сæххæстгæнгæ нæй. Куыд радзырдтоя, 
афтæ уыдзæн кæрæй-кæронмæ. 
Тæккæ уыцы бон Бибо бавдæлд æмæ йæхи ’мхуы- 
зон ацæргæ лæгтимæ скодта хицæн звено. Уалдзæг 
æмæ сæрды бонты сæ нæртон куысты кой айхъуысг 
æгас районыл. Диссаджы нартхор æрзад сæ хуымты. 
Газеты ставд дамгъæтæй фыст уыд, сæ колхоз йæхи 
пъланæй уæлæмæ паддзахадмæ цæй бæрц бирæ хор 
радта, уый. Фæлæ Бибойы звено, йæ куыстмæ цы 
нартхор цыд, уымæн йæ фылдæр хай кæй нæ райста, 
уыцы хабар никæмæ фехъуыст. Бибо фæхыл Дзæрæ- 
химæ. «Йæхи кад æмæ ном йеддæмæ адæмы хъысмæ- 
тыл чи нæ тыхса, мæн уыимæ ницы хъуыддаг ис», 
зæгъгæ, уæдæй фæстæмæ нал ацыд колхозы куыст- 
мæ. 
Цалдæр мæйы бафæрæзта æгуыстæй, стæй уæд æх- 
сæвгæс ныллæууыд рынчындоны. Йæхи загъдау, 
хъахъхъæнинаг дзы ницы уыд, фæлæ уæддæр Бибо 
æнцад нæ бадт. Æдзæллагдзинæдтæй йæ къух цæмæ 
æххæст, уыдон иуварс кодта. Сæхицæй æрхаста фæй- 
340 

нæджы гæппæлтæ, кæрты æмæ цæхæрадоиы сарæзта 
хуымæтæджы бандæттæ. Уый фæстæ райдыдта бесед- 
кæ аразын. Завхозæй куырдта æрмæст æртæ-цыппар 
килойы зæгæлтæ, стæй, мæнгагъуысты цы зæронд 
фæйнæджытæ уыд, уыдонæй иу цалдæр, фæлæ йæ 
Хæчъа уайдзæфты бын фæкодта: «Цы дæ нæ уадзы? 
Чи дæ цæуыл домы?» 
Иу ахæмы та зæронд лæг нал фæлæууыд æмæ 
завхозæн загъта: 
— Арæбыи, Хæчъа, нæ рынчынтæн алыбон дæр 
уыцы иухуызон бас дæттæм, сæгъы цæстау цъæх-цъæ- 
хид, æмæ... 
— Æмæ сын мæ тохъхъыл аргæвдон? — йæ ныхас 
ын аскъæфта Хæчъа. 
— Багъæц-ма, дæ хорзæхæй, æз дын адæмы тых- 
хæй хъуыддаджы фæдыл зæгъинаг дæн, æмæ мæ 
хъуыры цы абадтæ. 
— Гъы, дæ хорзæхæй! 
— Уартæ цæхæрадоны кæрон зæхх дзæгъæлы сæ- 
фы хæмпæлы бын... Къахгæ йæ мæхæдæг скæндзы- 
нæн. Ды мын мыггæгтæ куы балхæнис, уæд дзы бас- 
гæрдæг, хъæдындз æмæ æндæр ахæм истытæ байта- 
уин... 
— Бахатыр-ма кæн,— йæ ныхас та йын аскъуыд- 
та завхоз,— ирон адæммæ цы æмбисæндтæ ис, уыдон 
хорз хъуамæ зонай? 
— Иу хуымæтæджы лæг цы зоны, æз дæр уый зо- 
нын, фæлæ цæй фæдыл зæгъыс? 
— Иу æмбисонд ахæм ис: «Дæ цæхдон кæм нæ 
уа, уым дæ къæбæр ма тул». 
Бибо йæм ницуал сдзырдта. 
Уæдæй фæстæмæ фæзулдзых сты. 
Хæчъа сисынмæ хъавыд Бибойы йæ куыстæй, фæ- 
лæ йын Беслæн ууыл не сразы. Æмæ уæд йæхæдæг, 
цæмæйдæриддæр йæ бон уыд, цæстæнгасæй, дзыхы 
ныхасæй — алцæмæй дæр æмбарын кодта Бибойæн, 
уый гыццыл кусæг кæй у. 
Бибойæн йæ зæрдæмæ тынг фæцыдысты ног хица- 
уы митæ: йæ фæлмæн ныхас, йæ хæлар зæрдæ. Уæл- 
дайдæр та уый, æмæ Хæчъайæн йæ бон базонын код- 
та. Стæй ма иу хъуыддаг. Æддаг дуары дæгъæлтæ 
йæм кæй радта, цæмæй дзæгъæл цæуджыты мидæмæ 
ма уадза. 
Цалынмæ иугæйттæй цыдысты рынчынфæрсджы- 
341 

тæ, уæдмæ Бибо дуары æдде алкæмæн дæр дзырдта. 
ног хицауы уынаффæ. Рацыд æм Венерæ дæр. Чысыл 
фæстæдæр сæ хъæлæбамæ рахызт Сослан. 
— Цæуыл тох кæнут? 
— Дæ ног фæткыл! — дзуапп ын радта Венерæ. 
Æрбацæуджытæ чысыл рæстæг фегуыппæг сты. 
Хъуыстысты ма иугай ныхæстæ: 
— Горæтаг къулбадæг митæ ам ницæмæн хъæ- 
уынц! 
— Уæд Беслæн нæ зыдта ахæм æгъдау æвæрын? 
Венерæ æмæ Бибо æнхъæл уыдысты: ныртæккæ 
ног дохтыр йæ къух ауигъдзæн, рынчынфæрсджыты 
сæхи бар ауадздзæн. 
Сослан бамбарын кодта æрбацæуджытæн, рьшчын- 
тæн алы бон, алы сахат дæр æддагæтты къæхты бын 
куыд зын у, уый. 
— Искæмæн уæ йæ хæдзары сæйгæ рынчын куы 
вæййы, уæд дæр ма йæ хицæн уаты куы схуыссын кæ- 
ны, цæмæй йæ бинонты хъæлæба ма хъыгдара, уæд 
уæм цы диссаг фæкаст, мах дæр ахæм фæтк сæвæрд- 
там, уый? Алчидæр уæ йæ хуын бадæттæд, райсом та 
бар уыдзæн алкæмæн дæр йæ рынчыны фенын. 
Нæлгоймаг рынчынфæрсджытæй иу хатыр дæр ра- 
куырдта Сосланæй: 
— Бахатыр кæ, дохтыр. Афтæ ма фенхъæл, ницы 
фенæг адæм стæм, фæлæ нæм ныронг ахæм æгъдау 
нæ уыд, æмæ... Мах аххос дæр нæу. 
Сослан Бибойы сæхимæ арвыста. Венерæ æмæ са- • 
нитаркæ сæ куыстмæ ацыдысты. 
Æмбисонды рæвдз разынд ацы хатт Хæчъа. Фæ~ 
дзæхст ын цы уыд, уыдон уайтагъд аххæст кодта: 
гæрстæхсæгæн радта сапæттæ, æфснайæгæн йæ бел 
сарæзта, пъол æхсынæк зæронд кæттаг ссардта. Рын- 
чындоны кæрты цы дыууæуатон хæдзар уыд, уый ра- 
сыгъдæг кæнын кодта, нывæрдта дзы сынтæг, стъол, 
дыууæ бандоны, къаннæг скъапп Сосланæн цæрæн 
бынатæн. 
Уыцы бонæй фылдæр куыст никуы уыд æфснайæ- 
гæн, фæлæ ацы хаттæй зæрдиагдæрæй никуы архайд- 
та. 
Сосланы фатер куы бафснайдта, уæд хъуамæ ацы- 
даид сæхимæ, уый тыххæй æмæ рынчындоны пъолтæ 
изæрыгон æхсадта, фæлæ йæм ныр æндæр фæнд æр- 
цыд: хъуамæ равдиса ног хицауæн, сыгъдæгдзинад 
342 

цы у, уый. Æмæ уал райдыдта тæккæ зындæр куыст— 
тыргътæ сыгъдæг кæнын. 
Венерæ йæ афтæ зæрдиагæй архайгæ куы баййæф- 
та, уæд æм нал фæлæууыд: 
— Уый диссæгтæ кæнынмæ куы бавнæлдтай, Да- 
микка! 
— Мур дæр ницы диссаг! Тæккæ райсом æз фенын 
кæндзынæн нæ ног хицауæн, мæхи тыргътæ куыд сты, 
уый. 
Венерæ арф ныуулæфыд: 
— Цы ма йын фенын кæндзынæ, цæуынмæ куы 
хъавы, уæд?.. 
Дамикка кæсгæйæ баззад Венерæмæ, пъолæхсæн 
гæбаз йæ къухы æнæлæмæрстæй, сæхсæхгæнгæ. 
— Хъазгæ кæныс, æви?.. 
— Бæргæ, хъазгæ куы кæнин... 
— Ау, æмæ йын æрдæбон йæ фатер куы бафс- 
найдтон! 
— Нæ зонын... Йæхæдæг фæдзуры. 
— Æмæ кæд хъавы? 
— Чи зоны, абон дæр. 
Дамикка пъолтæхсæн хæцъил бедрайы æртъæпп 
кодта, йæ къухтæ йæ раздарæнæй асæрфта æмæ фæ- 
хæцыд Венерæйы цонгыл. 
— Рауай-ма, курдиат мын афысс! 
— Цæй курдиат? 
— Мæ куыстæй цæуын! 
— Цавæр схъиуд фæкодтай? 
— Фыссыс мын æви нæ? 
— Кæдæм тагъд кæныс? Банхъæлмæ уал кæс,— 
сабыр æй кодта Венерæ. 
— Курдиатæн иронау ныффыссæн нæй? 
— Ныууадз уал, цæй. 
— Цæй-ма, ис æви нæй? 
— Цы уæлдай у, фæлæ тагъд ма кæн! 
Чысыл фæстæдæр Дамикка Сосланы раз æрæвæрд- 
та курдиат, йæхæдæг æнæдзургæйæ дæрддзæф слæу- 
уыд. Сослан бакаст: «Рынчындоны сæйраг хицаумæ. 
Абонæй фæстæмæ рынчындоны нал кусын. Нæ фе- 
хъуыстон мачи зæгъæд». 
— Æмæ дæ цы фæнды, æвиппайды цæмæн афтæ 
æрбафæнд кодтай? 
— Знон нæ зыдтон, цæугæ кæныс, уый. Дзæгъæл 
343 

куыст нæ уарзын. Абон хорз æгъдау æрæвæрдтат, 
æмæ æз дæр бавнæлдтон зæрдиагæй. 
— Бахатыр кæн, дæ ном... 
— Дамикка. Æз та ма дын равдисынмæ хъавыд- 
тæн, мæхи тыргътæ куыд сыгъдæг сты, уый. 
Дамикка куыдфæстæмæ мæсты кæнын райдыдта. 
— Æхсæз мæйы дæргъы дзурын Беслæн æмæ Хæ- 
чъайæн: иу-дыууæ машинæйы хуыр ныккалут, нæ ра- 
зы цы цъыфдзаст ис, уым, æмæ нæм адæм цъыф ма- 
уал хæссой. Гъемæ уымæн дæр мæхæдæг схос кодта- 
ин, мæ раздарæны йæм хастаин хуыр... 
— Æз дæр ма дын феххуыс кæндзынæн! — йæ 
ныхас баппæрста Сослан. 
— Кæцæй ма мын феххуыс кæндзынæ, куы афар- 
дæг уай, уæд? 
— Ыæ! Цалынмæ дын дæ тыргътæ фенон, уæдмæ 
мын ацæуæн нæй,— загъта Сослан, æмæ Дамикка йæ 
мидбылты бахудт. 
5 
Рьшчынтыл азилын хъуыд, фæлæ ма уæддæр Сос- 
лан йæ мидзæрдæйы æнхъæлмæ каст Беслæны æрба- 
цыдмæ. «Уымæй куы уаин, уæд нæ фæлæууин æнæ 
æрбацæугæ. Хорз зоны, нырма æвæлтæрд дохтыр кæй 
дæн, уый. Æмæ куыд нæ тæрсы, исты куы фæрæди- 
йон, зæфцыфыдæй исчи куы фæзиан уа, уымæй? Ныр 
цалдæргай мæйтæ ам, рынчындоны, кæй дзæбæх кæ- 
ны, сæ низыхатт биноныг кæмæн базыдта, цы хос сын 
хуыздæр у, уыдæттæ чи сбæрæг кодта, уый куыд фæ- 
уагъта йæ рынчынты ,ног дохтыры бар? Йæ куысты 
бынаты йæ кæй фæдæлдæр кодтой, ууыл, цас æй фæн- 
ды, уыйас мæсты кæнæд. Фæлæ рынчынтæ, сæ цард 
йæ къухы кæмæн ис, уыдон та цы аххосджын сты? 
Нæ фæлæ, цымæ, æхсæвыгон та æнæмæт фынæй куыд 
бавæййы?»— хъуыды кæны Сослан æмæ йæ цæсты- 
тыл уайы, йæхиуыл йæ рынчынты мæтæй хуыссæг 
куыд нæ хæцид, уый. 
Фæлæ нæй, не ’рбазьгад Беслæн. Сослан рынчын- 
тыл зылд куы фæци, уæд та бахъавыд районмæ ацæ- 
уын æмæ бафарста Венерæйы: 
— Уæд та уал цыбыр рæстæгмæ ауайон районмæ. 
Цы зæгъыс? 
— Дæхæдæг хицау дæ, æмæ дзы кæй фæрсыс? 
344 

Фæлæ уæд рынчынтæн зæгъ, æмæ дзæгъæлы ма æн- 
хъæлмæ кæсой,— бустæгæнæгау загъта Венерæ. 
— Цавæр рынчынтæн? 
— Амбулаторимæ чи цæуы, уыдонæн... 
Сослан бамæстджын. Йæ фыр тыхстæй йæ æрбай- 
рох, абон амбулаторимæ цæуæг рынчынтæ дæр йæ 
бæрны кæй сты, уый. 
Æрбацæуджытæй дыууæ уæззаудæр рынчынтæ 
уыд, хъæрзыдтой сæ фæсонтæй, сæ зæнгтæй. Сæ иуы 
Сослан ныуурæдта рынчындоны, фæлæ иннæмæн бы- 
нат не ссардтой, æмæ уал сæхимæ ацыд. 
— Исчи ма нæм æнхъæлмæ кæсы? — бафарста 
Сослан. 
Венерæ ракаст æддæмæ, стæй дуар рахгæдта æмæ 
æрмæст гъе уæд радта дзуапп: 
— Ис ма дзы иу æнæниз «рынчын»... 
— Уый та ма цавæр у? 
— Дæхæдæг æй фендзынæ... 
Венерæ рацыд. Кабинетмæ æрбахызт, иу-фыиддæс 
æмæ ссæдз азы кæуыл цыдаид, ахæм лæг. Йæ бакас- 
тæй дæр æмæ йæ дарæсы кондæй дæр нæ уыд хъæу- 
уон кусæг лæджы хуызæн. Гомсæр. Пыхцыл сæры 
хъуынтæ, фæтæн ных, бæзджын сау æрфгуыты бын 
цъæх цæстытыл минут дæр иухуызон æнгас нæ фæс- 
тиат кодта: мыстахсæг гæдыйы цæстытау алырдæм 
хъахъхъæдтой. Гуыбыргомау фындзы бынæй зынд цы- 
бырдым рихиты гæбаз, тæнæг былтæ, фæтæн роцъо. 
Фæлдахгæ уæрæх æфцæгготджын æддаг хæдон, æрт- 
тизаг æргъæвæгджын гæрз рон, нарæгфадыг хæлаф 
æмæ дæрдджын бур туфлитæ нæ фидыдтой сæ хица- 
уæн нæдæр йæ карыл, нæдæр хъæууон лæджы царяы 
уагыл, фæлæ уымæн, æвæццæгæн, уый йæ хъуыдыпы 
кæро.н дæр нæ уыд. 
Æрбацæуæг дардыл ныхас райдыдта: колхозы Ры- 
дыртæй хуыздæр ма адæймаг кæм хъуамæ равди^э 
йæ лæджыхъæд! Фæлæ... Лæг æнæииз куы нæ уа, ку- 
сыы куы нæ фæраза, афтæмæй йæ адæм та æмбаргæ 
куы нæ кæной æмæ йæ лæвархор куы хоной... 
— Цæмæй тыхсыс? — йæ ныхас ын фæцыбыр код- 
та дохтыр. 
— Рынчын дæн,— мæллæг хъæлæсæй загъта æр- 
бацæуæг, (Ъæлæ бамбæрста, сабыр таурæгътæй кæй 
нииы рауайдзæн, уый. 
Нымайын райдыдта йæ низтæ. Дохтыр ын йæ дæл- 
343 

армы фæцавта тæвдбарæн. Бафарста йæ, кæм кусьг,, 
уымæй. 
— Кусын куы фæразин, дохтыр, уæд ма ардæм 
цыдаин? — загъта уый. 
Сослан федта тæвдбарæн. Раласын ын кодта йæ 
дзаума ронбастæй уæлæмæ, байхъуыста йын йæ рæу- 
джытæм, йæ зæрдæмæ æмæ цæхгæр загъта: 
— Æппындæр дæм низы мыггагæй ницы ис! 
«Рынчын» йæ дзаумæттæ кæнгæ-кæнын хатыд: 
— Стыр хъуыддаг дæ нæ агурын, дохтыр, фæлæ? 
мын иу-æртæ мæймæ ныффысс гæххæтт, æндæр мæ 
ницы хъæуы! — æмæ йæ дохтыр куыд нæ бафиппайа,. 
афтæ фондз сомы æрæвæрдта стъолыл. 
— Ай та цы у? — афарста Сослан, æхца куы фед- 
та, уæд. 
— Гæххæтт афыссæггаг ма-иу нæ фыдæлтæ писы- 
рæн дæр йæ мызд куы фыстой,— загъта уый, йæ къа- 
хыр дæндæгтæ базыхъхъыр кодта, афтæмæй. 
Сослан ахæм рынчыныл никуыма фембæлд æмæ 
исдугмæ фæджих, стæй фефсæрмы, цыма йæхæдæг 
лæвæрдта гæртам, уыйау. Æхца йæ къухмæ систа, аф- 
тæмæй бафарста: 
— Адонæй мæ балхæнынмæ хъавыдтæ? Худинаг 
дæм нæ кæсынц дæ митæ? Лæг куы дæ, уæд дæ сæр- 
мæ цытæ хæссыс? Айс сæ, æмæ дын ацы хатт хатыр 
фæуæд, фæлæ ма искуы афтæ куы бакæнай, уæд дын 
нал ныббардзынæн. 
Гæртамдæттæг йæ къух куы нæ радаргъ кодта æх- 
цамæ, уæд æй Сослан баппæрста, æмæ пъолмæ ахауд. 
«Рынчын» æхца систа, афу йыл кодта. Хъавыд 
дохтыры фæтæрсын кæнынмæ: 
— Гъемæ хорз, дохтыр, ног кусæг дæ, æмæ дæ 
адæм нæма зонынц. Æз сын радзурдзынæн: ног хи- 
цау туманæй къаддæр нæ исы. 
«Ай, уæзданæй чемæ фæдзурынц, ахæм нæу, йæ- 
хи ’взагæй йын бамбарын хъæуы»,— ахъуыды кодта 
Сослан. «Цæугæ ардыгæй!»— зæгъгæ, йын йæ къаба- 
зыл фæхæцыд, дуармæ йæ расхуыста. Уый, æвæццæ- 
гæн, афтæ ’нхъæл нæ уыд, фаэтаРст* иу каст ма фæ- 
кодта къæсæры æддейæ, стæй фæаууон. 
Сæ хъæлæбамæ Венерæ æрбауад. 
— Цæй гуыппытæ уыдысты уыдон? 
— Ницы... де ’нæниз рынчын дуар йæ сæрæй ба~ 
кодта... Чи у, чи? 
346 

— Йæ ном Елберд, Хæчъайы хæлар,— загъта Ве- 
нерæ æмæ рацыд фæстæмæ. 
Чысыл фæстæдæр кабинетмæ æрбахызт иу ацæргæ 
лæг, йæ къухы — пъартфел. Районы æнæниздзинады 
хайады бухгалтер æрбацыд ревизи кæнынмæ. 
6 
Рынчындонæй скъолайы астæу, колхозы правле- 
нийы раз, кæддæр фæскомцæдисонтæ акъаци бæлæс- 
тæ æмæ сирены къутæртæ кæм ныссагътой, уым бан- 
доныл, газет йæ къухы, афтæмæй иунæгæй бады Ел- 
берд. Йæ каст уынгмæ у, фæлæ газетыл афтæ «зæр- 
диагæй» ныггуыбыр, æмæ йæ хъуыдыйы дæр нæй, зы- 
гъуыммæ йыл кæй хæцы, уый. 
Уалынмæ ауыдта Хæчъайы. Цæхæрадоны ком- 
^коммæ куы æрхæстæг, уæд Елберд сыстад, фехситт æм 
кодта æмæ та фæстæмæ æрбадт. 
Хæчъа æвиппайды фæзылд, аракæс-бакæс кодта 
фæйнæрдæм, стæй æрбацыд Елбердмæ. 
Мæстджын у Хæчъа, ревизийæ йæ зæрдæ бауазал, 
фæтарстис. Ныр ын æхсызгон уыд, аиы тыхст рæстæ- 
джы йæм йæ рагон цæдисон æмæ йæ хæрæфырт Ел- 
берд кæй фæдзырдта, уый. Чи зоны, стыр æххуыс æн- 
хъæл дзы нæ уыд, фæлæ къæдзæхæй чи фæцæйхауы, 
уый, дам, æмбыд тихалæгыл дæр ныххæцы. 
Елберд Хæчъайы риуыл æфсæддон орденты ног 
къалодкæтæ куы федта, уæд былысчъил худт бакодта. 
— Мæлæты хорз дыл нæ фидауынц!.. 
— Цæмæй зæгъыс? 
— Дæ разы дæ къалодкæтæй. 
— Æмæ кæмæй фыддæр дæн? 
Елберд ын бавиæлдта йæ риумæ. 
— Герой дæ, герой... Цас сыл бафыстай? 
— Ныууадз! 
— Фæрсгæ дæ кæнын. Мæн дæр искуы куы бэ- 
хъæуой. Кæм сæ балхæдтай? 
— Военторджы магазины, цас дæ хъæуы, уыйас... 
— Уæддæр иуæй-иутæ куыд амондджын сты... 
— Ома чи? 
— Зæгъæм, ды. Фронтæй лидзгæ иумæ ракодтам, 
æмæ ды — герой, æз та — фыдракæнæг. 
— Кæй аххос дын у, дæ къухтæ нæ лæууынц... 
Хæчъа смæсты. Нæ уарзта уыцы кой. Уæвгæ, бæл- 
347 

вырд афтæ уыд. Фронтæй ралыгъдысты иумæ. Елберд 
йæхицæн фæндаггаг «амал» кодта давын æмæ сти- 
гъынæй. Иу ран къæппæджы (оахауд, æрцахстой йæ. 
Хæчъа уал æмбæхст дардта йæхи. Цы æфсæддон ха- 
йы уыд, уыдон æй æнæоæрæг сæфтыл ьанымадтой. 
Хæст куы фæцис, уæд ссыд сæхимæ. Елбердæн дæр 
цалдæр азы размæ йæ ахсты æмгъуыд ахицæн. Сыз- 
дæхт сæ хъæумæ. Фæлæ та ам дæр йæ къухтæ нæ фæ- 
лæууыдысты, æмæ бахауд ахæстонмæ. Ныр уæгъд у, 
кусгæ никуы кæны, «аууон» дары йæхи, къæбæдатæн 
æмæ давджытæн — сæ раздзæуæг. Хæлæггомау кæны 
Елберд Хæчъамæ. Кæс-ма уымæ: хъæндилы хуызæн, 
бабырыд завхозы бынатмæ æмæ æнæ хъæр, æнæ ма- 
стæй ссивы фæллой, адæмы цæсты та — герой, зноны 
æфсæддон. О, фæлæ йыл Елберд æнæуи æнæрвæссон 
у, йæхицæй йæ æдылыдæр хоны, тæппуд. Хæчъайы 
хуызæн тадзгæ-баргæйæ чи давы, уыдон Елбердмæ 
ницæйаг кæсынц. 
Ныр дæр та йын Хæчъа аххос йæхирдыгæй куы 
фæкодта, уæд æм Елберд æлгъгæнæджы цæстæй ба- 
каст. 
— Æз дын куы нæ уыдаин, уæд уыцы фæндагыл 
æххормагæй куыдзы мард ныккодтаис... 
Хæчъа фæтарст, ныхас хылы ’рдæм куы ацæуа,. 
уымæй. 
— Цæй, рагон хъуыддæгтæ ныууадз, цæмæ мæм 
дзырдтай? 
— Цы бадæ дæ ревизийæ? 
— Нырма ницы... 
— Æмæ уæддæр цы загъта? 
— Акты къопи, дам, сæрвитдзыстæм районы æнæ- 
низдзинады хайадæй. Ды та цы бадæ? 
— Æз мæ къопи мемæ рахастон. Ракæс-ма!—Ел- 
берд йæ худ систа.— Мæнæ-ма ам дæ къухæй æрыс- 
гар! — бацамыдта йæ сæры тенкамæ, стæй радзырдта,. 
Сослан æй куыд ратардта, уый. 
— ...Йæ галиу къухæй мын ме ’фцæгготыл фæхæ- 
цыд, рахизæй фæсте — мæ роныл, æмæ... цыбыр ны- 
хасæй, искуы дæ дуарыл цæуын куы бахъæуа, уæд- 
иу æй дæ сæрæй ма гом кæн. Æз æй бафæлвæрдтон, 
æмæ дзы хорзæй ницы ис. 
Елберд фæцис йæ ныхас æмæ йæ сæр аныхта. 
— Ау, дынджыр лæг куы дæ, уæд дæ куыд рап- 
пæрста? 
348 

— Мæнæ афтæ! — Елберд февнæлдта Хæчъамæ. 
Лæг размæ ахаудта, чысыл ма бахъæуа, йе ’мбуд- 
тæ зæххы ацæва. 
— Федтай? 
— Федтон... Æмæ дын иу хафты рæстæг дæр нæ 
фæци?.. 
— «Хафты рæстæг!»— сфæзмыдта йæ Елберд.— 
Искæй йæ куысты уæлхъус снæм, ууыл цы баст ис, 
уый æмбарыс? Уæвгæ ды та цы зоныс закъæттæн! 
Хæчъайæн æхсызгон уыд, Елбердыл ахæм гæрах 
кæй сæмбæлд, уый. Уæддæр алы хатт йæхицæй феп- 
пæлы æмæ Хæчъайыл та худгæ фæкæны... Елберд æй 
бафиппайдта æмæ цæхгæр фæзылдта йæ ныхас: 
— Цæй, ныууадзæм уыцы кой... фæлæ дæ чындз- 
æхсæв та кæд у? 
Сæ дыууæ дæр æрбадтысты бандоныл. 
¦* Хæчъа нæ бамбæрста, Елберд æвиппайды чындз- 
æхсæвы ’рдæм цæй фæдыл фæзылд, уый, фæлæ уæд- 
дæр дзуапп радта: 
— Нæ зонын... Бæрæг нæма у... 
— Мæнмæ гæсгæ та бæрæг у... 
— Ды йæ мæнæй хуыздæр зоныс? 
— Хуыздæр... Æмæ дын æй зæгъын: нал уыдзæн! 
Хæчъа дисгæнæджы цæстæй бакаст йе ’мбалмæ. 
— Цы мæм ныккастæ? Дæ ног дохтыр дын дæ рæ- 
сугъд Венерæйы йæхи ’рдыгæй фæкодта... 
— Уый никуы уыдзæн!.. 
— Æниу æм дæ ныфс та куыд бахастай? Ды — 
зæронд хъебыра, уый нырма æнæцыд чызг... 
Хъыг уыд уыцы .ныхас Хæчъайæн, фæмæсты Ел- 
бердмæ, фæлæ чысыл йæхи зæрдæ дæр фехсайдта Ве- 
нерæмæ. 
— Мой чи фæкæны, уый цæрынмæ фæцæуы, æмæ 
йын мæнмæ цард кæй уыдзæн, уый иттæг хорз зоны. 
Стæй йæ мад мæ фарс у, æмæ йæ дзырды сæрты нæ 
ахиздзæн. 
— 0, чи зоны... Къуындæг ибкæ дары æмæ мады 
дзырдæн йæ сæрты нæ ахиздзæн, фæлæ йæ фæрсты 
кæй ацъыллинг ласдзæн, уый бæрæг у,— Елберд йæ 
дыууæ æнгуылдзæй бацамыдта, чызг куыд «ацъыл- 
линг» ласдзæи, уый. 
— Нæ мæ уырны. Уый æрбацæуæг адæймаг у, 
абон — ам, райсом — æндæр кæмдæр, фæлæ æз та 
бындурон дæн, а хъæуккаг. 
Ш 

— А хъæуккаг мæнæ ацы дур дæр у, æмæ йæ ал- 
чидæр йæ къахфындзæй скъуыры. 
Хæчъа æцæг мæсты кæнын байдыдта. 
— Нæ, Уастырджистæн, къахфындзæй кæй скъуы- 
рай, ахæм лæппу дзы нæй ам, хъуыран-читаппыстæн! 
— Дæ «тæпп-тæпп» куы ссыд ныридæгæн! Цы 
йын дæ бон у? 
— Кæсгæ-ма-иу фæкæн, кæддæра æз а дыууæ бо- 
ны ног дохтыры Венерæйæн йæ удхæссæг нæ фестын 
кæнин! 
— Зæгъæн ын нæй? Чи зоны, æз дæр ма дын фех- 
хуыс уаин. 
— Мæхæдæг дæр дæн уый фаг! Цъыф бакалынæн 
бирæ тых нæ хъæуы. 
— Æнхъæлдæн æмæ фæзондджын кæныс... 
Елберд фæрайдзастдæр, фæлæ Хæчъа фæдызæр- 
дыг йе ’мбалыл. 
— Фæлæуу ма, дæ хорзæхæй... Цæмæн афтæ тых- 
сыс Венерæйыл? Дæхæдæг æм ма хъавай? 
— Æз Венерæмæ? 
— 0, ды. 
Елберд йæ дзыхыдзаг ныххудт. 
— Кæд нæл гæдыйы хуызисæн аппарат истæмæн 
хъæуы, уæд мæн та — дæ Венерæ... Фæлæ кæд уый 
бæрц не ’мбарыс, уæд мæм байхъус... 
Елберд Хæчъайы цонгыл фæхæцыд æмæ йæ къу- 
тæры размæ бакодта. 
— Хъус-ма, мæ хæлар, хъазын хъазын у, фæлæ 
сæры цæф хъазын нæу. Дæ даргъбырынкъ дохтыр 
нырма цалдæр боны йеддæмæ ам нæй, фæлæ бæстæ 
сызмæста... 
Елберд радзырдта Хæчъайæн, суанг йэ ’рбацыдæй 
иырмæ Сослан цытæ бакодта, уыдон, ранымадта, кæ- 
мыты уыд, уый. Рынчындоны пы иогдзинæдтæ фæ- 
зынд, уыдон Хæчъа йæхæдæг дæр зыдта, фæлæ Сос- 
лан сындæггай-сьтндæггай йæхи алы хъуыддаджы 
дæр куыд тъыссы æмæ куыд арфæй арфдæр цæуы, 
ууыл ныры хуызæи никуы ахъуыды кодта. Бирæ цы- 
дæртæ фыццаг хатт фехъуыста Хæчъа. 
— Хуыцауы тыххæй, куыд тагъд сæ базоныс? 
— Æдылы къоппа! Бæласæн йæ лыстæгдæр къа- 
лиутыл цы мæргътæ фæбадынц, уыдоиæй раздæр ни- 
чи базоны, стыр дымгæ æрбацæуы, уый. 
Елберд йæ ныхас цæхгæр фæзылдта. 
350 

— Фæлæ хъусыс? Дæ хуызæн тутсæры ницы фæ~ 
уырны. Скæс-ма уæлæ дæ рæсугъды митæм! 
Елберд бацамыдта рынчындоны ’рдæм. Уынджы 
лæууыдысты Сослан æмæ Венерæ. Сæ цыд цыма 
хъæусоветы ’рдæм уыд. Фæлæ-иу цалдæр къахдзæфы 
акодтой, стæй та-иу æрлæууыдысты. Æвæццæгæн, сæ 
зæрдиаг ныхæстæн кæрон нал уыд. 
— Нæма дæ уырны? — мæстæймарæн фарст та 
бакодта Елберд. 
— Гъемæ мæ куы бауырна, уæд цы? Хъугдуцæ- 
джы чызг йеддæмæ ма исты у? Зонын сын æз се 
«сгуыхтдзинæдтæ». Дуцæгмæ 15 хъуджы ратт, ны- 
майгæ та йæм кæн дæс, уæд куыд нæ дуца бирæ! 
Уыцы ныхасмæ Елберды цæстытæ ферттывтой, би- 
наг был уæллаг дæндæгты бын фæкодта, цыма йæ 
^ног хъуыдыйæн аирвæзынæй тарст, уыйау, æмæ дзу- 
ры Хæчъамæ: 
— Хъус-ма, раст зæгъ: исты æнхъæл ма дæ Ве- 
нерæйæ? 
— Дæлдзæх фæуæд,— фесхъиудта Хæчъа.— Ног 
дохтыр куы æрбацыд, уæдæй фæстæмæ мæм йæ чъыл- 
дым фездæхта... 
— Фæлæуу-ма, аргъæутты сæр нæ ницæмæн хъæ- 
уы... Уæды онг дæр дæм цыма йе ’ргом здæхт никуы 
уыд, мæнмæ афтæ кæсы, фæлæ мæм иу фæнд ис. 
Колхозы сæрдар йæ пълан куыд æххæст кæны, уый 
мах хъуыддаг нæу, æрмæст ды бацу Дзæрæхмæ æмæ 
йын радзур: Сослан Венерæйы баййардта, дæ мады 
афтæ цæстфæлдахæн митæ кæнын куыд уадзыс, зæгъ- 
гæ. Æмæ цыма йæхæдæг раргом кæнынмæ хъавы 
уыцы сайæн ми, цыма уæм цы ревизор æрбацыд, уы- 
мæн дæр æй дзырдта... Æрымыс истытæ, мард дæ хæ- 
дзарæй рацæуа, дæ сæр арахъхъы боцкъайæ стырдæр 
куы у, уæд нæ зоныс, Дзæрæх цæмæй фестъæлфдзæн, 
уый? Бамбæрстай? 
— Диссаджы фæнд! — фæрайдзаст Хæчъа, уай- 
тагъд цæуыныл фæцис, фæлæ йæ Елберд фæурæд- 
та. 
— Иу хъуыддаг ма! Ревизи чи кодта, уыдон дæм 
исты ссардтой? 
Хæчъа йæ къух ауыгъта. 
— Æмæ уый мæхæдæг дæр зыдтон, фæлæ дæу 
фæрсгæйæ, Беслæны кой никуы скодтой? 
— Æппынæдзух дæр. «Беслæн дын бар куыд рад- 
35Г 

та?» «Беслæн зыдта уыцы хабар?» Алы хатт дæр 
афтæ. 
— Йæхимæ йын никуы фæсидтысты? 
— Дыууæ хатты. 
— Гъемæ? 
— Раст кодта йæхи, ме ’вастæй, дам, цыдысты 
ахæм хъуыддæгтæ. 
— Демæ та куыд у? 
— Цы зонын!.. Цыма мæм фæхæрамгомау... 
— Æууæнды ма дыл? 
— Нырма цыма... 
— Гъе уæдæ бавдæл, æмæ Беслæны хъусы ба- 
цæгъд: Сослан дыл алы æрмæг æмбырд кæны, рын- 
чындоны кусджыты фæрсы, цыма уæ дыууæйы дæр 
тæрхондонмæ раттынмæ хъавы, уыйау. Цыбыр ныха- 
сæй, уыцы ревизи цыма тынгдæр уый ныхмæ арæзт у. 
— Диссаджы фæнд! — сывæллонау та сцин кодта 
Хæчъа.— Ныртæккæ йæм цæуын. 
Елберд канд сомбоныл нæ хъуыды кодта, рох дзы 
нæ уыд абоны пайда дæр. Æмæ та фæурæдта Хæчъа- 
йы. 
— Йед та?.. Дæ куыстæй дæ куы сисой, уымæй 
нæ тæрсыс? 
— Куыд нæ тæрсын? — сбустæ кодта Хæчъа. 
— Æмæ, цымæ, цалынмæ уым дæ, уæдмæ дзы 
рахырхинаг цы ис, уыдон мын мæ фыццаг куы фæ- 
кæнис, уæд куыд уаид? 
Хæчъа йæхи фæхъуынтъыз кодта. 
— Цы хъуыдытæ ма ис дæ сæры!.. 
— Ахæм хъуыдытæ мæ сæрæй иу минут дæр нæ 
цух кæнынц, суанг ма ахæстоны куы вæййын, уæд 
дæр, фæлæ цы зæгъыс? 
— Айфыццаг дæр дын дыууæ машинæйы дзаг 
картоф дæ разæй скодтон, фæлæ дын бæсты ницы 
цæуы... 
— Кæс-ма амæ! Æмæ мын сæ де скъладæй рад- 
тай? Колхозы картоф та мын цы хæлæг кæныс? 
Раст загъта Елберд. Æцæг нипы бæрæг фыдæбон 
бакодта Хæчъа уыцы картофыл. Цæвиттон, колхозы 
картофты кæри цы зæронд лæг хъахъхъæдта, уый 
æгæр цыбæл уыд нозтмæ. Иу изæр йæ куыстмæ куы 
фæцæйцыд, уæд æй Хæчъа сæхимæ бахуыдта. Лæг 
æнхъæл уыд, иу-дыууæ аназдзынæн, фæлæ йын фæ- 
фылдæр сты. Стæй, «дæ хæринаг æрдæг фыхæй куыд 
352 

уадзыс», зæгъгæ, йæм Хæчъа бахатыд æмæ афæсти- 
ат. Ноджыдæр ма куы анызта, уæд арахъхъ йæ сæры 
бацыд, картофты мæт та сæрæй рацыд æмæ æрмæст 
фæсахсæвæрты бахылд йæ кæримæ. Фæлæ уæдмæ 
Елберд уырдæм дыууæ машинæйы батардта, байдзаг 
сæ кодта шофыртимæ æмæ æмæхсæвæджы Грознайы 
балæууыдысты. 
Хæчъа æнхъæлмæ каст уыцы картофы æхцайæ йæ 
хаймæ, фæлæ йын Елберд капекк дæр нæ радта. Æмæ 
та ныр дæр куы бауайдзæф кодта, уæд æм Елберд 
фæлæбурдта: 
— Цæй æхца дæ хъуыд æниу? Хъахъхъæнæгæн 
иу графин арахъхъ бануазын кодтай. Кæд дæ фæнды, 
уæд нæ хæдзармæ æрбацу, æмæ дын æз та дыууæ 
графины бануазын кæндзынæн. 
— Цæй, æз цæуон,— йæ къух ауыгъта Хæчъа. 
— Уайгæ кæн! Раздæр уал Дзæрæхмæ. Æцæг, 
хъазын хъазын у, фæлæ хъуыддаг та — тæссаг. Ца- 
лынмæ дæ ног хицау адæмы се ’ппæты не сцырын 
кодта, уæдмæ йын йæ бæрзæй асæттæм, кæннод ын 
фæстæдæр нæ бон ницуал бауыдзæн. 
7 
Сослан куыд æнхъæлдта, афтæ зын нæ уыд Бес- 
лæны æрбакæнын. Бацыдысты йæм Венерæ æмæ Би- 
бо. Кулдуары зыхъхъырæй ауыдтой, дохтыр цæхæра- 
доны Хæчъаимæ куыд ныхас кодта, уый. Чызг дуар 
куы бахоста, уæд Хæчъа фæскъулты афардæг. Бес- 
лæн сæм рауад. 
— Цы хабар у? 
— Рынчынтæ дæ агурынц... 
— Сæ разы мæнæй дæсныдæр дохтыр куы ис, уæд 
ма мæ кæцæй агурынц? 
— Уый дæр уым нæй, æмæ æнæ дохтыр баззадыс- 
ты. Уæртæ дзы уæззау рынчынтæ ис, искæуыл дзы 
исты куы æрцæуа, уæд-иу «нæ фехъуыстон» ма зæгъ. 
Мæнæ дын бынæттон комитеты номæй æвдисæнты 
цур эæгъын! 
— Æз рынчындоны нал кусын, уый нæ зонут? 
Уæд ма мын цæй æвдисæнты цур дзурыс? 
— Ахæм уынаффæ махæй ничима федта. Нырма 
ам дохтырыл нымад дæ! — æрбадзырдта ма Венерæ, 
кулдуарæй рахизгæйæ. 
12 Æвзæрст уацмыст* 
353 

Сахат дæр нæма рацыд, афтæ Беслæн æрбацыд 
рынчындонмæ. Ног дохтыр уым ис, уый куы базыдта, 
уæд кабинетмæ нæ баздæхт, афтæмæй азылд рынчын- 
тыл. Фæлæ дзы бирæ нæ афæстиат — уайтагъд фæс- 
тæмæ фæраст. 
Венерæ кабинеты дуар сындæггай бакодта æмæ 
мидæмæ бахызт. Сослан æй нæ бафиппайдта. Чызг 
лæууы къулынцой. Йæ цæсгом — тар æмæ тыхстхуыз. 
Сослан ныггуыбыр стъолыл æмæ фыссы. Гæххæтты 
иу фарс фыст куы фæцис, уæд ауыдта Венерæйы. 
— Исты зæгъынмæ хъавыс? 
— Уыцы рынчын тынг тыхсы, æмæ...— бахъын- 
цъым кодта чызг. 
— Кæцы? 
— Мæнæ нæм де ’рбацыды размæ горæты рын- 
чындонæй кæй æрбаластой, уый... 
Сослан йæ ручкæ æрæвæрдта стъолыл. 
—. Цы йын нæ бон у? Дзæбæхгæнæн ын нал ис, 
горæты рынчындонæй дæр æй уый тыххæй рафыстой. 
Ацæргæ лæг у, операцийæн нæ бафæраздзæн. Кæд ма 
йын йæ тыхстдзинад фенцондæр кæнæм... 
— Беслæны тынг агуры,— загъта ма Венерæ, цы- 
ма уыцы кой кæнынæй æфсæрмы кодта, уый хуы- 
зæн. 
— Диссаг нæу уый дæр. Беслæн йæ рагон зонгæ 
дохтыр у, æмæ ма, æвæццæгæн, исты æнхъæл у уы- 
мæй. Гъемæ йын зæгъ æмæ иу чысыл абада рынчы- 
ны цур. 
— Ацыд сæхимæ. 
— Арвит æм санитаркæйы. 
— Нæ уарзы афтæ... 
— Уарзын æмæ нæ уарзын ацы хъуыддаджы ни- 
цы давынц. Арвит æм. 
Сослан сыстад, цæмæй уал рынчынимæ йæхæдæг 
аныхæстæ кодтаид, уый тыххæй. Фæлæ уыцы рæстæг 
хъæлдзæгæй æрбауад Хæчъа, æмæ йын цыма Сосла- 
нæй хæлардæр адæймаг нæй, афтæ йæм йæ къух рат- 
тын æввонг æрбахаста: 
— Дæ бонтæ хорз, Сослан! 
— Æгас цу, фæлæ рынчынданы къухтæ нæ фæ- 
исынц. 
Хъыггомау уыд уый Хæчъайæн. 
— Беслæн ам ис? — афарста уый. 
— Нæй,— загъта Сослан. 
354 

— Рынчын ма уæд, мыййаг? 
Сослан фæрсæгау бакаст Хæчъамæ. «Венерæмæнг 
ныхас загътаид, Беслæнимæ дзургæ йæ кæй федта, 
уымæй?» Хæчъа йæ фарстæн дзуапп куы нæ райста, 
уæд ма йæ ныхасыл бафтыдта: —Уæвгæ, диссагдæр 
нæу, кæд фыр мæстæй фæрынчын, уæддæр,— æмæ 
бакаст Сосланмæ. 
— Нæ дæ æмбарын, цæй фæдыл дзурыс... 
— Цы æмбарын æй хъæуы! Афтæ æнхъæлыс, æх- 
сызгон ын у, йæ бынатæй йæ кæй систой, уый? Мæн- 
мæ гæсгæ та афтæ у, æмæ иугæр нæ арæхсыс, уæд 
уадз æмæ, хуыздæр чи уа, уый дзы кусæд. Æмæ 
ууыл мæсты кæнын дæр ницæмæн хъæуы. Раст нæ 
зæгъын? 
— Уæвгæ хъуамæ афтæ уа, фæлæ Беслæны тых- 
хæй раст нæ зæгъыс! Беслæны арæхстдзинадмæ мæ 
хуызæтты нырма бирæ къахдзæфтæ хъæуы. 
— Уæдæ йæ цæмæн систой? 
— Йæхи дæр афтæ фæндыд. Ацæргæ лæг у, рын- 
чындсн æмæ амбулаторийæн дохтыр уа, стæй ма ад- 
министратор дæр, уый йын зын у. 
— Гъемæ йæ æз дæр афтæ æмбарын: лæг ныззæ- 
ронд, ныххæррæгъ. Уыцы бынаты йæ бон нал у. Æмæ 
дзы тæргæйттæ кæнын дæр ницæмæн хъæуы. 
— Чи кæны тæргæйттæ? 
— Чи нæ, фæлæ Беслæн. Уæдæ кæм ис ныр, куыст- 
афон? 
— Æз абондæргъы ам дæн, ды йæ хуыздæр зон- 
дзынæ... 
— Æз æй ныр иу къуыри дæр нал федтон... 
— Иу къуыри, зæгъыс? 
— 0, фæлæ дæм иу хъуыддаджы фæдыл æрба- 
цыдтæн... Ныр цалдæр боны ам дæ æмæ нырма нæ 
хæдзары нæма уыдтæ. Гъемæ нæм изæры аст саха- 
тыл саккаг кæн. 
— Дæ салам бирæ, фæлæ мын амал нæ фæуы- 
дзæн. Раст уыцы афон фæскомцæдисы æмбырд ис, 
æмæ мын уырдæм æнæ цæугæ нæй. 
— Æмбырдæн æндæр бонмæ аргъæвæн дæр ис, 
секретары дæр æрбахондзыстæм... 
— Афтæтæ дæр фæкæнут? 
— Ома куыд? 
— Æхсæнады хъуыддаг ныууадз æмæ хуынды 
ацу? 
12* 
355 

— Æмæ æз цы кæнын, уый æхсæны хъуыддаг 
нæу? Бауырнæд дæ, Сослан, ам, хъæуы бæрн кæуыл 
æвæрд ис, уыдон иу фынгыл цас арæхдæр бадой, уый- 
ас сæ кæрæдзийы хуыздæр æмбардзысты. Абон нæ 
хæдзары хъуамæ уой колхозы сæрдар, хъæусоветы 
сæрдар, скъолайы директор, Беслæн. Цыбыр ныхасæй,. 
нæ хъæуы разамонджытæ иууылдæр... 
Сослан ницуал сдзырдта. «Иу фынгыл цас арæх- 
дæр бадой»...—нæ хицæн кодта йæ сæрæй, рæхуыста 
йын йæ хъустæ. Фæлæ цы дзуапп рардæуа Хæчъа- 
йæн? Æвæдза, æдылыдзинад уаид уымæн зондджын 
таурæгътæ кæнын... 
Венерæ дуары зыхъхъырæй æрбадзырдта: 
— Ныртæккæ æрбацæудзæн! 
Хæчъа фесхъиудта. Æвæццæгæн æй нæ фæндыд> 
искæй цур йæ ныхæстæ кæна, уый, æмæ фæтагъд 
кодта: 
— Цæй, цы мын зæгъыс? 
Сослан ын куы ницы дзуапп радта, уæд ма йæ ны- 
хасыл бафтыдта, йæ мидзæрдæйы уый ракъахын æмæ 
сразы кæнынæн æм хуыздæр цы хъуыды каст, уый: 
— Венерæ та нын æфсин уыдзæн. 
Фæстаг ныхас хъыг уыд Сосланæн. Венерæ Хæ- 
чъайы хæдзары уый бæрц хион уа, уый йæ нæ фæн- 
ДЫД. 
— Фæлæуу уал, ныртæккæ Беслæн æрбацæу- 
дзæн... 
— Беслæнæн йæхимæ дæр бауайдзынæн, уый зи- 
вæг никуы фæкæны. Цæй, æнхъæлмæ дæм кæсдзыс- 
тæм,— æмæ Хæчъа уайтагъд федде ис. 
Беслæн хъуынтъыз цæсгомæй æрбахызт къæсæ- 
рæй. 
— Цы хабар у? Цæмæн та бахъуыдтæн? 
— Куыстафон у, æмæ нæ алчидæр хъуамæ йæ бы- 
наты уа,— хæрзсабырæй загъта Сослан. Беслæнæн йæ 
цæстытæ фыр мæстæй цæхæр калынц, роцъо ризы, 
йæ цыргъ зачъе хæрдмæ фæхау-фæхау кæны. 
— Гъемæ æз афоныл не ’рбацыдтæн æмæ ам нæ 
уыдтæн, зæгъгæ, ныффысс, æндæр ма дæ исты хъæ- 
уы? 
Сослан та ныр дæр афтæ фенхъæлдта, цыма Бес- 
лæн мæсты у, сæйраг дохтыры бынатæй йæ кæй сис- 
той, æрмæст уый фæДЬ1Л> æмæ та хиуылхæцгæйæ 
загъта: 
356 

— Мæн ницы хъæуы, фæлæ уæртæ рынчынтæй 
иу дæу агуры. Уый тыххæй дæм арвыстон... 
— Рынчынтæм дæр фондз æмæ ссæдз азы фæ- 
зылдтæн, фæлæ ма сæ ныр та цæмæн хъæуын? Ис 
дзы мæнæй дæсныдæр... 
— Ничи дзы ис дæуæй дæсныдæр. Уæд уый дæр 
агуриккой. 
Æвæццæгæн, Беслæн æнхъæл уыд, æмæ йæхæдæг 
куыд тызмæг ныхас райдыдта, Сослан дæр ахæм хуы- 
зы дзурдзæн йемæ, фæлæ уый афтæ куы нæ рауад, 
уæд хуыздæр уавæрмæ æнхъæлмæ кæсæн нал уыд, 
æмæ райдыдта: 
— Хъус-ма, ног хицау! Æз æрмæст ацы хъæуы 
ссæдз азы фæкуыстон дохтырæй! Иу æмæ дыууæ 
адæймаджы нæ фервæзын кодтон мæлæтæй. Кæд мæ 
адæмы æхсæн исты кад ис, уæд æрмæстдæр мæ куы- 
сты руаджы. Æз искæй феоафынæй мæхицæн цыт 
скæнынмæ никуы бæллыдтæн. Уый лæджы ми нæу! 
Сосланы зæрдæ фехсайдта, Беслæн афтæ мæсты 
дзæгъæлы кæй нæу, уымæ. 
— Фæлæуу-ма, дæ хорзæхæй! Фыдызнаджы цæс- 
тæй мæм кæсыс, фæлæ цы хабар у, уымæн æргом зæ- 
гъæн нæй? 
— Æгъгъæд у! — тынгдæр фæхъæр кодта Бес- 
лæн.— Мæнæ дын мæ дыккаг курдиат. Нал кусын 
æз! Æмбырд мыл кæн æрмæг! Мæхæдæг дæр ма дын 
ратдзынæн, æмæ, марадз, тæрхондонмæ. Æз цас зы- 
лынджындæр разынон, уый бæрц ды лæгдæрыл ны- 
мад уыдзынæ! 
Сослан ныр бамбæрста хъуыддаг. Хъавыди та 
Беслæнæн йæ рæдыд сабырæй бамбарын кæнынмæ, 
фæлæ уыцы рæстæджы æрбазгъордта Венерæ. 
— Хъугдуцджытæй иу ус фермæйы царæй рахауд 
æмæ йæ зæнг ныццавта зæгæлыл... 
— Ам и? — афарста Сослан. 
— Ныртæккæ йæ æрбаластой. 
— Беслæн! 
Сослан бакаст зæронд дохтырмæ, фæлæ уый ин- 
нæрдæм азылд æмæ былысчъилæй сдзырдта: 
— Æз дохтыр нал дæн... 
— Цæй-ма, тагъддæр, туг дзы бирæ фæцыди!— 
нал сæм фæлæууыд Венерæ. 
— Спъиртт! — Сослан йæ цæнгтæ фистæг кæнын- 
мæ фæцис. 
357 

— Нæй дзы,— мæсты дзуапп радта Венерæ. 
— Куыд нæ дзы ис, нырма кварталæй мæй йед- 
дæмæ куы нæ рацыд, уæд?! — фæмæсты Сослан. 
— Æз æй зонын, нæй дзы! Цы ма дæ хъæуы? 
— Æз та афтæ зæгъын, спъиртт! Мæ къухтæ цæ- 
мæй æрæхсон? Уæдæ цы фæцис? 
— Æз æй банызтон, æз! Чызгмæ цы ныууырдыг 
дæ? Бафтау-ма дæ æрмæгыл уый дæр,— ныхас бап- 
пæрста Беслæн. 
— Æз æй тынг хорз зонын, чи йæ банызта, уый, 
фæлæ, цæйут, исчи уæ цæуы æви нæ? — бафарста та 
Венерæ, æмæ дыууæ дохтырмæ дæр афтæ фæкаст: 
ныртæккæ сæ ам фæуадздзæн æмæ йæхæдæг архай- 
дзæн рынчынимæ. 
Беслæн дуары æдде фæци. Сослан ракуырдта йод, 
æмæ Венерæимæ ацыдысты рынчынмæ. 
8 
Ацы хатт уæлдай тынгдæр смæсты Сослан Беслæн- 
мæ. Æгæр хиуарзон вæййынц иуæй-иутæ. Фæлæ уæд- 
дæр бамбарын афон нæма у? Цавæр æрмæджы кой 
кæны? Цæмæн æм афтæ кæсы, æмæ адæймаг цыфæн- 
ды раст уа, уæддæр ыл исчи мæнг хъуыддæгтæ куы 
æрымыса, уæд æй тæрхонданмæ ратдзысты, бабын æй 
кæндзысты? Цы мæрддаджы зондахаст у уый? 
Сослан цæмæй уыцы мæстаг хъуыдытæй фæип- 
пæрд уа, уый тыххæй стъолы асыккæй систа, абон 
фæскомцæдисонты æмбырды цы доклад кæндзæн, 
уый конспект. Кæсын æй райдыдта, фæлæ уæддæр йæ 
сæрæй нæ куымдта уыцы уæззау хъуыды: «Цæй фæ- 
дыл æй хъуамæ раттан тæрхондонмæ?» 
Венерæ æрбацыд кабинетмæ, æнкъард æмæ æнæ- 
дзургæйæ æрбадт бандоныл. Бирæ мæстытæ дзы ис 
ацы хатт. Бæргæ йæ дзырд сæххæст кодта, æрбахуыд- 
та Беслæны, фæлæ та хъуыддаг йæ фыццаг уавæрæй 
фæфыддæр. 
— Куыд у рынчын? — бафарста йæ Сослан. 
— Дзæбæх у. Бафынæй... Куыд æдзынæг мæм кæ- 
сыс? 
— Куы нæ... Æрæджы дын нæ кæны? 
— Кæдæм? 
— Хæчъатæм. Ныртæккæ ам уыд. Хонæг. Дæуæй 
афтæ, уый та, дам, нын æфсин уыдзæн. 
358 

— Кæд ма йæм уыдтæн æфсин? Фæлæууæд! Кæд 
йæ чъизи митæ мæ хардзæй кæнынмæ хъавы, уæд 
фæкæсæд мæнмæ дæр! Æз ын кæйдæртау коммæгæс 
фос нæ уыдзынæн! 
— Уый та ма чи у? 
— Чифæнды уæд! Алкæмæн дæр ифтындзын чи 
комы, уыцы адæймаг бирæ уæлдай нæу æгомыг фо- 
сæй. 
— Нæ дæ ’мбарын. 
— Зын бамбарæн нæу. Беслæны Хæчъа сардыдта. 
— Æмæ афтæ куы зæгъы, ныр, дам, æй къуыри- 
йы бæрц мæ цæстæй дæр нæ федтон. 
— Цы? Æмæ йæ а фæстаг бонты æппындæр уæгъд 
куынæуал уадзы! 
Венерæ æгæр смæсты. Сослан сфæнд кодта ныхас 
æндæрырдæм аздахын. 
— Хынцфарст хорз нæу, Венерæ, фæлæ уæм 
спъиртт та цæуылнæ разынд? 
— Беслæн дын нæ загъта, банызтон æй, зæгъгæ? 
— Нæ мæ уырны. 
— Фæстæдæр æй базондзынæ. 
— Æмæ ма уæд йæ зонын цы пайда у? 
— Искуы дæм Дзæрæх куы ныффысса, иу авг-ма 
спъиртт рарвит, зæгъгæ, уæд ын-иу дзуапп ратт: «Кæд 
дæм нуазын цæуы, уæд дæ разы дуканийы арахъхъ 
балхæн». 
— Фæлæуу, фæлæуу! Æмæ колхозы сæрдар цы бар 
дары рынчындоны спъиртмæ? 
— Цæуылнæ? Къухы куы æфта, уæд... Æз нозтæн 
ницы æмбарын, фæлæ, дам, спъиртт арахъхъæй карз- 
дæр у, стæй йыл æхца фидын дæр нæ хъæуы. 
Фæскомцæдисы организацийы секретарь æмæ дру- 
жинæйы хистæр Хату Сосланæн радзырдта æвирхъау 
диссаджы хабар. 
Дысон, хъæугæрон, фæндаг кæм фæсаджил вæййы, 
уым баййæфтой дыууæ сылгоймаджы. Чи уыдысты, 
уый нæ базыдтой, æмæ уал сæм сæ цæст дардтой дæрд- 
дзæфæй. Уыдон аныхæстæ кодтой, стæй зæхх къахын 
райдыдтой, цыдæр дзы баныгæдтой. Рацæуынмæ куыд 
хъавыдысты, афтæ сыл дружинæ хæрхæмбæлд фесты. 
359 

Ам цы архайут, цы бамбæхстат, зæгъгæ, сæ куы 
бафарстой, уæд уыдон загътой: «Ницы бамбæхстам, 
рынчынтæ нæм ис, дæсны нын цыдæртæ бацамыдта, 
æмæ уыдон бакодтам». Дружинæ сыл нæ баууæндыд, 
зæхх ракъахтой, дзыппыдаргæ фанарты рухсмæ фед- 
той: сау карчы мард, цыппар гуылгонды æмæ ма ца- 
вæрдæр æлхынцъ бызгъуыртæ. Дружинæйы фæндыд 
базоиын, уыцы «хосгæнæг» чи у, уый, фæлæ устытæ 
не схъæр кодтой дæсныйы ном. «Хосгæнджытимæ» 
фæстæмæ куы раздæхтысты, уæд сын дæсныйы дæр 
сæ хæдзары баййæфтой. Уый дзуæртты бардуагæн 
куывд фæцис æмæ ныр та хæйрæджы фæсурыныл схæ- 
цыд. Хæдзары разынд дыууæ сывæллоны дзуарæй 
рынчынтæ. Дружинæ цас фæдзырдтой бинонтæн, цæ- 
мæй сæ рынчынты сласой рынчындонмæ, фæлæ сæ 
уыдон кой дæр не суагътой. 
Мардæрцыдау фæцис Сослан, Хату цы радзырдта, 
уымæй. Рынчынтæ цы хæдзарæй уыдысты, уыцы би- 
нонты митæ йæм диссаг нæ фæкастысты. Нырма иу- 
æй-иу талынг адæм афтæ хъуыды кæнынц: дзуарниз 
дзуæрттæй лæвæрд у, æмæ йын дохтыры хос ницы 
æххуыс кæны. Диссаг нæу, хинтæ-кæлæнтæ сæ кæй 
уырнынц, уый дæр. Зæдтæн чи кувы, уый тæрсы хæй- 
рæджытæ æмæ дæлимонтæй дæр... Æбуалгъ æм фæ- 
каст æрмæст а хъæуы дохтыры архайд. Куыд ныууагъ- 
той дæсныты æвджид дзуарæй рынчыны? 
Уыцы дыууæ сывæллоны ма кæд уæвгæ фервæзой, 
уæддæр сæ цæсгæмттæ хæбуздзыхъхъытæй баззай- 
дзысты. Куырм дæр бирæ бавæййы дзуарæй. Уыдон 
сæ цæргæ-цæрæнбонты сæ цæсгæмттыл куы хæссой 
рынчындоны кусджыты æнæмæтдзинады фæд, уæд 
сæм цы цæстæй кæсдзæн Беслæн? Науæд куы бахъо- 
мыл уой, уæд цы зæгъдзысты уыцы дыууæ сабийы сæ 
ныййарджытæн дæр æмæ дохтыртæн дæр? 
— Хату, мæнмæ диссаг уый кæсы... зæгъæм, рын- 
чындоны «сæргълæууæг æнæмæт адæймаг у, уæддæр 
æгас коллективæй уыцы æдзæллагдзинад куыд ничи 
уыны? Сæ бон мацы уæд, фæлæ сæ газетмæ ныффыс- 
сын дæр ничи зоны? 
Сослан Хатумæ дзырдта, <Ъæлæ Венерæ бамбæр- 
ста, ныхас уыйæрдæм у, уый. Æрбамæсты сæ ног хи- 
цауы уайдзæфтæм. «Цæмæн афтæ хъуыды кæны? Иу- 
уылдæр æнæмæт сты, ничи сæ ницы уыны, æрмæст йæ- 
хæдæг — ног дохтыр — æрбацыд, алцыдæр райртæста... 
360 

æвæццæгæн сæ йæхæдæг сараздзæн. Æмæ кæд æцæг 
афтæ у, уаед цы бакæнынмæ хъавы иунæгæй? 
— Раст нæ зæгъыс, дохтыр,— райдыдта Венерæ 
сабыр æмæ æнкъардæй.— Махæй алчидæр уыдта не 
’дзæллагдзинæдтæ, газетмæ дæр ныффыста чидæр, фæ- 
лæ-иу мæ фыд арæх дзырдта: «Суадон сæрæй сыгъ- 
дæг кæны». Ныр нæм фæзынд ног хицау, æмæ мын 
хатырæй фæуæд æргом ныхас: автобусы æрбацыдмæ 
куынæуал æнхъæлмæ кæсиккам, фæлæ не ’ппæт дæр 
æмзæрдæйæ куы бавналиккам, саумаройы бæсты æцæг 
куыст куы райдаиккам, уæд хуыздæр нæ уаид? — 
дзырдта Венерæ, цыма уый дæр Хатуимæ ныхас кæны, 
ахæм хуызы. 
Сослан ныронг Венерæйæ хъуыста æрмæст иугай 
æлхыскъ ныхæстæ, фæлæ ахæм уæззау рæхуыст дæр 
¦^оны, уый æнхъæл ын нæ уыд. Фефсæрмы. Мæсты дæр 
сси. Венерæмæ нæ, фæлæ йæхимæ. «Кæс-ма! Æцæг 
ахæм хуызы сты мæ митæ. Бустæ æмæ уайдзæфтæ... 
Æмæ уымæй цы ис? Цы пайда у уый?» 
Венерæ та, æвæццæгæн, сфæнд кодта йæ хъуыды- 
тæ иууылдæр ракалын. Дзæгъæлы оххытæ кæны ног 
хицау. Ныр цы базыдта, уыдон нæ, фæлæ ма дзы но- 
джыдæр ис бирæ аразинæгтæ. Нырма скъоладзаутæй 
дæр ис æнæдзуарæфтыд. Иннæ хъæуты рынчындæтты 
кусджытæ ахæм фæтк сæвæрдтой: хъæу сыхтыл адих 
кодтой, алы сых дæр фæдзæхст у медикон кусджытæй 
иуæн. Уымæн йæ бæрны лæвæрд бынаты искуы хæц- 
гæ низ куы фæзына, уæд хъуамæ хъусын кæна рын- 
чындонмæ. Йæ сыхмæ ног цæрæг куы æрбалидза, уæд 
æй хъуамæ амбулаторимæ сæрвита, цæмæй уым йæхи 
фенын кæна. Æгъдау æвæрд куыд у, афтæмæй скъо- 
лайы ахуыргæнджытæ дæр хъуамæ æппынкъаддæр 
афæдз дыууæ хатты сæхи æвдисой дохтыртæм; рын- 
чындоны кусджытæ хъуамæ сæ цæст дарой æхсæны 
хæлцы кусджытæм: колхозы хæринаггæнджытæм, 
дзулгæнджытæм. Ам ахæм уавæр нæй. Уый нæ, фæлæ 
ма ацы уалдзæджы хъугдуцджытæн уколтæ дæр не 
скодтой бруцеллезы ныхмæ. Цæмæн афтæ у уый? Фыд- 
дæрагæн исчи кæны уыдæттæ, уый зæгъæн нæй. Уæ- 
дæ ма цы? Чи зоны, кæмæндæрты æнæмæтæй хуыздæр 
у... Стæй ма дзы, æвæццæгæн, уый дæр ис: адæймагæн 
йæ архайд бирæ рæстæджы дæргъы куы нæ фæбæрæг 
кæнынц, йæхи бар æй куы ныууадзынц, уæд йæхиуыл 
æгæр фервæссы æмæ куыдфæндыйæ ауадзы йæ куыст... 
361 

Цыма æнтæф бон адæймагыл уазал дон бакалдæ- 
уыд, афтæ фæци Сослан Венерæйы ныхæстæй. 
— Гъемæ хорз,— загъта уый.— Мауал æнхъæлмæ 
кæсæм автобусы æрбацыдмæ дæр. 
Хату йæ сахатмæ æркаст æмæ фæцыбыр кодта Сос- 
ланы ныхас, æмбырдмæ нын байрæджы уыдзæн, зæгъ- 
гæ. 
9 
Сæумæрайсом. Фæззыгон цъæх мигъ хъæуыл нытъ- 
тъæпæн, йæ лыстæг уазал цæссыг луары зæххыл. 
Цæгатаг дымгæ гæзæмæ змæлын кæны бæлæсты 
хуылыдз сыфтæрты æмæ сæ згъалы цъыф зæхмæ. Æн- 
тъыснæг у бон. 
Колхозонтæ æмбырд кæнынц правленийы размæ. 
Чи лæугæ, чи та каурæбын бадгæйæ æнхъæлмæ кæ- 
сынц машинæтæм. Сослан адæмы цурмæ куы ’рбахæц- 
цæ, уæд æм фæдзырдæуыд: 
— Дохтыр, дæ райсом хорз уæд! Кæд ма мæ хъуы- 
ды кæныс: ацы хъæумæ фыццаг хатт куы цыдтæ, уæд 
иу машинæйы бадтыстæм. 
Уæзласæн гом машинæ æрбахæццæ, æмæ колхозон- 
тæ æзфæраздæронæй хизын райдыдтой гуыффæмæ. 
— Сылгоймæгты астæуæй бауадзут, лæгтæ куы 
стут! — райхъуыст машинæйæ кæйдæр ныхас. 
Сослан йæ къух радта йæ рагон зонгæмæ. 
— Дæ райсом дæр хорз, фæлæ мын дæхи бæстон- 
дæр бацамон! 
— Георги мæ хон, дæ рын бахæрон, бæлвырддæр 
та-иу мæ мæ хæдзары базон. Цæуинаг дæр дæм уыд- 
тæн, фæлæ æнæ хъуыддагæй мæ цæсгом нæ бахъæцыд. 
Мæнæ мæ ацы машинæйы бон дыууæ хатты хойы 
дымгæ æмæ, зæгъын, уæд та рынчын куы фæуин, уæд 
мæ æфсон фæуид демæ аныхас кæнынæн... 
— Æмæ, Георги, уазал дымгæйы кой скодтай. Бон 
дыууæ хатты цæуыны бæсты быдыры станы баззайын 
хуыздæр нæ уаид? 
— Бæргæ, мæ хæдзар, уый мах дæр æмбарæм, фæ- 
лæ кæм? Ссæдз азы размæ, чысыл колхозтæ ма куы 
уыдыстæм, уæд дзы иу колхоз сарæзта стан йæхицæн. 
Стæй куы баиу стæм, уæд та дзы фылдæр бынат кæ- 
нын хъуыди, фæлæ Дзæрæх азæй азмæ æргъæвта 
хъуыддаг, стæй уалынмæ цæхгæр алыг кодта, маши- 
362 

нæтæ, дам, нæм ис, æмæ адæмы ласдзыстæм, стантæ 
ма нæ цæмæн хъæуы. 
— Омæ уæм æгайтма машинæтæ ис, фæлæ афтæ- 
мæй адæм нæ фæлмæцынц? — бафарста Сослан. 
— Искуы ма нæ фæлмæцынц? Ахъуыды-ма кæн 
дæхæдæг... Ардыгæй горæтмæ цас ис, нæ быдырмæ 
дыууæ хатты дарддæр у фæндаг. Горæтæй нæм авто- 
бус куынæуал фæцæуы æвзæр фæндаджы тыххæй, 
уæд нæм уæзласæн «такситæ» фæцæуынц. Фæлæ уæд- 
дæр брезентæй æмбæрзт вæййынц. Гом гуыффæйы 
лæугæйæ адæмы иу хатт дæр куы аласиккой, уæд, 
æвæццæгæн, уыцы автостанцæйы хицауы йæ куыстæй 
æмбойны фелвасиккой. Знон æй кæд дæхæдæг дæр ба- 
фиппайдтай, уазал райсом уыд, халас сæвæрдта, абон 
та, мæнæ йæ уыныс, къæвда у, æмæ афтæмæй гом ма- 
шинæйы цу... 
— Фæлæуу, æмæ ацы машинæтæн брезентæй æм- 
бæрзæнтæ скæнæн цæуыннæ ис? 
— Уый гæнæн дæр ис, дзургæ дæр кодтам, фæлæ 
хицау æнæмæт куы вæййы, уæд, дам, йæ фыййауы 
дæр æнæ нымæтæй фервиты. Æмæ хъæууон адæм фи- 
дар сты ахæмтæн, рувæнты, стæй æввахс рæттæм ис- 
куы-иу хатт ауайын диссаг нæу, фæлæ æрæгæззæджы 
уазалты алы бон чи фæразы, чи? 
Правленийы ’рдыгæй æрбацыд бригадир, скаст ма- 
шинæйы гуыффæмæ æмæ афарста: 
— Иууылдæр сбадтыстут? 
— Сбадтыстæм нæ, фæлæ слæууыдыстæм! — дзу- 
апп ын радта чидæр. 
Шофыр Хату йæ машинæйы сæр сыгом кодта æмæ 
цыдæртæ архайы. Сослан æм æввахс бацыд: 
— Дæ райсом хорз! 
— А-а! Дохтыр! Быдырмæ цæуыс? 
— Быдырмæ дæр хъæуы, фæлæ дæм бынат куы 
нæ ис... 
— Мæнæ мæ фарсмæ сбад! 
— Æмæ бригадир та? — къахæгау бафарста Сос- 
лан. 
— Уадз æмæ уый дæр иу хатт афæлвара, къæвда 
æмæ дымгæ цы тæф кæнынц, уый. 
Сослан æввахсдæр балæууыд бригадирмæ. 
— Бахатыр кæн, бригадир ды дæ? 
— О, æмæ цы? 
— Абон къæвда æмæ уазал бон у. Адæмæн гом 
36$ 

машинæйы цæугæйæ уыцы дард фæндагыл тас у фæ- 
рынчынæй... 
— Æмæ алкæй йæ хæдзармæ ауадзæм? — йæ ны- 
хас ын аскъуыдта бригадир. 
— Æз афтæ нæ зæгъын, фæлæ машинæ истæмæй 
куы бамбæрзис, уæд хуыздæр нæ уаид? 
— Æниу дзы алкæмæн «Победæ» куы раттаиккам... 
— Бахатыр кæн, дæхæдæг та кæм фæбадыс? 
— Шофыры фарсмæ кабинæйы! — рахъæр кодта 
иу лæг, машинæйы гуыффæйы чи лæууыд, уыдонæй. 
— Бахиз æмæ сбад! — бригадир фæдзырдта шо- 
фырмæ. 
— Фарн дæм бадзурæд, бригадир, фæлæ ма иу 
хатт дæхæдæг дæр афæлвар кузовы сбадын. Табуаф- 
си! — Хату ацамыдта машинæмæ, стæй, чызджытæй 
айдагъ тæнæг къаба кæуыл уыд, ахæммæ фæсидт* 
— Светæ! Рацу, мæнæ кабинæйы сбад! 
Бригадир стæвд. Хъæрæй, йæ ныхас суанг правле- 
нимæ куыд хъуыстаид, афтæ бауырдыг шофырмæ. 
— Æнхъæлдæн, æмæ хынджылæг скъæрыс. Фæлæ 
дын ам дæ комсомолты æмбырд нæу. Бахиз машинæ- 
мæ! 
Хату цæхгæр фæзылд, азгъордта правленийы кæрт- 
мæ. Чысыл фæстæдæр фездæхт уырдыгæй дзургæ-дзу- 
рын: 
— Ацы хæррæгъ йеддæмæ ма йын исты хъæуы! —• 
æмæ, йе ’ккой цы брезент раскъæфта, уый сæппæрста 
машинæйы гуыффæмæ, йæхæдæг кабинæмæ бахызт. 
Бригадир бартхъирæн кодта: 
— Нæ фæлæ цыма шофыры куыстæй сфæлмæцыд- 
тæ? 
— Нæ, зæххардыстæн, не сфæлмæцыдтæн. Фæлæ 
мæм диссаг кæсы: сымах цæмæ гæсгæ ныццæхгæр 
стут, ды дæр æмæ Дзæрæх дæр? Æз æфсæрмы фæкæ- 
нын, мæхæдæг кабинæйы куы фæбадын, адæм та гом 
кузовы уазалæй куы фæмæлынц, уæд. Айфыццаг мын 
мæнæуы голджытæ æнæ брезент ласын куы нæ уагътат, 
уæд уын уæлæ уыцы адæм голджытæй асламдæр сты? 
Цал хатты уын загътон, автоинспекци мæ нæ уадзы 
адæмы лæугæйæ ласын, æмæ мын фæйнæджы гæп- 
пæлтæ раттут бадæнтæ саразынæн,— дзырдта Хату ка- 
бинæйы рудзынгæй. 
Йæ фæстæ бабырыд бригадир дæр, Сосланмæ ма 
иу каст фæкодта, стæй дуар багуыпп ласта. 
364 

«Æххæст ма колхозы сæрдаримæ куы аныхас кæ- 
нин ацы иу цыдæн,— ахъуыды кодта Сослан æмæ 
араст правленийы ’рдæм.— Хату йæ машинæйæн бре- 
зент кæй самал кодта, уый хорз у, фæлæ цæмæн хъæ- 
уынц ахæм хивæнд митæ? Колхозы сæрдар алы шофы- 
рæн дæр ахæм мадзал йæхæдæг куы скæна, уæд хуыз- 
дæр уыдзæн». 
Правленийы агъуысты къæлидорæй бахызт, бирæ 
адæм кæм уыд, ахæм стыр уатмæ. 
— Бахатыр кæ, исты æмбырд уæм ис? — афарста, 
æввахсдæр æм чи лæууыд, ахæм ацæргæ лæджы. 
— Æмбырд дзы нæй, дæ рын бахæрон, уазæг, ал- 
чидæр нæ йæхи хъуыддаджы фæдыл æрбацыд. Мæнæ 
мæхицæн дæр нырма мæ фароны куысты мызд æххæ- 
стæй нæ бафыстой. Гъе, фæлæ уæртæ дыккаг уаты ба- 
ды дуаргæс, никæйы уадзы мидæмæ, сæрдармæ, æмæ 
йæм ам æнхъæлмæ кæсæм йæ рацыдмæ. 
Зæронд лæг мæстджынæй дзырдта уыцы ныхæстæ, 
фæлæ, æвæццæгæн, йæ зæрдæ фехсайдта, уазæг æй 
дзæбæх кæй нæ бамбæрста, æмæ та загъта: 
— Йæ секретарæй дын зæгъын, уазæг. Æниу уый 
дæр дуаргæс у, уæдæ æндæр цæмæн хъæуы? 
Сослан ныронг нæма зыдта, иуæй-иу колхозы сæр- 
дартæн секретарьтæ вæййы, уый, æмæ ницуал сдзырд- 
та зæронд лæгмæ. Фæлæ та уый йæхæдæг фæраздæр: 
— Кæд æхсæны хъуыддаджы фæдыл æрбацыдтæ, 
уазæг, уæд махмæ ма кæс... Йæ дуаргæс дæр дæ хуы- 
зæттæм афтæ хъæбатыр нæу... 
* * * 
— Бахатыр кæ, нæма дæ зонын! — фæраздæр Дзæ- 
рæх, цалынмæ Сослан йæхи бацамыдта, уæдмæ. 
— Дохтыр, рынчындоны хицау... 
— Гъе уый ды дæ? Ног хицау?! — дисгæнæджы 
фарст бакодта Дзæрæх æмæ лыстæгдæр бакаст Сослан- 
мæ.— Цыма дыл кæмдæр фембæлдтæн... 
— Горæты арæх вæййын,— дзуапп радта Сослан, 
фæлæ йæхимидæг ахъуыды кодта: «Цымæ мæ æцæг 
нал базыдта?» 
— Цымæ кæм уыдаид? — загъта та Дзæрæх, æмæ 
цыма арф хъуыдыты аныгъуылд, афтæ йæ рахиз къу- 
хы уырзтæй йæ ных æууæрдын райдыдта. Сосланмæ 
та афтæ фæкаст: «Къахгæ мæ кæны, ома, бауæнддзæн 
365 

нæ фыццаг сæмбæлды кой скæнын?» Æмæ йæ фер* 
гом кодта: 
— Айфыццаг автобусты станцæйы... 
Сæрдарæн йе ’рфгуытæ кæрæдзимæ сæхи байвæз- 
той, се ’хсæн фæзынд арф æнцъылд. Куыдфæстæмæ йе 
’нгас уыцы иухуызонæй баззад йæ цæсгомыл, йæ къæ- 
лæтджын фæлмæн бандоныл фæстæмæ анцой кодта 
æмæ уазал хъæлæсæй загъта: 
— Хъусын дæм, дохтыр! 
Сослан дзырдта, æнцон аиуварсгæнæн чи у, уыцы 
стыр къуылымпыдзинæдты тыххæй. Знон Хатуимæ 
азылдис, фермæйы æмæ быдыры чи кусы, уьицы колхо- 
зонтыл. Цыппарыссæдз адæймаджы бæрц ис æхсыры 
фермæйы. Уыдонæн æмбæлы медпункт саразын дæр, 
фæлæ сæм æгæр-мæгуыр аптечкæ дæр нæй. Фермæтæн 
сæ хæд цур — хъæд, фæлæ къæвда æмæ уазал бонты 
арт цæмæй скæной, уый сæм нæй. Сæ æмдзæрæны то- 
лæй æмбæрзт сæр ранæй-рæтты дымгæ растыгъта, 
къæвдайы дон сыл лæдæрсы царæй. Бынтон заууат 
ран та сты, дæрддаг быдыры æхсæвæддæйыл чи баз- 
зайы, уыдон. Бирæ нæ, фæлæ сын хуыссæнгарзæн сæ 
бригадиртæ хъæмп дæр не смадзал кодтой, æмæ хуыс- 
сынц нартхоры хъæллæгътыл. Сихор кæнæ æхсæвæ- 
рыл куы бакæсай, уæд сæ алчидæр, йæ хæдзарæй цы 
хус къæбæр рахæссы, уый æууилы. Быдырмæ кæй ла- 
сынц, кусынмæ, уыдонæн сæ машинæтæ æмбæрзт куы 
уаиккой, уæд хуыздæр уаид, кæннод колхозонтæй би- 
рæ, уæлдайдæр та сылгоймæгтæ, рог дарæсы ацæуынц, 
æмæ афтæмæй куы фæрынчынтæ уой, уымæй тас у... 
Дзæрæх æнæдзургæйæ хъуыста дохтыры ныхæстæм 
æмæ йæ цæстытæ нал иста йæ акомкоммæ къулыл 
ауыгъд Сталины стыр къамæй. Йæ хæд раз бадтис 
Сослан, фæлæ Дзæрæх уымæ иунæг хатт дæр нæ ба- 
каст. 
Дохтыр йæ ныхас куы фæцис, уæд Дзæрæх йæ ар- 
мытъæпæн йæ ныхыл сæвæрдта æмæ бафарста: 
— Фæдæ ныхас? 
— О. 
— Дохтыры куыст рагæй кæныс7 
— Дыууæ азы. 
— Æмæ, аипп ма уæд... рынчынты чи фæдзæбæх 
кæны, ахæм дохтыр дæ æви æнæуи исты? 
— Нæ зонын, цы хоныс «æнæуи исты». 
— Куыд фехъуыстон, афтæмæй, мединститут кастг 
366 

чи фæвæййы, уыдонæй низтæ дзæбæх кæнынмæ чи 
нæ фæарæхсы, уый, æнхъæлдæн, санитарон дохтыр 
скæнынц... Мæнæ лыстæг хъуыддæгтæм чи фæкæсы: 
цæвиттон, хæринаггæнæгæн йæ раздарæн æхсад у æви 
нæ, скъоладзаутæй искæмæн йæ хъустæ чъизи сты 
æви нæ, ахæмтæм йæ цæст чи дары, ды, æвæццæгæн, 
ахæм дохтыр дæ? 
«Цæмæн æй хъæуынц уыдæттæ? — ахъуыды код- 
та Сослан.— Мæн бафхæрынмæ хъавы? Æмæ йæ уый 
дæр цæмæн хъæуы? Æдде адæм уымæ æнхъæлмæ кæ- 
сынц, уый та ам йæ маст исыныл сбæндæн». 
— Кæй ранымадтай, уыдон дæр лыстæг хъуыддæг- 
тæ не сты. Кæд мын мæ куысты бынат нæма зоныс, 
уæд дын æй зæгъын: æз дæн уæ хъæуы рынчындоны 
хицау, йæ сæйраг дохтыр. 
Дзæрæх йæ къух райста йæ ныхæй. 
— Цæвиттон, ды дæ нæ рынчындонæн йæ хицау, 
йæ сæйраг дохтыр. Беслæн та хуымæтæджы дохтыр? 
— Дохтыртæй «хуымæтæджы» ничи вæййы... 
— Уæллæ-гъи, хорз дын æнтысы! Ахæм темпытæй 
иу-фондз азмæ министрæй агæпп ласдзынæ... 
Сослан мæсты кæнын байдыдта. Цæмæ гæсгæ йæм 
ахæм схъæл ныхæстæ кæны сæрдар? 
— Бахатыр мын кæ, сæрдар, æз дæм хъуыддаджы 
фæдыл æрбацыдтæн, æмæ ууыл куы аныхас кæник- 
кам, уæд хуыздæр уаид,— ныронг куыд дзырдта, уы- 
мæй чысыл тызмæгдæрæй загъта Сослан. 
— Гъемæ хорз. Хъуыддаджы тыххæй дæр дын 
зæгъдзынæн... Ды, æвæццæгæн, æнхъæлдтай, цыма 
дун-дунейы ног цыдæртæ раиртæстай... Фæлæ ды цы 
ранымадтай, уыдонæй мæнæн иу мисхалы бæрц дæр 
æнæзынд нæу. 
— Уый та ноджы хуыздæр!.. 
— Хуыздæр мын цы у, уый мæхæдæг зонын... Цал 
азы дыл цæуы? 
— Авд æмæ ссæдз. Фæлæ дæ уый та цæмæн хъæ- 
уы? 
— Ницæмæн мæ хъæуы... Æрмæст дын уый зæгъи- 
наг дæн, æмæ ды куы нæма райгуырдтæ, уæд дæр æз 
колхозы сæрдар уыдтæн. Ды та мын кусын амоныс... 
Дзæрæх сыстад, ракъахдзæф кодта къæсæрмæ. 
— Фестæм ныхасгонд! — загъта уый, стæй адзырд- 
та йæ секретарьмæ.— Æрбауадз адæмы, кæд ма дзы 
исчи ис, уæд! < 
367 

Сослан дæр сыстад, фæлæ цæуынвæнд нæма кодта. 
— Дæ разы дын цы хъуыддæгтæ æрæвæрдтон, уы- 
дон тыххæй мын сæ иуæн дæр дзуапп нæ радтай, æм- 
бал сæрдар! 
— Дзуапп æз фæдæттын, кæдæм æмæ кæмæн æм- 
бæлы, уыдонæн. Дæуæн дзуапп дæттыны сæр та мæ 
хъæугæ ницæмæн кæны. Æз дæ нæ домын дзуапп дæ 
куысты тыххæй, æмæ ды дæр дæ бынат зон... 
Уатмæ æрбахызтысты цыппар колхозоны. Уыдонæй 
Сослан зыдта æрмæст иуы — æрдæбон уынджы кæимæ 
фембæлд, уыцы звеновод Георгийы. Кæд сæрдар уыдо- 
нæй уæддæр фефсæрмы уаид, зæгъгæ, ма Сослан иу 
хатт бафæлвæрдта: 
— Мæхицæн дæ ницы агурын, сæрдар... Нæ дыууæ 
дæр иу адæмы хъысмæтыл дзурæм. Нырæй фæстæмæ* 
дæр нæ иумæ кусын хъæудзæн... 
— Мæн демæ ницы дзырдтаг ис... Цал хатты дын 
загътон: ницы хъуыддаг дæ ис колхозы куыстмæ 
æмæ уæлдай ныхас мауал кæ! 
— Колхозонтæн се ’нæниздзинад хъахъхъæнын мæ 
хæс у. 
— Гъемæ хъахъхъæн, чи дæ нæ уадзы? 
— Ды! 
— Æнхъæлдæн, лæппу, къулбадæг ныхæстæм æм- 
хиц дæ!.. Цæугæ уæдæ дæ куыстмæ, мæн дзæнгæда 
цæгъдынмæ не ’вдæлы. 
— Хистæрæн кæд афтæ зæгъын аив нæу, уæддæр* 
та дын дыккаг хатт зæгъын: уæздандзинадæй дæм 
мисхалы бæрц дæр нæй, сæрдар. 
Сослан рацыд. Дзæрæх йæ фæстæ исдугмæ джихæй: 
баззад, стæй фæзылд колхозонтæм. 
— Нæ йæм кæсут?! 
Дзуапп ын ничи радта. Уæвгæ, уынгæ та куыд нæ 
фæкодтой! Фæлæ цы федтой æмæ цы фехъуыстой, уый 
сæм мæстаг нæ фæкаст, æхсызгон сын уыд. Дзæрæх 
дзуаппæнхъæл куы ныхъхъус, уæд сæ сæртæ дæлæ- 
мæ æруагътой, сæ цæстæнгас зæхмæ сарæзтой. Æр- 
мæст Георги комкоммæ бакаст сæрдармæ: 
— Мæнмæ гæсгæ, Дзæрæх, дохтыры дзæгъæлы 
бафхæрдтай. Йæхи цур дæр хъавыдтæн мæ ныхас бап- 
парьгамæ, фæлæ мæм аив нæ фæкаст. Уый мацы 
хъуыддаг уæд, фæлæ æз нæхи колхозы кусæг дæн. Куыг 
дæ бафæрсин, дохтыр цæй фæдыл дзырдта, уыдонæй„ 
цымæ, уæд мæнæн та цы зæгъис? 
368 

Дзæрæх фыр мæстæйи ссыгъд. Исдугмæ дзуапмæ 
дæр нал сарæхст, стæй уæд хъавгæ дзырдтæй райдыд- 
та: 
— Дæуæн та уый зæгъин: дæ кой дæ хæдзары 
къæсæрæй кæрты кулдуармæ дæр нæ хъуыст. Ныр дæ 
мах номдзыд звеновод скодтам, æмæ дæ æгас Ирыстон 
дæр базыдтой. Фæлæ дын, æвæццæгæн, бæсты ницы 
цæуы! 
Уыцы уæззау æфхæрæн ныхæстæм Георги æндæр- 
хуызон дæр нæ фæцис. Ныронг дæр куыд нæ зыдта йæ 
сæрдары, фæлæ йæм ацы хатт уый фæкаст уæлдай ни- 
цæйагдæр. 
— Уæ, худæг фæуай, кæд куыд æнæрхъуыды ны- 
хæстæ кæныс! Уæдæ махмæ та афтæ кæсы, æмæ дын 
мæ хуызæттæ куы нæ уаиккой, уæд иу бон дæр нæ 
уаис сæрдар... Фæлæ, æвæццæгæн, нæ фыдæлты ныхæ- 
с^æ раст сты: адæймаг кæй сæрыл бада, уый йæм 
нал фæзыны, æмæ æрмæст йæхи йеддæмæ никæйуал 
фæуыны. Гъемæ хорзæй баззай дæ бæрзонддзинадимæ! 
Уыйадыл Георги рацыд Дзæрæхы кабинетæй. 
* * * 
Раст загъта Дзæрæх: рагæй кусы колхозы. Иуæн- 
дæс æмæ ссæдзæм азы Тæгæрджыны зæрдиагдæр кус- 
джытæн сæ раззагдæртæй уыд. Дыууæ азы фæцис бри- 
гадир стæй йæ арвыстой курсытæм. Уырдыгæй сæ 
хъæумæ куы ’рбаздæхт, уæд æй сæвзæрстой сæрдар, 
æмæ уæдæй нырмæ нал фæцух ис уыцы бынатæй. 
Куыдфæстæмæ йæхиуыл æгæр фервæссыд, афтæ 
йæм каст, цыма æгас хъæубæсты уый йёддæмæ никæй 
бон у сæрдар уæвын. Колхозонты нæ, фæлæ йæ прав- 
ленийы уæнгты æмæ парторджы дæр ницæмæуал дард- 
та. 
Партийы ссæдзæм съездæй фæстæмæ чысыл цы- 
дæртæ бамбæрста, йæхиуыл фæхæцыд, мæсты кæмæ 
кодта, уыдонæн арæх нал дзырдта, æз дын дæ бынат 
ссарын кæндзынæн, зæгъгæ. Фæлæ уæддæр Сталины 
къам йæ кабинеты къулæй райсын йæ цæст нæма уарз- 
та. 
А фæстаг мæйты бафиппайдта: колхозонтæ йæм 
уæндонæй дзурынц, домынц, йæ хивæнд миты тыххæй 
йын æргом фæзæгъынц, фæлæ уый та, хæлæг æм чи 
кæны, уыдоны ардыдæй æнхъæл уыд. 
36» 

Бирæ фæрахъуыды-бахъуыды кодта сæрдар: «Ног 
дохтыр нырма цалдæр боны йеддæмæ нæй ам. Уæд æй 
чи цæуыл домы? Цæмæн тъыссы йæхи колхозы хъуыд- 
дæгты? Иуæй-иутæ искæй цæстмæ сæхи мæтгæнаг скæ- 
нынц, адæмы сæрыл дзурынц, фæлæ сæ мидзæрдæйы 
та ардауын æмæ змæнтынмæ у сæ хъавд. Хъуамæ аф- 
тæ уа ацы къæбæда дæр. Æркæсын æм хъæуы. Йæхи- 
мæ дæр æмæ йæ уидæгтæм дæр...» 
Дзæрæхæн йæ цуры цы æртæ колхозоны уыд, уы- 
донæн райсоммæ ныфс бавæрдта, федде сæ кодта, стæй 
дуар фæсте сæхгæдта, телефоны хæтæл систа æмæ ног 
дохтыры «уидæгтæ» ссарыны фæдыл ныхас райдыдта 
районимæ. 
* * * 
Сослан мæстджынæй фæцæйцыд рынчындонмæ. 
Кæд Дзæрæх йæ цуры нал уыд, уæддæр ма йæ мидзæр- 
ды цыма уыимæ ныхас кодта, афтæ йæм каст. Колхо- 
,зы сæрдар ын æгæр гуымиры ныхæстæ кæй загъта, 
уый дæр дзы айрох, хъуыды ма кодта æрмæст иу уа- 
вæрыл: æхсыры фермæйы цы æдзæллагдзинад ис, уый 
цæмæй мауал уа, уый тыххæй сæм барвитын хъæуы 
æрмæст иунæг кусæг. Амонæг сын уæд, уыййеддæмæ 
фермæйы кусджытæ сæхæдæг бакæндзысты цыдæрид- 
дæр. Быдырмæ адæм цы машинæтæ ласынц, уыдонæн 
фæйнæ брезенты раттын ницы диссаг у, колхозы къæ- 
бицы бирæ ис ахæм брезенттæ. Быдыры æхсæвиуат чи 
кæны, уыдонæн фæйнæ дыууæ зæронд голладжы ратт 
гобæттæн, хъæмпæй сæ байдзаг кæнæнт æмæ сын æн- 
цондæр уа. Уым дæр зынæй цы ис? Хъарм хæринаг 
кæнын дæр стыр хъуыддаг нæу. Сæрдар афтæ зæгъы, 
колхозонтæ, дам, сæхæдæг нал бакуымдтой. Уый æцæг 
афтæ уыд. Фарон сын цæттæ кодтой хъарм хæринаг. 
Разы уыдысты уымæй, фæлæ сыл азы кæрон уый бæрц 
банымадтой æхсæны хæлцмæ, æмæ дзы алкæуыл дæр 
дыгай гуыбынтæ куы уыдаид, уæддæр уыйас нæ ба- 
хордтаиккой. Къорд чидæртæ дзы сæ фæллойбонтæн 
ницуал райстой, иуæй-иутæ та ма сæхæдæг хæсджын 
фесты. 
Æмбаргæ сæрдар, адæмы хъысмæтыл чи тыхсы, 
уый хъуамæ сбæлвырд кодтаид, уæлдай чи банымад- 
та, уыцы æдзæсгом кусджыты æмæ сæ бафхæрдтаид. 
Фæлæ... 
Сосланы зæрдыл æрбалæууыд, Венерæ йын иттæг 
:370 

зынæй цы дзуашг радта, уый-: «Æвæццæгæн, кæмæ- 
дæрты æнæмæт уæвын æнцондæр кæсы». Æмæ кæд 
ам дæр афтæ у? Рынчындоныл йæ бар цæуы, æмæ уым 
архайдзæн, цы йæ бон уа, уый. Фæлæ йæ архайд кол- 
хозимæ баст у. Æмæ афтæмæй куыд куыстæуыдзæн 
ахæм сæрдаримæ?.. 
10 
Дзæрæх тилифонæй Сосланы тыххæй куы ницы ба- 
зыдта, уæд йæхæдæг ацыд районмæ. Куыд сбæрæг 
кодта, афтæмæй Сосланæн йæ фыд у рагон партион, 
мидхæсты заманы партизан, ныртæккæ дæр ма раза- 
монæг у горæты иу стыр куыстуатæн. 
Районы æнæниздзинады хайадмæ ныццыд Беслæн 
дæр. Знон æм йæ хæдзары балæууыд Дзæрæх, æмæ 
цас фæныхас кодтой уыцы «къæбæда» æмæ «карье- 
рист» Сосланы тыххæй! 
Беслæн балæвæрдта курдиат, рынчындоны куыстæй 
бынтондæр ацæуыны тыххæй. «Цы хабар у?» — зæгъ- 
гæ, йæ куы бафарстой, уæд сын радзырдта: Сослан 
рынчындоны дзæбæх æгъдау æрæвæрдта; адæмы æнæ- 
низдзинадыл дæр тынг тыхсы. Уыдæттæй хъæстаг нæу. 
Фæлæ йæм иу диссаджы миниуæг ис: цы йæ бон у, уы- 
мæй архайы Беслæны фесафыныл, суанг ма йьил алы 
æрмæг дæр æмбырд кæны, цæмæй тæрхондонмæ лæ- 
вæрд æрцæуа. 
Хайады хицау бахудти Беслæны ныхæстæм, йе 
стъолы асыккæй систа къонверт, уырдыгæй раласта 
къаннæг фыстæг æмæ йæм æркаст. 
— Æрмæг нæ, фæлæ ма дыл махмæ дæр фыссы. 
Гъа-ма, бакæс мæнæ уыцы гæххæтт. 
— Нæ... Бахатыр кæ, искæй писмо кæсын аив 
нæу... Фæлæ æгайтма дæхæдæг дæр зæгъыс, мæ ныхæ- 
стæ раст кæй сты, уый,— дзуапп радта Беслæн, фыс- 
тæгмæ йæ къух нæ бадаргъ кодта, афтæмæй. 
— Писмо мæнмæ у æмæ мæхи бар у, кæмæ йæ 
дæттын, уый. Бакæс æй! 
«...Хъуыддæгтæ ноджы хуыздæр ацæуиккой, иу 
стыр къуылымпыдзинад ма куы нæ хъыгдарид, уæд. 
Беслæн цæмæдæр гæсгæ афтæ ’нхъæлы, цыма йæ æз 
фесафынмæ хъавын, йæ ныхмæ цавæрдæр æрмæг дæр 
æмбырд кæнын, æмæ афтæмæй куыстмæ йæ’ зæрдæ 
нал райы. Мæнæн та зын у æнæ уый. Иунæгæй не 
37$ 

"ххæссын рынчынтыл, стæй мæм уый дæсныйад дæр 
нæй. Рынчынтæй исчи тынг куы фæтыхсы, уæд уый 
фæагурынц. Æмæ уæвгæ дæр хъуамæ афтæ уа. Æвæц- 
цæгæн æм хæццæ кæны кæйдæр æвзаг. 
Нæ коллектив иу адæймагæй фæстæмæ (кæмæй 
зæгъын, уый æмбарут) ахæм куыстхъом у, æмæ ма 
Беслæн дæр немæ куы уаид, уæд хох дæр афæлдахик- 
кам. Мæхæдæг афæлвæрдтон йемæ сабырæй дзурыныл, 
зæгъын, кæд кæрæдзийы бамбариккам, фæлæ мардæр- 
цыд уый у, æмæ мæм ныхасмæ никуы æрлæууы. Æн- 
хъæлдæн æмæ уæм цæуинаг у. Кæннод та йæм уæхæ- 
дæг фæсидут. Йæ фыццаг бынаты æвæрд куы æрцæ- 
уид, уæд та мын æхсызгондæр уаид. Æцæг, комкоммæ 
йæ зæгъын, администраторæн æгæр фæлмæнзæрдæ 
адæймаг у, æмæ уымæй пайда кæнынц иуæй-иутæ... 
Цыбыр ныхасæй, ууыл дæр ахъуыды кæнут...» 
Беслæн бакаст фыстæг, балæвæрдта йæ хицаумæ, 
иу цъусдуг аджих, стæй уæд йе уæхсчытæ базмæлын 
кодта. 
— Диссæгтæ! Ницыуал æмбарын æз!.. 
— Дывзагон адæмтæй дæхи иуварс дар, æмæ йæ 
уæд бамбардзынæ,— загъта хайады хицау, фæлæ Бес- 
лæн куы ницы сдзырдта, уæд фергомдæр кодта йæ 
хъуыды.— Уæ коллективы æхсæн чъизидзæсгом адæй- 
маг кæй ис, уый раиртæста нæ ревизор. 
Беслæн сыстад, иу цъусдуг йæ мидбынаты лæугæйæ 
баззад, стæй сындæггай разылд, уæззау къахдзæфтæй 
рацыд хицауы кабинетæй. Йæ хъуыдытæ сæмхæццæ 
сты. Йæ зæрдыл æрбалæууыд, дысон æм Дзæрæх сæ- 
химæ куыд æрбамидæг и, уый. «Нæ фæлæ цæй фæдыл 
уыд йæ цыд?.. Хъаст кодта уыцы «къæбæда» Сосла- 
нæй. Колхозонты цур, дам, мын уый бæрц æвзæр ны- 
хæстæ загъта, æмæ сæ иу хæрæг уаргъæн нæ афæраз- 
дзæн... Цы нæ æмбисонд фендæуыдзæн царды! «Тæгæр- 
джыны паддзах» куы хонынц Дзæрæхы бирæ чидæр- 
тæ, уæд æххуысæнхъæл йæ хъаст мæнмæ цæмæ ’рха- 
ста?..» 
Бæрæг уыд йæ фæндаг Беслæнæн — æнæниздзина- 
ды хайадæй автобусты лæууæнмæ, стæй — Тæгæр- 
джынмæ машинæйы. Зонгæ дæр æй нæ бакодта, стан- 
цæйæ Тæгæрджыны ’рдæм бирæ кæй адарддæр, уый. 
Иу ран йæ хъустыл æваст ауад машинæйы уаст, цæх- 
гæр фæзылд фæндаджы былмæ. Уæзласæн йæ фæр- 
сты фæсыффытт кодта. Шофыр кабинæйæ йæ сæр ра- 
.372 

дардта æмæ «Къуырма бадæ, сигнал нæ хъусыс?» — 
ахæм цыдæртæ зæгъынмæ хъавыд, фæлæ, зæронд лæг 
у, уый куы федта, уæд æм ницуал сдзырдта. 
Беслæн æрмæст ныр бафиппайдта, автобусты стан- 
цæ фæсте кæй баззад, уый, фæлæ нал раздæхт. Маши- 
нæ мæ кæм баййафа, уым æй æруромдзынæн, зæгъгæ, 
араст фистæгæй. 
Уыд фæззыгон ирд бон. Хур ныгуылæны хæхты 
къахырæй худы фæстæмæ бæрзæндтæм. Хъазыбегæй 
Джимарайы хохы ’хсæн лæгъз цъити тæмæнтæ калы, 
йæ дæле фæныкхуыз къæдзæхты цыргъ цъуппытæ 
хæрдмæ сæхи ивазынц: нæудзар фæтæнтæн сæ хил 
фæбур; æппæты бынæй хъæд йæ дæрдджын фæлыст 
æркалын æввонгæй фæлгæсы быдыртыл. 
Беслæнмæ нæ зынынц уыдæттæ. Уæнгмардæй цæ- 
чуы размæ, уыны йæ къæхтæ æмæ йæ лæдзæджы бы- 
рынкъ. 
Куыдфæстæмæ йæ хъуыдытæ рахызтысты Сослан- 
жæ. Диссаджы адæймаг у, æвæдза. Кæд æцæг карье- 
рист у, уæд йæ фыццаг фембæлдæй знаг йæхи цæмæн 
фестын кодта Дзæрæхæн? Нæ, Дзæрæхы бон бирæ у: 
райкомы пленумы уæнг, рагон номдзыд кусæг, колхо- 
зы сæрдар. Куыд æм бауæндыд? Карьерист æмæ коз- 
бау иу мады цот сты, амæ та былдауæн мийæ æппын- 
дæр ницы ис. 
Беслæны цæстыты раз февзæрд Сослан, суанг сæ 
фыццаг фембæлдæй сæ фæстаг загъды онг. «Уæвгæ, 
фысгæ дæр раст кæны... Æгæр стæмæй йæм иунæг 
ныхас дæр нывыл не скодтон, хъусгæ дæр нæ...» 
Сосæвæндагыл машинæтæ дыууæрдæм кæнынц. 
Беслæнæй ферох автобус æмæ цæуы иувæрсты, фæстæ- 
мæ нæ фæкæсы, афтæмæй. Æппынфæстаг, йæ цард 
райдайæнæй нырмæ йæ зæрдыл æрлæууыд æмæ йæм 
фæкаст хæххон æхсæлыйы хуызæн: зæххыл нытътъæ- 
пæн, фæззæг бæгънæг нæ кæны, уалдзæг йæ дарæс 
нæ ивы, уыцы иухуызон фæлурс цъæхæй лæууы сæрд 
дæр æмæ зымæг дæр. Фæлæ кæй цæмæн хъæуы? Хъæ- 
дæрмæгæн нæ бæззы, артагæн йæ фыдæбоны аргъ нæу. 
Йæ цæрæнбонты иунæг хатт бæлæсты нæ, фæлæ хæм- 
пæлгæрдæджы сæрты дæр никуы ракæсы... 
Суанг Тæгæрджынмæ бахæццæ Беслæн фистæгæй. 
Йæ усæн бафæдзæхста: «Мыййаг ма уыцы Хæчъа куы 
æрбацæуа, уæд ын-иу «ам нæй» зæгъ, ма йæ æрба- 
уадз!» — æмæ уаты дуар йæхиуыл сæхгæдта. 
373 

11 
Абон райсомæй нырмæ Елберд зилы Хæчъайы агу- 
рæг æмæ йыл нæма фæхæст. Колхозы правленимæ кæй 
бацыд, уый йын дзырдæуыд æмæ та ныр дæр ам, æх- 
сæнвæзы цæхæрадоны, къутæрты аууон æнхъæлмæ кæ- 
сы йæ хæлармæ. Мæсты йæм у: «Хуыцау адæмæн цы 
миниуджытæ байуæрста, уыдонæй йæ фæцис æрмæст 
давын æмæ хахуыр, æмæ уыдон дæр рæстмæ нæ зо- 
ны...» 
Хæчъа колхозы правленийæ рацыд æнкъард, мæ- 
стыхуызæй. Асинтæй уынгмæ куы æрхызт, уæд йæ 
мидбынаты æрлæууыд, цыма, кæцырдæм ацæуа, уый 
нал зоны, уыйау. Елберды æхситмæ фестъæлфыд, стæй 
фæраст цæхæрадонмæ. 
— Раккуырсæн дын нал ис Дзæрæхы дæлфæд- 
джийæ, æви цы мæрддаг дæ! — сбустæ йыл кодта Ел- 
берд. 
— Ныууадз! Мæ хъалæй йæм цæуын? 
— Исты æвзæр хабар ис? 
Хорзæй ницы радзырдта Хæчъа. Знон сæ хъæуы 
дуканимæ бацыдысты дыууæ чызджы æмæ иу лæппу. 
Цыма чындздзон чызджы фæлыст æлхæнынц, афтæ 
райстой, адæймагæн къахæй къухмæ цы хъæуы, уый. 
Уæйгæнæг, Хæчъайы хо, æхца куы банымадта, æрмæст 
гъе уæ^ схъæр кодтой сæхи. Уыдон уыдысты фæском- 
цæдисæй æрвыст, уæйгæнджыты куыст сбæрæг кæнын- 
мæ. Алы дзаумайæн дæр æркуырдтой йæ аргъ, сæхæ- 
дæг нымайын байдыдтой. Хæчъайы хо райсынмæ хъа- 
выд дзаумайы æцæг аргъæй бирæ фылдæр. Фæсидты- 
сты ма æвдисæнтæм дæр, акт скодтой æмæ, уæйгæнæг 
нæ бакуымдта, фæлæ, уым цы колхозонтæ уыд, уыдон 
дзы цалдæрæй сæ къухтæ бафыстой. Хо фæфæдис Хæ- 
чъамæ, уый та Дзæрæхмæ, цæмæй акт ма бауадза 
районмæ арвитын. 
Дзæрæхы ацы хатт ахæм хъуыддæгтæ нал æндæв- 
той, йæхи сагъæстæ фылдæр уыдысты, фæлæ уæддæр 
бадзырдта хъæусоветы сæрдармæ. Уый нæма фехъуы- 
ста хабар. Хæчъайы зæрдæ бамæгуыр. Бамбæрста, фæ- 
сивæд сæхæдæг ахæццæ кæнынмæ кæй хъавынц 
хъуыддаг, уый. Æмæ афтæ куы уа, уæд ма дзы Дзæ- 
рæхы бон дæр цы у? 
— Цыбыр ныхасæй, дæ фæстаг мæсыг йæхæдæг 
фæкæлæддзаг и? — бахудт Елберд. 
374 

— Æмæ дын уый дæр æхсызгон у? 
— Нæу! Дзæрæхы бæсты, æцæг коммунист чи у, 
ахæмы куы сæвæрой сæрдар, уæд мын фыддæр уы> 
дзæн. 
Хæчъайы нал фæндыд уыцы хъуыддагыл дзурын. 
— Дæхимæ та цы ног хабæрттæ ис? 
— Хорзæй ницы. Фæстаг сводкæ куыд хъусын кæ- 
ны, афтæмæй знаджы рæхыс æнгомæй æнгомдæр тых- 
сы нæ алыварс... 
— Хæрæг сфысса! Уæддæр ма йæм хъазын цæуы... 
— Нæ, нæ, æцæг дын зæгъын. Дружины коман- 
диртæ ног уынаффæ бакодтой: хъæуы фæсивæдæй кус- 
гæ чи нæ кæны, уыдоныл список сарæзтой, сæ тæккæ 
сæрæй æз дæн. 
— Хицæн колхоз уæ аразынц? 
— Базыдтай йæ! Фæскомцæдисонты æмбырды ни- 
.куы вæййыс? 
— Цы ми дзы кæнын? 
— Кæд-иу исты базонис... 
— Цы та базыдтай? 
— Сæ дружины ныронг дæс æмæ ссæдз лæджы 
уыд, ныр æй фæфылдæр кодтой. Æмæ дæ ног хицау 
æмбырды куыд загъта, уый зоныс? Кусгæ, дам, чи нæ 
кæны, уыдон æнæуаг митæм æмæ давынмæ дæр тынг- 
дæр æвдæлы; уыдон, дам, гуырысхойаг сты æмæ 
хъуамæ хыгъды уой. Афтæ, мæ лымæнлæггаг, гъе! 
Æз уал сындæггай хъуыды кæнын райдыдтон мæ рæ- 
тæнæгъдтæ нæузæххытæм саразыныл. 
— Ды! Казахстанмæ? — ныддис кодта Хæчъа. 
— Куыд нæ стæй! Дружинæтæ æмæ Сослантæ кæм 
нæма сты, ахæм ранмæ. 
Хæчъа фенкъард. 
— Æмæ ды иунæг дæхæдæг дæ æмæ дын цы у, 
фæлæ æз нæ зонын... 
— Уæдæмæ бадилаты зарæг ныццæлхъ ласæм: 
«Гъей, гъей, ам нын цæрæн бæстæ куынæуал у, уæдæ. 
Цом æмæ фæлидзæм...» — Елберд сабыр хъæлæсæй 
базарыд. Хæчъа йæм ахæм цæстæй бакаст, æмæ йын 
Елберд ацы иунæг хатт фæтæригъæд кодта. 
— Мæ хæлар, æз дæр мæ хъалæй нæ зарын. Дæ 
хойы хабар мæнæн хъыгдæр уыд. Йæ бæсты æндæр 
искæй куы райсой, уæд мын уый «дефицитнæй» то- 
вартæ нал авæрдзæн... Йед у... Иу фæнд ма мæм ис, 
æмæ уымæй куы ницы рауайа, уæд нын, æцæг, цæрæн 
375 

бæстæ нал у ам. Райсом-иннæбон куы нæ фæбынæй 
кæнæм, йæ бырынкъ алы ран чи тъыссы, уыцы Сосла- 
ны, уæд нын уый фæстæ гæнæн нал уыдзæн... Дзæ- 
рæхæн ныртæккæ уымæй æнæуынондæр хъуамæ мачи 
уа, и? 
— Бæлвырд афтæ. 
— Хъусгæ кæ! Ламбегаты Бечыры зыдтай? 
— Уæлæ рынчындоны чи хуыссы, уый? 
— О, фæлæ уым нал хуыссы... 
— Цы фæци? 
— Амарди дыууæ сахаты размæ. 
Хæчъамæ уыцы хабар ницы диссаг фæкаст æмæ, 
цыма фыдæнхъæл фæцис, ахæм хъæлæсæй загъта: 
— Уыдæттыл ма дæн! 
— Фæлæуу, байхъус! Æмæ цæмæй амард, уый зо- 
иыс? 
— Рагæй рынчын уыд, цыма ракæй... 
— Уæдæ та ницы зоныс. Ног дохтыр бавдæлд, æмæ 
цыдæр ног хос сарæзта йæхæдæг, рынчынтыл æй æв- 
зарын райдыдта, æмæ уал дзы иу фæтæппæлæг. 
— Мæнæ диссаг! Уæдæ æз куы ницыма фехъуы- 
стон! 
— Дис кæнын фæстиаты хос у, фæлæ чи амард, 
уый хæстæджытæй дын хæлар ничи у? 
—Йæ хæрз æфсымæр дæр мæ хæлар у. Цæмæн дæ 
хъæуы? 
— Æнхъæлдæн æмæ фыр тæссæй дæ сæр нал ку- 
сы! Йæ фырт та? 
— Фæскомцæдисон у... 
— Гъе уæдæ фыртæн мацы зæгъ, фæлæ æфсымæр- 
мæ бацу, тæфæрфæстæ йын ракæн, стæй йын ацы ха- 
бар сындæггай бакой кæн, цыма йæ ды дæр кæмæйдæр 
фехъуыстай, афтæ. 
Æмбисонды хорз фæкаст Хæчъамæ уыцы фæнд. 
Елберд куыд загъта, афтæмæй хахуыр ныхас санчъех- 
гæнæг экскаваторы хуызæн у: иугæр æй куы ауадзай, 
уæд фæндаг гæрддзæн йæхицæн. Хæчъа атагъд кæнын- 
мæ хъавыд, фæлæ та йæ Елберд баурæдта. 
— Рынчындоны чи хуыссы, уыдон бинонтæй дын 
хæстæг кæнæ хæлар ничи у? 
— Мæ мады ’рвадæлтæй дзы иу ацæргæ лæг ис. 
— Бавдæл, æмæ йын йæ усæн хæрзаивæй бамба- 
рын кæн: «Кæд ма дæ дæ лæг хъæуы, уæд æй ракæ 
рынчындонæй, кæннод дын æй ног дохтыр Бечыры 
376 

фæндагыл арвитдзæн» ...Æрмæст-иу ын карзæй бафæ- 
дзæхс, цæмæй йæ макæмæн ской кæна, 
— Уый та цæмæн? Уадз æмæ йæ алчидæр фехъуса! 
— Æдылы! Мæн дæр уый фæнды! Ахæм ныхасы 
тыххæй цас фылдæр дзурай, «макæмæн æй зæгъ», уы- 
йас тагъддæр айхъуысы. 
Хæчъа комкоммæ араст зианджынтæм. Афтæ тынг 
фæтарст йæхи æмæ йæ хойы талынг хъуыддæгтæ рар- 
гомæй, æмæ цæттæ уыд цыфæнды бакæнынмæ дæр. 
Уый æнхъæлдта, уыцы фæнд куы бантыса, уæд ферох 
уыдзысты йæхи «лыстæг» митæ, дохтыры ардыгæй фæ- 
тæрдзысты, æмæ та алцыдæр йæ бынаты сбаддзæн. 
Афтæ хуымæтæджы нæ фæзæгъынц: афтид мигæнæ- 
ны цы ныккæнай, æрмæст дзы уый вæййы. Иугæр Хæ- 
чъайæн йæхи сæрыкæхцы ницы фæнд уыди йæ фыд- 
былызтæй фервæзынæн, уæд æй æппæтæй дæр бацах- 
^та Елберды æрымысæггаг ныхас. Сæ дыууæйыл дæр 
æрцыд рагон бæлццоны æмбисонд. Уый, дам, федта: 
зæй йыл æрцæуы. А ныр æй абынæй кæндзæн, зæгъ- 
гæ, уæд, дам, ма йæ хъама фелвæста, фæлæ... 
* * * 
Сослан æмæ Дзæрæхы ’хсæн цы быцæу кыхас ра- 
уад, уый кой схæццæ рынчындонмæ дæр. Венерæйæн 
тынг хъыг уыд уыцы хабар. Сослан æй афтæ æлхынцъ- 
æрфыг æмæ æнкъардæй куы федта, уæд æм бахудт: 
— Кæмæндæр та йæ цæсгомыл æрбадт сау мигъы 
къуымбил... 
— Кæмæй зæгъыс? 
— Дæуæй. 
— Цæмæй бæрæг у? 
— Дыууæ æрфыджы баиу сты æмæ сæ уæз цæсты- 
тыл æруагътой. Фæлæ цы хабар у? Зæгъæн ын нæй? 
— Цыма йæ зæгъон! Байрæджы. 
— Уæддæр? 
— Дзæрæхимæ дын æнæ загъдгæнгæ нæ уыд? 
— Уый мын æндæр исчи куы загътаид, Венерæ, 
уæд ма... Фæлæ... Цы æвзæрдзинад бакодтон? 
— Æз дæр нæ зæгъын, æвзæрдзинад у, фæлæ дæу 
ардыгæй фæсурыны тыххæй Дзæрæхы телефоны хæ- 
тæл сисын йеддæмæ ницы хъæуы, уый зоныс? 
— Ау? Афтæ тыхджын у? — хъазгæмхасæн бафар- 
ста Сослан. 
377 

— Æз æй зонын, цы у, уый. 
— Стæй, аипп ма уæд: цæмæ гæсгæ уый; бæрц тых~ 
сыс мæныл? 
Венерæ фефсæрмы, йæ уадултæ сЪæсырх сты. Иу 
чысыл ын хъыг дæр уыди уыцы æнæнхъæлæджы: 
фарст. 
— Цæуылнæ тыхсон! Кæдæй-уæдæй махмæ дæр- 
мæтгæнаг дохтыр фæзынд. 
— Уæддæр æнæ фелхыскъ куыд нæ фæразыс! Фæ- 
лæ, цæй, рынчынтыл разилæм, абон нын бирæ куыст* 
ис... 
Рынчындоны цы зæронд лæг амард—Бечыр — 
уый ныгæнæн бон Хæчъа уый бæрц хъыггæнæг сси,. 
æмæ йæ уыцы хуызы никуыма ничи федта. «Бецау,. 
куыд æнамонд мардæй амардтæ»,— ахæм ардауæн ны- 
хæстæ кодта алкæмæн дæр. Зиан куы баныгæдтой, 
уæддæр ма Хæчъа цъыллинджытæ еиста зианджыньг 
хæдзары æмæ уæгъд нал уагъта, чи амард, уымæн йе* 
’фсымæры. «Тынг æхсызгонæн, дам, агуырдта Беслæ- 
ны... Æвæццæгæн, мæгуыр, йæ зæрдæ истæмæ фех- 
сайдта, цыдæр зæгъынмæ ма хъавыд, фæлæ йын уы- 
цы курдиат дæр нæ сæххæст кодтой...» 
Бечыры фырт уыдта Хæчъайы митæ, диссаг æм 
каст, уый æцæгæлон зианыл цæмæн афтæ тынг хъыг 
кæны, йæ фыды ’фсымæры быны цæмæ гæсгæ бабы- 
рыд, фæлæ йæ мидзæрдæйы фарстæн ницьг дзуашг 
ардта. 
12 
Цæхæрадоны ’рдыгæй рынчьгадоны кæртмæ æрба- 
цыд иу ацæргæ ус. Фæйнæрдæм акæстытæ кодта, стæй 
бахызт къæлидормæ. Уым дæр куы никæуыл фембæлд, 
уæд бауад, рынчынтæ кæм хуыссыдысты, уыцы уат- 
мæ. Рынчынтæн сæ фылдæр фынæй уыдысты, чи сæ^ 
райхъал, уыдон дæр сæхи сабыр дардтой, æвæццæгæн, 
цæмæй макæй хъьи^дарой, уый тыххæй. Ус комкоммæ 
бацыд, рæбинаг сынтæджы цы лæг хуыссыд, уымæ^ 
æмæ йæ басхуыста. Уый фехъал, йæ усы æнафоны 
куы федта, уæд фæтарст. 
— Цы хабар у? 
Ус йæ амонæн æнгуылдзæй ацамыдта йæ былтæму 
378 

«ссс... сс...», зæгъгæ, æргуыбыр кодта йæ лæгмæ æмæ 
йын дзуры цыдæртæ йæ хъусьг. 
— Цы хабар у дæ куы фæрсын, цы ’рцыди? — но- 
джы хъæрдæрæй бафарста лæг, йæ хуыссæны рабадт. 
афтæмæй. 
Ус стыхст. Æвæццæгæн æй нæ фæндыд йæ сусæг 
ныхас хъæрæй дзурын æмæ нал зыдта, цы ма акодта- 
ид, уый. Рынчынтæ фембæрстой хъуыддаг. Æввахсдæр 
чи хуыссыд, уый иннæрдæм азылд, хъæццулæй йæхи 
æрбатыхта æмæ йæ хуыр-хуыр ссыд. Æрбацæуæг ус 
фæныфсджындæр. Йæ дзых бахæстæг кодта рынчыны 
хъусмæ æмæ та сыбар-сыбур райдыдта. 
Лæг иу дзæвгар ницыуал сдзырдта, цыма хъуыды- 
тыл фæцис, уыйау, стæй мæстджынæй скаст йæ усмæ. 
— Уымæй æдылыдæр ницы ’рхъуыды кодтай? 
— Æмæ уый ницы у? — сбустæ кодта ус. 
Лæг та исдугмæ ныхъхъус, йæ цæстытæ бацъынд 
кодта, стæй тарстхуызæй афарста: 
— Искæмæн ма загътай ацы хабар? 
— Никæмæн... фæлæ... хиуæттæ дзы бирæ ис æмæ... 
— Хъус-ма! Уайгæ тагъд. Макуыдæм фæзил, аф* 
тæмæй уæртæ къæлидоры фаллаг кæрон Венерæмæ 
фæдзур! 
Венерæ йæ хонæгимæ палатæмæ куы бацыд, уæд 
æм лæг лæгъстæгæнгæйæ бахатыд: 
— Дæ хорзæхæй, мæнæ ацы сæрхъæны цонгыл 
ныххæц æмæ йæ фæзилын дæр макæдæм бауадз, аф- 
тæмæй йæ кæрты дуарæй федде кæн! 
Стæй уæд йæ усмæ: 
— Дæуæн та уый зæгъын, æмæ ма искæмæн кой 
дæр куы скæнай уыцы хабар, уæд-иу мæ бацыдмæ нæ 
хæдзары мауал у, уæддæр дæ маргæ кæндзынæн. 
— Цы хабар у, Илас, æз куы ницы æмбарын? — 
бафарста Венерæ. 
— Фæстæдæр дын æй бамбарын кæндзынæн. Цæу- 
гæут! 
— Æнæ дæу мæ къах дæр нæ авæрдзынæн! —цæх- 
гæр ныллæууыд ус. 
— Ныртæккæ фесæф ардыгæй, кæннод дын ахæм 
ми бакæндзынæн, æмæ æз, æцæг, а дыууæ боны ацæу- 
дзынæн нæхимæ, фæлæ ды ам баззайдзынæ! Фехъуы- 
стай? 
Лæг асырх фыр мæстæй æмæ цыма цæвæнгарз агу- 
ры, афтæ акаот йæ алы фарсмæ. 
379 

— Гъемæ уæд та рыны бардуаджы амæттаг фæуг 
кæд мæрдтæм дæхи къахæй цæуыс, уæд! 
Ус фæтæргай æмæ цæуыныл фæци. Венерæ рауад; 
йæ фæдыл. Фæндыд æй, цы хабар у, уый базонын, 
фæлæ йын ус ницуал загъта. Æрмæст кæрты дуармæ 
куы рахæццæ сты, уæд цæхгæр фæзылд фæстæмæ, ныт- 
тыхсти Венерæйыл æмæ йæм кæуынхъæлæсæй баха- 
тыд: 
— Дæ нывонд фæуон, Венерæ, фæкæс æм, нуазгæ 
хос ын макуы ратт... 
— Цы хабар у, зæгъæн ын нæй, Хуындæгон? 
Ус, уæлдай ныхас дзы куы сирвæза, уымæй фæ- 
тарст æмæ раивгъуыдта. 
Чызг сцымыдис, фæстæмæ палатæмæ баздæхт, 
афæлвæрдта Иласимæ аныхас кæнын, фæлæ уæлдай 
ницуал базыдта. 
— Чидæр æй фæтæрсын кодта, æндæр дзы ницы 
ис,— дзуапп радта уый. 
Венерæ уырдыгæй куы рацыд, уæд фембæлд æн- 
дæр æрбацæуæгыл. Æндæрæбон ам, рынчындоны чи 
амард, уый æфсымæр Мырзабег æнкъард æмæ мæ- 
стыйæ лæууыд къæлидоры. Цыма, кæдæм бацæуа, уый 
нæ зоны, ахæм хуызы касти дуæрттæм. Никуыма йæ 
федта Венерæ рынчындоны, йе ’фсымæр ам куы хуыс- 
сыд уæд дæр, æмæ йæм диссаг фæкаст уый æрбацыд. 
Мырзабег æм æввахсдæр æрбалæууыд. 
— Чызг, ам кусыс, цы? 
— 0,— дзуапп радта Венерæ. 
— Беслæн кæм фæбады, уый-ма мын бацамон. 
Венерæ æнæдзургæйæ араст йæ разæй æмæ йын 
бацамыдта иу дуармæ. 
— Уæдæ дæ салам бирæ, нал дæ уромын,— загъта 
ма Мырзабег æмæ дуары хæцæнмæ бавнæлдта. Вене- 
рæ фæстæдæр алæууыд. Лæг мидæмæ бакаст æмæ уат 
афтидæй куы федта, уæд бустæгæнæгау бакодта: 
— Ам куы нæ ис, уæд мын цы амоныс? 
— Кæм фæбады, зæгъгæ, мæ фарстай, æмæ дын 
æй бацамыдтон. Нæма ’рбацыд Беслæн... Кæд исты 
тагъд хъуыддаг у, уæд иннæ дохтырмæ бадзурон, уый 
мæнæ ам æввахс цæры. 
— Ницæмæн мæ хъæуы уæ иннæ, фæлæ Беслæн 
æрæгмæ æрбацæудзæн? 
— Ныртæккæ йæ ардæм хъæуы. 
380 

Ницæмæйуал бафарста Мырзабег, афтæмæй сын- 
дæггай ахызт кæртмæ. 
Венерæ ноджы сцымыдисдæр. «Цавæр хъуыддаджы: 
фæдыл æрбацыдысты сæ дыууæ дæр? Иу бинонтæй 
дæр ма куы уаиккой, фæлæ дард куы цæрынц сæ кæ- 
рæдзимæ...» 
Уæлдай исты базонынæн хуыздæр хос нæ уыд,. 
æмæ та бацыд Иласмæ. Рынчынтæй дыууæ фæсус 
хъæлæсæй сыбар-сыбур кодтой. Венерæйы куы федтой, 
уæд фескъуыдтой сæ ныхас. Илас, йæ цæстытæ цъынд, 
афтæмæй хуыссыд уæлгоммæ. Чызг раздæхынмæ 
куыд хъавыд, афтæ йæм сæ иу сдзырдта: 
— Кæд дæ Илас хъæуы, уæд фынæй нæу... 
Уыцы ныхасмæ Илас рабадт йæ сынтæджы. 
— Æз та ма дæумæ цæуинаг уыдтæн, Венерæ. Знон 
мын мæ синтæ цы лампæйæ тавтай, уый диссаджы: 
хорз у, æмæ, зæгъын... 
— Æмæ дæ уæд процедурон кабинетмæ цæуын 
хъæуы... 
— О, уæдæ куыд! Ныртæккæ. 
Кабинетмæ бацыдысты. Венерæ аппаратимæ ар- 
хайыныл фæцис, фæлæ йæ Илас фæурæдта. 
— Уый уал фæуадз. Барæй рацыдтæн. Адæмы цур 
мæ нæ фæндыд дзурын... Æрдæбон нæ зæронд æфсин 
куы æрбафæдис кодта, уæдæй нырмæ мæстæй мæлын 
æмæ йæ дæуæн дæр радзурон. Фæлæ уал дын мæхи- 
цæй æрхæссон иу æмбисонд, кæннод мæ куы нæ бам- 
барай. Нæ советы сæрдар мæнæ мæ хуызæн ацæргæ 
лæгтæй фондзæн бафæдзæхста, цæмæй нæ хъус дарæм, 
горæтæй нæм цы фæндаг æрбацæуы, уымæ æмæ кæм 
фехæла, уым æй куыд цалцæг кæнæм, афтæ. Ауалдзæ- 
джы мит нæма стад, афтæ, кæд æй дæхæдæг дæр фед- 
тай, дæлæ хъæуæй чысыл дæлдæр суадоныл цы хид 
уыди, уый ныккалд, æмæ йæ куыд арæзтам, афтæ* 
сæрдар æрбацыд йæ машинæйы. Нæ цуры æрурæдта. 
Мæн хиды бын уыцы уазал доны мæ зæронд батинкæ- 
ты, дон сæ хъустæй калд, афтæмæй куы федта, уæд 
мын алывыд фæкалдта, дæхи, зæгъы, цæуыл марыс, 
цæрын дæ нал фæнды æви цы? Куыд кусыс уыцы уа- 
зал доны? Нæ звеноводæн дæр тынг бауайдзæф кодта. 
Стæй йæ сæвæрдта йæ машинæйы æмæ сахат дæр нæ- 
ма рацыд, афтæ æртæйы фæлыст резинæ цырыхъхъы- 
тæ æмæ къахтухæнтæ æрхаста. 
Уый стыр хъуыддаг нæу, фæлæ нæ алчидæр аф- 
азг 

тæ хъуыды кодта: ацы лæг ауды æмæ мæт кæны йæ 
адæмыл. Нæ мызд нын хъуамæ Дзæрæх бафыстаид, 
фæлæ нырма ницы райстам. Уæддæр хъæусоветы сæр- 
дарæй абон дæр ма бузныг стæм. 
Цæмæ гæсгæ дын радзырдтон уый? Мæнæ нæ ног 
дохтыры зонгæ дæр ничима кодта, афтæ йæ кой æгас 
хъæуыл айхъуыст. Мæнмæ ма афтæ дæр кæсы, æмæ 
уый колхозы сæрдаримæ куы фæхыл, гъе уæдæй фæ- 
стæмæ цыма фæуæндондæр сты колхозонтæ Дзæрæх- 
мæ... Уæдæ ам, рынчындоны, куыд у, уый та мæхи цæ- 
стæй уынын. Уый цы палатæмæ бацæуы, уырдыгæй 
уайтагъд худын райхъуысы: йæ хæларзæрдæ æмæ йæ 
хъæлдзæг ныхæстæ æвдадзы хосау сты рынчынтæн. 
Уæззау рынчын нæм куы ’рбафты, уæд уымæн йæ цу- 
рæй нал фæцæуы. Кæд иу цыбыр рæстæг йæ фатер- 
мæ ауайы, уæд та фæдзæхсгæ бакæны, цæмæй йæм 
фæсидой, исчи куы тыхса, уæд... 
— Бахатыр кæн, Илас...— йæ ныхас баппæрста Ве- 
нерæ, иугæр уый æгæр дæрдтыл куы ахæцыд, уæд. 
— О, о, дæ рын бахæрон, æмбарын дæ. Хæрзаг зæ- 
гъыс, алчидæр кæй зоны, уыцы таурæгътæ мын цæ- 
мæн кæны. Фæлæ дын сæ цæй фæдыл дзурын, уый 
ныртæккæ бамбардзынæ. Сослан йæ фыццаг æрбацы- 
дæй фæстæмæ раст фæндаг ссардта адæмы зæрдæмæ, 
æмæ дзы райгонд сты хъæубæстæ дæр, æхсæнадон кус- 
джытæ дæр. Фæлæ уый кæмæндæр тынг хъыг у æмæ 
йыл цъыфкалæн кæны. Ныронг дæр мæ хъустыл æр- 
цыд цыдæр дам-думтæ, ныр та ахæм ныхас кæнынц, 
цыма, æндæрæбон чи амард, уый дохтыры аххосæй 
æрцыд. Йæхæдæг, дам, кæй æрымысыд, ахæм хостæ 
фæлвæрдта рынчыныл... Цæмæ хъавы уыцы хахуыр- 
гæнæг, уый цы ’мбаринаг у, фæлæ цымæ чи у, чи? Æр- 
дæбонсарæй хъуыды кæнын, фæлæ ницы цæуы мæ 
сæрмæ... 
«Æвæццæгæн, Мырзабег дæр уый фæдыл агуырдта 
Беслæны...» — ахъуыды кодта Венерæ, хъынцъымгæн- 
гæйæ. Чи зоны, Иласмæ бахатыдаид, цæмæй уый йæ 
ус Хуындæгоны бафæрса, кæмæй фехъуыста уыцы ны- 
хас, фæлæ уæдмæ къæлидорæй æрбайхъуыст Беслæны 
хъæр: «Венерæ!» — зæгъгæ. 
Мырзабег лæууыд Беслæнимæ. Сæ ныхасы райда- 
йæн, æвæццæгæн, кæрты уыд. Венерæ сæм куы бав- 
вахс, уæд æм Беслæн дзуры: 
— Мæнæ ма ацы лæджы цур зæгъ: нæ рынчындо- 
382 

ны цы адæм хуыссы, уыдонæн хостæ цы ’гъдауæй фæ- 
дæттæм? 
— Уанцон нæу, Беслæн! — йæ дзырд ын айста 
Мырзабег.— Уый та ма цы фæрсыс, дæуыл не ’ууæн- 
дын æви цы! 
— Æгайтма мыл æууæндыс, фæлæ уæддæр бай- 
хъус, дæ хорзæхæй. 
Венерæ цыбыр дзуапп радта уыцы фарстæн. Уæв- 
гæ дзы бирæ дзуринаг дæр цы уыд! Цыдæриддæр хос 
лæвæрд цæуы рынчынтæн, уыдон иууылдæр аразынц 
афтечы кусджытæ, дохтыртæ цы рецепттæ ныффыс- 
сынц, уымæ гæсгæ. 
Мырзабег фефсæрмы. Йæ худ систа, афтæмæй 
куырдта хатыр æмæ архайдта тагъддæр ацæуыныл^, 
фæлæ йæ Беслæн нал уагъта. 
— Бахатыр кæн мæнæн дæр. Æз дæр дæ иу хъуыд- 
дагæй фæрсын, æмæ мын дзуапп ратт: кæмæй фехъуы- 
стай уыцы хабар? 
Мырзабег стыхст æмæ ма лæгъстæгæнгæйæ загъта: 
— Дæ хорзæхæй, Беслæн, уымæй мæ ма бафæрс... 
Фæдзæхсгæ мын бакодта. 
— Багъæц-ма, уыцы æдзæсгом адæймаг махæн не 
’ппæтыл калы цъыф, фæлæ дæуæн дæхицæй дæр хын- 
джылæг скъæры, уый æмбарыс, уый? 
— Ныр æй бамбæрстон, Беслæн, æмæ дын сомьг 
кæнын: кæд уыцы ардауæн ныхас уымæй рацыд, уæд 
ын мæнæ ацы лæдзæгæй йæ сæрæн иу ныддаудзынæн,, 
стæй йын æз дæр бафæдзæхсдзынæн: «Макæмæн æй 
сæгъ!» 
Мырзабег ацыд. Беслæн Венерæмæ нал фæзылд, 
афтæмæй сындæггай араст кабинетмæ. 
«Иннæ бонты не ’ппæтæй раздæр куы ’рбацæуы, 
уæд ыл абон цы ’рцыд?» — куыд ахъуыды кодта Ве- 
нерæ Сосланы тыххæй, афтæ йын йæхи ауыдта. Цыма 
фæдисмæ зъордта Сослан, афтæ рагæпп кодта йæ уа- 
тæй æмæ егъау санчъехтæй æрбатындзы. 
— Æнхъæлдæн, цалдæр минуты байрæджы код- 
тон,— дзырдта уый цæугæ-цæуын, йæ къухы газет, аф- 
тæмæй.— Диссаджы уац, æндыснæг дзæбæх кæныны 
тыххæй. Дзыхъхъынног мадзал. Æнцон аразæн. Кæсы- 
ныл фæдæн æмæ... Æнæ бакæсгæйæ йæ ма фæу... Ныр 
уæд та ныммардтæн, уæд мæ афтæ дзæгъæл ныууагъ- 
таиккат? Хуыздæр ма дзы æмбæлттæ цы уа! 
Чи зоны æмæ ма ахæм хуызы истытæ дзырдтаид; 
383 

Сослан, фæлæ Венерæйы цæсгоммæ куы бакаст, уæд 
йæ зæрдæ фехсайдта. 
— Исты æвзæр хабар ис, æнкъард куы дæ? 
— Нæ, куы ницы дæн... 
— Цæуылдæр та мæты аныгъуылдтæ. Фæлæ цæ- 
уыл? 
— Нæ ног дохтырыл! — хъазгæмхасæн загъта Ве- 
нерæ æмæ атагъд кодта палатæмæ. 
— Хуыцауы куы бафæндид! — йæ фæстæ адзырд- 
та Сослан. 
Чызг фефсæрмы, ахæм ныхас дзы кæй схауд, уы- 
мæй. Чердæм æй бамбардзæн лæппу? Иу чысыл æм 
мæсты дæр сси. «Æз мæстæй æхсидын, уый та хъа- 
зæн ныхæстыл схæцыд...» 
Дардыл уыдысты Венерæйы хъуыдытæ. Æвзæр æв- 
заг дур халы. Мыййаг Сослан куы сфæлмæца æмæ ли- 
дзæг куы фæуа ардыгæй. Дзæрæхимæ сæ кæрæдзи- 
йæн æнæуынон кæй сты, ууыл ныхас дæр нæй; Бесл^’ 
нимæ цыма сæ ахаст фæхуыздæр, фæлæ уæддæр хъс^г 
муд нæма сты. Зын у афтæмæй кусын. %; 
«Уыцы æнæрхъуыды ныхас ме ’взагыл кæцæй 
абадт...» — фæсмон кодта Венерæ, фæлæ ма йын цы 
гæнæн уыд! Æниу йæ зæрдæмæ сусæгæй куы ныкка- 
стаид, уæд базыдтаид — уый æваст ныхас нæ уыд. 
Мæтгæнаг дохтыр кæй хуыдта, уый ам нал уыдзæн, 
канд ууыл нæ уыд Венерæйы сагъæс. Уыдис ма дзы 
æндæр цыдæр, чызг йæхицæн дæр зæгъын кæй нæма 
уæндыд, ахæм æнкъарæн. Фæлæ цæйнæфæлтау уый 
искæмæн, уæлдайдæр та лæппуйæн бамбарын кæна. 
фæлтау йæ фыды уæларт базæронд уæд... 
Венерæ фехъуыста, Беслæн Мырзабегæн цытæ фæ- 
дзырдта, уыдон, федта, зæронд дохтыр куыд смæсты, 
уый дæр, фæлæ цымæ ныр дæр ма афтæ мадзурайæ 
архайдзæн æви бамбарын кæндзæн хъуыддаг Сосла- 
нæн? Фæстæдæр æнцонæй базыдтаид Венерæ уыдæт- 
тæ, фæлæ йыл ныртæккæ цымыдис фæтыхджындæр, 
æмæ йæхи байста кабинеты ’рдæм. Æххæст нæма ба- 
хæццæ, афтæ дуар фегом, æмæ дзы разынд Бес- 
лæн. 
— Æз та ма дæумæ бадзуринаг уыдтæн. Рауай-ма 
мидæмæ! 
Венерæ бахызт йæ фæдыл. Сослан лæууыд стъолы 
цур, фæлæ йæ цæсгомыл нæ зынд, фехъуыста хабар 
æви нæ. Беслæн, цыма бирæ рæстæджы йæ зæрдæйы 
384 

цы уæззау хъуыдытæ фæхаста, уыдон ныр раргом кæ- 
нынмæ хъавы æмæ йæ митæ йе ’мкусджыты тæрхоны 
раз æвæры, уыйау хиуылхæцгæ æмæ сабырæй рай- 
дыдта: 
— Бадгæ скæнут, уæ хорзæхæй, æмæ мæм иу чы- 
сыл байхъусут... Мæ аххосæй не ’хсæн, чи не ’мбæлы, 
ахæм ныхæстæ рауад ай размæ. Зæгъынмæ дæр æй 
хъавыдтæн, фæлæ а фæстаг бонты нæ кæрæдзи бам- 
бæрстам, æмæ нæ, чи зоны, уый сæр нал бахъуыдаид. 
Абон цы фехъуыстон, уый фæстæ нал ис æнæ зæгъгæ 
сымах раз дæр æмæ ма кæм хъæуы, уым дæр. Иу хатт 
мын загъдæуыд, цыма ног дохтыр архайы, цæмæй æз 
лæвæрд æрцæуон тæрхондонмæ. Мæхæдæг æй сбæл- 
вырд кодтон, хахуыр ныхас уыд, уый. Уыдис ма дзы 
ахæм койтæ, æмæ се ’ппæтыл чи дзуры, фæлæ ныр та 
æндæр. Рынчындоны дохтыртæй, дам, иу чидæр йæхи 
æрхъуыдыгонд хостæ фæлвары адæмыл, æмæ дзы аф- 
чмæй иу лæг амард. Уымæй æдылыдæр хъуыды, 
щцæгæн, адæймаджы сæрмæ не ’рцæудзæн, фæлæ 
. ^еддæр кæсут! — адæймаг фæгуырысхо уыцы арда- 
уæн ныхасыл æмæ мæм фæрсынмæ æрбацыд. Ам дæр 
мæхи æнæазым нæ хонын. Райдианы мæхи куы рав- 
дыстаин лæгау-лæгæй, уæд, чи зоны, ничи бауæнды- 
даид ахæм ми бакæнын, фæлæ ма цы! Мæхи мидæг 
æй æмбарын, уыцы чъизи дон кæцæй лæдæрсы, уый 
æмæ уæ фæрсгæ кæнын: уыцы æнаккаджы хъуыддаг 
тæрхондонмæ раттæм æви уæ куыд фæнды? 
Сæ дыууæ дæр ныхъхъус сты. Венерæйы цæсгомыл 
фæзынд æхсызгондзикады фæд. Сослан ныфсæрмы. 
Уымæ ницы диссаг фæкаст хахуыргæнджыты ми. Бес- 
лæн ын, кæдæй-уæдæй, базыдта йæхи рæстдзинад, 
æмæ йын уый бирæ æхсызгондæр уыд. 
— Ныббар мын, Беслæн, фæлæ ацы хъуыддаджы 
мæхæдæг фылдæр аххосджын дæн... 
— Дæумæ та ма дзы цы аххос хауы! — сбустæ 
йыл кодта Беслæн. Уый афтæ фенхъæлдта, цыма Сос- 
лан æфсæрмæй дзуры. 
— Кæд кæмæндæр бантыст йæ хахуыр ныхæстыл 
искæй баууæндын кæнын, уæд æз цæуылнæ бафæрæз- 
тон мæхи сраст кæнын? Уый æгъгъæд аххос нæу? 
Уыцы дзуапп æхсызгон уыд Беслæнæн. Цыма йæхи 
æмкар хæлар адæмимæ уынаффæ кæны, афтæ та сæ 
бафарста: 
— Уæдæ уæ куыд фæнды? Ныхас æгас рынчындо- 
13 Æозæрст уацмыстж 
385 

ныл цæуы, æмæ ацы ран нæ дзырд хъуамæ иу уа. Цы 
зæгъыс, Венерæ? 
— Æз та цы хъуамæ зæгъон сымах разæй! Фæлæ 
кæд хахуыргæнæг уыдæттæ мах фыдæнæн кæны, уæд 
ын цæмæ гæсгæ хъуамæ хатыр кæнæм? — дзуапп рад- 
та чызг. Чысыл ма бахъæуа радзура сын Хуындæгоны 
хабар, фæлæ фефсæрмы Иласæй. 
— Дæ зæрдæ кæмæ æхсайы, уый цавæр лæг у, уы- 
мæн æз ницы зонын, фæлæ уæддæр цыма, нæ гæрстæ 
йæм цæмæй райсæм, ахæм нæу, афтæ мæм кæсы. Йæ 
хахуырæй кæй ницы рауад, уый уал ын æгъгъæд æф- 
хæрд у. Мæ зæрдыл æрбалæууыд иу рагон æмбисонд. 
Иу зондджын лæджы, дам, фарстой: цы карздæр æф- 
хæрд æрхъуыды кæнис хахуыргæнæгæн? Уый, дам, 
афтæ: уымæ чи хъусы, уыдонæн сæ хъустæ ныллыг 
кæнин. Мæнмæ гæсгæ ахæм æрымысæггаг ныхасмæ 
ничи байхъусдзæн,— загъта Сослан. 
Уыцы æмбисонд Беслæн йæхирдæм бамбæрста æмæ 
фæтагъддæр кодта: 
— Гъемæ хорз. Афтæ дæр фод. Лæгæй-лæгмæ йын 
цы хъæуы, уый мæхæдæг базондзынæн. Æрмæст мын 
бахатыр кæнут... Кæд абон мæ сæр уый бæрц ницæ- 
мæн хъæудзæн ам, уæд... Мæ хъуыдытæ куыддæр сæм- 
тъеры сты, æмæ мæ бон кусын нæ бауыдзæн... 
Беслæн ацыд йæ «æмтъеры» хъуыдытимæ. Иуыр- 
дыгæй йын æхсызгон уыд, зæгъынмæ цы хъавыд, уы- 
мæн абон фадат кæй фæцис, уый, иннæрдыгæй та йæм 
хардзау æркаст... «Куыд бауæндыд æмæ йæ ныфс 
куыд бахаста Хæчъа æви æндæр исчи ахæм ныхас 
æрымысынмæ? Ома иугæр Беслæн ног дохтыримæ зул- 
дзых у, уæд цыфæнды цъыф калæм Сосланыл, уæд- 
дæр нæ фарс уыдзæн... Æвæццæгæн мæ сæхи хуызæн 
дыдзæсгом æнхъæлынц... Уæвгæ, цы диссаг у! Лæг 
цъымарайы куы ныссæдзы, уæд ын уаллæттæ дæр хи- 
лынц йæ сæрмæ... 
— Гъе ныр æй фехъуыстай, цæуыл мæт кодтон, 
уый? — уайдзæфгæнæджы хуызы бафарста Веиерæ 
Сосланы, хицæнæй куы аззадысты, уæд. 
— Фехъуыстон,— бахудт Сослан.— Æгайтма æн- 
дæр ницы, æрдæбон мæ фæтæрсын кодтай. 
— Уый дæм ницы кæсы? — рамæсты чызг.— Уы- 
цы хосгæнæг дæу хонынц, уый æмбарыс? 
386 

— Уый дæр æмбарын. Æгайтма сымахæй никæмæй 
.загътой... 
— Дæхицæн ницæмæй тæрсыс? 
— Æдылы знаг тæссаг нæу. 
— Хъус-ма уæдæ ноджыдæр... 
Венерæ радзырдта Хуындæгон æмæ Иласы хабар. 
— Гъе ныр уыцы ныхас иннæ рынчынтæ куы фе- 
хъуыстаиккой æмæ ардыгæй лидзæг куы фæуыдаик- 
кой, уæд та цымæ цы загътаис? 
— Чи йæ æрымысыд, уыдон дæр, æвæццæгæн, аф* 
тæ ’нхъæл уыдысты. Фæлæ федтай! Хуындæгоны Илас 
фæтардта, Мырзабеджы та Беслæн. Кæй бауырныдта- 
ид! Раст дын куы зæгъон, уæд мын æхсызгон уыд, аф- 
тæ кæй рауад, уый. Лæг амарынæй фыддæр ма цы 
æрымысдзысты? Æмæ сын уымæй дæр ницы рауад. 
Уый маст нæ, фæлæ цины хъуыддаг у... 
— Тæхуды, уыцы æдыхст зæрдæйæ иу къæртт! — 
сдзырдта ма Венерæ мæстджынæй æмæ фæзылд Дуа_ 
ры ’рдæм. 
Сослан æм фæцырд: 
— Иу къæртт цæмæн? Кæд дæ хъæуы, уæд æй айс 
иууылдæр. 
Венерæ фехъуыста уыцы ныхас, йæ цæсгом асырх 
æмæ фæстæмæ дæр нал фæкаст, афтæмæй дуар йæ 
фæдыл æрбахгæдта. 
Цалдæр боны фæстæ Беслæн хъæусоветы раз фе- 
мбæлд Хæчъайыл æмæ йын адæмы ’хсæи ахæм ны- 
хæстæ загъта, æмæ, куыд дзырдтой, афтæмæй, дам, 
уымæн йæ сæр бынтондæр аныгъуылд йæ гуыры. «Ис- 
куы ма дæ ахæм исты куы фехъусон, уæд-иу фæкæс 
мæнмæ дæр!»—зæгъгæ, йæм бартхъирæн кодта. 
Хъæубæстæ ахæм хуызы никуыма федтой Беслæны. 
Чидæр, дам, афтæ дæр загъта: «Никуы мæ бауырныд- 
таид, Беслæн дæр хыл кæнын зоны, уый». 
Аивгъуыдта фæззæг. Зымæг дæр йæ фæдджитæ ба- 
цыбыр кодта æмæ бæрзæндтæм айста йæхи, йæ урс 
иымæты къуымбилы бындзыгтæ кæмтты æмæ адæг- 
ты таугæйæ. Уалдзæг йæ цъæх тын тулгæ æрбацыд 
цæгат быдыртæй, уый дæр тындзы уæлæмæ, цыма зы- 
мæджы йæ дымджытæй æрцахсынмæ хъавы. 
Æдде бакæсгæйæ, Тæгæрджыныл уалдзæг фæбæ- 
рæг, цæугæдоны былтыл ны хæрис бæлæстæ зад, уыдо- 
нæй. Сæ лыстæг къалиуты кæрæтты фæзынд бур æмæ 
хъуынджын къуыпа, цыма сыл ногуагъд хъазы лæп- 
13* 
387 

пынтæ æрбадт, уый хуызæн. Сæ бынты згъордта дон, 
зымæджы бонты сыгъдæгæй ихы бын ныгъуылдтытæ- 
гæнгæ чи цыд, ахæм нал, фæлæ знæт ивылд хæххон 
дон æмæ уалдзæджы хабар хаста хъæубæстæм. 
Фарон, азы кæрон, колхозты дзуапдæттæн æмæ 
æвзарæн рæстæджы Дзæрæх ныццыд райкоммæ æмæ 
ныхас кодта ног секретаримæ. Фæндыд æй базонын: 
чи сæ уыдзæн колхозонты иумæйаг æмбырды, кæй ны- 
сан кæнынц правленимæ. Йæхи тыххæй ницы загъта, 
уымæн æмæ дызæрдыг нæ кодта, сæрдар та кæй уы- 
дзæн, ууыл. 
— А дыууæ боны уæм хъуамæ уа партион æмбырд. 
Æвæццæгæн дзы махæй дæр исчи уыдзæн. Уым кæй 
саккаг кæной правленимæ равзарынæн, ууыл та колхо- 
зонты иумæйаг æмбырды уыдзæн ныхас,— дзуапп ын 
радта секретарь. 
«Ай, æнхъæлдæн æмæ, партион разамындæн чи ни- 
цы ’мбары, ахæм цыдæр у»,— ахъуыды кодта Дзæрæх 
йæхинымæр æмæ ныфсджындæрæй загъта: 
— Ахæм партион æмбырдтæ нæм а фæстаг азты 
бирæ нал уыд, фæлæ уырдæм дæр райкомы номæй 
хъуыддаг «фыхæй» куы нæ рахæссæм, уæд афтæмæй 
куыд? 
Секретарь йæ кърандасы бырынкъ гæххæтты æр- 
сагъта æмæ, уый здухгæйæ, бафарста: 
— Æмæ йæ райком куы сфыца, куы йæ сцæттæ 
кæна, уæд ма дзы партион организаци æмæ колхозон- 
ты æмбырд цæмæн хъæуынц? 
— Нæ зонын... фыццаг аз, мыййаг, нæ кусын. Ам 
ма дæ размæ дæр уыд секретарьтæ, æмæ мын уыдон 
та æндæр разамынд лæвæрдтой... 
— Цавæр æндæр? 
— Райкомы уынаффæ нæ, фæлæ колхозонты иу- 
мæйаг æмбырды фæндагыл ацæуын — уый хуынди: 
«Дзыллæйæн сæ фæстæ хилын...» 
Секретарь, æвæццæгæн, бафиппайдта, Дзæрæх ныр- 
ма иттæг бирæ цыдæртæ кæй нæ бамбæрста ХХ-æм 
съездæй фæстæмæ, æмæ ацы хатт йæ ныхас фæцыбыр- 
дæр кодта. 
— Фæлæуу, дæ хорзæхæй! Зæгъæм, райком фыцы 
хъуыддæгтæ, æнæ дæу бафæрсгæйæ, ды дæр фыцыс 
колхозонты æнæ бафæрсгæйæ: «Уый «хорз» разамыыд 
фæуæд. Фæлæ дæ «фых» куыд рауад, ууыл никуы фæ- 
гуырысхо дæ?» 
388 

— Цæмæн ыл гуырысхо кæнон, иугæр райкомæй 
куы рацæуа, уæд? — мæсты дзуапп радта Дзæрæх. 
Къуыри фæстæдæр уыд æвзарæн æмбырд колхозон- 
тæн. Дзæрæх доклад скодта правленийы куысты тых- 
хæй, иннæ азты куыд кодта, афтæ, фæлæ йæм уый фæ- 
стæ бирæ цыдæртæ диссаг фæкастысты. Колхозонтæ 
ацы хатт дзырдтой æргомдæр, уæндондæр æмæ карз- 
дæрæй. Дзурджытæм Дзæрæх цы иугай ныхæстæ æп- 
пæрста, «дзæнгæда», «ардауæн ныхас», «адæмы змæн- 
тæг» æмæ æндæр ахæмтæ, уыдон ницыуал давтой. 
Дзæрæх нал бахауд правленимæ. Сæрдарæн сæв- 
зæрстой, уæды онг сæйраг аргоном чи уыд, уый. 
Куыддæриддæр правленийы уæнгтæ æвзæрст фе- 
сты, афтæ Дзæрæх фæгæпп ласта йæ бынатæй æмæ 
æмбырдæй федде. Йæ хъуыдытæ сæмхæццæ сты. Цы 
’рцыд, уый йæ æххæст нæма уырныдта. «Кæд сын уын 
цы агроном сæрдарæн бæззыд, уæд æй ныронг нæ уыд- 
той? Рагæй куы кусы! Фæлæууæнт, мæнæ уалдзæджы 
хуымгæнæн афон бæрæг уыдзæн...» 
Ног сæрдарæн колхозы хъуыддæгтæй æнæзынд ни- 
цы уыд, æмæ Дзæрæх куыд æнхъæлдта, афтæ йæм 
фæрсынмæ дæр никуы згъордта. 
Дзæрæх æртæ боны фæстæ ацыд райкоммæ æмæ 
сæ бафарста: «Цы куыстмæ мæ ’рвитут?» Диссаг æм 
нæ каст уыцы фарст. Цал æмæ цал хатты федта ахæм 
уавæр: искæцы сæрдары-иу куы систой йæ бынатæй, 
уæд-иу æй арвыстой æндæр хъæумæ. Уырдæм дæр колг 
хозы сæрдарæй. Кæннод та районмæ, хаттæй-хатт но- 
джы уæлдæр хицауы бынатмæ дæр. 
Дзæрæх ныхас кодта райкомы ног секретаримæ. 
Æмæ дзуаппы бæсты уый йæхæдæг бафарста: «Ау! 
Уæхи колхозы дæу фаг куыст иæй?» 
Дыууæ къуырийы дæргъы фæбадт Дзæрæх йæ хæ* 
дзары йæ маст æмæ йæ уæззау хъуыдыты ’вджид, 
уымæй фылдæр йæ бон нал бацис. Æмæ бацыд сæ кол- 
хозы парторганизацийы секретарьмæ. 
— Картоф садзын æмæ нартхор рувын зонын, фæ- 
лæ нырма уыдон афон нæма у, æмæ мын кæд исты 
куыст хæс кæнут? 
— Куыст æнæкæрон бирæ, фæлæ дæхæдæг цæмæ 
хъавыс? 
— Уый мæ хъавгæйæ нæу... Мæ партбилет нырма 
мæ дзыппы ис æмæ ма кæд партийы истæмæн хъæ- 
уын, уæд... 
389 

— Иттæг хорз! — загъта секретарь. 
Сæ дыууæ дæр иумæ бацыдысты колхозы сæрдар 
Темболмæ. Ногæй ницы баййæфта Дзæрæх йæ рагон 
кабинеты. Æрмæст æддаг уаты секретарь-дуаргæс нал 
уыд, мидæгæй кабинеты къулыл та Сталины портрет. 
— Нæ зымæгон хизæнты цы фыййæуттæ ис, уы- 
дон ныртæккæ æнæхицау сты, æмæ сæм ацу. 
— Æмæ цы фæцис сæ хицау? — бафарста Дзæрæх. 
— Систам æй йæ куыстæй,— дзуапп радта сæрдар. 
— Мæлæты рæвдз нæ февнæлдтат исынтæм? 
— Рæвдз нæ, фæлæ ма нын æгæр дæр байрæджы. 
— Уый дæр та мæ аххос уыд? 
— Бакæс мæнæ фыййæутты курдиат! 
Сæрдар систа йе стъолы асыккæй гæххæтт æмæ 
йæ радта Дзæрæхмæ. 
Хорзау нал фæцис Дзæрæх, курдиат куы бакаст, 
уæд. Фыййæуттæ куырдтой ног правленийæ, цæмæй 
сисой йæ куыстæй, Дзæрæх сын хицауæн кæй сæвæрд- 
та, уыцы лæджы. Фосы куыстмæ æмæ фыййæутты цар- 
ды уагмæ æркæсыны бæсты уый нозтдзуан зилы Мæз- 
дæг æмæ Хъызлары. Фылдæрæй-фылдæр кæнынц мæнг 
фыст акттæ, фосы нымæц та — къаддæрæй-къаддæр. 
— Гъемæ хорз! — загъта Дзæрæх ног сæрдарæн.— 
л æккæ раисом ацæудзынæн уырдæм. 
Йæхинымæр та æндæр хъуыдытæ кодта. Дыууæ- 
æртæ мæйы фосы уæтæрты фæуын диссаг нæу. Стæй 
йæм фæсиддзысты фæстæмæ ардæм, уалдзыгæнды куы- 
стытæ куы сбирæ уой, уæд, Ныр кæй равзæрстой кол- 
хозонтæ, уый йæм бирæ бонты фаг нæ касти. Æмæ 
уæвгæ дæр куыд нæ? Цы у? Хъæууон хæдзарады куы- 
стытæ хорз зоны, фæлæ сæрдарæн нæ бæззы. Бирæ нæ, 
фæлæ тызмæг ныхас кæнын дæр нæ базондзæн адæ- 
мимæ. Чи дзы фæтæрсдзæн? 
Ног сæрдар райдыдта кусын. 
Колхозонтæ йæм ныххæлæф кодтой сæ хъæстытæ 
кæнынмæ. Дзæрæхæн секретарь чи уыд, уый ныронгау 
бадтис æддаг уаты æмæ хицаугæндтæй фæстæмæ ни- 
кæй уагъта мидæмæ. Иу бон æм сæрдар фæсидтис æмæ 
йæ бафарста: 
— Рагæй кусыс ацы бынаты? Æмæ никуы ахъуы- 
ды кодтай: цы бакæнын хъæуы, цæмæй нæм уьтй 
бæрц хъастгæнджытæ ма цæуой? 
— Ууыл та цы тыхсыс? Кæй дæ фæнды, уыдонæй 
уæлдай дæм æз иуы дæр не ’рбауадздзынæн. 
390 

— Уæдæмæ афтæ нæ. Тæккæ абонæй фæстæмæ дæ 
фыссæн чиныг дæ къухы, афтæмæй зил колхозонтыл 
сæ куысты мидæг æмæ сæрдармæ кæй нæ уагътай, уы- 
донæн сæ хъаст, сæ курдиаттæ фысс дæхæдæг æмæ 
сæ ардæм цæуын нал хъæудзæн. 
Секретарьмæ хорз нæ фæкаст уыцы уынаффæ, фæ- 
лæ йын хъыг дæр нæ уыд: «Сæ хъæстытæ мæнмæ куы 
хæссой, уæд мын лæгъстæйаг уыдзысты, æмæ уый дæр 
хорз у». 
Йæ фыццаг балц нæ фæрæстмæ. Бацыд æхсыры 
фермæмæ. Цыма уыцы фæнд йæхæдæг æрымысыд, 
уыйау загъта: 
— Æз Дзæрæхæн дæр бирæ хæттыты дзырдтон, 
фæлæ мæм никуы байхъуыста. Ныр ахъуыды кодтон, 
æмæ зæгъын, сымах уырдæм цæуыны бæсты æз цæуон 
сымахмæ... 
Цыма стыр хæрзиуæг æрбахаста колхозонтæн, ахæм 
хуызы дзырдта секретарь, фæлæ йыл хъугдуцджытæ 
ныххудтысты. Иу цыргъæвзаг чызг ын загъта: 
— Уæдæ ма æххæст ууыл дæр ахъуыды кæн: нæ 
ног сæрдар алы бон дæр ам куы вæййы, уæд ма дзы 
ды цæмæн хъæуыс? 
Уыцы бонæй фæстæмæ Тæгæрджыны колхозы нал 
уыд секретарь — дуаргæс. 
Сослан ног сæрдары зыдта, уый ма агроном куы 
уыд, уæд дæр, фæлæ йыл хъуыддаджы фæдыл нырма 
нæма фембæлд. Рагуалдзæджы, колхоз йæ хуымтæм 
хъацæнтæ æмæ фаджыс куы ласта, уæд колхозонтæй 
иуæн йæ зæнг фæцъист машинæйы цалхы бын, æмæ 
йæ æрбаластой рынчындонмæ. Дохтыр æй федта æмæ 
дзы æргом саст нæ раиртæста. Фæлæ тæссаг уыд, кæд, 
мыййаг, стæг искуы афазт. Тæгæрджыны рентген нæ- 
ма уыд, æмæ уымæ гæсгæ рыичыны æрвитын бахъуыд 
районмæ. Адзырдта сæм тилифонæй. Уыдонæн сæ 
тагъд æххуысы машинæ сæхимæ нæ разынд, стæй 
кæд æрбаздæхтаид, уый дæр бæрæг нæ уыд. Уæд баха- 
тыд колхозы шофырмæ, цæмæй йæ уый аласа, рын- 
чыидонæй дæр исчи йемæ ацæудзæн, афтæмæй. «Бри- 
гадиры æвастæй мæ бон нæу»,— дзуапп радта уый. 
Бригадир та сæрдары æнæ бафæрсгæйæ нæ бахаста йæ 
ныфс æмæ се ’ртæ дæр бацыдысты правленимæ. Чи 
зоны, Дзæрæхмæ хорз каст, ахæм хъуыддæгтæй йæ 
кæй фарстой, уый, фæлæ ног сæрдар бауайдзæф кодта 
бригадирæн. 
391 

— Мæнмæ ма цæмæ ’рбацыдтæ, дохтыры цæмæн 
фæстиат кæныс? Афонмæ дæр рынчыны цæуылнæ ар- 
выстай районмæ? — загъта сæрдар æмæ фæзылд Сос- 
ланмæ. 
— Дæхæдæг æй хуыздæр зоныс, дохтыр, уæзласæн 
машинæйы не ’мбæлы рынчынтæ ласын, фæлæ цы гæ- 
нæн ис? Мæнæ ам, нæхи хъæуы мидæг дæр, фæкæс, 
æмæ та рынчынæн йæ дæлæрмтты бацæуынц дыууæ 
адæймаджы æмæ йæ афтæмæй фæцæйкæнынц. Уый 
дæр аив нал у ныры рæстæджы. Кæд нæ хъуыддæгтæ 
рæстмæ ацæуой, уæд уын сæрмагоид машинæ смадзал 
кæндзыстæм. Фæлæ уал уæдмæ архайут колхозы ма- 
шинæтæй... 
Сосланы зæрдæ барухс ацы фыццаг фембæлдæй. 
13 
Бибо Сосланы акодта иу ацæргæ рынчын лæгмæ, 
йæхи хæдзары чи хуыссыд, ахæммæ. Уырдыгæй фæ- 
стæмæ куы ’рбацæйцыдысты, уæд уынджы иу кулдуа- 
ры раз æрлæууыд æмæ фæрсы: 
— Дохтыр, ам чи цæры, уый зоныс? 
— Нæ зонын,— загъта Сослан. 
— Уæдæ дын æй æз зæгъын: ам цæры Венерæйы 
мад. Цалдæр хатты мын бауайдзæф кодта, никуал, 
дам, нæм æрбауадтæ, æмæ мæн дæр тынг нал æвдæ- 
лы. Фæлæ, ныртæккæ йæ рæзты æрбацыдыстæм, уый 
куы базона, уæд мын нæ ныххатыр кæндзæн. 
— Бауай сæм, цы дардыл таурæгътæ кæныс! 
— Æнæ дæу нæ бацæудзынæн. 
— Æз та цæмæн хъæуын? 
— Цæуыннæ дзы хъæуыс? Йæ чызг дæумæ нæ ку- 
сы? Стæй, æргомæй дын куы зæгъон, уæд, гъе ныр 
ахæм хуызы куы нæ бацæуай, уæд æй, чи зоны, æн- 
дæр искуыд бамбарой, ома сæрмагонд хуынд домы. 
Сослан сразы æмæ араст Бибойы фæдыл. 
— Уазджытæ дæм фæцæуы, Царахон, æмæ фидар 
лæуу! — бадзырдта Бибо хæдзары æфсинмæ, Сосланы 
разæй цæугæйæ, къæлидормæ куы схызт, уæд. Æфсин 
хыссæкъухæй ракаст, рухсдзæсгомæй сын «æгас цæ- 
ут» загъта æмæ мидæмæ бадзырдта Венерæ-да?. 
— Цыма æнæхъæн æфсад æрбакодтай дæ фæдыл, 
Бибо, фæлæ дыууæ йеддæмæ куы нæ стут...— Мкдæ- 
392 

мæ! — загъта Венерæ æмæ къæсæрæй иуварс алæууыд. 
Бибо комкоммæ хæдзармæ бараст, фæлæ йын Ве- 
нерæ рахизырдæм ацамыдта, æмæ уырдæм бахызты- 
сты. 
Дыууæ стыр рудзынджы кæмæн уыд, ахæм егъау- 
гомау хæрзæфснайд уат. Астæуæй цы стъол æвæрд 
уыдис, ууыл æмæ рудзгуыты тарвæзтыл — дидинджы- 
тæ. Иу къуымы къаннæгдæр стъол, йæ фарсмæ чин- 
гуыты скъапп. Стъолы уæлхъус баййæфтой дыууæ 
скъоладзауы. Чызг — хистæр — амыдта йæ урок йæ 
кæстæр æфсымæрæн. Уазджыты куы федтой, уæд фе- 
стадысты. «Ауайут уал хæдзармæ!» сæм куы сдзырдта 
Венерæ, уæд уайтагъд цæуыныл фесты, фæлæ Сослан 
сæ разы æрлæууыд. 
— Ам кæй æрбаййæфтам, уыдонæй иуæн дæр цæу- 
гæйæ нал у ардыгæй. Бибо, ды бадгæ! 
Чызг æмæ лæппу фæстæмæ раздæхтысты, Венерæ- 
мæ фæкæсфæкæсгæнгæ, æрбадтысты сæ чингуыты 
уæлхъус. 
Сослан йæ бандон æрæвæрдта сывæллæтты стъолы 
цур. 
— Нымайын хорз зоныс? — бафарста лæппуйы. 
— Зонын,— æфсæрмдзастæй дзуапп радта уый. 
— Уæдæ-ма базон: 2 килойы къафеттæм 3 метры 
хъуымац куы бафтауæм, уæд цас уыдзысты? 
Лæппумæ æгæр æнцон фарст фæкаст уый, æртык- 
кæгæм къласы скъоладзауы аккаг чи нæ у, ахæм, æмæ 
загъта: 
— Фондз. 
— Цы фондз? Къафеттæ æви хъуымац? 
Иугæр скъоладзау дзуапп раттыныл куы афæстиат, 
уæд Сослан йæ дзыппæй систа къафеттæ æмæ йæм 
дзуры: 
— Уæдæ уал ахъуыды кæн. Фæлæ дын ныр та 
ног хынцинаг: иу бæласыл бадтис 12 цъиуы. Цуанон 
сæ тæккæ цурмæ бацыд, топпæй сæ фехста æмæ дзы 
7 цъиуы æрхауд зæхмæ. Цал цъиуы ма баззад бæла- 
сыл? 
— Фондз. 
— Нæ базыдтай. 
Сослан фæзылд чызгмæ. 
— Ды та цы зæгъыс? 
— Фондз,— дзуапп радта чызг æмæ Венерæмæ 
фæрсæгау бакаст. 
393 

— Мæнмæ дæр афтæ кæсы, фæлæ мæнæ Бибо не 
’ппæтæй дæр хистæр у, æмæ уый бафæрс,— ацамыдта 
Венерæ. 
Бибо уæды онг дæр сусæгæй йæ къухы æнгуылдз- 
тæй нымадта йæхинымæры æмæ дис кодта, Сосланмæ 
раст цæуылнæ кæсы скъоладзауты дзуапп, ууыл. Ныр 
æм Венерæ куы ацамыдта, уæд фергом кодта йæ хъуы- 
ды. 
— Дохтыр, бахатыр кæн, æз скъолаты никуы ка- 
стæн, фæлæ, нæхимæ ирон нымадæй, дыууадæсæй кæд 
авд фæхъуыд, уæд ма дзы фондз баззад... 
— Бибо, ды дæр æй нæ базыдтай. Иу хатт-ма бай- 
хъусут. 
Сослан та радзырдта хынцинаг. Йæ фарст: цал 
.цъиуы баззад бæласыл? — уыцы ныхæстæ уæлдай 
карздæрæй загъта, фæлæ та йын раст дзуапп ничи 
радта. Канд сывæллæттæ нæ, фæлæ ма Венерæ æмæ 
Бибо дæр спымыдис сты. «Иу дæр дзы нал баззад бæ- 
ласыл»,— афтæ куы загъта Сослан, уæд æм Бибо нал 
фæлæууыд. 
— Багъæц, æмæ уыцы фондз цъиуы цы фесты? 
— Топпы хъæрæй фæтарстысты æмæ атахтысты... 
Сабитæ ныккæл-кæл кодтой. Бибо дæр иу чысыл 
ахъуыды кодта, стæй: 
— Уастырджистæн, æцæг зæгъыс. Мæнæн мæ 
хъуыдыйы не ’рцыд. 
Дыууæ сабийы уайтагъд фæуæндон сты Сосланимæ 
æмæ йæм хатыдысты, цæмæй ма сын ноджы ахæм 
хъазæн хынцинæгтæ бацамона. 
Сæ фыд цыппар азы размæ амард, нæлгоймаджы 
рæвдыд не ’ййæфтой æмæ ныр Сосланы цурæй нал 
куымдтой. 
— Уæвгæ дæр рæстæг куыд ивы! — райдыдта Би- 
бо, Сосланмæ дзургæйæ.— Æз дæ цахъхъæн куы уыд- 
тæн, уæд мæм ахæм къаннæг сывæллæттæ æввахс дæр 
нæ уæндыдысты, ныр адонмæ кæсут? 
— Уый, Бибо, рæстæджы аххос уый бæрц нæу. 
Дæуæй ныр дæр ма тæрсынц, суанг ма стыртæ дæр,— 
бафиппайдта Венерæ. 
— Чи мæ тæрсы? 
— Дæ санитарон къамисимæ уынгты куы фæцæй- 
цæуыс, уæд адæм æмбæхстытæ райдайынц. 
— Раст нæ дзурыс, чызг, тæрсгæ нæ, фæлæ мæ 
æфсæрмы кæнынц, æмæ уый æндæр хъуыддаг у. Стæй, 
394 

йæ цæсгом æхсад кæмæн нæу, уыдон куы тæрсой, уæд 
цы длссаг у? Æццæй, дохтыр? 
Ныхас аздæхт Бибойы ’рдæм. Хъæусоветы цы са- 
нитарон къамис уыд, уымæн фарон йæ кой ничи хъуы- 
ста, фæлæ ныр нал хицæн кæны адæмы дзыхæй. Бибо 
уыцы къамисимæ зилы хъæуыл «рынчындоны но- 
мæй», æмæ йæ раз чъизийæ кæмæн баййафы, уыдон 
масты хай фæкæны. Айфыццаг та сын иу уынджы ба- 
цæуæн нал уыд цъыфæй æмæ кауы сæрты цæхæра- 
донмæ бахызтысты. 
Бибо бадзырдта, уыцы цъыфдзасты цур чи цард, 
уымæ. «Мидæмæ, Бибо!» — хатыд фысым, йæ хæдза- 
ры раз уый бæрц «уазджытæ» куы федта, уæд. 
— Хъуыддаджы мидæг лæуд стæм æмæ нæ мидæ- 
мæ не ’вдæлы, фæлæ дæ мз$нæ ацы бæрнджын адæмы 
раз иу хъуыддагæй бафæрсынмæ хъавын: зынг зæгъы- 
лæй ком нæ судзы, цæвиттон, амардтæ, уæд дæм дæ 
хотæ, кауы сæрты гæппытæгæнгæ, сæ рустæ та ма 
куыд тондзысты, уый-ма мын зæгъ? 
— Уæууа, гормон, Бибо, цæмæн афтæ зæгъыс? —^ 
фефсæрмы лæг. 
— Нæ, нæ, æз дæ хъуыддаджы фæдыл фæрсын,, 
æмæ мын дзуапп ратт,— бауырдыг æм Бибо, цъыф- 
дзаст цадмæ амонгæйæ.— Асагъæс-ма кæн: дæ марды 
чырын дын мæрддзыгойы адæм уæлмæрдтæм кæуылты 
ахæсдзысты, уый-ма мын бацамон... 
Алчидæр йæхи хызта Бибойы цыргъ ныхæстæй, 
уымæн æмæ хъæуыл айхъуысынц, афтæмæй лæг адæ- 
мы дзыхы æфтыд фæвæййы. 
Æфсин ацаходæн уазал хæринæгтæ æрбадавта æмæ 
бахатыд Бибомæ, цæмæй уал фæйнæ арахъхъы ана- 
зой, цалынмæ уæливыхтæ фыцой, уæдмæ. Ус та хæ- 
дзармæ куы рауад, уæд Бибо арахъхъы авг райста йæ 
къухмæ. 
— Бибо, бахатыр мын кæ, фæлæ бауынаффæ кæ- 
нæм: цалынмæ, цы стæм, уымæй иумæ æрбадæм, æф- 
синæй, уазæгæй, уæдмæ фынгмæ йæ къух дæр куыд 
ничи бакæна, афтæ. Разы дæ? 
— Табуафси! — загъта Бибо, кæд æм уый раст нæ 
фæкаст, уæддæр. 
— Уæдæ, Венерæ, аипп ма уæд, дæ мады ном дьщ 
нæма зонын... 
— Зæлда, Зæлда йæ хонæм мах,— фæраздæр Би- 
бо. 
395 

— Фæлæуу-ма, мæнæ номдзыд хъугдуцæг чи уыд, 
уый ма уæд? 
— Бæгуыдæр гъе уый! Уæдæ куыд æнхъæлдтай! 
— Гъе уæдæ нын нæ уынаффæ Зæлдамæ фæхæц- 
цæ кæн, фæлæ йын кæд бирæ куыст ис, уæд ын мах 
дæр ма аххуыс кæндзыстæм. И, Бибо? 
— Раст дын куы зæгъон, уæд æз ахæмтæм мæ 
ныфс нæ хæссын, ницы сарæхсдзынæн. 
— Æниу нын сылгоймæгтæ не ’ххуысыл нæ бар- 
вæсдзысты, фæлæ ма астæуккаг скъолайы куы ахуыр 
кодтон, уæд-иу пъолтæ æмæ къустæ дæр ахсадтон мæ 
мады бæсты. 
— Багъæц, æмæ уыдæттæ дæ мад йæхæдæг цæуын- 
нæ кодта, рынчын исты уьгд? 
— Рынчын нæ уыд, фæлæ ахуыргæнæгæй куыста 
æмæ-иу нал æххæссыд хæдзары куыстытыл. Зæгъгæ 
дæр мын-иу ницы кодта, фæлæ йæ мæхæдæг нæ уыд- 
тон, куыд æнæвдæлон у, уый! 
Сослан кæд буц уыд йæхицæй, уæддæр Бибомæ 
уый аив нæ фæкаст. Æргом ныхас йæ цæсгом нæ ба- 
хъæцыд æмæ ма загъта: 
— Мæ заманы ахæм митæ худинаг уыдысты нæл- 
гоймагæн, фæлæ ныры заманы сылгоймæгтæ дæр 
хъуыддаджы мидæг лæуд сты, æмæ цы зæгъон!.. Уæ- 
хæдæг ахуыргонд стут, фылдæр зонут... 
Сослан Бибоимæ йæ мады кой куы кодта, уыцы 
рæстæджы Венерæ зæрдиагæй хъуыста сæ дыууæмæ 
дæр. Сослан ахæм куыстытæ хæссы йæ сæрмæ, уый 
æнхъæл дзы нæ уыд. 
— Нæ фæлæ дæ мад де ’хсадыл æрвæссыд? Уый 
кой цæуылнæ кæныс? — бафарста Венерæ. 
— Цæуылнæ! Фæлæ уый дардыл дзуринаг у. Æн- 
дæр хатт. 
Венерæ сцымыдис. Ныронг цы нæ зыдта Сосланæй, 
уыдонæй ныр цыдæртæ бамбæрста, фæлæ ма йæ фыл- 
дæр базонын фæндыд æмæ йæм бахатыд. Сослан ра- 
дзырдта йæ фыццаг «æххуысы» хабар. 
Ныхсадта пъолтæ æмæ фæлладхуызæй сбадт стъо- 
лы уæлхъус. Уый афтæ ’нхъæлдта: мад ныццин кæн- 
дзæн, раппæлдзæн дзы. 
Фæлæ уый куы ’рбацыд æмæ пъолтæ хъулæттæй 
куы федта, уæд йæ зæрдæ бауазал. 
— Чи нын самæста нæ пъолтæ? — афарста Сосла- 
ны. 
396 

— Ме ’мбæлттæ ’рбацыдысты æмæ... 
— Æмæ футболæй хъазыдыстут? 
Нал схъæр кодта Сослан йæ хабар, фæлæ ныр лыс- 
тæгдæр каст, йæ мад куыд æхсы, уымæ. 
Венерæ бацыд хæдзармæ, афæстиат дзы иу дзæв- 
гар, стæй йæ мадимæ æрбахастой хæринæгтæ. Сослан 
сæ сбадын кодта æмæ бафарста: 
— Дыууæ азы размæ дæ кой арæх уыд газеты, 
Зæлда, фæлæ а фæстаг рæстæджы иу стæм хаттæй фæ- 
стæмæ нал фæзыны, æмæ уый та цæмæн афтæ у? 
— Æгайтма нал фæзыиы. Цы аккаг дæн, уый 
бæрц вæййы мæ кой. Уæлдай æппæлд та мæ хъæугæ 
ницæмæн кæны... 
Зæлдайæн цыма хъыггомау уыд уыцы фарст, аф- 
тæ фæкаст Сосланмæ, фæлæ цæмæ гæсгæ, уый нæ ра- 
иртæста. 
— Бахатыр кæ, нæ дæ бамбæрстон,— загъта ма 
Сослан æмæ фæрсæджы æнгасæй бакаст æфсинмæ. 
Зæлда ракодта йæ царды хабар. Йæ лæджы зианы 
кой куы сыхъуыст, уый фæстæ хъугдуцæг ныллæууыд 
фермæйы. Раст зæгъын хъæуы, йæхæдæг дæр æмæ 
иннæтæ дæр райгонд уыдысты йæ куыстæй. Дзæрæх 
сфæнд кодта Зæлдайы æппæты раззагдæр хъугдуцæг 
скæнын. Фермæйы хъуццытæн сæ тæккæ æхсырджын- 
ты радтой Зæлдамæ, цас æхсыр дыгъта, ууыл ма-иу 
бафтыдтой иннæты æхсырæй дæр æмæ, газеты алы 
къуыри дæр цы бæрæггæнæнтæ уыд, уым Зæлда уыд 
æппæты фыццæгтæй. Йæ ном районы æмæ республи- 
кæйы газетты цас арæхдæр уыд, уый бæрц æм йе 
’мбæлттæ хæрамдæр кодтой, рæстмæ йæм нал дзырд- 
той, чи йæ «уæлбикъон» хуыдта, чи «тыхарæзт æх- 
син». 
Зæлда сфæлмæцыд уыцы мæнгарæзт кадæй, йæ 
цæсгом нал хъæцыд йе ’мбæлттæм бакæсын. Иу бон 
бацыд Дзæрæхмæ, цæмæй йæм кæцыфæнды дæс-фынд- 
дæс хъуджы радта, æмæ цас æхсыр дуца, уымæй фьил- 
дæр мауал æвдиса. 
Дзæрæх масты хай фæкодта усы. Æргомæй загъта, 
ома, æнцад куы нæ бадай дæ бынаты, уæд фермæйæн 
йæ æмгæрæтты дæр нал ауайдзынæ. Зæлда фæтарст 
æмæ ныхъхъус. Цæмæ хъавыд, уый йын бантыст, æр- 
мæст ног сæрдар куы сæвзæрстой, уый фæстæ. 
— Ныртæккæ та цæрын ме ’мбæлттимæ, хъазгæ 
æмæ худгæйæ, мæ куыстмæ райы мæ зæрдæ, сæрдары 
397 

зæрдæмæ дæр цæуы. Æмæ æз афтæ зæгъын: цыфæн- 
ды стыр хицау фестæд, уæддæр дæ æрмæст уый куы 
æппæла, дæ алфамблай чи ис, уыдон зæрдæ та дыл 
худгæ куы кæна, уæд уый бæллиццаг нæу,— бал- 
хынцг» кодта оæлда йæ ныхас. 
Йттæг оузныгæй рацыд Сослан Зæлда æмæ Вене- 
рæиæ. гагæи нал уыд сæхимæ горæты. Иыр цыма йæ 
мад æмæ йæ фыды хæдзары бадт, афтæ йæм фæкаст. 
«зæлдайы лæджы зианы хабар ма йæ лæмбынæг- 
дæр базонын фæндыд, æмæ йын æй Бибо радзырдта, 
уыдонæй куы рацыдысты, уæд. 
с*æлдайы лæг ацыд Фыдыбæстæйы Стыр хæстмæ 
1941 азы. Цалдæр мæйы фæстæ райста дыууæ хæрзи- 
уæджы. Йе сгуыхтдзинады хабæрттæ йын хъæубæстæ 
бакастысты газетты. Стæй дзы ницуал бæрæг уыд. 
Хæст фæцис, уæддæр ма уымæй ницы ног хаб*р рай- 
стой. Ванымадтой йæ æнæбæрæг сæфтыл. Æцæгæй та 
афтæ уыд: знаджы къæппæджы фæцис æмæ уацары 
Ьахауд. Аластой йæ Болгаримæ. Иемæ ма иу цалдæр 
ирон лæппуйы, афтæмæй алыгъдысты Грекъмæ, баф- 
тыдысты партизантæм æмæ суанг хæсты фæудмæ тох 
кодтой немыцаг фашистты æмæ Гречъы хицауады 
æфсæдты ныхмæ. Герман куы басаст, уæд бахаудтой 
не ’мцæдисон Англисы къухмæ. Сæ райгуырæн бæстæм 
рауадзыны бæсты сæ уыдон аластой Туркмæ, уырды- 
гæй Палестинæмæ, стæй Цæгат Африкæмæ, уый фæ- 
стæ Францмæ æмæ, æппынфæстаг, нæ хицауад æр- 
домдта, цæмæй сæ рауадзой Советон Цæдисмæ. Нæхи- 
мæ ’рбахæццæ сты æрмæст 1946 азы райдианы. Лæг 
та кусын райдыдта йæ фыццаг бынаты — скъолайы 
ахуыргæнæгæй. 1948 азы йæм фæсидтысты горæтмæ. 
Фарстой йæ: кæм уыди уацары, цы ми кодта? Ра- 
дзырдта сын йæ хабæрттæ, равдыста сæм, Гречъы пар- 
тизанты æфсады сæйраг командæгæнæг ын йæхи къу- 
хæй цы æвдисæндар ныффыста, уый, фæлæ уый дæр 
ницыуал адавта. Дыууæ къуырийы фæстæ йæ æрцах- 
стой, стæрхон ын кодтой ссæдз азы æмæ йæ арвыстой 
Сыбырмæ. 1953 азы сыхъуыст йæ зианы хабар. 
Зын уавæры бахауд Зæлда йæ лæджы æрцахсты 
фæстæ. Венерæ æххуысхъом нæма уыд, кæстæр чызгыл 
цыдис дыууæ азы бæрц, лæппу та гуыринаг уыд. Фæ- 
лæ сыхæгтæ, хъæубæстæ æмæ скъолайы ахуыргæн- 
джытæ Зæлдайы иунæг нæ ныууагътой. Уыдон ын 
хорз зыдтой йæ лæджы. Уый уыд хæларзæрдæ, куы- 
398 

стуарзон адæймаг, бахъуыды сахаты искæмæн фех- 
хуыс кæныны тыххæй йæ тых æмæ йæ фæллойыл ни- 
куы ауæрста. Адæмæй нæ ферох уый, æмæ йын ныр 
фыстой уыцы хæс йæ бинонтæн... 
Бибойы ныхасæй Сослан фенкъард. Зæлдайы хæ- 
дзары цы циндзинад федта, уый фæтар æмæ йæ цæ- 
стыты раз февзæрд æртæ æнахъом сывæллонджын си- 
дзæргæсы царды ныв. 
Зын базонæн у адæймаг. Сосланæн йæ зæрдæмæ 
цыд, Венерæ куыд æнувыдæй архайы, уый. Куысты 
мидæг дзы разы уыд алцæмæй дæр. Уымæн йæ зæр- 
дæйы уагæй нæма бамбæрста æрмæст иу уавæр: йæ 
кары чызджытæй хъауджыдæр Венерæ бирæ æхгæд- 
зæрдæдæр æмæ æнкъарддæр у. Цыргъ æвзаг ын ис, 
хъазæн ныхас зæгъынмæ дæр арæхсы, фæлæ цыма 
йæхи тыхурæд кæны. 
Ныр мад æмæ чызгæн сæ царды уаг куы базыдта, 
уæд æм уый диссаг нал фæкаст. Ныхкъуырд адæймаг 
хиуылхæцгæ вæййы, хаттæй-хатт æм хуымæтæджы 
ныхас дæр рæхуыстау фæкæсы... 
Æхсæв иуæндæс сахатæй фæфылдæр, уæддæр Сос- 
лан нæма бафынæй. Йæ цæстытыл уад ныр дæр ма 
Зæлдайы хæдзар, рæвдыдхъуаг сабитæ, Венерæйы 
хæрзæфснайд уæттæ... Иу хатт ма афæлгæсыд йæхи 
æнæфснайд фатеры къуымтыл æмæ йæ зæрдæ бамæ- 
гуыр. 
14 
Уалдзæг йæ тæмæны бацыд. Тæгæрджыны цæугæ- 
доны былтæ цъæх-цъæхид адардтой. Хъæуы уæле 
цъыхыры хъæд фæтардæр, бæлæсты къуыпа райхæ- 
лынæввонг ныттыппыр. Рагуалдзæджы карз фиди- 
уæг — давон — йæ сыфты цъуппытæ райхæлдта, æмæ 
йæ судзаг дæргъæццон æвзæгтæ уымæл зæххыл æр- 
фæлдæхтысты. 
«Къодах йæ фыццаг цæфæй бæрæг у»,— фæзæ- 
гъынц адæм. Тæгæрджыны колхозы ног сæрдары къах- 
дзæфтæй бæрæг уыд: ацы уалдзæг рæвдздæрæй цæ- 
уы куыст. Баззад ма хуым кæнинаг æрмæст, хъæдрæ- 
бынты цы уымæл зæххытæ ис, уыдон. Уым нырма 
сыджыт уазалдзæф у, афон нæма у цæхæрадоны мыг- 
гæгтæ садзынæн. 
Фæскомцæдисонтæ бахъавыдысты раст ахæм æв- 
дæлондæр рæстæгмæ. Ныр Хату æмæ Сослан куы араст 
399 

сты колхозы сæрдармæ, уæд дызæрдыг нæ кодтой, сæ 
хъуыддаг кæй рауайдзæн, ууыл. 
— Æз та ма сымахмæ æрвитинаг уыдтæн! — фæ- 
раздæр Тембол. 
— Æвзæр хабар исты? — бафарста Сослан. 
— Ау, æмæ дохтыр хорз хабары тыххæй никуы 
бахъæуы? — бахудт Тембол.— Цæвиттон, фехъуыста- 
иккат æй... Нæ фысвос æндæрæбон ссыдысты Хъызла- 
рæй сæрдыгон хизæнтæм. Знон Дзæрæх æрбацыд ар- 
дæм æмæ мæнæ дæргъæй-дæргъмæ номхыгъд ныууагъ- 
та, фыййæуттæн цытæ хъæуы, уый тыххæй. Нæ къухы 
цы уыд, уымæй йæ фæрæвдз кодтам, иннæтæн дæр 
амал уыдзæн, фæлæ цæйдæр хосты кой кæны, æмæ 
цахæмтæ хъæуы, уый дохтыр хъуамæ хуыздæр зона. 
Тембол гæххæтт балæвæрдта Сосланмæ. Дзæрæх 
куырдта колхозы правленийæ, цæмæй æвæстиатæй сма- 
дзал чындæуа цæрæн палаткæтæ. Фароны уæтæртæ 
хæлддзаг сты. Цалынмæ уыдон цалцæг кæной, уæдмæ 
фыййæуттæ кæм цæрой, уый сын нæй. Х^ринаггæнæг 
дæр нæма бацыд хохмæ, æмæ йæ тагъддæр барвитын 
хъæуы. Радиоприемник сæм нæй. Балхæнын хъæуы 
къаннæг аптечкæ... 
— Аптечкæйы тыххæй дæ фæрсын. Цахæм хуыз- 
дæр У> уый афысс. Мæнæ Хату ныууайдзæн горæтмæ. 
Дæ машинæ рæвдз у? 
— Рæвдз у, ныртæккæ дæр ныууайдзынæн,— дзу- 
апп радта Хату. 
Сосланы нæма уырныдта, Дзæрæх фыййæутты цар- 
дыл афтæ тынг тыхсы, уый æмæ бафарста: 
— Йæ куыст та куыд цæуы? 
— Иттæг хорз. Нæ фос ацы азæй æнæзиандæрæй 
никуы ссыдысты... 
— Фыййæуттæ дзы разы сты? 
— Ахæм æнувыд ыл сты, æмæ дын куыд зæгъонГ 
Дзæрæх æвзæр кусæг нæу. Ныронг дæр йæ фыдбы- 
лыз уый уыд, æмæ пълан æххæст кæнын алкæмæй 
дæр карзæй домдта, фæлæ уымæн цы фадæттæ сара- 
зын хъæуы, уый, стæй адæмы ницæмæ дардта. Зымæ- 
гон хизæнтæм куы ацыд, уæд нæм уайтагъд фæдисы 
сæрвыста, цыма стыр æвирхъау знаггад раиртæста, 
ахæм хуызы: ссæдз фыййауæн, дам, æхсæз кæрцы 
йеддæмæ нæй, æмæ афтæмæй куыд кусой уыцы уазал 
дымгæйы?.. О, фæлæ уæхæдæг дæр, æвæццæгæн, æнæ 
хъуыддаг не ’рбацыдыстут? 
400 

— Райсомы куысты тыххæй... 
— Цал машинæйы уæ хъæуы? 
— Æппынкъаддæр фондз. 
— Талатæ рæвдз сты? 
— Æвзæрст сты раласынæввонг. 
— Адæм та? 
— Алы дæс лæгæн дæр бæрæггонд у сæ куысты 
бынат. 
— Гъемæ уæдæ хорз... Фæлæ ма иу хъуыддагыл 
ахъуыды кæнут... Мæ зонгæйæ æртæ уалдзæджы ныс- 
сагътам бæлæстæ нæ сæйраг уынджы. Хъæуы раза- 
монджытæ-иу фехъусын кодтой районмæ, тынг хорзæй 
сæххæст кодтам уыцы хæс, зæгъгæ, фæлæ-иу, уæдæй 
фæстæмæ кæсæг нал уыд талатæм æмæ уынут? Иу- 
нæг бæлас дæр нæй уынгты. 
— Ацы хатт нæм æндæр фæнд ис, Тембол, уымæн 
дæр, фæлæ ма иу хъуыддагыл дызæрдыг кæнæм. Ин- 
нæ хуыцаубоны та фæрссаг уынгты куы ныссадзиккам 
бæлæстæ, уæд дæм куыд кæсы? 
Хатуйы фарстæн Тембол тагъд дзуапп нæ радта» 
Сæ дыууæмæ дæр худæнбылæй бакаст, стæй загъта: 
— Уыцы иу гуыппæй æгæр бирæ ацаразынмæ нæ 
хъавут? Айфыццаг ма мын Беслæн дæр цас фæдзырд- 
та, ацы сæрд, дам, абана саразæм. Æниу нæ клуб нæ 
хъæуы? Кæнæ сывæллæттæн хъазæнфæзтæ æмæ рæв- 
дауæндонтæ? Науæд не скъоладзаутæ, кæрæдзийæ ип- 
пæрд чи у, ахæм фондз къаннæг агъуысты ахуыр кæ- 
нынц, уый нæ уынын? Уыдæттæ иууылдæр аразинаг 
сты, фæлæ кæд? Æрмæстдæр, нæ колхоз куы схъæз- 
дыг уа, уæд... Ацы аз уал нæ астæуккаг уынджы кæ- 
рæй-кæронмæ ныссадзæм тæгæр бæлæстæ, куыд ба- 
дзырдтам, афтæ. Фæрссаг уынгты тыххæй та мæм 
ахæм фæнд ис: кæд ма фидæн ацы афонмæ сæрдар 
уон, уæд дын дзырд дæттыи — талатæ дæр балхæн- 
дзыстæм, машинæтæ дæр уын фаг уыдзæн. Æрмæст 
дзырдæй. Кæд, ацы аз кæй ныссадзат, уыдон фидæн 
уалдзæгмæ æнæхъыгдардæй аирвæзой, уæд. Разы 
стут? 
Ницуал уæлдай загътой Хату æмæ Сослан. Бæргæ 
сæ фæндыд, бæлæсты садзыны хъуыддаг ацы аз куы 
ахицæн уыдаид, уый, фæлæ, чи зоньг, колхозы сæр- 
дар раст зæгъы... 
Тембол та фидæны тыххæй арфдæр хъуыды кодта. 
Уый зыдта: ссæдзæм азты быдираг ирон хъæутæ арæх 
401 

кодтой цыллæйы куыст. Ныртæккæ дæр ма йæ иæ- 
стытыл уайынц, чындздзон чызджытæ æмæ чындзытæ 
цы хызы кæлмæрзæнтæ дардтой, уыдон (уæд сæ ка- 
синкæтæ хуыдтой). Сæхи . цыллæ, сæхи къухæй быд 
чи уыд, ахæмтæ. Адæймаг ма уымæй рæсугъддæр цæ- 
мæ бакастаид! Фæлæ ныр ферох уыцы дæсныйад. Кæд 
фидæн уалдзæг дзæбæхæй æрцæуа, уæд фæрссаг уынг- 
ты ныссадздзысты тута бæлæстæ. Уадз æмæ алы сыл- 
гоймаг дæр æвдæлон рæстæджы кæнæд цыллæйы 
куыст. Уынгтæ дæр — рæсугъд æмæ ма уæлдай æф- 
тиаг дæр... 
* * * 
Хур Хъазыбег æмæ Джимарайы хæхтыл нæма 
аныдзæвд, афтæ Тæгæрджыны астæуккаг уынг йæ сæ- 
рæй йæ бынмæ байдзаг адæмы уынæр æмæ машинæ- 
ты хъæрæй, белтæ æмæ къахæнты зылангæй. 
Фæскомцæдисонтæ райдыдтой бæлæстæ садзын. 
Ахæм стыр зиуы арæх вæййы хæццæ-мæццæ, дзæ- 
гъæлы хъомпал. Фæлæ абон афтæ нæ уыд. Знон сбæ- 
рæг кодтой алы къордæн дæр йæ хай æмæ ныр æнæ 
уæлдай цоппайæ алчидæр æрлæууыд йæ куыстыл. Ца- 
лынмæ машинæтæ таладонæй хæццæ кодтой, уæдмæ 
къахт фесты бæлæсты бынæттæ. 
Æвæджиау хорз фæкаст адæммæ фæсивæды ар- 
хайд. Кæс-ма, мæнæ хъæугæрон чи куыста, уыдонмæ 
иу кæртæй рахызт ацæргæ лæг, йæ палто йе уæхсчы- 
тыл уæгъд æппæрстæй, афтæмæй. 
— Ау, гормæттæ, æмæ мын раздæр цæуылнæ исты 
фехъусын кодтат? Уе ’рбацыдмæ дзыхъхъытæ мæхæ- 
дæг скъахтаин, кæннод худинаг нæу, мæ разы цы бæ- 
лæстæ зайа, уыдоныл мæхи куыст ма уа, уый? 
Бибойæн йæ дæлармы иу бæзджын æнæфыст жур- 
нал, афтæмæй гæппæввонг лæууы кусджытæм. Цы хæ- 
дзары раз фæвæййынц сагъд, уый хицаумæ бацæуы 
æмæ йын йæ къух æрфыссын кæны, уыцы бæлæстæ 
йæ бæрны лæвæрд кæй сты, уый тыххæй. Хъæусове- 
ты уынаффæ дæр афтæ у: алы хæдзар дæр хъуамæ 
йæ цæст дара, йæ хайы акомкоммæ цы бæлæстæ сагъд 
æрцыд, уыдонмæ. Кæд дзы исты асæтта кæнæ ба- 
хуыскъ уа, уæд ын йæ бæсты ныссадзæд æндæр бæ- 
лас. 
— Багъæц-ма, Бибо, æмæ ныр, цæвиттон, мæ разы 
402 

цы бæлæстæ ис, уыдонæй искæй асастæуыд, фæлæ 
йын йæ бæсты æндæр нæ ныссагътон, уæд мын цы дæ 
бон у? — хъазгæйæ бафарста колхозонтæй иу. 
— Уастырджистæн, дæ цард дын афтæ сæнад кæн- 
дзынæн, æмæ иу нæ, фæлæ дæс бæласы дæр ныссадз- 
дзынæ. 
— Куыд, куыд? 
— Алы кæркуасæнты, дæ тæккæ фынæйыл куыд 
уай, афтæ дын дæ кулдуар хойдзынæн, дæ бæлас ныс- 
садз, зæгъгæ. 
Колхозы правленийы уæнгтæ, рынчындоны дохтыр- 
тæ, хъæусоветы службæгæнджытæ æмæ ахуыргæнджы- 
тæ куыстой хъæуы æхсæнвæзы алыварс. 
Аходæн афонмæ бæлæстæ сагъд æмæ чъырæй 
цагъд фесты. Нырма ныллæг уыдысты уыдон, дыууæ- 
æртæ метры бæрзæндæн, сæ цъæх дарæс сæ уæлæ нæ- 
ма уыд, фæлæ ныридæгæн дæр уынджы æмæ æхсæн- 
вæзы бакаст фæрæсугъд кодтой. 
«Æвæдза, диссаг куыд нæ у адæймаджы архайд! — 
хъуыды кодта Сослан.— Æртæ-цыппар сахаты бæрц 
акуыстой адæм, фæлæ уыцы цыбыр рæстæджы фæл- 
лой сæдæ азты дæргъы бæрзонд тæгæр бæлæсты хуы- 
зы фæлгæсдзæн хъæуы сæрты». 
Адæм ахæлиу сты, уæддæр ма Сослан рынчындо- 
ны разæй касти зиууонты куыстмæ. «Цымæ сыфтæр 
куы рафтауой, уæд куыд фидаудзыстьг? Фондз кæнæ 
дæс азы фæстæ та? Науæд æххæст куы сырæзой, кæ- 
рæдзимæ куы бангом уой, уæд та цы хуызæн уыдзы- 
сты уынгтæ?» 
Дохтыры куыст йе ’мыдзаг у цин æмæ мастæй. 
Мæлæтдзаг адæймаджы цардхъом, æнæниз фестын 
кæн — уый кæцы дохтырæн нæу æхсызгон, фæлæ уæд- 
дæр Сосланæн абоны зиуы фенд уæлдай æхцондæр 
Уыд. 
Ацы райдзаст сахат йæ зæрдæ нæ бакуымдта йæ 
афтид фатермæ бацæуын æмæ базылд рынчындоны 
цæхæрадонмæ. Бибойы арæзт ног бандоныл баййæфта 
Венерæйы. 
— Ды дæр ма ам куы дæ! 
Чызг фефсæрмы. Бандон цыппар лæджы фаг уыд, 
фæлæ йæ тæккæ кæронмæ абадт. 
— Уæдæ цы фæуон! Абон рынчындон мæ бæрны 
ис. 
— О, хæдæгай... Сабитæ та куыд сты? — бафарста. 
403 

€ослан æрæджиау. Ацы хатты хуызæн йæ зæрдæ йæ- 
хиуыл никуы фæхудт. «Ахæм ма дзы къуымых æв- 
заг уа!..» 
— Афтæ сты... Мæ хъуырмæ мæ скодтой... Цы бон 
нæм уыдтæ, уæдæй нырмæ мæ баййарынц, æрбахон 
та, дам, уыцы дохтыры... 
Сослан чысыл фæныфсджындæр. Бандоны иннæ 
кæрон æрбадт, йе ’ргом чызджы ’рдæм. 
— Æрдз худгæ никуы федтай, Венерæ? 
— Цæуылнæ! Адæймагæн йæхи зæрдæ куы фæху- 
ды, уæд фæхуды æрдз дæр. 
Куыд тагъд мын ацахстай мæ хъуыды? 
— Мæхи хъуыды нæу, кæддæр æй чиныджы бака- 
стæн... 
Сослан йæ къухæй ацамыдта хуссары ’рдæм. 
— Скæс-ма, Венерæ, Хъазыбеджы цъупмæ! Цыма 
урс къуырттон карк æрбадт йæ цъиутыл æмæ йæ фы- 
дуаг лæппынтæй иуæй-иутæ сæ мады базырты бынæй 
сæ бырынчъытæ радардтой... Дæумæ афтæ нæ кæ- 
сы? 
Венерæмæ раст фæкаст уыцы ныв. Хъазыбеджы 
хох ардæм, æцæг, уый æнгæс зыны: хæхты сæрæй 
фæлгæсы йæ цъупп, йæ афламблай урс цъитийы фæр- 
стæй разындысты цъæх къæдзæхы тигътæ. 
Фæлæ уæддæр загъта: 
— Мæнмæ æндæрхуызон зыны. Иу æрыгон лæп- 
пу, йæ сæрыл урс нымæтхуд, афтæмæй бады Сæнайы 
хæхтыл. Йæ худ, æвæццæгæн, дæрдджын цыдæр у, 
хуынчъытæ, æмæ лæппуйы сæры хъуынтæ уырдыгæй 
зынынц бындзыггай. Скæс-ма йæм, уалæ! Лæппу йæ 
разы æрæвæрдта фынг-хох, фæлæ афтид у... 
— Гъе ныр ма уыцы фынджы уæлхъус иу дæ хуы- 
зæн чызг æд графин куы ’рлæууид!.. Скæс-ма! Уæлæ 
хохы фæстæ скæсæны ’рдыгæй иу урс кæлмæрзæнджын 
зыны... 
Венерæ фæтарст, ныхас йæхирдæм куы фæуа, уы- 
мæй æмæ йæ фæзылдта. 
— Дардмæ хорз уыныс, фæлæ абон дæ «рагон хæ- 
лар» бæлæстæ куыд сагъта, уый нæ бафиппайдтай? 
— Кæмæй зæгъыс? 
— Хæчъайæ. 
Сосланы ныртæккæ ахæм койтæ нал æндæвтой, фæ- 
лæ ныхас йæ фыццаг фæндагмæ разилынмæ нæ фæца- 
рæхст æмæ ма æнæбары дзуапп радта: 
404 

— Нæ йæ æрхъуыды кодтон... Цы архайдта? 
— Нæ хъæуы хицæутты цæстмæ йæхи фыргуы- 
стæй амардта, мæгуыр. Йæ хид къуыбарæй калд. 
— Тæригъæд ын кæныс? 
— Йæ мад тæригъæд у. Иунæг фырт... Уый аххос 
дзы циу? 
— Æмæ йын цы дæ зæрды ис? 
— Исты куыстыл куы фæхæст уаид... Кæннод та 
иу Елберды хуызæныл куы фембæла, уæд йæ мад æнæ 
дарæгæй баззайдзæн. Æрхуы телæй уæлдай нæу: чи 
йæ кæдæм тасын кæны, уыцырдæм акъæдз вæййы. 
— Фæлæуу-ма, æмæ уæд Елберды кой цæуылнæ 
кæныс? 
— Елберд йæ сæр кæдæмдæр фесæфта. Стæй уый 
ахæм æндонæй сæрст у, æмæ йæ куырдалæгон дæр 
нал æртасын кæндзæн. 
Сослан ныфс бавæрдта Венерæйæн, Хæчъа раст 
фæндагыл цæмæй ныллæууа, уымæн, цы йæ бон уа, 
уый бакæндзæн, фæлæ йæм уыцы койы фæдыл фев- 
зæрдысты ног хъуыдытæ. Æмæ сфæнд кодта, ныр цал- 
дæр мæйы йæ зæрдæ цæимæ дзуры, уымæн йе ’лхын- 
цъы кæроныл фæхæст уæвын. Æрмæст уымæн дæр 
зонын хъæуы, йæ рахæцæн кæм ис, уый. Цуанонæн 
йæ гæрах куы фæмæнг вæййы, уæд, ныхас дæр ыл 
нæй, цы сырдмæ фæхъавы, уый аирвæзы. Йæ маст 
канд ууыл дæр нæ баззайы. Дзæгъæл гæрах адæмыл 
айхъуысы, æмæ цуанон къæмдзæстыг кæны. Цæмæй 
афтæ ма рауайа, уый тыххæй Сослан райдыдта хъав- 
гæйæ: 
— Хæчъайы мæт дæ кæй ис, уый мын æхсызгон у, 
фæлæ дæхи кой цæуылнæ кæныс? 
— Уый та цæй фæдыл? 
— Фæззæг æрхæстæг, уый нæ зоныс? 
— Æмæ уый цы давы? 
— Цы давы куы зæгъай, уæд... Дæ царды мидæг 
дæ ацы фæззæг иу ног къахдзæф бахъæудзæн æмæ 
йæм куыд цæттæ дæ? 
Иу каст ма фæкодта Венерæ Сосланмæ, хæрхæм- 
бæлд фæцис сæ дыууæйы цæстæнгас, стæй чызг æвип- 
пайды иннæрдæм фæзылд. Йæ хъуыдытæ ныссуйтæ 
сты. «Цавæр къахдзæфы кой кæны? Цы хъуамæ уа 
фæззæджы?» Сослан æм цы зæрдæ дардта, суанг йе 
’рбацыдæй абонмæ, уый ауад йæ цæстытыл æмæ ахъуы- 
ды кодта: «Ау! Афтæ уа? Чи зоны.. Ныронг дæр 
405 

цыдæртæ фиппайдтон... Фæлæ нæй! Куы ницы бæрæг 
исты загъта...» 
— Нæ дæ ’мбарын... Цавæр ног къахдзæфы кой 
кæныс? 
— Техникумы фæстæ дыууæ азы чи бакусы, уы- 
мæн фæндаг ис дарддæр ахуырмæ. Æмæ нæ хъавыс 
институтмæ? 
Венерæ фефсæрмы йæ хъуыдытæй. Йæ цæсгом ту- 
джы разылд. Æнæхайыр фæуæд! Æвзагыл ис ныххæ- 
цæн, цæстытæн ис бамбæхсæн, фæлæ цæсгом та? Ком- 
дзог рацæуы адæймагыл. Æрбамæсты Сосланмæ дæр. 
Комкоммæ цæуылнæ бафарста институты тыххæй? 
Фæлæ, цæй, фод афтæ дæр. Æгайтма мæт кæны йæ. 
кусджыты хъысмæтыл. 
— Хъавгæ бæргæ кæнын, фæлæ дзы, æвæццæгæн, 
ницы рауайдзæн... 
— Цæуылнæ? 
— Сывæллæттæ нырма æнахъомтæ сты. Нæ мад 
дæр рынчынтæгæнаг у, æмæ сæм мæхæдæг куы нæ 
фæкæсон, уæд... Ме стипенди мæхи фагæй фылдæр нæ 
уыдзæн. 
— Гъе уый бынтон ницæйаг æфсои у. Æз ам дæн, 
æмæ дæ мад истæмæй куы тыхса, уæд уыцы чысыл 
бинонты фаг не суыдзынæн? 
Уыцы ныхæстæ Сослан афтæ æнцонæй загъта, æмæ 
та Венерæйы дисы бафтыдтой. Йæ дынджыр сау цæ- 
стытæ базылдта лæппумæ, фæлæ йын йæ цæсгомыл 
нæ бафиппайдта нæдæр мæнгæфсарм, нæдæр хин æн- 
гас. 
— Мæнæн дæр аипп ма уæд, цы хæсджын дæ мæ 
мадæй? 
Сослан йæ мидбылты бахудт. 
— Нырма уал, иу адæймаг иннæмæй цы хæсджын 
у, уый, стæй... 
Уæддæр та æмбæхсткъуым ныхас. Венерæ мæсты 
кæнын байдыдта. Алцæмæн дæр кæрон вæййы. 
— «Нырма» та ма цæмæй зæгъыс? 
— «Нырма» цæмæй зæгъын, уыцы хъуыддаг мæ- 
хицæй аразгæ у, ома цалынмæ ахуыр кæнай, уæдмæ 
цы мæ бон уа, уымæй мæ цæст дардзынæн дæ бинон- 
тæм. Уымæй фæстæмæ дæр ма дæ мадæн исты бавæй- 
йон, уый та дыууæ адæймагæй аразгæ у. Сæ иуыл 
мæ бар цæуы, уый тыххæй æмæ уымæн уыцы хъуыд- 
даг йæ зæрдиагдæр бæллиц у. Фæгæ ттклæ гы зæгъ- 
406 

дзæн, уый нæма зонын, æмæ мæ сагъæс ууыл у... 
Венерæйæн йæ сæр куыддæр разилæгау кодта, æмæ 
ныхъхъус и. Сослан фæуæндондæр. Нырмæ дæр зын- 
тæй бафæрæзта дæргъвæтин хъавгæ ныхас, фæлæ уы- 
мæй дарддæр йæ бон нал бацис таурæгътæ нывæндын 
æмæ йæ цæсгом æмбæхсын. 
— Цæй-ма, дæумæ куы дзурын!. 
Венерæ фестад йæ бынатæй. Сосланы ныхæстæ йæм 
гуырысхойаг нал кастысты, фæлæ афтæ фæзæгъынц, 
фæсномыг фарстæн, дам, æргом дзуапп не ’мбæлы. 
— Нырма уал цæуын институтмæ, стæй... 
Чызг йæ ныхас нал фæци, афтæмæй араст рынчын- 
доны ’рдæм. 
Сослан фæгæпп ласта. 
— Гъе стæй та? 
Венерæ иу цъусдуг афæстиат йæ мидбынаты, ком- 
коммæ æрбакаст Сосланмæ æмæ загъта: 
— Гъе стæй цы уа, уый та дыууæйæ аразгæ у. Сæ 
иуыл мæ бар цæуы, фæлæ иннæ куыд фидар разын* 
дзæн йæ дзырдæн, уый та фидæны хъуыддаг у... 
Венерæ атындзыдта æмæ рынчындоны фæскъул 
атыхст кæрдо бæласы цонгыл... 

ФÆНДАГСАР УАСТЫРДЖИ 
РАЗДЗЫРД ÆМÆ НОМАРÆНЫ БÆСТЫ 
Рæзы Ирыстоны æнусон бæллиц — Транскавказы 
фæндаг. Иувгъуыд дуджы тары айрохау уыдзысты, 
сæдæ азты дæргъы Кавказы сæйраг рагъы фæйнæ фарс 
цы ирон адæм цардысты, уыдон хъизæмæрттæ. 
Фæлæ ма мæн фæнды иу чысыл фæстæмæ, фыдза- 
маны тыхст дугмæ, фæзилын. 
Хуссар Ирæй Цæгаты Иры ’хсæн цы æфцджытæ 
ис, уыдонæн сæ бæрзонддæртæй иу у Тырсыйы æфцæг. 
Хуссары ’рдыгæй æфцæгмæ тæккæ æввахсдæр хъæу та 
у Гæлуатæ. Æрмæст фондз хæдзары уыцы иу мыгга- 
гæй. Зымæгон æфцæгыл цæуæг-иу кæд йе ’хсæв Гæ- 
луатæм схаста, цæмæй райсом уырдыгæй араст уа 
фæсхохмæ, уæд-иу бонрухсæй ныххæццæ Тырсымæ. 
Кæннод ыл баталынг уыдаид æмæ кæнæ къæдзæхæй 
хауд, кæнæ та æддæ баззадаид, æмæ уæд та сæлгæ 
кодта. Цæгатæй хуссары ’рдæм чи цыд, уыдон дæр 
ма-иу æрмæст изæрдалынгты ныххæццæ сты Гæлуа- 
тæм. Ацы фондз хæдзары кæддæриддæр хæлар фысым 
уыдысты фæндаггонтæн. Ныртæккæ Гæлуаты цæрæг 
нал ис. Чи дзы цард, уыдон æрбиноныг сты Цæгат Иры 
хъæуты æмæ горæтты. 
Ацы къаннæг уацмысæй мæн фæнды æрымысын 
уазæгуарзон, рæдау æмæ фæрнджын рагон ирон хъæу 
ГÆЛУАТЫ ном. 
1. ÆНАХУЫР БÆЛЦЦÆТТÆ 
Хъæубæстæ «Ракæсæн» кæй хонынц, уырдыгæй ра- 
зындысты Æхсæйнаг хъæумæ дыууæ бæлццоны. Фæи- 
зæрмилтæ, фæлæ ма уæддæр равзарæн уыд: фистæ- 
джытæ, нæлгоймаг — разæй, сылгоймаг йæ фæстæ. Ус, 
æвæццæгæн, бафæллад. Лæг раразæй вæййы æмæ та 
æрлæууы йе ’мбалмæ. 
Хъæуы ныхас дзаг у адæмæй. Афтæ Еæййы аца- 
408 

фон. Куыддæр Æхсæйнаг хъæуæн сæ хъугом йæ ми- 
тын пæлæз аппары æмæ сæ хуссæрттæ цъæх адарынц, 
афтæ ныхас дæр райхъал вæййы æмæ суанг изæрæй 
æхсæвæрафонтæм нал цух кæны адæмæй. Ног чын- 
дзытæй, дам, иу цыргъæвзаг афтæ загъта: «Уалдзæг 
æрцыд, уый а хъæуæн æппæты фыццаг сæ ныхасыл 
фæзыны, зымæг сабыр фæдзурынц, уалдзæг та хъæ- 
рæй». О, фæлæ куыд иæ дзурой хъæрæй дæр! Зымæг 
сæм ницы» бæрæг дзырддаг вæййы. Фæлæ уалдзæг! Цал 
æмæ цас сты сæ уынаффæгæнинаг хъуыддæгтæ! Рæх- 
джы фос цæудзысты хизынмæ. Стурвосæн рæгъаугæс 
хъæуы æви нæ? Цалдæр азы размæ афæлвæрдтой хъом 
радыгай хизыныл, фæлæ сын хорз нæ рауад. Алы хæ- 
дзар дæр хызта иу бон. Æмæ фондз стуры кæмæ ис, 
уый дæр бон, æмæ фондз æмæ ссæдзы хицау чи у, уый 
дæр иу бон!? Уæдæ стуры сæрыл куы хизой, уæд та 
сын сæрмагонд хынцæг хъæуы. Зивæггæнаг сты Æх- 
сæйнаг хъæу ахæм лыстæг нымайæнтæм. Фæлтау æх- 
сæны хъомгæс баххуырс æмæ уый йæхæдæг нымай- 
дзæн, кæмæй цас хизы, уый. 
Фæндæгтæ æмæ хидтæ аразын нæ хъæуы? Хосгæр- 
дæн æмæ хуымгæрдæнты кæй равдæлдзæн уыдæттæм! 
Æмæ æнæ фæндаг хъæу та цы у? Удæгас адæймаджы 
ингæны куы нывæрай — раст уый хуызæн. Ахсджиаг- 
дæр куыстыты се ’ппæт чи нымайы, фæлæ æфцæджы 
фæндаг та? Ацы комы цæрджытæй азы кæронмæ йæ- 
хи хорæй чи цæры, уыдон фылдæр-фылдæр сты авд- 
аст хæдзары. Иннæтæ, иу стæм хорджын азæй фæстæ- 
мæ, хæсгæ хорæй цæрынц. Хæсгæ та йæ кæнынц хæр- 
джытыл, бæхтыл æмæ æккойæ дæр. 
Комы цæрджытæ алы аз дæр баххуырсынц лæг, 
фæндагмæ йæ цæст чи дара, ахæм. Уый хъуамæ ара- 
за фæндаг, уæргъджын бæхæн дзы æдасæй цæуæн 
куыд уа, афтæ, фæлæ... Гъе, фæлæ уыцы лæг амы цæр- 
джытæй исчи вæййы, уæдæ æндæр чи! Æмæ фæндаг 
фæскъæвдаты куы фехæла, уæд дæр дын куыд ныу- 
уадздзæн йæ хос кæрдын кæнæ йæ хортæ æфснайын? 
Уæд хæдзархæлд нæ кæны? 
Гъе уыдæттыл та дзурынц Æхсæйнаг хъæу ныр- 
тæккæ сæ ныхасы. 
Бæлццæттæ хъæумæ куы ’рбаввахс сты, уæд лæг 
æрлæууыд æмæ дзуры усмæ: 
— Хъусыс, не ’фсин! Куыд бадзырдтам, афтæ: мæ 
ном — Дзаххо. Мæ мыггагæй дæ хъуамæ мачи бафæр- 
409 

са. Куыд фехъуыстон, афтæмæй адонмæ дæр ус йæ 
лæджы мыггаг нæ фæдзуры. Фæлæ уæддæр мæ мыг- 
гаг Алæджыхъотæй. Дæхи ном та — Дзитта, мыгга- 
гæй — Дзалиан. Дæхимæ дын «не ’фсин», зæгъгæ, 
дзурдзынæн, уый дæр ма рох кæ, бамбæрстай? 
— Бамбæрстон! Цал хатты мын æй загътай...— 
бахъуыр-хъуыр кодта ус. Æрбадт. Йæ дзабыр раласта 
æмæ йæ къахы тæппæлттæм кæсыныл фæцис. 
— Хъыг дæм ма кæсæд, мæ хæдзар... Хъæумæ 
фæхæццæ кæнæм, æмæ дын уымæ гæсгæ дзурын,— 
загъта ма лæг хатыр курæгау. 
Дæрддзæф ма уыдысты ныхасмæ, афтæ ус æрлæу- 
уыд йæ мидбынаты, йæ дзæкъул ныллæг гæрæн-сисыл 
æрæвæрдта. Лæг бахæццæ ныхасмæ. 
— Уе ’зæр хорз æмæ фарн уæ ныхасы! — салам 
радта адæмæн. 
Ныхасы бадджытæ йе ’рбацыдмæ дæр фæсабыр 
сты сæ хъæлæбайæ, ныр та бынтон фегуыппæг сты. 
Бадгæ чи кодта, уыдон сыстадысты. «Æгас цу!» — 
загътой бæлццонæн. Кæстæртæй йын чидæр айста йæ 
хордзен æмæ, дæ фæллад уал суадз, зæгъгæ йæ æр- 
бадын кодтой. 
«Чи дæ, кæцон дæ?» — уыдæттæй уазæджы æвип- 
пайды афæрсын нæ фыдæлтæм аив никæд касти æмæ 
уал нырма фарстой фæндаггоны æрмæст фæсхохы ха- 
бæрттæй. 
Ус айрохау адæмæй æмæ лæууыд сисы цур иунæ- 
гæй. Лæппутæй чидæр базгъордта, ныхасмæ æввахс- 
дæр цы хæдзар уыд, уырдæм. Йæ уæлвæд уырдыгæй 
рауад æмбискар сылгоймаг, бæлццон усмæ батындзыд- 
та, райста йын йæ дзæкъул æмæ йæ сæхимæ бакод- 
та. Лæг уал кодта йæ фæндаджы хабæрттæ: уалдзæ- 
джы рæстæг къæвдаджын уыд, æмæ дæттæ тынг раи- 
вылдысты. Фæластой хидтæ, фæндæгтæ дæр фехæлды- 
сты... 
Бæлццон иу ахæмы йæ ныхас фæурæдта æмæ баз- 
дæхт хистæртæм: 
— Бахатыр мын кæнут!.. Ме ’рбацыдмæ цæуыл- 
дæр карз ныхас кодтат, æвæццæгæн, хъуыддаджы фæ- 
дыл... Æмæ, табуафси, мæнæй ма ’фсæрмы кæнут, уæ 
хорзæхæй... 
Уазæгæн йæ уæздандзинады тыххæй йæ салам би- 
рæ уæд, фæлæ ма цæй ныхас! Райсоммæ аргъæвтой сæ 
410 

дзырддаг. Ныхасы адæм ивылын байдыдтой сæ хæ- 
дзæрттæм. 
— Уазæг, кæд дæ фысым конд нæу, уæд нæм дæ 
фæллад суадз! — зæгъгæ, бадзырдта фæндаггонмæ, 
ныхасмæ æввахс чи цард, ахæм лæг. Уазæг раарфæ 
кодта æмæ загъта къæзгæ æмæ æфсæрмыгæнгæйæ: 
— Арфæгонд ут... Фыццаг хатт сæмбæлдтæн ацы 
бæстæйы... Хатырæй мын фод... Æмбæлццон дæр ма 
мын ис æмæ... Æгæр уæ куы батыхсын кæнæм... 
— Де ’мбæлццоны дæр цыма нæхимæ баййафдзыс- 
тæм, афтæ бафиппайдтон,— бахудт хонæг, уазæджы 
хордзен райста æмæ араст бæлццоны разæй. 
Æхсæйнаг хъæуы уазæгуарзондæр æмæ рæдау- 
дæр — Лæджыгаты Гæвди — бафиппайдта: йæ уазæг 
ардыгон нæу. Уый бæрæг уыд фыццаджыдæр йæ дзы- 
хыныхасæй, стæй йæ дарæсæй. Хуымæтæджы фыс- 
дзарм худ, нæхимæ цъæх тынæй цъарæвæрд хæлын- 
кæрц, сау куырæт, йе стæнхъ ранæй-рæтты кæмæн фе- 
гом, ахæм хъама, фæсмын зæнгæйттæ æмæ æрчъитæ. 
Йæ кар уыдаид æмбиссæдæ азæй чысыл фылдæр. 
Къæмисæнтыл фæзынд гæзæмæ халас. Лæгæн йæ да- 
рæс сæрæй къæхтæм афтæ æнгом бадтысты йæ уæнг- 
тыл, æмæ цыма уыдон дæр йæ буарæй уыдысты. 
Ус рогдæр арæзт уыд. Стыр кæлмæрзæн, даргъ мо- 
рæ къаба æмæ уæфсджын сæрак дзабыртæ. Æфцæгыл 
цæугæйæ сæлæф митыл йæ дзабырты уæфстæ ныйи- 
вæзтысты, къæхтыл уæгъдызмæлд кодтой æмæ афтæ- 
мæй усæн йæ дæлфæдтæ стæппæлттæ сты. 
Уæздан æмæ æмбаргæ адæм фæкастысты Гæвдимæ 
йæ уазджытæ. Ныр цæй бæрц ныхас кæнынц æмæ 
нырма уазæгæи иу æнæууылд ныхас йæ дзыхæй не 
схауд, иунæг хатт дæр нæ бафарста, аив цы нæ у, 
ахæмæй. Æрмæст иу хъуыддаджы фæдыл уазæг цыма 
уæлдай цымыдисдæр уыд. Уый бафарста фысымы: 
«Ныхасы адæм уый бæрц карзæй цæуыл уынаффæ 
кодтой?» Фысым ын радзырдта, алы уалдзæг дæр аф- 
тæ бирæ дзурыны сæр кæй бахъæуы, уый. Фарон кæй 
бæрны лæвæрд уыд фæндаг, Уый сын фæззæджы фе- 
хъусын кодта, нал кусдзынæн, зæгъгæ. 
— Бахатыр кæн, фæлæ фæндагмæ йæ хъус чи фæ- 
дары, уымæн истæмæй салам фæзæгъынц? — бафарста 
уазæг. 
— Хæдзарæн маерт хъæбæрхорæй... 
— Æмæ цал хæдзары стут? 
412 

— Æхсæйнаг хъæуы фондз æмæ ссæдз хæдзары 
цæры, фæлæ фæндагаразæджы мызд нæ комы хъæутæ 
се ’ппæт дæр фæфидынц. Иу-дыууæфондзыссæдз хæ- 
дзары бæрц сты. Нæ хъæу та æфцæгмæ æввахсдæр 
кæм у, уымæ гæсгæ иу стæм азæй фæстæмæ фæндаг- 
гæс нæ хъæуккаг вæййы. Гъе фæлæ ацы аз махон- 
тæй ничиуал хъавы æмæ уыйфæдыл уыд ныхасы дæр 
сæ дзырд. 
Уазджытæ фæллад кæй сты, уый цы ’мбарын хъуы- 
ди фысымтæн. Ницæмæйуал æй бафарста Гæвди, фæ- 
сахсæвæр йæ бæлццæтты ныххуыссын кодта. 
2. ÆНÆНХЪÆЛÆДЖЫ ФÆНД 
Раджы стын ахуыр уыдысты фысым æмæ йæ уаз- 
джытæ дæр. Кæрæдзийæн райсомы арфæтæ куы ра- 
кодтой, уæд уазæг — Дзаххо — бадзырдта йæ усмæ: 
— Æфсин, арæвдз кæн дæхи æмæ цом! — Стæй 
уæд баздæхт Гæвдимæ.— Мæ фыд-иу афтæ дзырдта: 
«Сæрдыгон фæндагыл лæг аходæнафонмæ цæй бæрц 
ацæуа, уый бæрц ын суанг изæрмæ дæр не ’нтысы». 
Уæвгæ, Дзаххойы, раст куы зæгъæм, уæд нæма 
фæндыд афтæ тагъд афæндараст уæвын. Иуæй, фысы- 
мæй æфсæрмы кодта, иннæмæй та тæригъæд кодта 
Дзиттайæн. Йæхæдæг ахæм дард балцытыл ахуыр 
уыд, фæлæ ус, мæгуыр, ныффæллад, йæ къæхты бын- 
тæ дæр ма стæппæлттæ сты. Æрмæст уый тыххæй дæр 
æмбæлы ам афæстиат кæнын, фæлæ ма Дзаххойы æн- 
дæр цæйдæр тыххæй нæ хæссы йæ къах ардыгæй. Ды- 
сон ыл хуыссæны цас фæхъуыды кодта! Нырма йæ 
йæ усæн дæр нæ загъта. 
Гæвди æмæ йе ’фсин Цæрæгон кой дæр не суагътой 
сæ уазджыты. Баулæфæнт уал ам иу нæ, фæлæ цал- 
дæр боны дæр. Нырма изæрæй райсоммæ йеддæмæ нæ 
фесты сæ хæдзары, фæлæ сæ фæлмæн ныхас, се 
’фсарм, сæ райдзаст æнгас афтæ зæрдæмæдзæугæ уы- 
дысты, æмæ цыма фысымтæ семæ цæрынæй никæд 
бафсæдиккой. Æниу исчи куы бафарстаид Гæвди æмæ 
йе ’фсины, уæ уазджытæ цæмæ гæсгæ ахæм арф бы- 
нат æрцахстой уæ зæрдæты, уæд, æвæццæгæн, бæлвырд 
дзуапп нæ раттаиккой. Гæвдимæ афтæ каст, цыма йыл 
Дзаххомæ хъусынæй хуыссæг никуы æрхæцид, æхсæв 
уа, бон. Цæрæгон сомытæ кодта Дзиттайæн: «Ме 
’дзард æфсымæрыстæн, кæд мæм мæ мады хойы хуы- 
413 

зæн нæ кæсыс. Цалынмæ дæ къæхты тæппæлттæ бай- 
гас уой, уæдмæ дæ никæдæм ауадздзынæн». 
Райсомæй хæдзары хицау ацыд йæ хуымтæ æхсæ- 
дынмæ, йе ’фсин та къуыстилимæ — донмæ. Дзаххо 
æмæ Дзитта знонæй нырмæ нырма дзæвгар рæстæг 
иунæгæй нæ аззадысты. 
— Цыдæр кæныс, нæ лæг,— загъта Дзитта æмæ 
*фæрсæгау бакаст Дзаххомæ. 
— Уæллæ-гъи, кæнын! — арф ныуулæфыд Дзах- 
хо.— Дысон-бонмæ мыл хуыссæг дæр не ’рхæцыд... 
— Уæдæ нæ раны стæм...— бардиаг кодта Дзитта. 
— Нæ, нæ, рынчынæй мын ма тæрс. Ахæм фæнд 
мæм æрцыд, æмæ нæ зонын... Не сæфт уыдзæн æви нæ 
амонд... 
Дардыл уыдысты Дзаххойы фæндтæ. Дзиттамæ 
дæр ма дрхссаг фæкастысты... 
Цымæ куыд уаид, бынтондæр ацы хъæуы куы баз- 
заиккой, уæд? Бæгуыдæр, йæ хуымзæхх æмæ сын йæ 
уыгæрдæн ничи ратдзæн. Æмæ сын æниу Гуырдзысто- 
ны быдырты чи сцæттæ кодта уыдон! Уым, дам, зæхх 
ноджы кадавардæр куы у. Ам йæ адæм цыма хæлар- 
зæрдæ æмæ уазæгуарзон сты... Ныртæккæ сæ тынг æх- 
сызгон хъæуы фæндагаразæг... Уыцы хæс дæхимæ 
райс, уæд... Сæ фысым куыд загъта, фæндагаразæгæн 
йæ куысты мызд кæд афтæ у, уæд сæм хор æрæм- 
бырд уыдзæн иу азы куыстæн дыууæ азваг. Бирæ фос 
нæ, фæлæ иу-дыууæ стуры, фондз-æхсæз фысы кæнæ 
сæгъы дарæн дæр куыд нæ уыдзæн! Сæрвæттæ ам дæр 
æхсæны исбон сты, алкæй фос дæр дзы хизынц. Уæдæ 
уый бæрц фосæн хос самал кæнын дæр цас диссаг уы- 
дзæн! Лæг къæдзæхтæй дæр ма фæхæсдзæн уыдон 
фаг. Тъе æмæ уал цæрдзысты ам, стæй та бон цæуы 
æмæ фарн йемæ хæссы... Дзитта фæхъуыста йæ лæг- 
мæ æнæ исты сдзургæйæ, стæй гуырысхогæнгæ загъта: 
— Фæсвæддæр ран куы ’рбынат кодтаиккам, нæ 
лæг, уæд хуыздæр нæ уыдаид, цымæ... Ам æфцæгыл 
дыууæрдæм чи цæуа, уыдон нын нæ кой ахæсдзысты 
æмæ афтæмæй куы бабын уæм... 
— Амæй фæсвæддæр ран зын ссарæн уыдзæн. 
Тæккæ æфцæгрæбын. Дарддæр ацæугæйæ дæр быдыр- 
мæ афтдзыстæм, æмæ уым та æлдæрттæ, пъырыстыф- 
тæ, хъæуыхицæуттæ æмæ стражниктæ. Стæй нын уым 
ахæм куыст кæм уыдзæн? Фосдарыны фадат нын чи 
ратдзæн? 
414 

— Уый бæргæ афтæ у, фæлæ ма мæ лæппуйы мæт 
дæр ис... Кæд ма сæрæгасæй баззайа, уæд нæ ам куыд 
ссардзæн æмæ нæ агургæйæ фыдгулты къухмæ куы 
бахауа...— ус йæ фæстаг ныхæстæ хъарæггæнæгау 
даргъ ауагъта. 
— Амы адæмы куыд федтон, афтæмæй, стæй мæ- 
нæ нæхи фысымы дæхæдæг дæр уыныс... Омæ уый зæ- 
гъынмæ хъавын: цыма цæсгом æмæ лæгдзинадæй цух 
не сты, афтæ мæм кæсы. Æмæ нæ адæмы хорзæх куы 
уа, уæд нын тас нæу фыдбылызæй. 
— Бæргæ, фæлæ... уæддæр ма батагъд кæн ацы 
фæндыл... Банхъæлмæ уал кæсæм иу-дыууæ боны... 
Уæддæр нæ нæ фысымтæ нæма ауадздзысты. Дæ цæст 
бæстондæр ахæсс адæмыл, абад семæ ныхасы,— баха- 
тыд Дзитта йæ лæгмæ, æмæ Дзаххо дæр сразы. Дыууæ 
боны дæргъы, изæрыгæтты ныхасы уæвгæйæ йæ хъус 
дардта адæмы ныхæстæм æмæ уынаффæтæм. Æхсæй- 
наг хъæу ныр дæр нæма алыг кодтой æфцæджы фæн- 
даг аразыны хъуыддаг. 
Æвзæрæй ницы бафиппайдта Дзаххо адæмы цæс- 
тæнгасы. Фыццаг фембæлдæй йæм ныр æгъдауджын- 
дæр æмæ æмбаргæдæр фæкастысты. Æфсармджын, 
хиуылхæцгæ æмæ рæстылдзу адæм. Йæ хъуыдытæ ра- 
дзырдта Дзиттайæн, æмæ уый дæр уæлдай ницуал 
загъта. 
Уæд Дзаххо бæстон радзырдта Гæвдийæн йæ бал- 
цы хабар... 
Фæсхох, Цæгат Ирæн хурныгуылæны ’рдыгæй Ды- 
гуры, Рацъы, Асыйы æмæ Суаны хæхты ’лхынцъ кæм 
ис, уым цъитимæ æввахс иу ирон хъæуы цардис Дзах- 
хо йæ фыды хæдзары. Йæ фыд Гæлæу сæ хъæуы цуа- 
нæттимæ иу ахæмы ацыдис дзæбидырдзуаны æмæ 
фыдвæндаг фæцис: дзæгъæл гæрахæй амардта сæ сы- 
хæгты лæппуйы — йе ’мбал цуаноны. Фыдбылыз æнæ- 
бары ’рцыд. Уый зыдтой цуанæттæ се ’ппæт дæр. Цæ- 
виттон, лæппуйы кæм баурæдтой хъахъхъæнæг, уыр- 
дыгæй æндæр ранмæ рацыд æмæ, сырдтæ цы фæнда- 
гыл лыгъдысты, раст уым фæцис се ’хсæн... Цыбыр 
ныхасæй, мард чи фæцис, уымæн йæхи аххос уыд уы- 
цы фыдбылыз. Зианджынтæ дæр зыдтой: фыдбылыз 
æнæбары æрцыд. Фæлæ уæддæр... Туджы фиддонтæ, 
хæрнæджытæ æмæ хистытæ. Сæ зæхх, сæ фос æмæ сæ 
хæдзар æххæст дæр ма не сфаг сты уыцы хæрдзтæн. 
415 

Цы ми ма кодтаиккой сæ хъæуы? Налдæр зæхх, 
налдæр фос. 
— Æниу ма нын исты фæллой куы баззадаид, уæд 
дæр ма куыд цардаиккам уыцы хъæуы! Кæд бафк^- 
дыдтам, уæддæр, дам, маст фидыдæй нæ цæуы. Фиды- 
ды фæстæ мæ фыд йæхæдæг дæр бирæ нал ацард. Мæт 
æй бадомдта. Йæ чысылæй фæстæмæ цыдис цуаны, 
фæлæ йыл ахæм бæллæх никуыма æрцыд. Гъе æмæ 
йæ афæдзы мардыкæндтæ куы ахицæн сты, уæд «хæрз- 
бон» загътам нæ хъæуæн дæр æмæ нæ уæлмæрдтæн 
дæр... 
Гъемæ цардагур сæхи райстой Хуссармæ, раджы 
кæддæр-иу нæ фыдæлтæ кæдæм лыгъдысты, уыцыр- 
дæм, сæхи бакодтой фæндагсар Уастырджийы бар. 
Дзаххо бамбарын кодта, йе ’фсинимæ сæм ам ныл- 
лæууыны фæнд кæй æрцыд, уый æмæ бафарста: 
— Фæнд бæргæ скодтам, фæлæ нæ дыууæ хъуыд- 
даджы гуырысхойы æфтауынц: кæм цардæуыдзæн, ца- 
лынмæ лæг къуымæн исты амал кæна, уæдмæ, стæй 
ардыгæй фæззæгмæ, ома хор райсыимæ цы хæрдæуы- 
дзæн? 
Гæвдийæн тынг æхсызгон уыд, йæ уазæг а хъæуы 
кæй баззайдзæн, уый. Дзаххо дызæрдыггаг цы дыууæ 
хъуыддаджы схуыдта, уыдон æм æппындæр мæтаг нæ 
фæкастысты. Мæнæ йæ хæдзары бирæ къуымтæ и. 
Æрцæрæд Дзаххо, кæцы къуымы йæ фæнды, уым. Хо- 
ры тыххæй йæ сæр дæр ма сриссæд. Æртæ-цыппар 
путы хор уæлдай Гæвдийæн йæхимæ дæр разындзæн, 
стæй уый бæрц хор æфстау райсын стыр хъуыддаг нæу. 
Дзаххо йæ царды фæндаг цы хуызы радзырдта, 
уый дæр уа-диссаг нæ фæк.аст Гæвдимæ. Тугфидæг хæ- 
дзар фылдæр хæттыты йæ хъæуæй лидзæг фæвæййы. 
Æмæ дызæрдыг нæ кодта Дзаххойы ныхæстыл, фæлæ 
йæм уæддæр афтæ фæкаст, цыма йæ уазæг æххæстæй 
нæ радгырдта йæ царды хабæрттæ. Йæ фыдæн æндæр 
зæнæг нпцуал уыд? Кæнæ йæхæдæг æнæзæнæг у? 
Ахæм цыдæртæ базонын ма фæндыд Гæвдийы, фæлæ 
ирон хæдзары уазæджы хынцфарст кæнын аивыл ны- 
мад нæу. 
Иу изæр та адæм ныхасмæ куы æрæмбырд сты 
æмæ фæндагаразæджы тыххæй сæ дзырд куы скарз, 
уæд Гæвди ралæууыд астæумæ æмæ загъта йæ уазæ- 
джы фæнд. Радзырдта сын, уазæг йæхæдæг чи у, кæ- 
цон у, йæ балц кæдæм у, уыдæттæ. 
416 

Æхсызгон уыд адæмæн, цы лæг сæ хъуыди, уый 
сæм йæхи къахæй кæй æрцыд, уый. Уæвгæ, сæ хъуы- 
дытæ алыхуызон уыдысты. Сæ иутæ йын тæригъæд 
кодтой, йæ уарзон фыды къæсæй æцæгæлон бæстæм 
чи фæлидзæг æмæ уыцы ницæйаг куыстмæ чи ’рхауд. 
Кæйдæрты нæ уырныдта, йæ бакаст дæр лæджы аргъ 
кæмæн у, уый бирæ рæстæг баззайа ам хохы цъассы. 
Уыдис дзы ахæмтæ дæр, афтæ чи хъуыды кодта: «Кæд 
искуы æвирхъау фыдбылызтæ сарæзта æмæ ам йæхи 
бафæсаууонмæ хъавы...» Алыхуызон сты адæм. Сæ 
хъуыдытæ дæр... 
3. НОГ ЦАРД НОГ БÆСТЫ 
Дзаххо Æхсæйнаг хъæуимæ цы бон бафидыдта 
фæндаг аразыны тыххæй, уæдæй æртæ къуырийы ра- 
цыд, фæлæ йæ Гæвди уæддæр нæма уагъта хицæнæй 
æрцæрын. Радта йын йæ зæронд хæдзар, йæ фыды 
фыды фыд кæм цард, уый. Чи зоны ма сæ фылдæр 
рæстæджы дæр баурæдтаид, фæлæ йæхæдæг дæр æмæ 
йæ ус дæр иу хъуыддагæй фефсæрмы сты. Цæвиттон, 
Дзаххо æмæ Дзитта дæр æгуыстæй æнцад бадын нæ 
фæрæзтой. Сæ фысым йæ дзывыр рæвдз кæны, кæнæ 
йæ адæг, науæд йæ хуымы дуртæ ’хсæды — уадидæ- 
гæн-иу Дзаххо йæ цуры февзæрд æмæ та уый дæр ар- 
хайы. Гæвдийы ус Дзиттайы йæ куыстытæм нæ уагъ- 
та, фæлæ-иу йæхæдæг дон хæссынмæ куы ацыдис, 
уæд-иу йе ’рбацыдмæ: йæ хæдзар — марзт, арт — 
конд, мигæнæнтæ — æхсад æмæ æфснайд. 
Гъе уымæ гæсгæ фæтагъд кодтой фысымтæ сæ уаз- 
джыты фæхицæн кæныныл. Æниу Дзаххо æмæ Дзит- 
та хицæнæй цæргæйæ дæр тырныдтой сæ фысымтæн 
æххуыс кæнынмæ. 
Хуымгæнæнты фæстæ Дзаххо бахатыд Æхсæйнаг 
хъæуы куырдмæ æмæ йын саразын кодта къахæн, 
бел, æндон сарт, иу цалдæр æфсæн цурчы æмæ дыу- 
уæ дзæбуджы, сæ иу — рог, иннæ — уæззау æмæ стыр. 
Æртæ боны дæргъы фæзылд æфцæгæн йæ бынæй йæ 
сæрмæ æмæ фæбæрджытæ кодта, фæндаг цалцæг кæ- 
нинаг æмæ ногæй аразинаг кæмыты у, уыдæттæ. Йæ 
кусæн дзаума сындæггай фæхаста æфцæджы бынмæ 
æмæ сын иу фæсвæд ран къæйдуртæй бынат сарæзта, 
къæвда сыл куыд нæ цæуа, афтæ. 
Æмæ райдыдта кусын. 
Хъæуæй æфцæджы бынмæ уыдаид иу-5—6 вер- 
14 Æ03*рст уацмыстæ 
417 

сты. Уый бæрц фистæгæй цæугæйæ рæстæгæй бирæ 
хардз цыд, фæлæ цы гæнæн уыд! Æфцæгæн йæцæ- 
гатварсы мит нæма стад æмæ дзы фистæг фæндаггон- 
тæй æддæмæ ничима цыдис. Дзаххо æппæты фыццаг 
аразын райдыдта, фæндаг бынтон хæлд кæмыты уыд, 
уым. Уæвгæ, хæлд та кæм нæ уыд! Хуымæтæджы 
афтæ карзæй нæ дзырдтой Æхсæйнаг хъæу фæндаджы 
тыххæй. Бирæ рæтты йæ фæд дæр нал зынд рæстмæ 
æмæ куыд нæ дис кодтаид Дзаххо: куыд цыдысты 
уæргъджын бæхтæ æмæ хæрджытæ ахæм тæссаг бы- 
нæтты æмæ куыд нæ хаудтой къæдзæхæй!? Уæвгæ, 
хохаг бæхтæ ахуыр сты нарæг фæндæгтыл цæуын. Би- 
рæ нæ, фæлæ уылынг æмæ æрдæджы бæрц фæтæн 
фæндагыл дæр цæуынц æдæрсгæ. Фæлæ фæндаг къу- 
лимæ куы сæмлæгъз вæййы, бæх йæ сæфтæг кæм æрæ- 
вæра, уый бæрц тъæпæн бынат дзы куынæуал баззайы, 
уæд ма цы бакæна æгомыг фос дæр! Æмæ дзы иу æмæ 
дыууæ ахауы! 
Дзаххо уал æппæты фыццаг сарæзта, тæссаг, бы- 
рынцъаг бынæттæ кæм уыд, уыдоны, стæй уæд рай- 
дыдта æппæты бынæй уæлæмæ, æфцæджы сæрмæ, 
фæндаг уæрæхдæр кæнын. Уыцы рæстæджы фæсхохæй 
хор æккойæ чи хаста, уыдон дис кодтой сæ ног фæн- 
дагаразæджы куыстыл. Дзаххойæн куыд дзырдтой, аф- 
тæмæй-иу ныронджы фæндагаразджытæ фæндагмæ 
февнæлдтой æрмæст фæскъæвдаты, къæдзæхты чыс- 
иу куы æрлæбырд, уæд. 
Æфцæгæн йе ’мбисы онг зæхх кæм нæудзар уыд, 
кæм та æлыгхæццæ, уырдыгæй уæлæмæ та айдагъ 
цъæх къæдзæх. Дзаххо йæхæдæг дæр уыдта, фæндаг- 
мæ куыд уæлæмæ къаддæр цæстдард кæй уыд, уый, 
ранæй-рæтты ма зынд бæхтæн æрмæст сæхи фæд. 
Бæхыл ничима ацыд фæндагыл, афтæ йæ аразæ- 
джы кой айхъуыст æгас комыл. Уый фистæг бæлц- 
цæттæ ахъæр кодтой. Фæстæдæр, бæхтыл æмæ хæр- 
джытыл куы райдыдтой хор хæссын, уæд та ма чи нæ 
фехъуыста Дзаххойы кой! Адæм ма суанг Гæвдийæн 
дæр арфæтæ кодтой. Иу мæйæ фылдæр цард Дзаххо 
хицæнæй, фæлæ йæ Æхсæйнаг хъæу ныр дæр ма Гæв- 
дийы уазæг хуыдтой. 
Æхсæйнаг хъæуыл кæмæн уыд йæ балц, уыдон-иу 
кæд сæхæдæг нæ фæразæй сты, фæндаг куыд у, уый 
дзурынмæ, уæд та-иу сæ Дзаххо йæхæдæг райдыдта 
фæрсынтæ. Къæдзæхæй дур æрхауа фæндагмæ æмæ 
418 

йæ сæхгæна, уымæн бирæ рæстæг нæ хъæуы. Зæгъæм, 
знон дæр ма дзæбæх уыд фæндаг, фæлæ абон ранæй- 
рæтты æрлæбырд, тæссаг сси уæргъджын фосæн... 
Аивгъуыдта уалдзæг. Æрцыд сæрд дæр. Дзаххо иу 
къуырийы бæрц фæкаст Гæвдимæ хос кæрдынмæ, стæй 
та цæуын байдыдта фæндаг аразынмæ. Гæвди йын 
дзырдта, фæлтау уал искæмæнты хос ракæрд æмæ дын 
дыууæ æрчъихор æрчъиаг уæддæр радтой. 
— Уанцон нæу! — дзырдта Дзаххо.— Æмæ мын 
адæм та цы зæгъдзысты? Зыд æмæ мæ кæрæф не схон- 
дзысты? Стæй мæхи куыст дæр куыд ныууадзон дзæ- 
гъæлы? 
Æмæ та-иу алы бон дæр: æфцæгæн йæ сæрмæ æмæ 
та йæ бынмæ. «Фынджы хуызæн æй куы скодтай, уæд 
ма дзы цы архайыс?» — зæгъгæ, йæ фæндаггонтæй чи 
фарста, уыдонæн Дзаххо дзуапп лæвæрдта: 
— Кæд искæд зæхх хурæй бафсæст, уæд фæндаг 
дæр бафсæддзæн аразынæй. Цыфæнды хорз æй скæн, 
уæддæр ма йын ис ноджы фæхуыздæр кæнæн... 
Къæвда рæстæджыты-иу Дзаххо дыгай-æртыгай 
бонтæ нал æрцыд хъæумæ. Æфцæгмæ æввахс, Æхсæй- 
наг хъæуы «Уæлхох сæрвæт» кæй хонынц, уым ра- 
джы кæддæр, нæ фыдæлтæ ма хуымзæхх галдзармæй 
куы барстой, уыцы рæстæджы, ам чысыл хъæу уы- 
ди. Хор сæм нæ зади, фæззæджы уазæлттæ-иу æй 
æрæййæфтой, фæлæ дзы фос дарынæн дзæбæх фадæт- 
тæ уыди. Амæлттæ кодтой, сæ цард фылдæр фыдыз- 
гъæл æмæ урссагæй уыд, афтæмæй. Фæлæ æнæ хойра- 
гæй цæй цард ис! Гъе æмæ иу ахæмы хъæу сыстады- 
сты æмæ быдырв1бæстæм фæлыгъдысты. Раджы уыд 
уый. Гæвдийæн йæ фыды фыд уæлыгæсхъом куы уы- 
ди, уæды рæстæджы. Сæ хæдзæрттæй ма баззадысты 
æрмæст дурын къултæ, æндæр ницы. Дзаххо иу хæ- 
дзары фисын расыгъдæг кодта, иу къул ма дзы самад- 
та æмæ дзы сарæзта халагъуд, къæйтæй та йæ æм- 
бæрзгæ æркодта. Уым ыл къæвда нæ цыд, хуыссæн — 
фæлмæн лыстæн, æмæ афтæмæй йæ фæллад уагъта. 
Уалынмæ æрцыд фæззæг дæр. Иннæ азтæй хъау- 
джыдæр — бæркадджын фæззæг. Хортæ нæдæр ихæй 
баййæфтой хъыгдард, нæдæр фæззæджы халасæй. Чи- 
дæртæ хъазгæйæ афтæ дæр дзырдтой, уый, дам, Дзах- 
хо хорз къах кæй æрæвæрдта, уый тыххæй афтæ рауад. 
Найгæнæнты Дзаххо райдыдта йæ хор æмбырд кæ- 
нын, Гæвди йын афтæ бацамыдта; «Алкæмæн дæр 
4* 
419 

хор йæ къутуйæ сæвгæныны бæсты йæ кæрийæ рат- 
тын æнцондæр у». 
Æхсæйнаг хъæуы чи куыд цæрæг уыд, уый Дзах- 
хо хорз базыдта æмæ сидзæргæстæй, цыбыркъух хæ- 
дзæрттæй нæ иста хор йæ мыздмæ. Сыхаг хъæутæм 
куы ацыд йæ мыздагур, уæд та фæрсгæ кодта йæ зон- 
гæты, хъæуы цæрджытæй хорцух чи у, уыдон нæмт- 
тæ. Гъе, æмæ иу ахæмы азимаг фæцис. Дзаладжын 
хъæуы йæ мызд куы æрæмбырд кодта æмæ цæуынмæ 
куы рахъавыд, уæд йæ уæлхъус алæууыд иу рæстæм- 
бискарджын ус сау дарæсы. 
— Бахатыр кæ, уæндонæй дæм кæй дзурын, уый 
тыххæй, фæлæ мах хæдзармæ цæуылнæ бадзырдтай 
дæ мызд райсынмæ, мæ хор хор нæу, æви мæ хæдза- 
рыл нал нымайут? — загъта ус мæстджынæй æмæ 
æриста дзæкъул йе уæхскæй. 
Дзаххо фефсæрмы. Æвиппайды дзурын дæр ницу- 
ал сфæрæзта. Стæй уæд хатыр курæгау загъта: 
— Ныббар мын, хорз ус, куыд фехъуыстон, афтæ- 
мæй зианджын адæймаг дæ, сидзæргæс... Мæ арæзт 
фæндагыл хор хæссынмæ нæ, фæлæ фистæгæй дæр 
никуы ацыдтæ, æмæ дæ куыд райстаин мызд! 
— Ацыдтæн æви нæ ацыдтæн, уый уæлдай нæу... 
Фæндагаразæджы мызд хæдзарæн мæрт у. Стæ-ма, дæ 
къæсса! — Ус февнæлдта Дзаххойы къæссамæ æмæ 
дзы ауагъта йæ дзæкъулы хор.— Æхсæны кæнд цы 
хæдзар нал фæкæны, уый хæдзарыл нымад нал вæй- 
йы, æмæ æз та нырма хæдзар дæн! — загъта ма ус 
æмæ фæстæмæ дæр нал фæкаст, афтæмæй фæцæуæг 
сæхимæ. 
Стыр диссагæн радзырдта Дзаххо уыцы хабар Дзит- 
тайæн. 
— Æз хуыздæрæн нæ бадзырдтон уыцы сидзæр- 
гæс усмæ. Уый та йæ æфхæрдмæ бамбæрста. Куыд ка- 
дылмард сты амы адæм лæгæй, усæй! Йæ цæрæнбон 
бирæ уæд, зонд мын бацамыдта. Абонæй фæстæмæ ис- 
кæмæн хæрзиуæг ракæнын куы уа мæ зæрды, уеэд-иу 
раздæр ахъуыды кæндзынæн уавæрыл: дæ хæрзиуæг 
уыцы адæймагæн йæ ном, йæ кад æмæ йæ кой истæ- 
мæй къæмдзæстыг кæнынц æви нæ? 
4. ФЫЦЦАГ ЗЫМÆГ 
Зымæджы фыццаг къахдзæфтæ фæзынынц алы 
хъæумæ дæр, уыны сæ алы цæрæг дæр, фæлæ æфцæ- 
420 

гыл бæхвæндаг нал ис, уый фехъуыстой адæм фыц- 
цаг хатт Дзаххойæ. Иугæр зæхх куы ныссæлы, йæ 
уæлцъарыл тæнæг их куы фæзыны, уæд ыл бæхы 
къæхтæ нал хæцынц æмæ тæссаг у фыдбылызæй. 
Æниу афтæ дæр вæййы: æфцæгæн йе ’мбисмæ фæн- 
даг у, сæрды куыд вæййы, ахæм хуызы, уымæй уæ- 
лæмæ та — салд æмæ бырынцъаг. 
Фæндагмæ ныронг чи зылд, уыдон-иу фæззæджы 
сæ мызд куы райстой, уæдæй фæстæмæ-иу æм кæсгæ 
дæр нал бакодтой. Фæлæ Дзаххо ахæм ми йæ сæрмæ 
не ’рхаста. Арæхдæр цæуын байдыдта æфцæгмæ. «Ныр 
та ма дзы цы ми кæныс»,— зæгъгæ, йæ чи фарста, 
уыдонæн дзырдта: 
— Фæндаг ацы афонæй тæссагдæр никæд вæййы. 
Сæрдыгон бынтондæр чи бахус вæййы, ахæм суадæт- 
тæ дæр ацы афон сабузынц, лæдæрсын райдайынц, 
стæй аих вæййынц, æмæ сыл къах нал фæхæцы. Фæн- 
даггонтæ уый нæ фæзонынц æмæ сыл сайд куы ’рцæ- 
уа... 
Цалынмæ мит æфцæджы бынмæ æрхæццæ, уæдмæ 
иу бон дæр нæ фæцух Дзаххо фæндагæй. Алы бон йæ 
цыды сæр ницæмæн хъуыд, фæлæ йæ зæрдæ нæ лæу- 
уыд. Иу ахæмы йын Дзитта дæр ма бауайдзæф код- 
та: 
— Дæ мæрдтыстæн, уыцы къæдзæхты дын мыд 
ныччынди, нал сæ ныууадзай! 
— Дæуæй адджындæр мыд хуыцау йæ быны нæ- 
ма сфæлдыста, мæ буц æхсин, фæлæ мæ бирæ нал 
хъæуы, фылдæр-фылдæр дыууæ къуырийы,— хъазгæм- 
хасæн сабыр кодта Дзаххо йæ усы, стæй-иу дзурынмæ 
фæцис æрæгвæззæджы фæндаджы æууæлты тыххæй.— 
Æнæууæнк у хæххон фæндаг. Боны хъарммæ къæ- 
дзæхвæндаг ранæй-рæтты «рахид кæны», изæры ныс- 
сæлы, ихцъар равæры, стæй йыл æхсæвы мит рагæбы- 
на кæны æмæ йæ бамбæрзы. Æдде бакæсгæйæ — 
лæгъз фæндаг, æцæгæй та — сайæгой. Фæндаггонтæ 
цæмæй зонынц, миты бын цы ис, уый! Фæлæ æз зо- 
нын æмæ йыл уæле æркалын змис, кæнæ та бафæ- 
дзæхсын бæлццæтты, уæхи-иу хизут ахæм æмæ ахæм 
рæтты. 
Иу æхсæв нал фефсæрмы мит æмæ суанг Æхсæй- 
наг хъæумæ æрхæццæ. Æфцæгыл ма исчи бæхыл 
ацæуа, ууыл ныхас дæр нал уыд, æмæ Дзаххо дæр 
сфæнд кодта йæ фæндагæн «хæрзбон» зæгъын. Йæ 
421 

кусæн дзаума бафснайдта йæ мусонджы, уæззау къæй- 
ты бын сæ дзалайæ бамбæрзта, мит сæм куыд нæ хæц- 
цæ кæна, афтæ æмæ рацыд Æхсæйнаг хъæумæ. 
Дзитта дæр æгуыст нæ уыд сæрды бонты. Йæ 
дзæбæх фысымтæн æххуыс кæнынæй уæлдай ма хорз 
базылд, Гæвди сын цæрынмæ цы къуым радта, уы- 
мæ. «Дзуары бадæн» кæй фæхонынц, раст æй афтæ 
бафснайдта, стæй бавнæлдта фæсмын куыстмæ. Иу- 
уыл æмбисонд та разынд Дзитта нымæтхудтæ кæнын- 
мæ. Уæвгæ, нымæтхуд аразын Æхсæйнаг хъæуы сыл- 
гоймæгтæй чи нæ зоны, ахæм дзы нæ разындаид, 
фæлæ, дам, худтæ дæр алыхуызæттæ вæййынц. Худ 
кæм тæнæгдæр, кæм та бæзджындæр куы уа, къæв- 
дайы дон дзы æвиппайды иннæрдыгæй куы гæпп кæ- 
на, рухсмæ акæсгæйæ иу ран тар куы дара, иннæ ран 
та дзы рухс куы кæла, уæд уымæй цæй худ ис! Æниу 
Дзиттайы къухты миниуæг нымæтхудты кондæй нæ 
айхъуыст адæмыл. Нæлгоймаджы дарæсæй Æхсæйнаг 
хъæуы æмæ æгас хæхбæсты дæр зындæр хуыйæныл 
нымадтой хæлынкæрц. Уымæ алы сылгоймаг нæ 
арæхст. Кæрц, дам, хъуамæ лæгыл цухъхъайы фидыд 
кæна. Афтæ-иу дзырдтой. Фæлæ тын æмæ царм æм- 
хуызон коммæгæс не сты. Царм бæзджын æмæ зын- 
дæр архайд у. Æмæ-иу Дзиттайы хуыдтой кæрц хуы- 
йынмæ сыхаг хъæутæм дæр. Йæ куысты мыздмæ ни- 
цы иста, фæлæ йын адæм сæхæдæг лæвæрдтой чи 
къуымбил, чи урсаг кæнæ царм æмæ æрчъиаг, стæм 
исчитæ та æхца дæр. 
Дзаххо йæ хоры уæлдай баивта дыууæ мадæл сæ- 
гъыл, фондз сæныккыл, æмæ фосджын сси. Нырма 
уал сæ дардта Гæвдийы фосимæ, фæлæ фидæны тых- 
хæй йæ сæрмæ æрцыдысты æндæр хъуыдытæ. 
Æвзæр нæу искæмæ цæрын дæр, фæлæ кæдмæ? 
Æгас сæрд фæцардысты Гæвдиимæ. Цæрынц зымæ- 
джы дæр. Æрцæудзæн та уалдзæг дæр æмæ та УЗД 
дæр ам? Æмæ та иу ахæмы Дзаххо йæ сусæг хъуы- 
дытæ райхæлдта йæ ус Дзиттайы раз. 
— ...Цы бæрæг ис, не ’фсин, кæдмæ нæ бахъæу- 
дзæн ам æмбæхсын?— дзырдта Дзаххо.— Кæм цар- 
дыстæм, уым нæ къона хæлд у. Кæд ма лæппуйæн 
йæ цæст æрттива, уæд, гуырысхо нæ кæнын, бацагур- 
дзæн нæ. Нæхиуæттярй кæй бафæрса, уый йын нæ 
фæд бацамондзæн. Æмæ нæ цæйнæфæлтау искæй 
фæсдуар æрæййафа, фæлтау нæ мæлæт хуыздæр. Уæд 
422 

та нæхицæн иу къуым бацъапп кæнынæн исты са- 
мал кæниккам?.. 
Цы хъуамæ загътаид Дзитта ныхмæ! Фæлæ йæ 
зæгъын куыд æнцон у, йæ аразын афтæ нæу. Хæдза- 
рæн бынат хъæуы æмæ уый ацы хъæуы кæй къухы 
бафтдзæн? Чи сын ратдзæн йæ зæхх хæдзар аразы- 
нæн? О, фæлæ ам цæмæн? Æниу а хъæуы куы сара- 
зиккой хæдзар, уæддæр дзы цæргæ та цæмæй кæ- 
никкой? Хуымзæхх æмæ уыгæрдæн кæмæн нæ уа, уы- 
мæн ам цæй цæрæн ис? 
Бирæ фæрахъуыды-бахъуыды кодтой лæг æмæ ус, 
стæй æрцыдысты ахæм хатдзæгмæ. Хæдзаргонд сара- 
зæнт, Дзаххо æфцæджы бын рæстæгмæ мусонг кæм 
сарæзта, уым. Курын дæр æй никæмæй хъæуы æмæ 
æлхæнын дæр. Сискъултæ цæттæ сты, чысыл ма сæ 
фæбæрзонддæр хъæудзæн. Уæдæ йын хъæдæрмæг дæр 
бирæ нæ бахъæудзæн: иу-цыппар цæджындзы æмæ 
аст-фараст уæлæндыгоны, дуар. Уыдон бирæ не сты. 
Йæ цар æрæмбæрзынæн—тæнæг къæйтæ, уыдон сæр 
та æлыгызмæст. 
Дзиттамæ раст фæкастысты уыцы хъуыдытæ, фæ- 
лæ ныккæрзыдта: 
— Дæ-дæ-дæй, мæ бон, æмæ уыцы дзæгъæл комы 
сыбыты иунæгæй та куыд цæрдзыстæм... 
Ахæм рæстæджы Дзаххо уайтагъд æмбисонд хæс- 
сынмæ фæвæййы, йæ фæнд, йæ хъуыды раст кæй у, 
уый фæдыл. Ацы хатт радзырдта, иу ус æмæ лæг, 
стыр хъæуы цæргæйæ, сæ цæргæ-цæрæнбонты иунæ- 
гæй куыд фæцардысты, æмæ ма загъта: 
— Ард дын хæрын, не ’фсин, адæмы уарзон хæ- 
д?ар æдзæрæг комы нæ, фæлæ хохы цъуппыл куы 
цæра, уæддæр иунæг никæд уыдзæн. Мæгуыр уый у, 
æмæ бирæ адæмы æхсæн дæр иунæг чи вæййы... 
* * * 
Æфцæджы бын æрцæрыны фæнд алыг ис, æмæ 
сæ дыууæ дæр цæттæ кæнын райдыдтой сæхи: Дзах- 
хо амал кодта, хæдзар аразынæк цы æрмæг хъæуы, 
уыдон, Дзитта та — мигæнæнтæ. 
Зымæг йæ иухуызон урс кæрцæй бамбæрзта хæх- 
тæ æмæ кæмттæ. Æрдз цыма боныгон дæр хуысгæ 
кæны — ныхъхъус, миты бæзджын хъæццулы бын 
Оафынæй. 
423 

Дыууæ цауы æрцыд Æхсæйнаг хъæуы, Дзаххомеэ 
уæлдай диссагдæр чи фæкаст, ахæмтæ. Æхсæвæрафон 
æххæст нæма уыдаид, афтæ Æхсæйнаг хъæумæ ра- 
хæццæ иу æндæркоймаг фæндаггон æмæ радзырдта: 
иу æмбалимæ рацыдысты фæсхохæй æфцæгыл. Тых- 
тæй-амæлттæй рахызтысты, фæлæ æфцæджы бын йе 
’мбал бастад æмæ цæуын нал уыд йæ бон. Бануæрста 
йæ цæмæйдæрты æмæ ратындзыдта ардæм, хъæумæ, 
фæдисхъæргæнæг. 
Ахæм фæдистыл Æхсæйнаг хъæу ахуыр уыды- 
сты, фæлæ ныр æхсæвы тары цы бачындæуа! Адæм 
куы ацæуой, уæд къæдзæхтæй фæкæлдзысты æмæ 
уый фыддæр фыдбылыз у. Фæдис ацыд боныцъæх- 
тыл. Дзаххойы нæ уагътой, ды нырма уазæг дæ, зæгъ- 
гæ, фæлæ нæ ныллæууыд, фæдисæй хатыр никæмæн 
ис, зæгъгæ. 
Удæгасæй нал баййæфтой фæндаггоны. Йæхæдæг 
дæр æмæ йе ’мбал дæр нæ базыдтой, куыд кæнын 
хъæуы, уый. Арф миты куы ныббырыдаид афтæмæй, 
уæд, чи зоны, нæ ныссалдаид, мæгуыр. Гъемæ Дзах- 
хо хæдзар аразинаг кæм у, уырдыгæй чысыл уæл- 
дæр ссардта йæ мæлæт бæлццон. «Ам цæрæг куы 
уыдаид, уæд нæ бабын уыдаид ацы мæгуырæг»,— 
ахъуыды кодта Дзаххо. 
Дзаххо федта, сæрддæргъы цы фæндаг фæцарæз- 
та, уый зымæгон цы хуызæн сси, уый. Сæрдыгон, бы- 
нæй уæлæмæ скæсгæйæ, зыны, фæндаг гакъон-ма- 
къонтæй куыд сфардæг æфцæджы сæрмæ. Ныр йæ 
фæд дæр нал. Æхсæйнаг хъæуы цæрджытæ куыд зæ- 
гъынц, афтæмæй зымæгон хъæугæ дæр ницæмæн кæ- 
ны сæрдыгон фæндаг. Зымæг ыл нæй цæуæн, зæйуат 
у. Æмæ Дзаххо бæстон фæфарста, кæуылты сты зы- 
мæгон цæуæнтæ, мит стырдæр хъæпæнтæ кæмыты 
сæвæры, зæйтæй тæссагдæр кæцы рæтты у... 
Дыккаг фæдис та уалдзæджырдæм уыд. Фæсæф- 
цæгæй рацыд иу дæрддаг бæлццон æмæ ахæм хабар 
ракодта. Æфцæгыл æвыдæй рахызт ирд бон, зæйтæ 
цалдæр боны размæ куы ’рцыдысты, уæд. Суанг æф- 
цæджы фаллаг фарсæй йæ разæй цыд фæндаггоны 
зæронд фæд, æфцæгæй рахызт, комы рараст æмæ 
Фæсалджын сæрвæты рæбын зæйы бын фæцис. 
«Æвæццæгæн, зæй уыцы фæндаггоны фæстæ ра- 
цыд»,— ахъуыды кодта бæлццон æмæ ахызт зæйы 
424 

сæрты. Гъемæ зæй фæцис, фæлæ уыцы фæд нал зы- 
ны зæйæ фалдæр. 
Æхсæйнаг хъæуæн цы базонын хъуыд, уыцы фæн- 
даггон зæйы бын кæй фæцис, уый, фæлæ чи уыдаид? 
Бирæ кæйдæрты бинонтæ уыдысты балцы фæсхох 
æмæ фæдисы ацыдысты канд Æхсæйнаг хъæу нæ, 
фæлæ комы иннæ хъæутæ дæр. Æрмæст æртыккаг 
бон ссардтой, чи бабын, уый. Фæдисонтæй иуы бын 
мит фегом æмæ дзы аирвæзт. Зæйласты алыварс мит 
стад æмæ йæ уымæ гæсгæ ссардтой. Разынд, Æхсæй- 
наг хъæуы фарсмæ цы хъæу ис, уырдыгон. «Ам æф- 
цæджы бын цæрæг куы уыдаид, уæд фæндаггонæн 
бамбарын кодтаид, зæйтæ нæма æрцыдысты æмæ дæ- 
хи хъахъхъæ ахæм æмæ ахæм рæтты æмæ, мæгуыр, 
нæ бабын уыдаид». 
5. ХÆДЗАР 
Уалдзæг йæ тæмæны бацыд. Дзаххо рæвдздæр ба- 
внæлдта йæ хæдзар аразынмæ. Хъæдæрмæг ын цæт- 
тæ уыд, суанг хъæдын мигæнæнты онг: фынгæй, бак- 
донæй, къæртайæ, къуыстилæй, къусæй. Хъæуы фæ- 
сивæд ын зиуæй баластой галтæй йæ цæджындзтæ, 
уæлæндыгæттæ, фæкастысты йæм уыдон систыл æвæ- 
рынмæ, стæй къæйтæ æрфæлдахынмæ. Уымæй дард- 
дæр ма дзы цы кæнын хъуыд, уыдон иунæг лæджы 
куыст уыдысты. Къæйты сæр равæрдта фугæ-талаты 
фæлтæр, уый уæле та — дзала, æппæты уæле æлыг 
сыджыт æмæ йæ къулæгæй хорз ныххоста. Хæдзар 
уыди æртæ хатæны уыцы иу уæлхæдзары бын: иу 
сæхицæн цæрынæн, иннæ скъæтæн æмæ æртыккаг 
та, куы бахъæуа, уæд — фæндаггонтæн. Æртæ дæр 
къаннæг къуымтæ уыдысты, æнцон хъарм кæнæн 
куыд уыдаиккой, уый тыххæй. Хæдзармæ скодта æр- 
мæст иу стыр рудзынг, æфцæгмæ чи зындаид, ахæм. 
Дауджыты бæрæгбонмæ хæдзар сцæттæ æмæ дзы 
фыццаг хатт фендæуыд фæздæг * скæлгæ. Хъæлæсау 
комы фехъуыст уасæджы уасын æмæ куыдзы рæ- 
йын. Рæйын, æвæдза, тынг раст ныхас нæу, уымæн, 
æмæ сæ къæбыла Муртакк нырма æгæр чысыл у, 
хъыс-хъыс кæны, рæйын рæстмæ нæма зоны. Фæлæ 
уыйхыгъд сæ уасæг æлдариуæг кæны æхсæвыгон — 
скъæты, боиыгон та — уæлхæдзары. Куыдз дæр æмæ 
уасæг дæр сæ нырма иттæг æхсызгон нæма хъуыдьг- 
сты, фæлæ усмæ дæр æмæ лæгмæ дæр афтæ каст, 
}Ш 

цыма, куыдзы рæйын æмæ уасæджы уасын кæцæй 
нæ цæуа, уый хæдзарыл нымад дæр нæу. Дзаххо ма 
йæ мидзæрдæйы афтæ дæр хъуыды кодта: «Куыдзы 
рæйын æмæ уасæджы уасын дардмæ хъуысынц, уæл- 
дайдæр та ацы æдзæрæг æмæ уынгæг комы. Æнахуыр 
фæндаггон зымæджы мигъбонты куы фæдзæгъæл уа, 
науæд куы бастайа, уæд ын куыдзы рæйд æмæ уа- 
сæджы уаст фæндагамонæг æмæ ирвæзынгæнæг 
сты». 
Комрæбын хæдзар кæй фæзынд, уый æппæты фыц- 
цаг æхсызгон уыд цуанонтæн æмæ фыййæуттæн. Æх- 
сæйнаг хъæуы цуанонтæ цалынмæ хъæуæй Хъæлæ- 
сау коммæ фæцæуынц, уæдмæ æгæр байрæджы вæй- 
йы. Фæлæ ныр се ’хсæв хæсдзысты Дзаххойы хæдзар- 
мæ æмæ сæумæцъæхæй æфтдзысты сæ цуаны бынæт- 
тæм. 
Уæлдай æхсызгон та уыд фыййæуттæн. Уыцы ко- 
мы сæрвæтты сæ фос дардтой фæсхохаг фосджынтæ, 
сæ фос зымæгон Хъызлармæ чи фескъæры, ахæмтæ. 
Се ’ххуырст фыййæуттæ Дзаххойы хæдзар «нæ хъæу» 
хонын байдыдтой. Цæвиттон, фыййæуттæ дард уы- 
дысты сæ хицæутты хæдзæрттæй, сæхи хæдзæрттæй 
та ноджы дарддæр. Сæ бонджын хицæуттæ сыл цас 
хъуамæ тыхстаиккой! Къæвда бонты сæ сæр кæм фæ- 
цæвой, ахæм бынат дæр сын нæ сарæзтой. Хур уа, 
къæвда уа, æхсæв æви бон — сæ хæдзар дæр æмæ сæ 
хуыссæнгарз дæр — нымæт, уæйлаг æмæ бинаг нымæт. 
Æрмæст сæ хус хæринаг кæм æвæрдтой, ахæм къæ- 
бицгонд-иу сарæзтой къæйдуртæй æмæ дын уый сæ 
агъуыст. 
Иу изæр фыййæуттæ сæ кæстæртæй иуы æрбарвы- 
стой Дзаххойы хæдзармæ зынггур. Лæппу дæрддзæ- 
фæй æрбадзырдта: 
— Гъе, хæдзаронтæ! 
Дзаххо æфцæгæй нæма æрыздæхт. Ракаст æм 
Дзитта. 
— Дæ изæртæ хорз, нæ мады хай!— загъта та 
лæппу. 
— Кæй изæр у, уый хорзæх дæ уæд, дæ нывонд 
фон, мидæмæ рахиз! 
— Уæртæ доны фаллаг фарс цы фыййæуттæ да- 
рынц, уыдон мæ рарвыстой сымахмæ, зынгмæ... 
Дзитта йæм лыстæггай акаст, стæй бахудт йæ мид- 
былты æмæ афарста лæппуйы: 
426 

— Уырдæм дын ахæссон зынг? 
Фыййау ныфсæрмы. 
— Бахатыр кæ!— зæгъгæ, ма загъта æмæ сын- 
дæггай æрбацыд хæдзары цурмæ. 
— Зынг чи куры, уый йæ хъуамæ хæдзарæй дæр 
йæхæдæг рахæсса, фæлæ мидæмæ рацу! 
Лæппу æрбацыд хæдзармæ. Дзитта йæ æрбадын 
кодта, фæфарста йæ, кæцон æмæ кæмæй у, йе ’мбæлт- 
тæ цал æмæ читæ сты. Стæй лæппуйы уым фæуагъ- 
та, рауад æддæмæ, йæ цыппар каркæй иу рацахста 
æмæ бацыд хæдзармæ. 
— Марадз-ма, дæ фæхъхъау фон, мæнæ уымæн 
йæ къубал акъуыр, сылгоймаг кусарт нæ фæкæны... 
Хæдзары хицау æфцæгыл ис æмæ йын йе ’рцыдмæ 
хæринаг хъæуы. 
Фыййау исдугмæ фæуыргъуыйау, стæй февнæлд- 
та каркмæ, иуварс алæууыд æмæ йæ сæргæвста. 
— Хæдзары уал абад иу чысыл, æз ныртæккæ!— 
Дзитта дуарæй федде. Лæппу æрбадт æмæ хъуыдытæ 
кæны: «Мæхæдæг райсон зынг фæныкæй æмæ кæц 
афтæ не ’мбæлы...» Йæ амондæн, æфцæгæй æрхæццæ. 
Дзаххо. Йе ’фсины каркимæ архайгæ куы федта, уæд 
хъазгæмхасæн дзуры: 
— Дæ цæгаты хурæй бафсæд, не ’фсин, абоны 
хуызæн кад мын никуы скодтай... 
— Цы загътай? 
— Ме ’рцыдмæ мын карк аргæвстай æмæ дык 
арфæтæ кæнын... 
— Куыд нæ, стæй! Дæ мæтæй мардтæн! Мæнæ 
нæм уазæг сæмбæлд, æмæ уымæн арфæтæ кæн.— 
Стæй уæд фæзылд фыййауы ’рдæм.— Мæнæ ацы 
къуым арæзт куы фæцис, уæд нæм Æхсæйнаг хъæуы 
кæстæртæ абадтысты... Æмæ уыдон хиуæттæ сты, фæ- 
лæ нæм фыццаг уазæг ды дæ æмæ нæм фарны къах 
æрбавæр.— Æмæ та йæ лæгмæ.— Абад уал лæппуи- 
мæ, æз уæ ныртæккæ арæвдз кæндзынæн! 
Фыййау бынтондæр ныфсæрмы, уæлдайдæр та 
уый куы базыдта, карк уымæн аргæвстой, уæд, æмæ 
та цæуыныл ныллæууыд, фæлæ ма йæ кæм рауагъ- 
таиккой! 
Акуывта Дзаххо фыццаг уазæджы фарнæн, ку- 
вæггаг авæрдта фыййаумæ, уый сыкъа йæ былтæм 
схаста, цыма дзы нуазгæ кæны, стæй йæ фæстæмæ. 
Дзаххомæ балæвæрдта. Нуазын нæ бакуымдта. 
427 

Дзитта йын бæрзы цъары батыхта зынджытæ, ав- 
джы дзаг арахъхъ æмæ йын карчы æрдæг йæ къух- 
ты фæсагъта æмæ йæ афæндараст кодта сæхимæ. Де 
’мбæлттæ дæр ма нын акувæнт нæ ног бынатæн, зæгъ- 
гæ, ма бафæдзæхста фыййауæн. 
Уыцы изæрæй фæстæмæ райдыдтой фыййæуттæ 
Дзаххойы къуым «нæ хъæу» æмæ «нæ хæдзар» хо- 
нын. 
Нæ. Дзитта цæмæй тарст, уый не ’рцыд, иунæг нал 
сты ацы комы. Цуанонтæн дæр сæ фыццаг æмбæлæг 
Дзаххо æмæ Дзитта вæййынц, сæ æмбæлæггаг уыдо- 
нæн фæдæттынц. 
6. КОМ ÆМÆ ÆФЦÆДЖЫ БАРДУАГ 
Дзаххо фарон сæрд афтæ дзæбæх сарæзта фæндаг, 
æмæ йæм ныр уый бæрц зилын нал хъуыдис. Æрмæст 
адгуыты, зымæджы бонты зæйтæ кæм ралæгъз код- 
той, фæндаг кæнæ чыс кæдæм æркалдтой, уыдон ба- 
дзæбæхтæ кодта, æндæр дзы æвæстиатæй аразын кæй 
хъуыди, ахæмæй ницуал баззад. Æгайтма афтæ у. 
Дзаххо дæр ныр æнæмæт, æнцад-æнцойæ баддзæн, 
йæ хæдзары куыстытæ кæндзæн... 0, фæлæ афтæ æн- 
дæр исчи хъуыды кодтаид, Дзаххо та æнкъард ныц- 
ци. Уымæ афтæ каст: иугæр ын адæм мызд фидынц, 
уæд хъуамæ алы бон дæр фæндагыл куса, лæвар 
мызд исын сæрмæхæссинаг нæу лæгау-лæгæн. Йæхи 
загъдау: «Фæндаг аразынæй кæд бафсæсти!» Йæ са- 
гъæс бирæ нæ ахаста. 
Раджы бафиппайдта Дзаххо: æфцæгæн йæ фæйнæ 
фарс суанг йæ бынæй йæ сæрмæ ранæй-рæтты амад 
уыдыст къаннæг цыртытæ. Къæйдурæй амад, чи 
дзы — лæджы æмбæрц, чи — бæрзонддæр, сæ фыл- 
дæр та — ныллæгдæр. Куыд ын радзырдæуыд, афтæ- 
мæй уыдон уыдысты, фæндаггонтæй уыцы бынæтты 
йæ мæлæт кæмæн æрцыд, уыдон номыл амад. Адæм 
сæ номæй хуыдтой: «Гуыцыры цырт», «Бимболаты 
цырт», «Хъæвдыны цырт»... Сæ иуæй-иутæ хæлд уы- 
дысты, æрмæст ма бæрæг дардтой сæ бындуртæ. Бы- 
нæттон цæрджытæ-иу æддагон бæлццонæн зымæгон 
фæндаг куы амыдтой, уæд æй уыцы цыртытæй зо- 
нын кодтой. Гъе, фæлæ уыдонæй иуæй-иутæ ныккал- 
428 

дысты æмæ сæ нæмтты йеддæмæ ницуал амыдтой. 
Дзаххо бавдæлд, хæлд цыртытæ сног кодта, лæджы 
æмбæрц сæ самадта. Фæлæ уыдоныл дæр бирæ-бирæ 
рæстæг нæ бахардз. Дур — сæхи мидæг, бонæй фыл- 
дæр нæ хъуыдис иу мæсыг сног кæнынæн. Гъе, æмæ 
Дзаххомæ æрцыд ног хъуыды. Цæвиттон, уыцы цыр- 
тытæ арæзт уыдысты, куы ма йæ загътам, фæндаггон- 
ты-иу мардæй кæм ссардтой, уыцы рæтты. Фæндаг 
йæхæдæг та æндæр рæтты цыдис. Амонгæ дæр æй 
афтæ кодтой: «Гуыцыры цырты дæлеты», «Бимбола- 
ты цырты рахиз фæрсты». Цымæ хуыздæр нæ уаид, 
зымæгон фæндаг комкоммæ чи амонид, ахæм цыр- 
тытæ саразын? Æмæ Дзаххо бавнæлдта. Самадта æр- 
тæ цырты. Зæронд цыртытæй хъауджыдæр уыдон уы- 
дысты иу адыли бæрзонддæр. Ноджы ма сын сæ сæр- 
тыл ныссагъта 2—3 уыдисны дæргъæн, мит кæуыл 
нæ хæца, ахæм къæйтæ, дардмæ куыд зыной, уый 
тыххæй. 
Æфцæгыл бæхвæд нæма уыд, йæ цæгатварс зæй- 
тæ æмæ миты хъæпæнтæ кæй нæма стадысты, уый 
тыххæй. Фæлæ Дзаххо æмæ Дзиттамæ фæзындысты, 
фыццаг хатт цы хор хæсджытæ бахсæвиуат кодтой, 
ахæм уазджытæ. Уыдон уыдысты сæ сыхаг хъæук- 
кæгтæ, иу нæлгоймаг æмæ дыууæ сылгоймаджы. Хор 
сын нал сфаг бæхвæндаг байгоммæ, æмæ ацыдысты 
фистæгæй фæсæфцæгмæ хор хæссынмæ. Æризæр, аф- 
тæ ма æрхæццæ уыдаиккой, фæлæ митыл уый бæрц 
не ’нтысы, æмæ бафæстиат сты. Æххормаг нæ уыды- 
сты, сæ фæндаггæгтæ дæр хæрд нæма фесты, фæлæ 
æнæуи тынг бафæлладысты. Ам ныллæууинаг дæр 
нæ уыдысты. Абон ныздæхинаг уыдысты сæхимæ 
æмæ куы нæ ныццæуой, уæд сæ бинонты зæрдæ ’хсай- 
дзæн, фæлæ сæ Дзитта кой дæр не суагъта: 
— Ацы дыууæ усы æз ардыгæй райсоммæ никæ- 
дæм ауадздзынæн. Мæнæ уæ лæгæмбал йæ фæллад 
суадзæд æмæ ацæуæд иунæгæй, йæ хæссинаг дæр ам 
уадзæд. Райсом лæппутæй искæмæн хæрæг æрбарви- 
тæд! Ардыгæй та ма æккойæ цæмæн хæссут, фæндаг 
хорз куы у, уæд? Æццæй, нæ лæг?— бадзырдта Дзах- 
хомæ. 
— Фæндагсар Уастырджийыстæн, не ’фсин, тынг 
рæстытæ дзурыс!— бахудт Дзаххо. 
— Уæ цæрæнбон бирæ, фæлæ нæм хæрæг дæр нæй 
æмæ райсом дæр нæхицæн хæсгæ уыдзысты,— зæгъ- 
429 

гæ, йæ сæр бакъултæ кодта устытæй иу. Æмæ Дзит- 
та ацы хатт æрбамæсты. 
— Ау, æмæ уæ хъæуы дæр никæмæ ис? Æмæ уын 
ардæм йæ хæрæг чи нæ авæра, уый ма йæхи йæ хай- 
уанæй хуыздæр хондзæн? 
Лæг фефсæрмы. Æгæр карз æм фæкаст Дзиттайы 
ныхас. Йæхинымæр ахъуыды кодта: «Цæйнæфæлтау 
ацы дзæбæх адæм афтæ хъуыды кæной, ома ничи 
сын ис ахæм хæлар, йæ хæрæг сын чи нæ бахæлæг 
кæна... фæлтау искæмæй æххуырсгæ дæр бакæндзы- 
нæн». Æмæ уайтагъд фæцæуæг сæхимæ. 
Райсомæй устытæй иуæн йæ хистæр лæппу — фый- 
йаухъом, иу цъæх нæл хæрæгыл Дзаххойы хæдзары 
раз æрбалæууыд. 
Уымæй æртæ боны фæстæдæр Дзаххо сæмбæлд 
æндæр уазджытыл. Цæгатфахсæй фугæты куырис 
куыд æрцæйхаста, афтæ фондз барæджы æрбахæццæ 
сты, ардыгæй фæсхохмæ чи цыди, æвæццæгæн, ахæм- 
тæ æмæ Дзаххойы хæдзары рæзты уæлæмæ, æфцæ- 
джы ’рдæм, сыздæхтысты. Дзаххо сæм йæ къух фæ- 
тылдта, æмæ æрлæууыдысты. Бацыд сæм. 
— Уæ фæндаг раст! 
— Дæ хъуыддаг раст æмæ дæ бонтæ хорз!— 
дзуапп радтой уазджытæ. 
— Аипп ма уæд бафæрсын: кæдæм фæндарасг 
кæнут? 
Рацæй-рабон æмæ фæсхохмæ. Рагъы-дзуары бын- 
мæ. 
— Æмæ мæнæй бар ракуырдтат?— бафарста та 
Дзаххо. 
Барджытæ кæрæдзимæ бакастысты: хъазгæ кæны 
апы лæг æви æцæг дзуры? Худгæ дæр куы нæ кæны... 
Æмæ чи у? Сæхæдæг æндæркоймаг уыдысты æмæ 
Дзаххойæн йæ кой фехъуыстой, фæлæ йæ лæгæй-лæг- 
мæ ничи зыдта. 
— Цы дзуары бынмæ цæут, уымæн уæ йæ хорзæх 
уæд, фæлæ уын афтæ цæугæйæ нæу æфцæгыл. Æрхи- 
зут-ма уал уæ бæхтæй æмæ аныхæстæ кæнæм. 
Фæндаггонтæ фенхъæлдтой, кæд фæндагаразæг ис- 
ты раттын домы æфцæгыл цæуджытæй, æндæркоймаг 
кæй сты, уымæ гæсгæ, æмæ æрфистæг сты. Дзаххо 
сын радзырдта фæндаджы хабар. Ацырдыгæй йæ 
хуссарварс тынг дзæбæх у бæхæн, фæлæ йæ фаллаг 
фарс, йæ фæсæфцæг, нырма иу ран, фондз æмæ 
430 

ссæдз санчъехы бæрц, зæйы мит нæма стад æмæ дзы 
бæхтæн ницы амалæй ис бацæуæн. 
Барджытæ мардæрцыдау фесты. Сæхимæ фехъуыс- 
той, фæндаг кæй фæкъæртт, адæмы ’хсæнæй рацыды- 
сты æмæ ныр æрдæгвæндагæй фæстæмæ куы ныздæ- 
хой, уæд сыл адæм худæгæй нæ мæлдзысты? Дзах- 
хо сын сæ сагъæс куы бамбæрста, уæд та бафарста: 
— Бахатыр кæнут, фæлæ фæстæмæ тагъд фездæ- 
хинаг стут фæсхохæй? 
— Уый та ма цы давы?— йæ къух ауыгъта лæп- 
путæй иу. 
— Бирæ, бирæ давы, мæ хур!— худгæйæ дзуры 
Дзаххо.— Иу къуырийы бæрц куы афæстиат уат фæс- 
хох, уæдмæ мит дæр стайдзæн æмæ æдæрсгæ рацæу- 
дзыстут уæ хæдзæрттæм. 
— Мах фалæмæ цæуыныл сагъæс кæнæм, ай та, 
фæстæмæ куыд цæудзыстæм, ууыл дзуры,— уай- 
дзæфгæнæгау та сдзырдта уыцы лæппу. 
— Нæ, нæ, мæ хæдзар, æз дæр фалæмæ цæуыныл 
дзурын æмæ мæм дзæбæхдæр байхъусут. Куыд уæ 
бамбæрстон, афтæмæй лæппутæ стут æмæ уæ сæрмæ нæ 
хæссут фæстæмæ аздæхын. Уæ хъару бирæ уæд! Уый 
дæр лæппуйы миниуæг у. Адзалæн нæй мадзал, уый- 
йеддæмæ цæмæн нæй амал, ахæм дунейыл ницы ис. 
Иу чысыл мын бахатыр кæнут. 
Дзаххо бауад сæхимæ æмæ рахаста лыстæг мæцъ- 
бæндæн. Барджытæн амонын байдыдта, сæхимæ-иу 
ахæм уавæры куыд кодтой, уый: миты хъæпæны кæ- 
рон æрытау уæйлаг нымæт. Бæх ын йæ цурмæ бакæн, 
бæндæнæй йын йæ къæхтæ æрбалвас, нымæтыл куыд 
æрхауа, афтæ æмæ йæ алас митыл æд нымæт (уыр- 
дыгмæ æнцон ласæн у) сурзæхмæ æмæ йæ уым суадз. 
Стæй та иннæ бæхы алас... Афтæ æнæ бакæнгæйæ 
ницы амал ис бæхтæн миты хъæпæнты ахизынæн. 
Уыцы над миты бæхтæ нынныхсынц суанг сæ гуы- 
бынты онг, сæ къæхтæ ныссæттынц. 
Лæппутæ сæ зæрдыл бадардтой Дзаххойы амынд. 
Бæх куыд æрхуыссын кæнын хъæуы кæнæ йæ къæх- 
тæ сбæттын, уый та сын цы зонын хъуыд! Фæарфæ- 
тæ кодтой сæ амонæгæн æмæ араст сты. 
— Фæндагсар Уастырджи уе ’мбал, фæлæ-иу мын 
мæ бæндæн ма ферох кæнут фæстæмæ цæугæйæ!— 
адзырдта ма сæм Дзаххо фæсте. 
Адард сты лæппутæ, фæлæ ма Дзаххо уæддæр сæ 
431 

фæстæ каст æмæ хъуыды кодта йæ мидзæрды: «Дзæ- 
бæхдæр сын куы бамбарын кодтаин зæйы хабар... 
Ногуард миты дæр бæх суанг йæ гуыбыны онг ных- 
сы, фæлæ дзы уæддæр иу чысыл фæразы цæуын, мит 
йæ риуы гуыдырæй ссоны фæйнæрдæм, афтæмæй. Зæ- 
йы мит та фырнад у æмæ дзы ахæм гæнæнтæ нæй. 
Адæймаджы къах дзы нæ сæдзы, фæлæ бæхы къах 
лыстæг у æмæ дзы аирвæзы. 
Дзæгъæлы уыд Дзаххойы мæт. Уыцы лæппутæ 
дæр хохы цæрджытæ уыдысты æмæ зыдтой уыцы 
хуымæтæг уавæртæ. 
Къуырийы фæстæ байгом фæндаг бæхджын æмæ 
хæрæгджын бæлццæттæн дæр æмæ фæндаггонтæ сби- 
рæ сты. Цæгатæй хуссармæ хастой хор, хуссарæй цæ- 
гатмæ та хъæдын мигæнæнтæ, дыргътæ. Никуыма 
федтой цæуджытæ æфцæджы фæндаг ацы хаттæй 
рæвдздæр æмæ куыд нæ кодтаиккой арфæтæ йæ ара- 
зæгæн. 
Дзаххо къуыри дыууæ хатты бæрæг кодта фæндаг 
æфцæгæн йæ бынæй йæ сæрмæ, æмæ йæ арæзта, кæм- 
иу фехæлд, уымыты. Иннæ бонты та-иу бæлццæтты 
афарста, фæндаг куыд у, кæд, мыййаг, искуы æрлæ- 
бырд. Фæскъæвдаты фæрсыны сæр никæй хъуыди, 
уымæн æмæ фылдæр хатт чыскъæдзæхтæ ралæсæн 
кæнынц æмæ фæндагыл сцæнд вæййынц, фæлмæн 
мæр кæм вæййы æрхыты, уыдон та къæвдайы дон 
бахæры. 
Фæндаджы куысты цы рæстæг нæ уыд, уыцы бон- 
ты Дзаххо кодта йæ сæрдыгон куыстытæ. Гæвдийæ 
райста цæвæг, халамæрзæн, сагой, дзæбуг æмæ хъæс- 
дарæг æмæ йæхи цæттæ кодта йæ чысыл фосæн хос 
кæрдынмæ. Уæвгæ, афтæ чысыл дæр нал сты: дыууæ 
мадæл сæгъы, фондз дæрчъы æмæ иу далыс. Уыдо- 
нæн дæр зымæгмæ хос хъæуы, уæдæ цы! 
Дзитта дæр æгуыст нæ уыд. Фарон-иу сагъæс 
кодта: «А лæг фæндаг араздзæн, фæлæ æз та цы 
кусдзынæн, цы араздзынæн? Нæ дыууæ удæн кæр- 
дзын кæнын? Æмæ æвгъау нæ дæн æрмæст уымæн?» 
0, фæлæ ныр æххæсгæ дæр нал кæны йæ куысты- 
тыл. Уæргъуынтæ йын фæлæвæрдтой Æхсæйнаг хъæ- 
уы устытæ æмæ уыдон æлвыст дæр ма фесты, фæлæ 
йæм иу бон æрбалæууыд фыййæуттæй иу, бур дзæ- 
къул йе ’ккой, афтæмæй æмæ загъта: 
— Дзитта, мæнæ дын фыййæуттæ къуымбил æр- 
432 

барвыстой, кæд дæ истæмæн хъæуы, уæд!— æмæ 
дзаг дзæкъул усы раз æрæвæрдта. 
— Къуымбилæй та чи бафсæст, дæ нывонд фон, 
фæлæ мæхимæ ныртæккæ ницы ис... Уадз уал сæ ам, 
кæд фæндаггонтæй исчи фæуид æлхæнæг, фæлæ-иу 
сын цас зæгъон?— бафарста Дзитта. 
— Дæуæн сæ дæхицæн æрбахастон, Дзитта!— 
загъта та лæппу. 
Ус фефсæрмы æмæ ницуал сдзырдта. Фыййау дзу- 
рынмæ фæцис, цæмæй ус æфсæрмы ма кæна, уый 
тыххæй. Фыстæй иуæй-иутæ сæ фист калынц æмæ 
йæ цæмæй къуыбыртæ æмæ сындзытыл ма фæкалой, 
уый тыххæй йæ фыййæуттæ æртыдтой. 
Цæмæй зыдта Дзитта, уыцы къуымбилты рард 
фыййæуттæ лæварыл дæр нæ нымадтой! Дзиттайæн 
йæ фæлмæн ныхас, йæ лæггад, йæ хъарм хæринаг, 
йæ рæвдыд æмæ алы хæрзиуæг — уыдон аккаг лæ- 
вæрттæ фыййæуттæй никæмæ разындзæн... 
7. ДАРДБÆСТАГ УАЗДЖЫТÆ 
Сæрд йæ тæккæ тæмæны уыд, афтæ Хъæлæсау ко- 
мы фæзындысты æнахуыр уазджытæ. Дзургæ дæр 
кодтой æнахуыр æвзагæй, Дзаххо æмæ Дзитта кæй 
не ’мбæрстой, ахæмæй. Семæ ма уыд ирон тæлмац- 
гæнæг æмæ ма Æхсæйнаг хъæуæй чидæртæ. Уыдон 
куыд радзырдтой, афтæмæй уазджытæ уыдысты ин- 
дзылертæ, хæхбæсты æрзæт чи агуры, ахæмтæ. Æр- 
бынат кодтой Дзаххойы хæдзарæй чысыл æддæдæр. 
Се ’уугелтæм гæсгæ цыма иу-цалдæр боны фæуинаг 
сты ам. Уый бæрæг уыд уымæй, æмæ æрæвæрдтой 
æртæ цатыры, дыууæ бæхы уаргъы бæрц та сæ ца- 
вæрдæр æнахуыр дзаумæттæ уыди. 
Дзаххойæн хъыггомау уыд уазджыты æнæрхъуы- 
дыдзинад. Æмæ уæвгæ дæр куыд нæ! Ацы комы 
Дзаххойы хæдзарæй æддæмæ цæрæг нæй. Кæд ар- 
дæм исчи æрбацыд, уæд уый у Дзаххойы уазæг, æн- 
дæр никæй... Æмæ хъуамæ Дзаххойæн «дæ бонтæ 
хорз» ма загътаиккой? Йæ къух ын ма райстаиккой? 
Æвæццæгæн, æгъдауæй æххæст не сты, æви уыдонмæ 
æндæр æгъдæуттæ ис? «Уæддæр сын мæхæдæг «æгас 
цу» зæгъон»,— ахъуыды кодта Дзаххо æмæ сæм ба- 
цыд. 
— Уæ бонтæ хорз æмæ алыбон æгас цæут!— загъ- 
43Э 

та, сæ бьшатмæ куы бахæццæ, уæд. Уазджыты хис- 
тæр сыстад æмæ рахызт Дзаххойы размæ. Йæ сæрæй 
йын акуывта æмæ йын райста йæ къух. Стæй уæд 
фæдзырдта тæлмацгæнæгмæ. 
— Хъуамæ дæ раздæр мах абæрæг кодтаиккам, 
фæлæ нæма æрбæстон стæм æмæ нын бахатыр кæн!— 
загъта Дзаххомæ кæсгæйæ æмæ тæлмацгæнæгæн: — 
Бамбарын ын кæн мæ хъуыды æмæ дзы хатыр ра- 
кур! 
«Æвæццæгæн, фæрæдыдтæн, адон æнæгъдау адæм 
не сты»,— ахъуыды кодта Дзаххо. Æмæ дзуры тæл- 
мацгæнæгмæ: 
— Стыр бузныг, зæгъ, дæ уæздан ныхасæй, фæлæ 
йын бамбарын кæн: ацы дзæгъæл комы мæ хæдза- 
рæй хуыздæр не ссардзысты æмæ сын фысым стæм, 
нæ ницæйаг къуым цæй бæрц уа, уыйас. 
Диссаг фæкаст Дзаххомæ геологты хистæры ахаст. 
Цæвиттон, ацы индзылерыл цы дарæс ис: хъæбæр 
тъæпæнсæр худ, йæ ныхыл цыдæр æрттиваг, цинел, 
хæрæджы æхтонгæй фæтæндæр рон, цырыхъхъытæ — 
ахæмтæ чи дары, уыцы лæгтæ йæм иууылдæр хи- 
цæуттæ кастысты. Мæнæ æлдар хъалон исынмæ кæй 
æрбарвиты, уыцы хицæутты хуызæн. Уыдон хуымæ- 
тæджы ирон лæгимæ ныхас кæнынмæ дæр сæ сæрмæ 
нæ хæссынц, дзурынц æм æрмæст ехсы бырынкъæй. 
Ацы индзылер кæй хонынц, уый дæр æдде бакæсгæ- 
йæ уыдон хуызæн у, дзургæ дæр уыдон æвзагæй 
кæны, фæлæ йæм уыцы хицæутты хуызæнæй æппын- 
дæр ницы ис. Кæсут æм! Бахуыдта йæ йæ цатырмæ 
(Дзаххо ахæм «хъуымацæй конд халагъуд» дæр фыц- 
цаг хатт федта), фынгыл æй æрбадын кодта, йæ ра- 
зы йын æрæвæрын кодта кæстæртæн хæрд æмæ нозт 
æмæ цыты уазæгæн цы ’мбæлы, ахæм митæ йын 
кæны. Афтæмæй та уазæг йæхæдæг у. 
Иттæг разыйæ рацыд Дзаххо сæхимæ. Дзиттайæн 
аппæлыд: 
— Фæндагсар Уастырджийыстæн, не ’фсин, ахæм 
хицау дзы нæма федтон. Афтæ мæм кæсы, цыма нæ- 
хирдыгон æгъдауджын лæгыл чидæр уырыссаг дарæс 
скодта... 
Тынг бахæлар Дзаххо Никъала Иваноффимæ. 
Дыууæйæ иумæ, тæлмацгæнæг дæр ма семæ, цыдыс- 
ты хæхтæм, кæмттæм, донгуырæнтæм æмæ æмбырд 
кодтой алыхуызон дуртæ. Дзаххо фехъуыста Никъа- 
434 

лайæ, ома ам исты æрзæт куы разына, зæгъæм, зды, 
цинк, æрхуы æмæ æндæр ахæм исты, уæд æм уæр- 
донвæндаг сараздзысты æмæ амы цæрджыты дæр хор 
æккойæ хæссыны сæр иал хъæудзæн. 
Дзитта дæр фæуæндондæр уырыссаг уазджытæм. 
Се ’взаг сын не ’мбары, уыдон дæр æй кæцæй æмба- 
рынц æмæ ныхас куы фæкæнынц, уæд худæг вæййы 
уыдонмæ бакæсын: дзыхæй, къухæй, къахæй, сæрæй 
æмæ цæстæй — цæмæй нæ фæдзурынц, ахæм сын нал 
баззайы. Ныртæккæ дæр ма ахуды Дзитта, фыццаг 
хатт сæм куыд бацыд æмæ лидзæг куыд фæцис, уый 
куы ’рбаймысы, уæд. Уый та афтæ уыд. Йæ дыууæ 
сæгъы донхъ сфыхта цуайнаджы æмæ йæ бахаста 
уазджытæн сæ бынатмæ. Сæ хистæр уым нæ уыд. Ие 
’мбæлттæй иу райста æхсыр, йæхи æвзагæй фæарфæ- 
тæ кодта, стæй систа æвзист сомырдæг æмæ йæ дæт- 
ты усмæ. Дзитта йæ куы нæ бакуымдта, уæд ын 
æй йæ куатæйы дзыппы ныппæрста. Ус фестъæлфыд, 
сомырдæг зæхмæ аппæрста, йæ цуайнаг дæр уым фæ- 
уагъта æмæ лидзæг фæцис. 
Ныр сын арæх бадавы фых æхсыр. Æхца дæр ын 
ничиуал фæдæтты. Иу хъуыддагыл ма гуырысхо код- 
та, æмæ уый дæр æрæджы базыдта. Ибон бафарста 
тæлмацгæнæджы: 
— Дæ сæрыл хаст фон, иу цæмæйдæр дæ афæр- 
сон... Мæнæ дын де ’мбæлттæн искæдты бадавын æх- 
сыры къус. Уæд мæ ингæны ныккæс, сыгъдæг фæр- 
сыгъд æхсыр. Æмæ йæ уыдон та «мæ лакъон» фæ- 
хонынц. Æмæ уый цæмæн афтæ у? 
Тæлмацгæнæг бамбарын кодта Дзиттайæн, æхсыр 
уырыссагау «молоко» кæй хуыйны, уый æмæ уæд 
Дзитта дæр та иу дзырд фылдæр базыдта уырысса- 
гау. 
Дзаххойæн йæ хосгæрст фондз бонмæ фæцис. Са- 
мадта мæкъуылтæ æмæ сæ æрласта, зæйæ тас кæм 
нæу> ахæм ранмæ. Гæвди йын загъта, иу бон сæ гал- 
тыл æрбадавдзыстæм, æккойæ, бындзыггай хæссын- 
вæнд-иу ма скæн, зæгъгæ. Æфцæджы фæндаг иу ран 
лæсæны бын фæцис, иннæ ран та сискъул ракалд. 
Уыдон дæр бадзæбæхтæ кодта. Æмæ ныр алы бон 
дæр цæуы Никъала Иваноффимæ æрзæтагур. Индзы- 
леры бинокль бафтауы йе ’фцæджы æмæ фæлгæсы 
фæйнæрдæм, цыма уый дæр геолог у. Худæг вæййы 
сæ дыууæмæ кæсын, къæдзæхты куы бацæуынц, уæд. 
435 

Тæссаг ранмæ куы бахæццæ вæййынц, уæд сæм «бы- 
цæу» рауайы: 
— Ды мæнæй хистæр дæ æмæ уал æз бахизон 
разæй, кæннод ды куы фæцудай!—фæзæгъы индзы- 
лер. 
— Ды быдираг лæг дæ, æз та хæхтыл ахуыр дæн 
æмæ уал æз бацæуон разæй... 
Æппынфæстаг Дзаххо йæ фæнд атæры æмæ ба- 
цæуы разæй. Кæсæнцæстытæ йæм афтæ хорз фæкас- 
тысты, æмæ йæ кæсыны сæр кæдæм нæ хъæуы, уыр- 
дæм дæр уыдонæй кæсы. «Ахæм кæсæнцæстытæ мæ 
куы уаид, æмæ мæ нæ дыууæ сæгъы дæр куы нæ уа- 
иккой! — фæзæгъы Дзаххо Дзиттайæн. — Ды уый ба- 
хъуыды кæн: æфцæджы бынæй куы скæсай æфцæ- 
джы сæрмæ, уæд дæм зындзæн, фæндаггонтæй нæл- 
гоймаг æмæ сылгоймаг кæцы у, уый». 
«Адæймаг цал æвзаджы зона, уал лæджы у»,— 
ахæм ныхас, дам, баззад нæ фыдæлтæй. Дзаххо тынг 
бæллыд уырыссагау базонынмæ кæддæриддæр, фæлæ 
йæ уæддæр ацы хатты хуызæн никæд фæндыд уыцы 
æвзаг зонын. Йæ ног хæлар Никъалаимæ ныхасæй 
бафсæдид. Фæлæ фæндонæй цы ис! Æмæ уал уæддæр 
аныхæстæ кæны тæлмацгæнæджы æххуысæй, афæр- 
сы цæмæйдæрты: кæцон у, цал азы фæцахуыр код- 
та, афтæ æрвæссон цæмæн у? Уæдæ дæлæ Æхсæй- 
наг хъæумæ цы урандык æрбацæуы, уый, дам, дыу- 
уæ азæй фылдæр куы нæ сахуыр кодта, фæлæ уæд- 
дæр йæ сæр дзурынмæ никæимæ хæссы, хъæуы хица- 
уæй фæстæмæ. 
Иннæ ахæм индзылер йæхæдæг. Гимназы ахуыр 
кодта йæ мадæлон уырыссаг æвзагæй уæлдай лати- 
наг, бердзенаг æмæ францаг æвзæгтæ. Фæлæ йæ ныр- 
тæккæ бафæндид, латинаг æмæ бердзенаг æвзæгты 
бæсты ирон æвзаг куы зонид, уый. Уæд бафсæдид, 
«зонды къæбиц» кæй хоны, уыцы Дзаххоимæ ныхас 
кæнынæй. 
Геологтæн сæ куыст кæронмæ фæцæйхæццæ код- 
та, æмæ сæ хистæр Никъала ныр йæ рæстæджы фыл- 
дæр æрвыста Дзаххоимæ. Йе ’мбæлттæн куыд дзырд- 
та, афтæмæй Дзаххо у, цивилизаци æмæ горæтаг сæу- 
дæджеры зыд кæй зондахастмæ нæ бахæццæ, ахæм 
сыгъдæгзæрдæ æмæ зондджын адæймаг. 
Дзаххо йæхæдæг дæр бирæ цыдæртæ базыдта Ни- 
къалайæ. Уæлдай диссагдæр та йæм фæкаст ахæм 
436 

хабар. Ахуыргæндтæ куыд хъавынц, афтæмæй фи- 
дæн азты хъуамæ сырæза æфсæйнаг фæндаг Цæгатæй 
Хуссары æхсæн мæнæ ацы æфцджытæй иуы бынты. 
Ныртæккæ Каспы былгæрæтты цы æфсæнвæндаг цæ- 
уы, уый, дам, æгæр дæрдты зилы, поезд Дзæуджы- 
хъæуæй Калакмæ æрмæст 4—5 бонмæ хæццæ кæны. 
Фæлæ æфцæджы бынты тъунелджын фæндаг куы 
сырæза, уæд та уыцы дыууæ горæты æхсæн уыдзæн 
æрмæст 12—14 сахаты цыд. Уый куы сцæттæ уа, 
уæд ам дæр фæндаг аразыны сæр ницæмæнуал хъæу- 
дзæн. Гъе, фæлæ уый кæд уыдзæн, кæд!? 
Никъала фæсидт тæлмацгæнæгмæ, æрбадт Дзаххо- 
йы цур æмæ йæ фæрсынтæ райдыдта. Цæмæ гæсгæ 
цæры ам зыбыты иунæгæй? Куыд разы у йæ цардæй, 
цæмæ фæбæллы æмæ цы ’нхъæлцау у? 
Хуымæтæджы нæ уыдысты уыцы фæрстытæ. Ни- 
къалайæн исчи куы загътаид: мæнæ Дзаххойы ран 
æмæ уавæры цæрын дæ фæнды æви дæ Сыбырмæ 
ахæссæм, уæд, æвæццæгæн, сразы уыдаид Сыбырмæ 
дæр. Уымæн, æмæ хаст уæвгæйæ дæр адæмы ’хсæн 
цардаид. Ам та? Уæлдайдæр зымæгон! Искæд иу 
стæм фæндаггонæй фæстæмæ адæймаджы ныхас ма 
фехъус... Миты зæйтæ æмæ дымгæйы къуыззитт... 
Нæ, уый, æвæдза, цард нæу! Уый уæлæуыл зындон у. 
Гъе, фæлæ-ма кæс адонмæ! Лæг дæр æмæ ус дæр! 
Æппынæдзух дæр — райдзаст, мидбылхудт сæ цæс- 
гæмттæй нæ цух кæны, цыма уыдонæй амондджын- 
дæр нæй, афтæ сæ бакаст дæр æмæ сæ ныхас дæр. 
Никъалайы бафарстмæ Дзаххо исдугмæ ныхъхъус 
æмæ хъуыдыты афардæг. Цы дзуапп рардæуа ацы 
дзæбæх лæгæн? Дзуаппытæ дæр алыхуызон вæййынц, 
сæ иутæ æнæ дзуаппæй фыддæр сты. Фæлæ ацы лæг 
зæрдиагæй фæрсы. Йæ сыгъдæг зæрдæйæ. 
— Дæ цæрæнбон бирæ, Никъала, мæ хур! Куыд 
дæм кæсын, афтæмæй æфсæрмы кæныс бафæрсын, 
фæлæ уый æфсæрмыйаг нæу. Æппæты фыццаг уый 
бафиппайдтам, æмæ амы адæмы тынг хъæуы мах 
хуызæн адæймæгты сæр. Фæндаг аразынæй зæгъын. 
Нæхæдæг та ахæм уавæры уыдыстæм (æмæ ма ныр 
дæр стæм), æмæ нын хуыздæр бынат нæ уыд. Гъемæ, 
дæ хорзæхæй, лæг адæмы кæм хъæуа, уым куы ар- 
хайа æмæ уым куы цæра, уæд ма йæ цы хуыздæр 
хъæуы! Кæддæр мæ афтæ фарстай, иунæгæй нæ фæл- 
мæцыс ам, зæгъгæ. Иунæгæй та кæм нæ хъыг кæны 
437 

адæймаг! Цалдæргай бонтæ аззайæм иунæгæй, уæл- 
дайдæр та зымæгон. Фæлæ уыйхыгъд мæнæ уæ хуы- 
зæн адæмыл куы фембæлæм, уæд нæ цинæн кæрон 
нал вæййы. Дæлæ Æхсæйнаг хъæуы исты бæрæгбон 
куы вæййы, уæд мæм сæрмагонд хонæг æрбарвитынц. 
йу бадты мидæг дæр мæнæн цыты нуазæн ма рад- 
той, ахæм уавæр нæма бафиппайдтон. Суанг ма мæм 
иинæ хъæутæй дæр вæййы хонæг, стæй ма ардæм 
дæр æрбарвитынц сæ хуынтæ. Æппæлыны хуызæн 
мын ма бамбар мæ ныхас. Æз мæхи нæ, фæлæ амы 
адæмы кой кæнын... Гуыргæ чи ракæны, уый мæлгæ 
дæр кæны, уæдæ куыд! Искæд мæнмæ дæр æрхау- 
дзæн уыцы рад, æмæ дын зæгъын: ацы комы мæ ном 
чи нæ фехъуыста, ахæм лæг нæй. Æмæ фидарæй мæ 
бон зæгъын у афтæ: мæ зиан фехъусгæйæ рæстаг 
адæмæй иу дæр афтæ нæ зæгъдзæн: «Æгайтма ным- 
марди». Гъе ныр, дæ хорзæхæй, æрмæст гъе уый дæр 
сагъгъæд нæу адæймагæн? 
Бæллицтæ дæр бирæ сты, уæдæ куыд! Удæгас 
адæймаг æнæ истæмæ бæлгæ никæд вæййы. Фæлæ 
къухы кæм æфтынц, кæм! Уæдæ царды мидæг цы- 
дæр хуыздæрмæ æнхъæлцау чи нæуал вæййы, уый 
дæр цавæр адæймаг уыдзæн... Æрмæст æй иунæг дæ- 
уæн зæгъын, Никъала, фæлæ мах дæр не ’фсинимæ 
æнхъæлмæ кæсæм нæ иунæг сабийы фæзындмæ. Ныр- 
тæккæ кæм ис, удæгас ма у, уый дæр нæ зонæм, фæ- 
лæ нæхæдæг цалынмæ змæлынхъом уæм, уæдмæ йæм 
æнхъæлмæ кæсдзыстæм... 
Дзаххо фæцис йæ ныхас. Йæ фырты коймæ йæ 
зæрдæ æрбауынгæг, æрæнкъард. Индзылер дзы ха- 
тыртæ курынмæ фæцис. 
— Ницы кæны, ницы, дæ рын бахæрон. Æрмæст- 
иу лæппуйы кой макæмæн скæн, амы адæмæй йæ 
ничи зоны. 
Никъала цæмæйты фарста, уыдонæн дзуапп дæт- 
гæйæ Дзаххойы зæрдыл æрлæууыдысты йæ ныры 
цардæй иуæй-иу цаутæ. 
Айрæзмæ æфцæгыл рахызтысты æд хоруаргъ лæг 
æмæ ус, семæ ма иу æнахъом лæппу, æвæццæгæн, 
бæх кæмæ нæ уыд, ахæм хæдзары бинонтæ. ^ын- 
дзыдтой, сæхимæ ма бонæй куыд кыххæццæ уыдаик- 
кой, афтæ. Дзаххо федта, къаннæг лæппу фæсте куыд 
баззад, йæ дзæкъулы бын куыд ныггуыбыр æмæ йын 
фæтæригъæд кодта. Сæ размæ фæцис æмæ сæ баз- 
438 

дæхта сæхимæ. Хорзæй сын ницы фæцис, хæринаг 
дæр нæ бакуымдтой. Фæйнæ къусы хуырх банызтой, 
гъе уый дын сæ хардз. Дзаххо лæппуйы дзæкъулы 
бостæ фæцыбырдæр кодта, фæндаггонтæ сæ фæллад 
суагътой æмæ иттæг разыйæ ацыдысты. Кæнæ ай- 
размæ цы хабар уыд, уый. 
Фæизæрмилтæ, афтæ Дзаххойы хæдзары раз æр- 
лæууыдысты æртæ æмбискар лæджы. 
— Хæдзаронтæ!— зæгъгæ, æрбадзырдтой. 
Ракаст сæм Дзаххо. 
— Фыццаг хатт цæуæм ацы фæндагыл, фæлæ æх- 
сæвыгон нæ ныфс нæ хæссæм, æмæ нын фысым 
фæу!— æргомæй загътой бæлццæттæ. 
— Уазæг — хуыцауы уазæг! Æниу сымах аккаг 
фысым, чи зоны, нæ разынæм... Хуыссæнтæ æмæ æн- 
дæр ахæмтæй рзевдз нæма стæм, фæлæ ныл кæд бар- 
вæсдзыстут, уæд, табуафси, мидæмæ!— райдзастæй 
сын дзуапп радта Дзаххо. 
Хъæбæрхоры цъаргæндтæ æмæ сын тæвд æхсы- 
рæй салам загътой. Хуыссæнтæн — фæлмæн цъæ- 
нут — фæсал. Цы хуыздæр ма хъуыд фæндаггонты! 
Райсомæй куы цыдысты, уæд сæ иу систа гæххæт- 
тын æхца æмæ сæ лæвæрдта Дзаххомæ. Бирæ фæцоп- 
пай кодтой уыцы æхца C сомы уыдысты æви 5, уый 
Дзаххо нæ раиртæста) уазджыты æмæ фысымты æх- 
сæн, стæй сæ уазджытæй иу аппæрста зæхмæ, æмæ 
фæцæуæг сты. Дзаххо систа æхца æмæ фæдзырдта 
фæндаггонтæм. Уыдон не ’рлæууыдысты. Дзаххо 
хъæрдæрæй: 
— Фæлæуут-ма, уæ хорзæхæй! 
Уыдон уæддæр сæ цыд кæнынц. Дзаххо мæстыдæ- 
рæй. 
— Æрлæуут-ма! Кæннод, фæндагсар Уастырджи- 
йыстæн, уæ фæдыл цæудзынæн, цалынмæ уе ’хца ай- 
сат, уæдмæ! 
Цы гæнæн ма уыд фæндаггонтæн, æрлæууыдысты. 
Дзаххо сæм дзуры: 
— Бахатыр мын кæнут, кæй уæ фæстиат кæнын, 
уый тыххæй. Афтæ ма фенхъæлут, æмæ мæ фыр хъа- 
лæй нæ исын уæ лæвар. Фæлæ æз уыцы æхца куы 
райсон æмæ уыцы хабар адæмыл куы айхъуыса (сы- 
мах æй куы никæмæн зæгъат, уæддæр æй мæхæдæг 
дзурдзынæн), уæд мæгуыр фæндаггон лæг, æхца кæ- 
мæ нæй, уый мæ хæдзары тæфтыл нал ацæудзæн. 
439 

Æмбарут? Æмæ уый мæнæн уе ’хцайæ ахсджиагдæр 
у. Махæн æхсызгон уыд, кæй нæм фездæхтыстут, уый. 
Кæд сымахæн дæр афтæ æхсызгон уыд, фысым уын 
кæй фестæм, уый, уæд ма цы дарæм кæрæдзийæ? 
Æмæ фæндараст фæут! 
Уæлдай ницуал загътой бæлццæттæ. Райстой се 
’хца æмæ сæ фысымы ныхæстыл дис кæигæйæ араст 
сты сæ фæндагыл... 
Кæнæ адæм хос кæрдынмæ куы ацыдысты, уыцы 
фыццаг бон цы бакодта? Æхсæйнаг хъæуы иу си- 
дзæргæс усы уыгæрдæнмæ ссыд (Гæвди йын æй ба- 
цамыдта) æмæ йæ кæрдын райдыдта. Ацы комы сыл- 
гоймаг хос нæ фæкæрды. Æмæ уыцы сидзæргæс ус 
лæгджын хæдзæрттæм хæлæггæнгæйæ куы скаст хъу- 
гоммæ æмæ хосгæрдæджы йæ уыгæрдæны куы федта, 
уæд куыд нæ фæдис кодтаид! Кæд æй исчи йæхицæн 
кæрды? Кæд рæдийгæ фæкодта йæхионы æфсон. 
Æмæ йæ къаннæг лæппуйы сæрвыста уыгæрдæнмæ. 
Лæппу æрыздæхт фæстæмæ æмæ радзырдта, сæ хос- 
дзау чи у, уый. Ус уайтагъд аходæн кæнынмæ фæци. 
Æртæ уæливыхы (хосдзау иунæг уыд, фæлæ аку- 
ва), аЕджыдзаг арахъхъ æмæ къаннæг чъыбылайы— 
къуымæл — ахастой уыгæрдæнмæ мад æмæ фырт. 
Дзаххо ныфсæрмы. Зæрдиагæй фæкуывта йæ фы- 
сымæн. Уый дæр ныфсæрмы. Æмæ уæд Дзаххо загъ- 
та: 
— Хорз ус, дæ уыгæрдæн дын уæ хъæуы фæси- 
вæд æнæ мæн дæр æнæкарст нæ ныууагътаиккой. Фæ- 
лæ абон — Цыргъисæн бон — алчидæр йæхи уыгæр- 
дæны фæкæрды. Мæнæн нæй, «хи уыгæрдæн» кæй 
хонынц, уый æмæ, зæгъын, цон-ма, хосдзау кæй хæ- 
дзары нæй, иу ахæмы уыгæрдæны æрлæууон æмæ 
хосгæрдæны фыццаг бон уый дæр афтид ма уа... Гъе 
стæй дæ фырт мæнæ, йæ хурæй бафсæд, ныридæгæн 
йæхæдæг хосдзау у, дасдзæн йæ уыгæрдæн... 
* * * 
Геологтæ, а ныр райсом цæуынц, афтæ Дзаххо йæ 
дыууæ нæл сæныккæй иу аргæвста æмæ æрбахуыдта 
уазджыты. Кусарты хабар хъыггомау уыд Никъала- 
йæн, фæлæ ма цы акодтаид! Дзаххо йæ басабыр код- 
та: 
— Мæ хæлар Никъала! Мæ кой хорзæй дæр æмæ 
æвзæрæй дæр ацы комæй дарддæр никæдæм хъуысы. 
441 

Фæлæ мын ды мæ худинаджы кой Стыр Уæрæсейы 
куы айхъуысын кæнай, уæд мын уый мæ сæныччы 
аргъæй зынаргъдæр слæудзæн... 
Никъала дæр йæ «маст» райста, райсомы куы 
раст кодтой, уæд. Ирон фæндагсар Уастырджийæн 
дысон бирæ фæкуывтой. Фæлæ та ацы райсом дæр 
акуывтой, Дзитта Æхсæйнаг хъæуæй цы арахъхъ æр- 
бахаста æмæ цы æртæ чъирийы ракодта, уыдонæй. 
Никъала систа йæ кæсæнцæстытæ æмæ сæ бахаста 
Дзаххомæ. 
— Мæ хорз фысым, Дзаххо! Мах цæуæм нæхимæ. 
Стыр бузныг дæ стæм, дæ дзæбæх цæстæнгас дын ни- 
куы ферох кæндзыстæм. Фæлæ-иу мах дæр дæ зæр- 
дыл цæмæй æрлæууæм, уый тыххæй айс мæнæ ацы 
бинокль... 
Дзаххойæн фыр æфсæрмæй йæ сурхид акалд. 
Тæрсгæ дæр фæкодта. «Кæд, мыййаг, мæ кусарт æмæ 
мæ лæггад ахæм хуызы бамбæрстой, ома кæд мын 
исты балæвар кæниккой... Нæ, фæлтау мæхи цæсты- 
тæ дæр рахауæнт! Фылдæр райсыны æнхъæлæй цы 
хæрзиуæг рардæуы, уый у... Уанцон нæу! Мæ хуыцау 
ме ’вдисæн...» 
Бирæ, бирæ фæрахат-бахат кодтой кæрæдзимæ 
дыууæ дæр, стæй уæд Никъала загъта, ома, мах го- 
рæтмæ цæуæм, ахæм кæсæнцæстытæ кæм уæй кæ- 
нынц, уырдæм. Кæд та цæуой искæдæм, уæд балхæн- 
дзысты. Ам та æхсызгондæр хъæуынц фæндагмæ кæ- 
сынæн. 
Никъалайæн йе ’мбæлттæ дæр æрхатыдысты Дзах- 
хомæ, æмæ ма йын цæй æнæ сразы уыд! Сæ хæринаг- 
гæнæн мигæнæнтæ дæр ныууагътой Дзиттайæн æмæ 
араст сты геологтæ сæхимæ, Дзаххо дæр ма семæ фæ- 
цыд суанг Æхсæйнаг хъæумæ. 
8. ФÆДИСЫ УАЦ 
Бон фæцыбырдæр. Фæззæг йæ сатæг комытæфæй 
æрбаулæфыд Хъæлæсау коммæ. Дзалайы кæрæттæ 
фæбур сты. Фугæйы бæзджын сыфтæр фæтаргрмау. 
Залгъæды къутæр йæ цъæх фæлыст аивта æмæ скод- 
та йæ сæнтсырх къаба. Дзаххойы сæгътæ æмæ сæ- 
иыччытæ ныронгау æмбисбоны æнтæфты цъититæм 
нал тындзынц, фæлæ хизынц дæлвæзты. 
Дзаххо йæ мæкъуылтæ æрбаласта сæ хæдзары 
442 

размæ. Аххуыс ын кодта Гæвди æмæ иу лæппу Æх- 
сæйнаг хъæуæй. Æнæхæрд бынæтты цы дзалайы куы- 
ристæ скодта, уыдон фæхаста æккойæ æмæ сæ самад- 
та йæ хæдзары сæр. Уырдыгæй æнцон райсæн уы- 
дзысты, стæй хæдзар дæр фæбæрзонддæр уыдзæн æмæ 
уадз æмæ зына дардмæ. 
Фосæн холлаг фаг уыдзæн, фæлæ ма артагмæ йæ 
зæрдæ æхсайдта Дзаххойæн. йæ хæдзармæ æввахс 
хъæд нæ уыди. Æрмæст фугæ, залгъæды стæм къу- 
тæртæ æмæ ныллæг бæрзы талатæ. Фæлæ фугæ дæр 
æд уидаг куы уа, уæд ын ницы у, æмæ Дзаххо æр- 
цæттæ кодта цалдæр голы фугæ æмæ бæрзы цъыхы- 
рытæй. Æхсæйнаг хъæуы йын ныфс бавæрдтой тæрс 
æмæ нæзы сугæй. Æмæ сæ хъуамæ æрбаласа, зымæг- 
мæ хоры ссад куы ласа, уæд... 
Геологты ацыдæй фенкъард сты Дзаххо æмæ 
Дзитта. Тынг сыл фæцахуыр сты. Уæздан адæм, æгъ- 
дауджын, æфсæрмдзæстыг. Уæвгæ, се ппæт Никъа- 
лайы хуызæн нæ уыдысты. Чидæртæ дзы сæ сæртæ 
æгæр бæрзонд хастой, цыма цæуылдæрты æрвæсгæ 
дæр нæ кодтой... 
Цалынмæ мит нæма рауарыд, уæдмæ ма Дзаххо 
дыууæ мæсыджы самадта æфцæджы фæндагыл: иу 
æфцæджы тæккæ сæр, зымæгон фæндаггонтæ кæцы 
ран рауырдыг вæййынц, уым, иннæ та рæбыны — зы- 
мæгон фæхæрдгæнæн кæм у, уым. 
Иу райсом Гæвдийы лæппу уæлбæхæй æрбамидæг 
Дзаххойы хæдзары раз. Бахъæр кодта мидæмæ. Ра- 
каст æм Дзаххо. 
— .оаба дæм дзуры, рацу-ма, дам! 
Цас фæфарстой лæппуйы лæг дæр æмæ ус дæр, 
уæддæр ницуал уæлдай загъта. Цымæ йæм цæмæ си- 
ды? Æртæ боны размæ уым куы уыд, уæд ма афтæ 
æхсызгон цæмæн бахъуыд? Исты фыдбылыз, мыййаг, 
æрцыд? Æмæ, дам, дзы ахæмæй ницы ис, фæлæ 
хъæумæ иу барæг æрбацыд æмæ фæсидт Гæвдимæ. 
«Бирæ фæныхæстæ кодтой хицæнæй, стæй уæд баба 
мæн рарвыста ардæм дæумæ»,— радзырдта лæппу. 
Бирæ фæрахъуыды-бахъуыды кодтой Дзаххо 
æмæ Дзитта, уæдæ цы хабар уа, зæгъгæ, стæй Дзах- 
хо сбадт бæхыл, лæппу та фистæгæй æмæ атындзыд- 
той Æхсæйнаг хъæумæ. 
Дзиттайыл бон ныддаргъ, йæ цæстытæ нал иста 
комы дымæгæй: йæ лæг æрбацæуы æви нæма? Кæд 
443 

сын, мыййаг, уыцы джауыртæ сæ фæд бафиппайдтой 
æмæ сæ масты фæдыл рацыдысты... Кæд, мыййаг, 
æрцахстой лæппуйы æмæ йæ акодтой? Æмæ ма уæд 
Дзиттайы цард цы у? Кæй ма хъæуы? 
Хæхты цъуппытыл ма дыдзы хур дзир-дзур кодта, 
афтæ æрбахæццæ Дзаххо. Дзитта йын йæ цæсгоммæ 
нымдзаст, цыма хабæрттæ Дзаххойæн ставд дамгъæ- 
тæй йæ ныхыл фыст сты, уыйау. Фæлæ нæй! Ницы 
бæрæг бафиппайдта йæ лæджы цæсгомыл. Цыма тых- 
арæзт дардта лæг йæхи, афтæ йæм фæкаст. Уæвгæ 
йæм бирæ æнхъæлмæ кæсын нæ бахъуыд. Дзаххо 
дзурынмæ фæцис. Рацæй-рабон, æмæ йæм ФæсиДт 
хъæуыхицау. Чидæр æм фæцис дзырдхæссæг: комы 
рæбын æфцæджы бын æрцардысты ус æмæ лæг, кæ- 
цон æмæ кæмæй сты, уый ничи зоны, хæстæг-зонгæ 
сын ам ничи ис æмæ цæрынц сæхицæн... Гъемæ хъæ- 
уыхицау ссыд Æхсæйнаг хъæумæ бæрæг кæнынмæ. 
Дзаххо радзырдта хъæуыхицауæн йæ царды хабар, 
Гæвди æмæ сæ Æхсæйнаг хъæуæн куыд радзырдта, 
афтæ. 
— Билет кæнæ дæм æндæр ахæм æвдисæндары 
гæххæттæй ницы ис?— бафарста хъæуыхицау. 
— Æмæхсæвы фæлидзæг стæм æмæ ма нæм 
цæй гæххæтт уыдаид!— дзуапп радта Дзаххо. 
Стæй уæд хъæуыхицау асидт Гæвдимæ хибарæй 
æмæ йын афтæ зæгъы: 
— Ацы ус æмæ лæджы кой æз рагæй хъусын. 
Дæумæ ма куы цардысты, уæддæр сæ зыдтон. Фæлæ 
мæхи æнæзонæг скодтон. Чи сыл сæмбæлд, уæлдай- 
дæр та фæндаггонтæ, адонæй куыд æппæлынц, афтæ 
никуыма федтон æз лæгæй уый бæрц разы уæвын. 
Фæлæ сæм, æвæццæгæн, фæцис хæлæггæнджытæ æмæ 
мæм дзырд æрбахастой... Ды бавдæл, æмæ ныртæк- 
кæ ацу æмæ хъæубæсты лæгты хæдзарæн лæгæй æр- 
æмбырд кæн, æмæ сын æз зæгъон дыууæ ны- 
хасы. 
Хъæуы лæгты æмбырд кæнын нæ бахъуыд. Уыдон 
бамбæрстой, хъæуыхицау цæй фæдыл æрбацыд, уый 
æмæ сæхæдæг æрæмбырд сты ныхасмæ. Хъæуьшщау 
сын загъта, ома уыцы дыууæ адæймаджы æрцарды- 
сты уæ зæххыл æмæ уæ кæд нæ фæнды, уæд сæ æз 
сыстын кæндзынæн ардыгæй æмæ цæуæнт, кæдæм 
сæ фæнды, уырдæм. 
— Æмæ диссаг уыд, не ’фсин, хъæуыхицау уый: 
444 

куы загъта, уæд адæммæ бакæсын,— дзырдта Дзаххо 
Дзиттайæн.— Кæрæдзийæн бар дæр нал лæвæрдтой, 
афтæмæй дзырдтой нæ сæрыл. Кæдæй-уæдæй, дам, 
не ’фцæгыл нывыл фæндаг фæзынд ацы дыууæ адæй- 
маджы фæрцы. Кæй, дам, цы хъыгдарынц, уæртæ 
дзæгъæл комы сæрвæты цы къуым бацъапп кодтой, 
уымæй! «Кæд уый дæр искæмæ хардзау кæсы, уæд 
сын æз дæттын мæхи зæххæй хæдзары бынатæн!» — 
загъта, хъæубæсты хистæр æмæ разагъддæр кæй ны- 
майынц, уый. Уалынмæ иннæтæ! Мах зæхх дæр, дам, 
зæхх у, чидæриддæр сразы уыдзæн уыцы дыууæ 
адæймаджы йæхи фарсмæ æрцæрын кæныныл. Гъе 
стæй уæд хъæуыхицау афтæ, уæдæ, дам, уæ къухтæ 
æрфыссут, уе ’хсæнмæ сæ кæй исут, уый тыххæй... 
Тæхуды, æмæ сæм куы бакастаис! Æзфæраздæронæй 
гæххæттыл æвæрдтой сæ хистæр æнгуылдзтæ, нæхи- 
он, нæхи хъæуккагыл æй нымайын, зæгъгæ... Дис- 
саг уыд, æвæдза, уыдонмæ бакæсын. Кæд, мыййаг, 
дзырд чи бахаста хъæуыхицаумæ, уый дæр уым уыд, 
уæддæр æрæвæрдта йæ къух... Йæхи схъæр кæнын 
дæр нал бауæндыд, адæмы хæрамдзинадмæ чи хæссы 
йæ ныфс! Хуыцау хорз, хъæуыхицау дæр сæхи кой- 
маг у æмæ зоны цæрын адæмимæ... Фæндагсар Уас- 
тырджийыстæн, не ’фсин, адæм нæ фарс куыд дзырд- 
той, уый мæхи цæстæй куы нæ федтаин, уæд мæ 
уырнгæ дæр нæ бакодтаид... Фæлæ ма иу хъуыдда- 
джы фæдыл мæ зæрдæ фæкъæпп кодта, не ’фсин, 
æмæ йæ дæуæн дæр зæгъон... Адæм нæм ахæм зæр- 
дæ кæй дарынц, уый хъæлæкк хорз у, фæлæ нæ амы 
æрцарды хабар чидæр хъæуыхицаумæ кæй бахæццæ 
кодта, уымæй мæ зæрдæ нæ рухс кæны. Цы бæрæг 
ис, ахæм дзырдхæсджытæ ма куы фæзына æмæ нын 
нæ хабар дарддæр куы айхъуысын кæной пъырыс- 
тыфтæ æмæ æндæр хицæуттæм... 
— Ма йыл мæт кæн, нæ лæг, иугæр нæ адæмы 
хорзæх ис, уæд нын ницы тас у, стæй та бон цæуы 
æмæ фарн йемæ хæссы,— зæгъгæ, басабыр кодта 
Дзитта Дзаххойы. Æмæ бавнæлдта, йæ лæг цы дзаг 
рифтæгтимæ æрбацыд, уыдонмæ.— Стæ-ма, цы та нын 
æрбарвыстой нæ хæрзгæнджытæ? 
«Хæрзгæнджытæ» Дзитта хуыдта Æхсæйнаг хъæ- 
уы цæрджыты. Ацы хатт дæр та Гæвдийы ус Цæрæ- 
гон афтидæй нæ рауагъта Дзаххойы. Йæ рифтаджы 
иу цæсты йын нывæрдта цыхт, къаннæг фиу, чысыл 
445^ 

дурыны — арахъхъ, иннæ цæсты та халсарæй цыдæр- 
тæ æмæ, йæ лæппу хъæдæй цы гагадыргътæ фæхаста, 
уыдон. 
* * * 
Зымæг хъавгæ рагæй фæкæны йæ урс нымæт хæх- 
бæстыл æрытауынмæ, фæлæ зынгæ æвиппайды фæ- 
кæны. Ныр дæр та афтæ. Æртæ боны дæргъы фæуа- 
рыд лыстæг зæгъ. Йæ уазал æртæхтæ, адæймаджы 
буар чи хуынчъытæ кæны, уыдон ын æппæты фыц- 
цаг банкъардтой сæгътæ. Уайтагъд та-иу æрбалыгъ- 
дысты хизæнæй се скъæтмæ. 
Дымгæ мигътæ куы фæсырдта æмæ куы фæирд, 
уæд та разындысты цъæх къæдзæхтæ, цыма сын ис- 
чи сæ цъуппытæ арвы æхсыры цады фæтъыста, аф- 
тæ сыл миты тæлм æрхæцыд. 
Фыййæуттæм фæсхохæй æрцыдысты сæ фосы хи- 
цæуттæ æмæ ацæуынвæнд скодтой. Дзаххо къæзгæйæ 
загъта Дзиттайæн: 
— Нæ фыййæуттæ райсом цæуынмæ хъавынц... 
— Лæгтыдзуар се ’мбал, фæндараст фæуæнт... 
— Ахсæв сæм цыдæр куывдгонд уыдзæн æмæ... 
мæнæн дæр загътой, æнæ ’рбацæугæ, дам, ма фæу... 
— Гъемæ сæм бауай, цы ма йыл хъуыдытæ кæ- 
ныс! 
— 0, уый афтæ, фæлæ... 
— «Фæлæ» мæ бар уадз, ацу уал дæхæдæг... 
— Нæ дæ æмбарын, не ’фсин... 
— Æз дæр, нæ лæг... 
— Фæлæуу-ма, фæлæуу! Цытæ мын дзурыс? 
— Ды мын цы нæ дзурыс, уыдон,— загъта ма 
Дзитта æмæ худы. 
— Æмæ худгæ та цæуыл кæныс? 
— Дæуыл. Кæд дæ хонынц, уæд сæм цæугæ! Æз 
дæр фæстæдæр ме ’ртæ уæливыхимæ уым уыдзынæн... 
Дзаххо иу дзæвгар ницуал сдзырдта, стæй йæ 
къухтæ кæрæдзийыл ныццагъта: 
— Хуыцауы тыххæй, цæмæй мын базыдтай мæ 
фæнд? 
— Дæ фæнд цабмæн? Мæхи фæнд дæр... 
— Кæс-ма, дæ хорзæхæй! Куыд хорз рауайдзæн! 
Нозт фале рахастой, кусарт ам сæхимæ. Æрмæст ма 
446 

дзы хъуыд æртæ чъирийы, æмæ куывд — цæттæ. Уый 
сын куыд æхсызгон уыдзæн, уый зоныс! Сатана дæ, 
Сатана! 
— О, о, æз — Сатана, фæлæ-иу Нарты кæстæртæ 
Уырызмæджы куыд арасыг кодтой, афтæ-иу ма ба- 
ком, кæннод мæ хæссинаг фæуыдзынæ, æмæ дын рай- 
сом дæ худинаг ахæсдзысты фæсхохмæ. 
Куывд æхсæвы ахицæн, æмæ фыййæуттæ сæхи 
барæвдз кодтой райсоммæ. Иу цалдæр бинаг нымæ- 
ты æмæ голладжыдзаг къуымбилтæ ныууагътой Дзит- 
• айæн. Дзитта дæр сæ хъæстагæй нæ баззад: фый- 
йæуттæн фæйнæйы фæлыст хъарм цъындатæ балæ- 
вар кодта, сæрды бонты кæй фæбыдта, уыдон. 
Фосы хицæуттæй иу «хæрзбон» зæгъынмæ фез- 
дæхт Дзаххойы хæдзармæ æмæ дзуры: 
— Фарн уæм дзурæд, нæ хæрзгæнджытæ! Мæ 
фыдæлтæй ахæм таурæгъ фехъуыстон. Фосы бардуа- 
гæн, дам, уыд æмбисонды æфсургъ æмæ йын ный- 
йардта иу байраг. Ном ыл сæвæрдта «Рæдау». Æрд- 
хæрæны уайаг, зæххы цъарыл æмбал кæмæн нæ уыд, 
ахæм. Дыккаг хатт дæр та йæ ефс ныййардта бай- 
раг, æмæ уый та схуыдта «Æлгъин». Уый дæр уайаг 
фыццаджы хуызæн, фæлæ хиуылхæцгæ. Уæдæй фæс- 
тæмæ, дам, «Рæдау» æмæ «Æлгъин» абон дæр ма бы- 
цæу кæнынц: чи сæ тагъддæр ахæсдзæн дунемæ 
адæймаджы кой. Махмæ раздæр ныххæццæ «Рæдау». 
Уый нæм ныххаста мæнæ Дзиттайы кой æмæ йын 
арфæ кæнæм фосгæсты æмæ фосы хицæутты но- 
мæй... Дзитта, хи мадау барæвдыдтай мæнæ ацы лæп- 
путы æмæ дæ цæрæнбон бирæ. Стыр лæвары аккаг 
бæргæ дæ, фæлæ нæ къухы фосæй дарддæр ницы ис 
æмæ дын мæнæ ацы кусæрттаг фод махæй... 
Кæстæр лæппутæй иу æрбаласта иу дзæбæх нæл- 
гуист æмæ йæ Дзаххойы скъæтмæ баппæрста. Дзит- 
та, мæгуыр, йæхæдæг та афтæ сыфсæрмы, æмæ, фый- 
йæуттæн цы цъындатæ сцæттæ кодта, уыдон йæ 
къухæй æрхаудысты... 
Фыййæутты ацыдæй ком ноджы фенкъарддæр. 
Ныронг-иу æфцæгæй чи ракаст, уыдон-иу æппæты 
фыццаг суыдтой: Хъæлæсау комы стыр сæрвæтты 
ахæлиу сты урс мигъы къуымбилау урс фосы дзуг. 
Ныр дзы ахæмæй ницуал уыдзæн. Кæд ма искуы 
Дзаххойы сæгътыл йæ цæст схæца, æндæр змæлæг 
нал фендзæн сæрвæтты. 
447 

Фенкъард ис Дзаххойы къæбыла Муртакк дæр. 
Изæрыгæтты-иу фыййæутты куыйтæ рæйын куы рай- 
дыдтой, уæд фæкæс, æмæ Муртакк дæр фезгъоры 
къæбырты сæрмæ. Уырдыгæй хорз зынди фыййæутты 
бынат. Муртакк-иу арæйдта уыцырдæм, фæлæ куыйг^ 
тæ йе ’рдæм æрбазгъорынц, уый-иу куы ауыдта, уæд 
та — лидзгæ цыппæрвадыгæй. Æрмæст-иу сæхи раз- 
мæ куы ’рбахæццæ, уæд-иу фездæхт фæстæмæ æмæ 
та — рæйгæ, цыма афтæ зæгъынмæ хъавыд, нæ уæ 
тæрсын, зæгъгæ. Зыдта, фыййæутты куыйтæ искæй 
хæдзармæ нæ фæлæбурынц, уый. Нырма къаннæг у 
Муртакк, фæлæ, æвæццæгæн, цыма куыйты рæгъмæ 
рацыд, афтæ касти йæхимæ æмæ-иу фæндаггоны дæр 
æнæ рæйгæ нæ уагъта. 
Нæ, æвæдза, бынток нæ бамыр ис Хъæлæсау. 
Фæндаггонтæм хорз хъуыстысты Дзаххойы къæбыла 
Муртаччы рæйд æмæ Дзиттайы уасæджы уасын. 
Дзаххо ацы бонты æнæвдæлон уыд. Фæзылд хъæу- 
тыл æмæ Æхсæйнаг хъæумæ фæхаста йæ мызд. Ба- 
фснайдта йæ Гæвдийы къутуйы, æрыссадта дзы дыу- 
уæ-æртæ мæйваг, баивта дзы иу цасдæр хæдзары 
дзаумæттæй æмæ йæ дарæсæй цы хъуыд, уыдоныл, 
стæй æрбаздæхт æмæ йæ чысыл хæдзар зымæгмæ 
цæттæ кæнын райдыдта. Уæвгæ дзы цæттæгæнинаг 
дæр ницуал баззад. Йæ тынгдæр мæт уыд хуыссæн- 
гарзыл. Гобæттæ, хъæццултæ æмæ бумбули базтæ 
хъуамæ мачи бадома Дзаххо æмæ Дзиттайæ, фæндаг- 
гонтæй сæм исчи æхсæвиуат куы кæна, уæд. Æмбар- 
гæ адæймаг уый йæ сæрмæ не схæсдзæн. Фæлæ хуы- 
лыдз æмæ æргъæвст бæлццон йæ фæллад цæмæй 
суадза æмæ стæфса, уымæн амæлттæ хъæуы. Гъемæ 
уымæн цы хъæуы, уыдон дæр цыма рæвдз сты. Хæ- 
дзар æнгом амад у. Дымгæ дзы нæ хизы. Хъарм уы- 
дзæн. Ноджы йын йæ алыварс дымгæ хъæпæнтæ куы 
æрæвæра, уæд та хъармдæр уыдзæн. Фæлæ хæдзарæн 
уæддæр йæ хуылфы арт куы нæ уа, уæд дзы адæй- 
маг йæхи кæм батавдзæн? Ардæм суг æввахс никуы 
ис. Фугæйы къæцæлтæ цæй суг сты! Фæлæ ам дæр 
уый бæрц тыхстагæй ницы ис. Иу къуымы арты фаг 
суг та Æхсæйнаг хъæуæй дæр самал кæндзæн. Фæн- 
даггонтæ кæд бирæ нæ уой, уæд, табуафси, абадæнт 
бинонтимæ уыцы иу арты фарсмæ. Кæд æмæ къор- 
дæй уой, уæд та уæртæ иннæ къуым. Арт дзы нæ 
уыдзæн, фæлæ бирæ адæмæн сæхи комытæфæй дæр 
448 

«бахъарм уыдзæн. Хуыссæнæн та сын — фæлмæн лы- 
стæн. 
Лыстæн дæр, æвæдза, иу дзырд у, фæлæ иухуы- 
зон нæу. Æмæ уый тыххæй дæр асагъæс кæнын ба- 
х^уыд Дзаххойы. Лыстæн кæнынц хоры хъæмпæй 
дæр, фæлæ уый æрхджын у, фаг фæлмæн нæу, стæй 
æгæр тагъд хус кæны æмæ ныззыгуым вæййы. Хуы- 
мæтæджы уыгæрдæны хосæй дæр фæкæнынц лыстæн, 
фæлæ сыфкæрдæг уайтагъд амур вæййы æмæ рыг 
фесты. Кæнынц лыстæн цаддоны æмæ донбылты за- 
йæг дзалайæ дæр. Уый хъæмп æмæ хосæй хуыздæр 
у, фæлæ гомбуар цъæррæмыхст кæны. Уыдæттæ Дзах- 
хо куыд нæ зыдта æмæ æрцæттæ кодта фæсалгæр- 
дæг, хохы цæрджытæ се ’рчъиты æмæ се ’рчъиагдза- 
бырты кæй фæкæнынц — даргъхал, фидар æмæ фæл- 
мæн чи у, ахæм фæсал. 
Æфцæгыл цæуæг фæндаггонтæ фæфылдæр сты. 
Адæм сæ фæззыгон куыстытæ куы фесты, уæд ныр 
тагъд кæнынц, зымæгмæ сæ цы хъæуы, уыдоныл. Ар- 
дыгæй фидæн уалдзæгмæ хор фаг кæмæ нæй, уыдон 
архайынц фæсæфцæгæй бæхтыл æмæ хæрджытыл хор 
хæссыныл. Чидæртæ быдыры хъæуты балхæдтой хор, 
фæсæфцæгмæ йæ сластой æххуырсгæ уæрдæтты æмæ 
йæ ныр хæссынц бæхуаргъæй. Гъе, фæлæ уыцы фа- 
дæттæн дæр сæ фæстаг æмгъуыд æрхæццæ: фæндаг 
их кæнын байдыдта... 
Знон Дзаххо ссыд æфцæджы сæрмæ æмæ та рай- 
дыдта фæндаг дзæбæхтæ кæнын. Дон кæм лæдæрст, 
кæнæ уымæл кæм уыд, уымыты лыстæг хуыр фæ- 
калдта. Ныр фæсæфцæгмæ бæхджын цæуæг йæ хæ- 
дзары размæ куы ’рбахæццæ вæййы, уæд æй Дзаххо 
æруромы æмæ йын амонынтæ райдайы: 
— Фæндаг ранæй-рæтты ихцъар куы сæвæры, уæд 
дæр æмбисбонмæ стайы, æмæ абон хъуамæ æвзæр ма 
уа. Фæлæ афтæ дæр вæййы: æхсæвы ирды ныссæлы 
æмæ райсомæй цъæх мигъ куы ’рбады хохыл, уæд ды- 
соны их нал стайы суанг изæрмæ дæр. Афтæмæй тæс- 
саг у. Астæуккаг цыртмæ куы схæццæ уай, уæд дын 
кæд æмбал фæуа, уæд-иу афтæ бакæнут: уæ иу бæ- 
хæн йæ дзыларыл хæцæд, йæ тæккæ бырынчъы цур, 
иннæ та йæ къæдзилыл. Бæх куы фæбыра, уæд-иу 
архайут, цæмæй йæ фæстаг къæхтæ дæлвæндаг ма 
фæуой. Уæлдай тæссагдæр та у, фале ацырдæм куы 
цæуат æмæ æфцæгыл куы рауырдыг кæнат, уæд. Гъе- 
Л5 Æвзжрст уацмыстж 
449 

мæ уын цы амал ис, уымзей тагъддæр фездæхут фæ- 
стæмæ. 
9. ФÆНДАГСАР УАСТЫРДЖИ 
Зымæг йæ тæккæ карзы... Цымæ нæм зымæджы’ 
«æввонгхор» цæмæн хонынц? Адæймагæн бирæ азмæ- 
лæнты фадат кæй нал вæййы, уый тыххæй? Арф мит 
бамбæрзта хæхтæ æмæ кæмттæ, къуылдымтæ æмæ 
адгуытæ. Сæрдыгон та? Хъæууаты бæрц зæххы гæп- 
пæл сбæрæг кæн иу ран æмæ-ма акæс йæ алывæрс- 
тæм: ахæм гæппæл дзы нал ссардзынæ, алкæм дæр 
æндæр æмæ æндæрхуызон. Ныр та? Къуылдымæй, 
æрхæй, адагæй, къуыпп æмæ дзыхъхъæй æмхуызон урс 
дарынц, цыма сыл исчи æнцъылдтæ цикъæ байтыдта. 
Æмуырдыг къæдзæхтæй мит кæуыл нæ хæцы, уыдон 
сæрды бонты цъæхæй фæзынынц, фæлæ ныр урс ми- 
ты астæуæй сау дарынц, кæм галдзармы хуызæн, кæм 
та æрчъиаджы султъыйы æнгæс... 
Мит куы нæма рауарыд, уæд Дзаххо катай кодта: 
«Хъæуы ма куы цардыстæм, уæд-иу куы кæмаен ах- 
хуыс кодтон, куы кæмæн, фæлæ ам та зымæг зымæ- 
джы дæргъы цы архайдзынæн?» Ныртæккæ та йæ 
цыма æвдæлгæ дæр нал кæны. Æхсæйнаг хъæуы ма 
куы царди, уæд æрцæттæ кодта тæгæр бæласæй къæ- 
лæттæ æмæ сæ ныр нывæнды рæхсæнтæй. Къахкъæ- 
лæттæ! Уыдонæй æхсызгондæр цы хъæуы зымæгон 
бæлццоны? Гæвди йын куыд бацамыдта, афтæмæй 
ам æнæ къæлæттæй тынг зын у зымæгон фæндагыл. 
Дзаххо йæхæдæг дæр хæххон цæрæг уыди, фæлæ уы- 
донмæ мит афтæ бирæ нæ уарыд æмæ сæ къæлæтты 
сæр нæ хъуыд. Ам та æнæ къæлæттæй ногуард миты 
бон-изæрмæ адæймаг фондз верстæй фылдæр нæ 
ацæудзæн... 
Æнцад, æнтъыснæг бон. Æнæбын арвы баз кæм- 
дæр фæхуынчъытæ æмæ абон райсомæй суанг изæр- 
мæ калы æмæ згъæлы йæ пакъуы. Афтæ æнæдымгæ- 
йæ куы фæуары, уæд, дам, бирæ ахæссы йæ уард 
æмæ зæйтæ æмæ хъæпæнтæй тынгдæр тас у. . 
Æвæццæгæн, адæмæй иппæрд чи вæййы, уыдон се 
’ппæт дæр афтæ фæкæнынц... Дзаххо иунæгæй куы 
вæййы, уæд дæр хъæрæй фæдзуры. Йæхиимæ дæр. 
Ныр дæр къахкъæлæттæ аразы æмæ ныхас кæны йæ 
къæбыла Муртаккимæ: 
450 

— Хъусыс, Муртакк! Æнкъард кæныс, фæлæ 
дын цы мæ бон у! Мах ма уæддæр дыууæ стæм æмæ 
аныхæстæ кæнæм, фæлæ дæуæн куыдзæмбал нæй 
æмæ куыд нæ хъыг кæнай! Уалынмæ та уалдзæг æр- 
цæудзæн, фыййæуттæ та нæм æрхæццæ уыдзысты сæ 
куыйтимæ æмæ та дæуæн дæр фæуыдзæн, кæимæ 
арæйай, уый. Уæвгæ, куы фембæлут, уæддæр кæрæ- 
дзимæ куыдзы цæстæй фæкæсут, загъд самайут æмæ 
кæрæдзийы хъуынхъис акалут... 
Муртакк бады йæ фæстæгтыл æмæ нымдзаст вæй- 
йы Дзаххойы цæсгоммæ, куы йæ былтæ асдæры, куы 
та йæ хъустæ базмæлын кæны. 
Дзитта æхсæвæй-бонæй кæны фæсмыны куыст: 
къуымбил æхсыны, пиры, æлвисы, æлвыстæй къуы- 
былæйттæ тухы. Ныры хуызæн бирæ рæстæг ын ни- 
кæд уыд ахæм куыстæн. 
Боныхъæд нал æмæ нал рæстмæ кæны. Куы мигъ 
ныббады, æмæ адæймаг йæ развæндаг нал фæуыны, 
куы та мит тъыфылæй уары. Хатгай та дымгæ афтæ 
сысты, цыма хæхты цъар растигъынмæ хъавы... Ныр 
æгас дыууæ къуырийы дæргъы. 
Фæлæ, дам, фыдбон æмæ фыдлæг бирæ нæ хæс- 
сынц. Иу бон фæсаходæн ракаст Дзаххо йæ къаннæг 
хæдзары дуарæй æмæ йæ зæрдæ барухс. Ныгуылæны 
’рдыгæй æрбазынд арвы цъæх. Чысыл фæстæдæр арв 
асыгъдæг æмбисы онг. Æгайтма радзæбæх бон. Ныр 
та кæд æфцæгыл дæр фæуаид цæуджытæ. 
Изæрмæ мигъы къæм нал баззад арвыл. Æхсæвы 
дæр цæхæрцæст стъалытæ кæсынæй не ’фсæстысты 
хæхты урс пæлæзмæ, æмæ адæймаг фенхъæлдтаид: 
цалдæр къуыримæ нал схъыздзæн. Суанг ма йæ рай- 
сомы дæр афтæ ирд уыди, æмæ Дзаххо цин кодта, 
фæндаггонтæн хорз рæстæг скодта, зæгъгæ. 
Аходæнафон арв ныгуылæны ’рдыгæй фæурсытæ. 
«Кæд, мыййаг, дымгæ ногуард миты уæлдæфмæ си- 
ста»,— ахъуыды кодта Дзаххо. Фæлæ нæй! Дымгæ 
зæххæй цы мит сисы, уый афтæ бæрзонд не ссæуы... 
Æмбисбонмæ арвы цъæхæй ницуал зынд. Мигъ 
æрбадт хæхтыл, æфцæг та аныгъуылд йæ уазал хъæц- 
цулы бын. Стæй дымгæ дæр райдыдта йе ’нкъард за- 
рæг. Дзаххо зоны: уæле дымын куы райдайы, уæд 
æфцæгæн йæхи сæрыл та стыр тымыгъ вæййы. Стыр 
мæт æмæ катайы бацыд лæг. Цыма уадтымыгъ æвип- 
пайды фенцаинаг у, уыйау Дзаххо куы хæдзармæ 
15* 
451 

бауайы, куы та рагæпн ласы æддæмæ, талынг арвы 
кæрæтты йæ цæст ахæссы. 
Фæлæ нæй! Тынгдæр йеддæмæ сабырдæр нæ кæны 
дымгæ. Нал бафæрæзта хъæцын Дзаххо æмæ бацыд 
йæ усмæ. 
— Не ’фсин, иу чысыл-ма мæм байхъус... Мæ зæр- 
дæ мæм афтæ дзуры, цыма фæсхохæй бæлццæттæ ра- 
цыд, фæсæфцæг сыл схъызыд, æмæ бæллæхы бахауд- 
той... И? 
— Цы дын зæгъон, нæ лæг, айхуызæн фыдбоны 
диссаг нæу бæллæхы бахауын. Лæгтыдзуар се ’мбал,. 
æндæр сын цы мæ бон у!— загъта Дзитта æмæ бакаст 
йæ лæгмæ. Базыдта йæ, уый та цыдæр сфæнд кодта,. 
фæлæ цымæ цы хъавы? 
— Фæндагсар Уастырджийыстæн, раст сæ цыма. 
уыцы тыхстæй мæхи цæстæй уынын, афтæ мæм кæ- 
сы... 
— Омæ сын се ’рцыдмæ исты хъарм хæринаг 
акæндзынæн, ды та сын се ’хсæвиуат барæвдз кæ.. 
— 0, уый афтæ, фæлæ... Иугæр ардæм куы ’рхæц- 
цæ уой, уæд та ма цы, фæлæ... Иу чысыл сæ размæ^ 
куы суаин, уæд дæм куыд кæсы?— цыма лæгъстæ 
кæны, ахæм хъæлæсæй бафарста Дзаххо. 
Цы хъуамæ загътаид Дзитта уыцы фæндоны ных- 
мæ! Фæлæ иу хъуыдыйæ йæ зæрдæ бауазал. Зоны 
Дзитта йæ лæджы зæрдæ. Цалынмæ бæлццæттыл фем- 
бæла, уæдмæ сæм цæудзæн, ныхас дæр ыл нæй. Æмæ 
кæд фæсæфцæг сты нырма, уæд та? Ныр æмбисбон у. 
Кæдмæ схæццæ уыдзæн æфцæджы сæрмæ? Куы йыл 
баталынг уа æмæ йæхæдæг дæр куы бабын уа, уæд... 
Йæ уæнгтæ ныддыз-дыз кодтой Дзиттайæн уыцы 
хъуыдытæй. Фæндаггонтæ æгас хæдзæрттæ ссарæнт. 
Уыдонæй алкæмæн дæр бинонтæ ис, исчи ма сæ цæр- 
дзæн... Фæлæ Дзаххо йæхæдæг куы байсæфа, уæд 
Д«итта хæдзархæлд нæ кæны? Ацы дзæгъæл комы 
иувæгæй! Æмæ ма уæд йæ цард та цы у? Иу ингæн 
скъахын кæндзæн ам æмæ дзы цæрдудæй ныххиз- 
длæн йæ лæджы фарсмæ... 
Канд ацы иу хатт нæ уыд Дзиттайы мæт æмæ са- 
гъæс. Йæ лæг фæндаггонты размæ куы араст вæййы, 
уæд Дзиттамæ афтæ фæкæсы, цыма, кæцæй нал 
æрыздæхдзæн, уыцы фæндагыл фæцæуы, цыма йæ 
цардæмбал мæрдты бæстæм йæхи къахæй тындзы... 
Райдайæны архайдта йæ бакъуылымпы кæныныл, 
452 

бустæ æмæ уайдзæфтæ кодта йæ лæгæн. Фæлæ та-иу 
Дзаххо йæхицæн бынат куы нал ардта, удисæджы ка- 
тæйттæ æмæ мæлæтдзаг рынчыны хъæрзынтæ куы 
райдыдта, уæд кæм лæууыд Дзиттайы зæрдæ! 
Ныр дæр та афæлвæрдта йæ лæджы бауромыныл. 
Ацы хатт ыл уæлдай тызмæгдæрæй сбустæ кодта: 
— Уæд та, кæд дын æнæ цæугæ нал ис, уæд мæн 
дæр ахæсс де ’ккой æмæ кæд мæлæм, уæд — иумæ! 
Ницы та рауад Дзиттайы тæргæйттæй. 
Цæссыгкалгæ йæ къух ауыгъта æмæ йæ лæджы 
цæттæ кæнынмæ фæцис. Къаннæг дзæкъулы фæтъы- 
ста кæрдзын, цыхты къæртт, чысыл авг арахъхъ æмæ 
сæ æнæдзургæйæ Дзаххойы раз æрæвæрдта. 
Дзаххо дæр къахкъæлæттæ бакодта йæ къæхтыл, 
йæ роныл абаста къахдзæфхæдтæ, лыстæг бæндæн 
æрæфтыдта йе ’фцæджы, бафæдзæхста йæхи фæндаг- 
сар Уастырджийæн æмæ араст. Дзитта æмæ Муртакк 
дæр рацыдысты йæ фæдыл, фæлæ сæ бирæ цæуыны 
сæр нæ бахъуыд. Дзаххо афтæ атындзыдта, æмæ уай- 
тагъд уазал мигъы фæлмы аныгъуылд. 
Схæццæ Дзаххо æфцæгрæбынмæ, фæлæ нæдæр 
бæлццоныл фембæлд, нæдæр адæмы хъæлæба æрцыд 
йæ хъустыл. Æмæ хъуыдытыл фæцис. Фæстæмæ аз- 
дæха? Æмæ куыд? Уæвгæ, исты æнамонд хабар куы 
’рцæуа фæндаггонтыл, уæддæр Дзаххойы чи хъуамæ 
бадара азымы? Цы дзы у уый аххос? Бæлццон адæ- 
мæн фæндагамонæг у, сæ размæ-иу цу, зæгъгæ, ахæм 
хæс никæдма райста йæхимæ, стæй йыл æй æвæргæ 
дæр ничи кодта... 0, уый бæргæ раст у, фæлæ адæйма- 
гæн йæхи цæсгом цы хæс æвæры йæ разы, уый та? 
Уыцы хæс куы нæ æххæст кæна, уæд ма цæй лæг у! 
«Цæйнæфæлтау мæ цæсгом мæхи раз чъизи уа цæ- 
рæнбонтæм, фæлтау...»—аскъуыддзаг кодта Дзаххо. 
Æфцæг цæхгæр кæм фæхæрд вæййы, уым Дзах- 
хо сыхæлдта йæ къахкъæлæттæ, цыргъдæндаг къах- 
дзæфхæдтæ бакодта йе ’рчъиаг дзабыртыл æмæ араст 
къуылдымыл уæлæмæ. Æгайтма рахаста къахдзæф- 
хæдтæ. Дымгæ мит кæм хæсгæ фæкодта, кæм та йæ 
тыхнад ныккодта æмæ дзы къæлæтты сæр нал хъуы- 
ди, фæлæ дзы æнæ цæфхад зын уыдаид цæуын. 
Дзæвгар ма йæ хъуыди æфцæджы сæрмæ, афтæ... 
Кæд-ма ацы æрра дымгæйы хъæрмæ адæймаджы 
хъустыл дæр æууæндæн ис, уæд... цыма топпы хъæр 
фæцыд. Дзаххо йæ мидбынаты æрлæууыд æмæ бай- 
453 

хъуыста. Фæцыд та дыккаг гæрах дæр. Фæлæ кæ- 
цæй? Ацу æмæ йæ ды равзар! Быдырбæсты ахæм 
хъæр æнцон базонæн у, кæцæй цæуы, уый. Фæлæ хо- 
хы? Уынæр хохы фæрстыл йæхи хойгæ, къæдз-мæдзы- 
тæй афардæг вæййы кæмтты. 
Гæрах фæдис гæрах уыд, уый та цы зонын хъуыд 
Дзаххойæн! Ам ацы афон цуаны ничи фæцæуы. Зæр- 
дæйы дзæбæхæн дæр ничи фæкæны гæрæхтæ. Уый, 
бæлвырд, фæдисхъæргæнæг у. Дзаххо ныхъхъæр код- 
та, йæ бон цас уыд, афтæ тынг. Байхъуыста. Дзуап- 
дæттæг нæй. Уæвгæ, дымгæ уæле цæуы æмæ кæд йæ 
хъæр никæмæ фехъуыст, уæд ын цæй дзуапп хъуамæ 
уа? Дзаххо йæ цыд фæтагъддæр кодта. 
Æфцæджы сæрмæ йæ бирæ нал хъуыд, афтæ дым- 
гæ фæсабырдæр. Æмæ уалынмæ адæймаджы æнуд 
цъæхахст: 
— Кæм дæ, цы фæдæ, Уастырджи! 
— Мæнæ! Мæнæ!— зæгъгæ, ныхъхъæр .. кодта 
Дзаххо, цас йæ бон уыд, уый бæрц. Фыр цинæй йæ 
хъуыдыйы нал æрцыд, уыцы бæлццон Уастырджимæ 
кæй хъæр кæны, уый дæр æмæ атындзыдта, хъæр æм 
кæцæй фехъуыст, уыцырдæм. Йæ хъæр, æвæццæгæн, 
фæндаггонтæм фехъуыст, æмæ иу дзæвгар фæхъус 
сты. Стæй радыгай хъæр кодтой, Дзаххойы ныхас 
чердыгæй цыд, уыцырдæм. 
Бирæ нæ ахаста Дзаххойы цин. «Хæсгæмард куы 
фæдæн, гъе! Раздæр цæуылнæ рацыдтæн! Ауындзæг 
цъитимæ бадзæгъæл сты æмæ сæфдзысты»—басагъæс 
кодта Дзаххо æмæ та ныхъхъæр кодта: 
— Уæ бынæттæй ма фезмæлут! 
Хуымæтæджы не скатай Дзаххо. Фæндаггонты 
хъæр æм кæцæй æрбайхъуыст, уыцы ауыгъд цъити 
Рæбынгомы цæрджытæ «Дадойы цъысым» хуыдтой. 
Дзаххо куыд фехъуыста, афтæмæй уыцы ран иу-дыу- 
уиссæдз азы размæ æнамонд хабар æрцыд. 
Иу рæбынгоймаг мæгуыр лæг Дадо зымæгон æф- 
цæгыл хуссарæй цæгаты ’рдæм рацыд. Хъуамæ дыу- 
уæ-æртæ боны фæстæ сæмбæлдаид йæ æххормаг би- 
нонтыл, фæлæ къуыри рацыд, уæддæр лæг нæма зы- 
ны. Уалынмæ фæсхохæй рацыдысты æндæр бæлц- 
цæттæ æмæ. уыдон радзырдтой, Дадо цалдæр боны 
размæ кæй рацыд, уый. Фæфæдис сты æгас комбæ- 
сты лæгтæ æмæ æфцæгыл агурын райдыдтой Дадойы. 
!Æпцынæрæджиау Ауындзæг цъитийы сæр суыдтой 
,454 

цыдæр сауæндæрг змæлæг. Æввахсдæр æм бащлдыс- 
ты æмæ федтой: арф миты сагъд лæдзæджы сæрыл 
конд сау фысдзарм худ дзедзырой кæны дымгæйы 
улæфтмæ. Фæдисонтæ иу цалдæрæй, бæндæнтæй ба- 
стæй, схызтысты цъитийы сæрмæ. Лæдзæджы тæккæ 
цур миты бынæй зынди хæлынкæрцы гæппæл. Ра- 
къахтой мит, æмæ разынд адæймаджы цонг. Дадо, 
мæгуыр, йæ дзæкъул дæр ма йе ’ккой, дзуццæджы 
бадгæйæ сæргуыбырæй ныссалд йæ мидбынаты. 
Суанг, дам, æй йæ хæдзармæ дæр афтæ салдæй æр- 
хастой. Гъе уæдæй фæстæмæ адæм уыцы бынат хо- 
нынц «Дадойы цъысым». 
Фæдисæттæ куыд раиртæстой, афтæмæй Дадойыл 
фæстæмæ цæугæйæ схъызыд. Зымæгон къуылдымы 
бæсты рауырдыг кодта, Ауындзæг цъитийы сæр цы 
æмуырдыг къæдзæх ис, уым æмæ ахаудта цъитийæ 
тъæпæнмæ. Уырдыгæй йын цæуæн ничердæмуал уыд, 
фæстæмæ уæлæмæ сбырын та йæ бон нал бацис, æх- 
сæвы уым баззад æмæ ныссалд, бецау. Уæддæр ма 
йæ зонд йæхимæ уыд æмæ цæмæй йæ мард æнæ ны- 
гæд ма баззайа уалдзæгмæ, уый тыххæй йæ худ ныс- 
сагъта лæдзæгыл, фæндаггонтæм куыд зындаид, аф- 
тæ. 
* * * 
Бæлццæттæ æнæуи дæр нал зыдтой, чердæм ма 
цыдаиккой, уый æмæ лæууыдысты уыцы иу ран. Æр- 
мæст рæстмæ не ’мбæрстой иу хъуыддаг: чи у, кæй 
хъæлæс фехъуыстой, уый? Кæд уый дæр цæгаты 
’рдыгæй хуссармæ сæ фæдыл рацыд, уæд сæм йæ 
хъæр хъуамæ уæлейæ æрыхъуыстаид. Фæлæ хъæр 
дæлæрдыгæй куы цæуы... Кæд хуссарæй цæгаты 
’рдæм цæуы, уæддæр: куыд байрæджы кодта ны- 
ронг? Дзаххо æмæ йæ Дзитта куыд рауагътой аца- 
фон? Куыд фехъуыстой, афтæмæй, уыцы дыууæ адæй- 
маджы никæд рауадзынц фæндаггоны, мигъ бон куы 
вæййы, кæнæ рæстæг аходæнæй куы адарддæр вæй- 
йы, уæд дæр. 
Дзаххо иу цасдæр куы ссыд уæлæмæ, уæд та 
ныхъхъæр кодта, чысыл ма бафæразут, ныртæккæ 
уæм хæццæ кæндзынæн, зæгъгæ. Кæд мигъы фæлмæй 
уынгæ нæма кодтой сæ кæрæдзийы, уæддæр сæ ньг- 
хас дзæбæх хъуыст. Дзаххо уал базыдта уый, æмæ 
фæндаггон иу нæу, къордæй сты. Йæ зæрдæ чысыл 
455 

.фæфидардæр. Иунæг адæймаг ахæм тæссаг ран уай- 
тагъд фенæбон вæййы, йæ зæнгтæ ризын райдайынц 
ахауынæй тæрсгæйæ, йæ къахы айст фæтæссонд вæй- 
йы æмæ байсæфы. Фæлæ кæд къордæй сты, уæд уый 
ютыр ныфс у сæ алкæмæн дæр. «Цымæ сæм топп та 
кæцæй февзæрд?»— Хъуыды кæны Дзаххо цæугæ- 
цæуын æмæ уыцы фарстæн дæр дзуапп дæтты йæхæ- 
,дæг.— Ацы фæстаг азты ирон æхсонджын топпæй ни- 
чиуал архайы. Æвæццæгæн, горæты чи балхæдта, 
ахæм у». 
Нæ фæлæ куыд фæрæдыдысты? Уæвгæ, уый дæр 
цас диссаг у! Цæвиттон, æфцæджы сæр тъæпæнгомау 
къуырф у. Хуссары ’рдæм дзы дæлæмæ æрдаргъ сты 
æртæ къуылдымы. Астæуккаг къуылдым, «Зымæгон 
фæндаг» кæй хонынц, уый даргъдæр у иннæтæй, суанг 
æфцæгæн йæ сæрæй йæ бынмæ. Æрмæст ууыл фæцæ- 
уынц зымæгон. Йæ галиуырдыгæй цы къуылдым ис, 
уый дæр райдайы æфцæджы сæрæй, фæлæ æмбисы 
онг дæр не ’рхæццæ вæййы, афтæ цæхгæр фескъуы- 
йы, даргъ æмæ фæрсырдæм скъуыдтæй нындæгъд, 
цæхгæр цы къæдзæх фæлыг, уый фахсыл ахауынæв- 
вонг. Кæддæр, дам, уым стыр цъити уыд, фæлæ 
акалд коммæ, баззад ма дзы æрмæст иу гæппæл. 
Йæ хид йæ къæхты бынæй кæлы, афтæмæй лæгæр- 
ды Дзаххо уæлæмæ, æфцæджы сæрмæ. Фыдбылызы 
цы фæндаггонтæ бахаудтой, уыдонæн сæ бакомкоммæ 
бæргæ схæццæ, фæлæ сæм комкоммæ бацæуæн нæй, 
æрхизæн сæм ис æрмæст уæлейæ, сæхæдæг куыд æр- 
цыдысты, афтæ. 
— Æнцад бадут уæ мидбынаты, ныртæккæ уæм 
хæццæ кæндзынæн!—бадзырдта та бæлццæттæм æмæ, 
цы йæ бон у, уымæй тындзы уæлæмæ. «Тындзы», 
зæгъгæ, чи зоны, иттæг раст ныхас нæу ацы сахат. 
Арф миты æмæ бырынцъаг къæдзæхтыл цæй тын- 
дзæн ис адæймагæн! Ныффæллад Дзаххо, фæлæ цы 
йæ бон у, уымæй хилы уæлæмæ куы йæ дыууæ къа- 
хæй, куы та йæ цыппæртыл. «Уæд та сæм бахъæр кæ- 
кин, цæмæй фæстæмæ, æфцæджы сæрмæ схизой, кæ- 
уылты æрхызтысты, ууылты»,— хъуыды кæны Дзах- 
хо, фæлæ уымæ дæр йæ ныфс нæ хæссы. Мыййаг, 
фæрсырдæм куы барæдийой, уæд къæдзæхæй фæкæл- 
дзысты... 
Æппынфæстаг схæццæ Дзаххо æфцæджы сæрмæ. 
Иу уысм алæууыди йæ мидбынаты, скуывта фæндаг- 
456 

сар Уастырджийæн æмæ хохы дзуæрттæн æмæ уай- 
тагъд фæцæуæг дæлæмæ фæрссаг къуылдымы. Мигъ 
систа йæхи уæлæмæ, æмæ Дзаххомæ сзындысты бæлц- 
цæттæ. Фондзæй батыгуыр сты цъитийы рагъыл æмæ 
æнхъæлмæ кæсынц сæ ирвæзынгæнæгмæ. 
— Мауал тæрсут, ныр уын ницуал уыдзæн, æр- 
мæст уазалæй бахизут уæхи!— ныдздзырдта сæм дæ- 
лæмæ. 
Ауырдыг кодта. Бирæ ныууайын æй нæ бахъуыд. 
Къуылдым, цыма йæ исчи кардæй æркарста, афтæ 
цæхгæр фæлыг æмæ иу дæс-дыууадæс санчъехы бæрц 
æмуырдыгæй баззад. «Фæлæуу-ма, æмæ уæд уыдон 
сæхæдæг куыд ныххызтысты уырдæм?»— ахъуыды 
кодта Дзаххо æмæ йæ мидбынаты æрлæууыд. 
Фæндаггонтæ сæ цæстæнгас скодтой Дзаххсмæ. 
Ныр сæм дзæбæх зынд. Хъæр кæныны сæр дæр дзы 
нал хъуыди, хорз хъуысти ныхас. 
— Тыбаууациллайыстæн, уæлæ, æрдæбон Гæбила 
цы Уастырджимæ хъæр кодта, уый йæхæдæг!— зæгъ- 
гæ, фæкодта бæлццæттæй иу, Дзаххойы куы ауыдта, 
уæд. Æмæ бæрæг нæ уыд, уыцы ныхас хъазгæйæ 
загъта æви йæм æцæг афтæ фæкаст. Дзаххойæн йе 
’рфгуытыл, йæ рихитыл æрцауындзæг сты æнгуыл- 
дзы стæвдæн ихы цупæлттæ, йæ зачъетыл та белы 
тъæпæныйас ихы фæзгъæр урс-урсидæй зынди дард- 
мæ дæр. Æцæг уыди Дзаххо æддейæ бакæсгæйæ, тау- 
рæгъты æмæ аргъæутты цы зæронд урсбоцъо Уас- 
тырджийы кой фæкæнынц, уый æнгæс. 
Дзаххо йæхæдæг та бæлццæтты афтæ æвыдæй куы 
федта, уæд куыддæр æрлæмæгъ, йæ хуылфыдзаг арф 
ныуулæфыд æмæ æрбадт йæ мидбынаты. Стæй æр- 
худт йæ лæмæгъдзинадыл æмæ æрæджиау ныдз- 
дзырдта: 
— Гъы, уæ фæндаг раст, хорз адæм! 
Бæлццæттæ ныр базыдтой, уый Дзаххо кæй у, уый 
æмæ схор-хор кодтой, сæ фыр цинæй се ’ппæт дæр 
дзурынмæ фесты, сæ кæрæдзийы нал уагътой салам 
раттын дæр сæ ирвæзынгæнæгæн. Дзаххо йæ рихиты 
ихтæ иу чысыл расыгъдæг кодта, сындæггай сыстад 
æмæ фæлмæн хъæлæсæй, цыма сæм хатгæ кæны, аф- 
тæ дзуры: 
— Бонæй бирæ нал ис, мæ хуртæ. Лæмбынæг мæм 
байхъусут. Æфцæджы бынмæ рухсæй куы нæ ных- 
хæццæ уæм, уæд та фæрæдийдзыстæм.— Дзаххо йæ 
457 

синаг райхæлдта, йæ иу кæрон ын бабаста хъилду- 
рыл, иннæ кæрон фæфидар кодта миты къуыбарыл 
æмæ йæ ныппæрста фæндаггонтæм.— Чи уæ куыд 
фæлладдæр у, афтæ раздæр æрбабæттæд синаг йæ 
дæлæрмтты æмæ бырæд уæлæмæ ме ’рдæм. Мауал 
фæстиат кæнут. 
Синагыл хæцгæйæ радыгай сбырыдысты бæлццæт- 
ггæ къæмбыры сæрмæ. Уым кæйдæрты фæндыд: иу 
чысыл сæ фæллад куы суагътаиккой, куы аныхæстæ 
кодтаиккой Дзаххоимæ, фæлæ сæ уый нæ бауагъта, 
ныртæккæ æрталынг уыдзæн æмæ нæ развæд нал 
уындзыстæм, зæгъгæ, араст Зымæгон къуылдымыл 
дæлæмæ. 
Дзаххо сæ разæй, афтæмæй талынггæрæтты ных- 
хæццæ сты æфцæджы бынмæ. Уым чысыл алæууы- 
дысты сæ фæллад уадзынмæ. 
— Цыдæриддæр уа, уæддæр нын ныр хауынæй 
тас нал у æмæ искæд хæццæ кæндзыстæм бынатмæ 
дæр!— загъта Дзаххо. Фæндаггонтæй йæм сæрæндæр 
чи фæкаст, ахæм лæппуйы æппæты фæстæ æрлæууын 
кодта æмæ та араст сты дæлæмæ. Цы нæ вæййы! 
Бынтон чи ныффæллад, ахæм адæймаг куы цæуа 
æппæты фæстæ æмæ искуы миты хъæпæны куы аны- 
гъуыла, уымæй æдас нæу ацы талынджы... 
Сæ хæдзармæ ма дæрддзæф уыдысты, афтæ сæм 
сзындысты иу ранæй дыууæ рухсы: сæ иу уæлдæ- 
рæй, штæ та йæ быны. «Сæ иу — æфцæджы . ’рдæм 
цы рудзынг сарæзтон, уый рухс у, фæлæ цымæ ин- 
нæ та цы уа?— ахъуыды кодта Дзаххо, фæлæ ницы 
сдзырдта, æрмæст йæ санчъехтæ фæдаргъдæр сты. 
Æмæ йæ зæрдæ тынгдæр ахсайдта йæ къаннæг 
къуыммæ, Дзиттамæ. Кæс-ма, дæ хорзæхæй! Абон- 
дæргъы куыд не ’рцыд йæ хъуыдыйы! Æвæццæгæн, 
афонмæ фыр мæтæй йæ зæрдæ... Æдзæрæг комы... 
Зыбыты иунæгæй... Æхсæвидары... 
Нал фæлæууыд Дзаххо æмæ «о-о-о!»— зæгъгæ 
ныхъхъæр кодта йæ хъæлæсыдзаг. Иу уысм æрлаэу- 
уыд йæ мидбынаты æмæ байхъуыста. Дыккаг хъæ- 
ры фæстæ æрбайхъуыст къæбылайы рæйын. Уæлдай 
æхсызгондæр та йын уый уыд, æмæ йæм цы дыууæ 
рухсы зындысты, уыдонæй иу фезмæлыд æмæ цыма 
йæ мидбынаты æрзылд. 
Фæндаггонтæ куы ныххæццæ сты, рухс кæцæй 
458 

калд, уырдæм, уæд федтой: ныллæг хæдзары тъæпæн 
сæр лæууы ацæргæ сылгоймаг æмæ йæ рахиз къухы 
бæрзонд дары судзгæ нæзы цырæгътæ, галиу къухæй 
та йæ бæзджын кæлмæрзæны кæронæй асæрфы йæ 
цæссыгтæ. Йæ къæхты бын зилдух кæны чысыл къæ- 
была æмæ нал æнцайы йæ рæйынæй. 
Кæрон нал уыд Дзиттайы цинæн, æрмæст æй æд- 
дæмæ нæ равдыста. Æмæ уæвгæ дæр куыд нæ! Йæ 
лæг абон фæсаходæн ацыд уыцы тымыгъы æмæ æх- 
сæвæрафонтæм нæ сæмбæлд йæ хæдзарыл... Адæмы 
цур Дзиттайæн йæ цæсгом нæ бахъæцыд йæ лæгыл 
бацин кæнын дæр æмæ йын бауайдзæф кæнын дæр. 
Фæлæ уый хыгъд фæндаггонтæн афтæ фæхъæбыстæ 
кодта, цыма йын Дзаххойы уыдон фервæзын кодтой. 
Къæбыла Муртакк дæр ацы хатты хуызæн никæдма 
батыхст. Дзаххойы нæ федта æгас бон æмæ йыл куыд 
хъуамæ ма цин кæна ныр! Фæлæ сæ хæдзармæ æнæ- 
зонгæ адæм æрбацыд æмæ уыдоныл дæр арæйын кæй 
хъæуы, уый дæр дзы рох нæ уыд. Гъемæ куы Дзах- 
хомæ згъордта, куы та бæлццæттæм. 
Фæндаггонты бахуыдтой хæдзармæ. Се ’ддаг хуьь 
лыдз дарæс раластой æмæ æрбадтысты хъарм арты 
фарсмæ. Дзиттайæн йæ бас цæттæ уыд се ’рцыдмæ. 
Æниу фæндаггонтæ сæхæдæг дæр хæринагцух нæ 
уыдысты. Фæсхох сын сæ фысымтæ цы фæндаггæг- 
тæ нывæрдтой, уыдон систа алчидæр æмæ сæ фынгыл 
равæрдтой: цæхджын фыд, тахынæг, цыхт, нартхоры 
кæрдзын æмæ ма нозт дæр. 
— Нæ фыр тыхстæй нæ нæ фæндаггæгтæ æххæс- 
тæй *бахæрыны бон дæр нал фæцис,— загъта бæлц- 
цæтты хистæр. 
Дзаххо ракуывта æмæ кувæггаг авæрдта кæстæр- 
мæ. Уазджыты хистæрмæ куы ’рцыд нуазæн, уæд ба- 
каст фысыммæ æмæ райдыдта: 
— Бахатыр мын кæнут! Ньтр та ма мын кæдмæ 
ирвæздзысты нæ фæндаггæгтæ æмæ нæ фысымты 
бæркад дæр, фæлæ мын дыууæ ныхасы зæгъыны бар 
раттут, нæ хорз фысымтæ! Фарн дæм бадзурæд, Дзах- 
хо, фæлæ дæм диссаджы адæм нæ фæкастысты, кæй 
фервæзын кодтай, уыдон? Фондз адæймаджы слас- 
тай мæлæты дзыхæй æмæ уыдонæй иу лæгмæ дæр 
уый бæрц уæздандзинад нæ разынд, æмæ дын бузны 
ныхас зæгъа. Суанг нæ сæфæн бынатæй ардæм дæ 
фæстæ фæцыдыстæм гобитау. Иу лæгæн дæр нæ йæ 
459 

дзыхæй не схауд арфæйы ныхас... Ме ’мбæлттæн æз 
сæ хистæр дæн. Ацы фæндагыл дæр фылдæр хæтты- 
ты ауадтæн. Æцæг сæрдыгон. Ацы хатт дæр цыдтæн 
мæнæ адонæн сæ разæй: фæндагамонæг. Æфцæджы 
сæрмæ хъæлæкк хорз схæццæ стæм, фæлæ уым фæ- 
рæдыдтæн. Мигъ ныл афтæ бæзджын æрбадт, æмæ 
лæг йæ лæдзæджы кæрон нал уыдта. Куы рауырдыг 
кодтам, уæд кæстæртæй иу фæраздæр кодта йæхи, 
мæнæн фенцондæры тыххæй, æмæ æвиппайды дæлæ- 
мæ ахаудта. Загътам, лæг бабын ис, зæгъгæ, фæлæ 
нæм йæхæдæг фæраздæр, ницы, дам, мын уыд, ам 
тъæпæн у, сындæггай уæ фазыл æрбырут. Цы дардыл 
æй дзурын! Тыххæй-амæлттæй ныллæстыстæм, не 
’мбал «тъæпæн» кæй хуыдта, уырдæм. Гъемæ уæд ба- 
зыдтон, цъысымы кæй бахаудтам, уый. Ауындзæг 
цъитийы сæр. Ардыгæй фæндаг нал ис размæ дæр 
æмæ фæйнæрдæм дæр. Æрмæст фæстæмæ, уæлæмæ. 
Фæлæ кæм! Æмуырдыг къæдзæхы фахсыл нæ алчи- 
дæр сбыры фылдæр-фылдæр æмбисы онг æмæ та фæ- 
стæмæ æрхауы. Æниу уый бæрц бæрзонд дæр нæу, 
ыу 5—6 сардзины бæрц. Цал æмæ цал хатты афæл- 
вæрдтам, фæлæ нæй æмæ нæй! Нæ иуæн дæр нæ бан- 
тыст къæдзæхæй фæуæле уæвын. Куыдзы фæллад 
бакодтам. «Ахсæв ам куы баззайæм, уæд ныссæлдзы- 
етæм, иу дæр нæ нал аирвæздзæн, фæлæ ма цы ба- 
чындæуа?»—хъуыды кæнын мæхинымæр. Кæстæртæ 
мæм нымдзаст сты: цы бакæнæм? Мæнæ не’мбæлттæй 
æртæ горæтæй цæуынц сæхимæ. Бердан чи балхæд- 
та, уымæ дзурын, зæгъын, фæгæрæхтæ-ма кæн, кæд, 
мыййаг, исчи нæ фæстæ рацыд ацырдæм кæнæ. та 
кæд нæхирдыгæй фæсхохмæ цæуы æмæ нæ фехъусид. 
Дыууæ гæрахы фæкодта, фæлæ никуы мæ ницы. Чи- 
дæртæ нæ фæрсырдæм цæуыныл дæр афæлвæрдтой, 
фæлæ уымæй дæр ницы рауад — бирæ нæ, фæлæ 
къах кæм æрæвæрдæуыдаид, ахæм бынат дæр дзы нæ 
уыд. Æмæ уæд мæнæ Гæбыла йæ тыхстæй, мæгуыр, 
фæхъæр ласта: «Кæм дæ, цы фæдæ, Уастырджи!» 
Æмæ уымæн йæ хæдуæлвæд дæ хъæр куы фехъуы- 
стам, Дзаххо, «мæнæ, мæнæ!», зæгъгæ, уæд... Сомы 
уын кæнын Тыбаууациллайæ, мæ буар ныддыз-дыз 
кодта, мæ сæры хъуын арц сбадт æмæ мæ мидбына- 
ты æрхаудтæн. Уыцы рæстæджы дымгæ дæр фæса- 
бырдæр æмæ дæ кæд уынгæ нæ кодтам мигъы, узед- 
дæр дын дæ хъæр хорз хъуыстам. Къæбыры сæрæй 
4б<} 

дæлæмæ куы ’ркастæ (уæдмæ мигъ дæр сыстад) уæд... 
хæсгæмард фон, кæд мæнг зæгъын... уæд нæм æцæг 
кæд Уастырджийы хуызæн нæ фæкастæ... Мæ ныхас 
æгæр ныддаргъ, фæлæ йæ цæмæй райдыдтон, уымæ 
та здæхын: не ’ппæтæн дæр, дæ рын бахæрон, Дзах- 
хо, не ’взæгтæ нæ комы къултыл уымæн баныхæсты- 
сты, æмæ, ды махæн цы фæдæ, уый аккаг никæцы 
адæймаджы ’взаг бафæраздзæн арфæйы ныхæстæ зæ- 
гъын... 
Бирæ, бирæ фæкуывтой фæндаггонтæ Дзаххо æмæ 
Дзиттайæн. Сæ фысымтæ сæ бирæ бадын нæ бауагъ- 
той. Зыдтой, бæлццæттæ фæллад æмæ фæлмæцыд 
сты. Æмæ сæ ныххуыссын кодтой. Схуыссыд Дзаххо 
дæр. Æрмæст ма Дзитта бадтис арты фарсмæ æмæ хус 
кодта сæ уазджыты хуылыдз дарæс. 
Дыккаг бон фæндаггонтæ раджы цæуинаг уыдыс- 
ты, фæлæ сæ Дзитта æнæ хъарм хæринаг нæ ауагъта, 
ардыгæй уæ уæхимæ тагъд кæныны сæр ницæмæп- 
уал хъæуы, зæгъгæ. 
Бердан кæмæ уыд, уый тынг зæрдиагæй фæхатыд 
Дзаххомæ, цæмæй лæварæн айса топп, ам, дам, дзæ- 
гъæл комы цæрыс æмæ сырдæй дæр æдас нæу, зæгь- 
гæ, фæлæ уый не сразы. Уазджыты кæстæртæй иу, 
"йæ фанар йæ къухы, афтæмæй æрбалæууыд Дзитта- 
йы размæ æмæ йæм дзуры: 
— Дзитта, мæ мады хай! Мæнæ ацы аслам дзау- 
ма æз рахастон горæтæй. Бахъæуы æхсæвыгæтты, 
найгæнæнты кæнæ фосмæ зилгæйæ. Фæлæ знон куыд 
федтон, афтæмæй ам æхсызгондæр хъæуы. Æмæ цæ- 
мæй мах хуызæн фæндаггонтæм æнхъæлмæ кæсгæйæ 
уæлхæдзары хъæдын цырæгътимæ ма архайай, уый 
тыххæй йæ уадзын ам. 
Нæ бакуымдта Дзитта дæр уыцы лæвар, кæд ын 
æй зæрдæбынæй лæвæрдтой, уæдæр. Лæппу дæр цы- 
ма æфсæрмы кодта йæ чысыл лæварæй — тынг-тынг 
лæ бахатыд, æмæ фанар йæ къухы баззад. Дзиттайы 
зæрдæ йыл æппындæр нæ фæхудт. Хъæууон царды 
мидæг фанар æхсызгон хъæуы. Горæтæй йæ ардæм 
фæхаста... Зымæгон æфцгуытыл... 
Уазджытæ «хæрзбон» загътой фысымтæн æмæ 
араст сты. Дзитта лæугæйæ баззад сæ хæдзары раз, 
(фæлæ ма Дзаххо иу чысыл рауад сæ фæдыл. Ноджы- 
~,æр жа арфæтæ, хъæбыстæ. 
461 

— Фæндагсар Уастырджи уе ’мбал!— загъта ма 
Дзаххо æмæ раздæхт фæстæмæ. 
Цалдæр къахдзæфы куы ракодта, уæд «Дзах- 
хо!», зæгъгæ, йæ хъустыл ауад. Фæстæмæ фæкаст 
æмæ федта: фæндаггонтæ аразæй сты, æрмæст сæ 
кæстæр иунæгæй лæууы къæбыры сæр, фанар йæ 
къухы дары, афтæмæй. 
— Дзаххо, бахатыр кæн! Дзиттайæн зæгъ, мæнæ дæ 
дæ цырагъ ма ферох уæд ам!— æмæ фанар æрæвæрд- 
та, миты бынæй цы къæйдур зынд, уый сæрыл. 
— Гъæй, фæлæуу-ма!— зæгъгæ, атындзыдта Дзах- 
хо лæппуйы фæстæ, фæлæ уый фæстæмæ дæр нал фæ- 
каст, афтæмæй азгъордта йе ’мбæлтты фæстæ. Дзаххо 
бахæццæ фанары цурмæ, иу хъæр ма акодта лæппу- 
мæ, дæ дзаумæ, дæ дзаума ахæсс, зæгъгæ, стæй сын- 
дæггай раздæхт фæстæмæ, фанар йæ къухы, афтæмæй. 
Мардæрцыдау фæцис Дзитта, йæ лæджы къухы 
фанар куы федта, уæд. 
— Мæ х-хх-æдзарыл! Уый цы бакодтай?— зæгъ- 
гæ, сбустæ кодта йæ лæгæн.— Цæмæн æй бакуымд- 
тай, де ’гæр фæкалай? 
Дзаххо йын радзырдта, фанар куыд æгъдауæй 
райста, уый. 
— Лæгтыдзуар сæ дзæбæхæй сæмбæлын кæнæд 
сæ хæдзæрттыл æмæ сæ лæвар бирæ уæд!— загъта ма 
Дзитта, райста фанар æмæ йæм лыстæггай æркаст. 
Сæ дыууæ дæр бацыдысты хæдзармæ мидæмæ 
æмæ йæ фæйнæ къуымы æнæдзургæйæ сбадтысты. 
Афтæ сын рауайы алы хатт дæр. Фæндаггонтæ сæм 
куы вæййынц, уæд сæ къаннæг хæдзар куывдыбадæг 
бинонты хуызæн вæййы. Хъæлдзæг ныхас, зæрдæбын 
гаджидæуттæ, таурæгътæ, аргъæуттæ. Гъе, фæлæ 
бæлццæттæ куы ацæуынц, уæд та хæдзары къултæ 
дæр цыма нырхæндæг вæййынц... Суанг ма Муртакк 
дæр нынкъард вæййы. Дзаххо, цыма йæхиимæ дзу- 
ры, афтæ райдыдта: 
— Æвæдза, диссаг куыд нæу адæймаджы сконд... 
Æвæццæгæн сæм æз куы не ссыдаин, уæд æцæг сæ 
хъуыддаг хорз нæ уыд. Фæлæ дис цæуыл кæнын... 
Куыд æй базыдта мæ зæрдæ? Иннæ бонтæй . хъау- 
джыдæр знон цæмæн ацыдтæн æфцæгмæ? И? Не 
’фсин? 
— Æвæццæгæн, уыдонмæ дæр æмæ дæумæ дæр 
цыдæр амонд касти æмæ сæ уый фервæзын кодта,— 
462 

дзуапп радта Дзитта, æниу иттæг хорз зыдта, йæ лæг 
знон цæмæ гæсгæ ацыд æфцæгмæ, уый. Цæвиттон, 
зымæгон æфцæгыл рахизынмæ чи фæхъавы, уыдон 
кæддæриддæр æнхъæлмæ фæкæсынц ирд бонмæ. Знон 
аходæнафонмæ ахæм ирд бон уыди, уыйразмæ та 
цалдæр боны дæргъы тымыгъ бонтæ скодта. Цы зо- 
нын æй хъæуы: хъызт бонты ничи рацыд æфцæгыл, 
фæлæ куы фæирд ис, уæд рацыдысты, уæды онг фæс- 
æфцæг чи æнхъæлмæ каст, уыдон, æмæ афтæмæй ба- 
къорд сты. Дзаххо дæр куыд нæ зоны уыдæттæ! Фæ- 
лæ уадз æмæ фæбузныг уа йæхицæй, йе ’рхъуыдыйæ. 
Лæджы ми бакодта, фондз адæймаджы мæлæтæй фе- 
рвæзын кодта, ницы хæсджын сæ уыд, афтæмæй. 
Æмæ æгайтма буц у йæ митæй. Дæ архайдæй искæ- 
мæнты куы æппæлай, уый стауинаг нæу, фæлæ дæ 
цæстуарзон æххуысы тыххæй дæхицæн буц ныхæстæ 
куы акæнай, уæд уый цы хъыгдары! 
Рацыд дыууæ къуырийы бæрц. Иу аходæнафон 
Гæвди æрбалæууыд Дзаххойы хæдзары раз. Йе ’рба- 
цыд ын йæ хицæуттæм фехъусын кодта Муртакк. 
— Уæ бонтæ хорз, фæндагсар Уастырджитæ!— 
зæгъгæ, бадзырдта Гæвди, Дзаххо æмæ йæм Дзитта 
куы ракастысты, уæд. 
— Алыбон æгас нæм цу, нæ хæрзгæнæг! Фæлæ, 
оххай-гъе! Уанцон нæу! Исчидæр ма зæххон лæджы 
ахæм номæй хоны! Табу сæхицæн, фæлæ уый зæдтæ 
æмæ дауджытæм æбуалгъ фæкæсдзæн!—дзуапп рад- 
та Дзаххо райдзастæй æмæ æцæгхуызæй. 
Гæвди сраст кодта йæхи. Уый, дам, ме ’рымысæг- 
гаг ном нæу, адæмæй, дам, æй фехъуыстон. Куыд ра- 
дзырдта, афтæмæй, цы фондз бæлццоны фервæзын 
кодта, уыдон хабар айхъуыст æгас комыл, æмæ адæм 
сæхæдæг сæвæрдтой уыцы ном Дзаххо æмæ Дзитта- 
йыл. 
Гæвди балæвæрдта Дзиттамæ Цæрæгоны æрвитæг- 
гаг: нурытæ, хъæдындзтæ, басгæрдæг, картофтæ æмæ 
иу къаннæг дурыны арахъхъ. 
— Рагæй уæ нал федтон æмæ мын ныронг дæр 
æмбæлди æрбауайын, фæлæ уæм ныртæккæ бынтон 
æнæхъуыддаг дæр не ’рбацыдтæн. 
Гæвди куыд радзырдта, афтæмæй уыцы фондз 
бæлццонæй æртæ ацы коймаг уыдысты, Дарæнты 
хъæуккæгтæ. Гъемæ сфæнд кодтой хъæугуывд скæ- 
нын. Чи ’рхæстæг, уый нæ, фæлæ уый фæстæ хуы- 
463 

цаубоаы уыдзæн сæ куывд, сæхи цæсгом дæм нæ; 
бахъæцыд, фæлæ мæн æрбарвыстой хонæг æмæ, ддм,. 
æй кæд сразы кæнай, уæд æм бæх барвитдзыстæм. 
Уый, дам, куы нæ уа нæ куывды, уæд дзы куывд дæр 
нæ уыдзæн... 
10. ДУГЪОН БÆХ ФЕСТАД РÆСТÆГ 
Æрцыд та ног уалдзæг, хæххон уалдзæг. Чи зоны, 
исчи зæгъа, уый та цы уæлдай у, уалдзæг хохы дæр 
æмæ быдыры дæр уыцы иу уалдзæг у. Фæлæ нæу.. 
Слæуу-ма, дæ хорзæхæй, дæлæ Æхсæйнаг хъæуы ба- 
комкоммæ цы бæрзонд хох ис, уый цъуппыл æмæ 
афæлгæс дæлæмæ коммæ. Да-а-а-лæ арф цъалайы 
хъæд æппæтæй дæр йæ цъæх фæлыст скодта æмæ 
зæхх кæрæй-кæронмæ бамбæрзта кæрдæгхуыз хъæда- 
бæйæ. Ам, хæхбæсты бæрзæндты та ныртæккæ дæр 
митын хъæццул нуæрстæй дары зæхх, æрмæст дæлæ- 
мæдзыд бæрзы лыстæг къалиутæ æмæ фугæйы дæр- 
зæг тар сыфтæ сæ сæртæ сдардтой митæй æмæ сæхи 
ивазынц хуры тынтæм. 
Гъе, фæлæ æрбахæццæ уалдзæг ардæм дæр. Фый- 
йæуттæ дæр та æрцыдысты æд фос фæсæфцæгæй. 
Æмæ та Хъæлæсауы ком æдзæрæг нал у. Уæвгæ йын. 
æнæ уыдон дæр æдзæрæг схонæн нал ис. Сæрдæй, зы- 
мæгæй цæрæг кæм уа, уасæджы уасын æмæ куыдзы 
рæйын кæцæй хъуыса, уымæн ма цæй æдзæрæг схо- 
нæн ис? 
Фос æрцыды фæстæ Дзаххо бадзæбæхтæ кодта 
фæндаг æмæ ныртæккæ къæйдуртæй амайы æмбонд. 
сæ хæдзары цур иу зæххы гæппæлыл. Дзиттайы фæл- 
дæй уым хъуамæ арæзт æрцæуа цæхæрадон, сæгътæ 
йæм куыд нæ хæццæ кæной, афтæ. Кæннод, дам, ху- 
динаг, у алы халсар Æхсæйнаг хъæуæй хæссын. Уадс 
æмæ ам сæхимæ уæд хъæдындз, нуры, дзылакъуы,- 
булкъ, цæхæра. Æниу дзы иу чысыл картоф куы ба- 
кæниккой, фæлæ уый тæссагдæр халсар у: фæззæ- 
джы уазæлттæ йæ æрæййафдзысты, æмæ басийдзæн.. 
Иу бон та фыййæуттæ æфсæрмы бафтыдтой Дзит- 
тайы. Дзаххо сæхимæ нæ уыд, афтæ иу хæрзхаст уæ- 
рыкк æрбаластой. Нæ фос, дам, æфцæгыл цæугæйæ 
ранæй-рæтты фæндаг фехæлдтой, æмæ уый нæ хуын 
Дзаххойæн. Сæ салам бирæ уæд! Уæвгæ фос куы ра- 
уырдыг кæнынц æфцæджы сæрæй, уæд бирæ рæтты 
чыс æрлæбырын кæнынц фæндагмæ. Фæлæ уыдæттæ. 
464 

Дзаххо раджы бадзæбæхтæ кодта. Дзаххо ницыхуы-- 
зы бакуымдтаид уыцы хуын, фæлæ ма йын Дзитта 
та цы акодтаид! Фæстæмæ йæ фыййæуттæм хастаид? 
Зымæгæй нырмæ иу уæззау хъуыды нæ цух кæны 
Дзаххойы сæрæй... Цы бачындæуа, цæмæй фæндаггон- 
тæ, цæгатæй хуссары ’рдæм цæугæйæ æмæ хуссарæй 
цæгатмæ дæр Зымæгон къуылдым æнцонæй арой æмæ 
ма рæдийой? Цымæ уыцы къуылдым æфцæджы сæр- 
мæ кæм схæццæ, уым, тæккæ рагъыл, бæрзонд цырт 
самай, уæд куыд уаид? Уый дæр хъыот бонты дард- 
мæ нæ зындзæн, фæлæ-иу бамбарын чындæуыдзæн 
фæндаггонтæн: «Æфцæджы сæрмæ куы схæццæ уай, 
уæд-иу дæлæмæ рауырдыг кæн æрмæст цырты цу- 
рæй...» Дыккаг цырт та самай Зымæгон къуылдымæн 
йæ рæбын, бæлццæттæ-иу уырдыгæй куыд ахæрд кæ- 
ной, афтæ... 
Дзаххо та ацы фæнд дæр тагъд сæххæст кодта, 
æмæ йæ амад цыртыл бафтыд ноджы дыууæ: æфцæ- 
джы сæр æмæ йæ быны. 
Æрцыд та сæрд дæр æмæ йемæ æрхаста дисса- 
джы хабæрттæ. Рацæй-рабон, æмæ, дам, Уырысы пад- 
дзах æмæ Германы паддзах хæцын райдыдтой. Дис- 
саг та фæкаст уый ацы комы цæрджытæм. Уæлдай- 
дæр та уымæн, æмæ, ныронг цы хæстытæ уыди, До- 
найы хæст æмæ Японы хæст кæй хуыдтой, уыдон 
хуызæн æппындæр нæ уыд. Донайы хæст ма чи хъуы- 
ды кæны, ахæмтæ уæлæуыл нал ис, Японы хæсты та 
ацы комæй уыди æрмæст дыууæ лæджы. Ныр та, дæс 
азы размæ йæ салдаты хæс чи ахицæн кодта, уыдон- 
мæ дæр æрсидтысты. Æфсады кæй æрæййæфта хæст,. 
уыдонæй та æппындæр никæйуал рауагътой. 
Бæстæ æрæнкъард. Хъæуты уæлмæрдты фыццаг 
хатт фæзындысты афтид ингæнтæ сæ сау тырысати- 
мæ. Зард, кафт æмæ хъæлдзæгдзинад саутæ скодтой. 
Дзаххо æмæ Дзиттайы цардыл дæр фæзынд хæ- 
сты райдиан. Æфцæгыл цæуæг адæм дзæвгар фæ- 
фылдæр сты. Æмæ иугæр цæуджытæ фæфылдæр сты, 
уæд фæндаг дæр тагъддæр хæлы. Уый стыр мæтаг 
бæргæ нæу, фæлæ сæ æндæр хъуыддаг кæны сагъæс- 
саг: ацы стыр хæсты рæстæджы сæ иунæг фырт кæм 
уыдзæни? Кæд ма удæгас у, уæд? 
* * * 
Адæм куыд æнхъæл уыдысты, хæст афтæ тагъд 
нæ фæцис. Ныддаргъ. Азæй-аз фылдæр адæм сæфты- 
465 

<сты йæ æнæбын гуыбыны. Азæй-аз фылдæр кодтой 
сидзæргæс устытæ æмæ, æнахъомæй сидзæры ном кæ- 
уыл сбадт, уыцы сабитæ. Бæстæ смæгуыр, адæм сбæгъ- 
:нæг сты. Мидæггаг дзаума æмæ джиппæйфыст хъуы- 
мац балхæнынмæ нал уыд. 
Мартъийы мæйы фыццаг бонтæй иуы Дзаххойы 
куыдз Муртакк йæ бæзджын хъæлæсæй фехъусын 
кодта йæ хицæуттæн: фæсæфцæггаг бæлццон æрхæц- 
цæ кæны ардæм. Хорз базыдта Муртакк дæр йæ хи- 
цауы зæрдæ. Сæрдыгон ардыгæй фæсхохмæ чи цыд, 
уыдон размæ-иу Дзаххо стæм хатт рацыд. Никæй æх- 
хуыс сæ хъуыд, æвæллад сты нырма æмæ рæствæн- 
даг уæнт. Фæлæ фæсæфцæгæй ацырдæм чи цыд, уы- 
донæй никæй уагъта æнæ афæрсгæ, кæд фæллад у, 
уæд та æнæфæхонгæ. Куыдз дæр, æвæццæгæн, бафип- 
пайдта уыцы уавæр æмæ, фæсхохæй чи цыд, уыдонмæ 
йæ хъус тынгдæр дардта. 
Гъемæ иу ахæм фæсхохаг бæлццон æрхаста æм- 
бисонды хабар. Бетъырбухы, дам, ныронг цы паддзах 
уыд, уый раппæрстой æмæ йæ бынаты æндæр паддзах 
сæвæрдтой. Адæм дистæ кодтой, паддзах раппарын 
.куыд бакуымдта, уыдæттыл, фæлæ Дзаххо æмæ Дзит- 
тамæ уыцы хабæрттæ ницы бæрæг диссаг фæкасты- 
хы. Цы уæлдай у! Иу паддзахы раппæрстой æмæ дзы 
æндæры нывæрдтой. Фæлæ фæстæдæр фехъуыстой 
ног хабар æмæ уымæй фенхъæлцау сты. Хицауады 
æмæ, дам, æлдæртты ныхмæ тохы фæдыл ахст чи 
уыд æмæ Сыбырмæ хаст, уыдон сæ хæдзæрттæм здæ- 
хын байдыдтой. 
Къуыритæ æмæ мæйтæ гæпдугъæй уайын райдыд- 
той. Æфсады чи уыд, уыдон, суанг ма йæ «сау гæх- 
хæтт» кæмæн æрцыд, уыдонæй дæр чидæртæ сæм- 
бæлдысты сæ хæдзæрттыл. Иууыл диссаг та уый уыд, 
æмæ сæ фылдæртæ цыдысты æд хæцæнгарз. Æфсæд- 
дон хæцæнгæрзтæ фæзындысты хъæууон адæмæй 
дæр кæмæдæрты. 
Иу сабат-изæры Дзаххомæ æрбацыд æхсæйнаг- 
хъæуккаг лæппу æмæ рахабар кодта: хъæуыхицауы 
рацпæрстой йæ бынатæй, хъуамæ равзарой ног хъæ- 
уыхицау æмæ уый тыххæй хъуамæ хæдзарæнлæгæй 
æрæмбырд уой къæнцылармæ. 
Дзаххо зæронд хъæуыхицауæй дæр ницы зыдта 
æвзæрæй, фæлæ йын хабар уæддæр æхсызгон уыд. 
Кæд адæмæн сæхи бар у хъæуыхицауæн йæ раппа- 
466 

рын дæр æмæ йæ равзарын дæр, уæд уый хорз хъуыд- 
даг у. Иннæмæй та уый, æмæ йæм хонæг кæй æр- 
барвыстой. «Кæд уыцы хъуыддаг хæдзарæнлæгæй æв- 
зарынц æмæ мæнмæ дæр æрбарвыстой, уæд мæн дæр 
хæдзарыл нымайынц ацы комбæсты»,— ахъуыды 
кодта Дзаххо æмæ райгæйæ араст уыцы æмбырдмæ. 
Æгас къуырийы дæргъы нæ фæцис дзырд Дзаххо 
ног хабæрттæ Дзиттайæн. Фæлæ уыцы фыццаг æм- 
бырдæй фæстæмæ сарæх сты «хæдзарæнлæгæй» æм- 
бырдтæ. Æмæ сæм цыдис Дзаххо дæр хæдзарæнлæ- 
гæй. 
Рæстæг нал æмæ нал æнцад йæ уайынæй. Афæдз 
дæр æххæст нæма рацыд уыцы фыццаг æмбырдæй, 
афтæ та æрбайхъуыст дзыхъхъынног хабар: заводты 
кусæг адæм, æфсæддонтæ æмæ зæххы куыстгæнæг 
адæм сыстадысты æмæ раппæрстой, паддзахы бына- 
ты чи ’рбадт, уыцы лæджы æмæ дзы сæвæрдтой сæ- 
хионы, йæ ном Ленин кæмæн хуыйны, ахæм лæджы... 
11. ФÆРНДЖЫН ЛÆГ ÆНАМОНД НИКÆД ВÆЙЙЫ 
Иу фæззыгон изæр, хур хæхты бæрзæндтæй æх- 
хæст нæма фæхицæн, афтæ Дзаххо æрбахæццæ сæ- 
химæ, «хæдзарæнлæгæй» та цы æмбырд уыд, уыр- 
дыгæй. Комæн сæ къæнцылар дæлæуæз комы уыди, 
иу авд-аст версты бæрц æм ныууайын хъуыди. Дзах- 
хо уырдæм, стæй фæстæмæ фистæгæй цæугæйæ ба- 
фæллад, фæлæ Æхсæйнаг хъæуы никæмæуал фе- 
здæхт æмæ комкоммæ рацыд сæхимæ. Бирæ йæ нал 
хъуыд сæ хæдзармæ, афтæ скаст æфцæджы сæрмæ 
æмæ йæ цæст схæцыд сау æндæргыл. Исдугмæ йæм 
цырты хуызæн фæкаст. Фæлæ нæ! Цырт змæлгæ нæ 
фæкæны. Дысон æхсæвы тæккæ бæрзæндтыл æрхæ- 
цыд мит, æфцæджы сæр дæр уырзы бæрц рагæбына 
кодта, фæлæ дæлдæр нæма ’рхызти. 
— Не ’фсин, дæ разы-ма къулыл кæсæнцæстытæ 
радав!— бадзырдта Дзаххо йæ усмæ. 
— Рацу уал дæ хæдзармæ! Цæмæн дæ бахъуыды- 
сты?— бахъуыр-хъуыр кодта ус, фæлæ уæддæр раха- 
ста бинокль. 
Дзаххо скаст уæлæмæ æмæ федта: цæуæг нæлгой- 
маг у, йæ дарæсмæ гæсгæ. Æвæццæгæн, ацы æфцæ- 
467 

тыл фыццаг хатт чи цæуы, ахæм. Кæуылты рауыр- 
дыг кæнын хъæуы, уый нæ зоны æмæ куы иу ранæй 
æркæсы бынмæ, куы та иннæ ранæй. Йæ аххос нæу: 
мит фæбынæй кодта къахвæд, æмæ йæм нал зыны. 
«Цæй, ссардзæн æй, дæлдæр куы æрцæуа, уæд»,— 
ахъуыды кодта Дзаххо æмæ бацыд хæдзармæ. 
Сихор бахордта æмæ райдыдта ног хабæрттæ дзу- 
рын, æмбырды кæй фехъуыста, уыдон. Дзуры, дзуры 
æмæ та æвиппайды фæлæууы æмæ айхъусы æддæмæ. 
— Дæ мæрдтыстæн, цы фæлæуу-фæлæуу кæныс! 
Кæд дзурыс, уæд дзур!— сбустæ йыл кодта Дзитта. 
Мæстджын у абон. Райсомæй нырмæ зыбыты иунæ- 
гæй сфæлмæцыд, стæй абон йæ сæгътæй иуæн йæ 
къах асаст тулгæ дурæй. 
— Уыцы бæлццонмæ мæ зæрдæ æхсайы, мæ хæ- 
дзар, ма мæм мæсты кæн, дæ хорзæхæй. Зымæг нæ- 
ма у, фæлæ изæр у æмæ фæрæдийын цас диссаг у! 
— Ныртæккæ йæ ардæм хъæуы, цæмæй йын 
тæрсыс, дæ ныхас кæ! 
— Ныхæстæ райсом дæр ма ам уыдзысты, фæ- 
лæ-ма дæ разы фанар рудзынгыл æрæвæр, фæндагмæ 
дзæбæхдæр куыд зына. 
Дзитта фанар сæвæрдта рудзынгыл æмæ уат ба- 
кодта. Дзаххо ма иу цыбыр рæстæг ракодта йæ бал- 
цы хабæрттæ, æмæ ныххуыссыдысты. Фæллад адæй- 
маг тагъд афынæй вæййы, фæлæ нæй! Дзаххо рафт- 
бафт кæны йæ хуыссæны, куы иу фарсыл æрфæлдæ- 
хы, куы иннæуыл. 
— Цы дыл æрцыд, нæ лæг, цæуылнæ фынæй кæ- 
ныс?— бауырдыг та йæм ус. 
— Мæ зæрдæ ма æхсайы уыцы фæндаггонмæ.... 
— Цæмæй йæм æхсайы? Куыдз æй базондзæн, 
куы ’рхæццæ уа, уæд æмæ йæм сыстдзынæ, кæд нæм 
æрбаздæха, уæд... 
— Афонмæ хъуамæ æрхæццæ уыдаид, куыдз фæн- 
даггонты кæдæм базоны, уыцы ранмæ, фæлæ хъу- 
сыс? Куыдз нæ рæйы. Бæлццон, æвæццæгæи, раст 
фæндагыл не ’рцыд. 
Иу чысыл рæстæг ма бафæрæзта Дзаххо сынтæ- 
джы, стæй сыстад, йæ дзаумæттæ скодта, фанар рай- 
ста, фæсидтис Муртакмæ æмæ араст бæлццоны * раз- 
мæ. Иу дзæвгар куы суади комы, уæд ныхъхъæр кодта. 
Иæ хъæр араугæ ацыд æрхыты æмæ куыдфæстæмæ ба- 
мынæг. Йæ уæлвæд æм уæле æрыхъуыст фæсус хъæ- 
468 

лæс. «Табу хуыцауæн!»— загъта Дзаххо йæхины- 
мæр.— Чидæриддæр и, уæддæр удæгас у». 
Æнæзонгæ лæджы хъæрмæ Муртакк азгъордта иу 
цасдæр, стæй æрлæууыд йæ мидбынаты, арæйдта 
æмæ ракаст Дзаххомæ. Æвæццæгæн æй фæндыд, 
Дзаххо дæр афтæ тагъд куы згъорид æмæ уайтагъд 
куы бахæццæ уаиккой уыцы æнахуыр бæлццонмæ. 
Фанары рухсмæ куыд федта Дзаххо, афтæ бæлц- 
цон дæргъæй хуыссы йæ иу фарсыл, йæ армытъæпæн 
зæххæй йæ сæрыфахсмæ быцæу сæвæрдта, афтæмæй. 
Урсцъар цæсгом, сау рихитæ æмæ зачъетæ, æвæццæ- 
гæн, æрыгон уæвгæйæ хил чи рауагъта, ахæм лæппу. 
Æнæдзургæйæ касти Дзаххомæ æмæ, æвæццæгæн, 
стыр дисы бафтыд: æфцæгрæбын ацы дзæгъæл комы 
цы агуры æд цырагъ ацы зæронд лæг? 
— Де ’хсæв хорз æмæ дæ фæндаг раст!— сдзырд- 
та йæм Дзаххо. 
— Дæ хъуыддаг раст, фæлæ ма цæй фæндаграст, 
мæ къах мæ уæлæ нал ис... 
— Стæ-ма, уæдæ!—Дзаххо фæгуыбыр кодта, фæн- 
даггоны къахæй фелвæста цырыхъхъ æмæ æрысгæр- 
стытæ кодта къах.— Фидар лæуу! Цыма сæтгæ нæ 
акодта, фæлæ фездыхстис... 
— Фидар дæр бæргæ лæууин, фæлæ цæуыл слæу- 
уон, уый дзы нал ис, æмæ бæллæх уый у,— зæгъгæ, 
бахудт бæлццон. 
— Омæ, гормон, æнæзонгæ фæндагыл цæмæн ра- 
цыдтæ æнафоны, фæсхох искæмæ бафысым кодтаис, 
науæд афарстаис... 
— Уыдæттæ дæр бæргæ хъавыдтæн, фæлæ мын 
хуыздæр фадат нæ фæцис,— раст кодта бæлццон йæ- 
хи Дзаххойы раз. 
Куыд радзырдта, афтæмæй фæсхох, æфцæгмæ æв- 
вахсдæр цы хъæу ис, уырдæм куы æрбахæццæ, уæд 
бонæй бирæ нал уыд æмæ бахсæвиуат кæнынмæ хъа- 
выд, фæлæ ницы рауад йæ фæндæй. Хъæугæрон иу 
хæдзары раз æрлæууыд æмæ, кæд мæ суазæг кæник- 
кой, зæгъгæ, афарста: рухсæй ма æфцæгæй ахиз- 
дзынæн? «Рухсæй нæ, фæлæ ма хурæй дæр!»—дзуапп 
радта лæг, æмæ ма уый фæстæ цы хъуамæ загътаид 
бæлццон? 
Иугæр ын ам фысым куы нæ разынд, уæд атагъд 
кодта æмæ, æцæг, æфцæджы сæрмæ ма рухсæй схæц- 
цæ. Фæлæ уым къахвæд нал зынди ногуард миты 
46» 

бынæй, æмæ дзæвгар афæстиат фæндаг агурыныл. 
Иу чысыл дæлдæр куы æруад, уæд ссардта фæндаг, 
мит дæр дзы нал уыд. Фæлæ уæдмæ æрталынг, æмæ 
бырынцъаг хуылыдз фæндагыл фæкалд æмæ йæ къах 
цыдæр кодта, æрлæууæн ыл нал ис. Уæддæр ма тых- 
тæй-амæлттæй йæ фазыл æрбырыд æфцæджы бынмæ. 
Дзаххо сыстын кодта фæндаггоны, йæ дæлармы 
бацыд, йæ дзæкъул ын райста æмæ афæлвæрдтой цæ- 
уын. Хæрз сындæггай, фæлæ араст сты дæлæмæ. Чи 
дæ, кæцон æмæ кæцæй дæ, стæй кæдæм цæуыс, уы- 
дæттæй афæрсын фæндыд Дзаххойы, фæлæ йæ цæс- 
гом нæ бахъæцыд æмæ уал æнхъæлмæ каст уазæгæн 
йæхимæ. Бæлццонæн йæ уæлæ — æфсæддон цинел, 
мидæгæй дæр æфсæддон дарæс, цъæхбын уæлдзарм 
худ, фæтæн рон, йæ астæуыл дамбаца æмæ цахгем- 
дæр стыр кард. 
Цæуы бæлццон Дзаххойы æнцæйтты лыстæг къах- 
дзæфтæй æмæ цыдæриддæр у, уæддæр искæд хæццæ 
кæндзысты бынатмæ. Фæлæ Муртакк нæ бафæрæзта 
гаккæй цæуын æмæ фæтъæбæртт ласта сæхимæ. 
Дзиттайы баййæфта хæдзары раз тарст æмæ фæлур- 
сæй. 
— М’ арт бауазал! Кæм ис нæ лæг, цы фæцис?— 
зæгъгæ, фæцъæхахст кодта ус, фæлæ йын Муртакк 
цы хъуамæ загътаид! 
Дзитта хæдзармæ бауад, йæ бæзджын кæлмæрзæн 
акодта æмæ та, ныр дæр Муртакк йæ разæй, афтæ- 
мæй атындзыдта æфцæджы бынмæ. Бирæ суайын æй 
нал бахъуыд. Дыууæ лæджы ныхас куы фехъуыста, 
уæд йæ зæрдæ фенцаддæр. 
Æртæйæ сæ цыд бирæ фæтагъддæр. Дзаххо æмæ 
Дзитта бацыдысты бæлццоны дыууæ дæлармы æмæ 
уайтагъд æрхæццæ сты хæдзармæ. 
— Фарн ам уæд!— загъта фæндаггон, къæсæрæй 
куы бахызт, уæд. 
— Фæрнæйдзаг у, дæ нывонд фæуон!— дзуапп 
ын радта Дзитта æмæ арт кæнынмæ фæцис. 
Цыдæртæ ахъуыдыйаг фæкастысты бæлццонмæ. 
Кæд талынг уыд, уæддæр зын раиртасæн нæ уыд, 
ацы хæдзары алыварс æндæр хæдзæрттæ кæй нæй, 
уый. Муртакк, æвæццæгæн, уазæджы банымадта хи- 
оныл, фæлæ ам хъæуы куы уаид, уæд дзы æндæр 
куыдзы рæйын нæ райхъуыстаид? Хæдзар дæр æх- 
хæст бындурон ирон хæдзары хуызæн нæу. Æгæр 
470 

ныллæг, къаннæг къуымтæ, стæй цыма æрæджы 
арæзт у. Уазæг æгæр цымыдис кæстытæ куы кодта 
хæдзары къуымты, уæд Дзаххо йæхæдæг фæраздæр 
æмæ дзуры: 
— Уазæг, бахатыр кæн! Нæ ницæйаг къуым буц- 
ахуыр лæджы аккаг нæу, фæлæ дын хуыздæр фысым 
ссарыны амал нал ис æмæ хъæц. Не ’фсин, марадз-ма, 
хуырх ахъарм кæн æмæ уал нæ уазæгæн йæ къах 
адзæбæх кæнæм! 
«Цымæ чи сты ацы фæрнджын адæм?»—хъуыды- 
тыл фæцис бæлццон. Раласта йæ цырыхъхъытæ, рай- 
хæлдта йæ рон æд дамбаца, йæ дзыппæй дæр ма си- 
ста иу къаннæгдæр дамбаца æмæ сæ йæ фарсмæ æрæ- 
вæрдта. Дзаххомæ та диссаг уый фæкаст, æмæ уа- 
зæг йæ риуы дзыппæй систа афицеры пъагæттæ. 
— Адон дæр æфцæджы сæр мæ дзыппы арфдæр 
бафснайдтон. Куыд мын дзырдæуыд, афтæмæй цыма 
амы цæрæг адæм кадыл нæ дарынц пъагонджын- 
ты... 
— Æмæ, бафæрсын аипп ма уæд, афицер дæ?— 
бафарста Дзаххо. 
—» Уыдтæн Германы хæсты. Мæнæ мын ацы цæф- 
мæ радтой уыцы пъагæттæ. Æвæццæгæн, зæрдæлхæ- 
нынæн.— Уазæг йæ къухæй бацамыдта, йе ’фсæры- 
къæдзæй суанг йæ цæсты фарсмæ цы даргъ нос уыд, 
уырдæм.— Фæлæ мæнæн дæр бахатыр кæнут. Ирон 
хæдзары æрæгмæ бафæрсынц уазæджы, чи у, уымæй. 
Уæддæр базонæм кæрæдзи. Дæ ном мын бацамон, мæ 
хæрзæмбæлæг! 
— Дзаххо мæ хонынц, дæ рын бахæрон, ме ’фси- 
ны та Дзитта. Кæд ма мæ мыггагæй дæр фæрсыс, уæд 
Алæджыхъотæй. 
Уазæг лыстæггай, стæй, цыма ноджы цæмæйдæр 
бафæрсин^г у æмæ цæуылдæр гуырысхо кодта, афтæ 
бакаст Дзаххомæ. Дзаххо фефсæрмы. «Цæмæ мæм 
афтæ.цымдзаст? Кæд, мыййаг, нæ туджджынтæй ис- 
чи у?»— ахъуыды кодта Дзаххо æмæ цæмæй йæ хъуы- 
дытæ ма фæзыной йæ цæсгомыл, уый тыххæй иннæ- 
рдæм азылд æмæ ахъæр кодта йæ усмæ: 
— Цæй-ма, цы фæдæ! Нæма стæвд уыцы хуырх? 
— Ныртæккæ!— æрбадзырдта Дзитта æддаг къуы- 
мæй æмæ уайтагъд æрбадавта тæгæнайы тæвд хуырх. 
Бæлццон йæ риссаг къах нывæрдта тæвд хуырхы, 
æмæ дзы иу дзæвгар куы фæци, уæд æй Дзаххо ныс- 
471 

сæрфта, стæй йæ уыцы иу риуыгъд ракодта йæхи 
’рдæм, æмæ фадхъул йæ раны абадт. 
— Æллæх!—.зæгъгæ, фæхъæр кодта уазæг, æмæ 
йæ цæстытæ атартæ сты, цыма йæ зæрдæ бахъарм» 
Ныр та Дзаххо фæтарст. 
— Дзеудзæлæй!— зæгъгæ, фæкодта æмæ фæдисы 
хъæрæй бадзырдта йæ усмæ, раджы кæддæр æм сæ- 
химæ цы номæй дзырдта, уымæй: 
— Усай, цы фæдæ? Хæцъил-ма уазал доны ахуы- 
лыдз кæ æмæ йæ радав! 
Уыцы ныхасмæ уазæг фесхъиудта. Рабадт йæ 
мидбынаты, йæ рæмбыныкъæдзтæ йæ зæнгтыл æрæ- 
вæрдта æмæ йæ цæсгом йæ армытъæпæнты бам- 
бæхста. 
— Оххай, гормон!— фæтыхст Дзаххо дæр.— Æф- 
сæддон лæг куы дæ, уæд куыд лæмæгъ разындтæ! 
Зонын æй: риссаг у, фæлæ уæддæр цавæр у!—зæгъ- 
гæ, бауайдзæф кодта Дзаххо йæ уазæгæн, фæлæ йæм 
уый ницы сдзырдта. Йæ цæсгомыл фанары рухс куыд 
не сæмбæла, афтæ та разылд Дзаххойы ’рдæм æмæ 
та йæм нымдзаст. 
«Дæ мæрдтыстæн, кæсынæй мæм не ’фсæды, куы 
та мæм ныдздзагъыр!»—ахъуыды кодта Дзаххо æмæ 
фæрсынмæ фæцис. Чи у, кæцон у æмæ кæдæм фæн- 
дараст кæны? 
Уазæг йæхи схуыдта ардыгон, фæлæ æндæр кой- 
маг, Дзаххо кæй никæдма фехъуыста, ахæм мыгга- 
гæй. Паддзахы раппæрсты фæстæ фронт фехæлд æмæ 
ныр цæуы сæхимæ. Æфсады уæвгæйæ йын уыд иу 
ирон æфсымæргонд æмæ уыимæ суанг Дзæуджы- 
хъæумæ иумæ æрцыдысты. Уым фæхицæнтæ сты: ай 
Хуссар Иры ’рдæм рацыд, йе ’мбал та Дыгуры 
’рдæм. Дыгуры коймæ Дзаххо фестъæлфыд. 
— Бæгъæц-ма, æмæ, де ’фсымæргонд кæй хоныс, 
уымæн йæ ном æмæ йæ мыггаг... 
— Зæгъын, уый та сымах цæмæн хъæуы, фæлæ, 
табуафси, йæ ном Дзамболат, йæ мыггаг та Када- 
тæй... 
— Усай!— зæгъгæ, фæхъæр ласта Дзаххо.— Фе- 
хъуыстай! Фæзынд нæ иунæг! Фæзынд! 
Дзитта кæд дæрддзæф бадти нæлгоймæгтæм; уæд- 
дæр, цы уыд, уымæй хъустæ фестад æмæ уазæджы 
ныхæстæй иу дæр нæ ауагъта йæ хъусты кæрæтты. 
Бæлццон Дзамболаты кой куы скодта, уæд Дзитта 
472 

фестад æкæ фыццаг хатт комкоммæ нымдзаст уазæ- 
джы цæсгоммæ. Галиу рус дæргъæй-дæргъмæ нос. 
Рахиз æхсæрфарсы тымбыл нос, ехсы тъæпæныйас. 
Сау схъæл рихитæ. Даргъ зачъе. Фыццаг хатт сæ уы- 
ны Дзитта. Фæлæ цæстытæ! Уыдон сæ хуыз нæ аив- 
той. Кæс-ма! Уæртæ уазæг дæр худы йæ мидбылты... 
— Мæ хъæбул!— фæцъæхахст ласта ус, йæ зæнг- 
тæ базыр-зыр кодтой, фæдыдагъ сты... 
— Нана!—йæ къахы рыст дæр айрох, афтæ фæ- 
гæпп ласта уазæг æмæ Дзиттайы фелвæста йæ хъæ- 
бысы. 
Дзаххо сагъдæй баззад. Нырма ныр бамбæрста, йæ 
ус та ацы хатт дæр кæй фæраздæр æмæ йæ фырты 
кæй базыдта, уый. Фыр цинæй йæ цæссыгтæ нал ба- 
урæдта, афтæмæй касти, фырт йæ мады æрчъицын 
кæныныл куыд архайдта, уымæ. 
Дзамболат куыд хъавыд, афтæ дæр нæ рауад 
хъуыддаг. Уый дæр æвиппайды нæ базыдта йæ мад 
æмæ йæ фыды. Ницыхуызы сын уыд ам æнхъæл. 
Дзаххо æндæр ном æмæ мыггагæй куы схуыдта йæ- 
хи, уæд бафиппайдта, йæ фысымы ныхæстæ ранæй- 
рæтты кæрæдзийыл нæ бадынц, стæй цымыдисаг 
дæр сты. Фыццаджыдæр та уымæй, æмæ сæ куыдз- 
мæ «Муртакк» номæй дзурынц, раджы кæддæр хохы 
сæ куыдз куыд хуынди, афтæ. Уый дын иу æвдисæн. 
Иннæ та: сæ къаннæг хъæуы Дзаххо йеддæмæ 
«дзеудзæлæй» арæх ничи дзырдта. Стæй йæ усы дæр 
«усай» кæй хуыдта, уый дæр рох нæма уыд Дзамбо- 
латæй. Афтæмæй Дзамболат раздæр базыдта, йæ мад 
æмæ йæ фыдыл кæй сæмбæлд, уый, фæлæ хъавыд 
йæхи сындæггай раргом кæнын (æвиппайды зæгъгæ- 
йæ тас у фыдбылызæй). 
Æхсæв æмбисæй фæфылдæр, уæддæр ма Дзаххо 
æмæ Дзиттайы хæдзары къаннæг рудзынгæй калди 
рухс. Уæвгæ, уыцы рухс зымæг æмæ æрæгвæззæг æх- 
сæвты алыхатт дæр калд, фæлæ ацы хатт фанар иу- 
нæг нал уыд, æгас хæдзарвæндаг дæр йемæ уыдысты. 
12. ХÆР2БОН, ХОРЗ АДÆМ! 
Дзаххо æмæ Дзиттайы бæргæ фæндыд, сæ фырт, 
йæ хабæрттæ кæронмæ куы радзырдтаид, фæлæ фæтæ- 
ригъæд кодтой сæ «сывæллонæн», фæллад у, зæгъгæ, 
,æмæ йæ лицæмæйуал бафарстой. Райсомы раздæр 
473 

райхъал сты. Уыд рæсугъд, ирд райсом. Арвыл нæ 
зынд мигъы къæм дæр. Хæхты бæрзæндтæй, ногуард 
мит кæуыл æрхæцыд, уыдоныл æрбаныдзæвд хуры 
бурдзалыг тын. Дæлдæр, хохы фæхстыл кæрдæг кæм 
фæхæцыд, уым æрбадт халас æмæ дзалагæрдæг зын- 
ди цъæхбын урс къæбæлдзыг уæлдзармау. Хъæр, 
хъæлæба никæцæй хъуыст. Æрмæст дæлæ комы цъи- 
тийы æргъæвст дон цæуылдæр хъуыр-хъуыр кодта 
йæ дурджын фæндагыл æмæ згъордта рæсугъдæй. 
Фæсаходæн Дзаххо баздæхт Дзамболатмæ: 
— Лæппу! Дысон дын куыд схуыдтон нæхи, амы 
адæм нæ уыцы номæй зонынц. Ардæм цæмæ гæсгæ 
æрæфтыдыстæм æмæ нæхи бæстæй цæй фæдыл фæ- 
хауæг стæм, уый дæр сын æндæрхуызон радзырдтон. 
Зæгъын, нæ туджджын æлдæрттæ нæ фæдыл куы ра- 
цæуой сæ маст райсыны сæраппонд... Абоны онг дæр 
ма адæмы раз къæмдзæстыг дæн, мæнг ныхæстæ сын 
кæй фæкодтон, уый тыххæй... Хуымгæнгæйæ дæ ба- 
фхæрæджы кæй амардтай æмæ лидзæг кæй ФæДæ» 
уый нын дзырдæуыд, фæлæ стæй уал азы дæргъы 
кæм уыдтæ, цытæ кодтай, уыдæттæн ницыма зонæм... 
Дзамболат радзырдта, суанг, Дзаххо цы бонæй 
загъта, уырдыгæй ацы боны онг йæ царды фæндаг. 
Фæлæ уымæй ноджы бæстондæр радзурыны сæр ба- 
хъуыди Дзаххойæн йæхи, йæ фырты æрцыды тыххæй 
Æхсæйнаг хъæуæн цы куывд скодта, уым... 
Цардысты Цæгат Иры арæнæй Кæсæджы арæны 
’хсæн. Сæ фыдæлтæ раджы кæддæр залгъæдгоймаг 
уыдысты, фæлæ сын хуымзæхх кæй нал фаг йодта, 
уый фæдыл ралыгъдысты быдырмæ. Уым дæр сын 
йæ зæхх чи хъуамæ раттаид, фæлæ-иу баххуырстой 
хуымгæнды зæхх Кæсæджы æлдæрттæй æмæ афтæ- 
мæй цардысты. Ам сын хуыздæр уымæй уыд, æмæ, 
æххуырсгæ зæххыл цы нартхор амал кодтой, уый сын 
хохы цъасмæ ласын нал хъуыд. 
Дзаххо æмæ Дзитта ардæм цы уалдзæг æрæфты- 
дысты, уыцы уалдзæг дæр та балхæдтой иу дæсæтин 
иу азмæ бакæнынæн. Йæ фырт Дзамболат йæ цæди- 
сон æмбалимæ сæ тæккæ хуымгæндыл куы уыдысты, 
афтæ, зæхх кæмæй балхæдтой, уыцы æлдар йæфæс- 
дзæуинтимæ æмæ йæ уазджытимæ уым æрбалæу- 
уыд. Æлдар, æвæццæгæн, йæ уазджытæн йæ бирæ 
зæххытæ æвдыста. Махонты фарсмæ хуым кодтой 
хохаг кæсгæттæ. Уыдон куы ауыдтой æлдары, уæд 
474 

фæуагътой сæ куыст æмæ æзфæраздæруонæй згъо- 
рынц æлдæрттæм æмæ сæхи андадзынц сæ сæргъты 
æгъдæнцæйттыл. Ахæм æгъдау æвæрд сæм уыд: сау 
адæмæы исчи куы ауына æрбацæугæ æлдары, уæд 
хъуамæ батындза æмæ йын фæхæца йæ саргъы æгъ- 
дæнцойыл, балæггад ын кæна. Бæхыл бадынмæ куы 
хъава, уæд дæр та афтæ. Махмæ та уыцы æгъдау 
ахæм хуызы уыд: кæстæр лæппутæ-иу балæггад код- 
той хистæр уазджытæн, сæхи æмхуызон хуымæтæджы 
адæймæгтæй кад кæмæн кодтой, уыдонæн. Кæсгон 
æлдарæн йæ хуымы аргъ бафыстой, лæггад ын кæ- 
ной, уый сæр та сæ хъæугæ ницæмæн кодта, æмæ сæ 
куыст дæр нæ ныууагътой. 
Уæд, дам, æлдары уазджытæй иу бафарста фы- 
сымы, махонтæм амонгæйæ: «Адон та дын чи 
сты?» 
— Нæ сау адæм сты уыдон дæр!— дзуапп радта 
æлдар. 
— Æмæ иннæтæй хъауджыдæр сæ хæс цы у, уый 
цæуылнæ кæнынц? 
— Хатгай сæ айрох вæййы. Ныртæккæ сын æй 
бамбарын кæндзынæн,— дзуапп радта йæ фыды бæ- 
сты æлдары фырт. Йæхæдæг батахт æмæ уæлбæхæй 
дзæхст-дзæхст ралæууыд Дзамболат æмæ йе ’мбалыл. 
Æмбал, нырма æвзонг лæппу, ницы фæцарæхст, фæ- 
лæ Дзамболат хъама фæцъортт ласта æмæ йæ æлда- 
ры къуыдиппы артæнты афсæрста. Цæвæгæн йæ сæр 
æркъул йæ риуыл, бæх фæтарст æмæ йæ ахаста фæр- 
сырдæм. Йе ’ мбæлттæ, æвæццæгæн, хорз нæ бафип- 
пайдтой, лæг мæлæтдзаг цæф фæцис, уый æмæ бæх 
ахсыныл систы. Дзамболатæн дæр йе ’хсæрварсы туг 
калди, афтæмæй тыхтæй-амæлттæй баирвæзт хъæд- 
мæ. Дзамболаты æмбал фæдисы фæуад Дзаххомæ. 
Зыдтой Дзаххо æмæ йе ’рвадæлтæ дæр, æлдар йæ 
фырты мард афтæ кæй нæ ныууадздзæн, уый æмæ 
фæлидзæг сты æмæхсæвæджы. Æрмæст ма сæхиуæт- 
тæй иу адæймагæн загътой, сæ фæндаг кæуылты у, 
уый æмæ Къахеты ’рдæм кæй цæуынц, уый. 
Уыцы бонæн йæ райсомы æлдар йæ фæсдзæуинти- 
мæ, пъырыстыф, хъæуыхицау æмæ стражниктимæ 
æрбамидæг сты хъæуы. Ныппырх кодтой хæдзар. 
Дзаумæттæй сæ зæрдæмæ цы фæцыд, уыдон ахастой. 
Фосæй кæрты цы баййæфтой, уыдон атæлæт кодтой... 
Хъæубæстæм дæр ныууырдыг сты. Марæг, дам, ам 
№ 

сымахмæ æмбæхст у æмæ йæ раттут, кæннод уæм: 
зекуци æрбатæрдзыстæм... 
Дзамболат сæ хъæумæ нал бацыд. Стъараполы гу- 
бернийы иу хъæуы ныллæууыд æххуырсты иу хæ- 
дзармæ. Уæды рæстæджы Цæгат Ирыстонæй бирæтæ 
цыдысты æхца бакусынмæ Харбинмæ, æмæ Дзамбо- 
лат сфæнд кодта уырдæм ацæуын. Æрмæст ма фæн- 
даггаг хъуамæ смадзал кодтаид. Чидæр æй банымыгъ- 
та æмæ йæм æвдисæндар гæххæтт кæй нæ разынд, 
уый тыххæй йæ æрцахстой, базыдтой йæ, чи у, уый. 
æмæ йæ Налцыкмæ сластой. Стæрхон ын кодтой 
æнусмæ каторгæ æмæ йæ ахастой Сыбырмæ. Уыцы. 
хабæрттæн Дзаххо æмæ Дзитта ницуал базыдтой. 
Сыбыры уæвгæйæ Дзамболат бахаудта, политикæ- 
йы фæдыл ахст чи уыд, ахæм революционерты къордт 
мæ. Уыдон æй сахуыр кодтой кæсын, фыссын, стæй. 
уырыссагау дзурын дæр. Германы хæст куы райдыд- 
та, уæд уымæн йæ дыккаг азы кæрон паддзахы хица- 
уадæй рацыд дзырд: Дзамболаты хуызæн ахстытæн 
бар ис хæстмæ бархийæ ацæуынæн. Æмæ Дзамболат* 
дæр ацыд фронтмæ. Ныр æм уыд иу чысыл ахуыр- 
дзинад дæр, фæлæ тынгдæр та йæ лæджыхъæды руа- 
джы стыр хорзæхджын куы сси, уæд. ын радтой афи- 
церы цин дæр. 
1916 азы кæрон. Дзамболат Германы фронты сæм- 
бæлд сусæг куыстгæнæг большевикты къордыл. 
Фронт куы фехæлд, Рæстæгмæ хицауады заманы, уæд. 
рацыд Дзамболат дæр сæхимæ æмæ ам мидхæсты 
цæхæры бахауд. Кæсæджы партизантимæ иумæ рай- 
ста йæ маст, йæ хæдзар ын цы æлдар фехæлдта, уы- 
мæй, стæй уæд ссыди сæ хъæумæ. Йе ^рвады амынд; 
фæндагыл рараст йæ мад æмæ фыды агурæг. 
Аивгъуыдтой та иу фæззæг æмæ иу зымæг дæр.. 
Уалдзæг. Æхсæйнаг хъæуы ныхас та ныр дæр — йæ 
тæккæ дзаг адæмæй. Æмæ та сæ мæт — чи уыдзæн 
ацы аз та фæндаг аразæг? Дзаххойы бйнонтæ фарон: 
афæндараст сты сæ райгуырæн хъæумæ. Афтидармæй 
сæ нæ уагътой Рæбынгомы цæрджытæ- Иу мæгуыр» 
хæдзары цæй бæрц вæййы фос, уый бæрц сын æрæм- 
бырд кодтой æмæ сæ суанг æфцæджы сæры онг сыс?- 
къæрдтой. 
476 

Фæндагмæ ныр æнцондæр зилæн у, фæлæ йæм 
уæддæр йæ ныфс ничи хæссы. Дзаххо йæм куыд. 
зылд, афтæ чи бафæраздзæн? Æмæ хатгай æвæгæсæг 
аззайы. Чифæнды йæм зилæд, уæддæр Дзаххойы кой 
нæ хицæн кæны адæмы дзыхæй. Æндæркоймаг 
бæлццæттæн Æхсæйнаг хъæуы цæрджытæ ныр дæр^ 
ма фæамонынц фæндаг: «Фалæмæ цæугæйæ æфцæ- 
джы бынмæ куы бахæццæ уай, уæд-иу уæлæмæ ахæрд 
кæн раст Дзиттайы цыртæй. Æнцон базонæн у, æф- 
цæджы æмбисы онг дзы уымæй стырдæр цырт нæй. 
Фæлæ, цæгаты ’рдыгæй ацырдæм куы цæуай, уæд та- 
иу, æфцæджы тæккæ сæр цы бæрзонд цырт ис, мах 
æй Дзаххойы цырт хонæм, раст уый тæккæ цурæй 
рауырдыг кæн Зымæгон къуылдымыл. Кæд дыл, мый- 
йаг, баталынг уа, уæд-иу бахсæвиуат кæн æфцæджы 
бынмæ æввахс Дзаххойы къаннæг хæдзары. Ныртæк- 
кæ дзы цæрæг нал ис, фæлæ йæ хицауы ном, йе 
’фсины фарн æмæ фæлмæн лыстæн нырма уым сты...», 

ЧИНЫДЖЫ ИС: 
Æвидийсæ .курдиат — раздзырд 3 
РАДЗЫРДТÆ 
Хорхæссæг 10 
Æрдхæрæны лæвар 30 
Чъеури 47 
Хур скæсæны ’рдæм нæ ныгуылы .... 67 
Иу ногбон æхсæв 78 
Тегайы бæлас 87 
Алчи . . . . . . . . • . 93 
Фæсмон • • • • 104 
Чидæр 133 
Æвдадзы хос 149 
Диссаджы, кужла 163 
Пъырыстыф 176 
Ичъи 191 
УАЦАУТÆ 
Фыййауы сагъæс • • . . • • • 199 
Арф комы 275 
Мæт 318 
Фжндагсар Уастырджи 408 

Кудзаг Габрелович Дзесов 
ИЗБРАННЫБ ПРОИЗВЕДЕНИЯ 
Рассказы и повести на осетинском языке 
Редактор Л. Е. Валиев 
Художник Т. Г. Т о р ч и ио в 
Художественный редактор У. К. Какуков 
Технический редактор А. В. Ядыкина 
Корректор И. X. Джан^аегуа 

:ЛБ № 1637 
Сдано в набор 06.01.88. Подписано к печати 23.05.88. 
Формат бумаги 84х1061/32. БУМ- тип- ** 1- Гарнитура 
шрифта школьная. Печать высокая. Усл. п. л. 24,19. 
Усл. кр.-отт. 24,5. Учетно-изд. листов 25,20. Тираж 
2000 экз. Заказ № 17. Цсна 2 руб. 
Издательство «Ир» Государственного комитста Северо- 
Осетинской АССР по делам издательств, полиграфии и 
книжной торговли, 362040, г. Орджоникидзе, проспёкт 
Мира, 25. 
Киижная типография Государственного комитета Ссверо- 
Осетинской АССР по делам издательств, полиграфии и 
книжной торговли. 362011, г. Орджоникидзе. ул. Тель- 
гмана, 16. 


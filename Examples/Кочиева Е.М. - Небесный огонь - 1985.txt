'>-чч *•»»"*« . ?ч<<-. . %<х.л- " <--»' :^Ю 
-'': *Й •'• ^'¦'¦'¦ 'Г;-;: 
' -":?/- «Ж >;/:'; .V; •' 7г 
^З^та 

*к/**^1 
~Т$рцты лизæ 
Ш ÆРВОН ЗЫНГ 
ÆМДЗÆВГÆТÆ 
Чиныеуадзæн «Ир» 
Орджонинидзе * 1985 

840с4 
К94 
Коцты Л. 
К94 Æрвон зынг: Æмдз. — Орджонн- 
кидзе: Ир, 1985.—63 ф. 
25 к. 
Лкрнческпс размышления о прошлом. настоящем 
и будукцем нашего молодого совремснннка — вот 
основная тема сборниха стихов 
4702470000—37 лл л„ 
К -* 40—85 840се 
М131 @3) -85 
© Издательство «Ир», 1985 

* ’* * 
Мæ талас хо, хъæдабæцæст æхсæв, 
Дæ сæрыл мит ыставд тъыфылæй уары, 
Æз та æнкъарын тутайы хæрздæф, 
Мæныл та уалдзæг зары æмæ зары... 
ХЪÆУГÆРОН 
Этюд 
Хъарм изæр 
рнзы 
бæгæныйы фыикау 
былтыл. 
Хохы фæтæн уæхскыл 
бады 
æрмахуыр бæлокау 
хур. 
Дуры лæгъз гуыбын 
боны тæвдæй ысхъарм и. 
Хуры фæстаг тыктæм 
бæхтæи æрттивы, 
сæ хъуын. 
Афтæ æнусмæ 
æз дуры къуыпрагъыл 
фæбадин. 
Урсдæндаг дугъонтæ 
цадæг куыд тоной 

кæрдæт. 
Хæхтæ куыд зыной, 
стæй, раст цыма 
сасиргур, 
мæлдзыг мæ рæзты 
куыд уайа 
хъуыддагхуызæй... 
* * * 
Астæрдыл сныв кодта саби тæрхъустæ, 
Малусæг, хур. 
Схудти, ныссæрфта хъуыддагхуызæй рустæ, 
Ных æмæ дур. 
Сбадти. Ныуулæфыд кусæг. 
Ныр дунейæн 
Ахæм зæрдæ! | 
Уый дæр куыд уына 
йæ фыны тæрхъустæ, 
Бомбæтæ — нæ! 
КАРОЛИНÆ ЛЭМ 
Йæ хай ысты иууыл — цæссыг æмæ мæт, 
Дæ разы уый рохстæй æрзоныг, 
Ныффысдзæни ихуазал къухæй хъысмæт 
Æхсины цыбыр уарзты боныг. 
Уадз аууонау иууыл дæ фæстæ цæуа, 
Йæ былалгъыл иунæг дзырд — «Байрон», 
Дæ рацыдмæ искуы цагъарау лæууа 
Сæрхызт æмæ зæдæнгæс Каро. 
Дæ. бар у — йæ уд ын ыстъалытæм снс, 
Дæ бар у — æрыссæнд æй къахæй. 
Дывзагæттæ, хъусут: у уарзын йæ ис, 
Нæ домы уый арфæ сымахæй. 

0 зæхæнгæс Кзро, æнæсæрфат Карог 
Уæлдæр дуне сонт ми кæ бары, 
Дæуæн та дæ хуыцау — æнæхуыцау Байрон, 
Йæ фæлгонц дæ эæрдæйы дарыс... 
Уæлтæмæн поэты ды ма уарэ, æхсин,— 
Нæ уыдзæн уый иузæрдыг уарзон: 
Æнæфæнык лордæн æнæнцой — йæ дин, 
У уадтымыгъ уымæн йæ фæззон... 
БЫНАТЫХИЦАУ . 
Мæ фыдæлтæ дæ стыр зæдыл нымадтой, 
Дæ сыгъдæг ном æдзух сæ куывды ардтой, 
Æз уыдонæн аккаг фæдон нæ дæн: 
Нæ кувын æз, бынаты дзуар, дæуæн. 
Æрмæст дын æз дæ æнцойдзинад халын— 
Æнафонмæ мæ цырагъ судзгæ дарын. 
Æмсæрау æз ныхас фæкæнын демæ, 
Мæ хъуырдухæнты балæгæрдыс мемæ. 
Кæс-ма, кæс-ма: кæны та скæсæн сырх — 
Æхсæвы тарæн асасти йæ тых... 
Цы фылдæр уарзыс? Хур æви къæвда? 
Æмдзæвгæтæ дын бакæсин уæд та?!. 
ЛЕНИНГРАДАГ НЫВТÆЙ 
Кæс-ма, домбæйттæ былгæрон лæууынц, 
Сæ дур цæстæнгас уылæнтыл æнцайы, 
Сæ рæзты цард æнæрæнцайгæ уайы, 
Сæ сæрты мигътæ цадæггай цæуынц. 
7 

0 домбæйттæ, кæ фæллайут? Чысыл 
Мæ къæхтыбын уæрыччытау æрхуыссут. 
Уæ уаз сæнтты æбæрæг джунгли мысут, 
Мæнг бæллицтæн уæ зæрдæ у фысым. 
Æдзæм домбæйттæ рухс фынтæ уынынц: 
Цыма сыл хур йæ хъарм хæдон æппары, 
Цыма сæ сæрмæ хъæд йæ цатыр дары, 
Цыма сæм сырдтæ хиуæттау кæсыпц... 
* * * 
Хъæддаг бæхау ды армаццаг кæныс, 
Зæвæтæй мæ æнæхатыр цæвыс, 
Дæуæн дæ ахаст хивæнд æмæ карз у, 
Уæддæр дæ æз, нæртон дэырд, уарзык, уарзын. 
Дæ комытæф бæзджын фæздæгау уæд, 
Тæппуд-иу дын дæ æнгасæй тæрсæд, 
Æз та дæ рагъыл сгьалытæм тæхдзынæи, 
Дæ барцыл æз дæрзæг къухтæй хæцдзынæн. 
Сæрхызт дугъон, зæвæтдзæгъдæн кæныс, 
Уæддæр мæнæн æмбæлццонæн бæззыс... 
ЭПИТАФИ 
Сусæг-æргомæй мæн сайдта йæ фæдыл цыдæр, 
Зæд уыд, дæлимон уыд, кæу мын бæрæггонд 
ныр дæр, 
О, фæлæ хуыртыл æз размæ æдæрсгæ цыдтæи, 
Уарзтон м# уырзтæй дзæнхъатау ысгарын 
дзырдтæ. 
8 

Саха-къ&вдатæм æз дардтон æхцонæй мæ сæрт 
Ахстой мæ цырд хъустæ мæрыл мæлдзыджы 
уынæр. 
Уарзтон, фæндаггон, æз уарзты цырагъау 
сыгъдтæн, 
Хъусыс, фæндаггон, æз амоидджыи царды 
уыдтæн!.. 
* * * 
Æвæццæгæн, фын уыд, фын уыд, фын уыд, 
Мæ фыны æз дæ хуызæн гуырды уарзтон, 
Йæ уынд мæнæн æвдадзы хосау уыд, 
Æз-ну йæ размæ фæндагмæ нымдзаст дæн. 
Фын кæм вæййы, уым райхъал дæр вæййы. 
Æцæгдзинад фæнвддзаг и фынимæ, 
Куы нæ дæ уым ды аххосджын, миййаг: 
Сты аххостæ æплæтæй дæр мæхимæ. 
Кæйдæр рудзгуытæ зардæй ризынц ныр, 
Мæ цин мæнæн сындзыл цæуы ныртæккæ. 
Уæ^ахиз уæд нæртон къухты фæндыр, 
Æгас цæуæд æхгæдзæрдæ æрхæндæг. 
Æвæццæгæн, фын у, фын у, фын у 
Дæ чындзæхсæв, æрмæст мæ зæрдæ эоны, 
Куы фехъал уай — уырндзæни дæ зынæн, 
Фæлæ ыздæхæк ацы балцæй кæй, 
Æмæ дæ æгъдау дарддæр цæуын домы. 
Æвæццæгæн, фын уыд, фын уыд, фын уыд: 
Мæ цæсты раз дæ рухс фæлгонц лæууыд. 
9 

УИСЫН БÆХ 
Дугьон, буц дугъон, фæлæуу: 
Уисын бæх дæм дзуры. 
Æз æрвадау уарзын дæу, 
Алæуу-ма мæ цуры. 
Урс дæ ды дзæнхъайау раст, 
Сау ыстъæлф — дæ ныхыл. 
У чындзау уæздан дæ каст, 
Згъæллаггом — дæ дзыхы. 
Саджы фисынтыл, бæгуы, 
Амад у дæ барæг. 
Ахæм у, кæм федтай ды 
А зæххыл лæгау лæг. 
Барвæсс, о саулох, фæлæуу: 
Уисын бæх куы куры. 
Уый æрвадау уарзы дæу, 
Алæуу, цæй, йæ цуры. 
Кæд мæнæн мæ уынд æндæр 
У, мæ зынаргь, базон: 
Дæн дæ мыггагæй уæддæр, 
Уад та у мæ фаззон. 
Ракæс: ме рагъыл дæуау 
Сонт барæджы скъæфын. 
Уый мæнмæ нæ хæссы фау — 
Арвгæрæтты стæлфæм. 
Дугъон, буц дугъон, фæлæуу: 
Уисын бæх дæм дзуры. 
Æз æрвадау уарэын дæу, 
Алæуу-ма мæ цуры. 
10 

Тагъд кæндзæн мæ барæг лæг, 
Зонын, сахъ уыдзæни, 
У йæ ахастæй бæрæг — 
Стъалытæм тæхдзæни. _ 
Æз йæ буц дугърн дæн ныр, - 
Райсом та дæ рад у: 
Саби тагъд кæндзæн ыстыр, 
Уый нæ фидæн кад у. 
Дугъон, буц дугъон, фæлæуу: 
Уисын бæх дæм дзуры. 
Æз æрвадау уарзын дæу, 
Алæуу-ма мæ цуры. 
ФÆЗЗЫГОН ЗАРÆГ 
(Я. Коласæй) 
Кæрдæг ныббур и. Сыфтæр ызгъæлы. 
Изæр æркъул и зæххæн йæ русмæ, 
Дндинтæм дзуры: «Афон у стъæлын!» 
Хъæдмæ æрхатыд: «Бамыр, ныхъхъус у!» 
Изæр, мæ хæлар, барст у мæ рæстæг, 
Уый мын куы дзурыс сабыр ды дæр; 
«Ам и дæ изæр, уæлмæрд хæстæг ут 
Уым дын уыдзæни бирæ хуыздæр». 
Изæр, æфсымæр, хъусын æнкъардæй, 
Карз у дæ ныхас, ма мын æй дзур. 
Зæрдæ æууæнды — ракæсдзæн арвæй, 
Æврагъы скъуыдæй разындзæн хур. 
11 

Дæн æз фæлмæцыд, чн зоны, низæй, 
Йе та фæндагыл бастад мæ уд, 
О, фæлæ дзыхæй ке ссæудзæн тъизын, 
Абухæг цардæн исын мæ худ. 
Цадæггай хуыссæг атыхсти хъæдыл, 
Стъалытæ арвыл систой фæдис. 
Тайы мæ эæрдæ фæз æмæ рæгътыл, 
Зæрдæ нæ зоны цардæй æфсис. 
СЫФТÆРЫ МÆЙ 
Стъалыты 
Чидæр 
сæрттивын кодта 
мелæй. 
Калмæн йæ их-зæрдæ 
батади 
уарзты бæллицæй, 
Нал æй;ахаста 
хуынкъмæ йæ къах 
æмæ стымбыл — 
æсзист цалх — 
дуры тæвд риуыл. 
Хъæкдилтæ 
сарæзтой 
мæйрухсмæ 
Аугь, ’.. 
æмæ сæм * 
цингæнгæ 
хæфсы лæппынтæ 
къодахæй кастысты. 
12 

Бæлæстæ иууылдæр 
скодтой 
чындздзон дарæс. 
Туга æрмæст 
фыиæй уыд, 
Мидфыны зарыди: 
«Уе ’ппæты разæй 
кæндзынæн — 
уæ сабиты былтыл 
нæма бахус уыдзæн 
сæ хъуымыз, 
афтæ мæнæн та 
мæ хъæбултæ хъомыл 
уыдзысты...* 
* * * 
Зары тар: «Фынæй, фынæй... 
Сты фынæй, мæ хур, 
Тинтæ, рувæстæ, ыстæй 
Фæндаг æмæ дур». 
Хуыссæг н ’ахсы мæн уæддæр, 
Цæстыл уайы: дард 
Тыгъдбыдыры, дард кæмдæр 
Судзы лиллон арт. 
Æмæ ихæнæй тыхсы, 
«Офф» кæны, куыд арс, 
Арты раз уæйыг хуыссы, 
Тавы уый йæ фарс. 
Æхсæв у фæлмæн, фæлмæн 
Гинойы хъуынау. 
Узы уый йæ рагъыл мæн 
Цадæггай, фынау. 

Æмæ ту\ы кæрцы тар 
Цу нæртон бæлас. 
Сты Æхсæртæг ’мæ Æхсар 
Хъахъхъæнæг йæ раз. 
Æз зæрдæбынæй кæнык 
Нартимæ ныхас. 
Семæ дард балцы цæуыи 
Донбеттыртæм раст* 
Æхсæв у фæлмæн, фæлмæн 
Гинокы хъуынау. 
Узы уый йæ рагъыл мæн 
Цадæггай, фынау. 
Æмæ нæй зæххыл хæрам, 
Маст æмæ фыдæх, 
Иумæ хъазынц нæууыл ам 
Бирæгъ æмæ сæгъ. 
Мæч æгас дуне фæнды 
Бахизын хъыгæй — 
Уой сывæллон æмæ мад 
Амондджын цæмæй. 
Æхсæв уа фæлмæн, фæлмæн 
Гинойы хъуынау, 
Уза уый йæ рагъыл мæн 
Цадæггай, фынау... 
* * * 
Æз дæ уынын: дæ дæлæрмтты дæ къухтæ* 
Цырт-сурæтау æнæэмæлгæ лæууыс, 
Ныртæккæ ды æппæт дунейæ цух дæ — 
Дæ миддукемæ джихауæй кæсыс. 
14 

Куыд зонгæ у мыдХуыз æрфгуыты фезмæлд, 
Куыд зынаргъ у фæлурс æнгуылдзты фын! 
Æхцон сурæт æрмæст мæ разы фестæд — 
Зындонæн дæр æз бауарзин йæ зын; 
Мæ цæугæ хох, цы уайы ныр дæ цæстыл, 
Сæгъдзаст æнгас дæм, чи зоны, фæзынд? 
КæцæЙ ,кæцæй? Æмбарын æй: мæ бæсты 
Æицæр чидæр дæ уаз бæллицты уыд. 
монолог 
Йæ уды цин тæдзынæгæй фæкъæртт, 
йæ цæстысыг уæздан ызгъалы уалдзæг, 
Зæххыл нырма — æфсæрмы^æнаг уазæг, 
Кæндзæнн райсом къуылдымтыл тъæбæртт. 
Мæ зæрдæйыл уæд мысинаг лæсдзæн — 
Адджын сæнау æхцон æмæ æгъатыр, 
Зындонау та мæм рухс дуне кæсдзæн, 
Мæныл та аргъау айтындздзæн йæ цатыр: 
Цыма мæн уарзыс а зæххыл æрмæст, 
Цыма мæ ды ныхыстæры фæцыдтæ, 
Цыма æппындæр не сси урс мæ цæст, 
Цыма дæ къулгард не ссау и æппындæр* 
ГОГЕН 
Уæ къæхтæм пылпæрстон сызгъæрин фысдзарм, 
Æрвои рухс Мæ удыл ныдзæвди, 
Сымахмæ та касти уый бур арсы царм, 
Мæ тухи цы бæсты æмбæлди?! 
15 

Æнæфенд дæснытæ, ныхъуырын мæ маст: 
Сымахæй æмæнкъард цы домдтон! 
Таити, Таити, мæ эæрдæйы каст 
Фæстæмæ дæуырдæм ыскодтон. 
О Франц æмæ Метте, ныббарут мæнæи: 
Мæ нау та йæ пæлæзтæ систа, 
Мæ царды дэæпгар уыди рог митæ, сæн, 
Нæ тæрсын æфхæрд æмæ ристæй. 
Æнкъарын, мæн аивад арвмæ хæсдзæн,— 
Æз уымæн æнусмæ — йæ хæстон, 
Æмбарын, табугæнгæ искуы кæсдэæн, 
О, ме сконд дунемæ мæ бæстон. 
ТÆРККЪÆВДА 
Цыма хуыцауæн счындæуыди хинтæ, 
Æмæ йæ ахаст аивта æваст,— 
Сыл бикъ æмæ нæл бикъ æргæвдынц зинтæ, 
Æмæ сæм уый дæр дзаг фынгмæ фæраст. 
Æмæ та дуне зинты хъомпал басгуыхт. 
Иæ фæстæгтыл зæххыкъорн лæууы. 
Йæ маст уæларв Куырдалæгонæн рафыхт,— 
Йæ куырдадэæй гыбар-гыбур цæуы. 
Куырыхон куырд æнæвгъау фатæй хъазы, 
Уый нал æвзары знаг æмæ хæлар. 
Æрыгон хæрис зæххы онг æртасы, 
Сæрдыгон бок æвиплайды фæтар. 
Мæ уд мæнæн та хуры фарсмæ бады, . 
Мæ амондыл æууæндын æз зынæй — 
Ды загътай: сМæй, бæлвырд, ныххаудзæн цады... 
Мæнæн зæххыл дæуæй зынаргъдæр нæй...» 
16 

ХЪÆД 
(Я. Коласæй) 
Дзуры иугæндзон цыдæртæ, 
Нæй йæ ныхæстæн фæуæн, 
Мигъау хъæр лæууы йæ сæрмæ, 
Бон-изæрмæ уый лæудзæн. 
Æмæ агайдзæн мæ зæрдæ 
Тарфы бæлæсты æнгас... 
Хъæд! Цæуыл тилынц сæ сæртæ? 
Хъæд! Цæуыл кæнынц ныхас? 
Фæлæ хъæд мæнмæ нæ хъусы: 
Дих нæ кæны сусæг цин, 
Æмæ хивæнд сæр нынкъусы, 
Цыма удæгас у, зин... 
* * * 
Æз муртаттаг — агурын æмбарынад,— 
Мæнæ тута — минсион æвдиу! 
Зонын, зонын æз дæуæй æмбалы ад, 
Абон уæд дæ уазал æнгас циу? 
Хуыссæг — алы хихы, алы къабузы, 
Дæу æппыидæр уазæджы мæт нæй, 
Урс зымæг дæ батыхта йæ гарузы, 
Уалдзæгмæ кæныс æнцад фынæй... 
ф * * 
Иунæг кæй нæ вæййын бонты бынбауинаг тары, 
Барджынæй дсмæ мæ зынтæ кæй фæкæнын дих, 
17 

УыЙ тыххæй, Музæ, дæуæн æз дæ фыдмитæ 
барын: 
Судз мæ, уыраугæ хург хой мæ, æнæхатыр их! 
АМОНД 
Дзулы хъæбæрыл æрызæр ыставд цæхх. 
Хæфсыты зардмæ æнуд изæр хъус, 
Кьæхтæ æнкъарæнт æхсызгонæй хъарм зæхх. 
Къæртайæ дарæд хæмпус æхсыр урс. 
Саха-къæвдатæ æлутон æртахæй 
Сыджыт зæрдæйау ыскæнæнт фæлмæн. 
Ракæсæд ноггуырд мæй тарбын æврагъæй, 
Иу чидæр арвгæрон агурæд мæн... 
БЕГАЙЫЛ ХЪУЫДЫ КÆНГÆЙÆ 
Æндæр царды зынгцæст тырын уыдтæк, 
Мæ фарсыл сгуыхт уæззау æхсаргард хастоп, 
Дзæбидырдзуаны Сау хохмæ цыдтæн, 
Цъчех къуылдымтæ зæронд цæвæгæй дастои. 
Сæрддон æхсæв кæркуасæнтæм хъæрæй 
Æз лæппутимæ зарыдтæн æхцонæй. 
Фыдæлты зæхх! Дæуæй адджындæр нæй, 
Дæу тыххæй иухатт амардтæн æнцонæй.* 
Мæ фындзыбын фæмил гæзæмæ уæд* 
Тызмæгæй Бега хъæрццыгъатæм касти. 
Йæ тæмæны ныллæууыд Дзауы сæрд. 
Нæ сау туг уынгты сау æхсырау ахстк. 
Дзæнæты дуарыл пиллон арт сыгъди, 
Æмæ дзы мах æхсæмбæлттау уыдыстæм, 
Мæлæт нæ цурæй тарст куыдзау лыгъди, 
Йæ фæдыл мах æмæлæтмæ цыдыстæм.,. 
18 

± * * 
Бестауты Риуæр&ийæй 
Лцы бæрзонд арвыл зилынц фысты дзугау 
мнгът*, 
Ацы æрвхуыз уæлдæф ризы æрдхæрæны майы; 
Ацы нæртон саби акодта адджын гуыл дихтæ; 
Ацы зæронд тулдзæй гакк-гукк мæ азтæ нымайы. 
Ма зилут, дзугтæ< ныххус ысты суадæттæ абон, 
Ацы æнтæфы нæ разындзæн иу ран дæр аууон. 
Ма тай мыдамæстæй, уæлдæф, мæ хус былтыл, 
ма тай: 
Исты нæ сурдзынæ уымæй мæ зæрдæйæ катай. 
Ахæр дæхæдæг, рæдау саби, ахæр дæ къæбæр,— 
Зондзынæ, хурдзæст, мæ хъынцъымы аххос 
фæстæдæр. 
Банцай, къуырма цъиуг мæ азтæ нымайыныл ма 
схæц: 
Уымæн дæ бахъæудзæн иу къуыри, иу къуыри, 
багъæц. 
Бастади сой-зæхх, йæ буар ныскъуыдтæ 
æмбойны, 
Саха-къæвдайæ ысуадздзæн уый райсом йæ 
дойны, 
Чн загъта ацы дзæнæтæй фыццаг хатт «мæнг 
дуне», 
Амæй æцæгдæр куы нæ и, куы нæ и, мæ 
боныл??. 
* * * 
Цыма разынди арвыцъæх æврæгъты аууæттæй, 
Цыма банызтой æвзартæ царддæттæг митдон, 
19 

Ды, æвæццæгæн, ардæм æрбафтыдтæ 
аргъæуттæй,— 
Æз дæ хуызæн мæ фыны дæр ннкуыма федтон, 
Цыма скастæн фыццаг хатт æз арв æмæ 
бæлæстæм, 
Цыма баикъардтон цардæн йæ тарф цин, йæ 
тæмæн, 
Æмæ систа нæргæ зарæг науау йæ пæлæзтæ, 
Æмæ ракалди дунейыл. фурдау уæлтæмæн... 
РУДЗЫНДЖЫ РАЗ 
Ныллакъон и къæвдайы сыгæй авг, 
Ныллæг арвау бæрзонд цар и мæ сæрмæ. 
Гуыбырфылдз зæд, æвæццæгæн, йæ равг 
Дæ уындæй дæр нæ аивид мæ зæрдæ. 
Æз уарзын дæу, мæ цæстыты — дæ хуыз, 
Фæлæ сæйраг — æндæр цыдæр мæ уды. 
Ныппæрста мыл кæсагахсæгау хыз 
Æмæ æхцонæй мыр мæ састыл худы: 
«Фæцу, фæтыкдз, нæ йæ зоныи, кæдæм, 
Фæцу, æрхæсс, нæ зонын, цы, дæ армы». 
Æз уацары æнæнхъæлæджы дæн, 
Æви æрдзæй мæ уд æицой нæ ары? 
Гуыбырфындз зæд, æвæццæгæн, йæ равг 
Дæ уындæй дæр кæ аивид мæ зæрдæ. 
Ныллакъон н къæвдайы сыгæй авг, 
Ныллæг арвау бæрзонд цар и мæ сæрмæ... 

* * # 
Цалынмæ зоной мæ цæстытæ урс кæный, 
Уалынмæ зæрдæ кæсдзæни Йæ къухбынæй. 
Алы уынæрмæ дæр сонтæй ыстъæлфдзынæн 
Алы уынæр æз дæ къахдзæф æнхъæлдзынæн... 
* * * 
Фæлæ та иубон митхъарм мæн фæсайдзæн, 
Æви та саугуырм бахæцдзæн мæныл,— 
Мæ цæстыл та дæ æрвон æнгас уайдзæн, 
Кæддæрау та æууæнддзынæн дæуыл. 
Нæ хатдзынæн дæ хъæлæсы мæиг мыртæ, 
Фæливæн агъуд цæсгомау зындзæн, 
Фæлмæн дзырдтæ ыстъæлфдзысты дæ былтæй, 
Дæ мæнг бахудт зæрдæскъæфæн уыдзæн. 
Æмæ нæ астæу ихын къул æртайдзæн, 
Зæгъдзынæн та: «О ме ’мгæртты хуыздæрГ» 
Фæлæ та агъуд иуафок æрхаудзæн... 
...Цымæ мын ды цы бакæннс фыддæр?.. 
ИРЫСТОН 
Фæллад цæстытæй дард цырæгъты рухс 
Æз ахсын, ахсын цæлхыты æмдзæгъдмæ. 
Йæ саулагъз цæсгом митæй дары урс, 
Ыстъæлфы æхсæв поезды уынæргъдмæ. 
Ныддаргъ и фæндаг — нал ын и фæуæн, 
Мæныл æнусау аивæзти рæстæг. 
Цымæ цы хæссы ацы уысм дæуæн? 
Дæуыл мæнау нæ гуыр-гуыр кæны бæстæ? 
21 

Мæимæ дæ сурæт тар авгæн зыны, 
Кæсынц фæлмæн бæгæиыхуыз цæстытæ, 
Сæ арфы æз æгас дуне уынын, 
Фæкъаддæр вæййынц рис æмæ мæстытæ. 
Æз хорзæй дæр, æвзæрæй дæр — дæу дæн, 
Ды та мæхи дæ — Хуссарæй Цæгатмæ, 
Мæ чысыл Ир, мæ зæрдæйылæууæн, 
Дæу тыххæй æз мæхи нывзилин артмæ: 
Æндæр ран дон дæр ахæм адджын нæй — 
Мæнæн зæххыцъар райдайы дæуæй..» 
* * * 
Æз дæ коймæ рабаднн мæ сынтыл: 
Хос мын нал и — зилы туджы судзии. 
Миты тъыфыл — батаин дæ былтыл; 
Ихы гуплар — æз хъæмпау ыссудзин. 
Фæлæ æз нæ тайдзынæи дæ былтыл, 
Ды мæнæн — нæфæгчиаг, о, диссаг! 
Æмæ стъæлфы арауæг рæлхъыты 
Бонæй-боимæ сусæг уарзты риссаг. 
* * * 
Ницы зæгъын, Ницы зæгъыс. Ницы. 
У æмбæрстгонд алцыдæр, хъæлæкк. 
Ныр дæ разæй арвгæронмæ лидзын — 
Знон дæр ма дæ иу фендмæ бæллæг. 
Уарзын ма дæ, ферттивы ма артдзæст 
Иуæй-иу хатт кадавар зынгæй, 
Мæн хъысмæт — æнæбахудгæ, тардзæст — 
Фаг хынцы æрхуымæйдзаг фынгæи. 
22 

Уастæн уый — гымиры — уа йæ бонæй,— 
Калын/æз мæ туг æмæ мæ рондз, 
Фæлæ райсом, чи зоны, æнцонæй 
Фехсон дард мæ удхары æфсондз: 
Уæд дæуæй бынтон уыдзынæн хицæн, 
Æз дæуыл нæ кæндзынæн хъуыды, 
Сабыр цинтæ ардзынæн мæхицæн 
Рæстæгæн йæ иугæндзон цыды. 
Чи зоны, æнæ дæу дæр мæ царды 
Амонд уа — æнусон æмæ иу,— 
Æз æрвон цин банкъарон мæ зарды, 
Фæлæ цин мæнæн æнæ дæу циу?! 
* * * 
Æрцауындзæг и акацийыл мæй, 
Фæлæ дæлдæр æргæпл кæнын нæ уæнды, 
Цæлхыдзаг цин, фæныфсджындæр у, цæй, 
Æви дæ мемæ абадын нæ фæнды? 
Мæ галиу уæхскыл, цæй, гæдыйау сбад, 
Æрулæф: ды рæу фæндæгтыл нæ цыдтæ,— 
Мæнæк мæ хъуыды урс дзамбасыл уад, 
Æмæ йæ хуындмæ арвбæстæй фæзындтæ. 
Æмæ æргъæуæй фестади мæ уат. 
Æмæ уæлтæмæн басгуыхти мæ эæрдæ. 
Фæтахт мæ фын, æнæхуыссæг фæуат, 
Тæмæссаг бонты тавицджын изæртæ!.. 
* * * 
Дæ зæрдыл дар, кæй ысты уыдон дамтæ,— 
Мæхи æз не ’хстон артдзæсты цæхæрмæ; 
Уыд зин, уыд зæд — фæзынд æваст мæ сæрмæ: 
Æрцыдтæ æмæ сызмæстай мæ къамтæ. 
23 

Æмæ кæм и мæ уазал зонд, цы фæци? 
Мæхиуыл худын, худæнт-иу мыл хъалтæг— 
Мæнæн мæхимæ нал ысты мæ бартæ, 
Дæу тыххæй æз мæ сау туджы фæмæцин. 
Фæлæ — о, диссаг! — фестадтæн тыхджынДæр, 
Йæ нысанæй нæй ивгъуийæн мæ фатæн — 
Мæ цæнгты æз æгæрон хъару хатын, 
Уыдзæн мæ хай сæдæсионты стырдæр. 
Уыд зин, уыд зæд — фæзынд æваст мæ сæрмæ, 
Æрцыдтæ æмæ сызмæстай мæ къамтæ. 
* * * 
Хъусты зæлы æхсæвы æдзынæг, 
Армытъæпæн русы цæхæр хаты, 
Рухсы эиллакк ыстъолыл — æндзыгæй, 
Æз æмæ Æгъуыссæг бадæм уаты. 
Къуымты тар æрныгъуылди табрхъусау. 
У тæсмæп, æвæццæгæн; йæ зæрдæ. 
Уымæн #з йæ æЧ-уыгпга*гМæ хъ/сын; 
Зилы хъыг зæрватыккау мæ сæрмæ. 
О Æгъуыссæг, о мæ хæддзу уазæг, 
Уды цæфтæн хосгæнæг нæ фæдæ, 
Тагъд кæндзæни хъал æнæнымд уасæг, 
Фехъуысдзысты райсомы уынæртæ... 
Армытъæлæн русы цæхæр хаты, 
Æз æмæ Æгъуыссæг бадæм уаты. 
24 

* + 4 
Айкдымбыл арвы бын хъазæм æммырцъæгæй 
мах. 
Утæхсæн хъазтæй мæ иппæрд, æнкъарын,— 
дыууæйыл. 
Бадынц йæ хъултæ мæ састæн æплыкæдзух сах. 
Р.азы мæнæй уый йæ рыст уд хæйрæгæн 
ныууæйыл. 
Хъуамæ нæ фембæлд мæ бæллæх, мæ фыдбылыз 
уыд, 
Æви мын уæгъды мæ зæрдæ дызæрдыг æууилы? 
Знон дæр ма хъал чызг — æвæлмас — дæ разы 
лæууыд, 
Абон дæ фæдыл йæ сæнтты æнæрæкцой зилы. 
Ацы æбæлвырдæй риссын — «нæ дæ уарзыи» 
зæгъ, 
Æиæ æмбойны мæ зæрдæ фæрчытæ фæхауа, 
Фестой мæ цæссыгтæ райсомы крдцæст æртæх, 
Адджын хъыг удыл рæдауæй уæлтæмæн куыд 
тауа. 
Ма тæрс, æндиуд цин æз сисдзынæн арвмæ 
нæргæ, 
Арвы æрдыкæг мæ худтæй фæхаудзæн тæгæлтæ, 
Айсдзынæн мигъты мæ разæй рæгъауау тæргæ, 
Тулдзытæ дисгæнгæ тилдзысты гъеуæд сæ 
сæртæ... 
ÆЗ ФЕДТОН... 
(Я, Купалайæ) 
Æз федтон: яыффæйдыдта дымгæ — фыдуаг — 
Нæ уыгæрдæн,.хуымтæ, æгъатыр.— йæ уаг. 
Ныссаста уый, бæрзæн Дæ^ цардбæллоя хихтæ, 
Æрбахгæдта арвыцъæх сау-сауид мигътæй. 
25 

Æз федтон: æрхаудта æдзæмæй æваст 
Æнæхин æхсннæг, йæ рог базыр — саст. 
Уый хъæрццыгъа — залым уд — къабæзтæ кодта, 
Иæ хъарм туг ын нуæзта, йæ зæрдæ йын хордта. 
Æз федтон: нынныхъуырдта иу чындзы дон, 
Уый ннкуыуал фендзæи нæ дунейыл бон! 
Йæ фæд ын ныллæгъз кодта дымгæ рæвдаугæ, 
^æрæнбоныл кодтой цъæх фæрвытæ заргæ. 
Æз федтон æппæт, æмæ зæрдæ ныссау, 
Мæ зæрдæйы нал уадзы циндзинад тау, 
Фæниудтон, фæдзынæзтон иунæгæй рындзыл 
Зæрдæхæлдæй бæрзыл, æхсикæгыл, чындзыл. 
* * * 
Сау изæр мæ цъысыммæ фæтæрыг 
Æз сæударæй амардтон мæхи. 
Тархъы Сындз, зæгъ-ма мын æй, кæм цæры 
Сау рувас, кæм æмбæхсы йæхи? 
Нæй мæнæн афтид армæй фæцæуæн,— 
Хъуамæ суа æртæ æрдуйы цух 
Сау рувасы сау тенка, сæ кæлæн 
Банкъара æхсызгонæй мæ къух. 
Тархъы Сындз, къуырма дæ æви аххуыс 
Ацы сахат не ’нтысы дæуæн? 
О мæ зынг, ныггуылп кæн, йе та ахуысс’— 
Нал дын и æндæр хуызы гæнæн: 
Урс æрдутæ сау цæстытыл уайынц, 
Бадомдтамæ Тархъы Сындзы хин. 
Раст мæ цыма мнн хæйрæджы сайынц, 
Раст цыма æрцард мæ уды зин. 

Нæй мæкæн афтид армæй фæцæуæн: 
Хъуамæ суа æртæ æрдуйы цух 
Сау рувасы сау тенка, сæ кæлæн 
Баккъара æхсызгонæй мæ къух... 
* * * 
Цæссыг нæ уыд — мæ уадулыл æваст 
Æртах æрхауд пыхцыл æнгузы тарфæй. 
Дæ цæсгомæй мæйтæ ’мæ хуртæ каст, 
Кæрæф зынг худт дæ сау цæстыты арфæй. 
Æмæ куырдтон: «0 дард стъалы, мæ хур, 
Цъæх авджы саст мын ма разын хæстæгмæ», 
Нæ къæхтыбын фæззыгон кæрдæг — бур, 
Нæ алыварс фæззыгон хъыг — рæстæгмæ. 
Фæлтау дæм æз мæ цæрæнбонты — уадз — 
Тырнон зæдæнхъæл райсомæй изæрмæ, 
Æмæ мæ удыл рог базыртæ садз, 
Æмæ уæлтæмæн ивылæд мæ сæрмæ... 
ФÆЗЗЫГОН МЕЛОДИ 
(Триптих) 
I 
Уый та Фæззæг зырнæджытæ схал кодта арвыл, 
Æмæ удьтл хъуынайау ысхæцыд æрхуым, 
Дзыхы кæрдотæ тайыиц, сæлæф ысты царвау, 
У къæбицау дзаджджын, у хæзнадонау хуым. 
Æмæ Сау хохы рæбын, ыррæвдз ысты балцмæ — 
Кувынц Къæвдатæ дзуггай рæствæндаджы сæр, 
Æмæ сонтæй æвналынц сæ дугъонты барцмæ: 
Уыдон сайы йæ фæдыл дæргъвæтин ыстæр... 
27 

II 
Кьадзйты СтаниСлавæн 
Æфсæн æхсырф къухты 
Зылынсыкъа мæйау æрттывта,— 
Мах нæ сæрыл 
Нартхоры хæтæл ахастам. 
Хæлуарæджы тынтæ — 
Зæдты æвзнст сæрыхъуынтæ — 
Æхцон хъыдзы кодтой 
Саулагъз цæсгæмттæ. 
Куы слæууыд зæрин хъæллæгъ 
Саст æфсадау куыристæй, 
Уæд мах йæ дæлбазыр 
Рæгъытæ кодтам- 
Сау булчъы урс кæрднхтæ 
Æмæ æхсынæны чъирийæ. 
Мах тар цæстытæй 
Нызтам арвы цъæх кæлæн, 
Тагъди зæрдæйыл 
Мæры хæрздæф, 
Æмæ тæлфыдысты 
Уди рæбииæгтæ. 
Мдх нæ сæрыл 
Нартхоры хæтæл ахастам. 
Ш 
Æрфæззæг и, йæ туг æруазал Æрдзæн,— 
Рæхджы нæм Зымæг хаст бæхыл æрлæудзæн, 
Фæрныг дуне æрбатухдзæни миты, 
Æмæ тыхсдзыстæм уымæк мах йæ митæй. 
28 

Иæ конды йс уæлтæмæндзинад, ис,^ 
Иæ къæдзилыл уый малусæджы сисы, 
Йæ урс тинтычъи мах æфтауы дисы, 
Уæззау тъыфылтæм фенцон вæййы рис.„ 
* * * 
Дæ фыны дæр ды ма бавзар мæ зынг— 
Мæнæн мæ хъынцъым низæй уæлдай иæу, 
Æхсæвы зæдтæ барæвдауæнт дæу 
Æмæ фæбонмæ рухс фынтæ фæуын. 
Мæнмæ та уадз æдзух цæуæд кæуын, 
Мæ хай фæуæнт дæ маст æмæ дæ рын, 
Æрвон уарзт мæм æрбанывæста тын, 
Æмæ нæ разы сагъдауæй лæууын... 
ХАФИЗЫ ФÆЗМГÆЙÆ 
Нæртон зымæг æрфæлмæн и мæ разьт, 
Ныттыхта кæрцы сусхъæд æмæ зазы. 
Иæ ралæууыимæ æз æнхъæлмæ кастæн, 
Фæлæ дзы нæу ныр та мæ зæрдæ разы. 
Нæ халы фæтк — æрцамадта хъæпæнтæ, 
Æлгънн хур сыл чъызгæйæ стæм хатт хъазы. 
Æнхъæлдтон æз — ныссæлдэысты мæ монцтæ, 
Æз та ныртæккæ ноджы тыигдæр уарзын. 
Тæрсын, бæгуыдæр, нувæрсыгæй уарзтæн, 
Æмæ æрхауы сусæг цæссыг базыл. 
Æмбары Лизæ — уарзт нæ адæм скæны, 
Æмæ уæддæр йæ тухийæн фæразы. 

ТÆРККЪÆВДАЙЫ РÆСТÆДЖЫ 
Сыгъдæг Елиа, дæ домбай, бæгуы, 
Æрыхъус-ма, йæ къух дæм дары лæг: 
Фæхау æмбойны сехы голпыл ды, 
Дæ цæхæртæ куы бакæнай хæлæг. 
Мæнæн дæ цæфæй нæй адзал уæддæр, 
Æмæ куыд хъуамæ ацы уысм тæрсон? 
Æрвит, æрвит тæмæнкалгæ фæттæ, 
Цæмæй сæм æз тымбылцæстæй кæсон. 
Мæ зæрдæйы æндæр фат арф нынныхст,-— 
Дæ хæцæнгарз дæуæн йæ разы циу? 
Мæ дзæбæх зæд, фыдбылызæй у хызт, 
Зындоны артæй байдзаг и мæ риу. 
Зындоны арты басыгъди мæ уд, 
Ды та кæныс дæ хъæрæй мæн тыхсын. 
Уæд та, рæу цæфтæ, ахæм хос фæут« 
Цæмæй чысыл фæкъуырма уа мæ зык. 
Сыгъдæг Елиа, дæ домбай, бæгуы, 
Æрыхъус-ма, йæ къух дæм дары лæг: 
Фæхау æмбойны сехьт гоппыл ды, 
Дæ цæхæртæ куы бакæнай хæлæг... 
ТЕМЫРБОЛАТ БАДЗУРЫ НАРТЫ 
АЦÆМÆЗМÆ 
Тæлфы мæ армы пиллон дидин — зынг. 
Лæууы мæ разы кардæлвæстæй Каин. 
Куы рæзин бон уыдисн, æхсæв — уылынг, 
Уæд искæд бон æмсæр дæуимæ уаин, 
30 

Кæм и, зæгъ-ма, зæххон амонд — уæлвонг?! 
Æз арвы дуар зыбыты гомæй федтон. 
Бырсы хæрдмæ лæбурæгау мæ ронг — 
Мæ цард æгасæй скодток уымæн фиддон. 
Æнгуырстуанæй мæ уды цин у барст. 
Æгомыг сырд нæ бабыхсид мæ мастæн. 
Зæххы æмуæз — æнæуыноиад, уарзт,— 
Мæ зæрдæ дзы куыннæ рæмудзыг уастæн! 
Тæлфы мæ армы пиллон дидин — зынг, 
Æрбаппæрстон уæлæфтау æз æрвыгæй. 
Куы рæзын бон уыдисн, æхсæв — уылынг, 
Мæ рæзæнтæ куы бантауык цæссыгæй. 
* * « 
Сау бындз фæуайы — гыццыл æмæ ракæнон— 
Урс-урсид царыл, 
Хъуамæ ныртæккæ мæ рудзгуытæ бакæнон — 
Урс пакъуы уары. 
Уадз æмæ дымгæ гæлæбутæ рахæсса 
Уатмæ фæдисæй. 
Уалдзæг — куырысдзау — пыхцылсæрæй ракæсы 
Зæронд хæрисæй. 
ХÆФС 
Мæй — фæлмæст — фыдутæхсæны снарæг. 
У цæхæрау ирд æртæхæй кæрдæг. 
Ныр цæуыл у ацы уысм дæ зарæг? 
Ныр цæмæй у уыцы рухс дæ зæрдæ? 
31 

Ды æнафон мурмæ дæр нæ дарыс\ 
Цыма цинæй сауæмыдзаг бадæ. 
Тары афтæ рогзæрдæйæ зарыс, 
Æмæ ризы æхсæвы хъæдабæ. 
Æмæ хатын сонт зæлты уæлмонц ад, 
Цыма ис дзæм-дзæмы дон мæ разы, 
Æмæ у$д æвдадзы хос — æнцойад — 
Нуазы, нуазы стад а&фсургъау, нуазы... 
ь4аяковскийы райгуырæн 
ХÆДЗАРЫ 
О цъыр-цъыраг,— æнарæхст грубадур, 
Дæ сæрыл сис дзæнæтæнгæс Багдады. 
У арв бæрзонд, зæриндаг уафы хург 
Фæлæ мæ зæрдæ хурварсы нæ бады. 
Кæм дæ, фысым? — æрцыдыстæм дæм мах, 
Поэтгæндтæ цыдæр дзурын фæлварынц — 
Цыргъ ныхас сын кæ ныххойдзæн сæ рагъ — 
Дæ нæргæ ном æнæуд дзырдтæй арынц. « 
Фæсмæр æнгуылдз мæнгвæдæгыл хæцы. 
Дыууæ къахдзæфмæ тары цæст нæ уыны. 
Бынатыхнцау, ам ма вæййыс, цы?! 
Дæ пыхцыл æндæрг амбæхсы—фæзыны. 
Зæронд уæйыг — уæлтæмæн уд — нæзы, 
(Йæ къабузтыл нæрæмон уад фæчиуы), 
Уый алкæй дæр æгуыппæгæй фæрсы — 
Нæ кæны рох йæ раг хæлæрттæй иуы. 
Æмæ æнхъæлцау хæдзармæ кæсы, 
Цыма æруайдзæн асинтыл цъæх тырын. 
Гуырдзиаг зарæг рог дымгæ хæссы. 
Сæрдыгон зæхх мæ къахбынæй фæбыры... 
32 

* л * 
Æппæлой дзырдтæ ды цæвыс мæ ныхЫЛ. 
Дæ ис, дæ тых, дæ бон дын уæнт фæрнæй. 
Æрныллæг у, æрсабыр у — дæ дзыхы 
Дæуæн, миййаг, Хæмыцы дæндаг нæй. 
Æмæ хъуызгæ мæ мидбылты фæхудын — 
Цы систай ныр ам хи стауæн хъæртæ? 
Цы мулкмæ мык цыбæл кæныс мæ уды? 
Цы дзæнæтæй æвæрыс ныр зæрдæ? 
Дзырд дæр ыл нæй — Æрхуы мæсыджы бадин, 
Æхсыры цады ленк кæнин сæумæ. 
Хæрыс мын ард: «Мæ зæрдæ цинæй ради, 
Куы тындзыдтон æрвгæронæй дæумæ». 
Фæлæ мæнмæ дæ уæздан дзырд нæ хъары, 
Сылæг мигъæй хъæбæр зæхмæ æрхиз! 
Мæ уд мæнæн дæ хъæлæсмæ нæ зарьт,— 
Нæ дыууæйæн фæйнæ фæндаджы ис 
Æрра дæн æз, куырыхон — ды, сæттын ыл, 
Фæлæ уæддæр кæсын мæхимæ раст: 
Фæкæнын хъеллау мæйрухсы рæу тыныл, 
Хъæздыгдзинадмæ нæу мæнæн мæ каст, 
Æплæлой дзырдтæ ма цæв ды мæ ныхыл. 
Дæ ис, дæ тых, дæ бон дын уæнт фæрнæй. 
Æрныллæг у, æрсабыр у — дæ дзыхы 
Дæуæн, миййаг, Хæмыцы дæндаг иæй. 
САБИ 
Лианайтн 
Куыд рæзы рындзыл дидинæг — кæркусæг,— 
Ды афтæ хурмæ ивазыс дæхи, 
Сæууон дымгæ фæкæны ба дæ русæн, . 
Æруадзы сауцъиу де уæхскыл йæхи. 
2 Æрвон зынг 
33 

Зæххыл нæ хæссыс иу удмæ дæр азым. 
Дæ цæстыты — хæххон æхсæвты тар. 
Нырма ды царды алцæмæй дæр — разы: 
Сырдæй, бæласæй сты дæуæн хæлар. 
Дæ цæсгомæй фæлмæн хуры тын худы, 
Мæ эæрдæ та мæнæн æлвасы тас: 
О, цал къæвдайы уардзæни дæ удыл?! 
Уæззау зынтæ ды цас фендзыкæ, цас?! 
Мæлын дæуæн дæ удыхъæдыл дисæй. 
Æндон базыртыл арвы цъæхмæ тæх!.. 
Мæ бон куы уаид — бахизин дæ рисæй, 
Йæ къух дæр дæм нæ бакæнид фыдæх... 
ХИНГÆНÆГ 
Æхсæв — сабыр, æрлæууыд Йæ рады, 
Æмæ бокрухс æрбайсæфт кæмдæр. 
Мæй нæ бур каркау къалиуыл бады 
Æмæ сайы йæ цурмæ мæн дæр. 
Мæй, фæлæуу мæм! — Нæма мын у афок: 
У мæ быны мæ уисой бæхау, 
Хъуамæ арвæн йæ риуыл æркафон 
Æмæ байсон Æрфæны рæгъау. 
Хъуамæ стæхон æкæраны рæттæм. 
Хъуамæ басгарон фурдæн йæ бын. 
Хъуамæ рудзгуытæй бакæсон уæттæм 
Æмæ баппарон алкæмæн фын. 
Фена саби йæ фыны тæрхъустæ. 
Иса раст лæг йæ фынæй æнцой. 
Судзой фыны дæр алкæд йæ хъустæ,— 
Уа гæртамхор æдзухдæр сæргой. 
34. 

Æмæ зилын мæ уисойыл, зилын. 
Æмæ тауын зæххы цъарыл хин. 
Æмæ тары мæ гæндзæхтæ тилын. 
Æмæ дæн æз хуыцау æмæ зин. 
ЗÆРОНД БÆЛАС 
Хойы мæ рудзынг æнафоны сонтæй 
Чидæр. 
Циу? Æви бахордтой мыстытæ бонтæ?! 
Чи дæ?! 
Тута — тæхынæввонг — базыртæ тилы: 
— Сусс-ма! 
Фидæн мæ сæрмæ хъæрццыгъайау зилы, 
Хъус-ма! 
Чи дæн? Куы фæдавтой мыстытæ бонтæ 
Гъæйттæй! 
Уартæ куы тындзы мæ адзал ныр гонты 
’Нцæйтты... 
* * * 
,..Иу æртах 
амбæхсти 
уардийы къусчы, 
уалынджы 
уардийы къусчы 
ныггæпп ласта 
хуры тын. 
Æртахы 
дойныйæн 
анызта... 

АИВАД 
Едзиты Сослæнбеджы 
рухс ном дзы арын 
Нæ зары хъæз — уый кадзитæ дæлзæххæй 
Мæстæймарæгау мин хъæлæсæй уасынц, 
Æри мын, цæй, дæ къæбæрæй, дæ цæххæй — 
Егъау фынгтæ бæрæчетæй куы тасынц. 
Егъау фынгтæ бæрæчетæй куы тасынц, 
Ды та зæгъыс: «Миййаг, мæ буд нæ мизы... 
Сæрæнгуырдтæ сæ хаЙ тыхæй дæр байсыиц... 
Ам курæггаг лæджы хъуыры нæ хизы». 
Æнусон Уалдзæг номхæссæнæн баззад. 
Мæ уд — тæлтæг — æнцойдзинад нæ ары. 
Зæрин къæвда мæ сæрыл уары, уары,— 
Æви мыл уæгъды рог базыртæ базад?! 
Куырм дур куы зоны уаэ хъæлæсæй зарын, 
Къуырма къухæй йын ма фехал йæ зарæг, 
Дæу тыххæй æз аккаг дзырдтæ иæ арын, 
О, диссæгтæ! — мæ цин дæ, стæй — мæ марæг! 
Егъау фынгтæ бæрæчетæй куы тасыиц... 
КУЫВДЫ 
Нывгæнæг Харебаты Аланхн 
Цары хуынкъæй мæйрухсы къæртт фынгмæ 
Иуафон æнæбары æрхауд, 
Уыйадыл æй кал афæндыд уынгмæ — 
Уымæ уынг фæкаст мæгуырау, цауд. 
36 

Ам рызти нæртон зарæгæй уат, 
Уынджы та нæ уыди змæлæг,— ничи, 
Сау булкъ æмæ дзулы ’хсæн бынат 
Скодта æмæ фынгыл уый ныйичъи. 
Ногдыгъд сæн гæзæмæ дардта сырх. 
Урс уыдысты нурыйы дæндæгтæ. 
Алы дзырд дæр кард,ы комау — цыргъ. 
Агуырдта фæйнæрдæм цин фæндæгтæ. 
Цард цыма æрмæст уысмы бæрц у, 
Хъулæттæ; нæргæ цинæй — мæтъæлмæ. 
Хъус-ма, мæйрухс, райсом дæр æрцу, 
Ам та дæм кæсдзыстæм мах æмхъæлмæ. 
Ахæм фынгыл ничи нуазы дон. 
Ногдыгъд сæн нæ сидтытæм фæхъæбæр. 
Мæйрухсы къæртт басгуыхти цæхдон — 
Уым тылдтам æхсызгонæй нæ къæбæр... 
САБИБОНТЫ НЫВТÆЙ 
Мæ мадымад ВаСуцайы мысгæйæ 
Пецыл — урсгуыбын — зары цайдан, 
Феи та цаимæ, марадз, исты. 
Æхсæв Калак у. Аргъау райдай, 
Æмæ хуыссæг æрцæуа искуыд. 
Адæргъ пецы раз гæды уаты, 
Уынджы уары пыхцыл мнт, уары. 
Дымгæ рудзгуытæн схæцыд батыл,— 
Дымгæ тары æнцой нæ ары. 
37 

Цом æддæмæ — цъæх арвмæ скæсæм, 
Фенæм митын фæлысты зæххы, 
У тызмæгхуыз ныртæккæ скæсæн, 
Уайы Уазал дзæнхъаурс бæхыл. 
Æмæ бады йæ фæсарц Аргъау, 
Æмæ тары сæ улæфт хъуысы, 
Ис рæу базыртæ бæхæн маргъау, 
Тых домбай уæнгты никуы сысы. 
Къуыбыр — сабитæй рох, дзæгъæл кит, 
Райсом ногæй бæз-бæз куы кæндзæн, 
У мыдадзау нæ къухты урс мит — 
Ахсæв Митын лæг кæрты слæудзæн... 
ФÆЗЗЫГОН УАРГÆ БОН 
(Вариаци Верлены мотивыл) 
Ацы кæрдотæ æрвад ысты царвæн, 
Зæрдæ — къуырма* 
Уары — фæхуынкъ и йæ бæстастæу арвæн. 
Рухс у нырма. 
Рухс у нырма, фæлæ талынг æрлæсы 
Арвгæронæй. 
Рухсы цъырт иикæцæй удмæ нæ кæсы, 
Цины тæпп нæй. 
Цикы тæлл нæй, фæлæ мидбылты бахуд. 
Хъуыдытæ — сыкк. 
’Ркодта .йæ сæрыл æрхуымдзинад гамхуд. 
Уары — цъыкк-цъыкк... 

Уары — цъыкк-цъыкк, æмæ фæндаг ыскултæ — 
Рауай-ма, фен. 
Дарыкц гæмæх сæртæ къæвдамæ дуртæ. 
Фæззæг. Верлен. 
Фæззæг, Верлен æмæ иугæндзон уарын 
Зарынц кæмдæр. 
Къухтæ хуыцаумæ мæгуыргурау дарын — 
Арвпæрд, кæм дæ?}.. 
ХУЫНКЪ ДУР 
*Храни меня, мой амулет...* 
Пушкин 
Афардæг и арвгæрæтты хур. 
Ирд ыстъалы Уазкъуыппыл ыссыгъди. 
Денджыз, денджыз, раппар мын хуынкъ дур. 
Тар уылæн мæ къæхтыбын ныррыгъд и. 
Донбеттырæн, зонык, ис æрмадз,— 
Уым кæны лыстæг дуртæ хуынчъытæ. 
Сау денджыз, мæ къухты дзы фæсадз,— 
Тар уылæн хæссы æрмæст фынчытæ. 
Хины дзаума — уыцы къаннæг, мур,— 
Лалымыстыгъд бакодта хъæдуры. 
Денджыз, денджыз, раппар мын хуынкъ дур,— 
Уадз æмæ мæ фыдбылызтæ сура. 
Сау денджыз æнахуыр фæлмæн уыд: 
Уый мæнæн мæ хъуыдытæ æмбæрста. 
«Ма фенæд йæ цæрæнбонты фыд»,— 
Мемæ уый лæвар дæуæн æвзæрста. 
Уыцы къаннæг — хины дзаума — мур, 
Сау денджыз мын раппæрста хуынкъ дур. 
39 

РОМАНС 
Фатимæйæн 
Ис уарди, ис уардийы сыфыл гæлæбу. 
Ис арвæрдын изæры дуарыл. 
Æнæнтыст ыстъалымæ армæй фæлæбур, 
Æрсадз æй дæ нывæрзæн царыл. 
Æвналы рæвдаугæ бæрзонд тулдзмæ уахъæз. 
Мæлдзыгдоныл ма ныллæу къахæй, 
Æртæхдзаст кæрдæгæн йæ цæсгоммæ бакæс, 
• Куы стула сызгъæрин хур рагъæй. 
Мæ къоиа, цы зарæг, мæ боныл, цы хъарæг, 
Цы сомбон æрныгъуылдиразæй?! 
Мæ зæрдæ — кæрæмок, æнæсæттон барæг — 
Æрду-хидыл хъазы ’мæ хъазы,.. 
Æнæнтыст ыстъалымæ армæй фæлæбур, 
Æрсадз æй дæ нывæрзæн царыл... 
Ис уарди, ис уардийы сыфыл гæлæбу... 
Ис арвæрдын кзæры дуарыл... 
ЗÆРОНД.УС 
«Мæ карæнмæ куынæуал цæрынц дуртæ, 
Уæд ма мæн та цæй хос хъæуы, цæй дохтыр? 
Ныууадзут мæ мæхи адыл, мæ хуртæ!»— 
Ды цал хатты дæ кæстæртимæ стох дæ. 
«Æз ма хуыцауæй иунæг хорзæх курьж,— 
Цæмæй мын уа мæ амæлæт дæр адæн; 
Мæ ныгæнæн бон ма бамбæхсæд хуры, 
Мæ мæрдадзы куыннæ фæтыхсой адæм». 
40 

(Мæнгæй йыл ды дæхæдæг дæр кæ худтæ), 
Цæмæй тарстæ — æрцыди дыл, æрцыди: 
Дæ хуыцау дын нæ фæныхъуырдта уд дæр, 
Дæ фæстаг балц хъыэт зымæджы куы уыди. 
Уæдæй мыл хур зымæг æфтауы сагъæс — 
Фæмысын дæу: «Цæуылнæ йæм лæууыдтæ?!» 
Фæкæнын загъд: «Ныр ма мыл абом ракæс!.. 
Куы дæ агуырдта уый, уæд та кæм уыдтæ?!» 
НЫФС 
Æнхъæлмæ мæм кæс. 
Къуыппыл 
уæртæ уыцы хуыскъ алтъами 
дидинæгæй куы сæрттива 
æмæ йæм арвæй 
зырнæджытæ 
«рæстмæ у!» 
куы ’рдзурой адæймаджы æизагæй. 
Сæнтсау хъыргъы 
митурс куы адара 
æмæ йæм цæстытæ 
тарытæ куы байдайой. 
Физонæггонд балергæсаг 
расыг тенорæй 
куы сиса 
итайлаг бæлæгътæрæджы зарæг 
æмæ йын сæ куыст фæуадзгæ, 
гъæйтт-мардзæ, мæлдзгуытæ 
куы бахъырной сæ губаккæй. 
41 

Тарæрфыг Тутыр 
Тутыры бон адæммæ 
æргом куы рацæуа 
æмæ цирчы зиллаккыл 
йæ бирæгътимæ 
сæ удæй арт куы цæгъдой, 
æз дæм зындзынæн. 
Æз дæм зындзынæн, 
æмæ уæд, хъуамæ, 
æрхъæрмуд уыдзысты 
кард æмæ фыд, 
æруарэдзысты кæрæдзи 
дон æмæ зынг. 
Ды æмæ æз — 
алæмæты къай... 
Æз æмæ ды... 
М’ астæуыл 
æрбæтдзынæн 
арвырон. 
Дæ сæрыл 
æркæндзынæ 
мигъы цъупп. 
Нæ цæстытæ — 
лæппын стъалытæ — 
цæхæр калдзысты 
Æрвои зынгæй. 
Æнхъæлмæ мæм кæс... 
Æз дæм зындзынæн... 
Ды æмæ æз — 
номхæссæны къай. 
Æз æмæ ды — 
хæйрæджыты амæттаг. 
Ды... \ 
Æз... 
Æнхъæлмæ мæм кæс, 
42 

ÆРХÆНДÆГ 
Уый мæ сæрмæ хуры цалх нæ судзы. 
Уый мæ разы сусæны мæй нæу. 
Донхæрис къуымæл æнцад фæрсудзы,-— 
Уый дæр кæд æрымысыди дæу. 
Хæрнс, ма ку, дзæгъæлы йæм ма сид — 
Нал и, нал, цы ’рцыди, уымæн хос: 
Æз — æлгъыст — æрбайхæлдтон æргъæу хид, 
Уымæн н мæ зæрдæйыл дæр нос. 
Уыцы хидыл уади уый мæ размæ — 
Хуры фыртау растзæрдæ, сыгъдæг. 
Ныр, мæ бон, мæ хивæнд уд фæразæд,— . 
Цнкдзинадæн хъодыгонд, быгъдæг... 
ФЫН 
Уыдтон, æви дын нæ уыдтон дæ цæсгом?! 
Хъуыстон, æви дын нæ хъуыстон дæ ныхæстæ?! 
Мæ сæрыхъуын арцау сыстад. 
Æмæ æз æрхъуыды кодтон, 
сабийæ кæй федтон 
ахæм фын: 
мæ мад быдырырдæм фæцæйцыд, 
æмæ æз дæр йæ фæдыл фæраст дæн. 
Цыдыстæм лыстæг дуртæй астæрд фæндагыл, 
уый — раэæй, 
æз — йæ фæстæ. 
Иуафон мæм фæзылд, у 
æмæ ме уæнгтæ адон сты: ^/ 
уый мæ мад нæ уыд,— ^/ 

бынтон æнæзоигæ сылгоймаг мæм 
фыдæкхъырдтæ кодта 
йæ цæсгом. 
Уый мæ мад нæ уыд, 
афтæмæй хъæугæронæй 
дзæвгар адард дæн 
йæ фæдыл. 
Адæргæй фехъал дæн. 
Мæ сурхцд калд. 
Тасæй хæлдн мæ зæрдæ. 
Абон мын сног и уыцы тас. 
Фæлæ ныр фыны нал дæн. 
* * * 
...Цыма дæ æз фыццаг хатт федтон — кастæн, 
Дæумæ кæсынæй кал зыдтон æфсис. 
Æрцыд кæрон зæрдæхудтытæн, уарзтæи, 
Кæддæры рисыл кодтон абон дис. 
Чысыл кафейы мæк нырма нæ уыдтай — 
Уый къаты бон æнахуыр йедзаг уыд. 
Æвæндонæй хъæбæр къофи ысдыдтай, 
Æвæццæгæн дæ афтæ тынг нæ хъуыд. 
Дыууæ усы — хæдзары ’фсинтæ, хъуамæ,— 
Хъæбæр гуылтæ сæ къофнйы тылдтой. 
«...Мæ лæппу кусы уал афæдзы БАМы...» — 
Кæрæдзийæн сæ хабæрттæ дзырдтой. 
Æвæллайгæ уыд радио йæ куысты — 
Хъæлæсыдзагæй зарыди Кобзои. 
Фæлтæргай адæм кафемæ цыдысты, 
Æфснайæг усæн пъолыл акалд дон. 
44 

*Нæ хъæуы халын урс быныл иывæфтыд, 
Æрмæстдæр ма дзы иунæг хуыпп ыскæн...» — 
Мæ зæрдæйы «дæсны фæрсын» æрæфтыд, 
Мынæг хъæлæс уыди, æнхъæлдæн, мæн. 
Æмæ цæхгæр мæ хъæлæсмæ фæзылдтæ. 
Дæ дис — цæстытæй бангæсæнтæ бон. 
Уыдысты арфдæр урс ныхы æнцъылдтæ, 
Фæзынд дæ сæры урс хилтæ дæр, зон. 
Цыма дæ æз фыццаг хатт федтон — кастæн, 
Дæумæ кæсынæй нал æфсæст мæ цæст. 
Æмбæрстои: демæ ахæм тæгтæй баст дæн, 
Мæлæты къух кæй аскъуындзæн æрмæст. 
* * * 
Хизæнæй 
уæртæ 
æрбатындзынц 
хьом. 
Уæлдæфы — 
ногдыгъд æхсыры тæф. 
Цард у. 
Къæрта.йы — 
æхсыры тæгты 
цъæхснаг хъæлæс. 
Къухты бын — 
гуымбылы стъæлфып. 
Цард у. 
Хохаг чысыл хъæуы рудзгуыты — 
бур рухс. 
Цыты уазæг. 

Уарзæтты 
дзурын 
цæстæнгасæй. 
Цард у. 
Ноггуырды цъæхахст 
æмыр уаты, 
арфæтæ. 
Цард у. 
Иубон 
мæ мæрдадзы — 
дзыллæ. 
Мæ ингæныл — 
ног кæрдæг. 
Цард у... 
РАВГ 
*Ку мыл, арв, ды мæ уæддæр æррæвдау...* 
Вестау 
Уарын зæххы цыргъ судзинтæ атъыссæд,— 
Мах къæртайæ тæппал култæ ’вгæнæм, 
Зынг нæма схæцыд, афтæмæй ахуыссæд,— 
У æрвгæлæн, æрвгæлæн, æрвгæлæн. 
Кæс, Елиа куыд хъазы эылын фатæй, 
Ехх, йæ зæрдæйæ иу къæртт — мæнæн дæр! 
Ды нымдзаст дæ æддæмæ къуындæг уатæй, 
Ды æдзынæг ныккастæ цæмæдæр. 
Зæрдæ, зæрдæ уæлвонг фынтæ ма мысæд. 
Мах къæртайæ нæ хъынцъым æвгæнæм. 
Уарэт нæма схæцыд, афтæмæй ахуыссæд. 
У æрвгæлæн, æрвгæлæн, æрвгæлæн... 
46 

МЫСИНАГ 
Хæрз сабитæ — изæрыгон ахстам 
майы хъæндилтæ, 
æмæ нæм арв 
ставд стъалытæй каст, 
нæ хъæлæбамæ æврагъы аууонæй 
рахьуызыд мæй 
æмæ арвастæу джихæй баэзад. 
Æваст иу стъалы 
фæдисонау нæ сæрты атахт: 
майы хъæндилтæ ахсынмæ сцыбæл. 
ХОСГÆРДÆНЫ 
(Я, Купалайæ) 
Алы аз, ноггуырд кæрдæгæй куы сæхгæны 
Уыгæрдæн гауыэау сæрд, 
Цæвджытæ уæлдæфы стæхыкц æхситгæнгæ, 
Зарæг ныййазæлы уæд, 
Æртæх зынаргъ дурау цæвджытæй ферттиаы, 
Ахæм фæлындæн ма уа? 
Арвмæ йæ цины зард уыгæрдæн фервиты, 
Уадз æмæ фарнæй нæра* 
Хъусын, кæсын, æмæ зæрдæ æрбалвасы 
Сау тасы хъомысджын цæг: 
Никуы æрцараэдзæн карз цæвæг — алмаси 
Разагъды хосгæрсты лæг?! 

НЫВГÆНÆДЖЫ ÆРМАДЗЫ 
Уым уæлдæф кодта ахорæпты тæфг 
Æрызп æлæнтæ царæн йе сæрст, фасти. 
Уыди уæ разы — бур гæххæттыл — кæф, 
Æмæ йæм гæды дæлвæйнæгæй касти. 
Фæныкхуыз гæды -? уый дæр уе ’мбал уыд* 
Гуыркъотæ тулдз ныллæг рудзынгыл цавта: 
Дæргъвæтин кыхас — уды хъармыл стыд — 
Нæртон артау сыгъди æмæ уæ тавта. 
Тылд арвыл мæй — цыкурайы фæрдыг, 
Хæрдмæдзог цъиу — æгъуыстаг — парчы зарыд. 
Уæ фысым уыд таучел æмæ фæрныг. 
Цæй къæвда? Нæ! Уæлтæмæн уынджы уарыд... 
КÆДДÆРЫ ХÆЛАРМÆ 
УАЗÆГУАТЫ 
«Тынг æнтæф у»,— байгом кодтай рудзынг. 
Баккъуыстон мæ сæр гæзæмæ: «0». 
Цъуйы цупал даргъ æигуылдзты судзы, 
Фехсин æй? Куыд бакæнок, мæ хо? 
Нæу æнцон нæ дыууæйæн дæр дзурыкг 
Дзурын та цы пайда у æииу?! 
«Уазал къуымæл»,— раскъæфтай мæм дурык, 
Сахаты фат бандзыг æвн цку?! 
Арвæй атахт ну стъалы, фæтары, 
Мæнæ дæн — нæ фæсайдтон мæ дзырд. 
Чидæр уынджы азарын фæлвары. 
Анвтам нæ дыууæ дæр, бæлвырд. 
Фарн дæуæн — дæ къуымæлы æртахы. 
Цинæй уæд æфсæст æдзух дæ уд. 
Ацы бадт цыдæр мастад ыздахы, 
Зæрдæйы га — рагбоыты хъæрмуд. 

Алыг кодтай картофджынтæ кардæй, 
Систон дæу дæ сабитæй фæрсын. 
Раст цыма мæ рагуалдзæгмæ дардæй — 
Æз дæуæн дæ цæсгоммæ кæсын... 
КУТАИС 
Зæронд сахармæ худæнбылæй кастæн. 
Мæнæн иæ цæсгом афтæ зонгæ уыд! 
Ныззынг и бон æгъуыстаг сæрдæн й ’астæу, 
Мæнмæ та хурæй бамбæхсын нæ цыд. 
Зыдтой ам дзурын бæлæстæ ’мæ дуртæ. 
Мæ фысым уыд мæ зæронд мады ’нгæс. 
Æвзæрстам иумæ сихорæн хъæдуртæ, 
Йæ ныхæстæ æмбæрстон уымæн æз. 
Æмæ куы фыхт æнæхин хойраг аджы, 
Мæллæг къухтæ куы æлвыстой тæбын, 
Ыстъæлфыдтæн: «Уыдтæн ма ам æз раджы, 
Уыдтæн æви мæ цæстыл ауад фын?!» 
ЭТЮД 
Тæрсыл æппæрст — мигъы бызгъуыр, 
Дымгæ мæ хурхæй марьт. 
Дæс æмæ ссæдз — азты дзыгуыр. 
Сæрд мæм йæ ирд цæст дары. 
Дзагарм фæззæг — зæрдæйæн ныфс 
Тутайыл гакк-гукк бады. 
Сихау кæсы кæрдæгæй чырс, 
Хур дæр æм нæу нымады.., 
49 

* * * 
Ацыдтæ — сафтид сахар. 
Ацы æрхæндæг циу? 
Зæрдæ йæ цинтæ — сатар, 
Сагъæс æхгæны риу. 
Расидти Фæззæг зиу, 
Систа уæларвмæ зарæг. 
Иу у мæ хъуыды, иу — 
Айсæфт мæ цины барæг. 
Сагъæсы уд ыснарæг, 
Катайаг у мæ уаг, 
Ацы хъынцъым — мæ марæг, 
Фæззæг та цинæй — дзаг, 
Донгур æрцыди саг^ 
Сытыл зæрин хур баст у. 
Урс фæлмы — хæхты таг. 
Фатау бæрзонд бæрз раст у. 
Дардмæ æдзух мæ каст у. 
Ацы æрхæндæг циу? 
Ацы æрхæндæг уарзт у. 
Сагъæс æхгæны риу. 
СУСÆНЫ МÆЙЫ 
Диссаг у, æнахуыр ирд у кæрдæг. 
ХурзæринГ сызгъæрин тынтæ уафы. 
Хъал у, хъал у уадымсæн йæ зæрдæ,— 
Уый уæрыккау стыр æрдузы кафы. 
Ивазы йæм уаз нæзы йæ хихтæ — 
Уый йæ уды царды цин æнкъары. 
«Табу уын; бæрзокд арв æмæ мигътæ!» — 
Тихалæгæй цъыр-цъыраг ныззары. 
50 

УРС ÆМДЗÆВГÆ 
Ды *æмген уыдтæ, ды кæмæн нал дæ, 
Уый куыд уа? 
Хур æй кал тавы, худын кал зоны, 
Маст — æгæр. 
О, гормон фæуай, раздæх, ма йæ саф 
Ды рæстæй. 
Уа та цинуылæн, æрдз та сæрттива, 
Ма у карз. 
Загътон; ферох дæ, стæм æцæгæлон, 
Кодтон цин, 
Фæлæ цæстытæ дæу куы агурынц, 
Джу» æдзух. 
Ды — мæ цæугæ хох, ды — мæ удлæууæн, 
Ды æрмæст. 
Нæ мæлынæн дæн, нал цæрынæн дæн, 
О, фæзын!.. 
ÆРЦÆРДЗЫНÆН ХÆХТЫ 
(Идилли) 
Здрæг уыдзæни æдзух Аæ сæрæн, 
Алы минут дæр, алы. 
Табу кæндзынæн дзулы къæбæрæн, 
Судздзæн мæ сæрмæ стъалы. 
Цъуйы сырх фæрдгуытæм æз кæсдзынæн, 
Кувдзæн мын тæрс йæ сæрæй. 
Семæ — мæ хæрд æмæ нозт, хæсдзынæк 
Сагты æрми-къæбæрæй. 
51 

Сабыр æхсæвты мын уахъæз кафдзæн. 
Мигъ мын уыдзæн кывæрзæн. 
Харæ хъуымацæй мын мæйрухс уафдзæн, 
Уафдэæн, бæгуыг кæлмæрзæн... 
/ 
у * * * 
Нырма уал æфтæ, афтæ уал нырма — 
Фæкалд мæ хурбон сау æврæгъты дагъыл. 
Дæ зæрдæ у мæ ныхæстæм къуырма, 
Ды фидар бадыс уылæнæн йæ рагъыл. 
Дæ бонæй у! Æнус цæхæртæ кал! — 
Дæ сæры бæсты ацæуин мæлæтмæ^ 
Дзæм-дзæмы дон, зæрдæскъæф хинты мал, 
Æнæ дæу цйнтæ иууылдæр — тæлæтмæ. 
Æввахс дæ ды, ды дæ æгæрон дард. 
Фæливæн рухс — мæнгард — йæхимæ сайы. 
Шагрены цармау бампылди мæ цард. 
Æз сой цырагъау тайып æмæ тайьтн. 
Дæ уынд мæиæн æвдадзы хосау нæу, 
Уæддæр дæм уд — æрмахуыр къæбыс — лидзы. 
Æцæгæлон! Куы уаин æз хъæрæу, 
Куы уаин куырм, куынæуал уынин — ницы. 
Ды иубонон рæугæлæбу нæ дæ, 
Цæргæсы уæз дæр ды уæдæ нæ ласыс. 
Мæ рохст зæрдæ, цы уыкгæджы фæдæ, 
Цæуыл тоныс, æрхæндæгæй цы тасыс?!. 

МЕ ’МДЗÆВГÆТÆ 
Цы вæййы, уый æгад вæййы нæ цæсты. 
Рæфты дын кувæм, райсомы æртах. 
Мæ карæнтæк сæ лæппутæ лæгтæ сты, 
Мæнæн та арвæй зæххы ’хсæн — сымах. 
Мæ цæссыгтæй уæ балхæдтон, мæ удæй, 
Хъæдабæ тар уын номæвæрæг уыд, 
Цæугæут ныр къуындæг уаты æнудæй, 
Хæссут мæ цин, мæ тарф æрхуымы быд... 
ИМЕРЕТАГ ЧЫЗДЖЫ ЗАРÆГ 
«Чи у? Кæмæй у?» — бæгуы фæрсдзынæ «: 
Д^гъ у мæ дзыкку — къахы æххæлмæ. \&Р 
Бонцау и ке’ хсæн, фæлæ кæсдзынæн 
Æстæмæй — астмæ дæумæ æнхъæлмæ. 
Ма лæуу æгуыллæгæй, дзур мын нсты, 
Скодтон дын, сау лæппу, хин мæ кастæй. 
Ахæм рæсугъд ма ды федтай искуы? — 
Ацæунд судзлны быны м’ астæу. 
Зæрдæ æз армы дæумæ хæсдзынæн, 
Макуы мык бакæсай ды æндæрмæ. 
Бонцау и не ’хсæн, фæлæ кæсдзынæн 
Æстæмæн — астмæ дæумæ æнхъæлмæ. 
Мæкæ къуырнмæ, зæгъгæ, нæ зыныс — 
Нал мын уыдзæни мæ цард дæр адæн. 
Зон-иу æй: мастæй мæ уд ысхырыз, 
Агур мæ-иу уæд йæ быны цадæк~. 
53 

* * * 
Взарты Русланæн 
Æрсдон йæ митæй æрдзы фæтх нæ халы. 
Нæрæмон уаг — нæрæмон уды дин. 
Фæдгæнгæ ссæуы арвы рнумæ стъалы, 
Йæ фидыцæй хæссы мæ удæн цин. 
Æмæ кæсын тымбыл цæстытæй арвмæ — 
Хуыссæн дын ма уæд, саудиссаджы зынг! 
Цæуæд дæуыл хæлар зæрдæты арфæ. 
Гуымирытæн дæр се ’рдынбос ныттынг. 
Фæлæ цы у сæ хъомыс? — нæй дын фехсæн. 
Рæвдауæг рухс уæларвбæстæй цæуы. 
Æмбал дык нæй, ды дзуары лæг дæ не ’хсæн. 
Мæнæн мæ уд катарсисы лæууы... 
СЫЗГЬÆРИН КÆСАГ 
Æз мæ къона бакодтен æртдзых. 
Æз æрцахстон хуыдымы хуыдзых. 
У мæ кæсаг — ракæсут!—æлмæрин, 
У мæ кæсаг — диссæгтæ! — сызгъæрин. 
Адæймагау дзурыц уый куы зоны, 
Уый йæхи мæ чысыл хæдар хоны. 
Кæсаг, æз æвæрын ныфс дæуæй,— 
Нартмæ дын æнæ фæдзургя нæй, 
Нартæн æз æнус бæллын сæ уындмæ, 
Нартæ ныр фæзындзысты мæ хуындмæ. 
Цин мæныл уæд базыртæ ныссадздзæн, 
Хистæрæн Уырызмæг фынгыд баддаæн. 
Циндзинад æнæ зарæг кæд уыд? 
Хуындмæ уад нæртон Ацæ фæзынд. 

Кæсаг, ам нæ баззаидзынæ ДЫ,-* 
Дæу фæстæмæ хуыдыммæ фæнды. 
«Лфонмæ мæ агуры мæ лæппын!» — 
Цæст æппындæр нал хæцы дæ гæппыл. 
Иу хатт-ма мæм, цæй, фæстæмæ ракæс — 
Демæ йын рæвдауннæгтæ ахæсс». 
АДÆЙМАГ 
«Цæмæн у рухс мынæг? — 
Мæрдты иын рухс нæ уыдзæн»,— 
Æмæ цæрдæг æппæт, 
Æппæт цырæгътæ ссыгъта. 
Мах йе ’рхъуыдыйæ уæд 
Уыдыстæм уымæн бузныг: 
Ныррухст кыррухс, кыррухс, 
Ныррухс и бонау хатæн. 
Куы ацыд не ’мбал, мах 
Уæд. бамбæрстамр кæй уыдн 
Сæйраг цырагъ йæхæдæг; 
Йæ фæстæ рухс æрмыкæг... 
УАЛДЗÆГ 
Зымæг 
уатои рынчып 
æрцн. 

Сынтæгæй каст 
æмæ федта, 
куыд алæзæрд 
зæххæн йæ мит-хæдон, 
хæдоны скъуыдтæй куыд разыиди 
уарзтмондаг сау буар. 
Ауыгъ^къух 
æмæ загъта: 
«Фæцæуон фæсхохмæ, 
фæкæкон мæхицæн 
хостæ 
æмæ 
рæхджы 
зыкдзынæн». 
Уыйадыл рабадТр 
гуыбыр-гуыбыр ахылди 
лæдзæджы ’нцæйтты. 
Халон йæ фæдыл 
ныджджих и 
нæ кæрдойы 
цъуппæй. 
Зымæг куы ахызти 
тигъæй, 
уæд уайтагъд 
æртахти дæлдæр 
æмæ,уæлдæфы айзæлыд 
сХъуахъхъ!» 
Базыдта: 
зымæджы кизæн 
нæй хос 
Мæлгæ кæндзæн. 

СКЕРЦО 
Раст цыма фæАнæ бæлæгъыл, ихтыл 
Мах æрсдон кæрæдзийæ ыскъæфы. 
Уазал уылæн аныдзæвы мигътыл. 
Хивæнд æмæ тасæй уд ыстъæлфы. 
Иннæрдыгæй арвгæроны хаххæн 
Мах рæхджы ысуадздзыстæм нæ дойны? 
Кæфты-Сæр-Хуийæндон-æлдар1 махæн 
Басгуыхдзæн рæдау фысым æмбойны? 
У мæ зæрдæ уазал — дурау, дурау. 
Арвы фæдджи фурды был ныхæсьт. 
Кæд мæнæн нæ уыдтæ никуы хурау, 
Уæд дæ фæдыл сусæгæй цы кæсын?! 
1 Кæфты, кæсæгты бардуаг (ирои, миф.). 

ТИЛИФОНИШЕ НЫХАС 
«Нс возвршцайтссь к былым возлюбленным...» 
А. БОЗНЕСЕНСКИЙ 
Мæ мысинæгтæ ивылынц хæццæйæ — 
Тыхджын ма у ,æвæццæгæн, сæ хъомыс. 
Дæ тымбьглæгмæ баззайын сæццæйæ: 
«Æрзил æй, цæй\ Æрзил æй», — цыма домыс. 
Бæлвырд фæтк ис æхцон нымæцты радæн, 
Мæ зæрдæйы уаг ды мæнæн æмбарыс: 
Фыццаг уал — «5», йæ фæстæ «1» у адæн. 
Æртæ нымæцæн стæй сæ фæндаг дарыс. 
Кæны æвронг зонд зæрдæйыл уæлахиз— 
Вæййын фылдæр æвæлмаст æз дæ цуры. 
Уынгæг хъæлæсæй «Абонмæ æрбахиз! 
Æрцу фæстæмæ!» — ивгъуыдæй нæ курын. 
Уæддæр дæ зæлланг уæнгты хизы сонтæй, 
Æрвдэæфау æз æваст фæвæййын, цудык* 
«Миййаг, кæд уый у...» Рагуалдзæджы бонтæй 
Мæ уды схъис и, схъис, æмæ дзы дудын... 
$8 

ÆЦÆГÆЛОН САХАШ 
Зылынкъах къæвда уынгты кафыд. Кафынæй 
Куы бафæллад — йæхи нæ разæй айста. 
Хуылыдз сахар — тæмæнтæкалгæ — бафынæй. 
Йæ дзыкку дымгæ донхæрисæн фаста. 
Æгъуыстаг бæлас! Былгæрон цы зайы? 
Каерæф уылæнтæй уый æппын нæ тæрсы? 
Мæ хо мæ бонтæ афонмæ нымайы, 
«К«Д ыссæудзæн?»—цымыдисæй фæфæрсы. 
Зæрокд мæй кулы раст æмбисыл асаст. 
Ныууагъта кгæвда даргъ уынгты йæ фæдтæ. 
Хæрзаг нæхимæ сæрд КуырыппæА акаст, 
Нæ дыргъдоны лыстæг кæрдо ысцæттæ... 

чиныджы ис 
«Мæ талас хо, хъæдабæцæст æхсæв...» . . 5 
Хъæугæрон — 
«Астæрдыл сныв кодта сабн...» • 6 
Каролииæ Лэм — 
Бынатыхицау 7 
Ленинградаг нывтæй — 
«Хъæддаг бæхау.ды армаццаг кæкыс...» • . 8 
Эпитафи — 
«ЛЗвæццæгæн, фьш уыд...» 9 
Уисын бæх 10 
Фæззыгок зарæг 11 
Сыфтæры мæй 12 
«Зары тар...» , 13 
«Æз дæ уынык...» 14 
Монолог 15 
Гоген , , —. 
Тæрккъæвда «16 
Хъæд И 
¦Æз — муртаттаг...» — 
«Иунæг кæй нæ вæййын...» . — 
Амонд „ 18 
Бегайыл хъуыдыкæнгæйæ — 
«Ацы бæрзонд арвыл зилынц фысты дзугау 
мигътæ...» ¦ 19 
«Цыма раэынди арвыцъæх...» . . . . _ 
Рудзынджы раз 20 
«Цалынмæ зоной мæ цæстытæ...» 21 
«Фæлæ та иубон митхъарм...» ..,¦__ 
Ирыстон ....¦,¦¦_ 
60 

«Æз дæ коймæ рабадин мæ сынтыл.,.* 
«Ницы зæгъын...» . . . 
«Æрцауындзæг и акацийыл мæй...» . . 
«Дæ зæрдыл дар...» 
«Хъусты зæлы æхсæвы æдзынæг...* . 
«Айкдымбыл арвы бын...» .... 
Æз федтон 4 
«Сау изæр мæ цъысыммæ фæтæры...» • 
«Цæссыг нæ уыд...» 
Фæззыгон мелоди 
«Дæ фыны дæр ды ма бавзар мæ зын...» . 
Хафизы фæзмгæйæ 
Тæрккъæвдайы рæстæджы .... 
Темырболат бадзуры Нарты Ацæмæзмæ . 
«Сау бындз фæуайы...» . . 
Хæфс ........ 
Маяковскийы райгуырæн хæдзары . 
«Æппæлой дзырдтæ ды цæвыс мæ ныхыл...» 
Саби ... 
Хингæнæг . . . . . - . 
Зæрояд бæлас 
«Иу æртах...* 
Аивад , 
Куывды . 
Сабибонты нывтæй 
Фæззыгон уаргæ бон 
Хуынкъ дур 
Романс 
Зæронд ус 
Ныфс 
Æрхæндæг 
Фын ........ 
«...Цыма дæ æз...» ¦ . , > 
«Хизæнæй уæртæ...» 
Равг , ....... 
Мысинаг 

ХоСГв&рдЛнЫ . • I I ¦ 1 1 
Нывгæнæджы æрмадзы , . • 
Кæддæры хæлармæ уазæгуаты . 
Кутаис ’. . . , . . 
Этюд .* 
«Ацыдтйв — сафтид сахар...» . . . 
Сусæны мæйы . . 1 . .* . 
Урс æмдзæвгæ - 
Æрцæрдзынæн хæхты. • • . . 
<Нырма уал афтеё...» ...... 
Ме ’мдзæвгæтæ 
Имеретаг чь&джы зарæг . .... 
¦Æрсдон йæ митæй...» . 
Сызгъæрин кæсаг 
Адæймаг I •• * • . • . • ¦ 
Уалдзæг... *• *• ’. ’¦ *. . . 
Скерцо " ; : , ... 
Тилифойимæ ныхас 
Æцæгæлон стахары... ; : ; ; ; 

Елизавета Маратовна Кочиева 
НЕБЕСНЫЙ ОГОНЬ 
Стихи на о?етинском языке 
Рецензент К. X. X о до е 
Редактор С. 3. Хугаев 
Художник, Р. Г. Хестанова 
Художественный редактор У. К. Кануков 
Технический редактор Л. В. Ядыкина 
Корректор А. Г. Царакти 

ИБЛИ190 
Сдано в набор 23.01.3* Подпнсано к псчати 25.0*85 ЕИ -10716. 
Формат бумаги 70х901/32. Бум* тлп. Л» I. Гар1* шриД|* литсра- 
турная. Иечать высокая. Усл* п. л. 2.31. ^сл. кр.отг. 2.51. 
УчетНО-нэд. лнстоо 2.24- Тиррж ^ТШ1 -;<кз. Заказ № 60. Цсна 
25 хоп. 
Йэдательство «Ир» Государс*всниого комнтета СО АССР по 
дслам нэдательств, полиграфии и киижнон торговлн, 362040, 
Г. Орджоннкндэе ул. Димитрова, 2. 
Кннжпая тппографня Государетвенного комнтета СО АССР по 
делам нздательств. полиграфии и книжной торговлн 3620A, 
р, Орджоникидзс, ул. Тсльмано, ]6. 


*ч» 

Отсканировано в июле 2019 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 2019 азы июлы 
сæрмагондæй паблик «Бæрзæфцæг»-ы 
чиныгдонæн. 
ИНр://ук.сот/Ьаг2а*са§ 

^Ояасохты *Щ/ЧаФеР 
ОДРЫ ДЗЫХЬХЪ 
Æмдзæвгæтæ 
æмæ 
кадджытæ 
ЧИНЫГУАДЗÆН «Ир» 
ОРДЖОНИКИДЗЕ * 1984 

84 Осет 
Дз-16- 
Дзасохты М. 
Дз—16 Иры дзыхъхъ: Æмдз. æмæ кадджы- 
тæ.— Орджоникидзе: Ир, 1984.— 95 ф. 
Дзасохов М. С. 
Край мой — Осетия. 
40 к. 
В новую книгу М. Дзасохова вошлн стихи. напн- 
санные за последиис годы, а также поэмы «Рог 
Лехела» и «Граница». Чувство родины, сопрн- 
частность ко всему доброму — основной пафос сбор- 
ника. 
4702470000 —18 
Д 47—84 
М 13! (03)-84 
64 Осет 
© Издательство «Ир», 1984 

ДЩДЗ/ЕВГÆТÆ. 
ИРЫ ДЗЫХЪХЪ 
Иры дзыхъхъ у мæ бæстæ, 
Мæ фыдæлты нымд зæхх. 
Ам ракастæн мæ цæстæй, 
Ам федтон арвы цъæх. 
Ам райгуырдтæн кæстæрæн, 
Кæндзынæн ам зæронд... 
Хуины кæд дзыхъхъ мæ цæрæн, 
Уæддæр лæууы бæрзонд. 
Йæ гуыр-гуыргæнаг артмæ 
Фæцудæн нæй зыны. 
Зыны йæм алцы. Дардмæ 
Йæхæдæг дæр зыны. 

ЦАРДЫ УАГ 
Амæлдзынæн, иубон куы уа, уæд, 
Банцайдзæн йæ кусынæй мæ зæрдæ, 
Гъеуæддæр нæ кæнын ууыл мæт 
Райсомæй изæрмæ, 
Уымæн æмæ зонын æз бæлвырд: 
Алкæмæн дæр ралæудзæн йæ рæстæг, 
Амæлдзысты, чи нæма у гуырд, 
Фæлæ искуы чи гуырдзæн нæ фæстæ. 
Баууæндут, æцæгæй уын зæгъын: 
Уыдонæн зындæр уыдзæни махæй: 
Ацы зæххыл ма-ма андзæв къахæй, 
Афтæмæй кæй бахъæудзæн мæлын. 
БÆРÆГЪУЫН 
Аззадтæ 
Кæмдæр фæсвæд, 
Фæлæ ууыл 
Нæу мæ мæт. 
Зæрдæ дæр 
Вæййы æмбæхст, 
Никуы йæ 
Фæуыны цæст. 
У дæ кой 
Мæнæн зынаргъ, 
Нæй дæ иунæг 
Фендæн аргъ. 
Сты дæ цин 
Æмæ дæ маст 
Удыл тугдадзинтау 
Баст. 
4 

Æмæ кæд 
Нæ уарзы дæу 
Исчи а зæххыл, 
Мæ хъæу, 
Уæд нæ уарзы, 
Нæу дзырддаг, 
Мæн æнæмæнгæй 
Фыццаг. 
КЪОБОСТЫ ХЪÆД 
I 
Зæххыл кæд ис 
Мæнæн æвдадз, 
Уæд уый 
Къобосты хъæд у. 
Уадз 
Лæ тых дæттæд 
Мæ тыхæн тых; 
Йæ мыртгæтау 
Мæ туг уæд сырх; 
Йæ бур мугæтæй 
Адджын — дзых; 
Йæ тыртыйæ 
Мæ дæндаг — цъæх; 
Йæ кæрдæгæй 
Æфсæст — мæ бæх; 
Йæ хъæндæлытæй 
Цæнгтæ — сыгъд; 
Йæ кæрдæгхостæй 
Низтæ — сырд; 
Мæ цай — 
Йæ битъынайæ конд; 
Йæ суадæттау 

Сыгъдæг — мæ зонд; 
Йæ кæрзытау — 
Мæ уынд, мæ конд; 
Йæ цæргæстау 
Мæ тахт — бæрзонд... 
Йæ мæргъты зарджытау 
Мæ зард 
Куы хъуысид 
Иры бæстæй дард. 
II 
Хонынц ацы хъæд 
Къобосты, 
Басгуыхти мæнæн та 
Хосты 
Къæбиц. 
Уый зæгъыи мæхæдæг, 
Уый зæгъид мæ бæсты 
Мæнтæг, 
Кæркмисындзæг, 
Тырты, какон, 
Пъæрæпъопп, 
Гæнгæлы, давон... 
Иу дзы у æххуыс 
Игæрæн, 
Иннæ — уыргтæн, 
Аннæ — сæрæн. 
Сты æмхуызонæй дæр 
Ахъаз 
Махæн. 
Узæлæд сыл 
Уахъæз. 
Хъазæд 
Царды тых сæ мидæг. - 
Макуы сыскъуийæд 
Сæ уидаг. 

КЪОСТАЙЫ МИДНЫХАС 
Адæмы сагъæстæй йæ тæккæ судзгæйæ куы уыди, 
уæд кæмæдæрты æххуысмæ фæдзырдта, газет уадзын 
райдайынмæ хъавын æмæ мæм æхцайæ фæкæсут, зæгъ- 
гæ. Джиоты Дæхцыхъо йæм Хъарсæй фыста: «Газст 
уадзыны хъуыддагæн æз ницы ’мбарын æмæ дын æх- 
хуыс кæнынмæ дæр нæ хъавын. Стæй ма дын цы зæ- 
гъинаг дæн: ныууадз хохæгты сæ мæгуырыл. Уыдон 
газет ницæмæн хъæуы». 
Туаты Б. йæм Грознайæ æрбарвыста: «Дæ хъæуы 
загъта-багътатæ дæ зæрдæмæ афтæ тынг кæй айстай, 
уый мазм диссаг кæсы. Ныхъхъуытты сæ уадз! Дæл- 
дзæхх дæр ныххауæнт!» 
Хуыздæр хабæрттæ йын нæ фехъусын кодтой иннæ- 
тæ дæр. Йæ маст йæ хъуырмæ схæццæ. Сдудыдтой йæ 
раздæры хъæдгæмттæ. 
Цæрæмбонты никуыма уыд 
Мæ зæрдæ нырау тæнæг Ирæн. 
Гæркъайы йын аласт йæ уд, 
Дыууæрдæм дзы ахызти пирæн. 
Нæ размæ нæ худинаг мигъ 
Ысбадти, нæ фæндаг нæ зыны. 
Туг къабæзты бандзыг, ныйих, 
Лæгдзинад ма фенæм нæ фыны. 
Æрфæлдæхт нæ кады цæджындз, 
Сывæллон лæгдæр у нæ цуры. 
Ныддард нын нæ цæстытæм сындз, 
Фылдæр хъарм ис мах риутæй дуры. 
Æргом нын нæ сау туджы цъыртт 
Каханы-фырт дойныйæн нуазы, 
Фæлæ йæм фæстæмæ ысдзырд 
Лæджы фырттæй ничи фæразы. 
7 

Пæ хинæйдзаг митæ æдзух 
Æвдулы фыддæрадæн марджы. 
Нылвæста нын фидар нæ хурх, 
Æппары нæ хуыздæрты аджы. 
Дымыстæрты бадæн — бæрзонд, 
Цъыфæйдзаг фæцæйцæуы хусты. 
Мæ размæ куы загъдæуыд: зонд 
Æнамонды хос у æнусты. 
Æртардтой нæ сæфтмæ, уæддæр 
Сæ ныхæсты буцдæр — æртхъирæн. 
Кæй хонæм нæ горæты сæр, 
Уый хъæуæн нæ бæззы къæдзилæн! 
Гаппохуызтæй иу дæр хæрдмæ 
Йæхиуыл ысхæцын нæ уæнды. 
Йæ хуылфы дзы иуæн зæрдæ 
Куы тæлфид, гъеуый мæ куыд фæнды!.. 
Фæлæ сыл нæй мисхал æууæнк. 
Уæййаг у сæ цыт æмæ намыс. 
Фæлывд ысты иууылдæр! Мæнг — 
Сæ къахдзæф, сæ ныхас, сæ дарæс! 
Цæрынæн дзы алчи фæрæз 
Ыссардта, йæ кадыл æй ивта, 
Уæд ма сыл куыд æруадза уæз 
Ирыстоны сагъæсты рифтаг! 
Дæхцыхъоты хорзæх уæ уæд, 
Кæддæра уыл хорзæй цы бафтид? 
Куы бахъæуынц истæмæн, уæд 
Сæ миддуне разыны афтид. 
Уынаффæмæ та сæ æмбал 
Нæ хъæуы, цæттæ сты кæдфæнды. 
Мæ хъуг сæ æххормаг, мæ гал, 
Мæ гал та, мæ гал та — æгæвдæс. 

Кæмæ ма фæхæссон мæ хъаст, 
Мæ судзгæ фыд чи у æмбарæг?! 
Нывæрон нæмыгау мæ маст 
Мæ фысты —- ныццарауа зарæ 
СЫХÆГГЫ НЫХАС 
К а к о н: 
Диссаг мæм кæсы, дæ дыргъ 
Афтæ тынг цæмæн у сырх? 
М ы р т г æ: 
Уа цæй тыххæй хъуамæ сау, 
Кæнæ морæ, кæнæ бур, 
Кæд кæсы мæ сæрмæ хур, 
Æмæ уымæн у мæ дыргъ 
Уый æрттивгæ тынтау сырх?! 
Нæ фæлæ-ма мын ды зæгъ: 
Тарцъæх чи сахуырста дæу? 
К а к о н: 
Уымæн дзуапп раттын зын нæу: 
Сау-сауид — мæ быны зæхх, 
Арвы къуырф мæ сæрмæ — цъæх,— 
Уыд<?н схæццæ вæййынц иумæ 
Аг.ы хатт дæр æмæ-иу мæ 
Скæнынц,—арфæгонд сæ дæн,— 
Раст сæхи тæккæ хуызæн. 
9 

МÆ ХЪÆУБÆСТÆ 
Л\æ хъæубæстæ, кæнын та æз сымах кой, 
Бæллын, цæмæй мæм макуы ’рхæссат фау... 
Фынддæс азы мæ къухы нал уыд сагой, 
Дыууадæс азы нал ысбыдтон кау. 
Цыдæр хъару мæ асайдта йæ фæдыл, 
Дæлимонтæй æрвыст уыд цыма раст,— 
Ыставд къодах æнæ цуркæй нæ фæды, 
Бæлдойы фæрцы уый æрцæуы саст. 
Фæтахтæн æз мæ бæллицтимæ дугъы, 
Тылди мæ фæдыл къуыбылойы цалх. 
Йæхи фæстæмæ нал базыдта тухын, 
Æрфæнау хæхтæ, быдыртыл ныддаргъ. 
Тындзыдтон размæ, афтæмæй та зæрдæ 
Цыдæр тæгтæй уыд ивгъуыдимæ баст. 
Æрмæст дзы хицæн иу бон дæр нæ фæдæн, 
Цæугæнæ дæр фæстæмæ уыд мæ каст. 
Мæхи æмбæрзтон сабион кæрцытæй, 
Мæ сæнтты цард æвзонг дуджы хæтæн. 
Æппынæрæджиау банцадтæн мæ цыдæй, 
Ныхъхъуыды кодтон, сагъæстыл фæдæн... 
Мæ уæнгты хъару бафынæй æмбисбон, 
Гуыпп арты зынгтыл æртхутæг æрбадт. 
Фæхицæнчынди хъамайæ йæ фистон, 
Фæиппæрд ысты æрдын æмæ фат. 
Мæ фæрæт сызгæ афонмæ нæ цары, 
Кæрдын мæ цæвæг нал зоны хæрзаг. 
Æвæццæгæн сыл къæвдайы дон уары, 
Фæци сын рæстæг уал азы сæ фаг. 
ю 

Нæ фæткъуы кæртæй алырдæм фæлгæсы, 
Йæ фыртмæ сиды уырдыгæй æдзух, 
Куы мæм æрвиты агурæг цæргæсы, 
Куы мæм йæхæдæг батилы йæ къух. 
...Мæ къæхтæй рæстæг сындзытæ фæласта, 
Цыма дзы исчи ракодтаид хъаст. 
Мæ фæндтæ Урсдон денджызмæ фæласта, 
Фæлæ сæ никуы уый фæуыдзæн ласт. 
Мæ цæстыл уайы: афонмæ та уынджы 
Æмбырдæй бадынц аууоны нæ сых. 
Кæнынц бæгъдулæг карчыцъиутæ рыджы, 
Æвзарынц нæууыл лæппутæ сæ тых. 
Мæ къухæй ахсынц байбыны кæсæгтæ, 
Мæ къæхтæй систой хъæугæрон тъæбæртт. 
Хæссынц мæ уæхскыл бур хызыны дзæгтæ 
Мæнтæг, гæигæлы — нал хæрынц къæбæр. 
Хуыссыкц бæгънæгæй доны был мæ бæсты, 
Кæнынц мæ хуызæн къæдзæхрæбын ленк. 
Тæхы фæдисæй денджызмæ сæ рæзты 
Тæргæбæхау æнæвдæлонæй Терк... 
ЛÆДЖЫ ХУЫЗÆН ЛÆГ 
Зымæг дæр нæм булæмæргъ ратæхы сæрдæй,— 
Нæ мидбылхудт уымæн — æвдисæн. 
Æдас вæййы алкæд хъæбатыры зæрдæ, 
Уæд иу хатт куыд басæтты низæн?! 
Сæрджын сагты дзугтæн сæ хæтæнтæ —- хохы, 
Сæ раздзæуæг цъититæм бафты. 
Йæ дзыллæйы сагъæс кæй басудзы. тохы, ’ 
Дывæрæй уый адæмыл бафты, 
И 

Æрттивгæйæ хурæн йæ хъару нæ фæуы, 
Йæ тынты тавс ахъары фæзты. 
Лæджы хуызæн лæгтæ ныууадзынц уæлæуьш 
Сæ кад æмæ намыс сæ бæсты. 
КАРД ÆМÆ КАД 
Ахауд мæ сыхаджы кард. 
Дардта йæ астæуыл бастæй. 
Айхæлд йæ æнæмæт цард. 
Байдзаг йæ къубалмæ мастæй. 
Уынгты йæ агуырдта лæг, 
Уыд цыма тынг зынаргъ дзаума. 
Дардта йыл сагъæс бæрæг. 
Скуывта тыхстхуызæй хуыцаумæ: 
«Уынгæджы бахауд мæ сæр, 
Курын дæ, ма бац мæ хъыджы, 
Науæд мæ хæсы æвзабр 
Хондзысты хæдзары, уынджы*. 
— Ницы дын ратдзæн хуыцау,—- 
Дзурын æм: — Цæй-ма, цы кодтай?! 
Цавæр æвирхъауы цау 
Бафтыдта удыл фыдцоппай? 
Уый мын фæдзырдта бæстон, 
Хæрзтæй кæй нал у йæ уавæр. 
— Омæ куы нæ дæ хæстон, 
Гъеуæд цæуыл тыхсыс уагæр? 
Уымæй хуыздæр кард, ай-гъай, 
Бабæтдзынæн æз дæ фарсыл. 
Фыццаг нæ уыди дæ хай, 
рахæцдзæн дыккаг дæ фарсыл. 
12 

— Нæ, мæн нæ хъæуы æндæр, 
Курын мæхион æрмæстдæр... 
— Диссаг! Цæмæн у уæддæр 
Кадджын хæзнайау дæ цæсты? 
Кадджын мæм уыйас тынг нæу, 
Цас дзы тæрсын æз æгадæй. 
Хъус, æмæ бауырндзæн дæу, 
Афтæ цæмæ стъæлфын кардæй. 
Тынг хъæуы кад æмæ рад 
Ацæргæ æмæ æвзонджы. 
Ахауд къуымыхæй мæ кард. 
Чъизи ма уый æдде ноджы. 
Бацыд мæ рагацау тас, 
Исчи йæ фелвасдзæн буцæн, 
Æмæ мын уый тыххæй цас 
Цъаммар ныхæстæ фæдзурдзæн!?. 
ГАДЗРАХАТДЗИНАД 
— Хæлары цæф цæмæн у тынгдæр риссаг? 
— Уый ма кæсæд дæумæ æппындæр диссаг. 
Хæлæрттæ нын хуыздæр зонынц нæ сахъат. 
Гадзрахатæн куы ралæууы йæ сахат, 
Уæд аныхсы нæ дудагдæр хъæдгомы 
Йæ кард, кæмæн уыд афтæ мæнг йæ сомы. 
ФЫДФЫН 
Зæрдæмæ нал кæсы рухсы цъыртт. Талынг 
Риуыл æрфæлдæхта сау-сауид арынг. 
Дун-дуне фестад сæрсæфæн дæлджинæг. 
Хурхыуадындзтæ æрбалвæста синаг. 
13 

Нал мын ис фервæзæн ацы хатт рынæй, 
Ницуал пайда ис, ницуал нæтынæй... 
Уалынмæ фехъал дæн, акалд мæ сурхид,— 
Кодтон, æвæдза, фыдхъизæмар, тухи. 
...Фыны ысцæйхауд мæлгæйæ мæ уд, 
Уагæр æцæгæй куыд зын вæййы, куыд?!. 
ÆРТХЪИРÆНГÆНÆН МÆЙ 
Ныууасыд уæрыккимæ далыс, 
Уæддæр ма мит тъыфылæй калыс. 
Æрцыд дæ фыдмитæн сæ кæрон, 
Уæддæр нæ.ма уадзыс дæ кæнон. 
Æркаст дæм хурзæрин бæрзондæй, 
Уæддæр ма нæм лæбурыс сонтæй. 
Ныссабыр мит-митгæнаг хъæды, 
Уæддæр дæ басæттын нæ фæнды. 
Нæ фæскъул тæдзынджытæй байдзаг, 
Уæддæр дæумæ нымад нæу уалдзæг. 
Кæныс фыдызнагау æртхъирæн, 
Фæуыдзынæн, дам, фаг æз ирæн. 
Уæвгæ дæ хуызæттыл нæй худæн, 
Сæ хъысмæт сагъæссаг у удæн. 
Йæ тых кæмæн басæтты хæсты, 
Вæййы ма уый хъару ныхæсты. 
ХУЫСКЪÆЛ 
Фырыстонгæй махæн 
Куы хауди нæ уд, 
14 

Уæд Даргъ хуымты уымæн 
Ныккæнæн нæ уыд. 
Кæмæндæр йæ фосæн 
Уыд диссаджы холлаг, 
Кæмæн та йæхи дæр 
Нæ уагъта æххормаг. 
Кæмæндæрты мад уыд, 
Кæмæндæрты — фыд, 
Кæмæндæр — йæ дзыкка, 
Кæмæндæр — йæ мыд. 
Цы нæ сси æлгъыстаг 
Рынтау хæсты бон, 
Уый хъавыди бакæнын 
Хурæй сыгъд бон. 
Зæхх дойныйæ марди, 
Зæхх кодта хуыдуг. 
Йæ къабæзты нал цыд 
Уымæлхъуагæй туг. 
Фæцыдæр и дзуллаг, 
Нартхоры ыссад, 
Лæг нал зыдта буцдæр 
Хæринæгты ад. 
Фæлыгъди сæ рухс фарн 
Æд бæркад, æд тæф, 
Ныккодтой нын уыдон 
Æмгуыппæй æмцæф. 
Уый хуыскъæлы хъустыл 
Куыддæрæй æрцыд, 
Æмæ нæм йæхæдæг 
Æххуысмæ æрцыд. 
Лæмæгъ æй æнхъæлдтам 
Цæмæндæр бынтон, 
Цыма уыд æрмæстдæр 
Цъæрттæ æмæ дон. 
Фæлæ йæм цы хъарутæ 
15 

Разынд, цы тых, 
Сæхиуыл уый бавзæрстой 
Хъæубæстæ, сых* 
Рæсийын нæ бауагъта 
Бирæты уæд, 
Куыннæ дзы уæм бузныг 
Мах уый тыххæй уæд?! 
Йæ сæр нæ куы нæ хъуыд — 
Æмгæрон нæ цыд. 
Нæ хъæр æм куы фехъуыст — 
Нæ уæлхъус лæууыд. 
Ыстæй та фæстæмæ 
Фæдæлдзæхх, фæтар. 
Æмбæрста, æнæ уый дæр 
Банывыл цард... 
Нæ дзыллæйы æхсæн дæр 
Ахæмтæ ис. 
Куы зона, куы уына, 
Куы хата дæ рис, 
Уæд февзæрдзæн хурау 
Дæ цуры æваст,— 
Æмбис къаддæр фестдзæн 
Йæ фæрцы дæ маст. 
Ыстæй та æрбайсæфы 
Уайтагъд йæ фæд, 
Цыма йæ нæ уыдис 
Æппындæр нæ мæт. 
ХЪАЗÆНХЪУЛМÆ ХÆЛÆГГÆНÆГ 
Азмæцæн 
Æнцон у цæрын: 
Нæ йæм хъарынц 
Маст æмæ зын. 
Фæнды йæм 
16 

Лæгъзæй дзур, йе хæц, 
Гъеуæ.’дæр дæм 
Худдзæн Азмæц. 
Фæбæллын 
Æз ахæмтæм хатт: 
Куыд хорз у 
Сæ зæрдæ"?ы хатт. 
Сæ сæрты 
Гыццыл кæй ис зонд, 
Кæй сæ хонынц 
Дзыллæтæ сонт, 
Æмбарынц 
Уый иууылдæр адæм 
Сæхицæй фæстæмæ 
Æрратæн. 
ТÆРНЫХ 
Æфсарм дæ къæсæрæй нæ бакаст, 
Нæ дæм æрфысым кодта уаг. 
Кæй бауырндзæн, фæдæ фæндараст, 
Нæ дын фæци хъысмæт дæ фаг?!. 
Цæргæсæй ацаразыс халон, 
Хæдмæлхор халонæй — цæргæс. 
Æвзæрдзинадæй дарыс хъалон, 
Нæ дарыс хорздзинадæй хæс. 
Зæххыл цыдæриддæр ис сугтæ, 
Нæи уыдонæй дæ арты суг. 
Лæгыл æрымысдзынæ тугтæ, 
Нæй афтæмæй дæ уæнгты туг. 
Кæныс дæ* дзæбуг-сæрæй дуæрттæ, 
Къуымыхдзинадæй — ныхыл фæд. 
Дæ цъаммайраг митæ дыч — дзуæрттæ, 
Æдзæсгомдзинад та — дæ зæд, 

Фæлæ дын нæй хуыцау — рæстдзинад. 
Дæ къæхты бынæй лидзы зæхх,— 
Лæгæн цы фæндаг хæссы цинад, 
Дæуæн æруарыд ууыл зæгъ. 
Æмæ йыл асастай дæ былтæ, 
Дæ уæрджытæн фæмызт сæ цъæй. 
Æвæстаджы бынтау дæ бынтæн 
Нæй абон. Райсом дæр сын нæй! 
АГЪУД 
Дæ цъаммардзинад агъуды 
Æмбæхсыс, фæлæ нæи 
Æмбæхсæи уымæн — бахуды 
Куы мидбыл, куы хъæрæй. 
«Мæны йедтæмæ а бæстыл,— 
Фæзæгъы,— нæй цæрæг, 
Æз ахъардтон дæ къабæзты, 
Æддæмæ зыныс лæг, 
Дæ мидуд та æнæхъæнæй 
Мæнæй æрцыди конд, 
Дæ зæрдæйау æнæхъæрæй 
Æз бацахстон дæ зонд!» 
ЦИН ÆМÆ МАСТ 
Æнæкæрон цин, æнæбын маст 
Кæддæр мæ риумæ æрчынд æмласт. 
Дыууæ уæйыгау кæнынц уым тох, 
Сæ худт, сæ куыдæй нызмæлы хох. 
Сæ астæу цардау — мæ фæндаг даргъ 
Вæййын куы уаллон, вæййын куы маргъ... 
18 

КЪÆППÆДЖЫ 
Нæй сугтæ — агуры лыстытæ, 
Мырхы кæмæйдæрты фыстытæ. 
Бæргæ куы нал хæрид йæ хъиутæ, 
Куы ракæсид йæ цæстæй фиутæ. 
Йæ къабæзты куы схъазид туг, 
Йæ гобæ фыс куы бауид дзуг... 
Æмæ, куы зæгъын, давы гъæйттæй, 
Куы иугæйттæй, куы та дыгæйттæй, 
Куы цардæгас фысджытæй, мæрдтæй, 
Кæм йе знæгтæй, кæм та æрдхæрдтæй. 
Фæзæгъыиц, хал æххуыс у халæн, 
Фæлæ нæй фæткæн бирæ халæн: 
Къæрныхы рацъипп кодтой уайтагъд, 
Йæ уд йæ къæхты бынæй атахт. 
Æрмæст нæ атахти йæ къуыдыр, 
Йæ къуидыр æмæ риу æд гуыдыр, 
Ныссагъд сæ цыма зæххы фидар. 
Йæ хъустыл ын ысхæцыд чидæр, 
Ныллæууыд къæдзилыл та дзабыр. 
Бынтондæр давæгой ныссабыр... 
Йæ пырх ын акалдтой, йæ фист. 
Йæ зарæгæй ма баззад цъист. 
ХÆЛÆГÆЙМАРДÆН 
У мæ хорздзинад дæ уæнгæл, 
У м,æ зæды хай дæ зин. 
Масты дзæкъулау иыддæнгæл 
Кæны алкæд дæу мæ цин. 
ДардДæрдæр уыдзæни афтæ, 
Ууыл архайдзынæн тынг, 
Цæмæй æз куы кæнон кафгæ, 
Калай уæд ды та цæссыг. 
19 

Цæмæй дæ хуысгæ рынчынæй 
Бахъæуа хъæрзгæ цæрын, 
Макуы сдзæбæх уай мæ зынæй, 
Макуы дын уа хос мæ рын. 
КÆД... 
Кæд дæ Хъазмæхæмæты коймаг, 
Уæд нæй дæуæй хуыздæр нæлгоймаг. 
Кæд федтай боны рухс йæ хъæуы, 
Уæд дæ хуыздæр амонд нæ хъæуы. 
Дæ фæндаг рацыд кæд йæ сыхæй, 
Уæд ничи фендзæн дæу æдыхæй. 
Дæ хæстæгæн кæд у йæ хæстæг, 
Дæуæн дæр уæд æрцыд дæ рæстæг. 
Йæ ус кæд хорз зоны дæ усы, 
Цъыф бон дæр уæд лæудзынæ хусы. 
Миййаг, кæд дæ йæ туг, йæ хион, 
Дæ къухы бафтыд уæд дæхион, 
Фæлас йæ кæд йæ куыстæй сисой — 
Хъæуд^æн сымах мæрзынæн уисой. 
ÆНÆБОН ХЪАЛ 
Нæ дын зæгъын: «Æндзарыс 
Дæхи гуылы бын арт».— 
Кæйдæр дзугæй — дæ далыс, 
Кæйдæр фынгыл — дæ бадт. 
Ныббуц дæ тынг дæ исæй, 
Дæ хуызæн ма кæм ис!— 
Дæ бонæй дæ, къæрисæй 
Ныууадздзынæ къæрис! 
20 

НЫЁЁЛР МЫН... 
„Æз та дын дæ зæрдæ фæкодтои кæй 
цъула, 
Уæд-иу мын, дæ хорзæхсей, сонт ми 
ныббар". 
Дарчиты Дауыт 
Лæмæгъ дын куы схоной дæ фыстытæ искуы, 
Куы дын зæгъой искæд бон уайдзæф ныхас, 
Уæд-иу ыл дæ сонт зæрдæ ма кæнæд рисгæ, 
Уæлибæхы карстау-иу аныхъуыр маст. 
Уæ сыхы дыл исчи куы сардауа куиты, 
Уæд ууыл æппындæр ды макуы кæн мæт. 
Дæ тугæй дын исчи куы баназа литыр, 
Ныббар ын-иу сонт ми, дæ хорзæхæй, уæд. 
Дæ астæуыстæг дын куы ныссæттой барæй, 
Дæ риуы куы ныссæдза искæй цыргъ кард, 
Уæд-иу сæм, дæ хорзæхæй, ракæс хæларæй, 
Уæд-иу сын, дæ хорзæхæй, сонт ми ныббар. 
Рынчынау куы ныхъхъæрза де ’мдзæвгæ ннзтæй^ 
Куы фæуа дæ разæй æнафоны мард, 
Куы кæной дзæгъæл ниуд дæ фæндыры хънстæ, 
Уæд-иу сын, дæ хорзæхæй, сонт ми ныббар. 
БÆДОДТÆ 
„Рауагъта нæ карк бæдултæ..." 
Цæгæраты Г*го 
Знон нæ хЪуг ныззад дыгæрдыг, 
Инназ та ныззайдзæн гал. 
Кæд кæныс мæныл дызæрдыг, 
Уæд нæ дæ мæнæн æмбал. 
31 

Не стыр фыс ныззади далыс, 
Зайдзæни нæ сæгъ та цæу. 
Кæд мæ ды дзæбæх æмбарыс, 
Уæд æз хорз æмбарын дæу. 
Байраджы бæсты нæ бæх та — 
Цирк!— æфсургъ ныззади кæд. 
Уыцы хайуаны дзæбæхтæ 
Æз кæд бафиддзынæн, кæд?! 
Рауагъта нæ карк бæдултæ, 
Се ’хсæн уасæг дæр уыдис. 
Асайдтон уæ кæд, мæ хуртæ,— 
Ма-иу мыл фæкæнут дис. 
ФЫССЫН... 
„Кæсын, кæсыну кæсын æмæ кæсын..." 
Дарчиты Дауыт 
Фыссын, фыссын, фыссын æмæ фыссын. 
Цæмæн? Цæй тыххæй? Чи мын загъта? Кæд? 
Фыццаджыдæр, мæнæн фыссын нæу зын, 
Дыккагæй та мын иæй зæгъæг: «Æгъгъæд!» 
ДЫУУÆ ’МÆ ДЫУУИССÆДЗАЗДЗЫД 
УАРЗОНДЗИНАД 
/. Сусæгдзинады дæгъæлтæ 
Мæ дыууæ ’мæ дыууиссæдз азæй 
Ыссæдз а:ы ахауд æваст. 
Кæд исчи кæлæнгæнæг разынд,— 
Уыди уый æнæмæнгæй уарзт. 
#2 

„ .1/Л! 1«< .:,-} ,.;; ..:■ '-';м ^ м 
Æртахт мæм кæддæрау дзæнæтæД 
Йæ сызгъæрин базыртыл дæ^, "г'тт 
Кæд исчи ыскодта ’кæлæн’Гæ^ . ~ 
Уый уарзт уыд æнæмæнгæй уæд. 
Дыууæ цæсты арфæй мæм разынд 
Дыууæ зынджы, хурау сæ каст. 
Кæд исчи кæлæнгæнæг разынд,— 
Уыди уый æнæмæнгæй уарзт. 
Кæнын та мæ сæнтты дзæгъæлтæ, 
Æнæнцой цард удыл фæхæст. 
Сты сусæгдзинады дæгъæлтæ 
Чызгайы зæрдæйы æмбæхст. 
2. Дæ цæст-ма мæм иу хатт фæныкъул... 
Æнæ дæу мæ зæрдæ фæнык у, 
Дæуимæ та уадзы цъæх арт. 
Дæ цæст-ма мæм иу хатт фæныкъул, 
Æмæ та мæм бахуда цард. 
Æхсæрдзæнтæ фестад дæ дзыкку, 
Дæ уæхсчытыл зæйау æркалд. 
Дæ цæст-ма мæм иу хатт фæныкъул, 
Æмæ та мæм бахуда цард. 
Цъæх уалдзæджы хъæбул сæныкк у, 
Цъæх уалдзæг та — сæныччы мад. 
Дæ цæст-ма мæм иу хатт фæныкъул, 
Æмæ та мæм бахуда цард, 
2Э 

Куы фестид мæ разы сæны кул, 
Увддæр мæм нæ уаид нымад. 
Д«в цæст-ма мæм иу хатт фæныкъул, 
Æщш та мæм бахуда цард. 
Дæ хæдзарæн ма уæд хъæдын къул, 
Кæннод дæ ысхондзысты цауд. 
Да цæст-ма мæм иу хатт фæныкъул, 
Æмæ та мæм бахуда цард. 
Æнæ дæу мæ зæрдæ фæнык у, 
Дæуимæ та уадзы цъæх арт. 
Дæ цæст-ма мæм иу хатт фæныкъул, 
Æмæ та мæм бахуда цард. 
3, Мидхъуырдухæн 
Г. Л. 3. 
Ды мын фыццаг уыдтæ, æз та дын... 
Æз дын нæ уыдтæн, нæ, фыццаг, 
Æмæ æнкъардæй уымæн бадын, 
Æмæ мын уымæн дæ мæстаг. 
Кæйдæрты хуызæн дæм фæкастæн? 
Æвн кæйдæрау уыд дæ хуыз? 
Æллæх, куыд бирæ мын дæ мастæн! 
Куыд цъус дæ цинæн та æххуыс! 
Бæргæ куы уыдаис мæ фæндиаг 
Кæрдзын, куыд уыдтæн æз æхсыр, 
Уæд махæй рауадаид сæндæг, 
Уæд мæ нæ хъæуид ныр тыхсын. 

Нæ дын бæззыдтæн æз рæстæгмæ, 
Нæ уыдтæ бирæйы фаг ды. 
Дæ балц мæнимæ уыд хæстæгмæ. 
Мæн та йыл дард цæуын фæндыд. 
Фæстæмæ фездæхтæ æмбойны, 
Мæн иунæгæй ныууагътай уым... 
Фæкæны сусæны мæй дойны 
Æнæкъæвдахъæстæйæ хуым. 
Дæуимæ ныр æнæ дæу бадын, 
Мæ зæрдæ афтидæй у дзаг. 
Ды мын фыццаг уыдтæ, æз та дын... 
Æз дын нæ уыдзынæн фæстаг. 
4. Фæсæмбисæхсæвы гуырд рæнхъытæ 
Дæуæн дæр афонмæ мæ хуызæн 
Кæд баззад рохуаты дæ хуыссæн, 
Кæд фескъæфы дæу дæр мæнау 
Цъæх уарзты денджызы цырд нау 
Æмæ йын никуал ис æрлæууæн, 
Мæ цин, мæ иунæг зæрдæлæууæн, 
Уæд нæй нæ дыууæйæ уæлдай: 
Дæ хай уыдзынæн, ды — мæ хай. 
МÆ ИУНÆГ ХУР 
Хъæдуры хъил, дам, уæд хъилхъæдурæн, - 
Мæ иунæг зæрдæ — мæ иунæг хурæн. 
Бехъаны какон — хæрзаддæр балæй,— 
Дæу фен, тæхуды, мæ цардæмбалæй. 

Айнæг къæдзæхтæ — сычъийы бадæн,—: 
Æнæ дæ ныхас къуырмайау бадæн. 
Куыройы доныл — куырæйттæ арæзт,— 
Дæ фæрцы уаид мæ хæдзар арæзт. 
Хъамылты астæу — хуыргарчы ахстрн;— 
Дæ цæстæнгас дын дардмæ дæр ахстон. 
Ыстъалы-рухсæй нæй хурау судзæн,— 
Мæ цин дæуæн дæр дæ ции ысуыдзæн. 
Доныхъаз уарзы æрмæстдæр иуы,— 
Тæлфдзæн дæ зæрдæ мæ судзгæ риуы. 
Æфстау æфстауæй нæ вæййы фидæн,— 
Ды дæ мæ абон æмæ мæ фидæн. 
Фæрæт йæ цыргъæй тулдзытæ калы,— 
Мæ зæрдæ уарзтæй цæхæртæ калы. 
Æрыдон ласта кæддæр хъæбынтæ,— 
Дæ мидбылхудтыл раттин мæ бынтæ. 
Æнтæф рæстæджы аууонмæ бауай,— 
Хъуамæ дæу бауон, ды та мæн бауай. 
ХÆРЗÆГГУРÆГГАГ 
Цæмæ бæллыдтæн æдзух мæ фынты, 
Уынын уый мæнæ иыр та мæ цæстæй,— 
Тæхынц мæм худгæ сызгъæрин тынтæ 
Хæрзæггурæггаг сызгъæрин бæстæй. 
26 

Æрбайсæфтысты æваст мæ зынтæ, 
Куы мæм фæзынди амæндтæуарæг. 
Тæхынц мæм мæргътæ сæ рæубазыртыл 
Хæрзæггурæггаг æд ции, æд зарæг. 
Авд чызджы фæстæ лæппуйы кæуын 
Мæ фæдыл райхъуыст фыццаг хатт абон. 
Тæхы фæдисæй æнæхъæн хъæуыл 
Хæрзæпурæггаг фæрнæйдзаг амонд. 
Цæмæ бæллыдтæн æдзух мæ фынты, 
Уынын уый мæиæ ныр та мæ цæстæй,— 
Тæхынц мæм худгæ сызгъæрин тынтæ 
Хæрзæггурæггаг сызгъæрии бæстæй. 
ЦÆМÆН?.. 
Бафсæстысты ме ’мгæрттæ цæрынæй, 
Амондæй дзы ничи кæны хъасг... 
Фехъал вæййы раст цыма мæ фынæй, 
Фестъæлфын мæ мидбынат æваст. 
Уайтæккæ æрбалæууы мæ зæрдыл, 
Уадидæгæн ацахсы мæ зонд: 
гГе сарæхстæн уалдзæг æмæ сæрды, 
Фæззæджы дæр разындтæн тæссонд. 
Ваззадтæн мæ бæллицтæн сæ фæстæ, 
Нал маем зыны зымæджы сæ фæд. 
Сонт чызджытæ сивгъуийынц мæ рæзты, 
Марадз-зæгъай, ракæсынц мæм кæя. 
27 

Бахудын мæхинымæр мæхиуыл: 
Аххосджын мæхæдæг дæн æрмæст,— 
Зæрдæ судзы пиллон артæй риуы? 
АфтæгаæА мын иу чызг нæу æвзæрст. 
Нал вæййын æз адæмæй мæ сæрæн, 
Байдайынц мæм хæстæджытæ загъд: 
«Ау, дæу аккаг нæй зæххыл ыссарæн?»— 
Мин хат’ты мæнæн æрцыди загъд. 
Радыгай мын арæхсгæ фæдзæхсынц: 
«Мауал кæс, æгъгъæд бадт дын фæуæд. 
Гъа-мардзæ, æрхæсс-ма нын дзæбæх чындз, 
Æмæ зæххыл баззайа дæ фæд». 
Чидæртæ та разы у мæ цардæй: 
Макуы, дам, кæн ускурыныл тагъд. 
Хъæлдзæг лæг нæ раппæлдзæн æнкъардæй, 
Раппæлдзæни хъæлдзæгæй æнкъард... 
Хъусын, фæлæ азты зæрдæтахтæй 
Иу хъуыддаг мæ бон æмбарын нæу: 
Иутæ мын цæмæн фæзæгъынц «Тагъддæр!» 
Иннæтæ цæмæн дзурынц «Фæлæуу!» 
ТÆХУДЙАГ 
Фатимæйæн 
«Дæ рæсугъддзинад тайы бонгай, 
Цæуынц дæ хъарутæ дæр кайд»... 
Мæнг дзырдтыл ма баууæнд, æгонгæй, 
Кæннæуæд дыл æрцæудзæн сайд. 

Дæ цъæхснаг азты сонт æрттывдæн 
Æвæдæй сæфынæй тас нæу. 
Ныридæгæн дæр уый æртывæр 
Цæхæртæй барæвдыдта дæу. 
Нæ фыртты цæстытæй дæм худы 
Уæларвон цин, йæ тæвд — зынгау. 
Дæуыл ныр чи æвæры фау, 
Рæхджы дæм уый кæндзæн тæхуды. 
ДЫ МÆН УЫДТÆ... 
Æз дæу уарзтон, ды мæн уарзтай, 
Нал-иу куымдтам симдæй, хъазтæй. 
Мидбылты мæм худти амонд, 
Иумæ дзы уыдыстæм райгонд. 
Фарны базыртæ дæ цурмæ 
Хастой мæн мæйдарæй хурмæ... 
Ды мæн уыдтæ, ды мæн уыдтæ. 
Иуран мын ныччынди мыдтæ. 
Уæд дæ цъæх-цъæхид цæстытæ, 
Чи мын-иу дзырдта рæстытæ. 
Уæд дæ дыууæ сау æрфыджы, 
Чи никуы бацыд мæ хъыджы. 
Уæд дæ æрыскъæфхуыз былтæ, 
Худынмæ сæ чи æмбылдта! 
Уæд дæ фæлмæн хъарм ныхæстæ, 
Мæн дæуыл тынг чи ныхæста. 
Уæд дæ иу зæрдæ йæ уарзтæй 
Мæн куыд хъахъхъæдта, куы, мастæй... 
Ды мæн уыдтæ, ды мæн уыдтæ, 
Иуран мын ныччынди мыдтæ. 
Райгуырд иу зарæг нæ цинæй,— 
Рацыдтæ йыл ды та хинæй. 
Æз мæхæдæг дæу нæ уыдтæн — 
Маст ад мын ыскодтой мыдтæ, 
29 

ЦЫ КÆНЫС? 
Цы кæныс, мæ хур, цы хъазыс артæй, 
Цæмæн рæхойыс мæ зæрдæ кардæй? 
Æгъгъæд мын фæци дæ уарзт æм5онны.— 
Сæтдзымæн уымæй æдзух мæ дойны. 
Мæ цæстæнгас дыл æгæр фæцахуыр, 
Уыдзæн мæ амонд æнæ дæу къахыр. 
Æлутон фестад дæ уарзт æмбойны,— 
Цæрæнбонты дзы кæндзынæн дойны. 
Дæ мидбылты мæм фыццагау бахуд, 
Æмæ та дунс æгасæй мах у. 
Мæ риуы ахызт дæ уарзт æмбойны,— 
Цæрæнбонты дзы сæтдзæн мæ дойны. 
Æлхынцъæрфыгæй мæнырдæм ма кæс,— 
Мæх.. ,ын къаддæр нæ хæры сагъæс. 
Æвдадз мын фестад дæ уарзт æмбойны,— 
Адзалмæ дæр дзы кæндзынæн дойны. 
ДЗЫРДТОЙ МЫН... 
Æрцæй, дам, цыдтæ уынгты знон 
Æндæр лæппуимæ мæ бæсты... 
Нæ уыди баууæндын мæ бон 
Зæххыл æвирхъаудæр ныхæстыл. 
Чындзы, дам, ацыди, дзырдтой 
Фæстæдæр: хызы бын, дам, худти... 
Мæнмæ та касти уый фыдгой, 
Дзæгъæл хъæр кодта цыма тути. 
Дзырдтой мын, райгуырд, дам, ын фырт, 
Цæрмыстыгъд бакодта йæ мады... 
Нæ та мæм бахъардта сæ дзырд, 
Æмæ мæм никуы уыд нымады. 
30 

Ыстæй ма коджыдæр дзырдтой, 
Иæ лæджы митæй, дам, нæу разы... 
Æз та дын никуы федтон мой, 
Æмæ мæм касти уый дæр хъазын. 
Уæхимæ, дам, кæнынц фæсмон, 
Зæгъынц, мæнæн, дам, æй хъуыд раттын... 
Æрæджиау райдыдтон тæрхон, 
Æндзыгау сагъæстимæ бадтæн. 
Фæкаст мæм тынг диссаг, мæ зæд, 
Ды сын куынницы загътай исты. 
Чындзы куыдæй ацыдтæ, кæд 
Цæрыс мæ зæрдæйы, мæ ристы?!. 
САБЫРДЗИНАДЫ ПРОСПЕКТ 
Ацы стыр уынджы бæлæстæ 
Зонынц иу бæласау мæн. 
Тилынц радыгай мæ фæстæ 
Ног сæ базыртæ фæлмæн. 
Ардæм тагъд фæкæнын дардæй, 
Ардыгæй нæ кæнын тагъд. 
Ардæм рацæуын фæлладæй, 
Ам та нал вæййын фæллад. 
Ам* æндæр ад кæны уæлдæф, 
Ам æндæрхуызон у зæхх. 
Ацы ран вæййын æнæрцæф, 
Ам мæнæн ныччынди цæхх. 
Ам мæ царды хуыздæр бонтæм 
Хур йæ цалхыдзагæй каст. 
Ам æнæнхъæлæджы сонтæй 
Райхъал ноггуырдау мæ уарзт. 
31 

МЫСИНАГ 
Мæ рагсæнтты ахстон ныууагътон дзæгъæлæй, 
Мæ аргъæутты дугæй фæлыгъдтæн æз дард, 
Йæ дуар ма йын бакæнын хатгай дæгъæлæй, 
Цæмæй та мæ батава хурæмдых арт. 
Мæ къабæзты фæллад ыссæуы йæ кæрты. 
Мæ сагъæстæй нал вæййы ме ’ккон.я уарп», 
Бæлæттæ фæцæйтæхы хъазгæ мæ сæрты, 
Мæхæдæг дæр фестын æз уыдонау маргъ. 
Мæ фæндтæ мæ разæй фæцагайынц балцы, 
Мæ риуы та амæндтæй ракæлы зæй. 
Æрцæры мæ зæрдæйы арфдæр ран уалдзæг, 
Зæххыцъарыл нал вæййы хъалдæр мæнæй. 
ЛÆУДЗÆНИ МА ДÆ ЗÆРДЫЛ... 
Мæ хо Дибæханæн 
Лæудзæни ма дæ зæрдыл, 
Кæндзынæ йæ хъуыды, 
Куыд арæх хызтай сæрды 
Нæ уæрыччыты ды. 
Куыд-иу цыд рæстæг цадæг, 
Куыд нал-иу тылди хур, 
Куыд нæ дæ уыд æмбарæг, 
Куыройыдоны цур. 
Хуыдта дæу тута хъæумæ, 
Къæцæлын чындзæй хъазт, 
Нæ уæркотæн та нæумæ 
Уыди зыдæй сæ каст. 
32 

Фæндыди уыдон хизын 
Дыууæ доны æхсæн. 
Хæстæг ран сын уыд мисын, 
Дæрддзæф ран та — æхсыр. 
Æртæхæвæрд кæрдæг сæм 
Нæ хъæдрæбынтæй сидт: 
«Мæ хъæбултæ, æрæхсут 
Уæ гæккытæ, уæхи». 
Тæвд Урсдоны был найæн — 
Лæууыд дæ зæрдыл дон. 
Дæуæн та уырдæм уайын 
Нæ уыдис, нæ, дæ бон... 
Лæудзæни ма дæ зæрдыл, 
Кæндзынæ йæ хъуыды, 
Куыд арæх хызтай сæрды 
Нæ уæрыччыты ды. 
Фæуæн-иу нал уыд бонæн, 
Бынтон дыл-иу ныддаргъ. 
Дæу та хъуыд рæстæг зонын, 
Æмæ уæд райстай уаргъ. 
Æрцауыгътай дæ хъуырыл 
Дзæнгæрæгджын сахат, 
Уæддæр-иу хур ныгуылын 
Нæ куымдта, пуй налат! 
Бынтон та разынд хивæнд 
Дæ сахат, уыд йæ фæтк: 
Цыдис-иу размæ, ривæд 
Куы кодтой фыстæ, уæд. 
2 Иры дзыхъхъ 
33 

Æнæуи та-иу банцад 
Йæ цæуынæй, нæ каст 
Дæ коммæ, уыд йæ хъандзал 
Цыма рæхыстæй баст,,. 
Лæудзæни ма дæ зæрдыл, 
Мæ кæстæр хо, дзæбæх, 
Куыннæуал цыди сæрды 
Дæ рæстæгæн йæ бæх. 
Цыппæрвадыгæй систа 
Ныр дугъ, кæны тъæбæртт... 
Кæсы нæм афтæ, хистæр 
Кæй фестæм, уымæн кæд?.. 
НАМЫС 
„Уадз мæ дзаумæттæ уæнт чъизи, 
Уæд сыгъдæг æрмæст мæ уд.« 
Рудаки 
\ 
Дарæм нæ дзаумæттæ 
Иууылдæр аивæй. 
Райстам дзы искæцы 
Къулæй зæрдаивæй — 
Уайтагъд фæвæййæм 
Йæ сæрфынмæ ардыдау: 
Хъуамæ нæм ма ’рхæссой 
Дзыллæтæ мацы фау. 
Хъахъхъæнæм чъизийæ 
Авгау нæ дарæстæ. 
Хъазтмæ æрбацæуæм 
Иууылдæр арæзтæй. 
Не уæхскыл искуы 
34 

Сæрыхъуын дæр андзæвæд — 
Уый ныхмæ фæтк æмæ 
Æгъдау у карз æвæрд: 
Уайтæлкæ аууонау 
Уæлдæфы айсæфы, 
Иунæг сæрыхъуыныл 
Схардз кæнæм уал цæфы. 
Хорз у нæуæг чындзау 
Базилын дзаумæттæм, 
Хъуамæ æнафоны 
Ма цæуой раууатмæ. 
Фæлæ нæ баззайы 
Рохуаты иу хъуыддаг: 
Уды сыгъдæгдзинад 
Къаддæр цыт чи схуыдта?! 
Хаттæй-хатт афтæ тынг 
Ууыл нæ батыхсæм. 
Бауадзынц кадыл 
Къæм абадын мах æхсæн. 
Иуварс æй аппарын 
Никæй зонд ацахсы, 
Æмæ нæ туджы 
Цæрæнбонтæм бацахсы. 
Дзаумайæ намыс — 
Дзæвгар зындæр хъахъхъæнæн. 
Уый у зæрдылдаргæ 
Адæмæй алкæмæн... 
Худæн ис алкæддæр 
Ног худæй аивæн, 
Удæн та нал вæййы 
Ног удæй аивæн. 
II 
Уарзæм дзаумæттæ æвзонгæй, 
Цæсты ахадæм цæмæй... 

Дарæс аивдзынæ ногæй, 
Удæн ногæй ивæн нæй. 
Хъахъхъæнæм уæддæр нæ дарæс, 
Ноджы тынгдæр та — нæ кад, 
Æмæ уæм мыггагмæ арæзт, 
Уа нæ цæсгом дæр æхсад. 
УАЙДЗÆФ МÆЛÆГÆН 
Лæг фæрынчын, сæр æрныдзæвд базыл, 
Уæд ды уайтагъд балæууыс йæ разы. 
Лæг æрхауди топпы цæфæй зæххпи, 
Уæд йæ уæлхъус февзæрыс дæ бæхыл. 
Бахауд лæг æвиппайды зын раны, 
Уæд дæуæн дæр райхъуысы дæ зарын. 
Алкæд дæр дæ сау уæйлаг нымæты 
Адæймагмæ бахъуызыс фæстæты. 
Æз дæ бæсты тынг кæнин æфсæрмы: 
Ахæм ми цæмæн хæссыс дæ сæрмæ? 
Бацу-ма йæм иунæг хатт æргомæй,—- 
Нæу уæлдай — æхсæвæрафон, бонæй. 
Бацу-ма йæм иунæг хатт дзæбæхæй,— 
Фкстæгæй дæр уæд кæнæ æд бæхæй. 
Фæлæ нæй, нæй ахæм зонд дæ сæры. 
Уым æрмæст тæппуддзинад æвзæры. 
Ды мæ цæсты уый тыххæй æгад дæ, 
Ды дæхæдæг алы ран дæр мард дæ. 
36 

МАРТЪИЙЫ КÆРЦ 
Зымæг рахаста уæймæ 
Урс нымæт, кæрцытæ. 
Загъта:— Балхæнут фæйнæ, 
Мауал лæуут, цырддæр!.. 
Райста дзы Декабрь тагъд 
Иуы бæсты цалдæр. 
Иннæтæ йæм систой загъд: 
— Цас дæ хъæуы уагæр?! 
Нæй дæ сыхæгтæй нымæт 
Ацы заман иуыл, 
Æви у дæ сагъæс, мæт 
Алкæддæр дæхиуыл? 
Зымæг тынг ныххудт хъæрæй, 
Афтæ хъæрæй, афтæ, 
Цыма рындзæй ракалд зæй 
Хохы фæрстæ хафгæ. 
Загъта сын:— Нæ хъæуы хыл, 
Ма дзурут тызмæгæй, 
Нæй пæлæзджындæр зæххыл 
Салдбоцъо Зымæгæй. 
Алкæмæн дæр уæ йæ фаг 
Ратдзынæн кæрцытæ, 
Ничи уæ уыдзæни хъуаг, 
Уымæн уæм æрцыдтæн... 
Сцин кодта Январь æваст, 
Басхуыста Февралы: 
— Дзæгъæлы уыди нæ маст, 
Рæвдздæр, цæй, æвналæм!.. 

Мартъи уый ауыдта, цы!— 
Февзæрди сæ цуры: 
— Сфæлынд-ма мæн дæр кæрцы,— 
Боцъоджынæй куры. 
Май, Апрель кæнынц хъынцъым, 
Хонынц æй фæстæмæ: 
— Никæй ницы хъуыддаг уым 
Зымæгæй фæстæмæ!.. 
— Уæдæ ихæнæй мæлон, 
Уазалы ныргъæвсон?.. 
—- Райс дзы, фæлæ уый дæр зон: 
Тынг ысты мæнгæфсон... 
Махæн Уалдзæг у нæ мад, 
Уый ныл кæны сагъæс, 
Бад дæ бынаты æнцад, 
Урс кæрц нæу нæ дарæс... 
— Мæн хъæуы, сымахæй бар 
Алкæмæн йæхи у... 
— Хорз уæдæ, фæрнæй йæ дар, 
Стухæнт-иу дæ фиуы!.. 
Зымæг батылдта йæ къух: 
— Хъарм хуыздæр у хъалæй, 
Марадз-ма дæхи ыстух 
Хуыздæр кæрцы барæй. 
Мартъи равзæрста æцæг 
Кæрцыты хæмпусдæр. 
Хотæй йæм уæддæр хæлæг 
Ничи кодта цъус дæр. 

Бонтæ ивтой бонты тагъд, 
Зымæг фæсте аззад, 
Уалдзæджы хъæбултæй та 
Мартъи уыди раззаг 
Æмæ рахаста йæ кæрц, 
Бамбæрзта дзы фæзтæ, 
Фæлæ фендæрхуызон æрдз, 
Хур ныккаст зынгцæстæй. 
Пæлæз мин раны фæхуынкъ, 
Сасирау ныххырыз. 
Мартъийыл æрцыди тынг 
Диссаджы фыдбылыз. 
Уыд æнæкæрон йæ маст, 
Сабийау ыскуыдта. 
Хур та ноджы тынгдæр каст, 
Тынгдæр кæрц ыскъуыдта. 
Базармæ ма йæ уæймæ 
Ахæссынмæ хъавыд — 
Кæрцæлхæнджытæй уæдмæ 
Иунæг дæр уым нал уыд. 

* * * 
Расул Гамзатовы фæзмгæйæ 
Æртæ сонт бæллицы мын хойынц мæ риу, 
Æдых дæн бынтондæр сæ разы... 
Ныхъхъæбыс-ма кæндзынæн чызджытæй иу, 
Ыстæй уæд — мæлæтыл дæр разы. 
Фæстаг хатт-ма сисдзынæн фынгыл сыкъа,— 
Уадз мидбылхудт цæсгомыл хъаза: 
Мæ фыстæй-ма уарзтæн ыскæндзынæн кад, 
Ыстæй уæд — мæлæтыл дæр разы. 
Рæсугъд чызджы хъæбысæй хайджын фæдæн, 
Фæлæ мыл нæ сæмбæлд йæ тавиц. 
Хъыцъы доны ад мын ыскодта мæ сæн, 
Мæ фыст дæр фыццагау нæ тавы. 
Хæхбæстыл ныхъхъæр ис мæ цауд уды кой, 
Мæ худинаг тахти мæ разæй. 
Яæ зынг, дам, æрхуыссыди, адæм дзырдтой, 
Йæ бæх, дам, фæцæйтахт дзамбасæй. 
Уæ къух мыл æгæр раджы систат, уæллæй, 
Хæссут мæм бынтон дзæгъæл азым. 
Æнæ ныхъхъæбыс-ма мын иу чызджы нæй, 
Ыстæй уæд — мæлæтыл дæр разы. 
Сыкъа дæр-ма сисдзынæн дзагæй бæрзонд 
Фæстаг хатт, нæ мæ хъæуы цалдæр. 
Ысхæццæ та уыдзысты цин æмæ зонд, 
Сæхицæй нæ уыдзæни хъалдæр. 
Мæ фыстытæй сыстдзæни риуты тымыгъ, 
Цæудзæн уæм æнусты дæр уарзын. 
Мæ рæнхъытæй райгуырæд къабæзты тых, 
Ыстæй уæд — мæлæтыл дæр разы. 
4.0 

УАРЫНЫ РАЗМÆ 
Кæмдæр та хуры тынты ассæст, 
Æрхъуызыди нæм уымæн асæст. 
Кæмдæр цыдæр æрцыди хурыл. 
Йæ зынг цалх батылди кæд дурыл, 
Кæд уымæн нал зонынц фæндæгтæ 
Бынмæ йæ зæлдагхæццæ тæгтæ. 
Ис мæргъты дæр цыдæр хъыгдарæг, 
Æндæр цы ныссабыр сæ зарæг! 
Æрыхъуыста иæхимæ зæхх, 
Цыма йыл рацæудзæни зæгъ. 
...Кæд хуры дæр ис зæххы мæт, 
Рæхджы та йæм зындзæни уæд. 
дзыгы 
чдæмон сфæлдыстадæй 
Таджы кæрон 
Дзыгы хизы: 
Доны фалемæ 
Нæ хизы: 
Бирæгъæй 
Тæссаг у хъæды, 
Æмæ дард цæуын 
Нæ уæнды. 
Мад ын 
Алкæддæр фæзæ. , ы 
Махæй бабын 
Уым дæс сæгъы... 
Боныгон дæр 
Уартæ пыхсы 
Бирæгъ 
Хæмпæлты нымбæхсы. 
41 

Чидæриддæр дæ 
Куы хона 
Уырдæм — 
Ма бацу, мæ къона. 
Æмæ Дзыгы 
Нæууыл хизы, 
Доны фалемæ 
Нæ хизы. 
Иу сæумæрайсом 
Йæ уæлхъус 
Алæууыд 
Сæ куыдз Гæмæлхъус. 
Дзыгыйыл 
Рæйы фырцинæй: 
— Цъæх Бирæгьыл 
Абон хинæй 
Цуанон рацыд, 
Ныр хылкъахæн 
Нал кæндзæни 
Уый сымахæй. 
Туг ныууарыди 
Йæхиуыл: 
Топпы нæмыг 
Суад йæ риуыл. 
Бахъæлдзæг и 
Дзыгы уайтагъд. 
Доны былты 
Кафгæ атахт. 
Дзуры йæм: 
— Фæлæуу-ма сабыр, 
Ды дзæбæх 
Нæ зоныс хабар. 
Бирæгътæ 
Бындзагъд нæ фесты, 
Иуы цур дзы 
Цалдæр фесты. 
42 

Баззад ын 
Лæппынтæ бирæ, 
Алчидæр дзы у 
Цъæх Бирæгъ... 
Дзыгы 
Раздæхти фæстæмæ, 
Бацыди дзы 
Тас фæстæмæ. 
Нæууыл та 
Фыццагау хизы, 
Доны фалемæ 
Нæ хизы. 
Бирæгътæ 
Цæры уым хъæды, 
ут^мæ сæм 
Хæстæг нæ уæнды. 

КУЫРИСТÆ 
АДÆЙМАГ 
Ахсæн, зæрдæ, сæр — 
Иу хæдзары хатæнтæ. 
Чи ^зы уа уæлдæр, 
Уый кæны уынаффæтæ. 
СТЫР ИРЫСТОН 
Ирыстонæй чысыл у, зæгъгæ, хъуыстон, 
Фæлæ æз ууыл никуы кодтон мæт. 
Æцæгæй дæр куы уаид цъус Ирыстон, 
Дыууæ дихы фаг не суыдаид уæд. 
ЗÆЙЛАСТ ТУЛДЗ 
Хуыссы æрвдзæфау комрæбын дыдæгътæй.— 
Нæ лæууыд фидар иннæтау йæ къахыл... 
Сæхи цаудыл куы нæ ауæрдынц хæхтæ, 
Уæд ма куыд хъуамæ бацауæрдой махыл?! 
МÆГУЫРÆЙ ХЪÆЗДЫГ 
„Цзыппæй —мæгуыр, зæрдæйæ-хъæз- 
дыг". 
Ирон æмбисонб 
Мæн бафæрсынц арæх, куыдтæ цæрын, уымæй. 
Æргомæй сын иухатт æнæ зæгъгæ нæй: 
«Мæгуь рæй хъæздыг дæн,— нæ дзурын 
æрхуымæй,— 
Хъæздыг дæя з^врдæйæ, мæгуыр та — дзыппæй». 
44 

ГОРÆТ ÆМÆ ХЪÆУ 
Кæдæмфæнды мæ мæ фæндаг хонæд, 
Дзæгъæлæй тас мын мæйдары нæу... 
Кæддæр мæм хæхтæй нæ зынди горæт, 
Ныр та мæм хæхтæй нæ зыны хъæу. 
ТАС 
Куыд тæрсыс ныртæккæ дæ бынатæн, хæсты 
Зын рæстæг куы тарстаис афтæ дæ кадæн, 
Уæд абэнау рохуаты зайыны’бæсты 
Хъæбатырты æхсæн уыдаид дæ бадæн. 
ФÆДИС! 
д.д. 
Тох! Æрбадт нæ цыт, нæ кадыл сæг,— 
Мастæн æй куыннæ исæм нæхицæн!— 
Чи нæ у йæхи хæдзары лæг, 
Уый куыд ысси хъæубæстæйæн хидау?!. 
ДОНЛАСÆГ 
Дыууынцыппараздзыдтæ хæсты 
Ызнаджы уд ластой зын боны. 
Гъеуый та тох кæныны бæсты 
Фыдгултæн дон ласта уæрдоны. 
ФЫД-ЗÆРДÆ 
Ды куы фæуис мах фæндиаг —- рауаид дæ лæг, 
Дзыллæтæ дæумæ кæниккой иууылдæр хæлæг. 
О, фæлæ дæ фæндиаг куы фæуаиккам мах, 
Иу дæр нæ уæд нал атилид райсоммæ йæ къах. 
45 

ЗÆРОНД ДЗЫПКЪАХÆДЖЫ САГЪÆС 
Кæддæр нæ уыд зæххыл мæхицæй хъалдæо,— 
Ныр бахæцыд мæ къабæзтыл зыр-зыр. 
Мæхи дзыпмæ нывналынхъом дæр нал дæн, 
Уæд ма куыд къахон искæй дзыпп та ныр?! 
БАЛЕР 
Кæсæгты æхсæн нæ кæниккой хъулон 
Адæм, æвæццæгæн, иууылдæр дæу... 
Æрдз дæ йæхи зондæй сахуырста хъулон, 
Уый ныхмæ дзурын та мах бон дæр нæу. 
УИДÆГТЫ НЫХАС БÆЛАСИМÆ 
Мах зæххы уымæн бамбæхстыстæм арф, 
Цæмæй зына дæумæ сыгъдæгæй арп. 
Нæхæдæг мах куы разыниккам зæххæй, 
Уæд нал зынис ды дунемæ дзæбæхæй. 
УЫЙ ÆМÆ ДЫ 
Уый раздæр акæны хъуыды, 
Ыстæй кæны ныхæстæ. 
Ныхæстæ ралæхурыс ды, 
Хъуыды та райдайыс сæ фæстæ. 
КЪУЫРЦДЗÆВÆНЫ 
— Гогко цы ран кусы йæ уаты? 
— Уæллæй, æгæр зын у мæ хæс!.. 
Фæлтау мæ бафæрсут: «Кæм бады?» 
Æмæ уын æй зæгъдзынæн æз. 
46 

ФÆЛТАУ 
Хæцыс дæ фырты сæрыл сыхмæ, 
Кæй йæ бафхæрынц алкæд карз... 
Фæлтау куы дзурис ды йæ ныхмæ, 
Куы уаид сыхбæстæ йæ фарс. 
ÆГÆР ЦÆХДЖЫН... 
Нæ фæхæры адджинаг иу дæр цæххимæ, 
Æдзæххæй нæ фæлæудзæн зымæгмæ фиу*.. 
Æгæр диссаг ма кæс æдзухæй дæхимæ,— 
Дыууæбурон айкæй нæ равзæры цъиу. 
ХЪАСТ 
Дæ усæй дзурыс: *Дасы хусæй, 
Йæ мадæй та нæ зонын маст...» 
Фæлтау куы æппæлис дæ усæй, 
Куы кæнис усы мадæй хъаст. 
» 
МÆНГ ДУНЕ 
Хайяммæ гæсгæ 
АцЫ дуне у мæнг, нæй дзы баууæндæн иуыл, 
Сайын ма баком, ма ’руадз уæззау цæф дæхиуыл, 
Суанг дæ хуыздæр æмбалыл дæр ма дар дæ 
зæрдæ— 
Хъуамæ райсом йæ хъама нытътъысса дæ риуы. 
ХÆС 
Æз иу хъуыддаг мæ зæрдыл дарын: 
Æфстау куы раГ’сын исты æз, 
Уæд мæм фæкæсы, цыма дарын 
Æа.æхъæн адæмæй дæр хæс. 
47 

ЙЫХАС ÆМÆ ХЪУЫДДАГ 
Дæ хъуыдыты хал та æнæхъуаджы рарæгъ, 
Æвдисы дзы алчи дæ зæрдæйы хатт. 
Куыд фæдзурыс, афтæ нæ фæкæныс арæх, 
Куыд фæкæныс, афтæ нæ фæдзурыс хатт. 
ЦЫРТЫТÆЙ СÆУДÆДЖЕРГÆНÆГÆН 
Мæ сыхаджы хистæр фырты та 
Æрцахстой. Кæд бæззыд лæгæн?! 
Кæмæндæрты кодта цыртытæ, 
Йæхицæн та къахта ингæн. 
дис 
Дæ амонд уыд, æмæ зæрдæйæ 
Зæрдæмæ нæй æргом ныккæсæн, 
Æндæр дис кодтаиккой адæм, 
Дæ риуы цас марг бацыд, ууыл. 
МАРДЖЫ МАД 
Махæй иуы бон дæр нæу 
Маргæнгæс ысхонын дæу. 
Марг йæхæдæг у дæ хуызæн, 
Ды — йæ кыййарæг, йæ узæг. 
ЦЪИУДУЦ 
Раздæрау йæхицæй нæу Къуызыри буц,— 
Райдыдтой йæ хонын иууылдæр Цъиудуц: 
Байсдзæнн Крыловы сау халоны цыхт, 
Цъиуæн ма йæ ныв дæр ракæндзæн тъæпдыгъд. 
48 

кÆрчытæ давгæйæ 
чи фæмард, уымæн 
Зæгъæд-ма алчидæр æцæг: 
Лæджы тыххæй цæйбæрц карк бабын!.. 
Фыццаг хатт карчы тыххæй лæг 
Æргæвст æрцыди абон. 
УАЙДЗÆФ 
Æргом дын зæгъдзынæн, кæд ма дыл æмбæлон: 
Дæ кад æмæ намыс ныккодтай æмдæрæн,— 
Кæйдæр зæронд усы ысхуыдтай дæ бæлон, 
Дæхи æвзонг ус та зæд басгуыхт æндæрæн. 
ИУ ÆМÆ БИРÆ 
Чызджы фæуарзынц цалдæрæй дæр иумæ, 
Чызгмæ фæкæсынц цалдæрæй æргом, 
Фæлæ дзы уый та бахуды сæ иумæ 
Æмæ дзы иумæ раздахы æргом. 
ТÆХУДЫ 
Æрлæууыд хохау мах æхсæн дæ нана, 
Фыдæнæн калы цъæх сыфтæртыл халас... 
Уырызмæджы куыд аласта Сатана, 
Мæн дæр ма демæ иу хатт афтæ алас. 
УСГУРЫМАСТ 
Æнæ ныхасæй байхъуыстай Дзыццимæ,— 
Фæкадджындæр дæ уый тыххæй мæ цæсты. 
Фæлæ мæнæн нæ байхъуыстай мæхимæ,— 
Мæстджынæй уымæн ацæуын дæ рæзты. 
49 

НÆ ХИЦÆНДЗИНАД 
Ис хъауджыдзинад мах æмæ дæу æхсæн, 
Куы баиу вæййæм фынджы уæлхъус куывды: 
Мэх бануазæм, цæйбæрц нæм цæуы, уыйбæрц, 
Ды та — цæйбæрц дæ бацæуы, гъеуыйбæрц. 
ЧИ КÆМÆН? 
—- Арахъхъ дын нал бæззы, мæ лымæн, 
Йæ къух ыл систаид æндæр. 
— Бæргæ мын бæззы уый, æз уымæн 
Мæхæдæг нал бæззын æндæр. 
ФÆРАЗОН 
— Ацы зæххыл ацы нозтæн нæй Мæнау фæразон, 
Ерыс- тохы бацæудзынæн нуазынæй бæхимæ... 
— Алы бон дæ чи бахæссы расыгæй уæхимæ, 
Уый дæуæй фæразондæр у, æмæ уал уый базон. 
ТЫХМИ 
Дзаг фынгыл кæркуасæнтæм фæбадæм, 
Дыккаг бон нæ сæр вæййы фæхтхост. 
Нозтæй нын кæй батых кæнынц адæм, 
Уый тыххæй нын батых кæны нозт. 
ДЫУУИССÆДЗÆМ БОНЫ 
Кæйдæртау фынгыл бæрц нæ зоны, 
Вæййы сæумæдæвдæгæй разуæз. 
Ызнон та дыууиссæдзæм боны 
Æртиссæдз банызта Дианоз. 
50 

«ИРОН ХÆДЗАР»-МÆ 
АРÆХ ЧИ ЦÆУЫ, УЫМÆН 
— Дæ цард сæрмæ хæссинаг нæу!— 
Нæуæг дæм систам загъд,— 
Æнæхæдзар фæкæндзæн дæу 
Нæ «Ирон хæдзар» тагъд. 
УСГУР 
Дзурын æз мæхи хъуыдытæ,— уайдзæф дæр мыл 
уайæд,— 
Раст дзурæджы алы хатт дæр царды хорзæх уæд: 
Хорз хъуыддаг куы нæ бакæна адæймаг æррайæ, 
Зондджынæй æрра хъуыддæгтæ нал бакæндзæн 
уæд. 
РУДЗЫНГЫЛ 
Исты дын фыццаг хатт, миййаг, нæу,— 
Алкæм дæр фæхицæн вæййыс махæй: 
Дыуарыл кæм нæ бауадзæм дæу, 
Бахизыс уым рудзынгыл цъыфкъахæй. 
ÆВЗАГ 
Æвзагæн нæй алла-биллатæй басæттæн, 
Фæлтау йæ ныхмæ ды лæууынвæнд ма скæ... 
Фæдзурынц адæм иууылдæр: «кæркуасæнтæ», 
Фæлæ уæ карчы чи кæд федта уасгæ?! 
ФÆЛЫВД 
Æппынæдзух æм лæг мæстæй фæтоны, 
Йæ фыстытæй нæй иуыл дæр æууæнк. 
Ныммыхуыр кодта нудæс фельетоны, 
Ыссæдзæй та йын рауадысты мæнг. 
Р1 

РÆДЫД 
Йæ «поэт»-ном æвæрд къæлæтты 
Рæдыдæй газеты æрцыд, 
Уæвгæ та йæ, зынаргъ хæлæрттæ, 
Дыкъæдзыгты æвæрын хъуыд. 
ИРОН ПОЭЗИЙÆН 
ДÆУÆЙ ФЫЛДÆР ХÆРЗТЫ БАЦЫДТÆН, 
ЗÆГЪГÆ, МЫН ЧИ ЗАГЪТА, 
уыцы поэтæн 
Æппæлы йæхицæй. Æз та йын 
Мæ хъуыды æргом зæгъæг дæн: 
«Дæ хорзæхæй, бауадз-ма тайын 
Дæ хорздзинад искуы лæгæн». 
МÆХИМÆ ХÆЛÆГ КÆНЫН, 
ЗÆГЪГÆ, ЧИ НЫФФЫСТА, 
УЫЦЫ ПОЭТÆН. 
Йæхимæ 
Чи кæны хæлæг, 
Куыд хæлæг кæна 
Уымæ лæг?! 
МАЛИТЫ ВАСОЙЫ РОМАН 
«СУРМЕЙЫ ХÆДЗАР» 
БАКÆСЫНЫ ФÆСТÆ 
Бынтæ нæ уадзынц зондджын адæм цотæн, 
Æнусты сем сын уый нæ дæтты бар. 
Сурмейы хæдзар бабын и, Васо та 
Сурмейы бынтæй сарæзта хæдзар. 
Ъ1 

цыхт 
Дысон бонмæ мæйдар æхсæв 
Арвыл ахста гуымбыл, 
Схауд дзы райсоммæ хурзæрин: 
Цыхт — æрттиваг, тымбыл. 
АЙУАН 
Йæ сæрыл ыслæудзæн дæ разы 
Йæ мидбылты худгæ айуан: 
Йæ уаргъ хæссын чи нæ фæразы, 
Уый ничиуал хонид хайуан. 
ЗАУУАТ 
Æвзæрдзинæдтæ цауд 
Куынæуал хона лæг, 
Йæхицæн дæр æрхауд 
Йæ намыс уæд ныллæг. 
ИРЫСТОНМÆ 
Куы нæ ’рлæууон адзалы бон дæ цуры 
Æгад æмæ къæмдзæстыгæй, уæд курын: 
Мæ цард-иу мын хъæбатырдзинад хон — 
Нæ уыд фыпдæр ныфс равдисын мæ бон. 
ФЫЦЦАГ ХАТТ 
Кæй фæнды, уый мæ нымайæд сонтыл: 
Дæ цæстытæй мæм мæ фидæн разынд. 
Кæны уæлахиз мæ зæрдæ зондыл, 
/у\æ зонд фыццаг хатт æдыхдæр разынд. 
53 

ГÆМХЕТТ 
Æнæхъæн дунейы гæмхеттæн 
Сæ гæмхетдæр æз хонын дæу. 
Куыдзæн хъæвдын ныззайгæ федтон, 
Фæлæ нæма федтон къæлæу. 
ДÆ КЪÆДЗИЛ ÆТÆР СХЪИЛ КОДТАЙ, 
ЗÆГЪГÆ, МЫН ЧИ ЗАГЪТА, УЫМÆН. 
Дæмæн дæм кæсын æз уæддæр 
Къæдзилджын?— Иу фарста дæм раттон. 
Къæдзилтæ махыл зад кæддæр, 
Дæ хуызæттыл та зайынц абон. 
ХУЫСНÆГГАДЖЫ БАС 
Хæссы йæм азым чидæртæ; 
«Йæ фысты нæй хуызæртау, 
Æдзух рæвдауы сидзæрты — 
Кæмæйдæр гуырд хъуыдытæ». 
ЙÆ ЧИНЫГ «ХÆХТÆЙ ÆРЦЫДТÆН», 
ЗÆГЪГÆ, ЧИ СУУЫДТА, УЫЦЫ ПОЭТÆН. 
Æрцыди хæхтæй быдыр-бæстæмæ, 
Куы йæм уыдаид афтæмæй хонæг. 
Йæхи æгъдауæй фæндаг фæстæмæ 
Кæд ысса^дзæни, хуыцау йæ зонæг.,. 
54 

УАЙДЗÆФ 
«Йæ усæй ничи феппæлы йæ фысты»,— 
Фыдæлтæй ардæм уыцы ныхас хъуыстон, 
Ды та дæ усæй сарæзтай Лаурæ, 
Фæлæ уый махæй иуы дæр нæ уырны. 
ФЫСДЖЫТЫ ЦÆДИСМÆ 
Дзибисы^ныхæстæй 
Айсут мæ уæ рæнхъытæм, хуыздæр 
Уадз æмæ мæн базона Ирыстон. 
Баууæндут: сымах хуызæн æз дæр 
Уа-диссагæй ницыма ныффыстон. 
ФАРСТ 
Ис бабыхсæн фыдхъизæмар, фыдрыстæн, 
Йæ зонгуытыл æрлæууын кæнынц рын, 
Фæлæ Къоста куынæма уыд, Ирыстон 
Куыд фæрæзта уæд афтæмæй цæрын? 
ÆРГОМ НЫХАС 
Нæ дыл кæнын æз хахуыртæ, 
Нæ дыл кæнын мысгæ дæр: 
Нæма бакастæ хорз чиныг, 
Нæ ныккодтай фысгæ дæр. 
ÆНКЪАРÆН 
Рынчын кæны саг дæр, 
Йæ ныфс та — зын марæн... 
Тæрсынæй тæссагдæр 
Зæххыл нæй æнкъарæн. 
55 

ФЫСТ ИНГÆНЫ КЪÆЙЫЛ 
Уæхи мыл ма хæрут кæуынæй: 
Хъысмæт мын бакодта хæрам. 
Зæххыл нæ бафсæстæн цæуынæй, 
Хуыссынæй бафсæддзынæн ам. 
БЫРОН 
Æддæмæ хæссын бырон нæ уагъта, 
Тæрсын æй кодта фыд-загъта-багъта. 
Уалынмæ, дам, ын бырæтты бæсты 
Рахæр-хæр кодтой йæхи сæ рæзты. 
ÆМЦЫД 
Дæ ныхæстæ хъуыддæгтимæ 
Куы нæ кæной æмцыд, 
Нæ кæндзæни уæд лæгтимæ 
Æмкъахдзæфтæ дæ цыт. 
ФÆНДОН 
Мæ фыды н хæстæй 
Дæ амæлæт нæ фæнды мæн, 
Куывды цæуыс уæд иубон, 
Фæлтау уал хъизæмæрттæ кæн, 
Уæлæуыл фид дæ зындон. 
56 

ЙÆ КЪАБАЗ МÆ ЧИ ХОНЫ, 
АФТÆМÆЙ МÆ НЫКЪКЪАБÆЗТÆ 
КÆНЫИЫЛ 
ЧИ НÆ БАЦАУÆРДИД, УЫМÆН 
Дæ раттæг æрхауæд дæлæмæ, 
Хæд-зоид чи иæ радта дæуæн!— 
Дæ къабаз мæ хоныс, фæлæ мæ 
Цæмæн кæныс къабæзтæ уæд? 
ДЫУУÆХУЫЗОН СÆРЫСТЫРДЗИНАД 
Мæ хуызæттæ дæумæ нымад кæм ысты, 
Мæ хуызæттæй дæуæн кæм нс æмбал!.. 
Ды давæг кæй дæ, уымæй дæ сæрыстыр, 
Æз та, кæй нæ дæн, уымæй вæййын хъал. 

КАДДЖЫТÆ 
АРÆН 
Нæ хъæуккаг Царицæ чындзы куы цыд, Фыдыбæс- 
тæйы Стыр хæст уæд райдыдта. Хæст райдайæн бон 
Царицæйы чындзы цæуынмæ нал æвдæлдаид, фæлæ 
хæст æвирхъау у. Чындзæхсæвтæ æмæ йæм куывдтæ 
нымад не сты, чызгæрвыстытæ æмæ бæрæгбæттæй йе 
сæфт уыны. Царицæ æмæ бирæ æндæр Царицæйы хуы- 
зæтты тæккæ а^ондджындæр бон дæр сау халонау йæ 
сау базыртæй уымæн бамбæрзта. 
Æвиппайды иу амонд дыууæ дихы фæци. Дыууæ 
уарзоны æхсæн сæрсæфæн февзæрд. 
Æрмæст иу амонд? Æрмæст дыууæ уарзоны æхсæн? 
Уыдон минтæ уыдысты, сæдæгай минтæ. 
Сау халон урсгуыбын зæрватыччытæм батахт. 
Дзынга мыдыбындзыты чыргъæдмæ баирвæзт. 
Хæст хъапыд зæххы стыр амонд дыууæ дихы фæкæ- 
нынмæ. Цин æмæ буц зарæг рæстæгмæ фæхицæн сты. 
Се ’хсæн сындзтелæй арæн февзæрд. 
«Хæсты размæ...» «Хæсты заман»... «Хæсты фæстæ»... 
Уыдон систы алы рæстæг, алы дуг æвдисæг дзырдтæ. 
Хæсты размæ хæдзæрттæ æнæхъæн бинонтæн арæзтой, 
хæсты фæстæ дзæвгар аразын бахъуыд æрмæст сывæл- 
лæттæн. Иæ мад, йæ фыдæй чи фæиппæрд, йæ ныййар- 
джытæ кæмæн бацарæфтыд сты, уыцы сидзæртæн. 
Хæсты размæ алы мардæн дæр цырт æвæрдтой, хæс- 
ты заман алы мард йæ цыртыл нал сæмбæлд. Уæд 
æнæхъæн хъæубæстыл афæдзмæ цыдис нымадæй цал- 
58 

Дæр зианы, хæсты рæстæджы — искуы-йуæй фæстæмæ 
алы хæдзары дæр зиан, бирæ рæтты та ноджы фыл- 
дæр. Уæд кæстæртæ арæхдæр ныгæдтой хистæрты, хæс- 
ты заман та — хистæртæ кæстæрты... 
О, знаг хъавыд зæххы стыр амонд дыууæ дихы фæ- 
кæнынмæ, сæрибардзинады хурхыл бахæцынмæ, рæст- 
дзинадыл фæуæлахиз уæвынмæ, фæлæ уый никуы ни-» 
кæй къухы бафтдзæн. Цардæн бауромæн нæй. Цин 
сæрсæфæны сæрты йæхи фехста æмæ та ногæй зарæги- 
мæ баиу, уымæн æмæ уыдон кæрæдзиимæ фидауынц, 
æнæ кæрæдзи баруайдзысты, сæ тых басæтдзæн, сæ 
базыртæ æрхаудзысты. 
Цин амондæй равзæры, амонд та — цинæй. 
Амонд дихтæгæнæн нæй. Амонд амондимæ фи- 
дауы. 
Цыппор фыццæгæм фыдазы 
Сабыр цард лыгау фæдих. 
Амонд хæсты размæ аззад, 
Зæххы сæрмæ сбадти мигъ. 
Цинæй зарды æхсæн лакъон 
Дон фæзынд, йæ уылæн — сырх. 
Зайы хæсты зæххыл какон, 
Маст — хъыцъыдонау йæ дыргъ. 
Хъазынц сывæллæттæ нæууыл, 
Сабыр былгæрон —- дзæнæт. 
Бандзæрстæуыд горæт, хъæуыл, 
Ам та — саумарой, мæлæт. 
Уым — чындзхæстытæ, чызгæрвыст... 
Фæндыр нал зоны æнцой. 
Ам та скодта ир мæрдвæлыст, 
Фесæфт циндзинады кой. 
59 

Иу ран арвыцъæх —- копырадз... 
Тауыче, Цола, Дади... 
Иннæ ран — Гæмæт, Тотырадз... 
Систой зарджытæ фæдис. 
Амонд цины хъарм хъæбысы 
Сабийау хуыссы æнцад. 
Уырдæм сау марой нæ хъуысы, 
Ардæм — хъисфæндыры цагъд. 
Уым куыд хъæлдзæг уыди уæртæ, 
Ам та цæстысыгтæй —- кул. 
Хастам уæд бæрзонд нæ сæртæ, 
Сты ныр та нæ риутыл къул. 
Къул фыдызнаджы раз не сты, 
Сты нæ хъыгты уæзæй къул. 
Зæрдæ цины бæсты фестад 
Мастæй йе ’мыдзаг дзæкъул. 
Цыппор фыццæгæм фыдазы 
Сабыр цард фæци кæрздих. 
Амонд хæсты размæ аззад. 
Зæххы сæрмæ сбадти мигъ. 
«Амонд хæсты размæ аззад» 
Зæгъын нæу, æвæдза, раст, 
Уымæн æмæ тох ахъаззаг 
Цыд йæ сæрыл, фыхт нæ маст. 
Знаг йæхи сфæлдыст зындоны 
Райдыдта кæнын хуыдуг, 
Æхсæв нал æххæссыд боныл, 
Галæй цæуæг разынд хъуг. 
60 

Нæ, нæ баззад амонд бастæй, 
Бастæй амонд амонд нæу. 
Дард йæ базыртæ фæхаста — 
Фестад уалдзыгон цъæх нæуу. 
Зитын райдыдта нæ цæфтæм, 
Басгуыхт хъæдгæмттæн æвдадз. 
Уадултæй цæхджын дон сæрфта, 
Нал уагъта хæстæг фыдуац. 
Рæстæг уыд йæ фарс æмæ йын 
Кодта алцæмæй æххуыс. 
Иумæ нал зыдтой фæллайын, 
Риуы тад сындæггай рыст. 
Май æмбæрзта зæххы ностæ, 
Рæстæг —- удхъæдгæмттæм зылд. 
Ныронг уыйбæрц бирæ хостæ 
Никуы никæйыма хъуыд. 
Зæрдæйыл та тау фæхæцыд, 
Билцъ æфтыдта ногæй цард. 
Калм йæхи туджы фæмæцыд, 
Стынд йæ сау дзыхæй йæ марг. 
Нæ, нæ бабын дуне хæсты, 
Хæсты бабын сау рын, фыд. 
Кæм дæ фыд фæмард мæ бæсты, 
Кæм — дæ сæрвæлтау мæ фыд. 
Æмæ кæд æдарæг фестæм, 
Уыд æгæрон кæд нæ рис — 
Знаджы фæндиаг нæ фестæм, 
Знаг нæ фæндиаг фæцис. 
61 

Æмæ зарæгæй нæ хъарæг 
Уымæн баивта нæ цыт. 
Залйагмæ æрцыди марæг, 
Махмæ та уæлахиз цыд. 
Мин-мин тырысайы айтынг 
Зæххы сæрмæ, хур фæзынд. 
Тахти скæсæнмæ зæрватыкк, 
Тахт ныгуылæнырдæм сынт. 
Худын бафидыдта махыл, 
Знагыл сфидыдта кæуын. 
Мах лæууыдыстæм нæ къахыл, 
Знаг йæ зонгуытыл лæууыд. 
ЛЕХЕЛЫ СЫКЪА 
Мæ венгрийаг æрдхорд Гезе Сабойы ном 
дзы арын 
I 
Кæдцæрты адæм 
Цардысты цæугæйæ, 
Цæугæцард кодтой 
Адæмтæ кæддæр. 
Сæ фæндаг ивтой 
Арæхдæр дымгæйæ, 
Кæд сын нæ уыди 
Уый фæндон, уæддæр. 
Тыхджын тыхджыны 
Агуырдта джебогъæй, 
Тыхджын тыхджынæй 
Арæзта æдых. 
62 

Чысыл обау-иу 
Агæпп ласта хохæй, 
Ыстыр хохæй-иу 
Арæх рауад дзыхъхъ, 
Хъару хъарумæ 
Ардыдау лæбурдта, 
Хъару хъарумæ 
Топпы дзыхæй каст. 
Сæ къухты хастой 
Дзыллæтæ сæ удтæ, 
Нæ кодта уазал 
Иучысыл сæ маст. 
Лæууыди иу хæст 
Иннæйы зæвæтыл, 
Æфтыдта иу гуыпп 
Иннæ гуыппыл арт. 
Æрзад фырцинæй 
Базыртæ мæлæтыл —г 
Æрвылбон тугæй 
Уыд æфсæст йæ кард. 
Кæм-иу рацыд 
Уæлахизæй, цы тохы, 
Уым хъарм цæстысыг 
Донарæхæн мызт, 
Ныййарæджы-иу 
Уым ныппæрст фыдохы, 
Йæ зæрдæсæр-иу 
Карды цæфау рыст. 
Кæмæндæрты-иу 
Сыскъуыди йæ хъæстæ, 
Кæуылдæрты-иу 
Аныгуылд йæ хур, 
63 

Кæуæг дæр ыл-иу 
Нал баззад йæ фæстæ, 
Цыртæн-иу ын 
Нæ сæвæрдæуыд дур. 
Мæ фыдæлтæ дæр 
Бавзæрстой хъиамæт, 
Уæззау хъысмæты 
Дудгæ-хæрам уаргъ. 
Цъæх арвы бæсты 
Зылд сæ сæрмæ сау мæт, 
Сæ фæйнæг-фæндаг — 
Зиллæччытæ, арх. 
Сыг къæвдатæ сыл 
Ихæмхæццæ уарыд, 
Зæйласт тымыгътæ 
Баййæфта сæ сæр. 
Сæ базыртæ 
Æдзух уыдысты арыд — 
Хуыдта сæ размæ 
Тохмæсидæг хъæр. 
Ыскæсæнæй 
Ныгуылæнмæ цыдысты — 
Фæндыд сæ сбадын 
Хуры хъарм фæсарц, 
Фæлæ ныххаудтой 
Сайды кæлæн хызты, 
Фæсыкк, 
Æрдæгыл аскъуыди сæ балц. 
Æрныгуылд хур, 
Фæсфурд бæсты фæцыдæр 
Æд рухс, æд тынтæ. 
Ахуыссыд йæ тæвд. 
04 

Мæ рагфыдæлты 
Алмаси æрцытæн 
Хъæмпытæй артау 
Се ’ндон æрттывд сæфт. 
Ныронг сæ зæххæн 
Ничи тарст фæуынæй — 
Æнхъæлдтой йæ 
Æнæкæрон уæрæх, 
Нæ йыл ауæрстой 
Алырдæм цæуынæй, 
Нæ сыл сæмбæлди 
Цалынмæ бæллæх. 
Уыргъуыйау фесты 
Уайтæккæ æмбырдæй, 
Сæ цæстæнгасыл 
Баныхæсти дис. 
Æмгаст ныккодтой 
Байбынгонд лæбырдæй, 
Сындæггай гуырди 
Хъизæмарау рис. 
Сæ размæ денджыз 
Абухгæ лæбурдта, 
Дзырдтой æмдзыхæй 
Уылæнтæ хъæрæй: 
«Ам баиу ысты 
Дун-дунейы фурдтæ, 
Æмæ сæ сæрты 
Дарддæр цæуæн нæй. 
Фæлтау дзæбæхæй 
Аздæхут фæстæмæ, 
Фæрæз цæрынæн 
Агурут зæххыл. 
3 Иры дзыхъхъ 65 

Æмæ-иу хуры 
Лбонæй фæстæмæ 
Дзæгъæлы макуал 
Расурут бæхтыл. 
Сæрнизтæ барæй 
Ма кæнут уæхицæн, 
Уæ монцты фæдыл 
Ма цæут æдзух. 
(Гæппæй-дугъ никуы, 
Никуы вæййы дугъ),— 
Æрттивгæ хурæи 
Никæдæм ис лидзæн». 
Æрæнцади фæндаггæттыл 
Уæззау хæс, 
Сæ фезмæлд нал уыд 
Раздæрау сæ бар. 
Сæ зæрдæты 
Æрфысым кодта сагъæс, 
Сæ бæллицтыл сын 
Баппæрсти дзылар. 
Фæстæмæ цæуын 
Чи нæ уыди ахуыр, 
Æфсургъы рагъæй 
Чи нæ иста саргъ, 
Фыццаг хатт уый 
Дзыхълæуд ныккæнын бахъуыд, 
Йæ фæндаг та йæм 
Нал фæкасти даргъ. 
II 
Ногæй та — тымыгътæ, 
Ногæй та — фæздæг, 
Ногæй та — æдыхтæ, 
Тыхджынты рæстæг. 
сб 

Дунейы æгасæй 
Баззайдзынæ уæд, 
Де стыр ныфс дын разæй 
Рæвдз куы кæна фæд. 
Уый æмбары Лехел,—- 
Раздзæуæг, хæстон, 
Кæд сæ балцвæд фехæлд, 
У уæддæр уæндон. 
Риуы арфдæр къуымæй 
Рухс æрттивгæ скаст,— 
Никуыма уыд уымæн 
Ахуыссынæй тас: 
Æртхутæг, фæныкæй — 
Хъахъхъæд æмæ хызт. 
Рох фæндæгты рыгæй 
Йыл нæма уыд фыст. 
Хорз зындис мылазон 
Асæсты дæр тынг: 
Хуры тынты фаззон, 
Артдзæсты сырхзынг. 
Ахадыдта цæсты, 
Рогдæр кодта уæнг. 
Хотыхтæй йыл хæсты 
Уыд фылдæр æууæнк. 
Тыхæн та æххуысмæ 
Уыцы рухс фæзынд, 
Нал уыдысты ныфсы 
Ирд цæстытæ цъынд, 

Ракастысты ногæй — 
Йе ’муд тых æрцыд. 
Абадт бæхыл рогæн 
Уадтымыгъæй гуырд. 
Зæххы сæрмæ стахти 
Арвнæрдау йæ дзырд: 
«Чи цæуы, уый тагъддæр, 
Мауал лæ>уæд, цырд! 
Фыдбылызтæ доны 
Баппарæм æд мæт, 
Фæндаджы кæрон нын 
Райдайæн фæуæд». 
III 
Бæстæ гыбар-гыбур 
Фестади иууыл, 
Ничиуал ауæрста, 
Ничи йæхиуыл. 
Цыма æмхуызонæй 
Лехелы хъæрмæ 
Удхосау кастысты 
Рагæй æнхъæлмæ, 
Уыйхуызæн, 
Цалæй уыдысты, 
Гъе, уалæй 
Иумæ фæцагайдтой 
Лæнчы цапуалæй, 
Дымгæ сын нал уыд 
Фыццагау ныхлæууæг — 
Семæ æнæиуныхасæй 
Фæцæуæг. 
Иунæг бæттæн дæр ын 
Нал баззад бастæй. 
63 

Æхситгæнæнтæй 
Ныууасыд æмуастæй. 
Зонгæ тыгъд быдыртæ, 
Зонгæ цъæх фæзтæ 
Радыгай задысты 
Ризгæ сæ фæстæ. 
Зæрдæтæй сагъæссаг катай, 
Æрхæндæг 
Сабыргай райдыдтой 
Лидзын сæхæдæг, 
Фæлæ дзæгъæлæй 
Нæ зади сæ бынат — 
Амонд дзы кодта 
Йæхицæн фæсмын уат. 
...Мæнæ сæ зæронд 
Фыдæлты уæлмæрдтæ — 
>ды бæрзондгæнæг 
Рагон обæуттæ, 
Ацы тыгъд быдырты 
Кад æмæ фидауц, 
Ивгъуыдæй абонмæ 
Чи слæууыд хидау, 
Ардæм хæстæг у 
Сæ кæддæры цæрæн, 
Раздæры карз сомыгæнæн, 
Æрдхæрæн. 
Хъуамæ æнæмæнг 
Сæхи зæхмæ бафтой, 
Хъуамæ дзыхъхъынног 
Сæхиуæттыл бафтой. 
Уый та алайнаг 
Æнцонтæй нæ хоны, 
Туг дзы цыккалын 
Кæй хъæудзæн, 
Уый золы. 
^оджы ма зоны: 
69 

Цæмæй уай уæлахиз, 
Уый тыххæй — дывæнды 
Иувæрсты ахиз. 
...Уайтагъд ыссардта 
Гуызавæ йæ хуыссæн — 
Никæй сæ бахъуыди 
Мисхал æххуысæн. 
Иу дæр алантæй 
Нæ бафтыди цæсты — 
Алчи дзы ахызт 
Гуызавæйы рæзты, 
Æмæ фæцæуы 
Цæргæхъæу æд ис-бис,— 
Амонд æм разæй 
Тыхджындæрæй сидтис. 
Амондмæ цæуæн 
Фæндæгтыл та алкæд 
Зайы сындзытæ, 
Пысыратæ, залгъæд. 
Дзæнæтмæ бафтдзынæ 
Карды цыргъ комыл, 
Хид кæмæй сарæзти 
Арф уынгæг комыл. 
Ууыл цæугæйæ та 
Размæ кæс, 
Науæд 
Разилдзæн сæр, 
Стæй 
Дæуæй хъалдæр 
Ма уæд. 
IV 
Тыгъд быдыр дыууæ дихы 
Ачынди æваст. 
Тыгъд быдыр — дыууæ ихы — 
Карды цæфау раст. 
70 

Яссæгтæ гермайнæгтæн — 
Уарты хуызæн сис. 
Афтæ фидар айнæг дæр 
Никуыма уыдис. 
Сабийæ зæронды онг 
Хотыхтæй — æххæст. 
Талынг æхсæв, боныгон 
Нал æнцади хæст. 
Фæздæг къахта цæстытæ, 
Сау хъулæттæ — арв, 
Баиу ысты мæстытæ 
Туджы, зонды арф. 
Дзæгъæлы æфхæрдтытæ, 
Ницæй тыххæй — мард. 
Уырдгуытæ, цæхгæр хæрдты 
Туг дзæвгар фæкалд. 
Ацы хылкъах æрдонгæй 
Бирæ зыдтой фыд. 
Маст исынæн уæдонгæй 
Дуг хуыздæр нæ уыд, 
Джебогътæй цæрдхуынчъытæ... 
Акинакты* хъæр... 
Бæхты фæрстыл фынчытæ... 
Æфсæнты цæхæр... 
Арвæрттывдæй нал зын* 
Дудгæ-судзгæ зæхх. 
Саулохæгты уасынæй 
Зæрдæтæ—хæрзцъæх. 
* Акинак — цыбыр цирхъ. 

Иуахæмы хотыхтæн 
Фенцаддæр сæ дзæхст. 
Знаджы хъуыди ног тыхтæ,— 
Фæлæ сæм æххæст?!. 
Яссæгтæн сæ мастимæ 
Уыд сæ хъару авд. 
Иу лæджы-иу астимæ 
Ауыдтаис — хафт! 
Цыппæрæм бон лидзынмæ 
Февнæлдтой — æмвæнд. 
Чи —- тæссармæ, фисынмæ, 
Чи — йæ фæд-йæ фæд. 
Лехелы сахъ барджытæн,— 
Фидар быд сæ цæг, 
Лæбурджытæн, марджытæн 
Фенын кодтой лæг. 
Ракасти та адæмваг 
Уарзонæй зынгхур. 
Асыгъдæг сæ развæндаг, 
Нал сын уыд цæлхдур. 
Цæргæ хъæу та базмæлыд, 
Хъустыл зарæг тыхст. 
Нал уыди сæ размæцыд 
Нæ уырыд, нæ тыхст. 
Ралæууыди уалынмæ 
Даргъ балцы кæрон. 
Уыцы цин æмбарынмæ 
Хорз фæцарæхст дон: 
72 

Бахъырныдта аивæй, 
Систа уæлйау цин, 
Иуы хъæлæс аивы, 
Рауайы дзы мин. 
Иутуг адæм радыгай 
Райдыдтой фæдис: 
Чи дугъ кодта ардыгæй, 
Чи — фале цыдис. 
Хистæртæн кæрæдзийы 
Цас базонын хъуыд. 
Лæппу кæд фæрæдийы — 
Сраст æй кæны фыд. 
Хъæлдзæгдзинад райгондæй 
Фарнимæ ысиу. 
Алкæмæн дæр амондæй 
Байдзаг ис йæ риу. 
V 
Ды ма худ, 
Ма зар, 
Лехел, 
Ма кæн, 
Нæ хъæуы иннæты фæзмын: 
Уæ куывд у иумæйаг сымахæн, 
Фæлæ нæу иумæйаг 
Уæ зын. 
Уæвгæ уæ маст дæр 
У уæ цинау 
Уæ бирæ фылдæр 
Хайæн иу. 
Цæргæ-цæрæнбон чи цыд 
73 

Хинæй, 
Уый ракодта чъылдымты зиу. 
Æмæ мæлæтхæссæг цæвæгæй 
Ныккарста 
Цъæх мæнæуты хуым, 
Хæсмагы 1 
Марæджы цæвæгæй 
Нæ уыди раиртасæн уым. 
Сымах ацыды фæстæ 
Знагæн 
Йæ рохтыл нал уыди хæцæг. 
Фыдми, 
Фыдбон 
Æмæ фыдуагæн 
Лæвæрдта разамынд фыдлæг. 
Дæ кæстæр æфсымæр дæр 
Фарон 
Гермайнаджы къухæй фæмард, 
Йæ цæстытæ йын къахта 
Халон, 
Куы уыдтæ арвы кæрон дард. 
Дæ фыд уæдæй нырмæ 
Дзыназы. 
Цæуы йæ дæндæгты 
Къæс-къæс, 
Фæлæ ныфсы мур нæй 
Йæ разы — 
Йæ фыртæн чи райса йæ хæс. 
Йæхи бон ницуал у, 
Ды та йын 
Хæтæнты баззадтæ кæмдæр. 
Дыууæ сагъæсæй бонгай тайы, 
Ысдон дыууæ мæтæй йæ сæр. 
71 

Æмæ, 
Дæ хорзæхæй, 
Нæ хъæуы... 
Чысыл дæ зарынæй 
Фæлæуу. 
Ныртæккæ базондзынæ хъæуы, 
Дæуæй уый 
Уыдæттыл кæй нæу. 
Уым райсдзынæ ныстуан 
Дæ фыдæй. 
Хъæддыхæй йын дæтдзынæ дзырд: 
«Ызнаг куы баззайа æвыдæй, 
Уæд мæ-иу мауал хон 
Дæ фырт!» 
Нырма йæ ды нæма æмбарыс, 
Дæумæ кæй хауы сурын тас, 
Кæй дæ домдзæни дзуапп 
Дæ намыс, 
Дæ кад 
Æфхæрд хъæуккæгты раз. 
Сæ цæссыгтæ 
Ныссæрфын хæсæн 
Дæхимæ исдзынæ лæгау, 
Цæмæй дæм макуы уа æрхæссæн 
Æрдуйы бæрц дæр 
Азым, 
Фау. 
Ныр та бæллиццаг нæу дæ уавæр, 
Дæу иннæтимæ барæн нæй. 
Уæдæ дæ сæны дурын авæр, 
Кæмæфæнды уæд, 
Тагъддæр, цæй! 
75 

Дæ бæх цыппæрвадæй фæцагай, 
Æрлæуу дæ зæронд 
Фыды цур — 
Цы судзгæ фыдтæй 
Хъæрзы рагæй, 
Сæ иу хай 
Уыдонæн фæсур, 
Цæмæй уæнтæхъил, 
Сæргуыбырæй 
Фыццагау макæдæм цæуа 
Æмæ мæрдты бæстæм 
Тыппырæй 
Æмгъуыдæй ма фæраздæр уа. 
Æруадз дæ дзаг сыкъа, 
Гормойнаг, 
Фæччы æвронг уæвын дæуæн... 
Уæвгæ, дæуау фæлмæст нæлгоймаг 
Æвдадзæн хъуамæ нуаза сæн. 
Æвæццæгæн, дын сусæг 
Барæй 
Кæнынц фыдохы уац нырма: 
Хæстæгæй, 
Хионæй, 
Хæларæй 
Сæхицæй сарæзтой къуырма. 
Сæ дзыхтæ иу лæгау ныххуыдтой, 
Æндæр ныхæстыл дарынц 
Дæу. 
Æмбаргæ та дзы алчи хъуыддаг 
Кæны: 
Алан дзы алчи нæу?! 
76 

Уæддæр, дам, худ. 
Уæддæр, дам, азар, 
Кæд ма дын уыдзæн 
Уымæн дуг?! 
Рæхджы дæ масты судзгæ азар 
Дæ туджджынтæй 
Ныккалдзæн туг. 
Æви æрхуысдзæни 
Дæхи зынг, 
Фыдмæ дыл разилдзæн 
Хъысмæт, 
Æмæ кæндзæни 
Зæрдæ риссын 
Дæхи æнафоны мæлæт?.. 
VI 
Алантæ уыдысты 
Æдзухдæр цытуарзаг. 
Сæ мардæй сæм кадджындæр 
Уыди сæ кад. 
Мæгуырæй уæздан уæвын 
Уыдонæн баззад 
Сæ фыдæлтæй, 
Алчи дзы кадыл уыд мард. 
Тыхлæджы тыхмийæн 
Куыд уыдис ныббарæн, 
Куыд аныхъуырæн уыдис 
Хойрагау’маст, 
Куыд ныххатыр кодтаид 
Лехел лæгмарæн, 
Æфсæйнаг рæхыстæй 
Куы нæ уыди баст?!. 
77 

Куынæма йыл ныччынди 
Иу хатт сæрбæттæн, 
Куынæма йыл фенди 
Кæлмæрзæн дæр уæд? 
Куыд хъуамæ хуыдтаид 
Фыдгулы зынсæттæн, 
Куынæма йæм систа 
Æхсаргард, фæрæт? 
Йæ боны фыддæрмæ 
Куынæма æрцыди, 
Куы ничима дзы загъта 
Абонмæ цауд, 
Йæ рахиз цонг тохы 
Куынæма æрцыди 
Йæ тæккæ рæбыныл 
Уæззау цæфæй хауд? 
Йæ хотыхты кой дæр 
Куынæ хъуыст æгадæй,— 
Йæ кады гуыр-гуыр нæрд 
Дардыл куы хъуыст,— 
Куы ничи йын федта 
Йæ бæхы фæлладæй, 
Уæд йс ’фсымæры хæс 
Куыннæ ’рцæуа фыст? 
Иæ фыды зæрдæхудт 
Куы никуыма райста, 
Куы хордта ныййарæджы 
Цæсгомæй ард, 
Ныфсимæ цæуынæй 
Куы никуыма бастад, 
Уæд хъуамæ куыд дара 
Йæ кæрддзæмы кард? 

Æмгарджындæр мыронг 
Куы нæ уыд йæхицæй, 
Фæдисты куы бахсыст 
Сæ фидар цæдис, 
Куынæма фæхъуыди, 
Куынæма фæхицæи 
Сæ астæуæй Лехел, 
Уæд барæн куыд ис?.. 
VII 
Йæхи къахæй æрцыд 
Нæртон куывдæй фыдохмæ, 
Кæд ма стæхдзæн йæ цыт 
Кæддæры хуызæн хохмæ?!. 
Фæдзырдта йын йæ фыд 
Æнæхъæн æхсæв бонмæ, 
Куыд фæтагъди сæ мыд 
Цъымарахъæстæ донмæ. 
Куыд райдыдта фæздæг 
Уæлахиз кæнын артыл, 
Куыднæуал бзззад лæг 
Хъæддыхæй хæцæг кардыл. 
Куыд ныппыхцыл, ныффист 
Ызноиы фари, хъыгагæн. 
Кæй бахъæудзæни хист 
Сæ кадмæхон фæндагæн... 
Æмбары Лехел, хъаст 
Нæй ракæнæн йæ фыдæй: 
Нæ йæ ныууагъта маст 
Кæйдæр хуызæн æвыдæй. 

Фыдохæй гуырд — уырыд- 
Æй цуды Лехел, чиуы. 
Кæмæ хæсса йæ дзырд, 
Йæ зондамонæг чи у?! 
Кæмæн зæгъа йæ хъыг, 
Йæ судзгæ фыд, зæрдæрыст?— 
Кæимæ уыд æмвынг, 
Кæимæ уыд æнæнтыст. 
Кæимæ уыд къæмвос, 
Кæмæн сырдта йæ мæлæт, 
Кæимæ хызта фос, 
Кæимæ уыд æмтæлæт. 
...Ныууасыди йæ бæх, 
Ныццарыдта йæ мыр-мыр, 
Ныррызт йæ быны зæхх, 
Кæрдæгæмбæрзт тыгъд быдыр. 
Æгомыг фос дæр кæд 
Цыдæр хуызы æмбары 
Йæ барæджы цин, мæт 
Мæйдар æхсæвы, тары, 
Каед тохвæлтæрд æфсургъ, 
Кæсы, миййаг, йæ уæны? 
Йæ ммдбынаты дугъ 
Хуымæтæджы нæ кæны. 
Ыстам дзы рауад, сырд, 
Мысы — гæды йæ цуры.— 
Тæссаг — йæ фезмæлд, цырд, 
Зыд дæндæгтæй лæбуры. 
80 

ЦыМа тъыстæуы туас 
Æнауæрдонæй уырсы -- 
Йæ зыр-зыр додой-уаст 
Фæдисы хъæрау хъуысы. 
Фæдисы хъæр та нæу 
Дыбал-дыбул дзæнгæрæг. 
Æрыхъал кодта хъæу 
Æнафоны хъæргæнæг. 
VIII 
Йæ райгуырæн хæдзарæй 
Рауад зындон. 
Бынат дзы йæхицæн нæ ары. 
Фыркатайæ фестади сæрымагъз 
Дон. 
Йæ развæд 
Ныдздзæгъæлтæ тары. 
Цæуынц æм дзыгуыртæй, 
Тæфæрфæс кæнынц, 
Сæ цæссыг ызгъалынц йæ цуры, 
Уæддæр ын рæхойы йæ зæрдæсæр 
Сындз, 
Кæцæйдæр æм мидхъæлæс Дзуры: 
«Дæ фыдæлты гаккæн 
Йæ гаккыл æфтау, 
Кæннод дын нæ уыдзæни фидæн. 
Дæ фыдæлты фæткæн 
Куы нæ уа æгъдау, 
Уæд ратдзынæ карз дзуапп 
Дæ митæн. 
81 

Кæуынæй та ничима райста 
Йæ хæс, 
Нæ хоны уæлахизмæ хъарæг. 
Лæджы хуызæн лæгæн 
Нæуæгæй ысбæзз 
Æмæ дæ уыдзæни æмбарæг». 
Зæрдæсаст хъуыдытæ йыл 
Сæвæрдтой саргъ, 
Бæхбадт ыл ыскодтой пъæззыйау. 
Æгæр уæззау разынди 
Ацы хатт уаргъ, 
Йæ астæу æртасыд дæлиау. 
Уæдмæ йæм фæзынди 
Йæ уарзон æмбал, 
Кæимæ цыд арæх ыстæры. 
Зын сахат йæхицæн нæ уыди æмбал, 
Нæ агуырдта уымæй хуыздæры. 
Æрбалæууыд Булчу йæ фарсмæ 
Ныр дæр. 
Йæ рисæй йын айста дзæвгар хай. 
«Нæ уыдзæни,—загъта йын,— 
Амæй фыддæр, 
Æнцад ма лæуу. 
Уыйбæсты архай». 
Йæхæдæг дын акодта 
Дзыллæты сæр 
Йæхицæй, 
Цыма уыд сæ фæтæг, 
Фæфылдæр и зæрдæты тохы уынæр, 
Фæкъаддæр и марой, 
Æрхæндæг. 
82 

Мæрддзыгойæ рауади мастисæг бардз, 
Цæттæйæ лæууыдысты иумæ. 
Кæмæ дзы уыд хъама, 
Кæмæ та уыд арц, 
Чи хъримаг нылхъывта йæ риумæ. 
Æнафоны готтæм 
Ныббырсын хъуыди, 
Æмæ сæм æнафон 
Ныббырстой. 
Мæйдар æхсæв дардмæ 
Фыдбогътæ цыди — 
Фыдызнæгтыл 
Фаг зынг ныххуырстой. 
Гермайнæгтæй уый æнхъæл 
Ничи уыдис, 
Æхсæв сыл кæй цæудзысты сайдæй. 
Сæ саутуг сын акалдтой, 
Акалд сæ хъис, 
Сæ намыс та разынди кайдæй. 
Ыздæхтысты яссæгтæ, 
Фаг уыд сæ цин: 
Нæ дзы фæхъуыд иунæг дæр тохы. 
Нæ дзы фæхъуыд иу дæр? 
Уæд Дула кæм и? 
Куыдæй аззад адæмæй рохы? 
Фæзылдысты 
Лехел уа, Б^лчу, 
Æваст 
Фæстæмæ фæцагяЯдтой бæхтыл. 
Фæдзырдтой ма* 
«Махмæ -иу ма уæд уæ каст, 
Æмбæлдзыстæм иуафон рæгътыл...» 
83 

Сæхæдæг цыппæрвадæй 
Згъорынц, 
Тæхынц. 
Ныхъхъæр кæнынц талынджы: 
«Дуу-лаа!..» 
Фæфале сты донæй, 
Æрбаввахс и рындз, 
Цæмæй зыдтой. 
Уым ис æрхъула. 
Куыддæртæй ма 
Цагъды уæлдæйттæн сæ зонд 
Ыскарста сæ расурын сонтæй. 
Цы хъуыддаг нымадтой —- 
Æрцыди нын конд, 
Нæ федтой хæлæрттæ уый кондæй. 
Дыууæйæ дæр къæппæджы 
Скуыси сты арф, 
Дыууæйæ дæр бахаудтой хызы, 
Ныр нал федтой 
Райгуырæн бæстæйы арв, 
Мæлæт сæм фæцæуы — 
Нæ хъуызы. 
IX 
Цæсты къух фæтъыссæн нæй, 
Уæрм — æхсæвау талынг. 
Сæры — сагъæс, мæтæй — зæй, 
Митфæлдзæгъдæн, уарын. 
Лехел фæндзæймаг бон рухс 
Ис, нæй, уый нæ зоны. 
Рауад фондз бонæй æнус 
Æмæ фондз зындоны, 
84 

Зоидæй уацайраджы ном 
Сонтау лидзы къуымты. 
Иу дæр дзы нæ дæтты ком — 
Дыууæ дæр — фысымтæ. 
Иу дзы иннæмæ йæ къух 
Сисдзæн тагъд æд хъама. 
Иу дзы иннæйы ныххурх 
Кæна тары хъуамæ. 
Нæй дыууæ арсæн цæрæн 
Иу лæгæты рагæй. 
Чи дзы тынгдæр уа сæрæн, 
Уый хæцдзæн дæндагæй. 
Уымæн ис йæ богъты кад, 
Уый дзæмбы — æхсаргард. 
Уый кæны æгасæй —- мард, 
Мардæй та — æгад мард... 
Лехел кæд æрцыди ахст, 
Зонд уæддæр тæлфыди, 
Систа судзаггаг цъæхахст, 
Карз дзуапп æй æрхъуыди. 
Фæлæ дзуапп раттын у зын, 
Нæу æнцондæр хъусæй. 
Разынди тæссагдæр фын 
Астымы тæрхъусæй — 
Нал уæнды цæуын хæстæг, 
Уæрм ын фестад уæнгæл. 
Уацайраджы риу мæстæй 
Лалымау ныддæнгæл.. 
85 

Цымæ афонмæ цы дуг 
Булчуйыл ыскодта, 
Æви дыууæйы хуыдуг 
Кодта иу рын, хордта? 
Йе та, чи зоны, хъысмæт 
Уымæ разынд карздæр 
Æмæ аскъуыди йæ фæд 
Ацы зæххыл раздæр?.. 
Ссыди ричъийы хъыррыст, 
Дуар æд фæлгæт барызт. 
Фестади цыргъ теман рыст, 
Риугуыдыры ахызт. 
Зæрдæйы ысуади сындз — 
Мин-мин сындзæй арæзт. 
Ахстмæ къæсæрæй кæсынц 
Сæркъуыртæ — хъуынадзæст. 
Сты сæ дзаумæттæ мæрдтаг, 
Тугæй хъулон ахуырст. 
Хъадаманты зæл-зыланг 
Къæхтæй, къухтæй райхъуыст, 
Фесхуыстой йæ размæ тынг: 
«Тагъддæр цу, æнаккаг! 
Абон ахуысдзæн дæ зынг, 
Цъаммардæр муртаккаг!..» 
X 
Цы сау мигъ æртыхст цъæх арвыл ронау, > 
Цы туг ныууарыд цъæх нæууыл донау! 
86 

Цæмæн басасти зынг хур мæйдарæн, 
Цæмæн аивта æваст йæ дарæн? 
Цы бæллæх æрцыд мæлгъæвзаг цъиутыл 
Цы сагъæс бацыд сæ гыццыл риуты? 
Цы сыл æрбамбæлд, цæуыннæ зарынц, 
Æви ныппырх и сæ иунæг уадындз? 
Цæмæн нындзыг и дуне æгасæн, 
Йæ хуыздæр фырттæй иуы æгасæй 
Нырма куы уыны, йæ цæст æрттивы, 
Йæ зæрдæ кусы, йæ къахдзæф ивы? 
Æви фæстæдæр цы уыдзæн, уымæй 
Риссы йæ зæрдæ? Кæсы æрхуымæй. 
Кæсы æрхуымæй, æлхынцъæрфыгæй, 
Йæхи куы æхсы йæ цæстысьп æй... 
Æрцыд фыдрæстæг, æрцыд фыд-заман — 
Хъамайы бæсты хæссы хъадаман 
Хъæбатыр Лехел. Кæдæм, нæ зоны. 
Сæркъуыр æй размæ йæ фæдыл хоны. 
Иннæ йæ фæстæ — нæ кæны хицæн, 
Цыма уæнгбастæй кæдæм ис лидзæн... 
Бæхджынæй нал и ныккæнæн фæзы, 
Алчи дзы знагмæ зыдæй куы кæсы. 
Лæууыди Булчу фæрск, цонг сæстытæй 
Ауынцзæны бын рæхысбæстытæй. 
Сæ кæрæдзийы дыгай цæстытæй 
«Ныхъхъæбыс» кодтой. Сæ сау мæстытæй 
87 

Нал аззад бирæ, фæдæлдзæх ысты,— 
Фæуæлахиз дзы алчи йæ рыстыл. 
XI 
НЫннæрыд сыкъаты тыхуасын, 
Фæсабыр дзолгъо-молгъо, хъæр. 
Æрбазынд император, хъазыд 
Йæ быны бæх, тылдта йæ сæр. 
Лæг каст сæрыстырæй. Хуымæтæг 
Йæхицæн нал уыди æнхъæл. 
Цы раздзог басгуыхти, цы, фæтæг! 
Нырраст и — аныхъуырдта хъæл. 
Куы бацыд уацайрæгты цурмæ, 
Уæд рог йæ хъал бæхæй æрхызт. 
Йæ бакаст калдта мæрдты хурмæ, 
Æвирхъау ми — йæ ныхыл фыст. 
«Сымахæн,— дзуры сæм,— уæ рагъæй 
Гæрзытæ рауадзын хъуыд раст... 
Уæ иу æрцæудзæн ауыгъд къахæй, 
Бæхы къæдзилмæ —- иннæ баст. 
Фæлæ уын уый размæ ис фадат: 
Уæ фæстаг курдиæттæ зæгъут, 
Цæмæй мæрдты дзæбæх ран бадат, 
\\æнæн дæр уа сыгъдæг мæ уд. 
Ды уал фыццагдæр зæгъ дæ фæндон, 
Дæ фæстаг курдиат тагъддæр зæгъ!» 
Куыд хонæм Булчуйы нæуæндон, 
Кæд зæрста знаджы цæфыл цæхх: 
88 

«Куыдзæй мæн ницы хъуыд быстæджы, 
Уæлдайдæр та æрра куыдзæй! 
Ыссæдз хатты æхсыд ыстæджы 
Мæнæн дзидза агурæц нæй!..» 
Сæркъуырмæ имп$ратор цæстæй 
Фæцамыдта, æмæ фыдгул 
Йæ фæрæты æгъатыр дзæхстæй 
Уый фестын кодта туджы кул. 
«Зæгъ-ма, дæумæ хъусын, бæдæйнаг»,— 
Ныккасти Лехелмæ ныр та. 
«Куы нæ фæкæнон дæу дæдæйаг,— 
Хæстон йæхинымæр дзырдта,— 
Кæндзынæн уæд мæрдты дыккаг мард, 
Мæ цардæн та нæ уыд бындур». 
Кæд маст йæ тæккæ былтæй акалд, 
Уæддæр æм каст кæцæйдæр хур. 
Фæзынди ног хъарутæ уæнгты 
Фæстаг тох расидыны фаг. 
«Ысуадзут уал мæнæн мæ цæнгтæ, 
Мæ баст мын райхалут фыццаг». 
. .Йæ цæнгтæ аивæзта уæгъдибар, 
Æхсызгон сулæфыди арф: 
«Мæнæн у тынг зынагъ сæрибар 
Æмæ Фыдыбæстæйы арв. 
Æз уыдон сæрвæлтау хæтæнты 
Фæхаттæн, чи зоны, æнус. 
Кæмыты ауадтæн, цы рæтты — 
Мæ сыкъайы уаст ахсы хъус. 
89 

Тæхуды, уымæй ма фæстаг хатт 
Зæрдæйы фæндиаг æрцæгъд...» 
Сæры фæтылдмæ сæркъуыр атахт, 
Цæсты фæныкъуылд ын — æгъгъæд. 
Æд сыкъа фездæхти фæстæмæ 
Æмæ йæ Лехелмæ дæтты. 
«Дæн амондджын нырæй фæстæмæ...»— 
Йæхицæн хинымæр сæтты. 
Фырзыдæй рæуæгдæр кæронæй 
Тыхджын къух сыкъайыл фæхæст 
Æмæ дзы тынг — йæ тых-йæ бонæй 
Фыдгулы сæрыкæхцæн — дзæхст! 
Æрхауди император, растдæр 
Зыгуымы голлаг уыди кæд! 
«Мæрдтæм ды бацæудзынæ раздæр, 
Фæсдзæуинæй мын дзы фæхæт!..» 
Фæци кæронмæ конд мæ кадæг, 
Мæ зæгъинæгтæ фесты загъд, 
Уæлдæр мæ цæстыл уайы барæг, 
Ныфсджынæй карз тохтæм куыд тахт, 
Куыд цыд йæ риуæмбæрц, æмбалæн 
Куыд ницы бакодта æвгъау, 
Йæ ныфс — йæ лæгдзинады барæн, 
Йæ ис —- йæ фыдæлты æгъдау 
Куыд систа хохы онг бæрзондмæ, 
Йæхицæй дæр куыд рауад хох, 
Куыд бæллынц адæмтæ йæ зондмæ, 
Йæ ном куыд нæу фæлмæвæрд, рох. 
60 

Йæ пылыстæг сыкъа — йæ уадындз, 
Куыд ысси кадджыты æмсæр, 
Æмæ йыл зарджытæ куыд зарынц 
Нæ дуджы амондджын фæлтæр. 
Уæдæ тæхæд йæ намыс дарддæр, 
Зæххыл ын макуы уæд цæлхдур. 
Йæ фарн куыд никуы фæуа къаддæр, 
Йæ развæд ын куыд тава хур. 

СÆРГÆНДТÆ 
Æмдзæвгæтæ . ■ в • I и 3 
Иры дзыхгьхъ ....... . — 
Царды уаг 4 
Бæрæгъуын — 
Къобосты хъæд 5 
Къостайы мидныхас 7 
Сыхæгты ныхас ; 9 
Мæ хъæубæстæ ..... к к Ю 
Лæджы хуызæн лæг 11 
Кард æмæ кад 12 
Гадзрахатдзинад 13 
Фыдфын — 
Æртхъирæнгæнæн мæй 14 
Хуыскъæл ......._ 
Хъазæнхъулмæ хæлæггæнæг . . . . 16 
Тæрных 17 
Агъуд 18 
Цин æмæ маст . — 
Къæппæджы 19 
Хæлæгæймардæн — 
Кæд... ., 20 
Æнæбон хъал — 
Ныббар мын 21 
Бæдултæ — 
Фыссын 22 
Дыууæ ’мæ дыууиссæдзаздзыд уарзондзинад . — 
Мæ иунæг хур 25 
Хæрзæггурæггаг .... .26 
92 

Цæмæн 2/ 
Тæхудиаг , 28 
Ды мæн уыдтæ 20 
Цы кæныс? 20 
Дзырдтой мын _ 
Сабырдзинады проспект 31 
Мысинаг 32 
Лæудзæин ма дæ зæрдыл _ 
Намыс 34 
Уайдзæф мæлæтæн 36 
Мартъийы кæрц 37 
Расул Гамзатовы фæзмгæйæ .... 40 
Уарыны размæ . : 41 
Дзыгы •. _ 
Куыристæ 44 
Адæймаг — 
Стыр Ирыстон — 
Зæйласт тулдз ... __ 
Мæгуырæй хъæздыг ... — 
Горæт æмæ хъæу 45 
Тас — 
Фæдис! _ 
Донласæг * — 
Фыд-зæрдæ — 
Зæронд дзыпкъахæджы сагъæс . . . . 4с 
Балер . • — 
Уидæгты ныхас бæласимæ . . . . — 
Уый æмæ ды — 
Къуырцдзæвæны — 
Фæлтау 47 
Æгæр цæхджын — 
Хъаст ; — 
Мæнг дуне . 5 — 
Хæс — 
Ныхас æмæ хъуыддаг 48 
Цыртытæй сæудæджергæнæгæн .... — 
93 

Дис 48 
Марджы мад : — 
Цъиудуц — 
Кæрчытæ давгæпæ чи фæмард, уымæн . . 49 
Уайдзæф ; — 
Иу æмæ бирæ — 
Тæхуды — 
Усгуры маст — 
Нæ хнцæидзинад 50 
Чи кæмæн? — 
Фæразон — 
Тыхми — 
Дыууиссæдзæм боны — 
«Ирон хæдзар»-мæ арæх чи цæуы, уымæн . 51 
Усгур — 
Рудзынгыл — 
Æвзаг ; — 
Фæлывд : — 
Рæдыд , — 
Ирон поэзийæн дæуæй фылдæр хæрзты бацыдтæн, 52 
зæгъгæ, мын чи загъта, уыцы поэтæн 
Мæхимæ хæлæг хæнын, зæгъгæ, чи ныффыста, ~~ 
уыцы поэтæн 
Малиты Васойы роман «Сурмейы хæдзар» ба- 
кæсыны фæстæ 53 
Цыхт 8 _ 
Айуан •• _ 
Заууат — 
Ирыстонмæ 
Фыццаг хатг 54 
Гæмхетт -. — 
Дæ къæдзил æгæр схъил кодтай, зæгъгæ, мын 
чи загъта, уымæн 
Хуыснæггаджы бас 
йæ чиныг «Хæхтæй æрцыдтæн», зæгъгæ, чи схуыд- 
та, уыцы поэтæн ... . » — 
94 

Уайдзæф .55 
Фысджыты цæдисмæ — 
Фарст _ 
Æргом ныхас 55 
Æнкъарæн - 
Фыст ингæны къæйыл 56 
Бырон ._ 
Æмцыд __ 
Фæндон 
Йæ къабаз мæ чи хоны, афтæмæй мæ ныкъкъабæз- 
тæ кæныныл чи нæ бацауæрдид, уымæн . . 57 
Дыууæхуызон сæрыстырдзииад .... — 
Кадджытæ 5^ 
Арæн — 
Лехелы сыкъа 62 

Музафер Созырыкоевич Дзасохов 
КРАЙ МОЙ — ОСЕТИЯ 
Стихи и легенды на осетинском языке 
Рецензент Ю. А. Тигиев 
Редактор И. Р. Цомартов 
Художник Ф. К. Цаллагова 
Художествен’ный редактор У. К. Кануков 
Технический редактор 3. С. Мисикова 
Корректоры Б. А. Т о л п а р о в а, А. Ф. Годжь’ева 
ИБ № 999 
Сдано в набор 05.10.83. Подписано к печати 20.02.84. ЕИ 00780. 
Формат бумаги 70х90'/32- Бум. тип. № I. Гарн. шрифта 
литературная. Печать высокая. Усл. п. л. 3,51-[-0,03 вкл. Учет- 
но-изд. листов 3,76-^-0.02 вкл. Тираж 1000 экз. Заказ № 6)3. 
Цена 40 коп. 
Издательство «Ир» Государственного комитета Ссверо-Осетин- 
ской АССР по делам нздательств, полиграфни и книжной тор- 
говли, 362040, г. Орджоникидзе, ул. Димитрова. 2. 
Книжпая типография Государственного комитета Северо-Осетин- 
ской АССР по делам издательств, полиграфни и книжной торг 
говли, 362011, г( Орджоннкидзе, ул. Тельмана, 1$, 

401. 1 г // / ’ 
# 
**^ 
^у 


* * * 
Æз ацы нуазæн 
мæ къухмæ куы систон, 
уæд — 
Чидæр райгуырди, 
чидæр пъа кæны йæ уарзонæн, 
Кæуылдæр нывæрдта 
йæ уадæмдых дамгъæ 
мæлæт, 
Цыдæр сусæг раргом 
ахуыр, хъайтар зондæн. 
Чидæр ныггуыбыр, 
къæпийæ хидкалгæ рувы, 
Кæмдæр 
джунглиты хæтынц 
сабиты марджытæ, 
Бомбæ 
уæлдæф æмæ 
зæрдæтæ рæдувы... 
0, ацы нуазæн, 
куыд маст дæ, 
куыд адджын дæ! 
Дуг дæ схай кодта мæнæн, 
мæ фадат—зынвадат, 
Æмæ дæ нæу мæ бон 
ныууадзын. 

Цыма Зæхх 
дæ мидæг 
марг æмæ сæкæрау батад 
Æмæ дæ 
бындзарæй 
нуазын. 
1965 
4 

ФÆНДАГ 
Æз мигъты 'мвæз кæд уыдтæн? 
Кæд дæ фæнды, 
дæ къухæй дæр сæм бавнал. 
Мæнæ дзы иу — 
бынтондæр мемæ 'рбамбал. 
— Цæй, — дзуры мын, — 
цом иумæ. 
Цом, фенæм, 
урс куыдзæн 
æсгуы куыд æппары фиййау. 
Цом, афæлгæсæм дагъæй 
дæлвæзтæм, сычъийау. 
Мигъ, разы дæн! 
Фæлæу-ма! 
Шофыр, æруром æмæ æрхнзон. 
Æз тагъд нæ кæнын. 
Ацы бæрзæндæн 
мæ худ сисон. 
Хохы хъæбысы 
хуыссы сылгоймагау цъити. 
Куыд улæфы! 
Иæ сатæг улæфт мæм фæсидти. 
Шофыр, 
тагъд ма кæн! 
5 

Акæс-ма, 
|ЫМиш сæрæй *хсæрдэ*н æсхъиуы, - 
урс æхсыр 
нал цæуы цъитийы риуы. 
Йæ размæ дуртæ 
уæйгуытау бадынц 
æмæ дэы 
сæ чъылдымтæ найынц. 
Тæхудиаг дуртæ! 
Сæ сæрмæ — сæ фарсмæ — 
æрхуы цæргæстæ 
сæнт цъæхахстæй дзурынц, 
куыд хорз у сæ бæстæ! 
Зонын, ардæм 
къахæй дæр 
нæ уыдис æсхизæн, 
фæлæ дзы адæм 
бакъахтой цæхгæр тæрхджытæ, 
лæбырæн зæйуæттæ уромынц 
бетон уæхсчытæ. 
Дæрзæг къухтæ 
растдæр асфалтау æссауысты, 
къухтæ дудыдтой, 
астæу хъæрзыдта уæззау куысты. 
Æбæрæг бæллицау сæм 
мигъты бардз сидти, 
мавнау сæ йæхимæ 
æлвæста цъити. 
Къахдзæфæй къахдзæфмæ 
бырыди лæгъз фæндаг. 
Фæрсæй-фæрстæм дуртæ æвæрдтой, 

сæ армы тъæпæнтау. 
Акæс-ма далæ хидмæ! 
Ахæмтæ ма цал уыдзæн! 
Цыма дæ хуызæн 
тыхджын лæппу 
иу былæй иннæмæ 'рцауындзæг, 
йæ бынмæ æрра дон кæны цæлхъытæ, 
йæ рагъыл дыууæрдæм тæхы цæлхытæ. 
Шофыр, тагъд кæныс? 
Цæй, сбадæм. 
Ногæй — дæ къухты рад. 
Зæгъ, кæд ма федтай 
ахæм рæсугъддзинад! 
1061 
7 

ФÆ Д И С 
Дон, цæугæдон, 
кæмтты фесхъиуы, здыхсы. 
Къултæ сриуыгъы, 
фæрвытыл йе 'ртæхтæ сыхсы. 
Хæхтæй згъоры, 
цъæхæрттывд фæкæны хъамайау. 
Уагæр цы 'рцыдис, 
цы хъуамæ уа, 
Цæмæн у йæ уад: 
фæдис! 
фæдис! 
Æви искуы цыдæр хыл, 
цыдæр фыдгæнд ис? 
Фасы уарзтæй æнæхай, 
æнагайд дзыккутæ? 
Ласы сидзæрты амонд — 
хоры дзæкъултæ? 
Гъе æхсаргардæй ракъуыргæ 
сæры къуыдыртæ? — 
Дуртæ, кæсæгтæ — 
тугæй дзыгъуыртæ? 
Æви хоны мæ, 
ссæуон йæ райгуырæн ранмæ, 

Фенон, 
зæххæй куыд хауы 
уазалмæ, хъарммæ? 
Гъе фæнды йæ, 
цæмæй йæм æрцæуой, æркæсой, 
Уый куыд рæзы æдзухдæр, 
куыд сæры — 
æнæнцой? 
Дон, цæугæдон, 
незаманы дæр цыдис. 
Цæмæн у йæ уад: 
фæдис! 
фæдис! 
1962 
9 

* * * 
Хæдзар — тулдзкъул, 
йæ агъуыст — тæрсхъуарийæ, 
йе скъæт йæ дæлбазыр, 
фаджыстæ хурварс — калд. 
• Зонын æй, 
ахæм хуымæтæг хæдзæрттæ 
сæ хъаруйæ 
рагæй æрæгмæ уромынц 
Ирыстоны кад. 
Тæккæ хъæугæрон ис, 
фæндаг йæ фæрсты цæуы, — 
къæвда 
ацы хæдзарыл ныццæвы 
йæ фыццаг æртæхтæ. 
Æнафон бæлццоны 
æнцойуат хъæуы, — 
кæнынц æй ацы хæдзармæ- 
йæ къæхтæ. 
Гъе, искуы 
Ф*дисуад куы 'рбакæна сау уац, — 
фыццаг уал 
ацы хæдзары дуар бахойы. 
Ацы хæдзарæй 
10 

сагсур лæппутæ 
хæстмæ абалц 
æмæ ныууагътой кæугæйæ 
сæ мады, сæ сау хойы. 
Ацы хæдзармæ сæ 
иу дæр нал рыздæхт, 
кæмдæр сын сæ цæстытæ скъахтой 
кæцондæр сынтытæ. 
Атыдта уыдон 
сæ сыджыты хайæ 
удхор, æгъатыр хæст, — 
аны хæдзар сын 
уæлмæрдты сæвæрдта тулдзæй цыртытæ. 
Ацы хæдзарæн — 
тæвд сæрд уа, хъызт зымæг уа — 
нæй ныккæлæн 
йæ царæн, йæ къултæн. 
Хъæдтæ иумæ æнгомæй, 
æнувыд æфсымæртау, 
алкæд мысынц 
сæ дæрзæг хъарм 
аразæг къухтæн. 
Ацы хæдзар 
нал уыны йæ зæронд сæрбосы гуыбырæй, 
кæртæй нал хъуысы уымæн 
йæ фæрæты сабыр къуырцц-къуырцц, 
ацыдысты йæ зæронд усимæ 
сындæггай, æмырæй, 
ацыд сæ чызг дæр, 
ацыд сæ чындз. 
Фæлæ хæдзар нæ амард, 
11 

æрвыл райсом суадзы 
арвмæ æздухгæ 
йæ фæэдæг. 
Иунæг лæгбындар 
йæ гутон хуымы ныссадзы, 
тулдзфарс æй скодта, 
йæ фыдæлтау, рæстæг. 
Æмæ иу афон хæдзар 
раивта 
йæ бирæ цæссыгхæццæ хистытæ 
мардзæ чындзæхсæвæй, 
хъарæджы раивта зарæг. 
Цас æмæ цас гаджидаутæ 
рауагътой хистæртæ, 
хъæлдзæгæй адæммæ касти 
йæ амонд æссарæг. 
Хæдзар — тулдзкъул, 
фæндаг йæ фæрсты цæуы, 
искæй галуанты 'рттывдмæ 
нæ кæны тæхуды. 
Ног чындз кæрты 
йæхицæн хъуыдытæ кæнгæйæ 
лæууы 
æмæ хурмæ 
цъындгæнгæ 
йæ мидбылты худы. 
Уадз æй, 
йс 'рдзон цыд ма 'рлæууæд цардæ„. 
Уадз æй, 
мадæдтæдфагæхца, фагфæллой. 
лæдзар - тулдзкъуд, 

рæхджы та лæппутæ ныййардзæн, 
цæмæй ма сæфой 
æмæ ма мæлой. 
1962 

СУДЗЫ НОГ АФОН 
1899 азы Хетæгкаты Къоста 
фыста, зæгъгæ, Ног Афонмл 
арт бафтауид, йæ рæсугъд 
æрдвæн дæр ын нæ батæри- 
гъæд кæнид, уымæн æмæ дзы 
моладаантæ æнæвгъау вксплу- 
атаци кæнынц адæмы æу- 
уæндаг зæрдæ. 
Ды цæуыс, 
дæ алыфарс — 
цагъартæ, 
хуыцаумæ сты 
сæ удтæ, сæ бартæ. 
Æмæ йæм 
ардæм цæуынц, 
сæ зонгуытыл лæууынц, 
хæрдмæ йæм кæсынц, 
лæгъзтæ йын кæнынц. 
Фæлæ ды чи дæ, 
чи дæ? 
Денджызы уддзæф 
фæйлауы цухъайы фæччитæ. 
Чи дæ? 
Цы дæ хъæуы ам? 

Мæллæг æмæ къуылых, 
хуыцауы раз зæхмæ 
цæуылнæ æрхæссыс 
дæ ных. 
Чи дæ? 
Ардæм цæмæ 'рцыдтæ? 
Хуыцауæн цырæгътæ 
куы нæ сты дæ бæрцытæ! 
Чи дæ? 
Моладзантæ дæм 
сс 'рфгуыты бынæй кæсынц, 
хъамайæ нæ, — 
дæ цæстытæй дын тæрсынц. 
Æмæ дæм сæ цæстытæй 
æрбакæсынц бирæгътæ, 
зыд бирæгътæ. 
Эх, куыд дæ ныккæниккой 
сæ дæндæгтæй пирæнгæмттæ! 
Фæлæ ды цæуыс, 
уыныс, 
хæрдмæ ивазынц сæхи кипаристæ, 
хæрдмæ, 
кæм нæй хуыцау, 
мæнгдзинад, ристæ, 
хæрдмæ, 
сайæгой моладзантæ — уырытæй, 
адæмы чи дары зæххыл 
куырм æмæ уырыдæй. 
Уыныс, 
дснджыз у мастæй хъулæттæ, 
фыдæхау, 
15 

иугæндзон былгæрон 
хойынц йæ улæнтæ. 
Ды сæ хуызæн дæ, 
се 'рдхорд, 
кæнынц дын сæ хъæстытæ. 
Эх, куыд æхсызгонæй дын 
моладзантæ 
скъахиккой дæ цæстытæ! 
Фæлæ сæм куы бакæсынц, 
уæд ныддез кæнынц, — 
дæ цæстыты 
Ног Афон судзы, 
Ног Афон судзы, 
Ног Афон судзы, 
арты къухтæ сæфсæрынц арвмæ, 
куыд кипаристæ — хъаматæ, 
судзынц моладзанты 
пæлæзтæ-къабатæ, 
фæздæг пиллонæмхæццæ 
ныффæйлауы хивæнд улæнтау. 
Судзы Ног Афон, 
Ног Афон судзы, 
сУДзы де цæстыты — 
Диссаг, 
енæнтау! 
1161 

* * * 
Ам дзæнæт у. 
Денджыз калы йæ хуызтæ: 
Бæлонгъуыз, 
зæрингъуыз, 
æвзистгъуыз, 
урс. 
Дæ пысултæ акалдтай 
æмæ дзы ныххызтæ 
Æмæ дæ рæвдауы, 
цыма хæларэæрдæ ус. 
Былмæ 
хæхтæ æрцыдысты 
уæйгуытау, 
Цыма хъахъхъæнынц 
денджыз, 
сæ чызгау. 
Цæуынц хæрдмæ 
кипаристæ, 
бæлвырд хъуыдытау, 
Пальмæтæ судзынц, 
олимпийаг цъæх зынгау. 
Адæм — адæмау, 
фæлæ æз 
æнæнцой цæмæн дæн, 
Цæмæн тыхст у афтæ 
мæ райсом, мæ изæр, 
2* 17 

Цæмæн дæн йæ ныхмæ 
^ мæ хивæнд хъысмæтæн, 
Ирыстон, 
æнæ дæу 
цæмæн вæййын сидзæр? 
Сæ хæрзад хæринаг 
нæ хæцы мæ фарсыл, 
Сæ карз нуæзт нæ кæны 
мæн хъалзæрдæ, знæт. 
Дæ иунæг æнгасыл, 
дæ иунæг ныхасыл 
Æз ацы уысм баивин 
ацы дзæнæт! 
1966 

МЕ 'ВЗАГ 
Ме 'взаг — 
ирон лæджы хъарæг, 
Ме 'взаг — 
ирон лæджы зарæг. 
Чи дыл нæ фæлвæрдта тых, 
чи дæ нæ мардта! 
Атиллæ дæ сонтæй 
тæхгæ бæхыл тардта, 
дæ къухтæ дын цавта, 
дæ къæхтæ дын цавта, 
фæлæ дын дæ зæрдæ 
йæ кардæй, йæ арцæй нæ ардта! 
Дæ фæдыл зылдысты 
Тимуры æфсæдтæ, 
сæ къæхты бын ссæстой 
дæ фæндтæ, дæ фæдтæ, 
фæлæ дæ фæдтæ — 
сыгъзæрин цæфхæдтæ — 
æрттывтой-иу зæххыл бæрæгæй, арфæй, 
цыма стъалытæ арвæй! 
Æзнаджы цыргъ фат-иу 
аланы фæсонтæй 
йæ бырынкъ радардта, 
1? 

æзнаг-иу алантæн 
сæ рæгъæуттæ атардта, — 
афтидармæй 'фснайдтой 
нæ хæхты сæ сæртæ. 
Уадз фесæфæд фос, 
ма уæд хæдзæрттæ, — 
ма тæрсут, 
не 'взаг ис немæ 
æмæ та йемæ 
ногæй ферттивдзæн не 'хсар 
дунемæ1 
Ме 'взаг, 
ды знаджы раз никæд ныггуыбыр дæ, 
ды нæ цагътай йæ цæфтæй 
тæрсгæ-ризгæ никæд дæ тыбыртæ. 
Ды сæрыстыр дæ, ме 'взаг, 
худинаг сæрмæ нæ хæссыс, 
кад дын чи скæны, — 
кад ын ыскæныс! 
Ме 'взаг — , 
мæ мады æхсыр, 
мæ сабион авдæн! 
Æз кæд искуы дæу 
зулдзыхæй схай кæнон фаутæн, 
æз кæд искуы дæуæй 
базар кæнын байдайон, 
баивон д«, 
ауæй дæ кæнон мæ пайдайæн, 
У«д мæн се 'мгад æскæнæнт 
26 

æнаккаг цъæх сырдтæ, 
уæд æлгъгæнгæ мæ номыл 
æсдзурæнт дæ дзырдтæ! 
Æз мæлæтæй нæ тæрсын, 
цæйас цæрон, 
уыйас цæрдзынæн. 
Æз мæ ингæны 
амондджын уыдзынæн, 
мс 'взаг мæ цыртыл 
куы ныффысса 'нцойы ныхæстæ, 
ме 'взаджы зæлтæй 
цъæх-цъæхид куы дара мæ бæстæ. 
Æз мæ ингæны ниудзынæн, 
хъæрздзынæн, 
Ирыстоны суадæттау, 
зæххы бынæй кæудзынæн, 
æз фæстаг поэт куы уон, 
поэттæ мæ фæстæ куы нæ уал уа, 
Ирыстоны хæхтыл 
сау туг куы ныууара, 
æз мæрдтæм дæр куы нæ хъусон 
иронау 
Къостайы сидт тохмæ, 
иронау 
Отеллойы богътæ! 
Ме 'взаг, зæг-ма мын, 
куыд уон æз æнæ дæу зæрдæвидар! 
Ме 'взаг — 
мæ лæджыхъæд, мæ сæрибар! 
Ме 'взаг, 

жнæдæу цы базонин 
амондæн, фидыцæн! 
Æз æнæдæу цы дæн? 
Ницы дæн, ницы дæн! 
9960 
22 

ÆЗ ЧЫСЫЛ ДОН ДÆН 
Æз чысыл дон дæн, 
фæлæ мын мæ хуызмæ ма кæс, 
Акæс-ма, 
кæуылты у 
мæ сагъæс! 
Ацы комы 
цæуын æнустæй, 
уадэ æндæртау ма уон фендтаг! — 
Мæ хуылфы 
хур пиллон арт уадзы, 
каруантау дзы анкъуысынц мигьтæ, 
Мæ хуылфы 
лæгъз кæсæгтæ 
хуыссынц æмырæй, 
ракеттау, 
Мæ хуылфы 
цæстныкъулгæ стъалытæ 
байдайынц джихтæ. 
Ацы комы 
тæркуады 
у диссаг мæ ивылд, 
Гуыр-гуыргæнгæ рацæуын, 
раст цыма 
бомбæлас авиаци. 
23 

Мæ улæн йæ разæй цы ссары - 
æссивы, 
мæ цæуæн йæ равæрд ивы, 
мæ алыварс дурцæндтæ цас и! 
Æз чысыл дон дæн, 
ном дæр мын нæй 
æмæ дзы цы кæнын, 
Хонынц мæ афтæ, 
æнæномау — 
цъалайы дон. 
Æз æнтæф боны 
сабнты ардæм 
мæхимæ æркæнын, 
Уыдон найгæнæ, 
хъазгæ у, 
райгæ мæ бон. 
Схуыссынц дуртыл, 
дуртæ сæ тавынц 
уырыссаг хъарм пецтау, 
Уый куыннæ зоныс, 
дæу дæр фæлтæрдтой 
чысылæй 
мæ хуыртæ. 
Ам, мæ былтæм, 
æрцыдысты хæдзæрттæ, 
къамбецтау, 
Даргъ фæрвытæ, 
урсзæнг хæристæ 
кæнынц мыл тыгуыртæ. 
24 

Хатт ацæуын зæххы, 
гъе арвы, — 
баззайы ма мæ цæссыг, 
Тыхдзыдау, 
хуыздзыдау, 
мæ цæрынæй чи вæййы 'нхъæл ма! 
Фæзæгъы мæ алчи: 
хуысдзæни йæ цъæх зынг, 
Фæлæ рацæуы рæстæг — 
мæ ныхас та хъуысы, 
мæ хъæлæба. 
Æз чысыл дон дæн, 
фæлæ ды искуы 
егъау фурды цур куы цæрыс, 
Уæд дæ зæрдыл.æз лæууын 
æмæ та мæм ногæй . 
æрцæуыс. 
1963 
25 

П 0 Е 3 Д Т Æ 
Уайынц поездтæ/ 
Бонæй цæуынц æхсæвмæ, 
æхсæвæй — бонмæ. 
Сæ сæртæ скъæфынц æсхъæлæй 
сæрæй сæрмæ, 
кæронæй кæронмæ. 
Уайынц. 
Кæ сæ уромы 
хæнт уырдыг, æмгуыр къуыпп. 
Цæлхытæн рельсытыл 
дайрайау — 
сæ гуыпп-гуыпп. 
Уадз, хъусæд зæхх 
дайрайы цагъд — 
поездты цард. 
Тæрхæгыл 
зæронд лæг, 
кæдæй нырмæ нæ хъал кæны, 
цыма йæ узы 
кæддæрау йæ мад 
йæ авдæны. 
Æвзонг чызг 
æркарста харбызы кæрдих, 
айдæны кæсы йæхимæ 

æмæ дзуры къæмдзæстыг лæлпумæ: 
— Айс мæнæ... иумæ!.. 
Алкæй дæр йæ зæрдæ 
кæдæмдæр ласы, хоны... 
Цæлхыты æнæвгъау гуыпп-гуыпп — 
цæлхыты хойын — 
фидæнмæ згъорын. 
Поеэдтæ, рæствæндаг! 
Уемæ хæссут æхсæв дæр æмæ бон дæр, 
хæссут сæ адæмæн — 
фæуæн сын 
макуы уæнт бынтондæр. 
Мæ зæрдæ, 
гомæй дар риудуæрттæ! 
Макуы фехъус: 
поеэдтæ акодтой 
^æваст 
сæрбихъуырæйттæ. 
Цом тамбурмæ. 
Хъусыс, куыд цæуы поезд? — 
йæ фæндагæй нæ цуды. 
Арвæй ног мæй, 
дзидзидай сабийау, худы. 
Уайынц поеэдтæ. 
Сæ гуыпп-гуыпп 
дунейы тыгъдæтты 
сиды, хоны... 
Ныййарæг эæхх хъусы 
цæлхыты цагъд — 
зæрдæты хойын! 
1961 

ДЗЫРДТÆ 
Фыццаг дзырд, 
фыццаг дзырд 
лæджы дзыхæй! 
Къуыпмæ схыэтн 
цъымара, цъыфджын дзыхъхъæй, 
схыэти, сбырыд 
æмæ слæууыд бæгънæгæЙ, 
йæ цæстытæ аууæрста, — 
арв йæ сæрмæ — сыгъдæгæй, 
быгъдæгæй. 
Хъæд йæ раэы йæ сыфтыл 
судзы милуангай чысыл хуртæ, 
хурæн кувынц 
дидинджыты сырхзынг худт*. 
Цъиутæ зарынц, 
зарынц мннмыртæн, сæдæгай хъæлæстжй, 
хурæн зарынц 
къуыппытæй, дзыхъхъытæй, 
фæзтæй. 
Хур — уæртæ рагьыл, 
хæрэæввахс, «— 
куыд хъарм у, куыд фслмæн! 
Бавнал, 
æрбайс «й цæсгомау 

æмæ йын ныпъа кæн æвæлмон. 
Лæг нындзыги, 
цавæр уа! — 
гæппытæ нæ кæны, дугътæ, 
лæг нындзыги, 
ныссабыри, 
ризынц йæ къухтæ. 
Дзых æсхæлиу — 
куыд зын у, цавæр зын! — 
æмæ дзы райхъуыст: 
— Уар-зын! 
Уар-зын!— 
дыккаг хатт æй загъта хъæрдæрæй. 
Уарзын! — 
йæ цæссыгтæ рустыл 
кæлынц гæр-гæрæй. 
Æмæ байдыдта сонтæй 
бæлæстæн хъæбыстæ — 
уарзын! 
Кæрдæгыл атылд, 
хæссы йыл йæ уырзтæ — 
уарзын! 
Былæй аппæрста коммæ 
йæ гом уæнгтæ донмæ — 
уарзын! 
Хурмæ стылдис уæлгоммæ — 
уарзын! 
Фыццаг дзырд, 
фыццаг дзырд — 
зынаргъдæр сырх æзгъæрæй, 
цæрæнуатæй хъармдæр, 
29 

адджындæр фыдæзгъæлæй. 
Дзырдтæ — 
лæджы скæнгæ 
нууыл зынаргъдæр хæзнатæ, 
уæ цуры цы давынц 
Эльбрустæ, Сæнатæ! 
Дзырдтæ, 
æз уæ мæ дзыхæн 
аслам кæнын нæ бауадздзынæн, 
сымахæн уæ аргъ 
дæлæмæ æппарæг — 
æиаккаг уыдзæн. 
Трибунæйæ рахъил — 
дзуры, 
нæй мисхал уæз дзырдтæн, 
цыма сты бырæттæ, 
калы сæ æйттæй 
дзыллæты 'мбырдæн. 
Цы хъуамæ уат, дзырдтæ, 
тæфласау куы нæ ласат поездтæ, 
бæркадау куы нæ цæуат алкæд 
мæ бонгуыстмæ. 
Фæхъусынц уæм адæм, — 
уæд та сæм куы хъарид 
уæ улæфт хæрзчысыл, 
цæуылнæ æууæндынц 
уæ тыхыл, уæ ныфсыл?! 
Цæмæн у зынаргъ хæзна 
дзыхы 
хъæмп кæнæ пакъуы?! 
© дзырдтæ, 

уæ рагон аргъ 
ма сафут, макуы! 
Уæ зæрдыл дарут, 
куыд хаудтат фыццаг хатт 
лæджы дзыхæй. 
Уæ зæрдыл дарут, 
куыд ысхызти къуыпмæ 
цъымара, цъыфджын дзыхъхъæй. 
Кæннод 
ныкъкъуырма, ныггомыг уыдзынæн 
æмæ уыл, 
хъæддаг лæгау, 
богъ-богъ кæндзынæн! 
1962 
31 

ÆНÆНОМ СТЪАЛЫТÆ 
Хæцыдыстут сымах 
æмæ уæхимæ нæ зындыстут 
Сомбон 
схъæлæй лæугæйæ 
уазал пьедесталтыл. 
Æхсæвæй-бонæй 
топпыты дзыхмæ куы цыдыстут, — 
Уæхи нæ мардтат 
чинтæ æмæ стъалытыл. 
Мардтат знаджы, 
зын уæм каст цæрын 
цагьартæй, — 
Цæмæн хъусат 
искæн мыхъытæм, æлгъыстытæм! 
Цыдыстут фыдгулы хуыккоммæ 
тызмæгæй, æгъатырæй, 
Цыдыстут уæ бинонтæм, 
уæ куыстытæм. 
Куыд сау уыди дуне, 
мæлыныл-иу куы бафтыдыстут, 
Сау рухс, 
сау уæлдæф — 
зæххæй хуыцаумæ. 
32 

Цыдыстут уæлахизмæ 
æмæ ацыдыстут 
Талынг саумæ. 
Æхсæв цæры. 
Йæ сагъæсты аныгъуылди. 
Дзурут уидæгтимæ, 
дун-дунемæ хъусут. 
Мæ зæрдæ, 
сау арвау, 
уæ сæрмæ байтыгъди 
Æмæ дзы æнæном стъалытау 
судзут. 
1965 
33 

ДÆГЪÆЛТÆ 
Фыдæлтæй баззад: 
цæмæй масты хай макуы уай, 
дæ дæгъæлтæ хъахъхъæн 
дæ цæсты гагуыйау! 
Дæгъæлтæ! 
Чи уæ йæ дэыппы дары, 
никæмæн уæ 'вдисы, 
кæсыс æм, 
дуаргæрон сæ 
ливорау сисы. 
Чи та уæ 
фæхæссы йæ къухы, 
тилы уæ, 
кæны уæ дзыгъал-мыгъул, 
ахаудтат, 
уæд рахауд йæ царды хур. 
Дæгъæлтæ! 
Кæрæф æмæ 'лгъин уæ 
скодтой цагъартæ, 
æнæууæнкæн 
хъахъхъæнут йæ бартæ. 
Дæгъæлтæ! 
Зæрдæйы дæгъæлтæ, 
искуыдæй-искуыдмæ бакæнынц 

зæрдæйы згæхæрд дуæрттæ 
æтиæ дзы рацæуы рухсмæ 
æндзыг, æгъуыз æнкъарæнтæ, 
цыма чъизи бызгъуырты лæмарæнтæ. 
Дæгъæлтæ! 
Мæ къух уæ сфæлмæцыд, 
мæ къух уæ бафæллад, 
хъуамæ мауал уат, 
мауал уат! 
О, цымæ чи кæндзæн , 
уæ фæстæ зæрдæхалæн хъарæг! — 
Æз кæндзынæн уæ сæфтыл 
райгондæй 
зарæг. 
1961 
35 

* * * 
Ды, мæ саби, 
да? къух мæ къухæй айстай, — , 
хъуамæ ацæуай бархийæ, 
ацæуай къахæй фыццаг хатт, 
ацы уысм байдыдта дæ фæндаг. 
Миййаг ыл куы цæуай, 
уæд куы фелгъитай мæн, 
дæ раттæджы куы фелгъитай миййаг. 
Акæс-ма цардмæ! 
Чидæр адава хъуамæ — 
уый тыххæй амардзæн искæй, 
чидæр бафсада хъуамæ йæ монц — 
тыхмитæ бакæндзæн искæмæн. 
Топпытæ 'хсынц — 
адæм сæ туджы мæцынц. 
Пецтæ судзынц — 
адæм сæ хуылфы æртхутæг кæнынц... 
@, зындоны аргъæуттæ, 
кæм ис уæ райдайæн, кæм ис уæ кæрон!) 
Акæс-ма цардмæ! 
Алцы дæр сарæзта хæрх 
сафынæн, марынæн, 
цæрынæн нырма цы ис! 
Ды, мæ саби, 
хъуамæ ацæуай къахæй фыццаг хатт 
36 

æмæ кæд дæ райгуырдæй 
æз райсон тæригъæд, 
уæд мын æй ныббар, дæ ниэтæ... 
1963 
37 

* * * 
Æз абон ацæуин сахарæй фистæгæй, 
Ацæуин цадæггай 
цъыф æмæ рыгæй. 
Мæ фæдыл акæсид 
иуцæстон поеэд хъыллистгæнгæ, 
Иæ фæэдæджы рихитæ 
здухид пыррыккæй. 
Мæ фæдтæ уанккой, бабызтау, халæй, — 
алатæ, 
Куыд цæуин æз дарддæр, — 
æгъуыэæй-æгъуыздæр кæниккой. 
Урс паддзахад! 
Хæхтæ — йæ урскъул галуантæ, 
Мæ алыфарс — алкæм! — 
æнустæн 
хъахъхъæнджытау лæууиккой. 
Æз бацæуин хъæдмæ, 
тæрхъусы æнæмæт къахвæдтæ, 
Сывæллоны удау, 
нæ зониккой уайдзæф. 
Хæларзæрдæ къутæртæй исин лæвæрттæ — 
сæ къафеттæ: 
Мугæ-шоколадтæ, 
мыртгæтæ — 
туагдзæф. 
38 

Æрыскъуыид хуруæзæй 
мигъ-брезент мæ сæрмæ 
Æмæ дзы уырдыгмæ им* 
цыхцырæг ныллæууиккой 
Æз ныггуыбыр кæнин тынтæ. 
суадоны авджын цæхæрмæ, - 
О, куыд дойны мын у! — у ' 
судзид мын мæ былтæ 
Мæ уæлейæ къуыппыл 
хъуынджын наз 
«рлæууид сау арсау, 
«Бидт-бидт» — 
сæ рагон уаст 
хъуысид цъиутæн. 
Митыл — 
хиуайы базыр, 
арвы æрдыны къабазау, 
Миты бын — 
бур ивгъуыд 
æмæ 
цъæх фидæн. 
Æз фæллаин, 
нал зынин урс паддзахады урсы, 
Мигъау суаин, 
митау суаин, 
мæхинымæр раин 
Æмæ искуы 
къутæрты фарсмæ 
къаннæг æрдузы 

Митæмбæрзт къутæрау 
цадæг 
æрхауин. 
40 

У А Л Д 3 Æ Г 
Уалдзæг æрцыд æнæнхъæлцау. 
Зыдтон æй, æрцæудзæн, 
зонын, 
æрцæуы алаз. 
Фæлæ уæддæр æрцыд æнæнхъæлцау, 
уынджы мыл фембæлд 
уыцы къæбæда, æнæхæдзар 
æмæ мын загъта: 
— Дæ палто ралас! . 
Зæхх улæфы... 
Змæстæй расхъиуынц 
къуыппытæй дæттæ, 
кæртæй бауасынц 
ноггуырд уæрыччытæ, 
ноггуырд рæуæдтæ. 
Зæхх йæ тæрттæ 
ныггом кодта арвмæ, 
хур æмæ адæмы 
цардхæссæг хъарммæ. 
Æмæ дэы садзынц, 
рæдауæй дзы садзынц талатæ, 
уæлæмæ дзы уадзынц 
урскъул галуантæ. 
41 

0, куыд уарзын 
бæлæсты цъæх дарæс, 
цъæх мыртæ! 
Рахæцыдыстн, 
æвзонг чызджы риутау, 
цæрæццаг къумбыртæ. 
Диссаг, — акæс-ма, — 
кæм уыдысты 
ай-бæрц чызджытæ, 
нырмæ кæм уыдысты, 
се 'ппæт дæр 
рæсугъдтæ, уындджынтæ! 
Уалдэæг æрцыд æнæнхъæлцау. 
Зыдтон æй, æрцæудзæн, 
фæлæ уæддæр æрцыд æнæнхъæлцау 
æмæ йæхийау 
мæн дæр фæкодта æнæхæдзар. 
1962 
42 

+ 
* * * 
Уары. 
Æрымысыдтæн саби-фиййæутты æгъдау. 
Раластон мæ дзаумæттæ, 
ДУры бын сæ бакодтон. 
Æмæ слæууыдтæн хъæдгæрон, 
бæгъæмвад, бæгънæгæй. 
Мæ къæхтæ зæххы 
уидæгтæ уадэынц, 
Цъирынц зæххы сой, ^у 
зæххы умæлад. 
Хатын, 
цыма^^-^-1 
рæзын. 
Диссаг! 
Рæзын. 
Мæ цæнгтæ 
цæуынц хæрдмæ, 
сыфтæр æфтауынц, 
Къалиутæ ссæуы 
мæ зæрдæйæ, 
мæ фæсонтæй. 
Рæэын. 
Дунемæ кæсын 
джихгæигæ, 
цингæнгæ. 
43 

Дунейы цæссыгтæ 
мæ сыфтæртыл лæдæрсынц. 

Б У Ц И Т Æ 
Ногæй зилын нæ хъæууынгты. 
Хæдзæртты размæ куыйтæ 
Сæ сæртæ фæхъил кæнынц, 
байдайынц мыл рæйын. 
Кæд сæ хицæуттæ ракæсынц: 
— А-а, уый ды куы дæ! — 
Æмæ куыйты ныссус кæнынц, 
уæд сæ ирвæзт вæййын. 
Кæннод згъорынц мæ фæдыл, 
фæсурынц мын мæ хъуыдытæ, 
Цыма хыл кæнынц: 
— Чи дæ æмæ дæ ам цы хъæуы? 
Эх, куыйтæ, куыйтæ, 
мæ дзæбæх æдылытæ, 
Сымахæй раздæр 
æз цардтæн ацы хъæуы. 
Дæлæ нæ хæдзар нырма дæр, 
4 _ йæ агъуыст — тæрсхъуарийæ, 
Уый мæ кодта фæндараст: 
— Ацу фиййау!.. 
Скъоламæ атагъд кæн! 
уый мæ ахстон у 
æмæ дзы лæппынхъуын уарийæ 
45 

Стыр дуяейы тыгьдадмæ 
атахтæн. 
Гъе, æмæ 
ацы хъæубæстæ 
сымахæй 
æвзæрдæр куыд зонон, 
Куыд ын уарзон къаддæр 
йæ дуртæ, 
йæ бæлæстæ, 
йæ къудзитæ.. 
Эх, куыйтæ, куыйтæ, 4 
уæздандæр дзыхæй уæ цы схонон, 
Ма-иу мыл рæйут, æдылытæ, 
буцитæ, 
буцитæ! 
1959 
46 

* » * 
Æз уарзын лæгуарзон цæсгæмпæ, — 
рæсугъд ысты уыдон, 
Лæджы цард нæ кæнынц 
æнамонд, дывыдон. 
Хурмæ кæсынц, 
сæ кæрæдзи хурæй фæрсынц, 
Æхсæвыгон, тары дæр семæ 
хъарм рухс хæссынц, 
Хуры фæзмынц, 
цæсгæмттæ-хуртæ, 
Цæуынц мæ алыфарс 
адæмы 'хсæн, бæлæсты 'хсæн. 
Кæмдæр, 
хæхты, 
фыны уынынц 
айнæг цъæх дуртæ, 
Куыд кæнынц сындæггай - 
уыцы цæсгæмтты хуызæн. 
1966 

3 Æ Р Д Æ 
Зæрдæ нæу коммæгæс. 
Къухæй йын ма амон йæ архайд, 
Тыхæй йын ма нывæнд йæ цæуæнтæ! 
Зæрдæйæн дзурынц: 
чыргъæды ахст дæ, маргъау, — 
Зæрдæ ныффыссы 
бархи æмдзæвгæтæ. 
Зæрдæйæн дзурынц: 
арвмæ ма тæх, — 
Зæрдæ атæхы 
арвæн йæ арфмæ. 
Зæрдæйæн дзурынц: 
хорзæй хорз ма зæгъ, -••¦ 
Зæрдæ хорэæн 
ракæны арфæ. 
Зæрдæ нындзыг вæййы хатт, — 
нæ мæлы уæддæр, 
Зæрдæ хъысмæтæй дæр 
у уæлдæр. 
Зæрдæ æвæры йæхи фæтк, 
1#. уадзы йæхи фæд, 
Цардау, 
рæстдзинадау, 
196в * зæрдæ у хивæнд! 

УАДЗЫНЫ ЭЛЕГИ 
Æз куы райгуырдтæн, 
уæд мын уыдис нывгонд зæххон лæджы хъысмæт. 
Ныууагъта мæ ме 'взонгад, 
тæргай сылгоймагау, 
баззадис хæхты, 
сæумæйы æртæхы, 
къæдзæхты лæбырдты. 
Мæ бецыкк адæ ныууагъта, 
фæззыгон кæрдæгау, къуыппыл, 
ныууагъта мæ 
мæ къæмисæнты сау. 
Ныууагътой мæ сылгоймæгтæ, - 
хæтæнхуаг æврæгътау, 
мæ царды арвыл 
батадис сæ фæд. 
Ныууагътой мæ мæ хæлæрттæ, 
чи дзы ацыд дæлæмæ — 
ингæнмæ, 
чи та уæлæмæ — 
карьерæйы цъуппытæм. ф 
Уадэынц мæ 
рæуæууæнк, официоз, «,„„„ята« 
тохæй рахъуызæг тæппудтау, 
49 

Уадэынц мæ, 
уадзынц мæ, 
уадзынц мæ. 
Курын дæ, 
мæ зæрдæ, 
ды мæ ма ныууадз! 
1966 
50 

МÆЛÆТ 
Кæрты — лæгтæ, 
уæлейæ — арв, 
стъалыджын æмæ сау. 
Рудзгуытæ бакодтой мардæн, 
уддзæф æм бацыд, 
узæлы йыл — 
дард балцы размæ — 
уæззау. 
Мæлæт, 
æрвдзæфау, 
хæдзарыл сæмбæлд. 
Марды хицæуттæ 
нс 'рчъицыдтой 
нырма. 
Кæсынц, фæлæ нæ уынынц, 
хъусынц, фæлæ сты къуырма. 
Мæлæт, 
бирæгъау, 
бинонтæм æрбалæбурдта, 
саусæр чызджытæ, 
къуымы сидзæр уæрыччытау, 
кæрæдзимæ скодтой сæ сæртæ, 
дурау _ сæ сонт буар, сæ зæрдæ. 
51 

Марды алыфарс 
устытæ бадынц, 
æрхъула йыл кодтой, 
цыма йæ сæхицæй нæ уадзынц. 
Чидæр скуыдта хъæрæй, 
хъарæг стыдта æваст, 
кæртмæ, халонау, 
ратахти маст. 
Ферох хъарæгæй, 
кæ кæуынц æхсæвыгон, -- 
Ирмæ ис ахæм æгъдау. 
Хъарæг ныхъуси — 
уæззау. 
Лæгтæ ныхæстæ кæнынц, — 
Цымæ цы дзурдзысты? 
Уый диссаг нæу — 
уæртæ цæуылдæр схудтысты. 
Уæлейæ арв — 
бæлæсты цъуппыты астæу — 
арф æмæ талынг хуыдымтау. 
Æхсæв цæуы, 
рæстæг цæуы, 
мавлæт æмæ цардыл 
*нусон хъуыдытау. 
Афтæ цæудзæн 
мæныл дæр æмæ дæуыл дæр, 
адæм æмбырд кæндзысты, 
махæй алкæй кæрты дæр 
мæнæ афтæ лæудзысты. 
52 

Каугæрон 
сусхъæды талатæ, 
саусæр чызджытау, 
сусу-бусу кæнынц, 
уддзæф сын дзуры цыдæртæ, 
уарзтау, ныфсау. 
Хауынц тутатæ зæхмæ 
æмæ фæцæуы сæ тъæпл 
уæззау. 
1961 
53 

МÆН НÆ УЫРНЫ 
Мæ хæлæрттæ, 
ныхас кæимæ кодтон, 
кæимæ нуæзтон æмæ хордтон, 
Мæ хæлæрттæ цæуынц мæ эæрдæйæ, 
«хæрзбон» кæнæ «хæрзиэæр у» нæ зæгъгæйæ. 
Цыма мæ алыфарс 
хъæд кæны тæнæг, 
бæгънæг æмæ афтид, 
Мæ артæн 
йæ зынджытæ хуыссынц 
æмæ катайыл бафтыд. 
Цæуынц мæ хæлæрттæ, 
дзурынц сæ: 
«амард», 
«фесæфт», 
«фæци», 
Æмæ кæуынц: 
саби, 
зæронд лæг, 
гыцци. 
Мæн нæ уырны. 
Куыд хъуамæ уа афтæ: 
лæг уыд æмæ нал ис,1 
Лæг эæххыл цыдис 
*мæ йыл зæхх ныккалдис. 
54 

Мæн нæ уырны. 
Фенын сæ мæхи цæстæй 
марды чырыны, 
Фенын сæ 
ингæны ауадзгæ, 
фæлæ мæ нæ уырны. 
Нæ, мæ хæлæрттæ, 
сымах" ацæут мæ зæрдæйæ, 
«дерзбон» кæнæ «хæрзйзæр у» нæ зæгъгæйæ. 
Кæдæмдæр ацæут, 
^ кæмдæр цæрут æмæ кусут, 
Кæмдæр мæ кой, 
мæ хъæлæс дæр хъусут. 
Æмæ .'нхъæлын, 
искуы — 
Терчы был уа, 
æви Волгæйы — 
Æз фендзынæн æваст 
мæ хæлары, мæ зонгæйы. 
Мæ хæлæрттæ, фенынмæ, 
æз уын хъæбыстæ кæндзынæн, 
Уемæ худдзынæн 
æмæ кæудзынæн. 
1962 
55 

* * * 
Рауад æнæнхъæлæджы: 
арвы цъæх 
смали 
дæ цæстыты, 
Бур мæнæуты хуыз 
дæ цæнгтæ, 
дæ зæнгтæ 
райстой. 
Æхсæвы хæрздæфтæ 
дæ дзыккуты нымбæхстысты, 
Мæргъты æхцон зæлтæ 
дæ хъæлæсы 
скодтой ахстон. 
Дуне сæмбырд дæ мидæг. 
Дуне куыд хорз вæййы! 
Куыд фезгъорынц бонтæ 
рæсугъдæй, 
тагъдæй! 
Ныр ацыди поездау. 
Ныууагъта мæ афтид платформæйыл 
Масты 
гуыбыр цыртау 
сагъдæй. 
Ш 
56 
4 

* * * 
Ды иичи дæ мæнæн. 
Мæ хъыджы дæр, мæ цины дæр. 
Фæлæ уынджы фæцæуын — 
æнкъардæй æвн райгæ, 
Дæу фенгæйæ, 
æз баризын мæхинымæр, 
Цыма ирон зæхмæ æрхауд индианкæ. 
Дæу фенгæйæ, 
куыд калы уæлдæф 
рухсы сыг, 
Куыд рог у 
• сонт хуры æскæсын, 
ныгуылын. 
Ды бирæ дæ мæнæн 
æмæ бузныг, стыр бузныг, 
Кæй цæрыс а-зæххыл 
æмæ дæ кæй уынын. 
1965 
57 

А ССЫИАГ ÆМДЗÆВГÆТÆ 
ДЫУУÆ ХОХАДЖЫ 
Хъайсын æмæ Нафийæн 
Кæрæдзийы астæутыл 
æрбатыхтой сæ цæнгтæ, 
Сæ сæртæ бавæрдтой 
кæрæдзийы уæхсчытыл. 
Цыдысты дардæй, 
сæ райгуырдæй, 
сæ хъысмæты фæндæгтæ, 
Хызтысты 
цъитиджын, 
хурджын 
æфцджытыл. 
Æмæ сæмбæлдысты, 
дыууæ хæлар фæндонау, 
Сиуысты, — 
сæ астæу нæ зыны зыхъхъыр. 
Цæйау дзурынц, 
ассыйагау 
æви иронау? — 
Кæнынц 
бæлæттау 
сусу-бусу, 
хъуыр-хъуыр. 

* * * 
Куыд тæф кæнынц дæ дзыккутæ, 
куыд адджын тæф! 
Хуымæтæг, 
тызмæг, 
цыма фыдæлты кадджытæ. 
Ныхъусын сæм, 
цыма æнусты тармæ, 
лæмбынæг, 
Кæд мæ 
æнусты æнцойад йæхимæ 
фæхæссид. 
Нымбæхсын сæ, 
цыма сау æхсæвы 
абырæг, 
Гуыры 
сау æхсæвæй 
дæ цæсгом — 
сæуæхсид. 
Куыд тæф кæнынц дæ дзыккутæ, 
куыд адджын тæф! 
Тæссаг, 
зæрдæхсайгæ, 
цыма нырыккон кадджытæ. 
Ды йæ куыд нæ зоныс, 
хастæй æрбаздæхæг, 
63 

Æи'азымжй « федта 
хасты æрхæндæг, 
Куыд т«ф кæны 
уæ къонайы фæлмас фæздæг, 
Куыд тæф кæны 
уæ хæхты цъæх кæрдæг. 
19в5 
64 

* * * 
Чи зоны, 
нæ фæнды хæхгы, 
æмæ дæттæ-хотæн 
Исчи 
цъус 
сæ ад дæр бамбара, 
Уайой сæм 
сæ дойнысæттæг хъомтæ, 
Хъомтæ нæ, — 
рыг дæр сыл абада. 
Фæлæ гуыры дон 
æмæ йæхи рахæссы дунемæ, 
Къæдзæхтыл 
йæ зæлты тынтæ уафы. 
Бавналы 
бæлццоны къæхты дудынмæ 
Æмæ йæ 
сындæггай 
сафы. 
Чи нæ 'взары уый узæлд, 
йæ буц митæ, 
Адæмæй 
кæм уыдэæн ахæм, 
чи дз'и! 
63 

Пысуятт дзы свæЛАынц, 
' парашютау, 
пуситæ, 
Адавы, 
ахсы 
уыдонæн сæ чъязи. 
Быдыртæм куы баздæхы, — 
ахъуызы тар мæры, 
Стæй, 
кæсыс, 
æмæ бæркадбын фæэты 
Уый 
харбызы 
адджын сæртæ равæры, 
Тар хъæдау, 
цъæх нартхор 
фесты. 
Фесты 
куы цъæх дыргьдон, 
куы — цъæх сæрвæт, 
Куы сæнæфснр — 
сатæг-сау, мæйдарау... 
Уый, 
сылгоймагау, 
нæ фæнды, 
уа æнæвнæлд, 
*м« фмды 
рæвдауа 
емæ ара! 
1966 

ГАЛЫ СЫКЪАТÆ 
Зæхкусæг райста галы сыкъа, 
йедзаг — 
расыг тæнгъæдæй... 
Галты фæстæ цæуы, 
цæуы незаманæй. 
Хур æм скæсы 
галы сыкъатæй, 
цыма хæхтæй, 
Хур æм скæсы — 
амонд æмæ замана. 
Гутвны хъæдыл хæцы, 
уæрдоныл бады хосласгæ, 
Хуыссы йæ дзоныгъы 
рынчынæй 
кæнæ мардæй. 
Сыкъаты 'хсæнты кæсы, 
цыма йе знагмæ топпдаргæ, 
Цыма кæсы йæ фидæнмæ — 
тызмæг, 
æмбаргæ. 
Сыкъатæ, 
саджил антеннæйау, 
хъусынц дунейы дзæгъ-дзæгъмæ, 
67 

Сишъжтт 'яжъуысынц сагъæстау — 
тасы сты æви æдасы? 
Хур иыниыгуылы 
галы сыкъатæй, 
цыма хæхтæй. 
...Зсхкусæг — 
цины дæр, хъыджы дæр — 
галы сыкъайæ нуазы. 
1968 
М 

КЪАННÆГ ÆМДЗÆВГÆТÆ 
МÆХИ ИРЫСТОНЫ - 
Æрвыл сæумæ раджы 
хæхтæн сæ бæрзондмæ, 
Сæ фидыцмæ кæсынæй 
сывæллонау 
æнæфсис дæн. 
Æнусон, 
æнæмæлæт, 
цъупхуд æфсæддонтау, 
Ард хæрынц, 
царды тырысайау, 
сæуæхсидæн. 
1963 
69 

УÆЛИАУ ЦÆУЬШЦ 
Хæрдмæдэог чыэгонбуар хæристæ, 
зыкъуыри æнгуэтæ, 
фидæрттæ, 
Хох, 
фæтæг, 
поэт, 
космикон нау... 
Чи цæуы уæлиау? 
Кæмæн ысты зæххы 
арф уагъд 
йæ уидæгтæ, 
Чи нуаэы зæххы сой, 
чи зоны зæххæн йæ сау! 
1063 
70 

ИРОН ФЫНГЫЛ 
<Мæрдтæн рухс кæнынц. 
Цъус дзы нæй Ирæй, 
Бæсты сæрвæлтау 
чи нæ тарст 
тухитæй, фыдбонтæЛ. 
Æз та сын фæзæгъын: 
«Сæ цæрæнбонтæ бирæ! — 
Иунæг дæр 
никуы ма амарди 
кады хæстонтæй». 
1063 
71 

ГУЫРÆН ХÆДЗАРЫ 
Хуыссынц рæгъ-рæгъы 
ноггуырд сабитæ, 
Бæрзы лыггæгтау, 
урсы тыхтæй, 
хом буæрттæ. 
Цы мын эæгъыс, мæ эæрдæ, 
сау бадай! — 
Хуыссынц ма афтæ 
атомон бомбæтæ. 
1963 
72 

ИР ФÆЭÆГЪЫНЦ 
Мад-фыды лæггадæн 
нæй бафидæн, 
Фæлæ чи сбардзæн, 
сæхи лæггад цас у сабитæи! 
Цымæ æнæ уыдон 
нæ цард цы уанд, — 
Лæг — æнæбындар — 
хуыскъ бсласау 
руаид. 
73 

ЗИКЪАРАЙЫ БЫН 
Хæдзары раэ 
дурыл æрбадтæн, 
хуыссæг мæ ахста, 
Фæндаг-фæндаг ратахт 
æрттивæг — 
растадтæн. 
Цыма мæм ирон яызг 
йе 'нгæстæ 
æртхъирæнау æрбахста 
Æмæ йæ фæдыл 
джихæй кæсгæйæ баззадтæн. 
1063 
74 

НÆ ЦЪАЛАПЫ БÆЛÆСТÆ 
Гуырвидыц хæристæй, 
бæзæрхыг æнгуэтæй 
фидауы мæ бæстæ, 
Балцы уой, 
æндæр искуы — 
уыдон мысынц ( 
сæ коймæгтæ. 
Æз ногæй тындзын уæ фенынмæ, 
нæ цъалайы бæлæстæ — 
Иууыл æнувыддæр 
æмæ рæсугьддæр сылгоймæгтæ. 
1963 
75 

ДЕНДЖЫЗЫ БЫЛЫЛ 
Хуыссынц дыууæ буары, 
дыууæ хъандзал улæнау. 
Фыделтау хурсыгъд, 
ферттивынц кæлæнау. 
Уадз уæнт æнæхæдзар, 
уадз уæнт æнæнау, 
Хуыссынц æнувыд, 
дыууæ хъандзал улæнау. 
1963 
76 

ÆГАС ÆХСÆВ 
Уарзт æмæ гуырысхо, 
хъыг æмæ ныфс 
Сæхи æвдæрзтой 
мæ цардмондаг буары. 
Ды сæумæйæ 
денджызы былгæрон лæууыс, — 
Фæсус фæранкау дæм 
йæхи 
æппары. 
1963 

сКАВКАЗ»-Ы УАЗÆГУАТЫ РАЗ 
Æз дæм кæсын æнхъæлмæ. 
Дæ бакаст, дæ уынд 
Хъуамæ фæзына æваст, — 
мæ цæстытæ 
сычънйы лæппынтау 
кæсыжк 
Нырмæ цыма царды 
трамвайтæ нæ цыд, 
нырмæ сæ хъæр нæ уыд, 
Мæ зæрдæйы астæу 
~~ , гыбар-гыбургæнгæ 
цæуынц. 
1063 

Æврæгътæ 
Цъæх арвы æврæгътæ. 
Рог, сæрдтон сæнттæ. 
Кæцæй æрцыдыстут? ^ч 
Чи стут мыггагæй, 
кæцон? 
Æвæццæгæн, стут 
фæлмас æмæ рæсугъд сылгоймæгтæ, 
Науæд цæмæн фæндид мæн, 
æмæ уæм кæсон, кæсон? 
1965 
79 

Гæххæтт. 
Сылгоймаджы буарау — 
зæрдæскъæф, лæгъзурс. 
Дæхи йæм æппар, 
кæд дæм ис 
судзгæ монц, рæдау зонд, 
Цæмæй дзы райгуыра 
уацмыстæ — 
стыр æмæ рухс, 
Æцæг лæгтау — 
æхсарджын, лæгуарзон. 
(965 

«ИРОНАУ НÆУ» 
«Иæ дзурынц адæм афтæ», 
«дæ ныхас хъуамæ уа 
Хуымæтæг, 
æмбæрстгонд, 
донау æмæ несиау». 
Уый раст у, 
фæлæ æз 
ныффæрск дæн хъамайау: 
Зæгъут-ма, 
цæмæн хъæуы иронау, 
куы нæ уа 
поэзиау! 
1963 
81 
6* 

* * * 
Мах, адæймæгтæ, — 
Зæххы æнкъарæнтæ, 
Зæххы хъуыдытæ. 
Зæххы къухфысты 
дэырдтæ æмæ рæнхъытæ. 
Ныр нæм 
куы 'ргуыбыр уаид Къоста, 
уæд махæй 
Цал æрбайсæфид 
йæ цыргъ сисы хаххæй! 
1965 
82 

ТЫМБЫЛ ФЫНГ 
Мае алыварс — 
дунейы дипломаттæ, 
цыма æрбатыгуыр сты хурыд. 
Фынг, 
хурау, : 
æрттивы, 
йæ алыварс алчи дэуры. 
Цæи. 
куыд нæ рахонон 
а-заххы цард 
нырма 
хъæддаг, 
Кæд æмæ 
хур цæра æви нæ — 
у лзырдтаг! 
1963 

СÆЙРÆГТÆ 
«Æз ацы нуазæн...» • •. ч' 
Фæндаг . . • • о 
Фæдис 8 
«Хæдзар-тулдзкъул...» • М 
Судзы Ног Афон • . 14 
«Ам дзæнæт у...» 1" 
Ме 'взаг 19 
Æз чысыл дон дæн . . . . 23 
Поездтæ 26 
Дзырдтæ , , • ' • 28 
Æнæном стъалытæ '32 
Дæгъæлтæ . . . .34 
«Ды, мæ саби...» 36 
«Æз абон ацæуин сахарæй фистæгæй...» . 38 
Уалдзæг . ..•,.. .41 
«Уарыл.» ' • 13 
Буцитæ ., . . 45 
«Æз уарзын лæгуарзон цæсгæмттæ...» . . 47 
Зæрдæ . . . , ' . . .48 
Уадзыны эл^ги . , . . .49 
Мæлæт . . . 51 
Мæн нæ уырны . . . . . .54 

«Рауад æнæнхъæлæджы...» . ... 56- 
«Ды ничи дæ мззнæн...» .* . , . .57 
Ассыйаг æмдзæвгæтае 
Дыууæ хохаджы 58 
Маэлæт Чегемы '. ..... 60 
«Куыд тазф кæнынц дæ дзыккутæ...» . . 63 
«Чи зоны, нæ фæнды хæхты...» . . .65 
Галы сыкъатæ 67 
Къаннæг æмдзæвгæтæ 
Мæхи Ирыстоны , 69 
Уæлийау цæуынц 70 
Ирон фынгыл ' , . • . . 71 
Гуырæн хæдзары . . . . . .72 
Ир фæзæтъынц 73 
Зикъарайы бын . 4 74 
Нæ цъалайы бæлæстæ . . ; л .75 
Денджызы былыл 76 
Æгас æхсæв . • • • • .77 
«Кавказ»-ы уазæгуаты раз , . . .78 
«Æврæгътæ...» • ¦ • • • «79 
«Гаеххæтт...» . . ...» 80 
«Иронау нæу» * • • • • • • . • 
«Мах, адæймæгтз?...» • • " ' ?? 
Тымбыл фынг • • • • ¦ 

Хаджи-Мурат Аранбекович Дзуццати 
КОСТРЫ ГРЕВОГИ 
ктихи на осетинском языке) 
Книжный сектор Юго-Осетинского, издательства 
Редактор И. -К. ПЛИЕВ 
Художник А. Д. ВАНЕЕВ 
Техредактор В. А. ТЕДЕЕВА 
Корректор Д. С. КУМАРИТОВА 
Сдано в набор 10. VII. 1967 г. Подписано к печати 12. XII. 1967 г. 
Заказ № 856. Формат бумаги 70х108'/з2. Изд. листов 3. Печаг. 
листов 4. ЭТ 00421. Тираж 1000 экз. Цена 18 коп. 
Цхинвальская типография Главполиграфпрома, 
г. Цхинвалн, ул. "Московская, 5. 


дарчишы дауыш 
ЗЫНВ1ЕНД1ЕГТ1Е 
радзырдшæ 
ЧИНЫГУАДЗӔН „Ир" 
ОРДЖОНИКИДЗЕ * 1984 

84 Осет 
Д24 
Дарчиты Д. Г. 
Д-24 Зынвæндæгтæ: Ращзырдтæ — Орджоникид- 
зе: Ир, 1984—146 с 
Дарчиев Д. Г. 
Трудные тропы 
В пер. 50 к. 
В книге рассказывается о действиях партизан в Белорусии & 
суровые годы Отечественной войны, участннком которых был ав- 
тор, а также о мирном труде советских людей в послевоенные 
годы. 
4702470000—50 
Д 29—84 84 Осет 
М131(03)—84 
© Издательство «Ир», 1984 

УАНЕЙЫ МЫСИНÆГТÆ 
I 
■^æддæр бæзæрхыг уыд Уане, уæнгджынтæ. Иæ 
къахайстыл цæст хæцгæ дæр нæ кодта. Ныр æртасыд 
кæ фидар астæу. Иæ сæр, зымæгон хæхтыл парахатæй 
цы мит рауары, уымæй фæурсдæр. Фæлæ йæ ныхас, йæ 
дзыхы дзырд къуылымпытæ нæма кæны. Каенæ йын йæ 
зондæй цы зæгъдзынæ? Ницы. Нырма суадонау сыгъ- 
дæг у. Æмæ ныхасы бадгæйæ йæ сыхбæсты адæмæн 
алы хабæрттæ фæкæны. Уæлдай арæхдæр та — саби- 
тæн. Уыдон дæр ыл æртыгуыр вæййынц, цымыдисæй 
йæм фæхъусынц. Цы сын радзура, ахæмæй та чысыл 
нæй Уанемæ. Æмæ сын уый дæр дзуры æмæ дзуры. Мæ 
дзуринæгтæ, дам, мæрдтæм цæмæн хъуамæ ахæссон ме- 
мæ. Мæрдты бæсты, дам, никæй ницы хъæуы, фæлæ, 
дам, ам, уæлæуыл алцы зонын дæр хорз у. Ам, дам, 
адæймаджы алцы дæр бахъæудзæн. Æмæ сын уый дæр 
йæ царды хабæртты тын гыццылгай уафын райдайы. 
Мæнæ та ныр дæр сæ цæхæрадоны, зад фæткъуыйы 
бын йе- ’ртыкъахыг бандоныл уæззау бадт æркодта æмæ 
йæ зæронд сæр йæ риуыл æруагъта, цыма зæххы уæз- 
зау улæфтмæ хъусы, уыйау. Æрмæст иуæй-иу хатт йæ 
сæр сындæггай банкъусы, йæ уæззау царды хабæрттæй 
йæ зæрдыл исты куы æрбалæууы, кæнæ йæхимидæг 
истæуыл куы фæтыхсы, уæд кæддæриддæр афтæ фæ- 
кæны: йæ сæр, æнæдзургæйæ, сындæггай банкъусы. Уы- 
цы миниуæг ын раджы бафиппайдта йæ фыртыфырт 
Æхсар дæр. Лæппу мæнæ ныр дæр бады зæронды ком- 
коммæ цъæх нæууыл, æмæ, фырзадæй дæлæмæ чи æрта- 
3 

сыд, уыцы къалиуæй иу сырхварс фæткъуы ратыдта 
æмæ йæ йæ иу къухæй иннæмæ араппар-баппар кодтз„ 
стæй йæ мидбылты хинхудт бакæнгæйæУанемæдзуры: 
— Дæ кæддæры хабæрттæй та цыдæр æрымысыдтæ, да- 
да, дæ сæр та дзæгъæл хуымæтæджы нæ батылдтай. 
Æмæ йæ æххæст мæнæн дæр радзур. Дæхæдæг куы фæ- 
зæгъыс, зæгъгæ, алцы зонын дæр хорз у. 
— Дæ нывонд æрбауа дæ дада,— æрбахъæбыс кодта 
Уане дæр йæ хъæбулы хъæбулы.—Æмæ дæу тыххæй дæ 
дада цы нæ бакæна, ахæмæй та а зæххыл цы ис? 
Лæппу дæр ницыуал загъта, æрмæст зæронды фарс- 
мæ цъæх нæууыл йæхи æруагъта уыцы къæрцхъусхуы- 
зæй. 
— Хорз уæдæ, мæ зæрдæйы таг, хорз. Дзурын дæр 
хъæуы, уæдæ куыд? Æз дæр раджы кæддæр æрыгон 
уыдтæн. Тала бæласау — рæхснæг... Хуры тынау — цæр- 
дæг... Кафаг... Рувынмæ кæнæ хос кæрдынмæ, абабау, 
мæ разæй никæй ауагътаин. Кæнæ-иу æхсæв Зæрæмæ- 
гæй Алагирмæ æруадтæн, зæгъгæ, уæд-иу æй хъуыды 
дæр не ’ркодтаин. Фæллад цы у, уый æмбаргæ дæр нæ 
кодтон. Ныр куыд дæн, уымæ мын ма кæс. Мæ заманы 
фæразон уыдтæн. Афтæтæ, гъе, мæ лæппу. Дæумæ та 
кæсын, æмæ уайтагъддæр афæллайыс. Уæвгæ сымахæн 
уæ рæстæг æндæр у, фæрнджын рæстæг. Мах дæр уыл 
фу-фу кæнæм: сымах нын ахæрат, сымах нын адарат, 
сымах нын ацæрат. Æмæ уый дæр хъæуы, уæдæ куыд? 
Зындзинæдтæ æмæ тыхстытæй мах цы бавзæрстам,уый 
ма æгæр дæр у, æгæр, мæ хуры чысыл.— Æмæ зæронд 
Уане йæ дæрзæг армытъæпæнæй Æхсары бæзджын бе- 
цыкк æрлæгъзытæ кодта. 
Лæппу дæр æм хæрдмæ касти. 
— О, о, хæдæгай, фæцæй мæ рех кодта. Æрдæбон 
мæм дзырдтай, æнхъæлдæн æмæ та цыдæр æрымысыдтæ 
дæ уæззау царды бонтæй, зæгъгæ, æмæ нæ фæрæдыдтæ. 
Æрымысыдтæн, уæдæ цы... Æнæ мысгæ дуне нæй, мæ 
хуры чысыл. Уыцы хабар раджы æрцыд. Дæ фыд йæ 
4 

къахыл куыддæриддæр ауад, афтæ. О, мæ хур, уьшы 
æнамонд хъуыддæгтæ уæд райдыдтой. Дунелакъон до- 
нæй уæлдай нал уыд — сызмæст. Æддæг-мидæг ауад. 
Мæ сæрмæ сау мигътæ хæлбурцъытæ кодтой. Æмæ 
айдагъ мæ сæрмæ нæ. Æз цы уыдтæн? Ницы: фурды 
тъепа æмæ тъепа. Фæлæ мæнæ не стыр зæххы сæрмæ. 
Зæхх йæхæдæг дæр пиллон калдта. Æмæ ахæм рæстæ- 
джы, мæ хуры чысыл, де уæнгтæ дæ зæрдæйы фæндиаг 
фæйнæрдæм нæ айваздзынæ, дæ зæрдæйы фæндиаг нæ 
сулæфдзынæ, сыгъдæг уæлдæф топпыхосы тæфимæ сиу, 
сæмхæццæ æмæ хъылмайæ уæлдай нал уыд. Рæуджьь 
тыл-иу уыцы сæгдзыд æмæ уæззауæй йæ уæз æруагъта. 
Фæлæ дзы мах уæддæр улæфыдыстæм, æндæр гæнæн 
нæ уыд. Ахæм уыд нæ хъысмæт... Ноджы мæнæ ацы 
дынджыр зæхх дæр нæ къæхты бын, рынчын лæгау, 
хъæрзыдта... ныннæтыд-иу... Иæхимидæг-иу базыр-зыр 
кодта... 
Зæронд та йæ сæрыл уæззаугай уæлæмæ схæцыд 
æмæ йæ фыртыфыртырдæм бакаст. Лæппу дæр нæу- 
уыл хуысгæйæ йæ фыдыфыды цæстытæм комкоммæ 
ныккаст. 
— Уый мæнæ ацы зæхх афтæ хъæрзыдта? 
— Мæнæ ацы зæхх дæр, мæ хъæбул, нæхи зæхх... 
Фæлæ уæд æз ам нæ уыдтæн... 
— Уæдæ кæм, дада? 
— Æмæ кæм нæ уыдтæн... Алы рæтты... Хæсты уы- 
лæнтæ нæ сæ уæлныхты систой æмæ... Нæ полкъ нын 
фашисттæ ныппырх кодтой, æмæ цæмæй сæ дзæмбытæм 
ма бахаудтаиккам, уый тыххæй къордтæ-къордтæй Ху- 
рыскæсæнырдæм цыдыстæм. Цæугæ та, кæй зæгъын æй 
хъæуы, кодтам хъæд-хъæд, фæсвæдты, знаджы цæсг 
ьыл куыннæ æрхæцыдаид, афтæ. О, фæлæ æххорма- 
гæй адæймаджы бон цас бауыдзæн. Æнæ хæргæ дуне 
нæй, мæ зæрдæйы таг. Æмæ æз дæр ме ’рыгон æмбал 
Виктор Шиловимæ хъæдæй рацыдтæн... Иу рæстæджы 
Хистлавичы районы иу къаннæг хъæумæ бахæццæ стæм. 
5 

Сæ къæбæр нын. нæ бавгъау кодтой. Афæстиат дзы 
стæм, уæдæ цы. Иу райсом дын кæсæм, æмæ /Зæстæ 
урс-урсид адардта. Мит æруарыд... Раст зæгъын хъæуы, 
урс дунейы уындæй мæ зæрдæ бынтондæр бамæгуыр: 
ардыгæй фæстæмæ нæ фæдуадзгæ цæудзыстæм, зæгъгæ. 
Ноджы ме \мбал ныцъцъæх. Хуызы цъыртг дзы нал 
уыд. Æрыгон уыд, мæгуыр, хæрзæрыгон. Фылдæр-фыл- 
дæр ыл цыдаид æвддæс, æстдæс азы. Мæнæ дæуæй уы- 
даид иу кæнæ дыууæ азы хистæр.— Зæронд, лæппумæ 
бæкæсгæйæ, йæ ныхасы таг фескъуыдта, цыма исты 
зæгъынмæ хъавыд, уыйау ныхъхъуыды кодта. Æмæ 
йын, чи зоны, æмæ зæгъынмæ дæр хъавыд, зæгъгæ, 
уыцы лæппу дæ карæнæй тохы тымыгъты æхсыст... ды 
та дæ мад æмæ дæ фыдæй буц митæ фæдомыс... Фæла? 
йæ хъуыдытæ дзурын не сфæрæзта, нынныхъуырдта сæ. 
Лæппу йæ фыдыфыдмæ бакаст æмæ уыцы хуырым- 
хуызæй куы лæууыд, уæд æм бадзырдта: 
— Кæд дæ исты хъæуы, миййаг, дада? 
— Нæ, нæ, мæ хур, ницы мæ хъæуы. Æз афтæ 
æнæуи... Æвирхъау рæстæг... æвирхъау дуг... Æвзонг 
лæппу уыд, хæрз æвзонг Виктор Шилов. Иæ мад æмæ 
мын йæ фыды кой арæх кодта. Сæ рæвдыдæй сын нæ 
бафсæст. О, æмæ дын уый зæгъинаг уыдтæн: урс дуне- 
мæ кæсгæйæ йæ зæрдæ бынтондæр бамæгуыр. Æмæ иу- 
гæр хъæмпымсæр хæдзæртты тохынатæй фæздæг йæхи 
къæдз-мæдзытæгæнгæ хæрдмæ исы, уый куы ауыдта 
Виктор, уæд мæм уыцы мæгуырхуызæй дзуры: 
— Ехх, ныр уыцы гуыр-гуыргæнаг пецтæй иумæ дæ- 
хи дзæбæх батав, дæхи схъарм кæн. Уæд ма, чи зоны 
æмæ адæймаг йæ тæлæссон уæнгтыл иучысыл уæлæмæ 
дæр схæцид. 
Æз ын зæрдæтæ авæрдтон: 
— Не уæнгтыл схæцынæи дæр та нын рæстæг æр- 
цæудзæн... Ныр та фæразын хъæуы, зæгъгæ, афтæ куыд 
ныхæстæ кодтам, афтæ дын уæртæ нæ тæккæ бакомком- 
мæ цы гыццыл хъæу уыдис, уырдыгæй иу-дыууадæс 
6 

адæймаджы гæрæхтæ кæнгæ махырдæм сæхи раскъæрд- 
той. Сæ разæй куитæ рæйгæ згъорынц. Адон цы сты, 
зæгъгæ, куыд фæджих стæм, афтæ нæм чидæр ныхъ- 
хъæр кодта: 
— Уæ сæртæ бафснайут, пъæлицæ æрбацæуынц! 
Æз фæйнæрдæм акæстытæ кодтон, фæлæ нæ сæртæ 
кæм бафснайæм, митыл нæ къахвæдтæ куы зындзысты, 
уæд?—хъуыды кæнын хинымæр. Уæддæр исты амал 
кæнын хъæуы, зæгъгæ, кæронæй æрхбыл цы хæдзар 
уыд, уырдæм нæхи ныйистам. Баййæфтам дзы иу ацæр- 
гæ сылгоймаджы. Уый нын уыцы тагъд-тагъдæй цармæ 
ацамыдта, ома уæлæ уырдæм схизут, хосы абырут. Мах 
дæр афтæ бакодтам. Иæхæдæг, мæгуыр, къулæй асин 
айста. Мах дæр хосы абырыдыстæм æмæ æнхъæлмæ кæ- 
сæм, уæдæ дарддæр цы уыдзæн, зæгъгæ. 
Фæлæ нæ æнхъæлмæ кæсын дæр бирæ нæ бахъуыд. 
Пъæлицæ æрра бирæгътау уайтагъддæр, мах кæм уы- 
дыстæм, уыцы хæдзары фæмидæг сты. Сæ хъæрæй бæс- 
тæ сæ сæрыл истой. Сæ куитæ сæ рæйынæй нал æнца- 
дысты. Сылгоймаг сæ размæ ауад. 
— Цы кæнут, цы? Цæуыл сæрра стут? Хион дæр 
куынæуал зонут æмæ æцæгæлон дæр? Чи уын цы кодта, 
цæуыл сцырын стут? Мæнмæ ничи ис, айсут уæхи ар- 
дыгæй, куитæ! 
— Сабыр у, зæронд хъыргъа, науæд уæртæ ногуард 
митыл дæ къæхтæ адаргъ кæндзынæ,— бартхъирæн æм 
кодта сæ иу. 
Пъæлицæйæгтæ стæвд сты бынтон. Чидæр сæ зæ- 
ронд усы уалхъус дыууæ къæрццы ныккодта, стæй цар- 
мæ хизыныл фесты. Сагойы фындзæй хос змæнтын рай- 
дыдтой. Цы гæнæн ма нын уыд, ссардзысты нæ, уый 
куы базыдтам, уæд рабырыдыстæм. 
— Æмæ? — цымыдисæй афарста лæппу. 
— Æмæ цы?.. Ницыуал... Дамбаца мæм бæргæуыд, 
фæлæ сылгоймаг... Стæй уыдон бирæ, мах та дыууæ... 
Æрмæстдæр дыууæйæ уыдыстæм... 
7 

— Æмæ уæдæ цы баистут?.. 
Куы дын æй загътон, æрцахстой нæ! — Уане сæр 
дыгон сыгъдæг уæлдæфæй йæ риуыдзаг сулæфыд æма 
йæ къæхты бынмæ кæсгæйæ дзурын райдыдта: — Æр- 
цахстой нæ æмæ нæ Стодолищемæ... Мит фæлдзæгъдæ 
нæй уарыд... Дымгæ ниудта. Миты тъыфылтæ-иу йа 
рæуæг базыртыл фæцæйскъæфта. Уыцы куитæ нæ хъахъ- 
хъæдтой, сæ гæрзтæ дардтой багæрах æввонгæй. Тар 
стысты, миййаг, нæ исчи куы алидза. Мах дæр сæм 
мæстæй сыгъдыстæм, фæлæ цы нæ бон уыд? 
— Тагъддæр!.. Тагъддæр... Тагъддæр, кæд фосы мыг- 
гаг не стут, уæд!.. Мах уын уе рæгътæй гæрзытя 
рауадздзыстæм! — хъæр кодтой уыдон. 
Æз дæр сæм-иу бакæстытæ кодтон, кæд сæ мæ зæр- 
дыл искæй бадарин, зæгъгæ. Мæхинымæр хъуыды код- 
тон: арв куыд нæры, афтæ иæ цæвы. Миййаг, зæгъыи 
кæд удæгасæй баззайон, цы нæ вæййы, уæд мæ сæ су- 
рæт бахъæудзæн. Сар мын, зæгъын, сæ сæр кæны. Æм- 
бисондæн куы баззад, хох хохыл не ’мбæлы, фæлæ 
адæймаг адæймагыл фембæлы, æмæ сæ кæд искæуыл 
фембæлон, уæд мын сар йæ къона. Ацы бонтæ йын, 
зæгъын, уæд йæ зæрдыл æрлæууын кæндзынæн. 
— Ау, æмæ хиуæттæм дæр гæрзтæ сиеынц, дада?, 
— Уыд дзы, уыд, мæ хур, ахæмтæ дæр, уæдæ дын 
кæй кой кæнын. 
— Æмæ цы баистут уæддæр? 
— Цы, куы зæгъай, мæ хуры чысыл, уæд уым фем- 
бæлдыстæм, нæхиуæттæн чи æххуыс кодта, ахæм ныфс- 
джын адæймæгтыл... Цæхæрцæст лæппутæ, зæгъгæ, кæ- 
мæй фæзæгъынц, ахæмтыл... Фæхæлар стæм... Кæрæ- 
дзийы хъæр бамбæрстам... Лæг амæлдзæн, мæ хур, уый 
диссаг нæу. Адæймаг иу бон райгуыры, иннæ бон амæ- 
лы. Фæлæ цыфæнды куы уа, цыфæнды тымыгътæ куы 
сыстой, уæддæр хъуамæ лæг лæгæй амæла. Йæ адæмы 
раз хъуамæ мацæмæй фæкъæмдзæстыг уа. Уыцы хъуы- 
ды мæ æппындæр никуы рох кодта, æмæ мах дæр фыд- 
8 

гулы къæхты бынмæ цæлхдуртæ æвæрын райдыдтам. 
Ахæм хъуыддæгтæм тынг хорз арæхст Виктор Шилов. 
Бакуйаг уыд, бæрзондгомау, фæлæ талайау тæнтъи- 
хæг... фæлурс... Исты хорздзинад-иу куы бакодта, уæд- 
иу йæ дыууæ цъæх цæсты цырæгътау ссыгъдысты. Иу- 
цалдæр хатты, куыд ничи йæ бафиппайдтаид, афтæмæй- 
иу хиды бын минæтæ дæр бавæрдта. Æмæ-иу фыдгул- 
тæ дæр æнæ фыдбылыз кæм баззадаиккой. Фæлæ сæ чи 
æвæрдта, уый дымгæйæ фæстæмæ чи зыдта? Лæппумæ 
къух бакæнæн ничердыгæй фæци. Сæрæн уыд, арæхст- 
джын. 
Зæронд лæг йæ фыртыфыртмæ бакаст æмæ та йæ 
сæр гæзæмæ банкъуыста. 
Æхсар дæр æм фæрсæджы каст бакодта: 
— Дзур, дзур, дада. Æз дæм хъусын. Викторы кой 
кодтай!.. Кæм ис ныр уыцы лæппу? 
— Кæм ис, зæгъгæ, та мæ цæмæн фæрсыс? 
— Куыд цæмæн? 
— Хъусгæ кæн, мæ зæрдæйы таг, æмæ уæд хъуыд- 
дæгтæн се ’ппæты дæр базондзынæ. Тагъд ма кæн. — 
Йæхæдæг та йæ сæр дæлæмæ æруагъта, цыма, цы 
дзырдта, уыцы ныхæстæ зæххы риуæй хъуыста, уыйау. 
Æмæ та мæнæ йæ дзуринæгты къуыбылой сындæггай 
ивазын райдыдта: 
— Адæймаджы куыд фæфæнды, алы хатт йæ фæн- 
дæгтæ афтæ нæ рауайынц. Каем лæгъз быдырты фæ- 
цæуы, æнæкъуылымпыйæ, кæм та сындзкъутæртæм ба- 
хауы. Уæдæ, кæм фæкæла, ахæм бынатæй дæр адæймаг 
хызт нæ вæййы. Цард цард у æмæ дзы адæймаг 
алцы дæр бавзардзæн. Уæлдайдæр та ахæм æвирхъау 
дуджы. Иуныхасæй, лæппу, иуахæмы мах дæр фæндаг- 
мæ ракодтой. Уым та, Смоленскæй Стодолищейы æхсæн 
машинæтæ дыууæрдæм дугъ уагътой, сæ уындæй мæ 
цæсты фиутæ тадысты. Зæрдæ-иу баканчыритæ кодта, 
йæ уидæгтæ-иу сæхимидæг æрбампылдысты. Фæлæ цы 
нæ бон уыд? Ницы. Æмæ та-иу зæрдæ фырадæргæй йæ- 
9 

хи риуыкъултыл ныххоста, мæнæ куыд æдых, куыд 
æнæбон дæн, зæгъгæ. 
Уæд дын иуахæмы хур дзæбæх куы акъул, ныгуы- 
лæнырдæм йæ бæзджын дзыккутæ куы афаста, уæд 
мæм Виктор йæ цæстытæй цыдæр ацамыдта, фæлæ цы, 
уый æз нæ бамбæрстон. Сдзурæн та йын уæвгæ нæ уыд, 
фашисттæ нæ цуры уыдысты дыууæйæ: сæ иу бæрзонд 
æмæ уæнгджынтæ — хъæбысæйхæцæджы хуызæн. Иннæ 
та — бур, фыдцъылыз, раст мæнæ æлвыд гæдыйы лæп- 
пыны хуызæн. Иæ цъæх цæстытæ дыууæрдæм разил-ба- 
зил кодтой. Æххормаг бирæгъ йæ холымæ куыд кæса, 
афтæ-иу куы иумæ бакаст, куы та иннæмæ... Виктор 
йæхимидæг цæуылдæр сагъæс кодта, тыхстис. Мæныр- 
дæм-иу æрбакаст, фæлæ йын æз ницы æмбæрстон. Уæд 
мын уый йæ ронмæ ацамыдта. Æз фембæрстон, цыдæр 
кæй сфæнд кодта, уый. «Фæлæ цы, хæйрæг йæ зонæг! 
Гыццылдæр фашистæн æм, æвæццæгæн, йæ зæрдæ фех- 
сайдта. Бауад æм æмæ дæ фыдгул дæр афтæ: лимоны 
йас минæ йын йæ дзыппæй фелвæста. Цы бамбарын ма 
йæ хъуыд... Уыйразмæ мын Виктор дзырдта, зæгъгæ, 
дам, мæнæ мæ армытъæпа;нæй стырдæр чи нæу, ахæм 
минæ мæ къухы бафтыд. Уæртæ, дам, æй, æлвыд гæды- 
йы лæппын кæм вæййы, уырдыгæй рамырхтон. Бахъæу- 
дзæн, дам, мæ. Æмæ йæ ныр, æвæццæгæн, искуы знæг- 
ты размæ бавæрынмæ хъавыд. Фæлæ... Цыма мын мæ 
зæрдæйы згæ хъама нытътъыстæуыд, афтæ фæдæн. 
Æмæ дæ фыдгулыл дæр уый бон бакæнæд: бур гæ- 
дыйы хуызæн чи уыд, уый йыл галы мисындзæгæй ра- 
лæууыд. Уый дæр, мæгуыр, лидзынмæ фæцис. Дыууæ 
фашисты йæ сурынц... Виктор лидзы... Уыдон æй су- 
рынц. Йæ баййафынмæ сæ бирæ лал хъæуы... Мæнæ 
йын ныр стырдæр йæ цонгыл фæхæцдзæн, зæгъгæ, аф- 
тæ Виктор цæуылдæр йæ къах скъуырдта æмæ размæ 
бахауд... 
— Цы кодта?—тарст фарст акодта Уанейы Æхсар. 
— Цы ма кодтаид!.. Сæ къæхтæй йæ фæхостой... 
10 

—- Æмæ? — афарста та Æхсар. 
— Фæхостой йæ... Стæй йæ сыстын кодтой. Æниу ма 
кæдæм алыгъдаид, фæлæ йын уæддæр дыууæрдыгæй 
йæ цæнгтыл ныххæцыдысты æмæ йæ мах цурмæ æрба- 
кодтой. Мах разы дæр ма йын, бур гæдыйы хуызæн чи 
уыд, уый йæ тугæйдзаг уалхъусæн иу-цалдæр дзæхсты 
ныккодта. Стæй йын къуымых бел йæ къухты фæсагъ- 
та, дæхицæн ингæн къахгæ, зæгъгæ. 
— Æмæ къахта? — нал фæлæууыд лæппу, йæ фы- 
дыфыды цæсгоммæ комкоммæ бакаст æмæ федта: зæ- 
ронды хуыздзыд цæстытæ доны зылдысты. Æмæ саби 
дæр йæхимидæг хъуыды кодта, дадайы зæрдæйыл ныр- 
ма згæ нæма фæхæцыд, зæгъгæ. Хъуынайы бын нæма 
фæци, кæд цынæ бафæрæзта, ахæмæй а зæххыл ницы- 
уал ис, уæддæр. Æмæ йын тæригъæд дæр куыннæ код- 
таид. Фæлæ уæддæр сæрыстыр уыд йæ дадайы лæгдзи- 
надæй æмæ та йæм бадзырдта: 
— Дзур, дзур, æз дæумæ хъусын, дада. 
— Къахта, мæ хур, къахта, фезмæлæн ын нал уыд. 
Уыцы цъаммар дæр-иу дзыхъмæ ныккаст. Цæстæй-иу 
ын абарста йæ дæргъ, йæ уæрх. Ныккастис-иу, бынмæ 
йæ цас ныкъкъахта, уымæ дæр. Æмæ та-иу «къах, 
къах», зæгъгæ, фæхъæр кодта. 
Æз æмбæрстон Викторы уавæр... Уымæн, æвæццæ- 
гæн ,уыцы рæстæг йæ хъуыдытæ хуры тынтæй цæрдæг- 
дæр уыдысты. Æвæццæгæн æй сæ базыртыл Бакуйы ба- 
лæууын кодтой... Æвæццæгæн-иу, мæгуыр, йæ мады 
дæллагхъуыр абырыд æмæ йын йе ’намонддзинады ха- 
бæрттæ тагъд-тагъд дзырдта... Æвæццæгæн æй йæ 
хъуыдытæ сæ базыртыл систой æмæ йын йæ цыбыр цар- 
ды ныв йæ разы æрæвæрдтой... Æвæццæгæн-иу загъта, 
мæнæ мын баххуыс кæнын дæр куыд никæй уал бон у, 
мæнæ! Æмæ кæд Викторæн ахæм тымыгъ йæ зæрдæйы 
къуымты къуыззитт кодта, йæ ниуынæй-иу нал æнцад, 
уæддæр йæхиуыл хæцын фæрæзта. Къахта æмæ къахта 
йæхицæн ингæн... Фæлæ уæддæр æмбæрста — йæхи уды 
11 

тыххæй нæ, фæлæ адæмы тыххæй ис ацы цъысымы. Иæ 
сæр нывондæн æрхаста адæмы амондæн. 
Ахæм сагъæсты хъуырдухæн кодта Виктор. 
— Æгъгъæд! — фæхъæр кодта фæстаджырдæм фа- 
шист æмæ Викторы къухтæй къуымых бел ратыдта. 
Виктор, мæгуыр, фæллад æмæ хуыздзыдæй лæууыд 
йæ уæлæнгай интæны был... Æнкъард уыд Виктор... 
Æнкъард уыд ацы æнамонд дуне... Æнкъард уыд ар- 
вьг рухс... Æнкъард уыдысты Викторы æмбæлттæ... Фез- 
мæлæн кæмæн нæ уыд, уыцы æнамонд адæм... Æнкъард 
уыдис хур йæхæдæг дæр, фæлæ ма уæддæр йæ хъæр- 
муст тынтæ æна^бон æмæ фæлурсæй Викторы хуыздзыд 
цæсгомыл сæхи æруагътой, цыма йын йæ сурæт æну- 
стæм баззайыны тылдæй ныв кодтой. Æвæццæгæн æй 
барæй срухс æмæ (фæсугъд кодтой, кæд æм знаг йæ 
къух нæ сисид, кæд топпы гæдывæдæгыл æрбахæцынмæ 
йæ къух нæ фæтасид, зæгъгæ. Фæлæ... Фæлæ знаг знаг у... 
æгъатыр æмæ дурзæрдæ Æмæ иугæр топпы гæрах куы 
райхъуыст, Виктор йæхи къухтæй кæй скъахта, уыцы 
уазал ингæны йæ къæхтæ куы адаргъ кодта, уæд ма 
йæм хур иу каст ныккодта бынмæ, уæлæнгай дзыхъмæ. 
Стæй йæ тынты йæ фæдыл ласгæйæ кæмдæр дард ран 
хъæды хуылфмæ ныттылд. Æрмæст ма уæле кæмдæр, 
тымбыл къухыйас чи уыдаид, ахæм æврагъы мурыл йæ 
иу тыны хал зыр-зыр кодта, — загъта зæронд Уане, йæ 
цæссыгтæ йæ тымбыл къухæй сæрфгæйæ æмæ йæ фыр- 
тыфырт Æхсарыл йæ цæст æрхаста. Стæй йæ къæхты 
бынмæ ныккаст йе ’ртыкъахыг бандоныл бадгæйæ.— 
Ды мын, мæ хъæбул, Викторы æрбаздæхынмæ æнæниз у. 
Лæппу дæр, Викторы хъысмæтыл хъуыдытæгæнгæйæ, 
æдзæмæй лæууы фæткъуы бæласы бын... Фæлæ йæ 
хъуыдыты дæрзæг дзæмбытæй йæхи куы ратыдта, уæд 
йæ зæронд дадамæ бадзырдта: 
— Хъæддаг сырдтæ! Амардтой лæппуйы. 
— Амардтой йæ, мæ хур, — загъта Уане дæр, — æмæ 
та уыцы æвирхъауы боны хуызæн ныр дæр йæ цæссыг- 
12 

тæ йе ’нхъырдтæ цæсгомыл иугай-дыгай зыр-зыргæнгæ 
тылдысты. 
Лæппу дæр бакæс-бакæс кодта Уанейы æрхæндæг 
цæсгоммæ: 
— Бирæ зындзинæдтæ бавзæрстай, дада! — æмæйæм 
йæхи хæстæгдæр байста, æрбахъæбыс æй кодта. 
— Бирæ, бирæ, мæ хур, дæ дадайы сæр бирæ цы- 
дæртæ бавзæрста, фæлæ уæддæр мæнæ сæрæгасæй дæ 
фарсмæ бады. Хæст кæд фæци, уый дзæбæх хъуыды 
дæр нал кæнын, уæддæр ма æз цæрын, улæфын, зæхх 
нæмын, — зæронд та йæ къæхты бынмæ кæсгæйæ йæ 
сæр батылдта. Æвæццæгæн ма йæ кæддæры царды ныв- 
тæй йæ цæстытыл истытæ уад, фæтых ыл сты, æмæ йæ 
бынатæй стгæ дæр уымæн не скодта. Сæ уæз ыл 
æруагьтой æмæ уый дæр бадт. 
II 
Уане йæ таурæгъ фæци, кæронмæ йæ ахæццæ кодта, 
зæгъгæ, уæд кæдæриддæр йæ бынатæй сысты, уыцы ми- 
ниуæг ын, кæй зæгъын æй хъæуы, йæ хъæбулы хъæбул 
рагæй дæр зыдта æмæ та йæм мæнæ уый дæр баулæ- 
фыд: 
— Дада, æнхъæлдæн æмæ та дæ ныхас кæронмæ 
нæма фæдæ. Дæ сæр та дзæгъæл хуымæтæджы нæ ба- 
тылдтай. 
—Суанг ма мæ гуыбыны цал тъанджы ис, уый 
дæр, æвæццæгæн, зоныс, дадайы хур. Æмæ зонын дæр 
хъæуы, уæдæ куыд? Цас фылдæр зонай, уыйас дын æн- 
цондæр уыдзæн цæрын. Адæймаг йæ зонындзинæдтæ 
æмæ йе ’гъдауæй лæг у. Фидаугæ дæр уыдон фæрцы 
кæны... Уыцы бур фашист адæймаг дæр нæ уыд æмæ 
сырд дæр. Уымæн хурджын бæстаг маргджын калм 
дæр йæ цуры ницы сахадыдтаид. Ингæнтæ сæхицæн 
кæмæн скъахын кодта, уыдон иу æмæ дыууæ нæ уыды- 
сты... 
Иухатт дын мæнмæ дæр, æххормаг бирæгъ йæ хо- 
13 

лымæ куыд кæса, афтæ ныккаст. Иæ дзыгъуыртæ къух 
мæм батылдта, ардæм ма рауай, зæгъгæ. Мæ зæрдæ йæ- 
хи риуыкъултыл ныххоста, цы мæ кæны, цæмæн æй 
бахъуыдтæн, зæгъгæ. Æз дæр æм бацыдтæн, уæдæ цьг 
уыдаид. Дæрддзæфгомау æм æрлæууыдтæн. Уый мæ 
къахæй мæ сæрмæ сбарста цæстæнгасæй. Иæхимидæг 
цыдæртæ адыгъал-дыгъул кодта, стæй махæй иу-фондз 
æмæ ссæдз метры æддæдæр цы рæхснæг нæзы бæлас 
уыд, уымæ ацамыдта, ома далæ уыцы бæласмæ æн- 
тъæргæ æмæ йе ’нцой æрлæуу. 
Æз дæр æрлæууыдтæн... Цы мæ бон уыд? Уый мын 
топп мæ риумæ сарæзта... Топпы кæсæнæй мæм кæсы... 
Æз лæууын... Виктор Шиловы куыннæ æрбаймысы- 
даин?.. Цы æвирхъау митæ йын акодта, уыдон мæ цæс- 
тытыл куыннæ ауадаиккой?.. Æмæ æз дæр æнцад лæу- 
уыдтæн... Комкоммæ кастæн æнаккаджы цæстытæм... 
Фæлæ йæ уыигæ нæ кодтон... Мæ хъуыдытæ мæ мæнæ 
ардæм, нæхи къæсмæ, схæццæ кодтой. Мæнæ ацы фæт- 
къуы бæлас, уæд гыццыл тала уыд, хæстмæ куы цыд- 
тæн, уæд æй мæнæ ацы дыууæ къухæй ныссагътон, уый 
дæр ма мæ зæрдыл æрбалæууыд. Æмæ мæ науæд мæ 
хъуыдытæ кæм нæ балæууын кодтой. Терчы уылæнтæ 
мæстыйæ куыд хæлбурцъытæ фæкæнынц, уый дæр ма 
мæ цæстытыл ауад. Сæнайы хох дæр мæм хуры тынты 
хъæбысæй йæ мидбылты бахудт. Нæ, зæгъын, нал уæ 
фендзынæн, мæ уарзон хæхтæ, мæ цæст уыл, зæгъын, 
нал æрхæцдзæн, иæ тæлтæг цæугæдæттæ, мæ уарзон 
хъæубæстæ. Фæлæ, зæгъын, уæддæр мæ бæсты мæ фæт- 
къуы бæлас цæрдзæн... Æмæ ма, уæвгæ дæр, кæм нæ 
балæууыдтæн мæ хъуыдыты фæсарц бадгæйæ, ахæм мыи 
нал баззад, уыцы гыццыл уысмы дæргъы. Уæддæр æз 
бæласы æнцой лæууын.., Уый дæр мæм йæ топпы кæ- 
сæнæй кæсы... стæй гæрах айхъуыстон... Фесхъиудтон, 
фæлæ хаугæ не ’ркодтон... Нæмыг мыл не суад... Æнæ- 
уынон цæстытæй бакастæн фашистмæ. Уый йæ топп 
æруагъта, дыккаг æхст нал фæкодта... Иæ сæрты цы 
14 

зæд атахт, уымæн æз ницы зонын... Æрмæст мын къу- 
хæй ацамыдта,уырдыгæй ахъуытты у, зæгъгæ. Æмæ æз 
дæр ме ’мбæлтты æхсæн æрныгъуылдтæн, мæ цæсты кæ- 
ронæй дæр æй куыннæуал уыдтаин, афтæ. Æнæуи та 
мæхимидæг цин кодтон. Виктор Шиловы хал кæй нæ 
ахордтон, мæлæтæй кæй фервæзтæн, уый тыххæй. 
— Диссаг нæу, дада, куыд фервæзтæ, дыккаг хатт 
дæ куыннæ багæрах кодта, уый? 
— Диссаг дæр у, мæ зæрдæйы уидаг, æмæ диссаг 
дæр нæу. Æвæццæгæн мæ куы фæивгъуыдта, уæд йæ- 
хицæн загъта: уæддæр мæ къухты нæй, кæдæм мын ир- 
вæдзæн. Гъе та йыл, чи зоны, æмæ мæхæдæг фæтых 
дæн ,мæ мæлæты размæ йын кæй нæ ныллæгъстæ код- 
тон, йæ разы мæ зонгуытыл кæй не ’рхаудтæн, уый тых- 
хæй. Хæйрæг йæ зонæг... 
Уыцы ныхæстæ куы загъта Уане, уæд йæ бандо- 
нæй сыстад. 
— Абон уал æгъгъæд фæуæд! — бадзырдта йæ фыр- 
тыфырт Æхсармæ æмæ фæткъуы бæласы бынæй сыс- 
тад. Хæдзармæ араст йæ фыртыфырт Æхсаримæ, æмæ 
раджы кæддæр Уане йæхæдæг цы фæткъуы бæлас ныс- 
сагъта, уый ныр сæ фæстæ хъæлдзæгæй каст, йæ зад 
къалиутæ-иу сындæггай базмæлыдысты, цыма сын аф- 
тæ зæгъынмæ хъавыд: 
— Æнæмаст ут, æнæмаст! 
III 
Уане аходæн куы бахордта, уæд ма фынджы уæл- 
хъус иуцасдæр абадт. Иæхимидæг цæуылдæр тыхст, 
фæлæ цæуыл, уый йæхæдæг дæр дзæбæх нæ хатыдта, 
йæ зæрдæ-иу сдудыдта æмæ фæстагмæ йæ фыртыфырт 
Æхсармæ адзырдта: 
— Лæппу, кæм дæ, кæ? Цы та æрбадæ? Ды дæр 
мæм куы никæцæй зыныс. Мæ зæронд сæр мын иунæ- 
гæй куы ныууагътат. 
15 

— Æз мæнæ дæн, дада, фаллаг уаты,—райхъуыст 
Æхсары хъæлæс. 
— Ардæм-ма рауай, мæ гыццыл хур, ардæм. 
Æхсар дæр иннæ уатæй æвæстиатæй рауад, æмæ, 
иннæ хæттыты куыд фæкæны, афтæ та ныр дæр йæ зæ- 
ронд дадайы хъуырыл йæ къухтæ æрбатыхта æмæ йын 
йæ хъуынджын русæн адджын ба ныккодта: 
— Æз дын мæнæ дæн, дада, мæнæ. Хъусын дæм. 
Уане дæр лæппуйы йæ дæрзæг къухтæй йæ риумæ 
æрбалхъывта æмæ йын йæ бæзджын бецыкк йæ армы- 
тъæпæнæй рæвдаугæ цалдæр хатты æрфаста. 
— Дæ дада дæ фæхъхъау æрбауа, иунæгæй дын уаты 
бадынæй бæфæлладтæн. Райсомæй дæр—уаты, сихо- 
рыл дæр — уаты. Изæрæй дæр ам. Бафæлладтæн иу 
ран бадынæй. Сымах райсомæй уæ хъуыддæгты фæдыл 
ацæут: чи скъоламæ, чи йæ куыстмæ, чи — кæдæм. Дæ 
фыдымад дæр иу ран нæ бады. Куы сыхæгтæм 
бауайы, куы хæринаджы куыстытæ фæкæны, куы цы, 
куы цы... Æз та иу ран бадгæйæ баззайын. Мæнæ къуы- 
дыроны лыггаг иу ранмæ куы баппарай æмæ уый куыд 
лæууа, раст афтæ. Мæнæ ацы бандоныл бадгæйæ баз- 
зайын. Мæ хуыздзыд цæсгытæй куы къултæм фæкæс- 
тытæ кæнын, куы та—цармæ. Æмæ афтæмæй ме уæнг- 
тæ бынтондæр æмпылын райдыдтой. Абон, æнхъæлдæн 
æмæ ды дæр скъоламæ нæ цæуыс æмæ ма мын, мæ 
хур, уæртæ ме ’ртыкъахыг бандон цæхæрадонмæ адав 
æмæ йæ фæткъуы бæласы бын æрæвæр. Æз дæр дæ 
фæстæ сындæггай фæцæуын... 
— Мæ бар ма йæ уадз, дада.—Лæппу цингæнгæйæ 
бандон фелвæста æмæ феддæдуар. 
Цæстыфæныкъуылдмæ фæстæмæ фæзылд æмæйæда- 
дайы цонгыл фæхæцыд. 
— Ныр, дада, дæхиуыл уæлæмæ схæц æмæ иумæ 
цом. 
Уане дæр уæззаугай сыстад, Æхсаримæ хæдзарæй 
рацыд. Æмæ иугæр зæронд лæг зад фæткъуы бæласы 
16 

бын йæхи æртыкъахыг бандоныл куы æруагъта, уæд 
сыгъдæг уæлдæфæй йæ риуыдзаг цалдæр хатты сулæ- 
фыд. Æмæ уæле, къалиуты æхсæнты цы хуры тынтæ 
æрхъуызыд, уыдон ын йе ’нхъырдтæ цæсгом ысрухс 
кодтой æмæ уый дæр йæ мидбылты фæлмæн худт ба- 
кодта. Фæлæ йæ мидбылты цæй тыххæй бахудт, йæ бæз- 
джын урс æрфгуытыл уæлæмæ цæмæн схæцыд, уый æн- 
цон раиртасæн нæ уыд. Чи зоны æмæ хуры тынтыл цин 
кодта. Йе та йæ, чи зоны æмæ, мæнæ йæ бындар цæ- 
хæрадонмæ кæй ракодта, йæ алы ныхас, йæ алы фæ- 
дзæхст дæр ын æнæ уæлдай митæгæнгæйæ кæй сæххæст 
кæны, йæ зæрдæ йын уыцы хъуыддаг барухс кодта. 
Хæйрæг йæ зонæг. О, фæлæ кæд цыфæнды у, уæд- 
дæр цыдæр æхсызгондзинады къуыбылой ленчытæ код- 
та Уанейы зæрдæйы къуымты æмæ йы-н уый барухс 
кодта йе ’нхъырдтæ цæсгом. Æмæ йæ куыннæ срухс 
кодтаид. Зæронд бузныг уыд йæ цардæй, йæ бинонтæй, 
йæ кæстæртæй. Уæлдай бузныг дæр та йæ фыртыфырт 
Æхсарæй. 
Æмæ мæнæ ныр дæр Уане иуцасдæр хъæлдзæгæй 
абадт. Фæйнæрдæм райдзастæй акæстытæ кодта, стæй 
та уæд йæ урс сæр бынмæ æруагъта, цыма та зæххы 
уæззау улæфтмæ хъуыста, уый хуызæн. Дуне уыд са- 
быр. Уæдæ мæнæ пæлæхсар фæткъуы бæлас дæр 
Уанейæн йæхийау ныхъхъус. Æнцад лæууынц йæ бæз- 
джын сыфтæ, бынмæ æрзæбултæ сты йæ сырхварсфæт- 
къуытæ... Æмæ та лæгтпу зæронды сæргуыбырæй зæх- 
хы улæфтмæ хъусгæ куьг ауыдта ,уæд æм дзуры: 
— Æнхъæлдæн æмæ та цæуылдæр сагъæстæ кæнын 
райдыдтай, цыдæр та дæ, дæхи загъдау, уыдтыры къæ- 
бæлыл бакодта, зæххы улæфтмæ та дзæгъæл хуымæтæ- 
джы нæ ныхъхъуыстай. 
— Цы, цы? — йæ хъуыдыты уæзæй зæронд Уане йæ 
гыццыл хъæбул Æхсары ныхас нæ бамбæрста, æмæ т^ 
йæм уæд йæ бындар бадзырдта: 
— Цы, куы зæгъай, дада, уæд та æнхъæлдæн æмæ 
17 

дæ цардæй цыдæр цаутæ æрымысыдтæ... Фæлæ дæм 
хъусын. — Лæппу йæ фыды фарсмæ цъæх кæрдæгыл 
йæхи æруагъта. 
Зæронд цæуыл сагъæс, цæуыл хъуыдытæ кодта, уый 
йæхи йедтæмæ хъуамæ чи зыдтаид, æмæ та лæппумæ 
бынмæ йæ фæллад цæсгытæй æркаст: 
— Нæ зонын, мæ хур, цы дын зæгъон! 
— Ау, куыннæ йæ зоныс? — скаст æм Æхсар дæр. 
— Ды мын цæрай, лæппу, нæ зонын. 
— Уымæй дын ницы рауайдзæн, дада, фæлæ ма 
мын зæгъ: иухатт дæ нæзы бæласы æнцой чи æрлæу- 
уын кодта, топпæй дæм чи ныхъхъавыд, чи дæ багæрах 
ласта, уыимæ искуы фембæлдтæ? Мæнæ фыдцъылыз, 
æлвыд бур гæдыйы лæппыны хуызаен кæй хуыдтай, уы- 
мæй зæгъын!—зæронды цæстытæм комкоммæ кæс- 
гæйæ фарста лæппу. 
Æмæ уæд Уане дæр йæ зæронд сæрыл уæлæмæ схæ- 
цыд æмæ Æхсармæ бакæсгæйæ загъта: 
— Айдагъ уынгæ нæ, мæ хур, фæлæ ма дзы æндæр 
хъуыддæгтæ дæр уыд. 
— Цавæр хъуыддæгтæ? — фæрсы лæппу. — Радзур- 
ма сæ. Хъуамæ дын æз дæр дæ зынвæндæгтæй истытæ 
зонон. Скъолайы ме ’мбæлттæй бирæтæ сæ дадатæй 
феппæлынц, хæсты сæ чи цы лæгдзинад равдыста, уы- 
дон кæрæдзийæн фæдзурынц, сæрыстыр вæййынц сæ 
фыдæлтæй. Æз та дæуæй дæн сæрыстыр æмæ сынхъуа- 
мæ æз дæр дæ хабæрттæй истытæ ракæнон. Мæ дада 
нæ дæ? 
— Дæу дæн, мæ хур, дæу, дæ дада дæн. 
— Æмæ дæм æз дæр уый тыххæй дзурын, фæлæ... 
— Фæлæ дзургæ кæн, зæгъынмæ хъавыс, нæ? Хорз, 
мæ хур, хорз. Нал мæ ныууадздзынæ, уый зонын æмæ 
ма дын цы акæнон! Уæвгæ, мæ хур, алцы зонын дæр 
хорз у. Æмæ уæдæ хъусгæ кæн, уыцы хабæрттæй дын 
иу-дыууæ ныхасы уæддæр зæгъон. Цæвиттон хъуыдда- 
гæй, уыцы хабар куы æрцыд, уæдæй нырмæ бирæ бон- 
18 

тæ рауад, бирæ рæстæджьггæ, мæнæ ма ацы фæткъуы 
бæлас дæр уæд хæрзчысыл уыд, ныр уый дæр мæ хуы- 
зæн ныззæронд, мæнæ йæм нæ кæсыс. Иæ уидæгтæ хус 
кæнын райдыдтой. Æрыгон та кæддæриддæр тыхджын 
æмæ ныфсджын вæййы. Æз дæр тыхджын æмæ ныфс- 
джын уыдтæн кæддæр. Æмæ нæ фыдгул та æнцад ба- 
дын кæм уагътаид... Куы-иу нæ иу ранмæ æппæр- 
стой, куы та иннæ ранмæ... Бæласы æнцой мæ 
чи æрлæууын кодта... топпæй мæ чи бахста, уый дæр 
æдзухдæр немæ... Йæ уындæй ма-иу суанг мæ цæсты- 
тæ риссын дæр райдыдтой. Гыццылтæарæзт, æлвыд гæ- 
дыйы лæппынмæ дæр ма бакæс æмæ уымæ дæр. Мæ- 
химидæг ма-иу ахъуыды кодтон, зæгъгæ, ма мæм 
уыцы бур цъаммар иу хатт куы фæкомкоммæ уа, уæд 
мæ мæнæ ацы рухс дунейæн хæрзбон зæгъын бахъæу- 
дзæн. Фæлæ мæ, зæгъын, ацы къæппæгæй фервæзынæн 
исты амал кæнын хъæуы. Фæлæ цы, уый æрхъуыды кæ- 
нын мæ бон нæ уыд... Иуныхасæй, йæ базыртæ басг 
кæмæн уой, ахæм цæргæсæн тæхæнтæ нæй. Æмæ та-иу 
æз дæр æвадат сагъæсты уылæнты хуылфмæ бахауд- 
тæн. Мæнæ хæлуарæджы тынты хуылфмæ бындз куы 
бахауа æмæ йын уырдыгæй фæстæмæ ратæхыны хъо- 
мыс куынæуал уа, раст афтæ. 
— Иугæр бындз хæлуарæджы тыны хуылфмæ куы 
бахауы, уæд уым баззайы, йæ боны рухс ыл уым ба- 
талынг вæййы. Уæд ды та уыцы æлгъысты къæппæгæй 
куыдæй раирвæзтæ?—цымыдисæй афарста Æхсар. 
— Куыдæй, куы зæгъай, лæппу, уæд хъусгæ кæн 
æмæ йæ базондзынæ. Иуахæмы та нæ уыцы бур æмæ 
йæ дыууæ æмбалы сæ разæй куы акæниккой. Фæлæ 
кæдæм æмæ цæмæн, уымæн махæй ничи ницы зыдта... 
Дзæвгар куы ауадыстæм, уæд нæ цавæрдæр хъæды 
хæрз кæрон æрурæдтой. Мах, æбар адæм, лæууæм кæ- 
ронæй. Уыдон та дыууæйæ бæлæстыл зылдысты æмæ 
сæ калын кæй хъуыд, уый та-иу фæрæтæй фæугард код- 
той, йæ 4>æд куыд зына, афтæ. Мах сæм дæрддзæфæй 
19 

кастыстæм... Агуырдтой даргъæмæ рæхснæг бæлæсгæ. 
Уыд ирд бон... Хур тæмæнтæ калдта æмæ-иу йæ тынтæ 
куы нæзыты хихтыл ссыгъдысты, мæнæ-иу раджы кæд- 
дæр аргъуаны цы лыстæг сойын цырæгьтæ сыгъд, раст 
уыдон хуызæн, куы та-иу хуры тынты рухсмæ нæзы 
бæласы сырхбурбын буар хъæлдзæгдæр æмæ рæсугъд- 
дæрæй разынд. Фæлæ уыцы рæсугъддзинад махæй ни- 
кæмæ хъардта. Уый нæ, фæлæ ма-иу хъæлдзæг бæлæс- 
тæм кæсгæйæ нæ цæстытыл ауадысты кæддæры хъæл- 
дзæг бонтæ, æнæмаст дуне, сабыр дуг. Æмæ-иу уæд 
зæрдæ йæхимидæг куыддæр æрбампылд æмæ-иу сду- 
дыдта. — Уане уыцы ныхæстæ куы загъта, уæд бынмæ, 
кæрдæджы хæлттæм ныккаст, цыма йын дзурынæн ны- 
хæстæ нал фаг кодта æмæ ныхæстæ кæрдæджы хæлт- 
ты æхсæнты агуырдта, уыйау. 
Æхсар цымыдисæй каст Уанейы цæсгоммæ æмæ 
федта, зæрондæн йæ цæстыбынтæ уымæл кæй уыдысты, 
уый. Цы уæззау фæндæгтыл фæцыд, уыдон куы фæмы- 
сы, уæд, æвæццæгæн, йæ зæрдæ суынгæг вæййы æмæ 
йын уæд цæссыгтæ йæ рустыл сæ фæд ныууадзынц, 
Æхсар хорз зыдта йæ фыдыфыды зæрдæйы уаг æмæ 
цæмæй зæрондæн йæ ныхасы таг ма фескъуыйа, уый 
тыххæй йæ афарста. 
— Æмæ сымах дæр уыцы рæхснæг нæзыты калд- 
тат? 
— Калдтам сæ æнæбары, мæ хур, калдтам, фæлæ 
сæ цæмæн бахъуыдысты, цы сæ арæзтой, махæй уымæн 
ничи ницы зыдта. Дзæвгар æрфæлдæхтам уыцы рæхс- 
нæг бæлæстæй. Мах кусæм, уыдон хъæдгæрон аууоны 
сæхи цæмæйдæрты ирхæфсынц... Æлвыд бур гæдыйы 
лæппыны хуызæн чи уыд, уый дæр йæхи адаргъ кодта, 
йæ цæстыты уæлтъыфæлттæ бынмæ æруагъта, хуыссæг 
ыл фæтых, æвæццæгæн. Æз æм бакастæн, æмæ мæ маст 
фыцын райдыдта. Мæ цæстытыл ауадысты йæ æбуал- 
гъы митæ: мæнæ Виктор Шиловы къухты бел фæ- 
сагъта, дæхицæн ингæн къах, зæгъгæ, йæхæдæг-иу 
20 

дзыхъмæ ныккаст, æмæ дзы мард уæлæмæ нал зын- 
дзæн, зæгъгæ, уый куы бамбæрста, уæд ыл дæнг-дæн- 
гæй ралæууыд æмæ Виктор йæхæдæг кæй скъахта, уыцы 
дзыхъмæ мардæй ныххауд... Мæнæ мæнæн мæхи дæр 
æрлæууын кодта рæхснæг нæзы бæласы æнцой... Бах- 
ста мæ, фæлæ... Иудзырдæй, алы æбуалгъы нывтæ мæ 
цæстытыл уадысты. Иу дынджыр дзомсмæ фемдзаст 
дæн. Цалынмæ, зæгъын, рæдзæ-мæдзæ кæны, уæдмæ 
йын йæ сæрыкъуыдыр уыциу цæфæй лыстæг мур нык- 
кæнон. Фæлæ цæстыфæныкъуылдмæ, мæнæ, мæйдар æх- 
сæв арвы фат уыциу æрттывд куыд фæкæны, афтæ мæ 
зæрдæйы иу хъуыды февзæрд. Ома уæртæ уыцы цъам- 
марæн йæ сæрыкъуыдырæн дзомсæй иу хафт куы нык- 
кæнон, уæд дæ фыдгул дæр афтæ. Мур дæр дзы нал 
аззавдзæн. Лыстæг пырх ныууыдзысты сæрыкъуыды- 
рæй, магъзæй. Мæхицæн мын, зæгъын, цыфæнды дæр 
кæнæнт, ома рагацау æз мæ туг мæхæдæг райстон, фæ- 
лæ, зæгъын, уæртæ уыцы æнамонд адæм та, иуы дæр 
дзы, зæгъын, удæгасæй нал ныууадздзысты. Се ’ппæты 
дæр, зæгъын, мæнæ ацы хур бон зæххы быц фæкæн- 
дзысты... Æмæ уæд æз дæр æндæр фæндмæ æрцыдтæн. 
Мæ гуыбынæй мæлын, зæгъгæ, афсон кодтон æмæ, къу- 
дзитæ бæзджындæр кæм уыдысты, уыцырдæм мæхи 
байстон. Æмæ, иугæр куы фæаууон дæн, уæд ма, лæп- 
пу, ды дæр мемæ куы фæуыдаис. Раст дугъон бæхау 
размæ фесхуыстон. Рæхснæг нæзытæ æмæ ныллæг къу- 
дзиты æхсæнты афтæ уадтæн, афтæ, æмæ мыл, æвæц- 
цæгæн, адæймаджы цæст хæцгæ дæр не ’ркодтаид. Уы- 
цы бынатæй мæ исчердæм мæхи айсын хъуыд, æмæ, 
æцæгдæр, куыд æрталынг, уый фиппайгæ дæр нал ба- 
кодтон. Мæ хид къоппæй калд. Улæфын мæ бон нал 
уыд. Æмæ, раст куы зæгъон, уæд ма йæ абоны хуы- 
зæн хъуыды кæнын. Хъæды иннæ кæронæй акастæн. 
Ныр мын мæ фæдыл цæхх кæнæнт, зæгъгæ, мæ риуы- 
дзаг сулæфыдтæн, стæй мæхи кæрдæгыл уæлгоммæ 
ауагътон... Мæ цæсты уæлтъыфылтæ æрæхгæдтон æмæ 
<л 

йу сахаты бæрц афтæмæй фæрæдзæ-мæдзæ кодтон. 
Æмæ мæ фæллад, кæй зæгъын æй хъæуы, ссыд. Мæ 
сæр мæ искуы бафснайын хъæуы, зæгъгæ, сыстадтæн, 
уæдæ цы уыдаид... 
— Æмæ ма хъæды иунæгæй цы ми кодтай? Цы фæ- 
дæ? — тыхстхуызæй афарста лæппу. 
— Цы фæдæн, зæгъгæ, куы фæрсай, мæ хур, уæд 
уыцы мæйдары лæгъз быдырты цыдтæн æмæ цыдтæн, 
кæд исты хъæумæ фæхæццæ уаин, зæгъгæ. Базонын мæ 
хъуыд фæндæгтæ, æдасдæр бынæттæ. Мæ сæр кæм фæ- 
цæвон, ахæм хъæд. Партизантæ кæцы бынæтты сты 
æмæ сæм куыдæй бахаудæуа... Æмæ æз дæр сагъæс- 
гæнгæ цыдтæн, бæрзлæдзæг мæ къухы, афтæмæй. Æм- 
бисæхсæв уыдаид, афтæ иу къаннæг хъæумæ бахæццæ 
дæн, кæройнаг хæдзары цур иуцасдæр алæууыдтæн... 
Мæ ныфс нæ хастон рудзынг бахойынмæ. Фæлæ цы гæ- 
нæн уыд. Мæ рахиз къухы амонæн æнгуылдзæй хæрз^ 
сындæггай бахостон рудзынг, фæлæ дзуапдæттæг нæй.._ 
Дыккаг хатт куы бахостон, уæд чидæр схуыфыд, фæла* 
мæм кæсгæ нæ ракодта. Ам чидæр ис, ахъуыды кодтон- 
æз, æмæ та рудзынджы тъæпп-тъæпп ссыд. 
— Иу бон дæр ахæм нæма уыд, æмæ нæ фыдæхсæв: 
ма фæкæной. Цы мæрдтаг дæ? Цы дæ хъæуы ацы æна- 
фон? — мæ хъустыл ауад кæйдæр хъуыр-хъуыр. 
— Бахатыр кæ, дæ хорзæхæй. Хъæугæ мæ ницы кæ- 
ны. Абон нæ фыдгултæй ралыгътæн. Цæмæй сæм фæ- 
стæмæ мауал бахауон, уый тыххæй мæ мæ сæр искуьг 
бафснайын хъæуы... Исчердæм фæцæуын... Фæлæ кæ- 
дæм æмæ куыдæй? Ардыгон нæ дæн, фæндæгтæ нæ зо- 
нын. Уæ хъæумæ дæр æнæнхъæлæджы æрбафтыдтæн. 
Сылгоймаг ницыуал сдзырдта... Чысыл фæстæдæр 
дуары хъæр фæцыд æмæ мæм йæ зыхъхъырæй ра- 
дзырта: 
— Мидæмæ рацу уæдæ. Чи зоны, æмæ афонмæ мæ* 
лæппу дæр къулбæрзæйæ искæй дуар хойьг, ныуулæ- 
фыд сылгоймаг, стæй ма йæ ныхæстæм бафтыдта,:—хъай- 
22 

мæт у æмæ хъаймæт, æнамонд дуг, фыдбылызы рæстæг. 
Æз дæр зæронд усы фæстæ талынг уатмæ бахыз- 
тæн. Уый нæзыйы схъис ссыгъта æмæ мын дзул æмæ 
æхсыры къус мæ разы æрæвæрдта. 
— Хæргæ... Æххормаг уыдзынæ, — чысыл мæ цуры 
алæууыд, стæй та мæ афарста, — кæд ралыгътæ уыцы 
цъаммæрттæй? 
— Абон, — дзуапп ын радтон æз æмæ æхсыры къус 
мæ къухтæм систон. 
— Хæргæ, хæргæ, æхсыр ануаз... Хуызы цъыртт дæ 
куы нæ ис. Сæ туг басур уа. Дæ хуызæттæ ма нæм 
дыууæ адæймаджы ис. Уæртæ хъæмпы рæдзæгъдты 
хуыссынц, тагъддæр дæхи истæмæйты афсад æмæ дæ 
семæ базонгæ кæнон. Иумæ уын æнцондæр уыдзæн. 
Кæрæдзи хъахъхъæндзыстут. Цалынмæ не ’рбабон, 
уæдмæ уартæ ныгуылæнырдыгæй цы стыр хъæд ис, 
уырдæм уæхи айсут. Партизантæ дæр, дам, уым сты. 
Семæ куы баиу уаиккат, уæд уын фенцондæр уаид, 
бæргæ. — Цыма йæхи лæппутæ уыдыстæм, афтæ нын 
фæдзæхста уыцы ацæргæ адæймаг. 
Хъæмпы рæдзæгъдты цы дыууæ æмбалы уыдис, уы- 
донимæ мæ куы базонгæ кодта нæ хæларзæрдæ сыл- 
гоймаг, уæд фæндагмæ нæхи æрцæттæ кодтам. 
— Хæрзæхсæв у, — загътам усæн. Райсомæй раджы 
рухсы цъыртт цъæхнæууы риумæ йæхи куы æруагъта, 
гыццыл кæрдæджы хъусты цы доны æртæхтæ уыд, уы- 
дон урс фæрдгуытæ куы фестын кодта, уæд мах дæр, 
нæ хæрзгæнæг нын цы хъæды кой кодта, уымæ бахæц- 
цæ стæм. Нæ риуыдзаг сулæфыдыстæм райсомы сыгъ- 
дæг уæлдæфæй, æмæ уым хъæдыл нæ цæст куы аха- 
стам, уæд диссаг куыннæ уыд, æвæдза. Нæ сæрмæ, æну- 
сон нæзы бæлæстæ раст мæнæ уайсадæг устытау, сæ 
сæртæ тилгæйæ, сындæггай сæ сусу-бусу кæнынæй нал 
æмæ нал æнцадысты. Махæн дæр ма цы гæнæн уыд. 
Фæйнæрдæм бирæ фæракæс-бакæс кодтам, æртæхдзыд 
кæрдæгæй дæр нæ цæстытæ уæлæмæ нал истам, кæд 
23 

дзы искуы партизанты фæд фениккам, зæгъгæ. Фæлæ 
ахæмæй нæ цæст ницæуыл æрхæцыд. Æмæ уæд мах 
дæр — сау хъæды астæуты. Æвæд рæтты нæ фæндаг 
адардтам. Æрта1 боны æмæ æртæ æхсæвы фæразил-ба- 
зил кодтам хъæды къуымты, фæлæ никуы æмæ ницьь 
Нæдæр партизан федтам, нæдæр а бæстаг адæймаг. 
Æмæ махæн дæр нæ зæрдæтæ бынтондæр бамæгуыр 
сты. Хæринаг дæр нæм нал уыд. Зæронд ус нын фæн- 
дагмæ цы тымбыл дзул радта, уый æртæ æххормаг 
адæймагæн цас фаг хъуамæ суыдаид, цыфæнды ауæрст 
ыл куы кодтаиккам, уæддæр. Махдæр нæ рæттæтынг- 
дæр æрбалвæстам. Æндæр нын æнæуи дæр ницыуал 
гæнæн уыд. Раст куы зæгъон, уæд ма æз мæхæдæг дæр 
фырæххормагæй мæ къæхтæ мæ фæстæ тыххæйты ла- 
стон. Ме ’мбæлттæ дæр мæнæй хуыздæр уавæры нæ 
уыдысты, æххормагæн дæр æмæ не ’ннæ зынтæн дæр 
фæрæзтам. Æндæр ма нын цы гæнæн уыд? Ницы. Ни- 
цы куыд вæййы, афтæ ницы. Æрмæст ма кæрæдзийæн 
зæрдæтæ æвæрдтам. Ома уæддæр исчердæм хæццæ 
кæндзыстæм. Стæй кæд хæринагæн дæр исты сæрфаг 
уаид. Афтæтæ хъуыдытæгæнгæйæ æмæ нæхицæн цæ- 
мæйдæрты зæрдæтæ æвæргæйæ цыдыстæм æмæ цыды- 
стæм тархъæды æхсæнты. Бурдзалыгæн, сыбираг лæп- 
пуйæн, æвæццæгæн, йæ бон æппындæр цæуын нал уыд 
æмæ мæм йæ мæллæг цонг æрбайвæзта: 
— Хорз, мæ хæлар, хорз! — дзуапп ын радтон æз. 
дæр æмæ мæм хачггæгдæр цы бæлас фæцис, уый бын 
уæлгоммæ æрхуыссыдыстæм... Иучысыл арæдзæ-мæдзæ 
кодтам. Æвæццæгæн ныл хуыссæг дæр фæтых æмæ цас 
афынæй уыдаиккам — хæйрæг йæ зонæг. Æмæ иугæр 
куы райхъал стæм, уæд сыбираг лæппумæ фемдзасг 
дæн, уынгæ йæ уый размæ дæр куыннæ фæкодтон, фæ- 
лæ мæм ныр бынтондæр сывæллоны хуызæн фæкаст 
æмæ йæ афæрстытæ кодтон: ома чи дæ? Цы дæ? Дæ 
комыкъулты хъуымыз куы нæма бахус, уæд ацы хъай- 
мæты цæхæрмæ куыдæй бахаудтæ? Æмæ мын уый дæр 
24 

раДзырдта, зæгъгæ, йыл æвддæс азы дæр нæма цæуы. 
Куыддæрвддæр фарæстæм кълас каст фæцис, афтæ бар- 
вæндоиæй цæхæры астæумæ бахауд. Куыд æй бамбæр- 
стон, афтæмæй сын се ’фсæддон хайы фыдгул, мæнæ-иу 
раджы кæддæр нæхимæ, хæхты зæронд ус пирæнæй 
къуымбил куыд пырдта, афтæ сæ нæ фыдгул апыртты- 
тæ ласта æмæ ма сæ цыргъ пирæны комæй чи фервæзт, 
уыдон, мæнæ мах хуызæн хъæдты зилынц. Агурынц нæ- 
хйуæтты, партизанты. Ома кæд хæцæнгæрзтæ фæсгæ- 
мæ сæ къухтæм райсиккой. Фæлæ нæхиуæттæм дæр аф- 
тæ æнцонтæй нæ бахаудзынæ. Нæ фезмæлæнтæ нæхи 
бар нал сты, æндæр, зæгъын, мæнæ ацы æдзæрæг хъæ- 
ды нæ уаиккам. Иуныхасæй, нæзыйы бын ма иучысыл 
абадтыстæм, стæй бауынаффæ кодтам. Ома ныь мæнæ 
ам, хъæды астæу, бадынæй пайда нæй. 
Бирæ куы фæсагъæстæ кодтам, нæ фæндæгтæ даер- 
гъмæ дæр æмæ цæхгæрмæ дæр куы фæбæрстытæ код- 
там, уæд та мах дæр нæзы бæласы бынæй сыстады- 
стæм... Цæуæм æмæ цæуæм.. Куы бæрзонд æмæ пæлæх- 
сар нæзы бæлæсты æхсæнты айвæзы нæ фæндаг, куы 
та къаннæг къутæрты сæрты бахизы. Иурæстæджы хур 
арвы астæумæ куы стылд, нæ тæккæ сæрмæ куы схæц- 
цæ, уæд мах дæо хъæды иинæ кæронæй лæгъз быдыр- 
мæ акастыстæм. Ахæм рæстæджы адæймаг уæддæр 
диссаг куыннæ вæййы, æвæдза, исчи нæ куы фена, зæ- 
гъгæ, хъæды тæккæ кæрон къудзиты хъæбысы æрны- 
гъуылдыстæм æмæ уырдыгæй нæ цæст алырдæмыты 
дарæм, æмæ уынæм лæгъз быдыр — кæддæры хизæн. 
Æндæр ницы! Адæймаг нæ, фæлæ ма нæм белорусаг 
хъæмпынсæр хæдзары тенка дæр никуыцæй æрбазынд. 
Уæддæр мах къудзиты æхсæн бадæм. Хъусæм, фæлæ 
никуы æмæ ницы. Суанг ма нæм дымгæйы базырты 
пæр-пæр дæр никуыцæй райхъуыст. Мæ зæрдæ бынтон- 
дæр бамæгуыр, йæхимидæг канчыритæ кæнын райдыд- 
та. Ома æххормагæй нæ, уæвгæ æххормаг та куыннæ 
уыдыстæм, фæлæ афтæ æнæуи, адæргæй. Æмæ æз дæр 
25 

мæхимидæг куыд загътон, ацы æнамонд рæстæджы 
дзæбæх ралгъитон, зæгъгæ, афтæ фыццаг айхъуыстон 
иугай топпы гæрæхтæ, стæй та нæхи пулеметы дæргъ- 
вæтин къæр-къæр. Æз ме ’мбæлттæм къалиуты æх- 
сæнты бакастæн. Сыбираг лæппумæ мæ цæст æрны- 
къуылдтон: 
— Гъе, гъе, лæппутæ, æнхъæлдæн æмæ, цæмæ бæл- 
лыдыстæм, цæмæ тырныдтам, уыцы хъуыддаг дард 
нал у. Æвæццæгæн, зæгъын, нæхиуæттæ къуыбырхъус 
бирæгътыл æмдзæгъд кæнын райдыдтой. Сæ пулемет- 
тæ дзæгъæлы не скуыстой. Фæлæ, зæгъын, æвæстиа- 
тæй цомут, пулеметты хъæр кæцæй цæуы, уырдæм, на- 
уæд цы нæ вæййы... Сæ бынат куы аивой... 
— Цомут тагъддæр. — Æмæ иу къудзи, иу мæл- 
дзыджы губакк дæр кæм нæ уыд, уыцы лæгъз быдыры 
астæуты алæгæрстам размæ. Кæм згъоргæ кодтам, кæм 
та сæпп-сæпп. Иудзæвгар куы ауадыстæм, уæд кæсæм, 
æмæ дын уартæ разæй фæздæг пиллон калгæ арвы 
хъæбысмæ йæ сырх æвзæгтæ сивæзта, алырдæмыты 
ратас-батасгæнгæйæ. Мах дæр размæ тындзæм. Æххор- 
маг дæр æмæ фæллад дæр нал хатæм. Чысыл ма куы 
ауадыстæм, уæд нæм æрбазынд къаннæг хъæу. Цалдæр 
раны хæдзæртгæ судзынц. Уым хæст сабырдæр нæ, фæ- 
лæ кæны карзæй-карздæр. Æмæ махæн дæр нæ сæрты 
нæмгуытæ къуыззитгæнгæйæ тæхын райдыдтой. Фæлæ 
сæ мах хъуыды дæр нал кæнæм. Куыддæр нæхиуæттæм 
бахæццæ стæм, афггæ нæ иу æрыгон лæппу афарста: 
— Чи стут сымах та? Ардæм кæцæй æрбахаудтат?.. 
Хæсты хъæлæсмæ?.. Куыдæй?.. 
Æмæ йæ кæд махимæ ныхæстæ кæнынмæ не ’вдæлд, 
уæддæр ын хабар бамбарын кодтон. Загътон ын: мах 
хиуæттæ стæм... Нæхирдыгон топпытæ~æмæ пулеметы 
хъæлæс куы айхъуыстам, уæд уартæ фале цы хъæд ис,. 
уырдыгæй ардæм дугъы уайæгау фæкодтам, кæд нæ- 
хиуæттыл сæмбæликкам, зæгъгæ, Ныр уын цæмæй ах- 
хуыс кæнæм, хæцæнгæрзтæ нæм куы нæ ис, уæд? Лæп- 
26 

пу чмын мæ ныхас куы айхъуыста, уæд мæм фæрсыр- 
дæм æрбакаст: «Æмæ сæ æз дæр мæ мады гуыбынæй 
мемæ нæ рахастон... Уæртæ дын тохы быдыр æмæ дæ 
лæджыхъæд æмæ дæхæдæг... дæхицæн гæрзтæ самал 
кæн. Бамбæрстай?» «Бамбæрстон, дзæбæх лæпну, бам- 
бæрстон!» — дзуапп ын радтон æз дæр. Мæхæдæг тохы 
быдырыл мæ цæст ахастон, уæдæ цы уа. Кæсын æмæ 
дын уартæ дыууæ фашисты сæ къухтæ фæйнæрдæм ныт- 
тыхтой, афтæмæй фæлдæхтæй лæууынц. Цы уа, уый 
уæд, мæхинымæр ахъуыды кодтон, æмæ сæм абырыд- 
тæн... Нæмгуытæ мæ сæрты цъуых-цъуых кæнынц... Мæ 
хъусты цур ныййазæлынц... Зæххыл сæ тъæпп фæцæ- 
уы... Уæддæр æз размæ бырын æмæ бырын... Æрыгон 
партизан дæр мæм фæсте хъæр кæны: «Кæд сæрхъæн 
нæ дæ, уæд кæдæм фæбырыс?!. Дæхи хъахъхъæн!..» 
Знаг дæр куы бамбæрста, се ’мбæлттæй чи фæмард, 
уыдон хæцæнгæрзтæм бырын, уый, уæд сæ нæмгуытыл 
нал ауæрстой. Æз даер иу гыццыл дзыхъхъауы зæхмæ 
мæхи нылхъывтон, мæхæдæг мæхимидæг хъуыды 
кæнын, зæгъгæ, чысыл куы фæсабырдæр уа хæст, 
уæд, зæгъын, æнцад лæугæйæ нæу. Æмæ се ’хсы- 
нæй чысыл куы фенцадысты, уæд мæнæ æххор- 
маг бирæгъ æнæбон уæрыккыл йæхи куыд баскъæра, 
афтæ æз дæр мæрдты раз цы хæцæнгæрзтæ уыд, уыдо- 
ныл мæхи ныццавтон æмæ сæ нæхиуæттæм æрбацæу- 
цæу ластон. Раст зæгъын хъæуы, фæстæмæ быргæйæ 
мæ галиу уæхск хæрзчысыл фæцъæррæмыхст, фæлæ 
йæ хъуыды дæр не ’ркодтон. Ардæм кæцæй æрхаудтæ, 
зæгъгæ, мæ фыццаг чи афарста, уайтагъддæр уый 
фарсмæ зæххыл фæтъæпæн дæн. Мæ хуры чысыл, Æх- 
сар, æмæ ма ды дæр уым куы фæуыдаис. Мæ фарсмæ 
бурдзалыгмæ, сыбираг лæппумæ дзурын: «Кæс-ма, кæс, 
мæ къухты дæр автомат фидауы». 
Скуыста автомат, æмæ, раст куы зæгъон, уæд иу- 
хатт дæр нæ ферхæцыд. Иæ- къæр-къæрæй не ’нцад. 
Æмæ æз дæр цинæй мардтæн. Мæхæдæг мæхицæн сын- 
27 

дæггай дзырдтон: «Æгайтма мæ къухты дæр хæцæн- 
гарз сфидыдта. Æгайгма, зæгъын, æз дæр фæстæмæ 
хæстхъом фæдæн. Ныр, зæгъын, хæцгæ-хæцын куы фæ- 
мард уон, уæддæр уым диссагæй ницы ис. Фæлæ, зæ- 
гъын, мæнæн дæр мæ нæмгуытæ гæны фæскъауæй конд 
не сты. Сæ иу куы нæ уа, уæддæр се ’ннæ знаджы риуы 
кæй нынныхсдзæи, уым æппындæр дызæрдыггагæй ни- 
цы ис. Гъе, мæ хуры чысыл, афгæтæ хъуыды кæнгæйæ 
ме ’хсынæй æппындæр нал æнцадтæн. Базыртæ мыл 
базад, мæнæ æз дæр лæгтимæ дæн, мæнæ æз дæр дзыл- 
лæтимæ иу уæлдæфæй улæфын, зæгъгæ. 
Уыцы дугæй мын зынаргъдæр, æвæццæгæн, мæ цар- 
ды дæргъы нæ уыд. Адон та, ома уыдои та цы ми кæ- 
нынц, зæгъгæ, сæм фæрсырдæм фæкастæн æмæ, раст 
куы зæгъон, уæд сæ йæхиуыл ничи ницæмæй ауæрста. 
Сыбираг лæппуйæн йæ хид йæ ныхæй къоппæй калд, 
афтæ тынг архайдта. Иннæ дæр. Тохы быдыр, лæппу, 
мæрдтæй байдзаг. Мах дæр æвыд нæ уыдыстæм, фæлæ 
ма знаджы къуыбырхъустæй хæрзчысыл цыдæртæ аз- 
зад, иннæтæй чи мард фæцис, чи та ма дзы йæ туджы 
мæцыд. Уыдон дæр, æвæццæгæн, стыр къорд нæ уыды- 
сты æмæ сæ партизантæ сулæфын дæр нал суагътой... 
Зилгæдымгæйы хуылфмæ бахаудтой... Лидзыны фадат 
дæр сын нал фæцис. Удæгасæй ма сæ чи аззад, уыдон 
сæ хæцæнгæрзтæ ныззыввыттытæ ластой. Сæ къухтæ 
хæрдмæ сдардтой... Иуныхасæй, сæхи партизантыл 
ныффæдзæхстой. 
Æмæ иугæр уæлдæф йæ гуыр-гуырæй куы æрæнцад, 
дуне ингæнау куы ныссабыр, иу гæрах дæр куы никæ- 
цæйуал хъуыст, уæд, мæнæ кæмæ æрбафтыдыстæм, уы- 
цы партизанты къорды раздзог, иу-фондз æмæ ссæдз 
азæй фылдæр кæуыл нæ цыдаид, ахæм хæрзконд, хæрз- 
уынд саулагъз, сауцæст лæппулæг комкоммæ мæнмæ 
æрбацыд. Мæ уæхскыл йæ рахиз къух æрæвæрдта: 
— Ардæм дæ ацы уæззау дуджы цы хуыцау æрба- 
хаста, хорз лæг? Раст дын куы зæгъон, уæд мæ зæр- 
28 

дæмæ фæцыдтæ... Лæгдзинад равдыстай. Лæджы хуы- 
зæн лæг хъуамæ кæддæриддæр ахæм уа. Ныфсджын!— 
Чысыл фæхъус, æдзæмæй алæууыд, стæй ма йæ ныхæ- 
стæм бафтыдта. — Мæнæ ныртæккæ мах цы бынаты 
стæм, ахæм ран уæвгæйæ та йæ маст знагæн хъуамæ 
макуы ныууадза. О, о, афтæ! Мæнæ ма ацы зæххы ри- 
уыл дæ хъус авæр. Суанг ма уый дæр, мæгуыр, рын- 
чын лæгау йæ хъæрзынæй не ’нцайы æппындæр. Уы- 
мæн дæр знаджы нæмгуыты цæфтæй йæ фæрстæ сау 
дудыд кæнынц. Æмæ хъæрзгæ дæр афтæ тынг уымæн 
кæны, хорз лæг. Кæнæ ма уæртæ знаджы нæмгуытæ сæ 
къалиутæ кæмæн фæцагътой, уыцы нæзы бæлæстæм ба- 
кæс. Уалæ уыцы бæласæн сармадзаны нæмыг йæ тенка 
ахауын ласта. Кæнæ ма бакæс уæртæ уыцы бæрзмæ. 
Иæ урс буар нæмыджы фæдтæй нал зыны. Сыхырна 
йæ фестын кодтой. Ныггæмæх, ныццæнкуылтæ сты 
йе ’мбисонды рæсугъд къалиутæ. Нæтынц æмæ нæтынц 
æдзухæй дæр, сæ сæртæ мæрдджын лæгау ныттилынц 
бæлæстæ. Æвæццæгæн, уыдоныл дæр махæй хуыздæр 
бон не скодта. Байхъус ма сæм дзæбæхдæр, байхъус,— 
æрбадзырдта мæм партизанты раздзог. Æмæ æз дæр, 
айтæ-уыйтæ нал фæкодтон, уайтагъддæр мæ хъус зæх- 
хы риуыл авæрдтон. Ныхъхъуыстон, æмæ зæхх æцæгæй 
дæр рынчын лæгау хъæрзыдта. Æмæ мæ хъус зæххы 
риуæй нæма систон, афтæмæй йæм дзурын: 
— Хъусын, æмбал, за\ххы уæззау хъæрзт. — Куы 
сыстадтæи, уæд ма мæ ныхæстæм бафтыдтон. — Æмæ 
бæлæсты нæтын дæр... Уæдæ бæрз бæласы цæссыгтæ 
дæр федтон, скæс-ма сæм, уæлæ йæ урс буарыл тым- 
был къухыйæстæй тулынц æмæ тулынц. 
— Хорз уæдæ, мæ хæлар, хорз. Æгайтма сын ды 
дæр сæ рис бамбæрстай, — мæ цæстытæм мын комком- 
мæ кæсгæйæ дзырдта мæ ног хицау. Стæй ма йæ ныхæ- 
стæм бафтыдта: — Уæдæй нырмæ дæр дæм кæсын æмæ 
мæм цыдæр зонгæйы хуызæн кæсыс. Цыма дæ кæмдæр 
федтон, афтæ мæм кæсы. Фæлæ кæм, уый æрымысын мæ 
29 

бон нæу. Дæ хорзæхæй, бафæрсын аипп ма уæд, фæлæ 
кæцон дæ? Уæвгæ дзы аиппæй дæр ницы ис. Иугæр мæ 
къордмæ æрбахаудтай, уæд дæ хъуамæ æз дæр зонон. 
Уый мæнæн ме хæс у. О, фæлæ кæцон дæ? Дзур. Хъу- 
сын дæм. 
— Æз кæм райгуырдтæн, уыцы хæхтæ ардæм нæ 
зынынц. Дард сты, мæ ног хæлар. Тынг дард! Хæсты 
уылæнтæ мæ сæ базыртыл систой æмæ мæ мæнæардæм, 
дæ къордмæ æрбаппæрстой. Денджызы уылæн дæр ма 
исты æхсныфы муры афтæ ныззыввытт ласы былгæрон- 
мæ. 
— Уæддæр? — Ног та мæ афарста. — Æз дæр нæ 
дæн ардыгон. Хъусын дæм... 
— Ирон бæргæ дæн, ирон!—Æз ма ноджыдæр цы- 
дæртæ зæгъинаг уыдтæн, фæлæ мын уый æваст мæ ны- 
хас фескъуыдта: 
— Ирон, зæгъыс? 
— О, ирон! — сдзырдтон дыккаг хатт, æмæ уæд йæ 
цæсгом бынтондæр ныррухс. Йæ хъæбысы мæ æрбакод- 
та, ныггыхст мыл: 
— Мæнæ ма кæдæй-уæдæй ирон лæг федтон!— ныц- 
цин кодта ме ’рыгон æмбал. 
Æхсызгон ын уыд, ирон кæй разындтæн, уый. Æвæц- 
цæгæн, тынгдæр та уымæн æмæ, мæнæ ныртæккæ цы 
хæсты уыдыстæм, уым æгуыдзæг кæй нæ разындтæн. 
— Хорз, хорз, уæдæ! Лæджы хуызæн лæг хъуамæ 
йæхи æгуыдзæджы бынатмæ ма ’руадза,— дзырдта 
дарддæр. — Ирон лæг сæрæн куы разыны, уæд æз дæр 
мæ сæрыл уæлдæр схæцын. Æхсызгон мын вæййы, мæ- 
нæ ме ’мбæстаг ахæм æмæ ахæм лæгдзинад равдыста, 
зæгъгæ. Æмæ хъуамæ кæддæриддæр афтæ уа... Акса- 
ма, ныхæстыл схæцыдтæн. Бахатыр кæн, фæлæ дæ мыг- 
гаг та кæмæй у? 
— Æз Гуыбатæй дæн. Мæ ном — Уане. 
Куыддæриддæр мæ ном æмæ мæ мыггаг загътон, 
афтæ ме ’рыгон æмбал афæлурс, йæхимидæг куыддæр 
30 

батыхсти. Стæй хæрзсындæггай цалдæр хатты, æр- 
мæстдæр æй йæхæдæг куыд хъуыстаид, афтæ загъта: 
«Гуыбатæй... Гуыбатæй... Гуыбатæй!» — Уыцы ныхæстæ 
куы загъта, уæд æваст мæнырдæм фæзылд: 
— Бахатыр кæн, дæ хорзæхæй, Уане. Æгæр дæ ра- 
фæрс-бафæрс кæнын æмæ уый хорз бæргæ нæу, фæлæ 
цы чындæуа. Иу хорз æмбал мын уыд уæ мыггагæй — 
Гуыбаты Уасил. Миййаг æй нæ зыдтай? 
— Кæм ис?.. Кæм æй федтай?.. Цæмæй йæ зоныс?.. 
Мæ лæппу у уый, мæ иунæг хъæбул!—тагъд-тагъд ра- 
лæхурдтон æз. — Кæм ис?..—Нал æнцадтæн æз. 
Уый, мæгуыр, цыма йæхимидæг æрæмпылд, уый 
хуызæн цавддурау иуран лæугæйæ баззад. Дзурын ни- 
цыуал сфæрæзта. Цы загътаид, уый йе ’взаг нал кар- 
ста æмæ ныхъхъус. Æз æй уæддæр иуран нал уадзын: 
— Кæм æй федтай?.. Кæм ыл сæмбæлдтæ?.. Кæм ис 
ныртæккæ?!. Дзур!.. Дзур!.. Дæ хорзæхæй, дзур!.. 
— Уасил мæнæн мæ хуыздæр æмбал уыд... — Æп- 
пынфæстаг арф ныуулæфгæйæ загъта уый. — Æвæц- 
цæгæн æмæ иу мад, иу фыдæй чи райгуыры, уыдон дæр 
мах хуызæн хæлар æмæ адджынæй никуы фæцарды- 
сты. Фæлæ дын ныртæккæ цы зæгъон, уый мæхæдæг 
дæр нæ зонын. Нæ зонын... Нæ зонын... Ма мæ фæрс! 
IV 
— Афтæтæ, гъе, мæ хуры чысыл, — дзырдта Уане 
йæ фыртыфырт Æхсарæн. — Хорз адæймаг разынд нæ 
раздзог, нæ партизанты къорды хицау Уанеты Леуан. 
Æрыгон уыд, фæлæ мæнæ æвзыгъд кæй фæхонынц, 
ахæм. Иуныхасæй, цæхæрцæст лæппу. Хæрзæгъдау æмæ 
хъæбатыр. Уый дæр мын, мæгуыр, иу бон нæзы бæласы 
бын бадгæйæ, йæ царды хабæрттæ фæкодта кæрæй-кæ- 
ронмæ. Цы зын фæндæгтыл ауад, уыдон мын фæдзырд- 
31 

та. Хæсты фыццаг бонæй фæстæмæ цæхæрæн йæ тæккæ 
гуылфæны æхсыст. Куыд мын дзырдта, афтæмæй кæм- 
дæр арæны цур лæууыд. Знаг сыл сау бомбæтæ дæр 
уым æркалдта. Лæгæй-лæгмæ куы фембæлдысты, уæд 
сæ фыдгул йæ цыргъ пирæнæй апырдта. Дымгæмæ сæ 
бумбулийы пакъуыйау сдардта. Ницыуал сæ аззад. 
Уыдонæн, фыдгултæн сæ танчытæн нымæц дæр нæ уыд. 
Залиаг кæлмытау размæ бырыдысты æмæ бырыдысты 
сæ марг калгæйæ. Æхсæвæй-бонæй сæ цæлхыты дзы- 
гъал-мыгъулæн æрæнцайæн нæ уыд — æмгуыргуыр код- 
той. Суанг ма мæнæ нæ къæхты бын цы фæллад зæхх 
ис, уый дæр фырмæстæй йæ хъæрзынæй нал æмæ нал 
æнцад, уынæргъыдта. Махмæ та, дам, цы уыдис? Ни- 
цы! Ницы куыд вæййы, афтæ ницы! Дæлæмæ дæр фон- 
дзæхстон топпытæ æмæ уæлæмæ дæр. Пулеметтæ æмæ 
искуы-иу сармадзан. Уыдонæн та, дам, сæ хæдтæхджы- 
ты базыртæй арвы цъæх риу зынгæ дæр нæ кодта. Мæ- 
«æ, дам, ма нæхимæ мит фыццаг хатт куы рауары, уæд 
Дзæуджыхъæуы стырдæр уынджы бæлæстæ дæр халæт- 
ты сау базыртæй афтæ нал фæзынынц. Афтæтæ, гъе, 
мæ хуры чысыл Æхсар. Уыдон æнцон цæуæн фæндæг- 
*гæ нæ уыдысты. Зæрдæ-иу фырмæстæй, фырадæргæй 
йæ риссынæй нал æмæ нал æнцад. Фæлæ уæддæр Уане- 
ты Леуан йæ сæр дæлæмæ никуы æруагъта. Йæ зæр- 
дæмæ хъусыныл никуы фæцис. Ие ’мбæлттæ дæр йæхи 
хуызæттæ разындысты. Сæрæнтæ. Иуныхасæй, Леуан 
ныллæууыд маст исьшы фæндагыл. Скодта нуарджын 
æмбæлтты къорд. Дæ зæронд дада дæр уый къухтæм 
бахауд æмæ дын раст куы зæгъон, лæппу, уæд æппын- 
дæр ницæмæй фæрæдыдтæн. Куы дын æй дзырдтон, дæ 
фыдимæ æрдхæрдтæ уыдысты. Адджын æфсымæрты 
цард фæкодтой. О, о! Адджын æфсымæрты цард! 
Хъус, фæлæ дзургæ мацы ма скæн. Хабæрттæ дын 
æз мæхæдæг иууылдæр кæрæй-кæронмæ ракæндзынæн. 
Ды æрмæстдæр хъусгæ цæну мæ зæрдæйы уидаг. Ма 
мæ бахъыгдар. Науæд та мæ Мысинæгты хал ныссуйтæ 
32 

уыдзæн. О, æмæ дын уый дзырдтон, мæ хур. Дæ фыд 
хæстмæ цы бон ацыд, уæдæй нырмæ йын йæ хабæрт- 
тæн ницы зыдтон æппындæр. Æмæ йын цы хъуамæзыд- 
таин æнæуи дæр? Дæ фыд æфсады уыд. Хæст æй уым 
æрæййæфта. Æз та кæд карджын адæймаг уыдтæн, 
уæддæр нæ бæстæйы мæ хуызæтты сæр дæр бахъуыд. 
Цалдæр мæйы фæстæ æз дæр мæ къухтæм хæцæнгæрз- 
тæ райстон. Æмæ ма мæ иунæджы хъысмæтæн цы ба- 
зыдтаин? Ницы! Мæнæ ацы дынджыр зæхх хохæй, бы- 
дырæй, донæй, хъæдæй иууылдæр судзгæ кодта хъай- 
мæты цæхæры. 
Æз дæр та иуахæмы Леуанмæ мæхи хæстæгдæр бай- 
стон. Изæрырдæм. Иуныхасæй, хур ныгуылæнырдæм 
дзæбæх фæкъул, йæ дæрзæг тынтæ ма нæзы бæлæсты 
цъуппытыл цырæгътау сыгъдысты. Мæнæ-иу раджы 
кæддæр аргъуаны сойын цырæгътæ куыддæриддæр 
сыгъдысты, раст афтæ. Уæвгæ ды уыдон нæ зоныс. Ни- 
куы сæ федтай. Кæд кинойы, æндæр кæм. Леуан, мæ- 
гуыр, хъæды мидæг иугыццыл æрдузгонды бæласы 
кæлддзагыл бадт. Æз дæр мæхи йæ фарсмæ æруагътон. 
Дæ фыды кой та йын скодтон. Кæд ын, зæгъын, исты 
зоныс, Леуан, уæд мыи тæригъæд ма фæкæн. Иæ ха- 
бæрттæй мын, зæгъын, уæддæр истытæ ракæн. Иугæр 
ын, зæгъын, йæ хабар куы базонон, уæд мæнæн дæр 
чысыл фенцондæр уыдзæн. Мæхæдæг ын йæ цæстытæм 
комкоммæ ныккастæн. Уымæн, мæгуыр, йæ дынджыр 
сау цæстытæ доны зылдысты æмæ зылдысгы, дзургæ 
ницы скодта, афтæмæй. Стæй йæ фæлурс уадултæй йæ 
сау боцъотæм гæр-гæр кæнын райдыдтой. Мæнæй ма 
йæ судзгæ цæссыгтæ æмбæхсынмæ дæр ахъавыд, фæлæ 
йыл уæддæр комдзогæй рацыдысты. Сæ бауромын йæ 
бон нал бацис. Хæкъуырццæй скæуынмæ йæ бирæ нал 
хъуыд, æвæццæгæн. Æз дæр мæхи нал урæдтон, фæлæ 
уæддæр æфсæрмæй мæхи ныддур кодтон. Æмæ иугæр 
мæ цæссыгтæ куы нынныхъуырдтон, мæхиуыл та куы 
фæхæцыдтæн, уæд æм дзурын: 
2 Зынвæндæгтæ 
33 

— Дæ хорзæхæй, Леуан, мæ лæппуйы хабæрттæй 
мын истытæ ракæн, мацы мæ басусæг кæн! 
Уый мæнырдæм нæ, фæлæ йæ къæхты бынмæ æн- 
къардæй ныккаст, афтæмæй загъта: 
— Мацæмæй мæ фæрс! Æз ницы зонын!.. Ницы! 
Ницы! Ницы! — Иæхицæн уæддæр йæ цæссыгты хал не 
скъуыйы. Æрттиваг æртæхтæ йæ боцъоты кæрæттæй 
фæрдгуытау иугай-дыгай бынмæ гæр-гæр кæнынц. Æз 
дæр ницыуал сдзырдтон. Ныхъхъус дæн, уæдæ цы уы- 
даид. Æрмæст мæ зæрдæ мæ риуы мидæг цъæх пиллон 
уагъта. Цыренæй сыгъд. Гуыр-гуыр кодта. Фæндыди ма 
мæ мæ иунæджы хъысмæт базонын, кæд цыфæнды карз 
хъысмæт уыд, уæддæр. Æмæ ма æз дæр цы загътаин. 
Ницыуал. Ныхъхъус дæн. Уанеимæ ма бæласы кæлд- 
дзагыл иучысыл абадтыстæм æнæ исты даургæйæ,. 
стæй ма æз уæддæр фæстаджырдæм бæлæсты цъуп- 
пытæм скастæн, кæд ма сыл хуры фæстаг тын- 
тæ хъазынц, зæгъгæ. Фæлæ нал. Хъæды хуылфæй та- 
лынг æддæмæ ивылын райдыдта. Æмæ уæд мах дæр 
кучысыл аулæфæм, зæгъгæ, .нæхи нæ лыстæнтæм бай- 
стам. Æз нæзы бæласы бын Фæрзы къалиутыл иу- 
чысыл арæдзæ-мæдзæ кодтон, мæ цæстытыхаутæ кæрæ- 
дзиуыл æрæвæрдтон, афтæмæй. Фынæй нæ бадæн, уый 
ма ныртæккæ дæр хорз хъуыды кæнын. Мæ лæппуйы 
хъысмæт мæ æнцой нæ уагъта. Æмæ, мæ хур Æхсар, 
дæуыл дæр куыннæ хъуамæ мæт кодтаин. Уæд ма ды 
гыццыл уыдтæ, хæрзгыццыл. Къахæй дæр нæма уад- 
тæ. Æмæ мæ сæр дывыдон арты бахауд. Иуныхасæй, 
иуырдыгæй мæ сагъæсты сæр мæ лæппу уыд — кæм и, 
цы баци? Ацы дыууæ фарстайы мын мæ зæрдæ æхсыд- 
•гой. Иннæрдыгæй та дæуыл сагъæс кодтон, мæ гыц- 
цыл бинонтыл. Цæмæй, зæгъын, цæрдзысты ацы уæззау 
æмæ æгъатыр рæстæджы. 
Афтæтæ хъуыдыгæнгæйæ рæстæг цас рацыд, уыйта 
ма махæй чи хатыдта... Сахат... сахат æмæ æрдæг... 
фылдæр-фылдæр—дыууæ. Афтæ дын мæм Леуан фæ- 
34 

стæмæ куы ’рбауаид. Мæ цуры дзуццæджы æрбадт 
æмæ мæм дзуры: 
— Ардыгæй нæ æндæр ранмæ цæуын хъæуы, Уане, 
æмæ дæхи арæвдзытæ кæн. 
Æз дæр сыстадтæн. Мæхи æррæвдзытæ кодтон. 
Æниу мæм рæвдз кæнинагæй та цы уыд? Ницы! Мæ. 
хызын ме ’ккой акодтон æмæ мæ хæцæнгæрзтæ мæ 
къухмæ райстон. Араст стæм. 
Æхсæв-бонмæ хъæды фæцыдыстæм. Фæлæ кæдæм 
æмæ цæмæн, уымæн æз ницыма зыдтон. Афæрсын та 
мæм аив нæ каст. Æрмæст райсомæй раджы цыдæр 
тыгъд быдырæй хъæдмæ хур куы бакаст, йæ тынтæ бæ- 
лæсты хихтыл куы ссыгъдысты, уæд Леуан мæнырдæм 
йæхи æрбайста: 
— Бафæлладтæ, Уане, уый бæргæ зонын, фæлæ Дын 
цы мæ бон у. Хуыздæр амонды хицау нæ фестæм æз 
æмæ ды. Стæй мæнæ не ’ппæт дæр. Ацы рæстæджыты 
алцæмæн дæр фæразын хъæуы. Æмæ дын раст куы 
зæгъон, ме ’рдхорды фыд, уæд ныртæккæ кæдæм цæу- 
æм, уым дæр нын нæ размæ мыды фæзгъæртæ, миййаг, 
нæ рахæсдзысты. 
Мæнæн дæр иугæр æфсон куы фæцис, уæд æй афар- 
стон, ома кæдæм цæуæм, зæгъгæ, кæд аипп нæу, уæд. 
— Кæдæм, куы зæгъай, Уане, уæд хæцынмæ. Цы 
дын æй сусæг кæнон. Мæнæ ам, хæрзхæстæг партизан- 
тæй иу полкъыл нæ фыдгултæ залиаг калмау æртых- 
стысты. Хурх кæнынмæ сæ хъавынц. Мах сын иучысыл 
куы нæ феххуыс кæнæм, уæд сæ туджы къуыбылой фе- 
стын кæндзысты. Сæхи бар сыи ныууадзæн нæй. 
Иугæйттæй куы архайæм, уæд, Уане, нæ хъуыддæгтæй 
ницы рауайдзæн. Абон нæ иуты апирдзысты, райсом 
та — не ’ннæты. Æмæ уымæн та гæнæн нæй. Хъуамæ 
кæрæдзийæн æххуыс кæнæм. Адæмы мастисджыты ном 
дæр уымæн хæссæм. Мæнæ ацы бæлæсты бын иучысыл 
куы аулæфæм, нæ фæллад иучысыл куы ссæуа, уæд 
райдайдзыстæм. Знагмæ чъылдымырдыгæй бахъуыз- 
2* 
35 

дзыстæм æмæ куыд фæсæдздзу уа, афтæ йæ уыциуцæф 
ныккæндзыстæм. Иæ фæсонты йын згæ хъама нытъ- 
тъыссын хъæуы æмæ йæ нытътъысдзыстæм. Афтæ, Уане, 
æндæр гæнæн нæй, — загъта Леуан. Йæхæдæг, йæ адæм 
къордтæ-къордтæй кæмыты бадтысты, уыдонæн се ’ппæ- 
тыл дæр æрзылд. Ома сæхи æрцæттæ кæной. Æмæ, 
раст куы зæгъон, уæд бæлæсты бын бирæ дæр нал 
абадтыстæм... Знаг алырдыгæй æхсын райдыдта, кал- 
мау кæуыл æртыхст, уыцы партизанты. Æмрæйд код- 
той минæйæ, пулеметæй, автоматæй. Хъустæ арыдтой 
сæ къæр-къæрæй, сæ нæрынæй. Леуан сæм иуцасдæр 
фæкаст, бæл&сты дæлбазыр цы къудзитæ уыд, уыдон 
хъæбысæй. Æмæ уæд Леуан дæр айтæ-уыйтæ нал фæ- 
кодта. Немыцмæ чъылдымырдыгæй хæстæгдæр бацыд. 
Æмæ та кæмдæр къудзиты хъæбысы абырыд. Мах дæр 
хъусæм къæр-къæрмæ! Дзæбæх хатæм, къуырцдзæвæны 
чи ис нæхионтæй, уыдон дæр æнцад нæ бадынц. Сæ 
дæнг-дæнг сын хъусæм. Сæхиуыл нал ауæрдынц, 
дзуапп дæттынц знагæн. Стæй нæ раздзог йæ къухы 
тылдæй ацамыдта, ома ацырдæм гъæй кæнут, æмæ мах 
дæр, бæлæсты аууæттæ-аууæтты, къудзиты æхсæнты 
хъуызгæйæ, размæ атындзыдтам. Нæ хъустыл ма уад 
æрмæстдæр Леуаны хъæлæс: 
— Тагъддæр!.. Тагъддæр!.. Тагъддæр!.. 
Æмæ цы бынат снысан кодта, уырдæм куы бах~æц- 
цæ стæм, уæд ма Уанейы-фырты сбæлвырд кæнын 
хъуыд, знаджы кæцырдыгæй ныццæвдзыстæм, уыцы фæ- 
зилæнтæ. Алцыдæр, дам, хъуамæ рагацау зонон. Ма- 
хæн, дам, куырмæджы хъуыддæгтæ гæнæн нæй. Алы 
адæймаг дæр зынаргъ у, алы нæмыг дæр! Æмæ ныр 
райдайæм, зæгъгæ, ма нæ уымæ хъуыд æртæ-цыппар 
минуты... Æрмæстдæр цæстыфæныкъуылд. Фæлæ дын, 
раст куы зæгъон, мæ хуры чысыл Æхсар, уæд.ныл уы- 
цы минуттæ æнæхъæн къуырийау кыддаргъ сты, афтæ 
тынг тыриыдтам знаджы æнæнхъæлæджы чъылдымыр- 
дыгæй ныццæвынмæ, не ’мбæлттæн баххуыс кæнынмæ. 
36 

Фæлæ Леуан кæд хæрзæрыгон уыд, уæддæр æй хæст 
алцæуыл дæр хъуыды кæнын сахуыр кодта. Цалыимæ 
алцыдæр йæ рахиз къухы фондз æнгуылдзы куыд уы- 
ны, афтæ сбæлвырд кодтаид, уæдмæ тагъд нæ кодта. 
Афтæ йæ æвиппайды хъуыддаг ма раййафæд, уыййед- 
тæмæ — абабау. Гъе, стæй уæд, хуыцау дын хорз ракæ- 
на, мах рад дæр ралæууыд. Зиагыл чъылдымырдыгæй 
ралæууыдыстæм... Уыцы хъуыддаг, æвæццæгæн, къæп- 
пæджы хуылфы чи мæцыд, уыцы партизантæ бамбæр- 
стой, ома сын мæнæ æххуысгæнæг бæлвырд фæцис, 
зæгъгæ, уый куы рахатыдтой, уæд сæ «урр-ра» тызмæг 
хъæды йæ фæтæн базыртыл хæрдмæ схæцыд æмæ йæ 
нæрынæй нал æмæ нал æнцад. Нæрыд æмæ нæрыд 
æнæрынцойæ. Æмæ мах дæр Леуаны фæстæ нæ лæ- 
джыхъæд æвдисынмæ размæ ассæстам. 
Цыфыддæр знаг йæхицæн бынат нал ардта. Мысты 
хъуынкъ туманæй агуырдта, фæлæ мысты хуынчъытæ 
иууылдæр æхгæд разындысты. Туманæй нæ, фæлæ йын 
уæлæ Хъазыбаджы хохыйас сызгъæрины къæрттæй 
дæр ссарæн нал уыд. Æмæ дæ фыдгул дæр афтæ. Уы- 
рыты цагъд сын фæкодтам дыууæрдыгæй. 
Уыдон æнцон хъуыддæггæ нæ уыдысты, мæ хур. 
Мах афоныл нæ бахæццæ стæм, зæгъгæ, уæд не 
’мбæлттыл уыцы хъæды мæгуырыбон акодтаид. Фæла* 
иугæр хæст куы банцад, иу гæрах дæр куы никæцæй- 
уал хъуыст, уæд махæй алчи дæр тохы быдырыл фæл- 
ладæй йæ цæст ахаста. Мæрдтæ дзы гыццыл нæ уыд. 
Уæлдайдæр та къуыбырхъус бирæгътæй — тыхгæнджы- 
тæй... Мах дæр дзы, лæппу, бынтон æвыдæй нæ базза- 
дыстæм. Хæст хæст у, Фæлæ сыл уæддæр дыууæрды- 
гæй куы ралæууыдыстæм, уæд сæ фезмæлæнтæ сæхи 
бар нал уыдысты. Сæ фæндтæ сæ хъуыры фæбадтысты. 
Куыд æй хуыздæр загъдæуа, нæ зонын, фæлæ дын æй 
уæддæр исты хуызæтты бамбарын кæндзынæн. 
Цæвиттон, лæппу, мæнæ фæззыгон иуæй-иу бæлæ- 
стыл æмбийын чи райдайы, ахæм дыргътæ сбирæ вæй- 

йынц. Æмæ уæд бæласы къалиуты дзæбæх куы ныу- 
уигъай, уæд æмбыд дыргътæ иугай-дыгай бынмæ гæр- 
гæрæй кæлын райдайынц. Афтæ рауад, не ’мбæлтты 
нын ныххурх кæнынмæ чи хъавыд, уыцы къуыбырхъус 
бирæгъты хъуыддаг дæр. Иугай-дыгай-иу туджы мæц- 
гæйæ зæххыл сæ тъæпп фæцыд.Чи сæ дæлгоммæ хауд, 
чи уæлгоммæ, чи та фæрсырдæм — сæрбихъуырæйттаз 
кодтой. 
Махæй дæр, мæ хуры чысыл, замманай лæппутæ 
фæхъуыд. Мемæ цы бурдзалыг уыд, сыбираг, уый дæр, 
мæгуыр, уымæл зæххыл дæлгоммæ хуысгæйæ баззад. 
Куы йæ ауыдтон, уæд мæ зæрдæ ссыгъд йæ тæригъæ- 
дæй. Æндæр цы мæ бон уыд? Ницы! Хæст!.. Леуан 
дæр, кæй зæгъын æй хъæуы, иуæй æнкъард уыд, иннæ- 
мæй та — хъæлдзæг. Æмæ, æвæццæгæн, æмбæлгæ дæр 
афтæ кодта. Кæй фæуæлахиз, уый тыххæй — хъæлдзæг 
зианты тыххæй та адæймаг æнкъарддзинады малы нын- 
иыгъуылы. Æмæ, æвæццæгæн, æндæр гæнæн дæр нæй. 
Цард цард у, лæппу! 
Чысыл фæстæдæр Леуанæн йæ хид дæр нæма ба- 
сур, афтæ йæхи мæнмæ хæстæгдæр æрбайста æмæ дзу- 
ры: 
— Уане, абон дæ лæджы сæр бахъуыд, фæлæ-иу 
фидар фæлæуу! 
Æндæр ницы загъта. Æмæ, раст куы зæгъон, уæд 
цы зæгъынмæ хъавыд, уымæн æз ницы бамбæрстон. 
Ницы йын рахатыдтон. Æмæ йæм æз дæр дзургæ ницы 
скодтон, фæлæ йæм мæ сæр батылдтон, ома хорз. 
Леуан, мæнæй чысыл æддæдæр цы цыппар партиза- 
ны лæууыд, уыдонмæ бацыд æмæ, нæ фале хъæуы сæр- 
мæ цы бæрзыты гыццыл къох уыд, уырдæм сын аца- 
мыдта, æмæ уыдон дæр ацылысты æд белтæ, æд хæ- 
цæнгæрзтæ. Æз сæм акæстытæ кодтон æмæ уайтагъд- 
дæр зæхх къахын райдыдтон. Цы зонын ма мын æй 
хъуыд — къахтой æфсымæрон ингæн. 
Чысыл фæстæдæр мах, чи фæмард, уыдон уырдæм 
38 

ахастам. Хорз кад æмæ хорз æгъдауимæ бавæрдтам 
не ’хсарджын æмбæлтты. Бæрзонддæр бæласы бынмæ 
цы фæныкхуыз цырт уыд, уымæ мæхи байстон. Кæсын, 
æмæ дын дæ фыдгул дæр мæ уавæры куы бахауид. 
Цыртыл ауыдтон, мæнæ ацы хъæуы фыдгулимæ æхсар- 
джын тохы хъæбатырæй чи фæмарди, уыдоны ном- 
хыгъд. Кæсын æмæ дзы, мæ хуры чысыл, æппæты уæле 
дæ фыды ном фыст — Гуыбаты Уасил. Мæнæн мæ зæр- 
дæ ссыгъд. Цъæх-пиллон суагъта. Фыхтæн фырмæстæй. 
Ныууынæргъыдтон мæхимидæг. Мæ цуры чи лæууыд, 
уыдонæй мæм иу фæкомкоммæ æмæ мын мæ цонгыл 
фæхæцыд: 
— Цы кæныс? — афарста мæ уый. 
Æз дæр ын мæ къухæй цыртмæ ацамыдтон, дæ фы- 
ды ном кæм фыст уыд, уырдæм. Уый дæр йæ сæр ба- 
•гилгæйæ загъта: 
— Цы чындæуа, цы яæ бон у? Хæст!.. — æндæр ни- 
цыуал сдзырдта. Æрмæст ма йæ цæстытæ ахаста, кæй 
иыгæдтам, мæнæ ныртæккæ зæххы бын цы æмбæлттæ 
фæуыдзысты, уыдоныл, æндæр ницы. Æз дæр мæхио- 
ныл кæугæйæ хъуыды кодтон, зæгъгæ, мæнæ ныртæккæ 
афтæ чи загъта: «Цы чындæуа?.. Цы нæ бону?.. Хæст!»> 
уый раст у, зæгъгæ. Цы нæ бон у? Ницы! Мæнæ адон- 
мæ дæр æнхъæлмæ кæсынц сæ ныййарджытæ... Сæ хо- 
тæ, сæ цардæмбæлттæ, сæ уарзæттæ. Афтæтæ гъе, мæ 
гыццыл хур, мæ иунæг стъалы! 
— Уæдæ, дада, дæхи цæстытæй федтай, мæ фыд 
кæм æвæрд ие, уыцы ингæн? — афарста Æхсар, йæхæ- 
дæг хæкъуырццæй ныккуыдта, йæ дадайыл ныттыхс- 
гæйæ. 
— Зонын, мæ хур, зонын. Уанеты Леуан æй йæхæ- 
дæг бавæрдта. Иæ хабæрттæ мынфæкодта. Кæм æвæрд 
ис, уый мæнæ иинæты, чи фæмард, уыдон куы æвæрæм, 
уæд фендзынæн, уый зыдта æмæ мын абон дæ лæджы 
сæр бахъуыд, Уане, фæлæ-иу дæхиуыл фæхæц, зæгъгæ, 
дæр уый тыххæй загъта. Ома уым мæ иунæджы ингæн 
39 

мæхæдæг фендзынæн, базондзынæн, Уасил фæмард, 
уый. Æмæ æз дæр мæхи ныффидар кодтон, æндæр ма 
мын цы гæнæи ^уыд. Æрмæст мæ цæссыгтæ сусæгæй ны- 
хъуырдтон. Мæ зæрдæ адæргæй ныннæрст. Фæйнæрдæм 
тыдта. 
Афтæтæ гъе, мæ зæрдæйы фидар уидаг. 
— Æмæ ма, дада, уæ къорды хицау Уанеты Леуа- 
’ны искуы федтай? 
— Федтон, федтон, мæ хур. Мæнæ мæм ардæм дæр 
иуæй-иу хатт æрбауайы фенынмæ. Хъуыддаджы лæг у 
æмæ йæ, æвæццæгæн, æрбауайынтæм æвдæлгæ дæр 
уыйас нæ кæны. Фæлæ дæ уæддæр йемæ базонгæ кæн- 
дзынæн. Уымæн дæр æхсызгон уыдзæн. Дæ фыды æрд- 
хорд уыд. 
— Хорз, дада, хорз, — загъта лæппу. Иучысыл 
алæууыд йæ фыдыфыдмæ кæсгæйæ, стæй ма йæ ныхæ- 
стæм бафтыдта. —Мæ фыд кæм æвæрд ис, уый мæхæ- 
дæг куы фенин, уæд мын чысыл фенцондæр уаид. 
Дзыцца дæр афтæ зæгъы! 
— Хорз, мæ хъæбул, хорз! Уыцы хъуыддаг дæр ба- 
кæндзыстæм æз æмæ ды. Ие ’рбаздæхынмæ мын æнæ- 
низ æмæ дзæбæхæй цæрай. 
V 
Мæнæ та бады Уане сæ цæхæрадоны. Сæ пæлæхсар 
фæткъуы бæласы бын. Цыма зæххы уæззау улæфтмæ 
хъусы, уыйау йæ зæронд сæр уырдыгмæ æруагъта. Йæ 
фæтæн боцъойы æвзист хæлттæ йæ тæбæкк риуыл уы- 
цы бæзджын æмæ хæмпусæй æрæнцадысты. Æмæ ахæм 
рæстæджы, æвæццæгæн, Уане йæ зæрдæйы дзæхст- 
дзæхст йедтæмæ æппындæр ницыуал фæхъусы. Нал æм 
фæхъуысынц, цы бæласы бын фæбады, уый цъуппæй 
сырддонцъиуты цъыбар-цъыбур,халоны хъуахъ-хъуахъ. 
Нал фæхаты йе ’фтуанæй хъуыдатт-хъуыдатгæнгæ чи 
ратæхы, уыцы кæрчыты хъæр æмæ знæт куиты рæйын. 
40 

Бады Уане æмæ кæсы йæ къæхты бынмæ. Нымдзаст 
вæййы зæххы уазал риумæ. Кæддæры уынаг цæстытæ 
дардыл, миййаг, н’ахæсдзæн, кæддæрау арвгæрæттыл 
нæ афæлгæсдзæн. Кæддæрау дын нал фендзæн, миййаг, 
уæлæ хæхты сæрмæ, арвы æгæрон хъæбысы йæ зæр- 
дæйы дзæбæхæн ленчытæ кæнынæй чи нал фефсæды, 
уыцы сæрыстыр цæргæсы зилæнтæ. Æрмæст ма мысыи 
йæ бон у æмæ мысы йæ кæддæры цаугæ. Суанг йæ 
лæппуйы бонтæй ма^нæ йæ зæронды дугмæ цы зындзи- 
нæдтæ бавзæрста, цы тухитæ фæкодта, кæнæ-иу æхсыз- 
гондзинадæй йæ зæрдæйы кæроныл дæр чи ауад, уыцы 
цаутæй бирæ цыдæртæ. Бады Уане æмæ мысы йæ кæд- 
дæры бонтæ, мылаз мигътæ сæ базырты аууон кæныц 
кæй байдыдтой, уыцы рæстæджытæ. Æмæ ма йын, уæв- 
гæйæ дæр, æндæр цы баззад? Йæхæдæг куыд фæзæгъы, 
афтæмæй æппындæр ницыуал. Æрмæстдæр мысинæгтæ! 
О, мысинæгтæ! Цард æй йæ дæрзæг уырзтæй бирæ 
феууæрста. Æмæ афтæмæк базæронд Уане. Мæнæ йæ 
уæлæ цы фæныкхуыз бæмбæджджын къандзол ис, уый 
куыд базæронд æмæ ныллæбырдтæ, раст афтæ ныззæ- 
ронд æмæ ныллæбырдтæ Уане йæхæдæг дæр. Иæ кæд- 
дæры дынджыр сау цæстытæ сæ къуырфытæй дзæбæх 
зынгæ дæр нал кæнынц, ныххуыздзыд, ныггыццылтæ 
сты. Кæсы ма сæ Уане мæнæ æрмæстдæр йæ къæхты 
бынмæ, сау зæххы хъæбæр риумæ. Фæлæ уæддæр Уане 
йæхæдæг куыд фæзæгъы, афтæмæй нырма мысинæгты 
къуыбылой суйтæ кæнын бынтон нæма байдыдта. Ра- 
зыны ма дзы, раджы кæддæр, æрыгонæй талынг арвы 
риумæ кæсгæйæ цы ирд, цы æртгиваг стъалытæ уыдта, 
ахæм ирд бынæттæ, ферохга^нæн кæмæн нæй, ахæм 
цаутæ йæ даргъ æмæ уæззау дæрзæг царды фæндагæй. 
Ирд стъалыйау бамынæггæнæн кæмæн нæй, ахæм цау- 
тæ. Æмæ та мæнæ ныр дæр Уане фæткъуы бæласы бын 
бадгæйæ йæ мидбылты зына-нæзына бахуды. Æвæц- 
цæгæн та йæ зæрдыл исты дзæбæх хабар æрбалæууыд 
йæ кæддæры хъæлдзæг бонтæй, йæ лæппу-дугæй. Уар- 
41 

зондзинады уæлдæф фыццаг хатт йæзæрдæйы кæроныл 
куы сæмбæлд, уыцы амондджын рæстæгæй. Уæд, Уане 
йæхæдæг куыд нымайы, афтæмæй йыл цыдис ссæдз азы 
æмæ дæс боны. Æ^рыгон туг йæ уæнгты хъазынæй не 
’нцад. Уæнгрог æмæ сæрæн уыд. Фæлæ лыстæджытæ 
æмæ бæрзонд. Иæ даргъæлвæс цæсгомыл хорз фидыд- 
той йæ къуыбыр рихитæ. Хорз ыл фидыдтой кæддæр 
рæрдæгхуыз галифе æмæ урс кæттаг хæдон. Иæ ны- 
мæтхуды галиу фахс-иу хæрдмæ фæкъæдз кодта. Йæ- 
химæ æркæсгæйæ-иу йæ мидбылты бахудгæйæ йæхæ- 
дæг йæхицæн загъта: «Ницы дын у, ницы, Уане. Хæрз- 
конд дæ, рæсугъд!». Æмæ та-иу йæхимæ ноджыдæр æр- 
кæстытæ кодта. 
Мæнæ ныр дæр зæронд Уанейы йæ хъуыдытæ сæ рог 
базыртыл систой æмæ йæ фæхастой йæ лæппу-дугмæ. 
Кæддæр, хæрз æрыгонæй хос кæм карста, уыцы диди- 
нæгджын быдыртæм æмæ дзаджджын уыгæрдæнтæм. 
Мæнæ фæхстæ æмæ уыгæрдæнты æгæрон тъæпæн- 
тæм хур йæ дынджыр цæстæй рæвдаугæ ныккаст. Иæ 
зæлдаг тынтæ фæйнæрдæм парахатæй анывæзта. Хуры 
рухсмæ рæсугъд дидинджытæ бынтондæр сæ хуыз 
скалдтой. 
Афтæ рæсугъдæй сæ никуыма федта Уане. Чи сæ 
сырхбын æрттывд фæкæны, чи цъæхбын æрттывд, чи та 
сæ урс-урсидæй разыны. Дуне — хъæлдзæг æмæ рай- 
дзаст. Дæ алывæрстæм куы ака^сай, уæд уыгæрдæн 
циндзинадæй байдзаг. 
Лæппутæ хос гъæйттæй кæрдынц. Къуыззитт кæ- 
нынц цæвджытæ. Хуры ирд тынтæ сæ кæмттæй фес- 
хъиуынц. Иу уис иннæйы фæстæ æрфæлдæхы. 
— Гъей, гъей, Тузар, тагъддæр!.. Тагъддæр!.. Размæ 
лæгæрд, ме ’рдхорды гæбаз, науæд тæссаг у, мæ цыргъ 
цæвæг дын бæзджын кæрдæгимæ дæ тæнæг сæфтæджы- 
тæ куы рахафа, уымæй. Фæлæ рæвдздæр, Тузар!..— 
Уанейæн йæ хъусты зæлы йæ кæддæры æвзонг хъæлæс: 
Æмæ уым, дидинæгджын уыгæрдæнты, иу уис ин- 
42 

нæйы фæстаё фæрсырдæм æрфæлдæхы. Иу хосдзау ин- 
нæйы йæ разæй скъуымбил кæны «епп-опп-епп-опп»- 
гаенгæ» æмæ сын сыгъдæг уæлдæф, пæр-пæргæнгæ, сæ 
хъæлдзæгдзинады мыртæ фæйнæрдæм раскъæф-бас- 
къæф кæнынæй нал æмæ нал æнцайы. Сæ ныхæстæсын 
бацæгъды уæртæ сæ фæстæ хос хъæдын халамæрзæнтæй 
чи ссивы, уыцы чызджыты хъусты. 
Æмæ та зæронд Уане дæр йæ мидбылты бахуды. 
Мæнæ кæд ныртæккæ дæр йæ къæхты бынмæ кæсы, 
хъæбæр зæххы риумæ, уæддæр йæ разыуыцы рæсугъд 
дидинæгджын уыгæрдæн йæ риуыдзаг улæфы æмæ йæ 
хъулон-мулон дидинджытæ тæмæнтæ калынц хуры зæл- 
даг тынты рухсмæ. Уæдæ хуры тынтæ схъазынц, уæртæ 
лæппутæ кæй ракарстой, чи фæхусбын, уыцы уисты ин- 
нæрдæм чи фæфæлдахы, тагъддæр ахус уой, зæгъгæ, 
уыцы чызджыты сæрбæттæнтыл дæр. Уыдонæй та чи 
урс у, чи сырх, чи та цъæхбын. Иуныхасæй, мæнæ уы- 
гæрдæны дидинджытæ куыд алыхуызæттæ сты, куыд 
хъулæттæ, чызджыты сæрбæттæнтæ дæр афтæ алыхуы- 
зæггæ. Чызджытæ дæр сæхимидæг цыдæртæ адзурынц, 
ауынаффæтæ кæнынц æмæ кæрæдзимæ уæларвон зæд- 
тау сæ мидбылты бахудынц. Æмæ дзы хæххон рог дым- 
гæ лæппуты хъусты кæй бацæгъда, ахæмæй, кæй зæгъын 
æй хъæуы, ницы æрбайхъуысы. Æмæ уæд чызджытæ 
лæппутырдæм фæкæсынц, лæппутæ та чызджытырдæм. 
Уæлдайдæр та Уане йæхæдæг. Уый йæ хъус рагæй 
дардта сæ сыхæгты саулагъз, саурæсугъд Айсæдумæ. 
Æвдæлон бон-иу Уане сæ рæзты æфсоны уад цал- 
дæр хатты скодтаид, кæд Айсæдуйыл йæ цæст хæрзчы- 
сыл уæддæр æрхæцид, зæгъгæ. Фæлæ йæм дзургæ ни- 
куы ницы скодта, чызджы уарзы, уый никуы ницæмæй 
равдыста. Уæдæ Айсæду йæхæдæг дæр афтæ. Æрмæсг 
мæнæ сусæг уарзондзинад кæй хонынц, уый фыццаг 
гыццыл билцъ рафтыдта, стæй йæхимидæг нæрсын рай- 
дыдта уарди дидинæджы хуызæн. Фæлæ уæддæр сæ 
уарзондзинады дидинæг бынтон райхæла, æвæццæгæн, 
43 

уый афон нæма уыд. Æмæ мæнæ æмбисонды уарди ди- 
динæг кæй хонынц, уыйау йæ тæлæссон сыфтæ хуры тын- 
тæм тæмæнтæ нæма скалдтой, нæма сæрттывтой, нæма 
сфидыдтой йæ сырх базыртæ. Æрмæст дыууæ æвзонг 
уды кæрæдзийы цæстæнгасæй агуырдтой. Æндæр ницы! 
Æмæ мæнæ ныр бон-изæрмæ фæкуыстой. Уане-иу йæ 
цæвæджы æнцой куы æрлæууыд, ома бафæлладтæн 
æмæ сыгъдæг уæлдæфæй мæ риуыдзаг сулæфон, зæгъ- 
гæ, уæд-иу, куыд ничи йæ фæфиппайа, афтæмæй, 
хæрзаивæй йæ уæхсчы сæрты чызджытырдæм акаст 
Айсæдуйы ауыныны тыххæй. 
Айсæду йæхæдæг дæр афтæ. Æхсгæ каст-иу бакодта 
Уанейырдæм æмæ-иу ыл йæ цæст хæрзгыццыл дæр куы 
æрхæцыд, уæд уымæй амондджындæр адæймаг а зæх- 
хыл нæ уыд. 
Гъе, афтæмæй бонæй-бонмæ тынгæй-тынгдæр нæр- 
сыд сæ сусæг уарзондзинад. О, фæлæ ныр уыгæрдæны 
сæрмæ хур ныгуылæнырдæм дзæбæх куы фæкъул, йа* 
зæлдаг тынтæ ныллæгдæр хæхты риумæ сызгъæрии 
хæлттæй куы анызæзта, уæд фæсивæд уыгæрдæнæй сæ- 
химæ араст сты. Алкæмæн дæр йæ кусæнгарз — йе 
уæхскыл. Лæппутæ хастой цæвджытæ, чызджытæ та — 
хъæдын халамæрзæнтæ. 
Уане, мæнæ йæ йæхæдæг куыд мысы, афтæмæйуыд 
хъæлдзæг. Иæ цæвæджы-иу базмæлын кодта йæ дыууæ 
къухæй, æмæ уымæн дæр йæ фæтæн фарс хурмæ цæ- 
хæртæ калдта, афтæмæй хъазæн ныхæегæгæнгæйæ Ай- 
сæдуйы цурмæ бахæццæ. Куыд ничи йæ фæфиппайа, 
афтæ чызгмæ фæрсырдæм бакаст, йæ халамæрзæны 
хъæдыл ын йæ рахиз къухы амонæн æнгуылдз зына- 
нæзына æрæвæрдта: 
— Бахатыр кæн, Айсæду, фæлæ ма мæнæ ацы ха- 
ламæрзæн ме ’вджид бакæн. Цыма ме уæхскыл хуыз- 
дæр сфидаудзæн, афтæ мæм кæсы. Уæ цурмæ куы ных- 
хæццæ уæм, уæд дын æй фæстæмæ дæ къухты фæсадз- 
дзынæн. Хорз? 
44 

—Цæмæн?.. Цæй тыххæй?.. — Уанемæ иуварсырдæм 
хæрдмæ скæсгæйæ сабыр хъæлæсы уагæй загъта Айсæ- 
ду. — Абондæргъы дзы æз фæкуыстон æмæ йæ хъуамæ 
хæсгæ дæр æз кæнон. Дæ уæхсчытæ дæр мæнæй уæлдай 
цъæх æндонæй конд не сты. 
— Уый та куыд загътай, Айсæду? — хорзсындæг- 
гай сдзырдта Уане. — Чи æмбæлы, ахæм хъуыддаг у! 
Æнаивæй дзы ницы ис. Дæ хорзæхæй, Айсæду, раст мæ 
бамбар! 
Чызг, кæй зæгъын æй хъæуы, æмбæрсга лæппуйы 
уæздандзинад. Фæндыд æй, халамæрзæн Уанемæ куы 
радтаид, уый дæр, фæлæ уæд иннæ чызджытæ та цы 
зæгъдзысты? Цы фенхъæлдзысты? Сусæг уарзондзинад 
нæ рахъæр уыдзæн? 
Афтæ хъуыдытæ кодта Айсæду. Æмæ фырæфсæр- 
мæй цы акодтаид, уый. йæхæдæг дæр нал æмбæрста. 
Иæ цæсгом туджы зылд æмæ зылд. Иæ зæрдæ адæр- 
гæй цæлхъ-цæлхъ кодта. Риуыгуыдыр æддæмæ тыдта, 
Быма йын Уане йæ халамæрзæн тыххæй исдзæн, уый 
хуызæн æй Айсæду йæ дыууæ къухæй йе уæхскмæ тынг 
æрæлхъывта æмæ афтæмæй, гъе ныр ма йæ айс, зæгъгæ, 
Уанейырдæм куы бакаст, уæд дыууæ æвзонг адæймаджы 
фемдзаст сты. Цæстæнгасæй кæрæдзи бамбæрстой. 
Æмæ нырмæ сæ зæрдæты сусæг сыгъд чи код- 
та, уыцы уарзондзинады цæхæртыл цыма исчи фæтæ- 
гены къус бакалдта, уыйау ныггуыпп ласта. Цъæх пил- 
лон калгæ ссыгъд æмæ йын ахуыссыны хъомыс кæйнал 
ис, цыфæнды тымыгъ куы сыста, уæддæр, уый бамбæр- 
стой дыууæйæ дæр — чызг дæр æмæ лæппу дæр. 
Уане фырцинæй цы акодтаид, уый йæхæдæг дæр 
нал зыдта. Фæндыд æй йæ хъæлæсыдзаг ныхъхъæр кæ- 
нын: «Мæнæ куыд хъæздыг, мæнæ куыд амондджын 
дæн», фæлæ йæхиуыл ныххæцыд. Иæ рухс фæндæттæ 
аныхъуырдта, ома рагацау нæ сусæг уарзондзинады 
тынтæ ацы рæсугъд уыгæрдæны цъæх хæлггыл цы 
тауæм. Мæнæ куыстæй æд цæвджытæ, æд халамæр- 
45 

зæнтæ чи цæуы, уыдон хъусты йæ фыдуаг дымгæйау 
ныртæккæ æнæ бацæгъдгæ нæй! Нæ, нæ, мæ монцты 
рохтыл уал æрбахæцон, —ныффидар кодта йæхи. 
Чызгæн дæр фæстаджырдæм йæ бæлоны зæрдæ йæ 
дзæхст-дзæхстæй чысыл куы фæсабырдæр, уæд йæ сæр 
Уанейырдæм зына-нæзына фæзилгæйæ загъта: 
— Бузныг, Уане, стыр бузныг дæ уæздандзинадæй... 
Æмæ, æвæдза, Уаиейæн æхсызгон куыннæ уыдаик- 
кой уыцы ныхæстæ. Йæхинымæр сæ йæхицæн цалдæр 
хаггы загъта: «БузнЫг, Уане, стыр бузныг дæ уæздан- 
дзинадæй!» Æмæ ма ноджыдæр йæхинымæр сагъæс 
кодта, ома Айсæдуйы халамæрзæн куыдæй райстæуа. 
Æмæ йæ хъуыды кæнын бирæ дæр нал бахъуыд. 
— Æмбæлттæ... хæлæрттæ! Мæнæ ма ацырдæм ра- 
кæсут, чызджытæм. Се ’ккæйтты уæззау халамæрзæн- 
тæ, цыргъ сагæйттæ... Уæ, гормæттæ, уый та куыд у? 
Райсут ма сын сæ кусæнгæрзтæ се уæхсчытæй. Гормæт- 
тæ, афтæмæй та изæры хъазты семæ кафдзыстут. Сим- 
ды сын сæ цæнгтыл æрхæцдзыстут. Уæ лæджыхъæд 
æмæ уæхæдæг! Чи уæ кæмæ баххæсса, уымæн йæ ку- 
сæнгæрзтæ йæ уæхскæй райсæд! 
Уане йæхæдæг Айсæдуйы халамæрзæн йе ’ккой 
акодта. Иннæтæ дæр Уанейы бафæзмыдтой æмæ, кæй 
зæгъын æй хъæуы, сæ фæндаг фæхъæлдзæгдæр. Худын 
æмæ хъазæн ныхасæй байдзаг сты уыгæрдæнтæ. Æмæ 
кæд хур дæр ныгуылæн хæхтæм фæхæстæгдæр, уæддæр 
йæ тынтæ уыдысты цæрдæг æмæ хъæлдзæг. Хъазыды- 
сты цæвджыты кæмттыл. Иæ сырхбын тынтæ цæхæртæ 
калдтой... 
Сæ хæддæллаг фарс фисыныл цы дурын хæдзар ис, 
уый ныллæг рудзгуытæй Айсæдуйы фæндыры зæлтæ 
хъустыл хæрз гыццыл йедтæмæ æмбæлгæ дæр нæ код- 
той, афтæмæй сæхицæн алырдæмты фæндæгтæ гæрстой. 
Уане æгасæй дæр хъустæ фестад. Фæндыд æй, фæнды- 
ры зæлтæ сæ лæмæгъ базыртыл цы ныхæстæ хастой> 
уыдонæй истытæ базонын. Фæлæ дзы Уане ницы раха- 
46 

тыдта. Иу ныхас дæр дзы йæ хъустыл не ’мбæлд. Сьш- 
дæггай цагъта Айсæду. Фæндырæн йæ улæфт дæр тых- 
хæйты хъуыст уатæй æддæм«æ. Фæлæуæддæр Уанехъуы- 
ды кодта, зæгъгæ, чи зоны, æмæ Айсæдуабоны хабæрт- 
тæ кæны йæ фæндырæй. Иæ халамæрзæн ын йæ къух- 
тæй куыд райста... Иæ зæрдæйы йын уарзондзинады 
цæхæртæ куыд ныккалдта, чи зоны, æмæ уыцы хабæрт- 
тæ йæхæдæг йæхицæн кæны, куыд . ничи йæ фехъуса, 
йæ ныхæстæ йын куыд ничи бамбара, афтæ. Æвæццæ- 
гæн, йæ фæндыры зæлтæ æддæмæ хъуысгæ дæр уымæн 
ттæ кæнынц. О, о, чи зоны, æмæ æцæг ай дæр афтæ у. 
Чи зоны. Чи зоны! Уадз æмæ йын нырма мачи фена, 
йæ зæрдæйы гуыр-гуырæй чи ссыгъд, цъæх пиллон чи 
калы, уыцы уарзондзинады цæхæр. 
Бирæ фæхъуыста Уане фæндыры зæлтæм, йæ дис- 
саджы мырты фæлмæн змæлдмæ, сæ базыртыл цы ны- 
хæстæ хæссынц, уыдонмæ. Æмæ дзы иу ныхас дæр куы 
иæ раиртæста, уæд сау дурæй сыстад. Иу ран алæууыд 
йæхимидæг цæуылдæр хъуыдыгæнгæйæ. Стæй æваст 
афæнд кодта Айсæдуты рудзгуытæм хæстæгдæр бацæ- 
уын, ома кæд фæндыры сагъæстæй исты рахатин, 
зæгъгæ. Æмæ Айсæдутырдæм цалдæр къахдзæфы куы 
акодта, уæд йæ хъус кæйдæр хъæлæс ацахста: 
— Чысыл-ма фæлæуу, Уане! Кæдæм араст дæ? 
Уане æвиппайды фæлæууыд. Фæстæмæ фæкаст, æмæ 
дын мæнæ йæ хорз хæлар, сæ сыхаг лæппу — Тузар. 
Уый дæр Уанейы хуызæн бæрзæндтæарæзт, къæсхуыр 
æмæ бурдзалыг. Бацин кодта Уане. Ома ныр хъуыд- 
дæгтæ фæрæвдздæр уыдзысты... Иæхæдæг фæзылд æмæ 
дзуры: 
— Уый Тузар куы дæ, Тузар! Ме ’мбæлтты хуыз- 
дæр. Дæ фенд мын, Тузар, куыд æхсызгон уыд, афтаг 
æхсызгон цард фæкæн. 
— Кæдæм фæиæйцыдтæ? — афарста та Тузар. 
— Æз? 
— Ды, уæдæ чи? 
47 

— Æз никуыдæм цыдтæн. Тагъд-тагъд цыдæртæ 
аууылдтон æмæ мæнæ ардæм рауадтæн. Иучысыл, зæ- 
гъын, дурыл дæр абадон. Уæдмæ, зæгъын, кæд не 
’мбæлттæй дæр исчитæ зынид. Æмæ мæнæ ды фæзынд- 
тæ! 
— Уæдæ æз дæр афтæ! Рудзынгæй дæ куыддæрид- 
дæр ауыдтон, афтæ уынгмæ мæхи райстон æмæ ныр дæ 
цуры лæууын. Дæ ныхæстæ дын нæ ферох кодтон. 
’ — Цавæр ныхæстæ? 
— Чызджыты кусæнгæрзты н&н куы хæссын код- 
тай, сæ халамæрзæнты нын куы исын кодтай, уæд цы 
загътай, уый нал хъуыды кæныс? 
— Ома? 
— Ома изæры кафгæ дæр кæкдзыстæм æмæ симгæ 
дæр! 
— Бæгуыдæр загътон, Тузар. 
— Æмæ? 
— Æмæ цы? Кафгæ дæр кæндзыстæм æмæ симга» 
дæр. 
— Афон нæма, у, Уане? Цæмæ ма кæсæм? Уалæ ма 
уæлæмæ скæс, Хъазыбеджы хохы цъупмæ! Хуры лыс- 
тæг тынты хæлттæ йыл фæтайынц. Кæд ма кафдзы- 
стæм? Нытталынг уыдзæн!—кафынмондагæй дзырдта 
Тузар. 
— Цыма кæйдæр фæндыры зæ^ты тæлфын мæ хъу- 
стыл уайы, афтæ мæм кæсы, Тузэр!—Иæ цæст йæхи- 
мæ æрныкъулгæйæ, æфсоны загъ^ кодта Уане. — Дзæ- 
бæх ма айхъус ды дæр. 
— Æнхъæлдæн æмæ раст зæгъыс, Уане. Æз дæр 
хæрзгыццыл цыдæртæ хъусын, цыма фæндыры зæлтæ 
сты. Мæнæ ма телыхъæдтыл дæр телтæ иуæй-иу хатт 
дымгæмæ афтæ фæгуыв-гуыв кæнынц... Бамбарæн сын 
ницы вæййы. Æрмæст гуыв-гуыв (Кæныцц, æндæр ни- 
цы. 
— Кæд æмæ æцæгæй дæр фæндыры зæлтæ сты, кæд 
мæ мæ хъусгæ нæ сайынц, уæд сæ, Тузар, ныртæккæ 
48 

мах æнæхъæн хъæуыл дæр айхъуысын кæндзыстæм, 
— Бæгуыдæр! — сразы Тузар. 
— Фæлæуу-ма, фæлæуу, дæ хорзæхæй, Тузар! Кæд 
ма исты зонын, уæд уый Айсæдуйы фæндыры хъæлæс 
у! — Йæхимæ та йæ цæст æрныкъуылдта Уане. 
— Зæххардыстæн, Уане, раст зæгъыс. Айсæдутыр-- 
дыгæй цæуы фæндыры мæллæг уынæргъын. 
— Уæдæмæ цы, уый зоныс, Тузар? 
— Цы, цы? Куы йæ зæгъай, уæд æй, бæгуыдæр, 
зондзынæн! 
— Нæ фæлæ ма далæ Айсæдумæ рудзынгæй бадзур, 
дæ фæндыры тæнтæ ма, зæгъ, фæйнæрдæм дзæбæхдæр 
айвæзтытæ кæн. Æмæ, зæгъ, æз æмæ Уане мæнæ уæ 
чылауи бæлæсты бын цъæх нæууыл нæ зæрдæйы фæн- 
диаг æркæфтытæ кæнæм. Науæд, зæгъ, дæ фæндыры 
хъæлæс дæхимæ дæр нæ хъуысы. Цыма иу-дæс азц 
рæуджыты низæй фæсад, уыйау бынтондæр ныффæсус, 
Иæ зæлтæ ма суанг мæнæ æз æмæ Уанемæ дæр нæ 
хъуысынц. Фæлæ, зæгъ, дæ лæджыхъæд æмæ дæхæ- 
дæг. 
Уане куыд загъта, Тузар дæр афтæ бакодта. Æмæ 
уæд, кæй зæгъын æй хъæуы, уайтагъддæр Айсæдуйы 
фæндыры зæлтæ сæ гыццыл базыртыл хæрдмæ схæцьь 
дысты сырххъуыр зæрватыччытау æмæ пæрпæргæнгæ 
атахтысты, аленчытæ кодтой бæлæстæ æмæ хæдзæртты 
сæрты. Сæ хъæлдзæг зæлтæм сыхæггæ чызгæй-лæппуйæ 
æддæмæ ракалдысты æмæ Айсæдуты рудзгуыты цурчы- 
лауи бæлæсты бын хъазт сарæзтой. 
Лæппуты хъæлдзæг ныхас æмæ чызджыты худыны 
мыртæй дуне фæрайдзастдæр, фæхъæлдзæгдæр. Æмæ 
чылауиты бын иу-цалдæрæй куы акафьщысты, уæд Ту- 
зар Уанейы цурмæ йæхи байста æмæ йын йæ хъусы 
сындæггай бадзырдта: 
— Каеимæ дæ фæнды акафын, уый ма мын рагацау 
бамбарын кæн. 
— Айсæдуимæ, Тузар, Айсæдуимæ, æндæр кæимæ 
49 

хъуамæ скафои? — загъта Уане, куыд ничи йæ фехъу- 
са, афтæ хæрзсабыргай. 
— Дæхи æрцæттæ кæи, уæдæ, — загъта Тузар хъæр- 
дæрæй. Æмæ дын мæнæ сыхбæстæ хистæрæй, кæстæ 
рæй нæ сауцæст, сауæрфыг, нæ саурæсугъд, зæгъгæ 
кæмæ дзырдтой, уыцы тæнтъихæг, фæлæ чысыл ныллæ- 
джытæ арæзт Айсæду йæ къухтыл гыццылгай-гыццыл- 
гай хæрдмæ схæцыд æмæ йæ сау сæракдзабыртæ, цæст 
сыл хæцгæ дæр нал кодта, афтæ асирдтой изæры мы- 
лаз базырты аууонæй чи фæталынгдзæф, уыцы тарбык 
кæрдæгыл. Уæдæ Уанейæ дæр цы зæгъæн ис! Уый дæр 
йæ къухтæ дардыл фæхаста æмæ-иу «æсса», зæгъгæ, йæ 
мидбынаты йæ къахфындзтыл цъилау ныззылд. Айсæ 
ду æмæ Уанейы уæздан кафты рæсугъддзинадыл адæм 
сæ цæстытæ æрæвæрдтой. Уыдон дæр, уый æмбаргæйæ. 
кафынæй нал æмæ нал æфсæстысты. Æрæнцой сын нал 
уыд. Уарзондзинады сыгъдæг уæлдæф сын сæ базыр- 
тыл уæлдæр схæцыд, Лæппу-иу куы бамбæрста, Айсæ- 
ду чызджытырдæм базилдзæн æмæ ныр æрлæудзæн. 
зæгъгæ, уæд та-иу Уане йæ размæ йæ къахфындзтыл 
æркафыд «æсса», зæгъгæ, ныхъхъæр кæнгæйæ. 
Фæндырдзæгъдæг, æвæццæгæн, фембæрста лæппуйы 
зæрдæйы уаг æмæ ахæм рæстæджы уарзæттæн зæххыл 
цы хорздзинæдтæ вæййы, уыдонæй иу хорздзинад 
Уанейы хай фæкодта. Æвиппайды симды цагъд ныййа- 
зæлыд чылауи бæлæсты бын, æмæ Уане Айсæдуйы цон- 
гыл æрхæцыд. Асирдтой дæларм-уæларм хæцгæйæ дыу- 
уæ уарзоны иумæ. Уæд иннæ лæппутæ æмæ чызджы- 
тæ дæр кæрæдзи цæнгтыл æрхæцыдысты. 
Фæндыры зæлтæ уайтагъддæр Айсæдуйы зæрдæйы 
кæроныл сæмбæлдысты. Куы райгуырд, уæдæй нырмæ 
йæхи абонæй амондджындæр никуыма схуыдта. Фæлæ- 
иу, иуæй-иу хатт фырæфсæрмæй цы акодтаид, уый-иу 
йæхæдæг дæр нал æмбæрста æмæ-иу йæхимидæг адæр- 
гæй барызт. 
Уане, кæй зæгъын æй хъæуы, чызг йæхимидæг æф- 
ео 

сæрмæй кæй базыр-зыр кæны, уый фæфиппайдта æмæ 
иннæтæй куы фæхицæн сты, дыгæйттæ-дыгæйттæй 
дæрдтыл зилгæйæ симын куы райдыдтой, уæд Уане дæр, 
Айсæдуйы цонгыл æнгомдæр æрхæцыд æмæ афтæмæй 
дзæбæх асиргæйæ иннæтæй чысыл æддæдæр ацыдысты, 
кафгæ. 
Уане йæ къæхты бынмæ æркæсгæйæ «æсса», зæгъгæ, 
сабыргай бакодта. Стæй чысылгай йæ сæрыл хæрдмæ 
схæцыд. Арвы талынг хъæбысыл йæ цæ.стытæ аха- 
ста æмæ Айсæдумæ хæрзсабыргай дзуры: 
— Мæ зынаргъ Айсæду, уалæ ма талынг арвы риу- 
мæ скæс! Цæхæртæ чи калы, иннæтæй бирæ тынгдæр 
чи æрттивы, уыцы стъалыйы уыныс? 
Айсæду дæр скасти уæлæмæ, талынг арвы æгæрои 
риумæ æмæ Уанейæн фæлмæн хъæлæсæй дзуапп радта: 
— Уынын. Цы кæны? 
— Ницы. Уалæ арвыл цы стъалытæ ис, уыдонæн се, 
’ппæтæй дæр рæсугъддæр æмæ æрттивагдæр у. Мемэа 
разы дæ? 
— Дæн... 
— Уæдæ хорз. — Загъта Уане æмæ ма сиргæ-сирыа 
йæ ныхæстæм бафтыдта: — Уæдæ, Айсæду, мæнæ нæ. 
къæхты бын цы стыр зæхх ис, ууыл цы бирæ хорз чыз- 
джытæ рауай-бауай кæны, уыдонæн ды се ’ппæтæй дæр7 
хуыздæр æмæ рæсугъддæр дæ. О, о, рæсугъддæр. Уæлæ: 
уыцы стъалы иннæтæй куыд рæсугъддæр æмæ æртти- 
вагдæр у, ды дæр раст афтæ — сæ рæсугъддæр æмæ сæ 
хуыздæр! 
— Афтæ ма дзур! Дæ ныхас никæй зæрдæмæ фæ- 
цæудзæн. — Уанемæ бакæсгæйæ загъта Айсæду. — Коз.- 
бау ныхас у! 
— Нæу, нæу, иау, Айсæду! Æз а зæххыл дæуæй 
фылдæр никæй уарзын. Бамбар мæ. 
— Æмбарын дæ. Фæлæ сабыр. Мацыуал сдзур. 
— Хорз. Хорз. Хорз, уæдæ. Баныхас кодтам,—загъ^ 
та Уане æмæ симгæ-симын бацыдысты иннæты цурмæ. 
51, 

Æмæ та мæнæ зæронд Уане фæткъуы бæласы бын 
базмæлыд. Иæ сæрыл уæлдæр схæцыд йæ мидбылты 
бахудгæйæ. 
— Бæргæ уыдыстæм амондджын. Айсæду дæр, мæ 
хъæбул Уасил дæр, мæхæдæг дæр — мæ гыццыл бинон- 
тæ иууылдæр. Фæлæ мæ хæст æнамонддзинады бæр- 
зонддæр къуыбырæй ракæсын кодта. 
Ацы ныхæстæ куы загъта Уане, уæд та йæ къæхты 
^ынмæ, зæххы хъæбæр риумæ æнкъард æмæ сæргуыбы- 
рæй ныккаст. 
VI 
Айсæду хъуг куы радыгъта, уæд Уанейы цур стъо- 
лыл гыццылгомау хъæзынкъусы дзаг, йæ тæф кæмæн 
калд, йæ уæлæ ма урс фынчытæ кæмæн хъазыд, ахæм 
æхсыр авæрдта æмæ йæм рæвдауæн хъæлæсæй ба- 
дзырдта: 
— Ныртæккæ йæ радыгътон. Хъарм у, æмæ нуазгæ! 
Тагъддæр, гормон, тагъддæр. Цы йæм кæстытæ кæныс? 
Гыццыл сывæллон куы нæ дæ, миййаг? Стæй ма дын 
цы зæгъон, уый зоныс? Дæхи дæр-иу истæуылты аир- 
хæфс. Науæд дæм кæсын æмæ бонсауизæрмæ мæнæ 
ацы талынг къуымæй æддæмæ дæр нæ кæсыс. Иуран 
бадыс æмæ бадыс. Кæнæ та уæртæ нæ цæхæрадоны заз- 
ронд фæткъуы бæласы бын бадгæйæ сырддонцъиугы 
цъипп-цъипмæ хъусыс, æндæр ницы! Æз дæр бадин, 
фæлæ адæймаг змæлгæ куы нæ кæна, уæд йæ уæнгтæ 
æмпылгæ кæнынц, мæлгæ. Æмбарыс? Йæхиуыл хæрд- 
мæ схæцын дæр нал фæфæразы, ныууæззау вæййы. 
Пъæззы йыл цыма ныббады. 
— Хорз та дзы ралæхурдтай, нæхион. Дæ тынаг та 
дæрдтыл нывæндын райдыдта. Æз дæр ма æнхъæлдæн 
æмæ чысьтл цыдæртæ æмбарын. Фæлæ, дæ хорзæхæй. 
— Фæлæ, дæ хорзæхæй, банцай зæгъынмæ хъавыс, 
нæ? 
52 

— Æз куы ницы зæгъынмæ хъавын. 
— О, ницы. Ахæм ныхæстæ-иу æндæр искæмæн кæн. 
Æз дæ раджы базыдтон. Мæнæ мæ ацы къуыммæ куы 
æрхастай, ууыл хосгæрдæнты æртиссæдз азы куы сæх- 
хæст, уæд мын дæ базонынæн афон, миййаг, нæма у. 
— Æмæ æз дæр куы ницы зæгъын. Базыдтай мæ. 
Гъы, æмæ цы? 
— Æмæ ницы! Исты дæм куы сдзурын, ома афтæ 
бакæн, зæгъгæ, уæд уайтагъддæр, зæррнд дæн, зæгъгæ, 
фæкæныс. Æмæ, бахатыр кæн, фæлæ кæд ды зæронд 
дæ, уæд æз та зноны чызг, миййаг, фестадтæн? Гъы, 
куыд æнхъæл дæ? — Уанейы тæнæг сæрыхъуынты йæ 
рахиз къухы армытъæпæнæй лæгъзытæ кæнгæйæ дзырд- 
та Айсæду. Æвæццæгæн, сылгоймагæн Уанейы тæри- 
гъæдæй йæ цæстытæ доны разылдысты æмæ сæ йæ сау 
сæрбæттæны кæронæй асæрфта. 
— Нæ фæлæ, Айсæду, уæд та цæхæрадонмæ мæхи 
байсин. Гъы, цы зæгъдзынæ? Куыд дæм кæсы? 
— Хорз уаид, æндæр цы зæгъын? Сыгъдæг уæлдæ- 
фæй дæ риуыдзаг уæддæр сулæфдзынæ. Цом, цом! — 
Æмæ йæ ус иугæр бæласы бын куы æрбадын кодта, 
уæд ма йын афæдзæхста: — Уæртæ-иу дуармæ. дæр 
акæс, ныхасмæ. Дæ сыхæггы фен, семæ аныхæстæ кæн. 
Цард афтæмæйты фидауы, æндæр! Удæгас адæймаг 
хъуамæ иуран ма бада. Æнæ сыхæгтæй та, нæ фыдæл- 
тæ-иу куыд загътой, уыйау, цæрæн нæй. Бæлас дæр, 
дам, куы фæкæлы, уæд йæ фарсмæ цы бæлас вæййы, 
ууыл æнцæйттæгæнгæйæ афæлдæхы, — дзырдта Айсæ- 
ду. Æмæ а ныр цæхæрадонæй кæртмæ рахиза, зæгъгæ, 
афтæ сæ кулдуарæй мидæмæ бахызт бæрзондгомау лæг. 
Урсрихи. Иæ уæлæ дзыхъхъын-ног цъæх костюм. Иæ 
риуыл дыууæ «Сырх стъалыйы» æмæ «Кады нысан»-ы 
ордентæ, стæй майдантæ. Лæг Айсæдуйы куы ауыдта, 
уæд æм бадзырдта: 
— Дæ райсомтæ мын хорз æрбауой, Айсæду. Кæд 
мæ мидæмæ нæ уадзут, уæддæр мæхæдæг æрбалæгæр- 
53 

СТон... Ме ’рдхорд кæм ис? Хуысгæ ма кæнæд, мий- 
йаг? — афарста æрбацæуæг. 
— Уый та куыд зæгъыс, Тузар. Цафоны хуыст ма 
у? Стгæ раджы скæны де ’рдхорд, бæргæ, фæлæ уай<- 
тагъддæр йæ зæрдæмæ хъусыныл фæвæййы. Цыма хæст 
æрмæстдæр мах дуæрттæ æрбахоста, йæхи афтæ дары. 
Цынæ йын дзурын, ахæмæй ницуал баззад, фæлæ уæд- 
дæр къæрттæй цъула не ’ппары. Бахатыр кæн, дæ хорзæ- 
хæй, ныхæстыл дæ ныддардтон. Бауай йæм, уæртæ цæ- 
хæрадоны бады. Аныхæсгæ кæнут. Æз уын ныртæккæ: 
æртæ кæрдзыны ракæндзынæн. Уане дæр нырма æх- 
хормаг у. Зындзынæн уæм. Ды дæр нæм рагæй ная 
уыдтæ. 
— Бузныг, Айсæду. Фадат кæм вæййы, кæм.—Загъ- 
та Тузар, стæй ма йæ ныхæстæм бафтыдта. — Уане, 
кæм дæ, кæ? — цæхæрадонмæ бахызт Тузар. 
— Мæнæ бæргæ дæн, мæнæ, Тузар. Цы хуыцау дæ^ 
æрбахаста афтæ раджы? Рацу-ма æмæ мæнæ мæ фарс- 
мæ пучысыл абад, 
Абаддзынæн, Уане, абаддзынæн. — Уане йæм куы 
бакæстытæ кодта, уæд йæ мидбылты худгæйæ йæ 
сæр батылдта. 
— Усгурæй дæр дæ афтæ арæзтæй никуы федгон^ 
Тузар! Цы хабар у! Цы æрцыд? Уæлдайдæр та афтæ* 
раджы? 
— Хабæрттæй фылдæр цы ис, Уане! 
^ Уæддæр? 
— Уæддæр, уæддæр... Уый дæр дын зæгъдзынæн^ 
Уане, æмæ дын раст куы зæгъон, уæд дæм цæугæ дæр« 
дзæгъæл хуымæтæджы не ’рбакодтон. Хъуамæ„ зæгъын,, 
демæ аныхæстæ, ауынаффæтæ кæнон. Иу зондæй, зæ- 
гъын, уæддæр дыууæйы зонд хуыздæр сты. 
— Æмæ цы кæны. Раст зæгъыс, Тузар, тынг раст» 
Чи æмбæлы, ахæм хъуыддаг. Хъусын дæм. 
— Дзулаты Дзулайы хабæрттæ зондзынæ. Фехъуыс- 
таис сæ! Айдагъ ам нæ, фæлæ сæ æнæхъæн; Ирысгоньк 
54 

дзыхъхъы дæр, æвæццæгæн, чи иæ зоны, ахæм адæймаг 
нæ разындзæн. Алы рæтты йын йæ хабæрттæ цъиутау 
уасынц. 
— Æмæ уагæр адæмæн цы хорздзинæдтæ ракодта? 
Иæ ном афтæ тынг цæмæй айхъуыст Ирыстоны кæрæт- 
тæм? Гъы, гъы, Тузар, дзур, хъусын дæм. 
— Куыд дæм кæсын, Уане, афтæмæй, æнхъæлдæн 
æмæ нырма ницы фехъуыстай? 
— Æмæ, Тузар, адæймаг йæ хæдзарæй æддæмæ 
куы нæ цæуа, уæд хъуамæ цы фехъуса? О, фæлæ дзур, 
дæ хорзæхæй! Æз дæм хъусын... 
— Дзурын, дзурын, Уане. Ардæм дæр афтæ раджы 
хуымæтæджы не ’рбацыдтæн. Демæ, зæгъын, аныхас 
кæнон. Цæвиттон, Уане, мæнæ ам, нæхимæ, хъæуæн йæ 
дæллаг кæрон иу мыггагæй дыууæ лæджы фæрсæй- 
фæрстæм æмхуызон хæдзæрттæ ныззылдтой. Сæ алы- 
варс сын æм-хуызон бырутæ бæрзонд сыскъæрдтой æмæ 
дыууæ дæр ныронг æвыд, æнæмастæй цардысты. Сæ 
иу — бонджындæр, амалджындæр, иннæ та цард, мæнæ 
æз æмæ ды куыд цæрæм, афгæ. Иæ сæр бæрзæндты 
цæмæй хастаид, йæхицæй цæмæй раппæлыдаид, ахæ- 
мæй — абабау. Иæ къуымтæ афтид. Иннæ та, æвæццæ- 
гæн, æхцайæ дæр æмæ æрттиваг хъуссæджытæй, стæй, 
мæнæ зынаргъ кæй хонынц, ахæм къухдарæнтæй дæр 
йæ къуымтæ бынтон афтид кæм уыдаиккой. Кæмæ, 
дам, ис, уый, дам, ма суанг йæ фыдыфыды фыдæн дæр 
хистытæ æмæ дугътæ фæкæны. Уый дæр кодта, уæдæ 
цы. 
— Æмæ цы, Тузар, мысын дæр æвзæр нæу. Чи æм- 
бæлы, ахæм хъуыддаг у. Уадз æмæ хистытæ æмæ дугъ- 
тæ кæнæнт сæ зæронд мæрдтæн. 
— Фæлæуу, фæлæуу, нæ мæ бамбæрстай. Æз дæр 
нæ фыдæлты фыдæлты мысыны ныхмæ нæ дæн. Уæд 
мах дæр ничиуал мысдзæн. Уыдон кой нæ кæнын. Мæ 
ныхасы уидаг æндæр у. 
— Æндæр, æндæр... — йæхимидæг багуым-гуым код- 
55 

1га Уане. — Зæгъ æй уæдæ. Дæрдтыл цы разил-базил 
кæныс гакъон фæндæгтыл. 
— Дæрдтыл зилын дæр хъæуы, Уане, уæдæ куыд? 
Иуæй-иу адæймаг йæ зæгъинæгтæ Дыууæ-æртæ ныха- 
сæй дæр зæгъдзæн. Иæ хъуыдытæ кæрæй-кæронмæ бам- 
барын кæндзæн. Фæлæ дын раст куы зæгъон, уæд æз 
уыдонæй нæ фæдæн. Фæндгæ та мæ фæкæны. Иуныха- 
саей, мæнæн афтæ бакæнын мæ бон нæу. Арæхсгæ дæр 
æм не скæндзынæн æмæ ма уæд мæ зæронд кортойы 
та дзæгъæлы цы риссьш кæнон. Фæлтау дын гакъон- 
макъон фæндæгтыл цæугæйæ, цы хъуыддаджы фæдыл 
æрбацыдтæн, уый гыццылгай бамбарын кæндзынæн. 
Уæдæ куыд. Уый та ныр нæ уыд, фæлæ чысыл раздæр. 
Кæд ма исты зонын, уæд мартъийы кæрон. Уынгты дæр 
æмæ цæхæрадæтты дæр мит куы атад. Иуныхасæй, мæ- 
нæ нæ къæхты бын цы зæхх ис, уый æвзалыйы хуызæн 
бынтондæр куы ныссау, уыцы рæстæджы. Ноджы, дам,. 
адæмæн æмбисонды мгейдар ныццис. Дæ фарсмæ, дам„ 
исчи лæууы, зæгъгæ, æмæ йын йæ цæсты дæ рахиз къу- 
хы амонæн æнгуылдз фæтъыстай, уæддæр дæ нæ фед- 
таид. Чи дæ, уый нæ базыдтаид. Уый та, раджы-иу 
куыд дзырдтой æмæ ма йæ мæнæ ныртæккæ дæр куыд 
дзурынц, афтæмæй у хуыснæджыты, къæрныхты æмæ 
адæмы царм æгъатырæйчи стигъы, уыдон рæстæг. Уæд,. 
дам, раст дыккаг кæркуасæнты ацы æнамæндтæ, мæнæ 
кæлмытæ сæ хуынчъытæй сæ сæртæ куыд сдарой, аф- 
тæ адон дæр сæ лыстæнтæй æддæмæ рабырынц, æвзæр 
уырытау, æмæ цуан кæнын райдайынц... Уæлдайдæр та 
дыккаг кæркуасæнты. Адæмæй зæгъай, бæлæстæй зæ- 
гъай — иууылдæр сæ тæккæ адджын фынæй кæныныл 
куы вæййынц, уыцы рæстæджы. Æмæ стигъынц, да- 
вынц, марынц. Æгъатырдæр æмæ уæгъуырдæр уыдо- 
нæй адæм нæй. Куы фæцæйцæуынц, уæд-иу цымæ зæхх 
сæ къæхты бын куыннæ иыттоны, Уане? Куыд сын бых- 
сы? Куыд сын фæразы? Фæлæуу, фæлæууг Уане. Мацы 
ма сдзур, науæд, дæ загъдау, мæнæн дæр мæ хъуыды- 
56 

ты таг фескъуындзæн. О, æмæ дын уый дзырдтон: 
фæрсæй-фæрстæм æмхуызон хæдзæрггæ кæмæн уыд, 
уыдонæй дын дзæбæхдæр чи цард, уый æфсонæй мæнæ 
мах хуызæн мæгуыр цæрдтытæ чи кодта, уый хæдзары 
куы балæууиккой æнафон, дыккæгæм кæркуасæнты. 
Æртæ, дам, уыдысты уыцы цъаммæрттæ. Æидæр сæ цы 
номæй схуындæуа уæдæ? Лæгтæ не сты уыдон. Фос 
æмæ фос. Æниу фос дæр, кæй зæгъын æй хъæуы, Уане, 
ахæм митæ кæнын сæ сæрмæ не ’рхæсдзысты, сæ бон 
куы уа, уæд дæр. Адон та сæ чъизи цæсгæмттыл кап- 
рон цъындатæ æрсæрфынц, кæнæ та æндæр истытæ. 
— Фæлæуу-ма, фæлæуу, Тузар, оцани галау та, æн- 
хъæлдæн æмæ æндæрырдæм ахæцыдтæ. Райдианы мын 
Дзулаты Дзулайы кой кодтай, ныр та цыдæр капрон* 
ты кой кæнын райдыдтай? Ницы дын æмбарын æппын. 
— Сабыр у, Уане, мæ хъуыдыты къуыбылой бын- 
тондæр ныллыстæг. Аскъуийдзæн. Фæлæ хъусгæ кæн, 
цы дын дзурын, уымæ... Куыд дзурынц, афтæмæй æх- 
сæв йæ тæккæ тарфкл уыд. Дуне, дам, мæйдары хъæ- 
лæсы куы аныгъуылд, кæрчытæ, дам, дыккаг уаст 
куыддæриддæр ныккодтой, афтæ æртæ цъаммары, сæ 
цæсгæмттыл сæ капрон цъындатæ, афтæмæй æз æмæ 
дæуæй ноджы мæгуырдæр чи уыд, ахæмы дуар цæмæй- 
дæр æнæ хъинц, æнæ цъистæй бакодтой. Мидæмæ ба- 
цыдысты, цырагъ ссыгътой. Кæсынц, æмæ хуыссæны 
сылгоймаг. Зæдау, йæ дыууæ сывæллоны йæ дæлбазыр 
æрбакодта, афтæмæй адджын фынæй кæнынц. Уыцы 
куйтæй иу хъæццул иуырдæм аппæрста æмæ сылгойма- 
джы риу фелхынцъ кæнгæйæ дзуры: 
— Кæм сты æхцатæ?! Сызгъæринтæ?! Тагъд! Науæд 
кæсыс! — дынджыр кард ын йæ хурхмæ ныддардта. — 
Хыррьггт, æмæ хъæлхъæлаг дыууæ дихы фæуыдзæн! 
Мæнæ ма адон дæр сæ чысыл къæхтæ батилдзысты, 
æндæр ницыуал! — ралæхурдта, йæ цæсгом æмбæрзт 
кæмæн уыд, уыцы дынджыртæ, уæнгджынтæ æндæрг. 
Сылгоймаг ныкъкъуытты. Дзурын дæр нал сфæрæз- 
57 

та æмæ хъæр кæнын дæр. Æрмæст йæ дыууæ сабийы 
йæхимæ нылхъывта, ныттыхст сыл. Уыдон дæр се стыр 
цæстытæй æнахуыр адæммæ тарсгæй кастысты. Стæй 
сæ иу йæ хъæлæсыдзаг уыциу хъæр ныккодта: 
— Ба-ба-ба!.. Ба-ба-ба! Кæм дæ?—Æрдиаг кодта 
сывæллон. Сывæллоны хъæр æддæмæ куы айхъуыса, уы- 
мæй тæрсгæйæ йын сау æндæргтæй иу тымбыл къухæй 
йæ былтæ нытътъæпп ласта. Стæй итумæ фемдзаст. 
Баивтыгъта иту, æмæ дæ балгъитæг дæр- афтæ. Уыцы 
сырхæй йæ сывæллоны цонгыл авæрдта. Ны.рдиаг код- 
та саби, ныббогъ-богъ ласта дыккаг дæр. Мады зæрдæ 
фырмæстæй фæцæйтыдта: 
— Уæртæ уын дæгъæлтæ, куитæ! Ахæссут хæдзар, 
басудзут æй, æрмæст сывæллæттæм ма ’вналут! Кæцæй 
уын æрхæссон сызгъæринтæ, æхцайы голджытæ! Цъам- 
мæрттæ! — азæлыд сылгоймаджы æрдиаг. 
Уæдмæ сау æндæргтæ къуымтæ ракалдтой æмæ цæй 
сызгъæрин æмæ цæй æндæр. Сæ къухы бафтыд æр- 
мæстдæр дæс туманы, сывæллæттæн 1-æм Маймæ исты 
дарæстæ балхæнынмæ кæй фембырд кодтой мад æмæ 
фыд, уыцы капеччытæ. Æндæр цы хъуамæ ссардтрик- 
кой. Ницы уыд хæдзары къуымты зынаргъ дзаумайæ, 
фæлæ уыцы дæс туманыл куы фæхæст сты, уæд, мæ- 
гуыр сабиты тæригъæдæй сæ туджы фæмæцой, фæстæ- 
мæ мæйдары хъæбысы ^ныгъуылдысты. Сæ фæд дæр 
нал разынд. 
— Мах ма æрыгæттæ куы уыдыстæм, Уане, уæд ис- 
куы ахæм хабар фехъуыстай? Зæгъ-ма, дæ хорзæхæй. 
— Æмæ гъа, Тузар, цы дын зæгъон, нæ зонын. Би- 
рæгътæ æмæ кæлмытæ фыццаг дæр уыдысты æмæ ныр 
дæр. Фæлæ дын раст куы зæгъон, уæд абырджытæ, мæ- 
нæ мын ды цытæ радзырдтай, ахæм митæ кæнын сæ 
сæрмæ не ’рхастаиккой. Сывæллæттæм сæ хъаматæ не 
сластаиккой. Итутæй сæ нæ сыгътой. Нæ, нæ, нæ! Раст 
зæгъыи хъæуы, давтой бæхтæ, аластаиккой дын дæ гал- 
тæ, дæ хъуг. Стæй абырæг йæ масты фæдыл лæг дæр 
5* 

амардтаид. Фæлæ сывæллæггæм ницыхуызы бавнæлд- 
таиккой. Нæ, нæ, нæ! Гæды ныхæстæ кæнын пайда 
нæу. Уыдон адæм нæ фæлæ, æвæццæгæн, лысчъытæ уы- 
дысты. Бырæттæ! Акалын кæй хъæуы, ахæм бырæттæ. 
Æмæ сæ, Тузар, иугæр куы акалай, уæд та сыл хъуа- 
мæ арт дæр бафтауай. Басудзай сæ. Уыдонæн æндæр 
хос нæй. Науæд ма сæ хæрзчысыл истытæ куы аззайа, 
уæддæр фæсгæмæ билцъ рауадздзысты æмæ та уæд ис- 
куы иту дæр æвæрдзысты. Уæдæ! Афтæ у цард. 
— Рæстытæ дзурыс. Уане! Ахæмтæн сæ уидæгтæто- 
нын хъæуы. Бындзарæн. Уадз æмæ сæ хъæстæ сыс- 
къуйа. Мæнæ кæуыл лæууæм, уыцы зæххыл сæ кой-сæ 
хъæр дæр куыннæуал уа, раст афтæ. 
— Æбуалгъы хабæрттæ мын фæкодтай, Тузар. Зæр- 
дæйы уæлæ хъуынтъызæй уымæл мигътæ чи æрбадын 
кæны, ахæм хабæрттæ. Фæлæ мын уæддæр, мæнæ фыц- 
цаг куы æрбацыдтæ, уæд Дзулаты Дзулайы кой цæмæн 
скодтай, уымæн, Тузар, иу лæгæй æз ницы бамбæрстон. 
Сывæллæтты кой дæр мын ракодтай. Дзырдтай, зæгъ- 
гæ, сын хуыснæджытæ сæ цæнгтыл тæвд итутæ авæрд- 
той. Цæмæй мын уыцы хабæрттæ ракæнай, дæхи дæр 
уый тыххæй сарæзтай? Дæ ордентæ дæр дæ риуыл уы- 
мæн бакодтай? Раст куы зæгъон, Тузар, уæд дæ не 
’мбарын! 
— Тагъд ма кæн, мæ зæронд хæлар, цы зæгъинаг 
дын уыдтæн, уыдон дын иууылдæр ракæндзынæн. 
Æвæццæгæн, мæ бамбардзынæ. 
О, æмæ ма дын уый зæгъинаг уыдтæн... Уый та хæрз 
æрæджы уыд. Мæнæ ам, нæхимæ. Фæлладуадзæн парчы, 
изæрæй. Адæймаг хъуыддæгтæ йæхæдæг йæхи цæстæй 
куы нæ фена, уæд, Уане, æвæццæгæн, æмæ дзурын дæр 
æнцон нæ вæййы. Æз дæр, чидæр цæйау загъта, уыцы 
изæр парчы цы æбуалгъ хъуыддаг æрцыд, уый мæнæ 
ацы дыууæ цæстæй мæхæдæг нæ федтон, фæлæ мын сæ 
куыд дзырдæуыди, æз дæр сæ дæуæн афтæ радзурдзы- 
иæн. 
59 

Цæвиттоны хъуыддагæй, уыд талынг изæр. Чысыл 
сæлфынæг дæр кодта. Лыстæг æртæхтæ фæрсырдæм 
зилгæ тылдысты, Парчы ма цæй адæм æмæ цæй æндæр 
уыдаид, æомæсг ма æгомыг бæлæстæ, мæнæ аргъæутты 
кæй кой фæкæнынц, уыцы гуымиры уæйгуытау æнцад 
лæууыдысты. Сæ уæлæ цы милуангай сыфтæртæ уыд, 
уыдонæй иунæг дæр йæхимидæг нæ базм.æлыд, нæ ба- 
сыр-сыр кодта. Иуныхасæй, нæ рæсугъд парк къуыт- 
тыйау ныхъхъус. Мæнæ, дам, ма Сау денджыз дæр йæ 
базмæлыны агъоммæ афтæ ныхъхъус вæййы, йæ уæз- 
зау улæфт æддæмæ афтæ нал фæхъуысы... Стæй уый 
фæстæ бындзарæй нынкъуысы, йæ комыфынк фæйнæр- 
дæм, æнхъизгæйæ, фæкæлы. Афтæтæ, гъе, Уане! 
— Æмæ парк дæр денджызау базмæлыд, зæгъыс? 
— Базмæлыд, Уане, базмæлыд. 
— Æмæ дзы цы хабар æрцыд, уагæр? 
— Терчырдыгæй чидæр йæ тых-йæ бонæй ныхъхъæр 
кодта: — Æллах, амардта мæ! 
Æмæ адæм, уæртæ парчы бæстастæу цы ресторан 
ис, «Нар», зæгъгæ, уырдыгæй ракалдысты. Рафæдис 
кодтой милицæйы кусджытæ дæр. Æмæ Терчыбыл иу 
стыр пæлæхсар кæрз бæласы бын дæргъæй лæууы æры- 
гон лæппу. Кард йæ зæрдæйысæр тъыст, афтæмæй. 
Алырдæмты атахтысты адæм. Кæсынц, агурынц, фæлæ 
кæд ды исты федтай, Уане, уæд уыцы фæдисæтты цæст 
дæр истæуыл æрхæцыд. Адæймаг доныкъусы сæфт фæ- 
кодта. Фыдгæнæджы фæд никæцæй разынд. Æрбай- 
сæфт. 
— Фыдгæнæджы къахвæдыл кæд никæй цæст æрхæ- 
цыд, Тузар, уæд мын йæ кой дæр ма кæн. Ахæм ха- 
бæрттæ ам дæр æмæ æндæр рæтты дæр вæййы. Зæр- 
дæнизæн. О, о, зæрдæнизæн. 
— Фæлæ уæддæр байхъус. Аныхæстæ кæнæм, ауы- 
наффæ. Райсомæй дæм раджы хуымæтæджы не ’рба- 
цыдтæн. Мæ къам исын мæ куы хъуыдаид, уæд ардæм 

нæ, фæлæ комкоммæ хуызисæгмæ ацыдаин. Æз та дæу- 
мæ æрбацыдтæн, мæ зæронд æрдхордмæ. 
— Хорз, хорз, фæлæ уæддæр Дзулаты Дзулайы кой 
куы нæ кæныс. Æз дæр ын цыма йæ ном кæмдæр æры- 
хъуыстон, афтæ мæм кæсы. Фæлæ куыд æмæ цæмæй, 
уый æрымысын мæ бон нæу. Зæронд мыл схæцыд, Ту- 
зар, æмæ мæ мысинæгты таг дæр цыбыр кæнын бай- 
дыдта. Дзур, æз дæ нал бахъыгдардзынæн, кæд афтæ- 
мæй у, уæд. * 
— Афтæтæ, гъе, Уане! Мæнæ ма дын иу хабар ра- 
кæндзынæн æмæ уый фæстæ мæ ныхас балхынцъ кæн- 
дзынæн. Теманæй йæ барæхсдзынæн. Науæд, куыд дæм 
кæсын, афтæмæй схъыг дæ. 
— Уый та цæмæн зæгъыс, гормон. 
— Уæдæ хъус. Уый дæр æрæджы уыд, хæрзæрæ- 
джы, цалдæр боны размæ. Ды мæнæ кæм цæрыс, кæ- 
ронæй. Уыцы хъуыддаг та мах цур æрцыд, нæ хæд 
бынмæ. Дыккæгæм уæладзыджы. Раст дын куы зæгъон, 
уæд æмбисонды хабар у. Ныртæккæ бинонтæ гыццыл- 
тæ æмæ зæрæдтæй фæстæмæ иууылдæр кусгæ кæнынц. 
Райсомæй ацæуынц æмæ изæрæй æрбаздæхынц сæ хæ- 
дзармæ. Искуы иу хæдзары мæнæ мæ хуызæн зæронд 
адæймаг вæййы, æндæр ничи. Æмæ дын хуыцау хорз 
ракæна, Уане, нæ хæд бынмæ чи цæры, уыдон дуар 
фæссихор куы бахостæуаид. Дуар бакодта сæ зæронд— 
Къутæрты Данел. Цыма йæ ды дæр зоныс, афтæ мæм 
кæсы. 
— Зонын, зонын, Тузар, фæлæ дзургæ. Æз куы ни- 
цы фехъуыстон. 
Хъус, уæдæ, — загъта та Тузар æмæ дарддæр йæ 
ныхасы таг ивæзта. — Кæсы, æмæ дын мæнæ йæ разы 
лæууы йæ зонгæ, къæдзæхыйас æрыгон адæймаг. 
— Мидæмæ, — дзуры йæм зæронд. — Цы хур, цы 
къæвда дæ æрбахаста? 
— Тымыгъ, тымыгъ! — дзуапп ын радта æрыгон, йæ- 
хæдæг тъæпæн æфсæйнаг йæ дзыппæй фелвæста æмæ 
61 

дзы зæронд лæджы сæр йæ тых-йæ бонæй ныххафт ла- 
ста. 
Афæлдæхт зæронд. Туг йæ хъæлæсæй ракалд. Ныу- 
уынæргъыдта, афтæмæй йæ хъухтæ æмæ йæ къæхтæ 
адаргъ кодта, — йæ ныхас кæны дарддæр Тузар.—Æмæ 
дын уæд тыхгæнæг хæдзары къуымты æрзылдтытæ код- 
та. Дзæбæхæй дзы цы ссардта, уыдон рассывта, афтæ- 
мæй афардæг, уæдæ цы уыдаид. 
— Æмæ Данелы кæд бавæрдтой? Æз куы ницы фе- 
хъуыстон? 
— Фæлæуу, Уане, тагъд ма кæн. Мæ ныхасы таг 
нæма балхынцъ кодтон. Фæгæдзæ кæ, диссаг дын мæна^ 
ныртæккæ зæгъдзынæн... Æвæццæгæн, къæрных тагъд- 
тагъд кодта æмæ фæстæмæ куы цыд, уæд ын дуар 
зыхъхъырæй аззад. Куыд æмбæлы, афтæ йæ нæ рахгæд- 
та æмæ ма, æвæццæгæн, туджы æртæхтæ дæр къæсæ- 
рыл аззад. Æмæ сывæллæттæ скъолайæ куы æрбацæй- 
цыдысты, уæд туджы тæппытыл сæ цæст æрхæцыд. 
Дуар гом у, уый дæр фæфиппайдтой. Бахæцыдысты 
дуарыл æмæ дын уыдонмæ бакæсын диссаг куыннæ 
уыд. Данелы чидæр амардта, зæгъгæ, ратахтысты 
кæртмæ. 
— Къутæрты Данелы амардæуыд! Амардæуыд! — 
хъæр-фæдис самадтой сабитæ æмæ уайтагъддæр сых- 
бæстæ æрбамбырд сты. Февнæлдтой, йæ туджы чи мæ- 
цыд, уыцы зæрондмæ. Байхъуыстой йын йæ улæфтмæ 
æмæ ма йæ зæрдæ кæмдæр хæрзчысыл æрдуйыл хæ- 
цыд. Адзырдтой дохтыртæм, милицæмæ, æмæ фæдисæт- 
тæ алырдыгæй згъорын райдыдтой. Дохтыртæ дæр, кæй 
зæгъын æй хъæуы, сæ тыхтыл нæ бацауæрстой. Цыдæ- 
риддæр сæм тыхæй уыд, уыдон иууылдæр сарæзтой зæ- 
рондмæ. 
Дыккаг бон, хуыцау дын хорз ракæна, Уане, Къу- 
тæрты Данел куы сулæфид. Йæ цæстытæй куы ракæ- 
сид. Алырдæмты акæстытæ кодта æмæ йæ цæст хиуæт- 
€2 

тæй куы никæуыл æрхæцыд, уæд мæллæг хъæлæсæй 
адзырдта: 
— Кæм дæн?.. Мæ бинонтæй куы никæйы уынын. 
Доны хуыпп ма мын исчи мæ дзыхыл сдарæд! — Æмæ 
йын уайтагъддæр, йæ фарсмæ урс халаты цы чызг 
бадт, уый йæ дзыхыл доны агуывзæ сдардта. 
— Ох-ох-ох. Хорз, чызг, хорз. Ай кæм дæн? Ай кæм 
дæн? — фæстаджырдæм та фарста зæронд. 
— Рынчындоны, Данел. 
— Рынчындоны, зæгъыс? — афарста Данел мæллæг 
хъæлæсæй. — Æмæ мæ лæппутæ та кæм сты? Кæм? 
Бадзур-ма мын мæ дыууæ фыртмæ. 
Данелæн йæ дыууæ лæппуйы уым разындысты æмæ 
цæстыфæныкъуылдмæ сæ фыды цур æрлæууыдысты. 
Æмæ иугæр йæхиуæтты . куы федта зæронд, уæд сæ 
дыууæмæ дæр йæ æнкъард цæстытæй фæрсæджы каст 
бакодта, омакæмæй цы дарæм? Кæмæй цы хæсджьш 
стæм? Ома фысы комæй дæр хал куы никуы раластон> 
уæд ам цы ми кæнын? Йæхæдæг дзургæ ницыма скод- 
та, афтæмæй йæ цæссыгтæ йæ хъуынджын хуыздзыд 
æнцъылдтæ уадултыл æрфæд кодтой. 
— Цы кодтай, дада, цы? Исты ма нын зæгъ,—фæр- 
сынц æй лæппутæ. 
— Æз та сымах фæрсын, мæ хуртæ, кæмæй цы да- 
рæм, кæмæн цы кодтам?— æрдæбон йæхинымæр цæ- 
уылты хъуыды кодта, ныр уыдон йæ дыууæ фыртæн 
зæгъын сфæрæзта. — Дзурут, дзурут, мæ хуртæ. Кæ~ 
мæй цы дарæм? Кæмæй цы хæсджын стæм? Æз уæ ны- 
хасмæ æнхъæлмæ кæсын. Фæлæ кæд сымах ницы дзу~ 
рут, уæд ма ноджыдæр иу ныхас. Дзулаты дынджыр 
Дзула уын уæ фыды цæмæн мардта, уый дæр уæдæ нæ 
зонут? — йæхæдæг ныууынæргъгæйæ, иннæрдæм азылд. 
Дзулаты дынджыр Дзула, зæгъгæ, куыддæриддæр ай- 
хъуыста Данелы хистæр лæппу, афтæ рынчындонæй’ 
уыциу згъорд акодта, йæ фыды йын чи мардта, уы& 
агурæг. Фæлæ милицæ фæраздæр сты æмæ Дзулаты 
6& 

дынджыр Дзулайы йæ дыууæ хъусæй ацахстой æмæ йæ 
талынг къарцмæ баппæрстой. 
— Гъе, уый дын, гъе! Уый дын Дзулаты дынджыр 
Дзула!—цыдæр сдзуринаг уыд Уане, фæлæ йæ Тузар 
нал суагъта. 
Чысыл, дам, ма фæгæдзæ кæ. Иæхæдæг та райдыд- 
та: 
■— О, Уане, æмæ ма дын уый зæгъинаг уыдтæн. 
Милицæ куыд сбæрæг кодта, афтæмæй сывæллæтты 
цæнгтыл дæр иту уыцы цъаммар авæрдта. Стæй, дам, 
уалæ парчы йæ зæрдæсæр кард тъыст кæмæн уыд, уы- 
цы лæппуйы дæр Дзулаты дынджыр Дзула амардта. 
Бирæ, дам, сты йæ фыдбылызтæ. 
— Æмæ уæ^æ ды та дæхи цæмæн сарæзтай? 
— Цæмæн куы зæгъай, Уане, уæд мæм уыцы цъам- 
мары фыд ныр дæс хатты мйнæвæрттæ æрбарвыста. Дæ 
сыхагимæ, дам, мæ бафидауын кæн, науæд, дам, мий- 
йаг, исты фыдбылыз куы скæной йæ фырттæ. Ома Къу- 
тæрты Данелы дыууæ лæппуйы. 
— Æмæ сразы дæ? 
— Дæуимæ, зæгъын, ауынаффæ кæнон, куыд бакæ- 
нон? 
— Уый та цы ныхас? Фидауæг нæ, фæлæ йыл æз 
мæхæдæг дæр марыныл нæ бацауæрдин. Фашисттимæ æз 
æмæ ды куыд хæцыдыстæм, ацы куитимæ дæр афтæ хæ- 
цын хъæуы! Бамбæрстай æви нæ? 
— Бамбæрстон, Уане. 
— Хорз уæдæ, хорз. Æгайтма мæ бамбæрстай. Дæ 
сæры дын иу сау æрду дæр ничиуал ссардзæн. Хъазы- 
беджы хохы цъуппæй фæурсдæр. Нырмæ йæ хæрзсыгъ- 
дæгæй фæхастай æмæ йæ, ме ’рдхорды гæбаз, чъизи 
кæнын ма бауадз. Дæ разы дæ риуыл цы хæрзиуджы- 
тæ ис, уыдон дæр, лæг кæй дæ. уый бæрæггæнæнтæ сты 
æмæ сæ, мæ хур, рæсугъдæй дар. Къæм абадын сыл 
макуы бауадз. Ды та, æнхъæлдæн, æрфæлмæн дæ. Нæ, 
нæ! Уæддæр æй къарцмæ кæй баппæрстой, уый æвзæр 
64 

нæу. Æгайтма йын йæ бæзджын бæрзæйыл æрхæцыды- 
сты. Фæлæ дын раст куы зæгъон, Тузар, уæд нæ фы- 
дæлтæм дæр хорздзинæдтæ бирæ уыд. Мæнæ Дзулаты 
дынджыр Дзула кæй хонуг, ахæмтæн хатыр нæ кодтой. 
Æмæ сын хатыр кæнын дæр нæ хъуыд æмæ ныр дæр 
нæ хъæуы! Кæс ма уыцы цъаммармæ. Кæйдæр хæдзар- 
мæ бахылд... Сывæллæттыл иту æваердта. Парчы кæй- 
дæр лæппуйы зæрдæйы згæ кард нытътъыста. Мæгуыр 
зæронд лæджы м^ардта... Иæ сæр ын цыдæр æфсæйна- 
гæй ныппырх ласта. Æмæ, дам, къарцы бады! Ахæм- 
тæн къарцытæ æмæ ахæстæттæ æвгъау сты. Ахæмты-иу 
нæ фыдæлтæ кæм баййæфтой, уым-иу сын сæ бонты таг 
æрбаскъуыдтой. Æмæ уый раст уыд. Ахæмтæн хатыр- 
гæнгæ нæу. Æнæбары хъуыддаг хицæн вæййы. Уымæн 
хатыр кæнын хъæуы, фæлæ Дзулайы хуызæттæн — аба- 
бау! — мæстыйæ дзырдта Уане. 
— Æмæ сын чи хатыр кæны, Уане? Ничи. 
— Ничи дæ, ничи. Æниу ма йæ ахæстоны та цы да- 
рынц? Кæмæндæр æназымæй йæ хур куыд аныгуылын 
кодта, хъуамæ йæхицæн дæр афтæ аныгуыла йæ хур. 
Бамбæрстай, Тузар? Науæд нæ тæрхоны лæгтæ дæр иу- 
æй-иу хатт фæлмæнзæрдæ разынынц. Науæд та æвзæр- 
гæнджыты хæстæджытæ, къабæзтæ кæмæндæрты сæ 
уæрдоны сæмæнтæ дзæбæх айсæрдынц, хъинц-хъинц ма 
кæной, зæгъгæ, æмæ уæд фыдгæнæг дæр иу-аст азы 
кæмдæр абады, стæй та йæ цæстытæ калмы цæстытау 
кæмдæр ферттивынц. Афтæтæ, гъе, Тузар! Æгъгъæд, 
æгъгъæд! Кæрон сын скæнын хъæуы. Гъеныр кæрæдзийы 
бамбæрстам æви нæ? 
— Бамбæрстам, бамбæрстам, Уане! 
— Уæдæ Айсæдумæ фæдзур, уыцы æртæ кæрдзыны, 
зæгъ, рахæсс дæ гыццыл графинимæ æмæ фæйнæ ком- 
дзаджы скæнæм. Стæй Дзулаты дынджыр Дзулайы 
хуызæттæ авддæлдзæхы фæуæнт, зæгъгæ, дæр расидæм. 
Быныскъуыд фæуæнт! Гъеууыл разы дæ, Тузар? 
3 Зынвжндæгтæ 
€5 

— Дæн, дæн! — загъта Тузар æмæ сын Айсæду æр- 
тæ кæрдзыны сæ разы æрæвæрдта гыццыл графинимæ. 
УАРЗОНДЗИНАД 
~ /4ы, Уане, раст дын куы зæгъон, уæд сындæг- 
гай бынты кæсын райдайыс æмæ дæ цуры цы хъуыд- 
дæгтæ æрцæуы, тымыгъ йæ базыртыл рогæн кæй фел- 
васы, уыдонæй цыма æппындæр дæ цæст ницæуыл æр- 
хæцы, дæхи афтæ фæдарыс. Афтæмæй та кæд зæронд 
дæ, уæддæр нæ хъæубæсты дæуæй уынагдæр цæстытæ 
иу адæймагæн дæр нæй. Нæ, нæ, нæ! Уый тыххæй мæм, 
мæ буц хиегæр, дзургæ дæр мацы скæн. Æз раст дæн. 
Уæвгæ мæхицæй дæр, Уане, ницы зæгъинаг дæн. Гæды- 
митæгæнаг никуы уыдтæн. Æмæ сæм, æвæццæгæн, 
арæхсгæ дæр не скæнин. Фæлæ дын, раст куы зæгъон, 
уæд, дæ сасир, кæй зæгъын æй хъæуы, лыстæгдæр ссад 
фæлуары. Бамбæрстай мæ æви нæ? 
— Æмæ кæй нæ бамбарон, Тузар, ахæмæй цы за- 
гътай? Ницыма! Мæ сасиры кой кæнын райдыдтай. Лы- 
стæджытæ луары, зæгъыс. Æмæ уæд дæхионы кой цæ- 
уылнæ скодтай? Цы дзы зæгъинаг дæ? 
— Мæ сасир дæр сыхырна, миййаг, нæу, Уане. Æв- 
зæр æй нæ хонын, фæлæ, раст дын куы зæгъон, уæд дзы 
иуæй-иу хатт арынгмæ цъата дæр æрызгъæлы. 
Уый афтæ куы нæ уаид, мæ уарзон хистæр, уæд, чи 
зоны, æмæ ныртæккæ ам дæр нæ уаин. Мæ кæрты ку- 
синæгтæ—бирæ... Истытæ архайдтаин. Æз та, дæхи за- 
гъдау, райсомæй хуры цæст дзæбæхдæр «æма сзынд, 
афтæ мæ хæдзарæй рараст дæн, зонгæ дæр кæй нæ кæ- 
нын, ахæм туджджынты бафидауын кæнон, зæгъгæ. 
Уæддæр ма, хуыцау хорз, æмæ мæ фæндаг дæуыл ра- 
кодтон. Ды мæ баурæдтай, æндæр, Уане, афонмæ кæй- 
дæр дуармæ мæ зонгуытыл быргæйæ кæмæндæр лæгъ- 
стæтæ кодтаин... «Хатыр... хатыр... хатыр», зæгъгæ, 
дзырдтаин. Ды раст бакодтай, кæй мæ баурæдтай, уы- 
66 

мæй. Дае цæрæнбон бирæ! Гъы, кæсыс, Уане, мæ саси- 
рæй цъататæ куыд æркæлы, уымæ! Дæхæдæг дæр æй 
зоныс. 
— Дæ ныхæстæй дын чыеыл цыдæртæ æмбарын бай- 
дыдтон, Тузар, фæлæ дзы цыма дæлгоммæ фæлдæхт 
хъуыдытæ дæр ис, афтæ мæм кæсы. 
— Дæлгоммæ фæлдæхт хъуыдытæ, зæгъыс? 
— О, Тузар, о, дæлгоммæ фæлдæхт хъуыдытæ. 
— Ахæмæй дзы ницы ис, Уане. Нæ дыууæ кæрæ- 
дзийæн хъуамæ дæлгоммæ фæлдæхт ныхæстæ цæмæн 
кæнæм? Æз цы дзырдтон, уыдон иууылдæр раст хъуыд- 
дæгтæ сты. 
Æмæ уæдæ, Тузар, нæ хъæубæсты дæуæй уынаг- 
дæр цæстытæ иу адæймагæн дæр нæй, зæгъгæ, цæмæн 
загътай, уый ныртæккæ дæр не ’мбарын.. 
— Куыннæйæ æмбарыс! Ды мын куы нæ уыдаис, 
уæд афонмæ кæйдæрты цур мæ зонгуытыл лæууыдаин... 
Дæхæдæг æй куы загътай... Æмæ цæмæн?... Цæй тых- 
хæй?.. Кæсыс, ды царды фæзилæнтæ мæнæй хуыздæр 
уыныс. Æмæ æз, нæ хъæубæсты дæуæй уынагдæр цæ- 
стытæ иу адæймагæн дæр нæй, зæгъгæ, куы фæдзурын, 
уæд уый дзæгъæл хуымæтæджы нæ вæййы. Бирæ ха- 
бæрттæ, бирæ цыдæртæ æвæрд ис дæ зæрдæйы къуым- 
•гы, фæлæ иугæр, Уане, æз ам баззадтæн, уæд ма дæ 
лыстæг са»сир ноджыдæр бауыгътытæ кæн. Дæ кæддæры 
фæтæн базыртыл ма фыццаджы хуызæн хæрдмæ схæц!.. 
— цыдæр ма зæгъинаг уыд Тузар, фæлæ йæ Уане фæ- 
къуылымпы кодта. 
— Ды цы зæгъынмæ хъавыс, Тузар, уый уæддæр 
дзæбæх не ’мбарын! Комкоммæ ма мын æй зæгъ, кæд 
дзы сусæггагæй ницы ис, уæд. 
— Кæд мæ ныхас не ’мбарыс, уæд дын æй комком- 
мæ дæр зæгъдзынæн. Сусæггагæй дзы мур дæр ницы ис. 
Кæддæр мын, Уане, иу хабар ракодтай, кæддæр... Ра- 
джы... Хæсты хæд размæ, æнхъæлдæн... Судзаггаг ха- 
бар... Чи уыд.., Цы уыд... Кæм уыд... Дзæбæх сæ нал 
3* 
67 

хъуыды кæнын. Рæстæг сæ йæ даргъ базырты аууоя 
фæкодта. Æрмæст ма дзы дыууæ ныхасы мæ зæрдыл 
бадардтон. Ды дзырдтай, зæгъгæ, æвæццæгæн, ацы 
дынджыр зæххыл уарзондзинады цæхæртæй æгъатыр- 
дæр ницы ис, зæгъгæ. 
— Хорз, хорз, Тузар! Дæ дæлгоммæ ныхæсты мидис 
дын ныр б^мбæрстон. Кæсыс æм, кæцырдæм ахæцыд? 
Туджджынты мын фидауын кодта! Ныр та йæ æндæр 
цыдæртæ зонын бафæндыд. Æмæ цы! Уый дæр, чи æм- 
бæлы, ахæм хъуыддаг у! Иугæр мæм ме ’ппæты уар- 
зондæр хæлар, мæ кæстæр æрхатыд, зæгъгæ, уæд ма 
мæнæн дæр цы гæнæн ис. Дзурын хъæуы æмæ æз дæр 
дзурдзынæн. 
— Æз дæм хъусын, Уане, дзур! 
— Хъус, уæдæ, хъус, Тузар. Уарзондзинадæй, мæ 
хур, ахъазæн, ахынджылæггæнæн нæй. Сыгъдæг æй да- 
рын хъæуы, хæрзсыгъдæг. Æмæ дæ уæд уый дæр тав- 
дзæн, мæнæ уалдзыгон хур адæймаджы куыд тава, раст 
афтæ. Фæлæ дзы иугæр хъазынвæнд куы акæнаи, уæд 
дæ гуырыкондæй райгæ у. Иæ цæхæртæ арвы цæфæй 
судзагдæр æмæ тыхджындæр сты. Хатыр нæ зонынц. 
Ды мæ кæмæй фæрсыс, Тузар, уыцы хабар знон, мий- 
йаг, нæ уыд, æмæ раст куы зæгъон, уæд ын йæ улæ- 
фæнтæ кæрæй-кæронмæ дзæбæх нал хъуыды кæнын, 
фæлæ ма дзы уæддæр мæ зæрдыл чысыл цыдæртæ ба- 
дардтон æмæ дын сæ радзурдзынæн, æрмæсг къуыхцы- 
тæ куы кæнон, уæд-иу мыл, дæ хорзæхæй, дæ зæрдæма 
фæхудæд. 
Уыцы æвирхъау тымыгъ куы сыстад, куы скъуыс- 
къуыс кодта, уæдæй нырмæ уартæ Цраугомæй Терчы 
хъæбысмæ сæр-сæргæнгæ бирæ дон фæуад... Иу аз ин- 
нæйы йæ фæстæ хаста æмæ афтæмæй, æвæццæгæн, иу 
фынддæс æмæ дыууиссæдзы бауыдаиккой, кæнæ та 
фылдæр. Рæстæг тыхджын у, цы хъуыддæгтæ адард 
вæййынц, уыдон рæстæг йæхæдæг цавæрдæр æбæрæг 
фæлмы хъæбысы батухы, нал фæзынынц æмæ, кæйзæ- 
63 

гъын æй хъæуы, ферох вæййынц адæмæй дæр... Сæ кой 
ничиуал фæкæны... Уыцы тымыгъ та ам сыстад, мæнæ 
махæн нæхи хъæуы... Уæд ма æз гыццыл лæппу уыд- 
тæн. Фылдæр-фылдæр мыл цыдаид иу-фараст кæнæ 
дæс азы. Фæлæ ма, адæм цытæ дзырдтой, уыдонæй мæ 
зæрдыл чысыл цыдæртæ лæууы. Æмæ дын сæ æз дæр, 
Тузар, дзурын. Иуныхасæй, уартæ фале, хъæугæрон 
кæддæр чъырсудзæн гарнатæ æмæ дургæнæн æрмадз 
кæм уыдысты, уыдон хæрздæллаг фарс къаннæг хъæм- 
пынсæр сахъари хæдзары цард Бехъойты Гадæкко, зæ- 
гъгæ, иу мæгуыр лæг. Рæуджыты низ æй йæ быныскод- 
та, йæ сæр схъил кæнын æй нал уагъта. Фæлæ уæддæр 
уалдзæг куыддæриддæр æрбаулæфыд, афтæ, мæгуыр, 
Гадæкко йæ фæтæн бел сæрдасæны хуызæн сцыргъ код- 
та æмæ йæ хæдзары фарсмæ цы зæххы гæппæл уыд, 
уый фæкъахта, йæ къуыбæрттæ йын йæ уырзтæй фæ- 
лыстæг кодта æмæ иугæр сойджын мæр бæмбæджы 
хуызæн куы_ сфæлмæн, уæд дзы æвзаргæ хоры мыггаг 
байтыдта. Каурæбынты та хъилхъæдур æмæ насы мыг- 
гæгтæ ныссагъта. Хъæдындзы хуым зæгъай, булчъы 
хуым зæгъай, цæхæрайы, басгæрдæджы... Иуныхасæй, 
йæ цæхæрадон алыхуызон хуымтæй сфидыдта... Но- 
джы хорз уалдзæг скодта. Æхсæв-иу фæлмæн къæвда 
рауарыд, бон та-иу хур йæ мидбылты худгæйæ хъæутæ 
æмæ быдыртæм рæвдаугæ ныккаст. Æмæ æвзартæ дæр 
хæрдмæ, хуры хъарм тынтæм, сæ къабæзтæ, сæ гыц- 
цыл цъæх сыфтæ ивæзтой. 
Иурайсом Гадæкко сæ рудзынгæй йæ цæхæрадонмæ 
бирæ фæкаст, фæндыд æй æддæмæ, цæхæрадонмæ ра- 
цæуын æмæ йæ нартхор барувын, фæлæ йæ бон нæ ба- 
ци. Æмæ уæд йæ хистæр чызг Уарзетмæ фæдзырдта: 
— Уарзет, мæ хуры чысыл, уыныс мæ дæхæдæг. Мæ 
къæхтыл слæууон, уый мæ бон нал у. Низ мыл фæтых. 
Сымах мын дыууæйæ стут, ды, Уарзет, æмæ Госæда, дæ 
кæстæр хо. Æндæр мын ничи ис зæххы цъарыл. Сымах 
дæр æнæ мад, æнæ æфсымæр. Уæ фарсмæ чи æрбалæу- 

уа, уæ сæрыл чи рахæца, ахæм уын нæй. Æз уын уыд- 
тæн æмæ цы мæ бон у... Фæстаг улæфтытæ ма тых- 
хæйты кæнын. Сымах стуг мæ мæт дæр... Мæ сагъæс 
дæр... Низ мын мæ сæр уæлæмæ сдарын нæ бауагъта... 
Æгуыдзæгæй уæ уадзын... Азымджын бынаты-иу мæ ма 
æрывæрут... Дыууæ стут æмæ кæрæдзи уарзут... Уæд 
уын ’цæрын æнцондæр уыдзæн... — цыдæр ма зæгъын- 
мæ хъавыд Гадæкко, фæлæ куы схуыфыд, уæд йæ ны- 
хасы таг æрдæгыл аскъуыд. 
Уарзетæн йæ фыды ныхæстæм хъусгæйæ йæ кæуын- 
дзæг йæ хъуырмæ схæццæ, а ныр нырдиаг кæна, зæгъ- 
гæ, афтæ йæхиуыл фæхæцыд, йæ фыды фарсмæ æрты- 
къахыг бандоныл æрбадт æмæ кæуыны бæсты йæ къу- 
хы æнгуылдзтæй йæ фыды сæрыхъуынтæ фасæгау 
лæгъзытæ кæны: 
— Баба, ма тыхс. Адзæбæх уыдзынæ. Æз æмæ дæ 
Госæда дæ къæхтыл слæууын кæндзыстæм. Хæдзары 
мæт дæр ма кæн, махоны хуызæттæ нырма бирæ... Мæ- 
нæ иучысыл нæ къæхтыл куы слæууæм, уæд хæдзарæн 
дæр исты амалтæ кæндзыстæм... — йæхæдæг ын йæ 
мæллæг русæн аба кодта. — Иучысыл афынæй кæн, æз 
ауайон, нартхор арувон, — загъта Уарзет æмæ куыддæ- 
риддæр къæсæрæй ахызт, афтæйæхи нал баурæдта, ой, 
тæхуды, зæгъгæ, йæ цæссыгтæ ныггæр-гæр кодтой. Йæ- 
хæдæг рувын райдыдта, уæддæр хæдзары куыстытæ 
мæхимæ кæсынц иууылдæр. Рывта æмæ рывта. Хур 
дæр йæ кæнонтæ кодта.. Арвы астæумæ куы схæццæ, 
уæд иу æрыгон лæппу, ссæдз азы бæрц кæуыл цыдаид, 
ахæм сырх бæхыл æрбацæйуад. Иæ уæлæ урс нымæт- 
ХУД» УРС хæдон æмæ сау хæлаф æмæ йын кæд дойны 
нæ уыд, уæддæр чызджы куы ауыдта, уæд фæлæууыд 
æмæ йæм уæлбæхæй бадзырдта: 
— Бахатыр кæн, дæ хорзæхæй, фæлæ дойныйæ мæ 
уды быцъынæг схауы. — Йæхæдæг йæ гыццыл сау цæс- 
тытæй фæлмæн худт бакæнгæйæ рувæгмæ ныккаст. 
Чызг къæпи æрæвæрдта æмæ хæдзармæ бауад. Иæ 
70 

цæссыгтæ йæ сæрбæттæны кæронæй асæрфта, лæппу 
мын сæ куы фæфиппайа, зæгъгæ, æмæ фæстæмæ фæ- 
зылд, хъæзынкъусы дзаг йæ къухы дон, афтæмæй. 
— Табуафси! — загъта Уарзет æмæ йæм кауы сæр- 
ты дон алæвæрдта. 
— Бузныг, — загъта бæлццон æмæ йæ кæд дон æп- 
пындæр нæ хъуыд, уæддæр æй сындæггдй нозта, йæхæ- 
дæг къусы сæрты кæсгæйæ Уарзеты йæ къæхтæй йæ 
сæрмæ йæ цæстытæй хуры тынтау срухс кодта, сгæй 
йæм къус фæстæмæ афтидæй балæвæрдта. 
— Хорз амонд дæ хай! 
Уарзет къус хæдзармæ фæстæмæ куы фæцæйхаста, 
уæддæр ма лæппу йæ фæстæ каст æмæ йæхицæн дзу- 
рæгау бакодта: 
—Æмбисонды рæсугъд. Иу æмæ дыууæ хатты, мий- 
йаг, не ’рбауадтæн ацы уынгты, фæлæ ацы чызгыл мæ 
цæст никуы æрхæцыд. Цымæ чи у?.. Кæмæй? Иæ ном 
цы хуины? — Афтæ сагьæстæгæнгæйæ лæппу йæ фæнда- 
гыл сындæггай араст. 
Уарзет лæппуйы ныхæстæ нæ фехъуыста, стæй йæм 
кæсгæ дæр нæ бакодта. Йæ мæт, йæ сагъæс — йæ фыд... 
Фæлæ кæд лæппу адард, уæддæр ма-иу Уарзетырдæм 
искуы-иу хатт ракаст... 
— Æмæ цы баисты? — афарста Тузар. . 
— Кæмæй зæгъыс? 
— Уарзет æмæ уыцы лæппу! 
— Тагъд ма кæн. Алцæмæн дæр йæхи афон ис... 
Хъуыддæгтæ фæд-фæдыл дзурын хъæуы. Лæппу йæ 
фæндагыл араст Цырауырдæм, Уарзет та сæ цæ- 
хæрадоны суанг изæрмæ йæ уæнгтæй арт фæцагъ- 
та. Æмæ рывд фæцис нартхорæй зæгъай, хъæ- 
дурæй зæгъай — се ’ппæт дæр. Фæлæ йæ фыды ныхас 
дæр раст рауад, афтæ куы загъта, фæстаг улæфтытæ 
ма кæнын, зæгъгæ, уæд. Дыккаг бон, мæгуыр, амард. 
Бавæрдтой йæ. Сидзæрæй баззадысты дыууæ чызджы, 
Уарзет æмæ Госæда. Фæлæ Уарзет йæ фыды ныхæстæ 
71 

«Дыууæ стут æмæ кæрæдзи уарзут. Уæд уын цæрын 
æнцондæр уыдзæн» йæ зæрдыл дардта кæддæриддæр 
æппæты стырдæр хæзнайау. Иæ кæстæр хо Госæдайы 
разæй йæ дзыхмæ къæбæр нæ систаид. Рæвдыдта йæ 
фæлмæн ныхасæй. Госæда дæр æнæ Уарзеты бафæрс- 
гæ йæ къах ничердæм авæрдтаид. Афтæ кæ- 
рæдзи уарзгæйæ цардысты дыууæ сидзæры. Фæззæгкуы 
ралæууыд, уæд бафснайдтой, сæ цæхæрадоны цы мæ- 
гуыр муртæ уыдис, уыдон. Зымæгмæ. фемпъызтытæ 
кодтой, кæм сын цы нæ фаг кодта, уыдæттæ, кæм Уар- 
зетæн йæхи хъаруйы руаджы, кæм та сыхæгтæй искæй 
фæрцы. Фароны æвæрæнтæй ма сæм суг дæр зымæгваг 
баззад. 
Иуныхасæй, Тузар, сæ зымæг куыддæртæй арвыстой 
дыууæ сидзæры. Зæхх дæр та йæ уазал кæрц аппæрс- 
та, сулæфыди га йæ риуыдзаг. Хур æм йæ дзæбæх цæ- 
стæй æркаст. Уарзет дæр та йæ фыд Гадæккойау йæ 
бел бацыргъ кодта æмæ сæ зæххы гæппæл фæкъахта, 
йæ фыдау ын йæ уырзтæй йæ къуыбæрттæ æрлыстæг 
кодта. Байтыдта дзы нартхор, ныссагъта дзы хъæдур 
æмæ насы мыггæгтæ... Байтыдта дзы хъæдьшдз, хъонт- 
хъора, басгæрдæг... 
Иубон та Уарзет къæпи райста æмæ рувыныл ба- 
лæууыд, йæ уæлæ уыдис сау къаба æмæ хуымæтæджы 
цъæхбын кофтæ. Ие стыр рæсугъд сау цæстытæй йæ 
къæхты бынмæ æдзынæг каст æмæ-иу уæлдай æвзар 
кæнæ кæрдæджы бындзыгыл йæ цæст куы фæхæст, 
уæд-иу æй йæ цыргъ къæпийæ æрбадзæнгæл ласта. 
Нартхоры æвзартæ та сфидыдтой, уæраджы сæрмæйæ 
фæбæрзонддæр сты æмæ сæ даргъ сыфтæ фæлмæн уд- 
дзæфмæ сæхимидæг хæрзсындæггай змæлыдысты. Цы- 
ма афтæ зæгъынмæ хъавыдысты, æрбакæсут ма нæм, 
фæндаггонтæ, мæнæ куыд рæсугъд стæм, зæгъгæ, ома 
нæ уидæгтæй фидар хæцæм зæххыл, нæ сыфтæ та уæ- 
лæмæ хуры тынтæм ивазæм. Æртыгай, цыппæргай æф- 
сиртæ ныл бынмæ кæй æрзæбултæ уыдзæн, уый æп- 
72 

пындæр дызæрдыггаг нæу. Уарзет дæр сыл йæ мидбыл- 
ты бахудгæйæ йæ цæст ахаста æмæ йæ цæхæрадоны 
уындæй йæ зæрдæ барухс. «Охх, тæхуды!»—йæ къæхты 
бынæй арф ныуулæфыд æмæ йæ бæзджын сау дзыкку- 
ты йæ дыууæ къухæй фæстæмæ йæ фæсонтæм куыддæ- 
риддæр афаста, афтæ та уыцы лæппу йæ сырх бæх Бе- 
хъойты хъæмпынсæр хæдзары тæккæ раз æрурæдта 
æмæ та сидзæр чызгмæ бадзырдта: 
— Уыцы уазал донæй та мын куы авæрис, уæд дæ 
бузныг уаин, дзæбæх чызг, — йæхæдæг йæ мидбылты 
зына-н<æзына фæлмæн худт бакодта. 
— Цавæр донæй? — афарста чызг æмæ кауы сæрты 
лæппумæ акаст. 
— Фарон уалдзæг мын кæмæй авæрдтай, уыцы уа- 
зал донæй. 
Чызг йæ уæхсчытыл хæрдмæ схæцыд, ома ахæмæй 
ницы хъуыды кæнын, фæлæ уæддæр хуымты æхсæнты 
тагъд-тагъд сæ хæдзармæ ауад æмæ уайтагъддæр фæ- 
стæмæ доны къусимæ фездæхт: 
— Табуафси!—хъæзынкъус æм кауы сæрты алæ- 
вæрдта. 
— Бузныг, дзæбæх чызг, — йæхæдæг дон райста. 
Чызгмæ уæлбæхæй æркæстытæ кодта, йæ къæхтæй йæ 
суанг йæ сæрмæ цæстæнгасæй абарста æмæ ма йæ ны- 
хæстæм бафтыдта: — Ныр дыккаг хатт дæ къухæй до- 
ны къус райстон æмæ кæд аипп нæ уыдзæн, уæд мын 
æххæст дæ ном дæр зæгъ. 
— Мæ ном Уарзет. 
— Дæ мыггаг та? 
— Бехъотæй. 
— Иуныхасæй, Бехъоты Уарзет. 
— Афтæ, — загъта чызг йæ къæхты бынмæ кæс- 
гæйæ... 
Лæппу дон куы банызта, къус фæстæмæ чызгмæ 
куы балæвæрдта, уæд йæ бæхы ехсæй ныцъцъыччытæ 
ласта æмæ йе ’ргом Цырауырдæм сарæзта, æрмæст куы 
73 

адард ис, уæд ма Уарзеты хъустыл лæппуйы ныхæстæй 
цалдæр ауад: «Рæсугъд чызгай, мæ уд дæ баззад, мæ 
зæрдæ! Фæлæ... Фæлæ та дæм зындзынæн!» — Лæппуйы 
ныхæсты хал куыд тагъд аскъуыд, афтæ барæг дæр 
кæмдæр цъыхырыты æхсæн аныгъуылд. 
Чызг йæхимидæг тыхст, хъуыдыты-иу аныгъуылд, 
ома кæм баззад йæ уд, йæ зæрдæ?.. Стæй мæм цæмæн 
хъуамæ фæзына, ницæмæн мæ хъæуы.., мæ мæгуырыл 
мæ ныууадзæд... Нырма мæнæ мæ зæрдæйы сау хъæд- 
гæмттæ куы нæма ныхсадтон, мæ сау сæрбæттæн мæ 
сæрæй куы нæма систон. Мæ цæссыгтæ дæр мæ 
уадултыл куы нæма бахус сты. Стæй мæ хуызæн 
мæгуыр чызджы дуæрттæ чи хъуамæ бахойа... — 
хъуыды кодта йæхинымæр Уарзет. Фæлæ иурæстæджы 
йæ хъуыдыты таг фескъуыд. Иуцасдæр нартхæрт- 
тæм фæкаст. Иу дынджыр æфсиры зæлдаг дзык- 
кутæ ма йæ уырзтæй фасгæ дæр акодта, ома алцæмæн 
дæр афон æмæ рæстæг ис... Æз дæр ныр чындздзон 
чызг дæн... Цæуылнæ мын хъуамæ æрбахостæуа мæ 
дуар? Кæсын, æмæ ма мæнæ нартхор дæр йæ хуыз 
скалдта. Уымæн д&р йæ афон æрхæццæ æмæ йе ’фсир 
иæрсын райдыдта. Дзыкку рафтыдта. О, о, мæнæн дæр 
афон у, уæдæ цы, фæлæ æз мæгуыр дæн. Мæ фарсмæ 
æрбалæууæг нæй. Мæгуыр дæн æз — æнæ фыд, æнæ 
мад, æнæ æфсымæр... Цæмæн мæм хъуамæ æрбацæуа... 
Уарзет кæд сидзæр æмæ мæгуыр чызг уыд, уæддæр 
куыстуарзон, йæ ныхасæн дæр æмæ йæ сæрæн дæр 
аргъ кæнын чи зоны, ахæм адæймаг. Йæхимидæг тыхст 
æмæ хъæрæй сдзырдта: «фæлæ та дæм зындзынæн!» 
Цы зæгъынмæ хъавыд уыцы ныхæстæй, — цæмæн мæм 
хъуамæ фæзына?.. Нæ, нæ! Нæ мæ хъæуы! Мæ мæгуы- 
рыл мæ ныууадзæд! 
Рæстæг йæ кæнонтæ кодта... Иæ уæззау цæлхытæ 
царды дæрзæг фæндæгтыл сындæггай тылдысты... Уар- 
зеты нартхæрттæ дæр рæзтысты, уæдæ цы уыдаид. Иу- 
дзырдæй, цæхæрадон дæр тархъæды хуызæн ссис. Иæ 
74 

нартхæрттæ хъæмпын хæдзары сæрты кастысты. Æмби- 
сонды стыр æфсиртæ сыл ныннæрст. Зæрдæ рухс кодта 
сæ уыидæй. Уарзет-иу сыл йæ цæст ахаста, адон мæ 
уды фæллæйттæ сты, зæгъгæ. Иуныхасæй, сæрды бон- 
тæ сæ тæккæ тынгыл уыдысты. Уарзет йæ кæстæр хо> 
йæ цыппæрдæсаздзыд сидзæры хохмæ се ’рвадæлтæм 
арвыста, уадз æмæ иучысыл йæхиуыл фæхæца, зæгъгæ. 
Фыды зианы фæстæ, мæгуыр, йæхимæ хъусыныл фæцис. 
Уадз æмæ, дам, хæххои сыгъдæг уæлдæфæй дæр йæ 
риуыдзаг сулæфа„ науæд та йæ скъоламæ цæуын хъæу- 
дзæн... Иæхæдæг та æйттæй куыста, мæхи зымæгмæ 
истæмæйты барæвдзытæ кæнон, зæгъгæ... Æмæ архайд- 
та, мæгуыр, Уарзет. Æхсæв-бон нæ зыдта... 
Иурæстæджы Тузар Уакемæ фæрсæгау бакаст: 
— Уыцы æнахуыр уазæг ма сæ цурты искуы æруад? 
— Æруад, æруад... Тузар, кæй зæгъын æй хъæуы. 
— Æмæ? 
— Æм*æ цы куы зæгъай, Тузар, уæд хъусгæ кæн 
æмæ дын æй радзурдзынæн. Иуахæмы та дын уыцы 
æгæноны сырх барæг æрбафтыд Гадæккойы хъæмпын- 
сæр хæдзармæ. Хæдзары цур иучысыл алæууыд. Фæй- 
иæрдæм акæстытæ кодта. Дуне уазал ингæнау нысса- 
быр. Уыд мæйдар. Исчи дын дæ цæсты йæ рахиз къу- 
хы амонæн æнгуылдз фæтъыста, зæгъгæ, уæддæр æй 
нæ федтаис, афтæ талынг уыд. Арвыл сау мигътæ 
апырх сты, æмæ иу стъалы зынæг никуыцæй уыд. Но- 
джы æхсæв дæр йæ тæккæ тарфмæ бахæццæ. Æвæццæ- 
гæн, æмбисæхсæвæй ахызтаид, афтæ лæппу йæ бæхæй 
æрхызт... Мидæгæй йæ кулдуармæ хæстæг кауы михыл 
бабаста. Иæхæдæг иуран иучысыл алæууыд æмæ йæхи- 
мидæг хъуыдытæ кæны: «Ахæм адджын комдзаг мæ- 
нæй куыд хъуамæ аирвæза... Æз дæр лæг дæн... лæг... 
Мæ карæнтæн дыгай-æртыгай сывæллæттæ ис. О, о, бæ- 
гуыдæр афтæ. Æз та, сылгоймаг циу, уый зонгæ дæр 
иæма кæнын. Æмæ куыд кæсын, афтæмæй иунæг цы- 
дæр у... Сæ сыхаг лæппуты дæр афæрстытæ кодтон 
75 

æмæ йæ уыдон дæр иунæг хонынц... Абон ма мæнæ чи- 
дæр афтæ дæр загъта, зæгъгæ, йæ цыппæрдæсаздзыд 
хойы се ’рвадæлтæй чидæр хохмæ акодта. Иудзырдæй, 
Уарзет мæ хъæбысы лæф-лæф кæны...» Ахæм æгæнон 
хъуыдытæ йæ сæрыкъуымты зилдух кодтой лæппуйæн, 
стæй йæ сау базыртыл хæрдмæ схæцыд... Æмæ, адæм 
куыд дзурынц, афтæмæй йæ къахы фындзтыл къæсæр- 
мæ хæстæгдæр бацыд... Дуарыл бахæцыд æмæ гом ра- 
зынд, æвæццæгæн, чызг æнхъæлдта, дуар сæхгæдтон, 
зæгъ^æ, афтæмæй æнæнхъæлæджы афынæй... 
— Аскъæфта йæ? — афарста Т.узар. 
— Æнцад бад æмæ хъус. Цæй скъæфтыты кой кæ- 
ныс. 
— Уæдæ? 
— Уæдæ! Уæдæ!.. Уæдæ æнцон зæгъæн у. Сыхæгтæ 
куыд дзырдтой, афтæмæй уыцы лæппу чызгмæ хæстæг 
бацыд æмæ йын йæ улæфтмæ иуцасдæр фæхъуыста. 
Иæ хъæццул чызгæк, æвæццæгæн, иуварсырдæм ахауд. 
Куы-иу сулæфыд Уарзет, уæд-иу йæ риутæ хæрдмæ фæ- 
цыдысты, стæй та-иу сæхи сындæггай бынмæ æруагъ- 
той. Афтæмæй лæппу иуцасдæр алæууыд бæгънæг сыл- 
гоймаджы цур, стæй, æвæццæгæн, йæ туг рафыхт æмæ 
цæстыфæныкъуылдмæ чызджы йæ хъæбысы æрбакод- 
та йæ фидар къухтæй. Иæ риумæ йæ нылхъывта. Чызг 
фехъал, фæлæ æрыгон лæппуй^ тыхджын къухтæй йæ- 
хи атонын йæ бон нæ баци... 
— Æмæ цы баисты? — цымыдисæй афарста Тузар. 
— Цы?.. Цы?.. Лæппу йыл фæтых, тыхми йын ба- 
кодта... Æндæр ма цы хъуамæ уыдаид? Чызг, мæгуыр, 
фынæй кодта, уый та мæнæ бирæгъ гыццыл уæрыккыл 
сусæгæй йæхи куы ныццæва... Йæхи йыл афтæ ныццав- 
та. Цъаммар ми... 
— Æмæ Уарзет уый фæстæ цы бацис? Ракуырдта 
йæ уыцы лæппу?.. 
— Тагъд ма кæн, Тузар, уыцы æбуалгъ хъуыддагæй 
цы зонын, уыдон дын радзурдзынæн. Лæппу йын, æвæц- 
76 

цæгæн, дзырдта, ракурдзынæн дæ, зæгъгæ, сабыртæ йæ 
кодта, фæлæ чызг йæ кæуын, йе ’рдиагæй нал æнцад. 
Иæ фыды ныхæстæ мысыд: «Уæ фарсмæ чи æрбалæууа, 
уæ сæрыл чи рахæца, ахæм уын нæй». Æмæ та-иу но- 
джы тынгдæр ныббогъ-богъ ласта. Лæппу та, æвæццæ- 
гæн, йæхицæй ныббузныг, ома мæнæ кæуыл фæуæла- 
хиз дæн. Афтæтæ, гъе, Тузар. Сабыр ма йæ кодта уы- 
цы фыдуаг, фæлæ чызг куы нæ æнцад, уæд ын йæ ру- 
сæн аба кодта, æрсабыр у, райсом дæм ацафон зын- 
дзынæн, зæгъгæ, а-мæ тагъд-тагъд рацыд хæдзарæй. Йæ 
бæхыл абадт æмæ та Цырауырдæм йæ фæндаг адард- 
та. Чызг ма йын йæ бæхы къæхтыхъæр кæцæйдæр хæрз 
чысыл айхъуыста, стæй уыдон дæр мæйдары хъæбысы 
зтадысты æмæ та дуне ингæнау ныссабыр. Æрмæст 
Уарзет æнцой нал зыдта. Дуæртгæ-иу сæхгæдта æмæ-иу 
хъæлæсыдзагæй хæкъуырццæй куыдта. Æхсæв æппын- 
дæр йæ сæр хуыссæныл нал æруагъта. Хæдзары къуым- 
ты дыууæрдаем рацу-бацу кодта, афтæмæй йæхицæн 
дзырдта: «Кургæ, дам, дæ кæнын. Кургæ чи фæкæны, 
уый рувасау йæ цыппæртыл» нæ фæхъуызы, бирæгъау 
нæ фæлæбуры. Æвæццæгæн, зыдта, мæ фарсмæ чи æр- 
балæууа, мæ сæрыл чи р-ахæца, ахæм мын нæй æмæ йæ 
иыфс æрбахаста... Цъаммар! Иæхæдæг ма мæм бауæн- 
дыд, æрбауайдзынæн ма дæм, зæгъгæ, Нæ йæм кæ- 
сыс! — сдзырдта-иу Уарзет. — Æрбауайæд мæм... æрба- 
бауайæд, æз дæр ам дæн! 
— Райсомæй кæ адæм цитт-цитт кодтой? — афарста 
та Тузар. 
— Нæ, нæ, Тузар. Æхсæв уыд сабыр, иу сыбыртт 
дæр Бехъойты Гадæккойы сахъари хæдзарæй нæ рай- 
хъуыст... Дымгæ дæр кæмдæр Уарзеты тæригъæдæй 
нымбæхст æмæ дзы иу сыбыртт дæр йæ мæллæг базыр- 
тыл нæ рахаста. Уарзет та йæхæдæг фидар зæрдæйы 
хицау уыд, дысон ыл цы бæллæх æрцыд, уый йæ зæр- 
дæйы арфдæр къуымтæй кæмдæр иуы бамбæхста, цы- 
ма йыл æппындæр ницы æрцыд, йæхи афтæ дардта. 
77 

Æрмæст йæ зæрдæйæ иу минут дæр нæ хицæн кодтой 
лæппуйы ныхæстæ: «Дæхи ма хæр... Ракурдзынæн дæ... 
Сомæхсæв та дæм ацафон æрбацæудзынæн...» 
— Æмæ æрбацыд? — афарста Тузар. 
— Уæ, Тузар, Тузар, уый та цы фæрстытæ кæныс? 
Арс иу хатт мыд кæм бахæра, уырдæм ын æнæ цæугæ 
ис дыккаг хатт? Æмæ йе ’рбацыдмæ Уарзет дæр æн- 
хъæлмæ каст. Иæ дæндæгты къæс-къæс-иу ссыд, уæд 
та /гагъддæр куы æрталынг уаид, зæгъгæ. Æмбисæхсæв 
чызгæн ссис йе стырдæр бæллиц. 
Иу рæстæджы бацыд рудзынджы цурмæ хæстæгдæр, 
уым къулыл иу гыццыл айдæн ауыгъд уыд. Иæхимæ 
бакаст. Йæ цæсгом — фæлурс æмæ фæлладхуыз. Иæ 
дзыккутæ сыкъа сæрвасæнæй йæ риуæмбæрц лæгъзытæ 
кодта, стæй сæ фæсгæмæ йæ фæсонтæм йæ дыууæ къу- 
хæй айста, алæгъзытæ та сæ кодта: «Ох, ох, мæнæ цы 
мæгуыр дæн!» Æмæ, дысон уыцы лæппуимæ кæм фæ- 
ратул-батул кодта, уыцы хуыссæнтæ æфснайынмæ фæ- 
цис. Иæ цæссыгтæ гæр-гæр кодтой йæ рустыл. 
— Æмæ ма уыцы лæппу фæстæмæ æрбаздæхт? — 
нал та фæлæууыд Тузар. 
— Æрбаздæхт, Тузар, æрбаздæхт. Уæдæ. Куы 
дын загътон, арс мыды хъæстæ кæм фæуа, уыр- 
дæм ын дыккаг бон дæр æнæцæугæ нæй. Уыцы лæп- 
пу дæр афтæ. Æрбаздæхт... Æмбисæхсæвмæ æввахс... 
Бæлвырд æй чи зоны... Адæмæй йæ куыд хъуыстон, æз 
дæр дын æй афтæ дзурын. Мæхицæй йæм ницы æфта- 
уын мур дæр. Æрмæст дыккаг æхсæв саргъыбæхыл нæ, 
фæлæ æрбацыд уæрдоны. Йæ уæрдон уайтагъддæр кæр 
ты фæмидæг кодта, цыма раст йæхи хæдзармæ бацыд, 
уый хуызæн. Бæхы æд уæрдон кауыл абаста, æвæццæ- 
гæн, загъта, мæ хай мæхи куы фæуа, уæд мæ фæнда- 
джы куыст кæндзынæн. Бацыд мидæмæ... Уарзеты 
хъуамæ йæ хъæбысы æрбакодтаид, фæлæ йæ уый фæу- 
рæдта.. 
— Тагъд ма кæн. Хуыссæны уал дæхи æруадз. Æз 
78 

дæр дæм зындзынæн... Æрмæст цырагъ ма ссудз. Исчи 
нæ куы базона! — Чызг йæхи ныффидар кодта, афтæ- 
мæй дзырдта лæппуйæн. Цыма æцæгæйдæр йæ ус у, 
иумæ иу-дыууæ боны нæ, фæлæ цалдæр азы ацарды- 
сты, уыйау! Æмæ уый дæр ацыд. Æнæуи та Уарзетæн 
йæ зæрдæ сыгъд, цъæх пиллон калдта. Иæхимидæг 
хъуыды кодта: «Кæсыс æм, йæ тых мыл бавзæрсга, фе- 
дамонд мæ кодта æмæ ма мæ ’ноджыдæр ахынджылæг 
кæнынмæ хъавы... Куыдзы тугæй æхсад.. Сырдтæ дæр 
ахæмты раз зæды хуызæттæ куы сты. Куыд раст уыд 
мæ мæгуыр фыд... «Уæ фарсмæ чи æрбалæууа, уæ сæ- 
рыл чи рахæца, ахæм уын нæй!..» Раст уыдтæ, мæфыд, 
тынг раст. Фæлæ дæ чызг дæр йæ сæр сæрмæ чи хæс- 
сы, уыдонæй кæй у, уый рох макæмæй уæд. Нæ фы- 
дæлтæ-иу кæддæр загътой: «Худинаджы бæсты — мæ- 
лæт хуыздæр!» Иæхæдæг йæ къæхты бынæй арф ныу- 
улæфыд: «Ох, ох, æна! Цы мæгуыр, цы æнамонд фæ- 
дæн». Бацыд сæ дурын пецы фарсмæ, абон райсомæй 
уым цы къуымых фæрæт æрæвæрдта, уымæ. Зыр-зыр- 
гæнгæ йæ райста, йæ дыууæ къухæй йыл фидар ных- 
хæцыд æмæ... уазал фæрæт йæ риумæ балхъывта, цы- 
ма йæ удылхæцæг, йæ ирвæзынгæнæг уыд, уыйау. Би- 
рæ йын фæкаст йæ ком, йæ цæгатмæ. Иæ цæссыгтæ 
гæр-гæр кодтой фæрæты фæтæн коммæ. Иудзæвгар 
цавддурау æнцад алæууыд, стæй æваст йæ сæрыл хæрд- 
мæ схæцыд. Йæ цæстыты æрттиваг зынгты бæсты сау 
мигъы бындзгуытæ февзæрд æмæ фæрæты коммæ кæс- 
тæйæ хæрзсабырæй дзырдта: 
— Нæ, нæ, Уарзет, уымæн гæнæн нæй... Æз кæд 
сидзæр чызг дæн, уæддæр уымæн гæнæн нæй!.. Куыд 
мæм бауæндыд... Иæ ныфс мæм куыд бахаста! Ахæм 
æбуалгъ митæ кæнынæн ын бар чи радта?.. Куыд ис 
адæймагæй хынджылæггæнæн?.. Нæ, нæ! Æз хынджы- 
лæггаг нæ дæн! Ахæм æбуалгъ мийæн ныббарæн нæй!.. 
Æз мæхæдæг никуы никæй зæрдæхудты бацыдтæн. Су- 
анг ма карчы цъиумæ дæр мæ къух никуы систон. Фæ- 
79 

лæ мæнæй ахъазын, ахынджылæг кæнынмæ чи хъавы, 
уымæ, кæй зæгъын æй хъæуы, æз дæр мæ мидбылты нæ 
бахуддзынæн, Цы дзæбæх лæппу дæ, зæгъгæ, йын нæ 
зæгъдзынæн! Адæймаг йæ сæр хъуамæ сæрмæ хæсса. 
Цард йæ хорз миниуджытæй фидауы, уымæй у рæ- 
сугъд. Нæ, нæ! Фыдгæнæгæн хатыргæнгæ нæу. Нæ, нæ! 
— Æмæ цы баци? — Афарста та Тузар. 
— Тагъд ма кæн! Цы баци куы зæгъай, уæд ма 
Уарзет къуымых фæрæты йæ риумæ нодж.ыдæр иу хатг 
æрбалвæста, ды ме ’нцой, мæ сæрылхæцæг фæу, зæгъ- 
гæ, æмæ мидæмæ, лæппу йæхи кæм æруагъта, уыцы 
хуыссæны раз æрлæугæйæ ныхъхъæр кодта. 
— Куыдзы хъæвдын, ды та ахынджылæг кæнынмæ 
кæмæй хъавыдтæ?! Дæ цæсгом куыд æрбахъæцыд ар- 
дæм æрбацæуын?! — Йæхæдæг фæрæт лæппуйы тæрны- 
хыл æруагъта. Æмæ дæ балгъитæгыл дæр уыцы лæп- 
пуйы бон акæнæд. Фæстаг уæлфт ма ныккодта игг 
къæхтæ адаргъ кæнгæйæ. 
— Амардта йæ? 
— О! Амардта. Чызг адæргæй зыр-зыр кæнын рай- 
дыдта, стæй иучысыл йе муд куы ’рцыд, уæд æвиппай- 
ды лæппуйыл йæхи ныццавта. Рæуæгæн æй фелвæста 
æмæ йæ уайтагъддæр кæрты уæрдоны гуыффæйы 
авæрдта. Æмæ кæд чызгæн йæ зæрдæйы цæлхъ-цæлхъ 
цыд, йæ буар цъæх пиллон калдта, уæддæр уæрдоны 
абадт æмæ иугæр бозийыл йæ къух куы фæхæст, уæд 
бæхыл тъæпп-тъæппæй ралæууыд. Æмæ... 
— Æмæ цы? 
— Æмæ цы куы зæгъай, уæд уыцы лæппу кæцыр- 
дыгæй æрбацыд, уыцырдæм йе ’ргом сарæзта... Иæхæ- 
дæг-иу ныннæтыд, мæнæ мыл цы бон скодта, мæнæ цы 
æнамонд разындтæн, зæгъгæ. Фæлæ уддзæф йæ базыр- 
тыл не схæцыд æмæ чызджы удхары зæлтæ æмæ са- 
гъæссаг сыбар-сыбур мæйдары хъæбысы тадысты. Уæд- 
дæр та-иу, мæнæ цы мæгуыр, мæнæ цы æнамонд дæн, 
зæгъгæ, ныууынæргъыдта. Цыраудоны тæккæ астæумæ 
80 

куы бахæццæ, уæд бæхы æд уæрдон уым фæурæдта, 
йæхæдæг фæстæмæ йæ хъæмпыисæр хæдзармæ атын- 
дзыдта. Æрмæст ма-иу искуы-иу хагг райхъуыст: «Мæ^ 
нæ цы мæгуыр, мæнæ цы æнамонд дæн!» 
Æмæ иугæр сæхимæ куы бахæццæ, уæд хуыссæныл 
йæхи баппæрста æмæ йæ кæуындзæджы рохтæ суагъта. 
— Райсомæй йæ адæм нæ базыдтой? 
— Уыцы райсом нæ! — Цасдæр рæстæджы фæстæ 
рахъæр... Уарзет æд фæрæт лæппумæ куы бацыд, уæд, 
дам, ма йæ фæстаг ныхæстæ уыдысты: — Бирæгъ куы 
сæрра вæййы, уæд æй маргæ фæкæнынц! Гъе афтæтæ, 
Тузар. Уарзондзинадæй хынджылæггæнæн нæй. Иæ цæ- 
хæртæ судзаг сты... Хатыр нæ зонынц. Уыцы æнамонд 
лæппуйы Уарзегы уарзондзинады цæхæртæ басыгътой, 
Гъе, ууыл мæ ныхас фæдæн, Тузар. 
— Æмæ уæд Уарзет та цы бацис? 
— Уарзет^н стæрхон кодтой... Ахæстонæй куы ра- 
цыд, уæддæр ма рæсугъд уыд, хæрзконд. Æз æй мæхæ- 
дæг иу-цалдæо хатты федтон. Куыд дзырдтой, афтæ- 
мæй, дам, мой дæр скодта. 
ФÆСТÆМÆ ТА БОЕКÆЙЫ ХЪÆДМÆ 
Д 
"рдæм кæй рацыдыстæм, уымæй хорз бакод-. 
тай, Кирил. Афтæ дзæбæх никуыуал никæимæ фæныхас 
кодтон. Чысыл цыдæртæ æрымысыдыстæм нæ кæддæры 
бонтæй, тымыгътæ нæ се знæт уылæнтыл куы хастой, 
уыцы æгæноны рæстæджытæй. Æмæ дын раст куы зæ- 
гъон, Кирил, уæд мысын дæр хорз у, хорз. Мах та цы 
æрымысæм, цæуыл аныхæстæ кæнæм, ахæм хъуыддæг- 
тæн банымайæн дæр нæй. Иу бон дæр нын ахæм нæ 
уыд, æмæ нæ дымгæ йæ дæрзæг уылæнтыл ма сиса, йæ 
тых-йæ бонæй нæ ма ныууигъа. Æмæ ныр иуæй-иу хатт 
иунæгæй куы аззайын, мæ кæддæры гуыргъахъхъ фæн- 
дæгтæ мæ зæрдыл куы æрбалæууынц, уæд мæхимидæг 
81 

дис кæнын райдайын, уыцы æгæноны фæндæгтыл цæ- 
уын куыд бафæрæзтон, зæгъгæ. Æмæ айдагъ мæхиуыл 
нæ фæдис кæнын, нæ! Дæуыл дæр. Стæй уыцы æвир- 
хъауы фæндæгтыл чи фæцыд, уыдонæн се ’ппæтыл дæр. 
Афтæтæ, гъе, мæ хæлары гæбаз. Æз æмæ ды кæрæ- 
дзийæ куы хицæн кодтам, уыцы бон ма хъуыды кæныс? 
Къæппæгæй куы раирвæзтыстæм, уымæн йæ дыккаг 
бон. 
.1— Ныртæккæ дæр ма мæ зæрдыл дзæбæх лæууы, 
Бовкæйæ куы рацыдыстæм, уыцы æвирхъауы райсом. 
Бон куы æрбацъæх, уæд иу цавæрдæр лæгуын хъæдмæ 
æрбафтыдыстæм. Алырдæм акæстытæ кодтон æмæ бæ- 
лæстæ иууылдæр æнкъардæй æнцад лæууыдысты... 
Къуыттыйау ныхъхъус сты се ’ппæт дæр æмæ æз дæр 
мæхимидæг хъуыды кодтон, æвæццæгæн, зæгъын, дым- 
гæ дысоны æгæноны «ур-ра»-йы нæрынæй фæлыгъд 
æмæ кæмдæр цъымарайы бын аныгъуылд. Æндæр, зæ- 
гъын, цы хабар у, нæ алывæрстæм куы кæсай, уæд иу 
къалиу, иу сыфтæр нæ базмæлдзæн. Мæ зæрдæ-иу 
куыддæр йæхимидæг сдудыдта, ай цавæр сабыр дуне- 
мæ æрбафтыдыстæм, зæгъгæ. Æмæ, æвæццæгæн, махæй 
алчидæр афтæ хъуыды кодта. Æз фæйнæрдæм акæсты- 
тæ кодтон æмæ #е ’мбæлттæ сæ гыццыл белтæй уайтагъ- 
дæр акъоппытæ къахынмæ фесты, — дзырдта мæ ра- 
гон хæлар Кирил Воскресенский мæ фарсмæ бæласы 
къуындзихыл бадгæйæ æмæ ма иу уысм алæугæйæ йæ 
ныхæстæм бафтыдта: — Уæдмæ хур дæр дзæбæх æнда- 
вын райдыдта æмæ махæй алчидæр йæ акъоппы фарс- 
мæ бургонд фæззыгон кæрдæгыл йæхи уæлгоммæ ауа- 
гъта... Арвы æгæрон цъæх гуыбынмæ, цыма дзы алчи- 
дæр йæхицæн сæр фæцæвæн бынат агуырдта, афтæ 
æдзынæг æм каст. Æз-иу рæстæгæй-рæстæгмæ рабад- 
тæн, — йæ ныхас та дарддæр ивæзта Кирил, — æмæ-иу 
аивæй, Гришин кæм уыд, уыцырдæм акастæн, цымæ нæ 
командир та цы ми кæны, зæгъгæ. Уый бадгæ не скод- 
та, фæлæ-иу партизантæй куы иутæм бацыд, куы та 
82 

иннæтæм. Иæ цæст-иу ног къахт акъоппытыл ахаста. 
Уый кæд æрыгон лæппу уыд, махæй, мæ хæлары гæбаз, 
чысыл кæстæр, уæддæр дзургæ ницы кодта, фæлæ-иу 
æй, æвæццæгæн, йæ хъуыдытæ сæ уæлныхты систой, 
мæнæ ацы адæмы æдасдæр ранмæ цы хуызы фæхæццæ 
кæнон, зæгъгæ. Афтæтæ, гъе, мæ хæлары гæбаз. Цыма 
дæхæдæг уым нæ уыдтæ, цыма уыцы /гымыгътæн ницы 
зоныс, уыйау дын æз дæр ныхæстæ кæныныл схæцыд- 
тæн. 
— Æмæ цы кæны... Уый чи æмбæлы, ахæм хъуыд- 
даг у, фæлæ дзургæ^кæн, Кирил. Каеддæры хабæрттæ 
мын мæ зæрдыл кæй æрлæууын кодтай, уый мын æхсыз- 
гон у. Расг дын куы зæгъон, уæд мæнæй бирæ цыдæр- 
тæ байрох. Кæддæры æвирхъау тымыгъты æгæнон рæ- 
стæджы æгъуыз фæлм йæ базыртæй æмбæрзын бай- 
дыдта æмæ дзы, кæйдæр загъдау, бирæ цыдæртæ нал 
фæзынынц, фæлæ дзур, дæ ныхасы кой кæн, Кирил. Æз 
дæм хъусын: 
— Уæдæ хорз, мæ лымæны гæбаз. 
Иуныхасæй, уыцы лæгуын хъæды махæй алчидæр 
йæ уæнгтæ фæйнæрдæм парахатæй айвæзта, йæ риуы- 
дзаг сулæфыд, фæлæ Гришин — абабау! Дыууæрдæм ра- 
цу-бацу кодта. Йæхимидæгтыхст. Æмæ йын, мæ хæлары 
гæбаз, æз дæр йæ уавæр, йæ сагъæсы сæр æмбæр- 
стон. Бовкæйы æндæр хъуыддаг уыд... Уым, хъæды ми- 
дæг, мах нæхи къухтæй кæй фæцарæзтам, ахæм фи- 
дæртты мидæг бадтысгæм. Ноджы сæм кæрдæджытæй, 
стæй алыхуызон къалиутæй афтæ базылдыстæм, æмæ сæ 
къутæртæ æмæ хæмпæлтæй æппындæр нæ раиртæстаис. 
Знаг нын нæ фидæрттæ цæстæй нæ уыдта æмæ йæ, кæй 
зæгъын æй хъæуы, мах дæр нæхимæ Хæстæг нæ уагъ- 
там. Уæд ма хæцæнгæрзтæй рæвдз уыдысгæм. Бырсын- 
иу нæм куы райдыдтой, уæд-иу уыцы цъаммартæн сæ 
куыдзы фæндаг пулеметтæ æмæ автоматтæй æрæхгæд- 
там. Фæлæ нæхицæн фæндаг айгæрдæм, зæгъгæ, уыцы 
æгæнон æхсæв «ур-ра-а-а», «ур-ра-а» хъæргæнгæ раз- 
83 

мæ куы абырстам, уæд ма нæм хæцæнгарзæй цы мæ- 
гуыр муртæ уыдис, уыдон бынæй рухс скалд. Афтæ ма 
нæм хæрзчысыл цыдæртæ аззад æмæ уыдонимæ ахæм 
знаджы ныхмæ уыцы лæгуын хъæды куыд хъуамæ æр- 
лæууыдаиккам. Гришин нын, кæй зæгъын æй хъæуы, 
нæ уавæр, нæ фезмæлæнтæ иууылдæр æмбæрста, фæлæ 
нын нæ уавæр ацы къуырцдзæвæны цæмæй фенцондæр 
кæна, цæмæй нын баххуыс кæна, уый йæхæдæг дæр 
дзæбæх нæ хатыдта æмæ йæхимидæг хъуырдухæн код- 
та.ч. Тыхсг. Сындæггай рацу-бацу кодта лæгуын хъæды 
иугай бæлæсты æхсæнты. О, фæлæ фæстæдæр куыд ба- 
зыдтон, афтæмæй Гришин Николай Москвинæн, Пето 
Звездаевæн, Иван Матяжæн, Кирил Новиковæн æмæ 
штабы хицау Скворцовæн бамбарын кодта, ацы уæззау 
рæстæджы сæ кæуыл цы хæс æвæрд ис æмæ сæ алкæй 
дæр цы бакæнын ^ъæуы, уыдæттæ. Дзырдта сын: 
— Сымахæн ам фæлæууæн æппындæр нал ис. Хи- 
цæн къордтæ-къордтæй уæ Днепры фаллаг фарсмæ цæ- 
уын бахъæудзæн. Æрмæст цалынмæ уæхиуыл дзæбæх 
фæхæцат, уæдмæ фыдгулимæ хъæбысæй хæцынвæндма 
скæнут. Хъæдтæн сæ тарфдæр бынæттæ агурут, афтæ- 
мæй уæ фæндаджы куыст кæнут. Æз дæр уæм иу-цал- 
дæр боны фæстæ зындзынæн. 
— Днепры фаллаг фарсмæ ды немæ нæ цæуыс? — 
афарста йæ чидæр. 
— Нæма! — загъта Гришин. — Уемæ комиссар цæ- 
уы, Иван Стрелков. Мæнæн уырдæм цæуæн нæма ис. 
Дысон не ’мбæлттæй, æвæццæгæн, иу æмæ дыууæ нæ 
фæхъуыд. Чи сæ, æвæццæгæн, уыцы тымыгъы мард фæ- 
цис, чи цæф, чи цы!.. Уæдæ дзы фæкæсын кæмæ хъæуы, 
ахæмтæ дæр разындзæн... Мæнæн сымахимæ цæуæн нæ- 
ма ис. Нæ, нæ! Тохы быдыры чи баззад, уыдонæн аф- 
тæмæй уадзæн нæй. Кæй сæ бавæрын хъæудзæн, кæ- 
мæн та йæ цæфтæ, йæ хъæдгæмттæ æрæхсын... 
— Уæд та æз дæр демæ... — сдзурынмæ хъавыд ко- 
миссар, фæлæ йын Гришин йæ ныхас фескъуыдта. 
84 

— Дæ фæтæн уæхсчытыл дæр гыццыл уаргъ æвæрд 
нæй, Иван Арсентьевич.—Демæ цы партизантæ цæуы, 
уыдон æдасдзинады хъуыддæгтæ кæн. — Гришин ком- 
коммæ бакаст комиссары цæстытæм æмæ ма йæ ныхæ- 
стæм бафтыдта.—Мæнæ ма дæ алывæрстæм акæстытæ 
кæн, талынг ивылын райдыдта æмæ иугæр æхсæв хъæ- 
ды йæ сау фæдджиты куы æрбатуха, уæд дæ фæллад 
адæмы базыртыл схæц æмæ гъæй кæн Днепры фаллаг 
фарсмæ. Æз та фæстæмæ—Бовкæмæ... Æз дæр иунæ- 
гæй нæ цæуын!.. Иу-дæс æмæ ссæдз адæймаджы мæ 
дæлбазыр æрбакæндзынæн... Не ’мбæлттæ цы фесты, 
куыдтæ сты, цы митæ кæнынц, уыдæттæ куы сбæрæг 
кæнæм, уæд, кæй зæгъын æй хъæуы, дысон знаг тохы 
быдыры цы хæцæнгæрзтæ ныууагъта, уыдонæй дæр ис- 
тытæ рамбырд кæндзыстæм, стæй хъæды бæрæгастæу, 
нæ фидæрттæ кæм уыдысты, уым, йæ сырх æвзæгтæ 
арвыл кæмæн æмбæлой, ахæм арт скæндзыстæм. Фыд- 
гулмæ сиддзыстæм, ома мах ам стæм, фæстæмæ та нæ 
фидæрттæм æрбаздæхтыстæм, фæлæ уæ лæджыхъæд 
æмæ уæхæдæг... Уадз æмæ та уыцы цъаммартæ Бовкæйы 
хъæдыл фæстæмæ æртыхссй,—дзырдта Сергей Гришин 
йæ мидбылты фæлмæн худт кæнгæйæ. — Науæд ма пар- 
тизантæй Днепры фаллаг фарсмæ чи цæуы, уыдон фæ- 
дыл куы бафтой ацы æнæхæцæнгарз рæстæг, уæд æн- 
цон уавæры нæ бахаудзыстæм, уый уæ алчи дæр хорз 
зоны. Гъер мæ бамбæрстат æви нæ? 
— Бамбæрстам! — сдзырдтой иу-цалдæрæй. 
— Æмæ цы зæгъинаг стут? — афарста Гришин. 
— Ницы! Ды куыд загътай, афтæ кæндзыстæм. 
— Уæдæ хорз! — зæхмæ кæсгæйæ загъта Гришин 
дæр. — Мæ уынæффæ, куы йæ загътон, зонынц Нико- 
лай Москвин, Петр Звездаев, Иван Матяж, Кирил Но- 
виков æмæ штабы хицау Скворцов... Æнæхъуаджы 
фыдбылызтæй уæхи хъахъхъæнут! Сымахæй алкæй ар- 
хайд æмæ алкæй цард дæр нæ Райгуырæн бæстæйæн 
тынг зынаргъ у, фæлæ уæ алчи йæхи, стæй йе ’мбæлт- 
*5 

ты дæр хъахъхъæнæд! Æз мæ ныхас фæдæн, — загъта 
ма Гришин æмæ йæ дæс æмæ ссæдз æмбалимæ Бов- 
кæйырдæм сæ фæидаг адардтой... 
— ;Мях та уаед хъуамæ Днепры сæрты ахызтаик- 
кам. Ды та хъуамæ уым баззадаис, хъæды сæ хъæд- 
гæмттæм базилын кæмæн хъуыд, уыцы цæф партизан- 
тимæ. Иугæр æз фалæмæ цæуын, ды уый куы базыд- 
тай, уæд мæм æрбазгъордтай... Ныттыхстæ мыл æмæ 
мын, æфсымæр æфсымæрмæ куыд барджынæй фæдзуры, 
афтæ барджынæй фæдзæхстай, зæгъгæ-иу Мæскуымæ 
мæ бинонтæм ныффысс, ома Кирил Воскресенскиимæ иу 
уæлдæфæй улæфыдыстæм, иумæ партизаны зынвæндæг- 
тыл цыдыстæм. Ныффысс-иу, смоленскаг лæппу Сергей 
Владимирович Гришин та, зæгъ, уыдис не стыр къорды 
раздзог. Иуныхасæй, мæ бинонтæн бамбарын кæндзынæ, 
лæджы сæр кæм хъуыд, уым мæхи æгуыдзæгæй нæ рав- 
дыстон, зæгъгæ. Цымæ æз æнцондæр фæндæгтыл цыд- 
тæн, Кирил, ахæм ныхæстæ мын фæкодтай. Уæвгæ, Ки- 
рил, махæй алкæмæн дæр йæ цард æрдуйыл хæцыд. 
Бафу йыл кæн æмæ зæххыл йæ тъæпп фæцæудзæн. 
— Æмæ уыцы рæстæджы та адæймаджы цард цы 
уыд... — кæцæй йæм цы кæсы, уымæн чи цы базыдтаид, 
æмæ, кæй зæгъын æй хъæуы, æз дæр мæхимидæг са- 
гъæсгæ кæныныл фæдæн. Цы нæ вæййы, зæгъын, мий- 
йаг, куы фæмард уон. Уæд исчи æбæрæгæй фæмард, зæ- 
гъгæ, цæмæн зæгъа, партизаны дæрзæг фæндæгтыл куы 
цæуын, уæд. Уадз æмæ, зæгъын, мæ бинонтæ дæр зо- 
ной, кæй нал дæн, уый. Сæ зæрдæ ничердæмуал æхсай- 
дзæн... Сæ бон базондзысты æмæ уæд æрæнцайдзысты. 
Ахæм хъуыдытæ мæ сæ уæлныхты систой æмæ дын фæ- 
дзæхстон, афтæ æмæ-иу афтæ бакæ, зæгъгæ. 
— Кирил, æмæ ды цæф партизантимæ куы баззад- 
тæ, рынчынтимæ, уæд ма Гришиныл та кæм фембæлд- 
тæ, Днепры сæрты нæм Гришинимæ куы æрбаленк код- 
тат? 
— Кæм куы зæгъай, мæ хæлары гæбаз, уæд хъæды. 
86 

Мæ бинонтæн мын-иу мæ хабар фехъусын кæн, зæгъгæ, 
дын кæм загътон, растуыцы ран. Æз, фæкæсын кæмæ 
хъуыд, уыцы партизантимæ баззадтæн, Гришин та йе 
’мбæлттимæ фæстæмæ Бовкæмæ ацыд. Уыцы æвир- 
хъауы æхсæв знаджы фидæрттæ дæрæнгæнгæйæ не 
’мбæлттæй тохы быдыры иу æмæ дыууæ нæ баззад. Чи 
дзы мард фæцис, чи та цæф, æмæ Гришин уыдон афтæ- 
мæй уагъта! Ацыд сæм... Иу æхсæв æмæ дзы иу бон фæ- 
цис, стæй фæстæмæ цæугæйæ йæ фæндаг махыл ракод- 
та. 
— Æмæ цы баци? — афарстон æй æз. 
— Цы баци куы зæгъай, мæ хæлары гæбаз, уæдйæ- 
хæдæг йæхи тыххæй никуы ницы фæдзуры, уый дæхæ- 
дæг зоныс. Фæлæ йемæ чи уыдис, иу ахæм мын куыд 
радзырдта, афтæ дын æй радзурдзынæн æз дæр, кæд 
дæ фæнды, уæд. 
— Уый та куыд зæгъыс, Кирил? Ау, ме ’мбæлтты 
хъысмæт мæ базонын нæ фæнды? 
— Хъус уæдæ, мæ хæлары гæбаз, æмæ дын сæ фæн- 
даджы таурæгъ ракæнон. Дзæбæх нæ, фæлæ бынтон- 
дæр куы ’рталынг, фæззыгон хъæд æвзалыйау куы ныс- 
сау, уæд Гришин дæр йæ дæс æмæ ссæдз æмбалимæ 
Бовкæмæ бахæццæ. Мæйдары кæм цы федтаиккой. О, 
фæлæ уæддæр зæрдаивæй бæлæсты æхсæнты размæ цы- 
дысты, тырныдтой, нæ фидæрттæ кæм уыдысты, уыцы 
-бынæттæм. 
Гришин йæхæдæг кæм бадт, немыцаг майор Бала- 
баны кæм фарста, уыцы бынат зæрдаивæй ссардта æмæ 
уым уазал зæххыл иу-цалдæрæй æрхуыссыдысты, ин- 
нæтæ та уæле, бæлæсты бын, сæхи æруагътой, кæд иу- 
чысыл афынæй уаиккам, зæгъгæ. Хъæд уыд сабыр, иу 
къалиу, иу сыфтæр дзы нæ базмæлыдаид. Æмæ фæл- 
маст партизантæ дæр сæ фæллад иучысыл суагътой. 
Æрмæсг бон чысыл цъæхтæ кæнын куы райдыдта, уæд 
Гришин сыстад, йæ кæддæры фидар ахстонæй æддæмæ 
рацыд æмæ йæ уæнгтæ фæйнæрдæм парахатæй айвæз- 
87 

та. «Афон у!» —зæгъгæ, сдзырдта йе ’мбæлттæм æмæ 
та сын сæ фæллад базыртыл хæрдмæ схæцыд. Фыццаг 
сæ цæджы алыварс æрзылдысты æмæ дзы сæ цæст ни- 
цæуыл æрхæцыд. Фæстаджырдæм бацыдысты, дысон 
размæ кæм абырстой, сæ «у-ур-рр-ра» æрвнæрæгау кæм; 
нæрыд, йæ тызмæг базыртæ налатæй бæрзонд кæм си- 
ста, уыцы лæгæвзарæн бынатмæ. 
Гришин дæр фæйнæрдæм фæракæс-бакæс кодта 
æмæ-иу йæ цæст кæм туджы æрхæмтыл æрхæцыд, кæм 
та-иу не ’мбæлттæй искæй дæлгоммæ хуысгæ ауыдта, 
, кæй та уæлгоммæ фæлдæхтæй. Иæ къæхты бынæй-иу 
ныуулæфыд, йæхимидæг-иу бæрз талайау барызт фыр- 
мæстæй. Ие стыр цъæх цæстытæй-иу тымбыл къухыйас 
цæстысыгтæ йæ уадултыл кæрæдзийы фæстæ æртылды- 
сты, уый дæр-иу сын сæ уымæл фæд йæ армытъæпæнæй 
асæрфта, йе ’мбæлттæй йæ куыд ничи фæфиппайа, аф- 
тæ. Мæрдты хастой хъæды кæронмæ æмæ сæ уым иу 
ран æвæрдтой. Цæф чи фæцис, уыдонæн та сæ хъæд- 
гæмттæм зылдысты. Бастой сын сæ алыхуызон хæцъи- 
лы гæбæзтæй. Фæстаджырдæм, хъæдæй кæм рахызтыс- 
тæм, уым цыппар фæндаджы бæрæгастæу, уæлгоммæ 
хуысгæйæ баййæфтой æртыккæгæм бригады цыппæрæм 
взводы командир Павел Елкины. Æркасти йæм Гри- 
шин. Иæ хæдоны тæрттæ йын райтыгъта æмæ нæмы- 
джы фæд йæ риуæй уыцы цъупгондæй разынд. Æвæц- 
цæгæн ыл нæмыг разæй куы суад, уæд, мæгуыр, Елкигс 
фæстæрдæм уæлгоммæ ахауд æмæ афтæмæй цыппар* 
фæндаджы астæу хуысгæйæ баззад. Сергей Владимиро- 
вич ын йæ риуыдзыппæй хæцъилы мидæг цыдæр тых- 
тон систа. Райхæлдта йæ... Иæ хуылфы фыстæй цавæр- 
дæр гæххæттытæ, стæй саурæсугъд кæй фæхонынц,. 
ахæм чызджы хуызист. Йæ дынджыр цæстытæй нæм 
комкоммæ каст йæ мидбылты зына-нæзына худгæйæ, 
йæ бæзджын дзыккутæ йæ уæхсчытыл æркалдысты æмæ 
йын йæ къуыбыр риутæ æрæмбæрзтой, йæ уæлæ хæр- 
заив урс кофтæ, йæ цæсгом чысыл дæргъдзæф, куыд,. 
88 

дам, дын æй раныв кæнон. Иудзырдæй, хæрзрæсугъд 
чызг. Къамыл чъылдымырдыгæй фыст: «Мæ зынаргъ 
Павел, мæ хуызистмæ-иу æркæс. Дæ зæрдыл мæ дар. 
Æз æнхъæлмæ кæсдзынæн де ’рцыдмæ... Дæхи хъахъ- 
хъæн, ме егыр амонд. Дæхи Наташæ. 
Ацы ныхæстæ Гришин куы бакаст, уæд та фæстæ- 
мæ Наташæмæ ныккаст æмæ хорзсындæггай, йæхицæн 
дзурæгау, бакодта: «Кæсдзынæ, Наташæ, кæсдзынæ, 
фæлæ...» Стæй гæххæтт райхæлдта. Райдыдта кæсын: 
«Æз дæр, "æвæдза, диссаг дæн, Наташæ! Ныр дæм, 
æвæццæгæн, иу фынддæс-стдæс писмойæ фылдæр ныф- 
фыстон. Æцæг зæгъын, æцæг! Афтæ ма банхъæл, мæ 
хур, æмæ дæ сайгæ кæнын. Нæ, нæ! Гæдыныхæстæ кæ- 
нынмæ кæй никуы арæхстæн, уый дæхæдæг дæр зоныс, 
фæлæ цы чындæуа, цы .нæ бон у, дæуæн дæр æмæ мæ- 
нæн дæр... Не ’хсæн зæхх судзы. Гуыр-гуыр кæны. Иæ 
цыргъ æвзæггæ ма нæ сæрмæ уалæ арвы æгæрон гуы- 
бын дæр сала кодтой... Иуæй-иу хатт цæргæс дардмæ 
куы ауынын, уæд æм кæсынæй нал фефсæдын. Фæбæл- 
лын, уæд та, зæгъын, мæнмæ куы æрбатæхид, уæд ын 
мæ писмо йæ дæлбазыр бакæнин, кæд æй уый исты 
амæлттæй мæ цæсты рухс Наташæмæ фæхæццæ кæнид, 
зæгъгæ. Фæлæ мæ бæллицтæй ницы рауайы æмæ та 
æз дæр мæ хъуыдыты базыртæ фæстæмæ æрбатымбыл- 
тæ кæнын, æндæр мæ бон цы у? Ницы. Æмæ уæд, мæ 
цæсты рухс Наташæ, писмойы бæрзы цъары мидæг ба- 
•гухын, хуылыдз куыннæ кæна, афтæ æмæ йæ фæнда- 
гыл цæугæйæ искуы бæласы мæрайы хуылфы бамбæх- 
сын. Æмæ та мæхицæн зæрдæтæ бавæрын. Кæд æмæ, 
зæгъын, æнæфыдбылызæй баззайон, уæд, зæгъын, ис- 
куы Наташæйы цонгыл æрхæцдзынæн æмæ йын зæгъ- 
дзынæн: «Цом ма, цом, мæ хуры чысыл, уартæ Бело- 
руссийы тар хъæдтæм, уым бæлæсты мæраты, аргъ кæ- 
мæн нæй, ахæм хæзнатау цы писмотæ фембæхстон, уы- 
дон дын дæхицæн бакæсын кæндзынæн, æмæ уæд, кæй 
зæгъын æй хъæуы, Наташæ, хуыздæр базондзыиæ, Па- 
89 

вел Елкин дæу цас уарзы, уый. Уыцы уарзондзинадæн 
та, мæ хуры хай, йæ уылæнтæ æмæ йæ кæрæттыл цæст 
æххæсгæ дæр нæ кæны, мæнæ æппæты дынджырдæр 
океаны уылæнты кæрæттыл цæст куыд не ’ххæссы, 
раст афтæ. Æмæ дæ уæд мæ хъæбысы æрба- 
тухдзынæн, кæд ныр ацы сабыр дунейы цæрынæй 
бафсæдиккам, зæгъгæ». Афтæтæ, гъе, мæ цæсты рухс 
Наташæ. Дæ хуызистмæ та дын æркастæн, æмæ та мын 
ныфсы хос фестад. Нырма иучысыл рухс у, æмæ йæм 
кæсын æмæ кæсын. Фæлæ та, æвæццæгæн, ахсæв ты- 
мыгъ сыстдзæн. Нæ раздзог Гришин куыд зæгъы, аф- 
тæмæй ахсæв махæй алкæй дæр лæджы сæр бахъæу- 
дзæн... Ныртæккæ къуырцдзæвæны стæм, кæд уырды- 
гæй ахсæв сæрæгасæй аирвæзон, уæд та мæнæ ныр дæу- 
мæ цы писмо ныффыстон, Наташæ, уый дæр искуы бæ- 
ласы мæрайы бамбæхсдзынæн æмæ та, кæй зæгъын æй 
хъæуы, кæд хуыцауы фæнда, уæд дæм ног писмо фыс- 
дзынæн æхсæвы æмбисонды хабæрттæ æмæ мæ бæллиц- 
ты тыххæй. Ныр та уал хæрзизæр, мæ зæды хай. Та- 
лынг та мæнæ æрбауылæн кодта. Цæст дзæбæх нал уы- 
ны æмæ та тымыгъы уылæнтæсæ базыртыл хæрдмæхæ- 
цын райдыдтой. Нæ тохы рæстæг æрбахæццæ кæны. 
Цæй, цы уа, уый уæд. Цы гæнæн ис. Цард фæндонæй 
нæу. Хæрзæхсæв! 
Дæхи Елкин. 
1943 аз, 17 октябрь». 
Гришин писмо куы бакаст, уæд æй, куыд уыд, афтæ 
фæстæмæ батыхта æмæ йæ йæ риуыдзыппы нывæрдта, 
йæхæдæг уыцы сæргуыбыр æмæ æнкъардæй йе ’мбæлт- 
тæн загъта: 
— Елкиныл искуы-иу бонæй фæстæмæ кæд нæ фем- 
бæлдтæн, ахæм нæ уыд, фæлæ мын Наташæйы тыххæй 
дæр æмæ бæлæсты мæраты кæй æмбæхста, уыцы пис- 
моты тыххæй дæр никуы ницы загъта. Æмæ мын, уæв- 
гæ, цы хъуамæ загътаид, уыдæттыл ма, миййаг, уыды- 
90 

стæм. Ныр ын йæ писмоты фæдыл мах нæ, фæлæ ма 
суанг дымгæйы базыртæ дæр нал фæхæст уыдзысты. 
— Ехх, мæгуыр, Павел, гъе, цымæ йæ иннæ писмо- 
ты та цытæ фыста? — чидаф сдзырдта партизантæй. 
— Чи сын цы зоны! — ныуулæфыд Гришин æмæ ма 
фæстаджырдæм йæ ныхæстæм бафтыдта. — Ам нын 
лæууæн нæй! Иу-фынддæсæй æфсымæрон ингæн акъахут 
уартæ хъæды тæккæ кæрон. Елкины дæр уырдæм ахæс- 
сут, иннæ мæрдты фарсмæ йæ бавæрут. 
Гришин куыд загът^, партизантæ дæр афтæ бакод- 
той, æмæ иугæр нæ хъæбатыр æмбæлттæ зæххы хай куы 
баисты, уæд командир йæ худ систа, афтæмæй загъта: 
— Адæймагæн йæ цардæй зынаргъдæр ницы ис 
зæххыл, æмæ, мæнæ ныртæккæ кæй бавæрдтам, уыдо- 
нæй алчидæр йæ цард радта нæ райгуырæн бæсгæйы 
сæрибардзинады сæраппонд. Ныр, ардыгæй фæстæмæ 
хæцæнгæрзтæ сæ къухтæм нал райсдзысты. Фæлæ мах 
мæнæ ацы ног ингæны уæлхъус ард хæрæм, сæ туг сын 
дыууæ-æртæ хатты фылдæрæй кæй райсдзыстæм, уый 
тыххæй. Сæ нæмттæ та сын сыгъдæг æмæ рæсугъдæй 
кæддæриддæр нæ зæрдыл дардзыстæм. Рухсаг ут, нæ 
хъæбатыр æмбæлггæ, рухсаг у, Павел Елкин! 
Гришин куыддæриддæр ныхасгонд фæцис, афтæ, мæ- 
кæ нырма ныртæккæ кæй бавæрдтам, уыдон кадæн дæс 
æмæ ссæдз автоматы хъæлæстæ ныннæрыдысты Бов- 
кæйы хъæды сæрмæ. 
— Гъе, мæ хæлары гæбаз, ацы хабар мын ракодта, 
Гришинимæ чи уыдис, уыдонæй иу, — дзырдта Кирил 
æмæ ма йæ ныхæстæм фæстаджырдæм бафтыдта: — 
Ныр, мæ лымæны гæбаз, Елкиниты кæм бавæрдтой, 
уым, Могилевы облæегы, Быховы районы фæллойгæн- 
джытæ скодтой стыр æмæ бæрзонд обау — кады обау. 
Адæм уырдæм сыджыт ластой сæ къухты æмæ каскæты 
мидæг. 
Уыцы обауы фæтæн риуы уæлæ мраморыл фыст ис: 
«Ацы ран 1943 азы октябры мæйы немыцы цыппæ- 
91 

рæм æфсады æвзаргæ хæйтты ныхмæ æхсарджынæйтох 
кодта Смоленскы партизанты сæрмагонд иугонд «13» 
Советон Цæдисы хъайтар Сергей Владимирович Гри- 
шины разамындæй. 
— Афтæтæ, гъе, мæ лымæны гæбаз. Æмæ дын, раст 
куы зæгъон, уæд уыцы кады обау лæудзæн æнусты 
дæргъы. Æмæ, кæй зæгъын æй хъæуы, æвдисæн уыдзæн 
Смоленскы партизанты сæрмагонд иугонд «13» хъæба- 
тырдзинадæн. 
— Уым, Кирил, ис нæ дыууæйы чысыл фæллой дæр. 
Æз æмæ дæу «ура» дæр уыцы æмбисонды æхсæв Бов- 
кæйы хъæды сæрмæ сæрибар цæргæсау сæрыстыр æмæ 
тызмæг ленчытæ кодта. 
Афтæтæ гъе, мæ хæлары гæбаз. Гришин, æвæдза, 
домбай æмæ сæрæн адæймаг у. Уæззау æмæ зынвæн- 
дæгтыл цыд йæ партизанты къорды разæй. Фæлæ-иу ыл 
кæд цыфæнды карз тымыгътæ скъуыс-къуыс кодтой, 
уæддæр знагыл фæуæлахиз уыцы æвирхъау æхсæв, 
стæй уый фæстæ дæр. Ахæм хъаруйы хицау разынд 
Сергей Владимирович Гришин. 
ÆГЪАТЫР ХЪЫСМÆТ 
ÆГ 
**— гæр бирæ дзурын, Кирил, æмæ, чи зоны, аив 
дæр нæу. Фæлæ цы чындæуа. Хатырæй фæуæд. Уæззау 
фæндæгтыл цæугæйæ цы зынтæ бавзæрстам, уыдон иу- 
нæгæй æз арæх фæмысын. Æмæ раст куы зæгъон, уæд 
сын æнæ мысгæ дæр нæй. Адæймаг йæ къæхтыл куы 
цæуа, йæ хъустæй куы хъуса, йе ’взаг куы кæрда, уæд 
йæ царды дæргъы цытæ бавзæрста, уыдон хъуамæ мыс- 
гæ дæр кæна. Уæдæ куыд! Цард уыдæттæй фидауы. Дæ- 
лæ уырдæм куы ныххизæм, бынмæ, тъæпæнхъæу кæй 
хонынц, уырдæм, уæд уæлæуыл цытæ бавзæрстам, уы- 
дон дæр немæ бамыр уыдзысты. Зонæг сæ нал уыдзæн. 
Æмæ ма мын зæгъ, мæ зынаргъ æмбал, мард адæйма- 
джы хуылфы цæмæн хъуамæ бамыр уой? Нæ, нæ, Ки- 
92 

рил, цæргæ чи кæна, уыдон хъуамæ алцыдæр зоной — 
хорзæй дæр æмæ фыдæй дæр. О, мæ хæлар, алцы зо- 
нын дæр хорз у. Уæд, кæй зæгъын æй хъæуы, сæ фæн- 
дæгтæ хуыздæр уыдзысты æмæ сын царды тын æнцон- 
дæр уафæн уыдзæн. Афтæ нæу? 
— Афтæ у, уæдæ циу. Æмæ дæ ныхмæ æз куы ни- 
цы зæгъын. 
— Æмæ науæд хъуамæ цы зæгъай? 
— Æз дæр уыцы хъуыддæгты ныхмæ куы ницы 
зæгъинаг дæн. Рæстытæ дзурыс. Æмæ, дæ хорзæхæй, 
дзур. Æз дæм хъусын, — æрбакаст мæм Кирил. 
— Мæнæ ма æз æмæ ды цыдæртæ æрымысыдыстæм 
нæ кæддæры цаутæй. Куы-иу æз радзырдтон цыдæртæ 
нæ ивгъуыд боны хабæрттæй, бæзджын мигъ бадын 
кæуыл байдыдта, уыцы цаутæй, куы та ды. Æмæ дын 
раст куы зæгъон, уæд мын чысыл фенцондæр. Æгайт- 
ма, зæгъын, нæ кæддæры митыл бæзджын мигъ нæма 
æрбадт. 
— Уый дæр хорз, Кирил, фæлæ дын мæнæ ныр æн- 
дæр хабар ракæнынмæ хъавын. Гришин мын йæхæдæг 
кæй ракодта, ахæм хабар. Уыцы лæджы ды дæр хорз 
зоныс. Хиуылхæцгæ у. Цалынмæ цы зæгъинаг у, уый 
дзæбæх нæ баууила, уæдмæ йæ не сдзурдзæн. Фидар 
зонды хицау! Мæнæ къæдзæхы хуызæн, зæгъгæ, кæмæй 
фæзæгъынц, ахæм. Фæлæ мын ацы хабар куы ракодта, 
уæд йæхи нал баурæдта, Иæ фæтæн уæхсчытæ сæхими- 
дæг базмæлыдысты, афтæ зын ын уыд. Йæхиуыл хæ- 
цын нал бафæрзта. 
— Гришин? Йæхиуыл хæцын нал бафæрæзта, зæ- 
гъыс? 
— О, нал бафæрæзта. Æмæ уым диссагæй цы ис? 
Мурдæр ницы. Хæсты-иу не ’мбæлттæй чи фæмард, уы- 
дон-иу куы ныгæдтам, уæд-иу йæ цæссыгтæ йæ фæтæн 
уадултыл бæзджын фæд уадзгæйæ бынмæ тылдысты. 
Æмæ йæ науæд дæхæдæг нæ федтай? Кæд æй къæдзæ- 
хы хуызæн лæг хонынц, уæддæр йæ зæрдæ бæлоны 
93 

зæрдæйæ уæлдай нæу. Фæлмæн. Æгъатыр адæймагдæр, 
кæй зæгъын æй хъæуы, уыд. Фæлæ кæмæ, зæгъгæ, куы 
фарстæуа, уæд ын раттæн ис æрмæстдæр иунæг 
дзуапп — нæ фыдгултæм. Хæсты куыд уыд, раст аф- 
тæ—не знæгтæм. Райгуырæн бæстæйыл гадзрахатæй чи 
цыд, уыдонмæ. Æмæ уыдонæн та афтæ хъуыд. 
Афтæтæ, гъе, мæ хæлары гæбаз. Æнæуи та фæлмæн 
адæймаг у, зæды хуызæн, зæгъгæ, кæмæй фæзæгъынц, 
раст ахæм. 
— Уыцы хабар мын ракæн уæдæ, æз дæм хъусын. 
— Хъус уæдæ, мæ хæлары гæбаз, хъус. Цæвиттон, 
иуахæмы цыдæр хъуыддаджы тыххæй ардæм æрæфтыд- 
тæн. Æмæ куыддæриддæр æрхæццæ дæн, афтæ Гришин- 
мæ телефонæй бадзырдтон. Чи дæн, уый дæр нæма загъ- 
тон, афтæ мæм йæхæдæг мæ номæй сдзырдта. Мæ 
хъæлæсæй мæ уайтагъддæр базыдта. Бацин кодта. Ра- 
гæй, дам, дæ нал федтон æмæ, дам, ныртæккæ æнæ 
уæлдай ныхасæй мæ хæдзары куыд уай, афтæ. Кæм цæ- 
рын, уый, дам, зоныс. Æмæ ма мæнæн дæр цы гæнæн 
уыд! Гришины ныхас куыннæ хъуамæ сæххæст кодтаин. 
Иæ фæстæ зынвæндæггыл бирæ фæцыдтæн. Уæдæ мæ- 
лæты цæстытæм дæр иумæ гыццыл нæ фæкастыстæм. 
Цæхх æмæ кæрдзын дæр иумæ фæхордтам. Уайтагъд- 
дæр ын йæ хæдзары дуæрттæ бахостон. Æмæ дуар 
куыддæриддæр бакодта, афтæ мыл ныттыхст. Иæ хъæ- 
бысы мæ æрбакодта æмæ мæ фынджы уæлхъус бандо- 
ныл æрæвæрдта. 
— Æгайтма дæ федтон! — загъта Гришин. Иæ би- 
нойнаг Верæ дæр арт фестад. Уайтагъддæр фынг 
арæвдз кодта. 
Ныхас ныл бацайдагъ, уæдæ цы. Кæрæдзийы алы 
хъуыддæгтæй фæр_афæрс-бафæрс кодтам. Цы йæ сусæг 
кæнон, иу-фæйнæ цалдæры хъæбæрæй* дæр анызтам. 
Райдзаст уаты хъæлдзæгæй бадтыстæм. Стæй æнæн- 
хъæлæджы къулмæ фемдзаст дæн. Кæсын, æмæ дзы 
æрыгон чызджы хуызист. Ие стыр цъæх цæстытæй мæм 
94 

комкоммæ ныккаст. Цыма мæм ныртæккæ къулæй исты 
сдзурдзæн, уый каст мæм кæны. Æз дæр мæ цымыдис- 
дзинад нал баурæдтон æмæ Гришины афарстон: 
— Чи у? — хуызисгмæ къухæй ацамыдтон. 
— Æнамонд адæймаг, — цыбыр дзуапп радта Гри- 
шин. Иæхицæн йæ цæсгом фæззыгон бонау ныхъхъуын- 
тъыз, ныттар. 
Æз мæхимидæг батыхстæн, ома хъуыддæгтæн куы 
ницы æмбарын, уæд, зæгъын, мæ дзыхыл хæцын цæ- 
уыннæ фæразын. Фæлæ уæддæр хуызистмæ æдзынæгæй 
кæсын. Гришин дæр, æвæццæгæн, мæ цымыдисдзинад 
æмбæрста æмæ йæ кæд æз фæрсынвæнд нал кодтон, 
уæддæр ма йæхæдæг йæ ныхæстæм бафтыдта. 
— Удыхъæдæй, мæнæ сызгъæрины хуызæн кæмæй 
фæзæгъынц, ахæм адæймаг, фæлæ æнамонд,—дзырдта 
Гришин, йæ сыгъдæг цъæх цæстытæ доны зылдысты, аф- 
тæмæй. Чысыл фæхъус. Иæ цæссыгтæ асæрфта æмæ та 
ког ныхас кæнын райдыдта: — Ды дæр ныхъхъус дæ, 
мæ хæлар, æмæ дын дæ уавæр æмбарын. Æндæр мæ 
афарстаис, æнамонд та цæмæй разынд, зæгъгæ. Æмæ 
мæ кæд ды нæ фæрсыс, уæддæр дын уыцы æнамонды 
таурæгъ мæхæдæг ракæндзынæн. Цы гæнæн ис. Æз 
æмæ ды, не ’мбæлттæ, мæнæ Верæ нæхи цæстытæй ту- 
гæй æмæ мардæй цы нæ федтам, ахæмæй, æвæццæгæн, 
зæххыл ницыуал ис. — Æмæ мын Гришин Дусяйы фæс- 
таг бонты таурæгъ йæхæдæг ракодта. 
— Æмæ цы уыди, куыд?.. — загъта Кирил дæр. 
— Цы куы зæгъай, Кирил, уæд дын æй радзурдзы- 
нæн, Гришин мын æй йæхæдæг куыддæриддæр ра- 
дзырдта, афтæ. Мæхицæй йæм иунæг ныхас дæр нæ 
бафтаудзынæн. Фæлæ хъусгæ кæн, мæ хæлары гæбаз. 
— Уыцы хабар æрцыд мин фарастсæдæ цыппор 
дыккæгæм азы, сæрды. Партизантæ алы бæлас, алы 
къудзийы бынæй дæр сæ сæртæ сдар-сдар кæнын куы 
райдыдтой, ома кæд цыфыддæр знæгтæй искæй бæр- 
зæйыл фæхæст уаин, йæ къубал ын архъанæй æрбалва- 
9> 

син, зæгъгæ, уыцы ахсджиаг рæстæджы. Гришин 
иуырдыгæй архайдта, Дуся æмæ Вася та иннæрдыгæй, 
æндæр къорды уыдысты, æндæр партизанты балы. Иу 
рæстæджы Дуся йæ лæг Васямæ дзуры: 
— Мæ фыд хъæуы баззад, уый зоныс, мæ хур. Мæ 
зæрдæ йæм тынг æхсайы. Уыцы бирæгъты къухтæм 
куы бахауа, уæд бабын уыдзæн. Фæлæ цы чындæуа, 
уымæн иу адæймагæй æз ницы æмбарын. Ды та цы 
зæгъдзынæ, Вася? Куыд бакæнон? . 
— Куыд бакæнай? — загъта Вася дæр йæхимидæг 
хъуыдытæгæнгæйæ, стæй ма йæ ныхæстæм бафтыдта.— 
Зæронды хъæуæй ардæм ракæнын хъæуы. Махимæ йын 
æнцондæр уыдзæн. Нæ зæрдæ йæм уæддæр не ’хсай- 
дзæн. Уæд та йæм æз ацæуин, Дуся? Куыд дæ фæнды? 
— Ды нæ, Вася. Уыцы цъаммæртты нæ зоныс? 
Пъæлицæйæгты. Куиты хъæлæсмæ дæ баппардзысты. 
Партизан дæ, уый зонынц. Æз та уæддæр сылгоймаг 
дæн, исты æфсон скæндзынæн. Зæронд дæр мæ коммæ 
тынгдæр бакæсдзæн. Уæвгæ дæу хъæбулы уарзтæй уар- 
зы. Зонын æй. Арæх мын феппæлы дæуæй. 
— Хорз уæдæ, мæ зæрдæйы уидаг, — загъта Вася 
дæр. — Изæрырдæм иумæ ацæудзыстæм æмæ райсом 
раджы кæм сæмбæлдзыстæм, уыцы бынат снысан кæн- 
дзыстæм. Ды уырдыгæй хъуамæ. ацæуай зæрондмæ, æз 
та фæстæмæ ардæм, нæ бынатмæ, — загъта Вася. 
Æмæ куыддæриддæр Вася загъта, афтæ бакодтой. 
Дыууæйæ ацыдысты иумæ. Райсом æхсæвыцæстæй кæм 
сæмбæлдысты, уыцы бынат снысан кодтой, стæй сæ ал- 
чидæр йæ фæндаджы куыст кодта: Дуся хъæумæ ацыд, 
Вася та — партизанты къордмæ. 
Иæ фыды сæхимæ нæ баййæфта Дуся. Сæ хæдзар 
уазалы тæф кодта, фæлæ уæддæр арт не скодта, цы- 
рагъ не ссыгъта. Тарст пъæлицæйы кусджытæй. Уыдон 
æрра куитау дыууæрдæм кодтой уынгты. Алы хæдзары 
рудзынгæй дæр-иу мидæмæ басмыстой, ома дзы парти- 
заны тæф цæуы æви нæ, уый базоныны тыххæй. Æмæ 
96 

хъæуы адæм дæр тарстысты, алчидæр сæ йæхи хъахъ- 
хъæдта, йæ сæр æдасдæр ран æфснайдта. 
Дуся дæр, кæд йæ зæронд фыд исчердыгæй зынид, 
зæгъгæ, йæ уазал лыстæны батылд, йæ дзаумæттæ дæр 
нæ раласта, афтæмæй. Æмæ, кæй зæгъын æй хъæуы, 
йæ фыдмæ æнхъæлмæ кæсгæйæ æхсæв-бонмæ йæ цæ- 
стытыл хуыссæджы цъыртт не ’рхæцыд. Иæ иу фарсæй 
иннæмæ фæрагул-батул кодта. Æнхъæлмæ каст йæ фы- 
ды æрбацыдмæ, боны æрбацъæхмæ. Æмæ иугæр райсо^ 
мæй раджы рухсы ^гыццыл тыны скъуыддзаг рудзын- 
джы авгыл йæхи куы ахафта, уæд Дуся хуыссæнæй фæ- 
гæпп ласта. Хъæуы цыбыр уынгтыл дæргъмæ дæр æмæ 
цæхгæрмæ дæр йæ цæстытæ ахаста, ома хъæу райхъал 
æви нæма. Фæлæ хъæу нæма райхъал. Уынгты цъи- 
уызмæлæг дæр нæма уыд. Æмæ айдагъ адæм нæ, фы- 
нæй ма уыдысты, мæнæ сæ уынгты цы стыр нæзытæ 
æмæ урсбуар бæрз бæлæстæ ис, уыдон дæр... 
Æмæ уæд Дуся дæр айтæ-уыйтæ нал фæкодта, фæ- 
лæ лæгъз быдырты астæуты хъæдырдæм йе ’ргом са- 
рæзта. Иæ уæлæ, мæнæ зæронд устытæ кæй фæдарынц, 
ахæм уæрæхтæгонд цъæхбын тæбын къаба æмæ дæрд- 
джын сау сæрбæттæн. Афтæмæй размæ тындзыдта Ду- 
ся. Иæ фæндаг кодта цыбырæй-цыбырдæр. Архайдта йе 
’ры.гон сæр тагъддæр хъæды æвджид бакæныныл. 
Иуныхасæй, Васяимæ цы бынат снысан кодтой, 
мæнæ ам фембæлдзыстæм, зæгъгæ, уыцы урс бæрзы 
бынмæ. Рæстæгæй-рæстæгмæ-иу æрлæууыд æмæ-иу арв- 
гæрæттыл йæ цæст ахаста, ома мыл макæй цæст æр- 
хæцæд, зæгъгæ. Фæлæ-иу æм никæцæй ницы разынд. 
Æмæ уый дæр размæ йæ тых-йæ бонæй тындзыдта. 
Æрмæст-иу йæ хъустыл ауад куы булæмæргъы зарын, 
куы сырддонцъиуы цъипп-цъипп, куы та сау халоны 
зæрдæ уынгæггæнæн хъуахъхъ-хъуахъхъ, æндæр ницы! 
Адæймаг змæлæгыл чызджы цæст иу ран дæр не 
’рхæцыд. Хъæд ма уæддæр дард уыд, уæртæ фале — 
ныгуылæнырдыгæй кæмдæр. Бæлæсты ныллæг цъуппы- 
4 Зынвæндæгтæ 
97 

тæ йæм дард кæцæйдæр зæххы æмвæзæй зынын рай- 
дыдтой. Чызг уæддæр тындзы æмæ тындзы, кæд хъæд- 
мæ тагъддæр баирвæзин, зæгъгæ. Фæлæ уæддæр, кæрон 
кæмæн нæй, ахæм фæндаг ам дæр æмæ æндæр рæтты 
дæр нæма уыд. Æмæ мæнæ Дуся дæр фæстаджырдæм 
хъæды йæ сæр фæцгвта. Ам дæр та йæ уынаг æрыгон 
цæстытæй алырдæмты афæлгæсыд, аджигул кодта бæ- 
лæсты алывæрсты æмæ гыццыл къудзиты æхсæнты дæр 
æмæ йæ цæст куы ницæуыл æрхæцыд, уæд бæрз бæла- 
сы йæ риумæ æрбайвæзта. Иæ алыварс цалдæр хатты 
æрзылд, фыдгулы цæст мыл не ’рхæцыд, зæгъгæ. Бæр- 
зы урс риуæн дæр адджын ба ныккодта, раст цыма бæ- 
лас нæ, фæлæ йæ цардæмбал Вася уыд, уыйау. 
Ноджыдæр ма йæ цæст ахаста нæзытæ æмæ бæрзы- 
тыл, сæ бынмæ цы иугай талатæ æмæ тъæпæн къудзи- 
тæ уыд, уыдонæн се ’ппæтыл дæр æмæ та ныр дæр йæ 
цæст ницæуыл æрхæцыд. Æрмæст гыццыл къалиутæ 
сæхимидæг зына-нæзына змæлыдысты. Хуры æвзонг 
тынтæ сæ кæрæттыл сæхи ирхæфстой. Куы иуырдыгæй,. 
куы иннæрдыгæй бæзджын къалиуты æхсæнæй мæргъ- 
тæ сæхицæн базарынц: «Мæнæ бон у, мæнæ рухс у». 
Ацы хъæды Дуся бирæ хæттыты уыд мæнæ ныры 
хуызæн райсомæй раджы дæр, сихорыл дæр æмæ хуры 
фæстаг тынтæ бæлæсты цъуппытыл цырæгътау куы фæ- 
судзынц, уæд дæр. Фæлæ йæм абоны хуызæн сабыр- 
æмæ рæсугъд никуы фæкаст. Бæрзонд бæлæстæ назæй,. 
бæрзæй чындздзон чызджытау сæрыстырæй сæ бынæт- 
ты æнцад лæууыдысты. 
Дуся та ноджыдæр бæрзы алызарс цалдæр хатты 
æрзылд, стæй бæласы бын уымæл кæрдæгыл йæхи уæл- 
гоммæ ауагъта æмæ бæлæсты цъуппытæм кæсынæй нал- 
æмæ нал æфсæст. Дзæбæх уыдта уым, уæле, бæрзыты 
тæнæг сыфтæ æмæ нæзыты цьшгъ хихтæ, цыма кæрæ- 
дзиуыл цинтæ кодтой, истæуыл дисгæнгæйæ, афтæ хæрз 
сындæггай улæфæгау змæлыдысты. Дуся дæр хъæлдзæг 
уыд, фæлæ цæмæн, уый йæхæдæг дæр не ’мбæрста. Чк 

5оны, дуне мæнæ ацы гыццыл къуымы сабыр æмæ 
хъæлдзæг кæй у, уымæн. Гъе та, чи зоны, æмæ йæхæ- 
дæг нырма хæрзæрыгон кæй у, уый тыххæй. Иæхæдæг 
дæр æй дзæбæх не ’мбары. 
Васяимæ куыд баныхас кодтой, афтæмæй уыцы рæ- 
стæг дæр ахицæн, аивгъуыдта. Чызг тыхст. Фестад уы- 
мæл кæрдæгæй æмæ йæ хъæлæсыдзаг хъæр кæнын рай- 
дыдта: «А-а-у-у-у... Вася! Ау-у... Кæм дæ?! Æз дæу-у-у- 
мæ куы кæсын!.. А-а-а-у-у-у, а-у-у; Вася! Ва-с-я!..— 
хъæр кæнынæй нал æнцад чызг. А-у-у-уу! А-у-у!.. Вас- 
ся!.. Кæм дæ?!..» 
Фæлæ Вася зынæг нæй æмæ нæй, æрмæст бæлæстæ 
фæзмыдтой Дусяйы хъæлæс: А-а-у-у, Вася! А-у-у-у... 
Кæм дæ?! А-у-у-у, Вася! Кæм дæ-æ?! А-у-у-у, Вася!.. 
Уыцы рæстæджы Вася дæр тагъд кодта сæ нысан- 
гонд бынатмæ, бæрз бæласы бынмæ. «Ей-ей, кæм дæ, 
Вася!» —йæ хъустыл ауад Дусяйы хъæлæс. Иу æмæ 
дыууæ хатты нæ, фæлæ цалдæр хатты фехъуыста йæ 
бинойнаджы зыр-зыргæнаг хъæлæс. «Ей-ей!.. ОКаем дæ!.. 
Вася!» Æмæ уый дæр, Дуся кæцæй хъæр кодта, уыцыр- 
дæм атырныдта. Ныр æм хæстæгæй-хæстæгдæрæй 
хъуысын райдыдта Дусяйы нæргæ хъæлæс: «Ей-ей, кæм 
дæ, Вася, мæ удыгага!» Æмæ мæнæ æрбахæццæ бæр- 
зондгомау тæнтъихæг лæппу. Иæ уæлæ сырх æфсæд- 
доны кæрдæгхуыз хæлаф æмæ хæдон. Иæ къухы йæ 
пилоткæ, афтæмæй. Æмæ дыууæ æвзонг уды кæрæдзи- 
уыл ныттыхстысты. 
Вася йæ усы цæссыгтæ йæ къухы æнгуылдзтæй 
асæрфта. 
— Удаистæй цæуыл хъæр кодтай, æдылы къоппа! 
Фæтарстæн, кæд, зæгъын, уыцы бирæгъты дзæмбытæм 
бахаудтæ! Фæлæ мын æгайтма æнæмаст дæ, мæ зæды- 
хай! Мæн æндæр ницы хъæуы! Хорз, хорз, æрулæф иу- 
чысыл! — йæхæдæг бæрз бæласы бын æрбадт, Дусяйы 
йæ хъæбысы æрбакодта, афтæмæй. 
99 

— Дæ фыд кæм ис? — Лæппу йе ’муд куы æрцыд, 
Уæд афарста йæ усы. 
— Нæ зонын, Вася! Дысон-бонмæ мæ цæстыхаутæ 
кæрæдзиуыл дæр не ’рæвæрдтон, хуыссæг мæм æмгæ- 
рон дæр не ’рцыд. Æнхъæлмæ кастæн, мæ фыд дуар 
ныр æрбакæндзæн, уæд æрбакæндзæн, зæгъгæ, фæлæ 
кæд ды исты федтай, уæд æз дæр. Сыхæгтæм бадзу- 
рынмæ та мæ ныфс нæ бахастон. Тарстæн, пъæлицайы 
цæст мыл куы æрхæца, зæгъгæ. Нæ къæсæрæй æддæмæ 
дæр нæ’ракастæн. Æнæуи дæр нæ фæстæ. фæдысмуд- 
джыты зылд куы кæнынц, уæд, зæгъын... 
— Цы хъуамæ фæуыдаид? — афарста та Вася. 
— Кæд хъæдырдæм йæхи айста, миййаг? Нæ зонын. 
Фæлæ йæ, æвæццæгæн, агурын бахъæудзæн, — загъта 
Дуся æмæ йæ лæджы фæлурс уадулæн аба кодта. — 
Ды мæ ныфс дæ. Мæ ахсджиаг! 
— Хорз, хорз, мæ зæдыхай Дуся, фæлæ иучысыл 
арæдзæ-мæдзæ кæн, афынæй у, стæй нæ фæндаджы кой 
дæр кæндзыстæм. Æнæхуыссæг дæ. Ардыгæй нæ бынат- 
мæ та не ’мбæлттæм ауайын дзæвгар хъæуы. Фæлæ 
тагъддæр. лоло-ло, лолотæ. — Дыууæйæ дæр бæрз бæ- 
ласы бын хурмæ æрхуыссыдысты. Цыдæртæ ма аныхæ- 
стæ кодтой, сæ цæстытæ æрæхгæдтой, афтæмæй. Ныр 
сæм хур дæр кæсы æмæ кæсы. Иæ фæлмæн хъарм тын- 
тæй сæ æрнорста æмæ уыдон дæр карз фынæй баисты. 
Рæстæг йæ кæнон кодта. Хур дæр бæрзонддæр бæ- 
лæсты цъуппыты онг стылд æмæ ноджы карздæр фы- 
нæй баисты дыууæ партизаны. Райхъуыст Васяйы 
хуыр-хуыр. Дуся та, мæгуыр, фынæйæ йæ мидбылты 
бахуды, æвæццæгæн, исты адджын фынтæ уыны. Фæ- 
лæ дын мæнæ дыууæ æвзонг адæймаджы фыдбылЫзæн 
фыдгултæ сæ хæцæнгæрзты гæдывæдджытыл æрбахæ- 
цынæввонгай æрбацæуынц. Урсбуар нæзы бæласы бын- 
мæ æрбацæуынц æнæ сыбыртт, æнæ хъæлæбайæ. Æрба- 
хæццæ сты. Бæласы алыварс æртыгуыр сты. 
Кæцæй æрхаудысты? Кæцæй февзæрдысты? 
100 

Сæ сыхаг пъæлицæйаг бахудгæйæ йе згæ рихитæ 
адаудта, дыууæ фынæй партизанмæ хæстæгдæр бацыд 
æмæ йæ хъæлæсыдзаг ныхъхъæр кодта Дусяйы фæзм- 
гæйæ: 
— А-а-у-у, Вася! Кæм дæ! Ей, ей, Вася, кæм дæ!— 
Иæхæдæг сæм хæцæнгарз ныддардта. 
Фехъал сты, фæгæппытæ ма ластой Вася æмæ Ду- 
ся, фæлæ... Фæлæ байрæджы... Бахаудысты æрра би- 
рæгъты къухтæм. Змæлын дæр сæ нал суагътой. 
Гъе, афтæ рауад сæ хъуыддаг, мæгуыр. 
— Æмæ уæддæр цы баисты Дуся æмæ Вася? 
— Акодтой сæ хъæумæ æмæ сæ уым иумæ бæрз бæ- 
ласы цонгыл æрцауыгътой. 
— Уый дын, гъе! — арф ныуулæфгæйæ загъта Ки- 
рил. — Æмæ уæд уыцы фыДгæнæг, знаджы фæсдзæуин 
æвыдæй баззад йæхæдæг? 
— Куыд хъуамæ баззадаид æвыдæй? Æз ахæм Гри- 
шин нæ зонын æмæ цъаммæрттæй йæ туг чи нæ рай- 
стаид. 
— Æмæ Гришинæн чи уыдысты? 
— Ау, Кирил, нæ мæ бамбæрстай? Дуся уыдис йæ 
кæстæр, йæ иузæрдыг хо. Вася та Дусяйы лæг, Гриши- 
ны сиахс! 
— Оу, мæнæ диссæгтæ! Æмæ цы бацис пъæлицæйаг 
уæддæр? 
— Цы куы зæгьай, мæ зæронд хæлар, уæд мæнæ 
хæххон цæргæс бæрзæндты тæхгæйæ хъамылты æхсæн 
сау калм куы ауыны æмæ йыл йæхи куыд раскъæры, 
афтæ Гришин дæр уыцы цъаммарыл йæхи баскъæрдта 
æмæ дæ фыдгулыл дæр уый ми æрцæуæд. Сулæфын 
дæр æй нал суагъта. Стæй айдагъ уый нæ. Ахæмтæн 
хатыр цы у, уый нæ зыдта Сергей Владимиры фырт 
Гришин. 
Афтæтæ, гъе, ме ’рдхорды гæбаз. Уый дын Дусяйы 
царды таурæгъ. 
101 

УЫРЫССАГ ПЕЦ 
V 
* алдзæг базмæлыд, йæ улæфт салд зæхмæ хъа- 
рын райдыдта. Æмæ цалынмæ дуне «æ фæцъæх, бæлæ- 
стыл сыфтæр нæ фæхæцыд, уæдмæ фыдгул сфæнд код- 
та æгæрон хъæдтæ йæ дæрзæг сæрвасæнæй æрфасын. 
Ома ам, хъæды, иунæг партизан дæр куыннæуал баз- 
зайа, афтæ. Иæ комы фынк кæмæн фæкæлы, раст ахæм 
æрра куыдзау партизанты раздзæуæг Сергей Гришины 
къахвæдтæм сысмуд-сысмуд кæны, æхсæвæй-бонæй йæ 
фæстæ зилы. Архайы, цæмæй йæ йæ къæхты бын æрыс- 
сæнда, æмæ партизантæ кæмыты сты, уыцы бынæтты 
ныхмæ йæ фæлтæрдджындæр æфсæдты сарæзта. Гри- 
шин дæр æнцад кæм бадтаид, йе сгарджытæ куыд сбæ- 
рæг кодтой, афтæмæй ма партизанты номдзыд раздзæ- 
уæгæн уыцы къæппæгæй рацæуынæн ис æрмæстдæр иу 
нарæг фæндаг. Æмæ уæд уый дæр бауынаффæ кодта: 
— Ам нын лæууæн нал ис. Знаг нын нæ фæндæгтæ 
алырдыгæй æхгæны,—дзырдта Гришин командир- 
тæн. — Бовкæйы нæ фыдгул калмау йæ уазал хъæбы- 
сы куыд æрбатыхта, нæ уидаг нын сыскъуынынмæ куыд 
хъавыд, афтæ кæнынмæ та нын хъавы ам дæр. Фæлæ 
мах дæр лæгтæй райгуырдыстæм, — йæхæдæг йæ ко- 
мандиртæй алкæуыл дæр йæ цæстæнгас æрхаста, ома 
сæ кæмæ цы фæнд уыдзæк, зæгъгæ. 
— Цалынмæ нын нæ фезмæлæнтæ бынтондæр не 
’рæхгæдтой, уæдмæ ардыгæй нæхи исчердæм айсæм, — 
загъта отряды комиссар мызыхъхъарæзт Иван Стрел- 
ков. 
Иннæ командиртæй дæр уыцы уынаффæйыл дыууæ 
иичиуал загъта. Æмæ ма уæд Гришин барджынæй загъ- 
та: 
— Куыддæр фæталынг уа, афтæ нæ фæндаджы кой 
кæндзыстæм, фæлæ уæхи рагацау æрцæттæ кæнут. 
Æмæ куыд загъта, афтæ бакодта: æгомыг бæлæстæ 
талынг дунейы хъæлæсы куы аныгъуылдысты, уæд йæ 
102 

иæргæсты базыртыл ихæрдмæ схæцыд... Æмæ мах дæр 
хьæд-хъæд араст стæм. Нæ фæндаг-иу куы бæрзонд 
бæлæсты æхсæнты бауад, куы та-иу къудзитыл ахызт... 
Æмæ-иу мæ къæхты бын куы мит схъæрзыдта, куы та- 
иу дзы доны лæхъ-лæхъ ссыд: иуныхасæй, мæ къæхтæ 
бынтондæр ныддон сты. Уæддæр мæхи ныффидар код- 
тон. Цыдтæн... Быхсыдтæн мæ зынтæн æмæ афтæмæй 
гуыргъахъхъ фæндæгтыл дзæвгар куы ауадтæн, уæд 
мæ зæнгтæ сæхимидæг дудын райдыдтой. Мидæгæй-иу 
сæ цыдæр ныддыз-дыз кодта, срыстысты-иу æмæ рисгæ 
та хуымæтæджы рыст нæ... Цыма-иу мын мæ уæра- 
джысæрты судзинтæ нытътъыстæуыд, милуангай су- 
дзинтæ, уымæй уæлдай нал уыдтæн... Мæ хъару тад, 
мæ тых саст, мæ уæрджыты цы уазал судзинтæ ныхст, 
уыдон фылдæрæй-фылдæр кодтой... Уæддæр цæуын... 
Уæддæр сае судзаг рыстæн быхсын. Иу даргъ хъилыл 
кæмдæр фæхæст дæн, æмæ мын уый дæр размæ хилы- 
нæн æххуыс кодта. Уæддæр фæндаг вæзы æмæ вæзы, 
кæм цъыхырыты æхсæнты бауайы, кæм та донбадæн 
цъымараты сæрты бахизы... Кæсын æрмæстдæр бынмæ. 
Талынг зæхмæ... Архайын, цæмæй, мæ разæй чи цæуы, 
уый æййафон, ууыл... Мæ фæстæ чи цæуы, уымæ дæр 
нæ ракæсын, мæ фæрстæм чи цæуы, уыдон дæр нæ уы- 
нын... 
— Къуылых цæмæн цæуыс? Абон дæр ма дзæбæх 
куы уыдтæ? — айхъуыстон Гришины хъæлæс. 
Æз æм ракастæн цæугæ-цæуын. 
— Мæ уæраджысæрты мын цыма милуангай су- 
дзинтæ тъыстæуыд, раст уыйхуызæн дæн. Цы кæнын, 
уымæн мæхæдæг дæр ницы æмбарын. 
Гришин, æвæццæгæн, фембæрста мæ уавæр æмæ бæ- 
хæй æргæпп ласта: 
— Ардæм-ма рауай, æмæ дæ мæнæ бæхмæ сæргъæ- 
вон, — мæ цонгыл мын ахæцыд йæхирдæм. 
Æз нæ бакуымдтон. Мæхимидæг хъуыды кодтон, 
зæгъгæ, иугæр бæхыл куы сбадон, уæд бынтондæр 
103 

ныуоцани уыдзынæн. Мæ къæхтæ мæ коммæ нал кæс- 
дзысты. Æмæ уæд цы мк кæндзынæн. Фæлтау, зæ- 
гъын, исты амæлттæй размæ хилдзынæн... Æмæ Гри- 
шинмæ бадзырдтон: 
— Бузныг, командир, стыр бузныг. Уымæн гæнæн 
нæй... бамбар мæ. Иугæр æз бæхыл куы сбадон, уæд 
уымæй мæ зæнгты низ нæ фæкъаддæр уыдзæн. Фæл- 
тау мæ, зæгъын, уадз... Бон, зæгъын, мæнæ куы æрба- 
цъæх. Хъæу дæр дард нал у. — Арвы къуымтыл мæ цæ- 
стытæ ахæсгæйæ загътон Гришинæн. Уый дæр, æвæц- 
цæгæн, мæ ныхæсты рæстдзинад бамбæрста æмæ мæм 
комкоммæ æрбакаст: 
— Хорз, уæдæ, фæуæд, дæу куыд фæнды, афтæ... 
Хъæумæ куыддæриддæр бахæццæ уæм, афтæ дын дæ 
зæнгтæн исты амæлттæ кæндзыстæм. — Йæхæдæг та 
фæстæрдæм фæзьтлд адæмы бæрæггæнæг. Уалынмæ 
нæм, кæдæм цыдыстæм, уыцы хъæуы хæдзæрттæ дæр 
дыдзырухсы хъæбысæй æрбазындысты. 
Хъæу кæй æрбазынд, уый мын æхсызгон куыинæ 
уыдаид. Кæройнаг хæдзары тар æндæргмæ комкоммæ 
ныккастæн, æй джиди, тагъддæр æм куы бахæццæ уаин, 
зæгъгæ. Фæлæ уæддæр мæхимидæг тыхстæн, сагъæс 
кодтон, ацы æнæхайыры уазал судзинтæй куыдæй фер- 
вæстæуа, зæгъгæ. Æмæ цалынмæ мæ хъысмæтыл хъуы- 
ды кодтон, уæдмæ та Гришин мæ уæлхъус æлæууыд: 
— Тьтхсгæ ма кæ, уæртæ дæ æппæты кæройнаг хæ- 
дзары фæмидæг кæндзынæн æмæ уæд...— Иæ ныхасы 
кæрон ныхъуыргæйæ мæ фарсмæ фистæгæй цыд йæ 
сырх бæхы рохыл хæцгæйæ. 
Алы хабæрттæ мын кодта, цæмæй, æвæццæгæн, рæ- 
стæг тагъддæр цыдаид, уый тыххæй. Æмæ иугæр кæ- 
ройнаг хæдзармæ куы бахæццæ стæм, уæд Гришин ру- 
дзынг бахоста æмæ дзы ракаст, йæ сæр дзæбæх кæмæн 
фæурс, ахæм сылгоймаг. 
— Пец дæм ис, хорз ус? — афарста йæ Гришин. 
104 

— Пец нæм бæргæ ис, фæлæ дзы цы фыцæм, уый— 
абабау! 
— Уæдæ дæм сугтæ дæр ис? 
— Хъæды астæу куы цæрæм, уæд мæ сугæй та цæ- 
мæн фæрсыс? 
— Хорз, хорз, уæдæ, нæ мадыхай, — загъта та Гри- 
шин. Стæй зæронд усмæ, адæймаг йæ ныййарæг мадма^ 
куыд хæлар зæрдæйæ бакæсы, афтæ йæм йæ мидбылты 
фæлмæн худт <бакæнгæйæ бакаст. — Хорз, хорз, мæ ма- 
дыхай, кæд арт кæнæм, уæд хуызæнæн. Пецы дуртæ 
куыд сзынг уой, афтæ. Цæвиттон хъуыддагæй, мæнæ 
ацы лæппуйæн, — Гришин йæ къухæй мæнырдæм аца- 
мыдта, — йæ уæрджытæ уазал судзинтæй хæрздзагбаи- 
сты. Иæхæдæг куыд дзуры, афтæмæй дзы милуан су- 
дзинæй фылдæр ис. Æмæ йын сæ хъуамæ æз æмæ ды 
атайын кæнæм. Иунæг судзин дæр дзы куыннæ уал уа„ 
хъуамÆ афгæ бакæнæм. Науæд йæ уæраджысæрты 
ныхсынц æмæ тæригъæдæй мары. Акъахдзæф кæнын 
æй нæ уадзынц, фæндагыл-иу æм куы бакастæн, уæд-иу 
мæ зæрдæйы тугтæ ныттагъд. Иæ тæригъæдæй-иу мæ- 
хицæн бынат нал ардтон... Хъуамæ йæ, «нæ мады хай, 
нæ дыууæ уыцы уазал судзинты уацарæй фервæзын кæ- 
нæм... 
Зæронд ус Гришинмæ цымыдисæй бирæ фæхъуыста, 
йæ ныхасы сæр ын не ’мбæрста, афтæмæй йæ фæрсы: 
— М ’арт бауазал. Уыдон та цавæр уазал судзин- 
тæ сты? Мæнæ ныззæронд дæн, фæлæ, абабау... Уазал 
судзинты кой мæ хъустыл никуы æруад. Ахæмæй никуы 
ницы фехъуыстон. Уæвгæ æз цы дæн. Зæронд къодах! 
Гришин кæл-кæлæй ныххудт, стæй æваст фæхъус 
æмæ зæронд усмæ æнкъардæй дзуры: 
— Æмбарын дæ, нæ мадыхай, æмбарын. Ахæм су- 
дзинтæ бæгуыдæр нæй: нæ цæрдтытæм нын нæ кæсыс! 
Куы нæ тымыгъ æрæййафы, куы их, куы къæвда... Мæ- 
нæ ныр та кæм уымæл митыл айвæзы нæ фæндаг, кæм 
та цъыфдзæстыты хай бавæййæм. Ноджы къахыдарæ- 
105 

сæй дæр уыйас рæвдзытæ не стæм. Уый дын нæ уæр- 
джытæ, нæ мадыхай. Æмæ адæймаг дæр æфсæйнагæй 
конд нæу. Уæвгæ æфсæйнагыл дæр згæ схæцы, уымæл 
ран æй куы ныууадзай, уæд. Мæнæ ацы лæппуйæн дæр 
йæ зæнгты уазал æгæр ахъардта æмæ йын æндзыг кэб- 
иын райдыдтой, дудынц, риссынц. Æмæ сын, æвæццæ- 
тæн, артæй хуыздæр хос нæй... Агуыридурты тæвд 
стджыты куы ахъара, уæд, мæнмæ гæсгæ, фæрæвдздæр 
уыдзæн. 
— Кæд хъуыддаг æцæгдæр афтæ у, — фæрæвдз 
сылгоймаг, — уæд ма йæ мæ бар бауадз! — мæнмæ æр- 
бакæсгæйæ загъта зæронд, мæ цонгыл мын ахæцыд 
земæ мæ агъуысты фæмидæг кодта. — Лæппу, уалæ ма 
пецы сæрмæ схиз — цæстæнгасæй мын ацамыдта, йæхæ- 
дæг хус сугтыл арт бафтыдта, стæй ма дуарæй. Гри- 
шинмæ адзырдта: — Ды дæр уал, лæппу, дæ хъуыддæг- 
тæ кæн. 
Æз пецы сæр дæлгоммæ хуыссыдтæн. Дзæбæх мæм 
хьуыстис арты гуыр-гуыр æмæ цыренæй чи сыгъд, уы- 
цы сугты къæрццытæ. 
— Чысыл-ма бафæраз, — дзуры та мæм ус. — Дур- 
тæ дæр тагъд стæвд уыдзысты, де мбал куыд зæгъы, 
гфтæмæй дын кæд фенцондæр уаид. 
Æмæ, æцæгдæр, пеиы дуртæ фыццаг чысыл бахъарм 
сты, тæвдæй-тæвддæр кодтой. Фæсгагмæ, раст куы зæ- 
гъон, уæд мын мæ зæнгты судзын дæр райдыдтой, æмæ 
гыццыл нæ, фæлæ тынг. Уæддæр мæхи ныффидар код- 
тон. Мæ уæрджытæ дуртæм алхъивын. Кæд сын, зæ- 
гъын, Гришины загъдау, тæвд дуртæ сæ уазал судзинты 
атайын кæниккой. Дысон-бонмæ фæндагыл куыд фæуд- 
хар кодтон, хъизæмаргæнгæ куыд цыдтæн, уый дæр мæ 
цæстытыл уад æмæ та-иу мæ уæрджыты дуртæм ноджы 
нылхъывтон. Зæгъын, уыцы уазал судзинтыл куы нæ 
-фæтых уон, уæд мæнæй цæй лæг ис. Уæд, зæгъын, ме 
^мбæлттæн фыдæбойнаг æмæ тыхстыхос уыдзынæн, æн- 
дæр ницы. Дысон фæцыдыстæм æртын километры æмæ- 
103 

иу куы ахъуыды кодтон, куы фæталынг уа, уæд ма нæ 
иу уый бæрц ауайын хъæуы, зæгъгæ, уæд та-иу мæ уæр- 
джыты судзгæ агуыридуртæм тынгдæр нылхъывтон. 
Уыдон мæ сыгътой... Æз сын фæрæзтон... Мæ хид къоп- 
лæй калд, фæлæ уæддæр мæхи ныддур кодтон. Æнæ 
уый та, кæй зæгъын æй хъæуы, æмбæрстон, мæ зæнг- 
тæн ацы тæвд дуртæй хуыздæр хос а зæххыл нæй... 
Иуныхасæй, агуыридурты тæвд мæ уæрджытæм, 
куыд æмбæлы, афтæ тынг куы бахъардта, уæд, кæд мæ 
ныхас æддæмæ нæ хъуысти, уæддæр мæхимидæг арфæ- 
тæ кодтон уыцы белоруссаг зæронд усæн, хъæбулы цæ- 
стæй мæм кæй ракаст, кæй мыл батыхст, кæй мыл ау- 
дыдта, уый тыххæй. Æмæ пецы сæр дæлгоммæ хуыс- 
гæйæ мæ зæрдыл æрлæууыдысты кæддæры хабæрттæ... 
Кæддæры бонтæ... Уæд ма, кæй зæгъын æй хъæуы, æз 
уыдтæн. саби, цал азы мыл цыд, уый ма ныр кæй зæр- 
дыл лæууы, фæлæ уæд ахуыр кодтон Битарты Евдджы- 
ны скъолайы... Алагиры... Уыд зымæг йæ тæккæ тын- 
гыл... Мит фæлдзæгъдæнæй уарыд æмæ уарыд. Стыр 
тъыфылты-иу дымгæ йæ уазал базыртыл фæрсырдæм 
фæцæйскъæфта. Ахæм рæстæг та æз бирæ уарзтон æмæ 
скъолайæ куыддæриддæр æрбацыдтæн, афтæ тагъд- 
тагъд цыдæртæ ахордтон æмæ æд джидæ фæрæт 
Батъарайы комы фалæууыдтæн. Уæддæр мит уарыд 
æмæ уарыд... Ме ’мбæлттæй мемæ ничи уыд — хæрзиу- 
яæг. Зымæгон бон та уылынджы дæргъæн йедтæмæ 
нæу. Хæрзцыбыр. Раст куы зæгъон, уæд сырдтæй дæр 
æдас нæ уыдтæн, уæлдайдæр та бирæгътæй. Уыдон та 
Батъарайы комы дæр æмæ Тæгуызхæрæны дæр тæр- 
хъустæй арæхдæр уыдысты. Æмæ уæдæ тæрсгæ дæр 
куыннæ кодтаин. Бирæгътæ мыл амбырд сты, зæгъгæ, 
уæд сын цы акодтаин?.. Ницы. Æмæ æз дæр хъавыдтæи 
фатхъæд бæлæстæн се ’ппæты рæхснæгдæртæм æмæ æп- 
пæты рæсугъддæртæм. Æрфæлдæхы фатхъæд бæлас, 
асыгъдæг ын кæнын йæ къалиутæ. Æмдæргъæнтæ сæ 
æрбалыгтæ кæнын. Иуран сæ авæрын æмæ та æндæр 
107 

бæласы цур мæ тъæпп фæцæуы. Уый дæр та æрфæлдæ- 
хы. Ныр хъæд талынг хъæццулы йæхи тухын дæр рай- 
дыдта. Тасдзинад дæр уæнгты хъары æмæ хъары. Мæ 
хид къоппæй кæлы. Мæ буар иууылдæр дон фестад. Мæ 
ком ныссур. Мæ уæнгты тых атад. Æрхаудтæн. Мит ма 
дыууæ къухæй мæхимæ ссивын æмæ мæ дойны сæттын, 
хæрын æй. Басаст мæ дойны. Æрчъицыдтон. Сыстад- 
тæн. Араст дæн нæхимæ. Судзын, арт уадзын, пиллоы 
калын фыртæвдæй. Иæхимæ мæ бирæ нал хъуыд, афтæ 
кæсын, æмæ мæ мæгуыр мад йæ къухтæ йæ дæлармы 
бакодта, афтæмæй дуармæ ме ’рбацыдмæ æнхъæлмæ 
кæсы... Уый, мæгуыр, æз кæм дæн, уый зонгæ дæр нæ 
кодта. Скъолайæ куы æрбацыдтæн, уæд æй нæхимæ не 
’рбаййæфтон. Ныр мæ куы ауыдта, йæ рус мын мæ ру- 
сыл куы авæрдта, артау судзын, уый куы бамбæрста> 
уæд мæ йæ хъæбысы уыциу давд бакодта хуыссæнмæ. 
Æмæ, мæгуыр, уымæ бакæсын! Тæригъæдæй мардта. 
Иæхицæн бынат нал ардта. Иæ цæссыг нал хус кодта 
йæ рустыл. Иуныхасæй мæ мæлын нæ бауагъта. Иæ 
цардцæрæнбонты мыл фу-фу фæкодта. Мæ цæрайæ фæ- 
цард. Бон йæ хур уыдтæн, æхсæв—йæ мæй. О, о, мæ мæ- 
гуыр ныййарæгæн æз уыдтæн йæ хур дæр æмæйестъалы 
дæр, йæ зæрдæдарæн. Фæлæ мын, зæгъын, абондæргъы 
пецы арт чи кæны, мæ зæнгты уазал судзиктæ мын чи 
тайын кæны, уый та мæ, зæгъын, цы хæсджын у? Ни- 
цы! — дзуапп-иу радтон мæхæдæг мæхицæн... О, фæлæ 
уымæн дæр йæ риуы зæрдæ ис, æмæ адæймаг та йæ 
зæрдæйы рæсугъддзинадæй фидауы... 
Æз ацы зæронд усæй уыдтæн æнæкæрон бузныг — 
æгайтма, зæгъын, ахæм зæрдæйы хицау адæмтæ мæнæ 
ацы æфхæрд дунейы дæр ис... Стæй та хъуыды кæныи 
райдыдтон мæ дарддæры фæндагыл. 
Рæстæг дæр уад... Иæ цалх иудадзыгдаф тылд æмæ 
тылд... Æз кæм хуыссыдтæн, уыцы пецы сæрæй талынг 
æддæмæ хилын райдыдта, бæзджынæй-бæзджындæр 
кодта, æмæ фæстагмæ кæм уыдтæн, уыцы хæдзар дæр 
108 

æмæ хъæу дæр талынджы хъæбысы аныгъуылдысты. 
Бæстæ нытталынг. 
— Гъы, куыд дæ? Уыцы уазал судзинтæ атадысты 
æви нæма? Дæ зæнгтæ ма риссыиц?— дуар куы бай- 
гом, уæд мæ Гришин афæрстытæ кодта. 
Æз ын дзуапп нæма радтон, афтæмæй пецы сæрæй 
архызтæн, æмæ мæ къæхтæ кафæгау зæххыл æрхостон. 
— Уый кафын дæр куы райдыдтай, æнхъæлдæн? — 
йæ хъæлæсыдзаг бахудтис командир. 
— Адзæбæх мæ кодтат ды æмæ мæнæ нæ мадыхай, 
æмæ уын цы кæнон. Мæнæ ам зæрдæйы йедтæмæ ницы 
ис, — мæ риу бахостон, афтæмæй загътон команди- 
рæн. — Уæ хорздзинад уын цæмæй бафиддзынæн, нæ 
зонын. 
— Знаджы иу адæймаг къаддæр фæкæн, уымæй 
хуыздæр хорзæх мах нæ хъæуы. 
— Уæдæ уын уыцы хорзæх мæнæй фæуæд, — ба- 
цархайдзынæн йæ сæххæст кæныныл. 
— Хорз, хорз! — загъта Гришин æмæ мын мæ цон- 
гыл ахæцыд, ома цом! 
Зæронд усæн бузныг загътам æмæ иу-цалдæр мину- 
ты фæстæ уыдыстæм фæндагыл, уæддæр та мæм Гри- 
шин æрбауад æмæ мæ афарста: 
— Дæ зæнгтæ ма риссынц? 
— Нал! — загътон æз æмæ ма мæ ныхасмæ баф- 
тыдтон.—Уырыссаг пец мын мæ зæнгты уазал судзинта- 
атайын кодта. Сæ кой, сæ хъæр дæр нал ис. 
— Уæдæ хорз! — стæй ма йæ ныхасмæ бафтыдта,— 
уæддæр ныр уырыссаг пецы ахадындзинад дæ зæрдыл 
бадардзынæ. 
— Æнæмазнг дæр!—дзуапп ын радтон æз æмæ та- 
лынг дунейы хъæбысы мæ фæндаджы кой кодтон. 
!09 

НОГБОН ÆХСÆВ 
■* ирил йæ сæр Ныгуылæнырдæк азылдта æмæ 
йæм хур кæцæйдæр дардæй стыр æмæ сырхæй æрба- 
ЗЫнд, цыма цъынайы йас къори исчи æгæрон артыл 
сырх зынг фестын кодта. Уыцы тымбылæгмæ кæсгæйæ. 
йуцасдæр алæууыд, стæй мæм дзуры: 
-- Хъуыды ма кæныс цыппор цыппæрæм азы тг- 
бо№? Уæддæр ма хур афтæ стыр æмæ сырх уыд. Цъы- 
найы йас. Ныр хорз бон у, рæсугъд бон, уæд та нæм 
кæцæйдæр дардæй миты рагъæй ныккаст йæ уазал 
хъоппæг цæстæй. 
— Куыннæ йæ хъуыды кæнын, куыннæ, Кирил. 
Ахæм ногбом Чи байрох кæндзæн? 
— Уæвгæ ног азæн цæмæй акуывдæуа, ахæмæй ис- 
ты самал кæнынмæ ды дæхæдæг куы ацыдтæ. Демæ ма 
чидæртæ дæр уыд, æнхъæлдæн. 
— Уыд, уыд!.. Нæ командир нын бамбарын кодта^ 
ома кæд уæ къухы исты бафта, уæд хорз, кæд нæ, уæд- 
дæр . бабыхсдзыстæм. Уæд Девашицийы цардыстæм.- 
Мах дæр дзоныгъы абадтыстæм, уæдæ цы уыдаид, æмæ 
Девашицийы сæрмæ, уæле, къуыппыл цы хутортæ ис, 
уыдоныл нæ фæндаг акодтам. Дæхæдæг æй зоныс, уы- 
цы рæстæджы æз мæхæдæг арахъхъ нæма нызтон. Каед- 
иу агуывзæ мæ дзыхмæ афтæ æфсоны хаст скодтаин, 
æндæр... Фæлæ... Фæлæ ног аз... Æмбæлттæ. Фыццаг 
хутормæ куы бахæццæ стæм, уæд ныл иу ацæргæ сыл- 
гоймаг амбæлд æмæ йын нæ балцы хабар ракодтам. 
Уый, мæгуыр, йæ уæхсчытæ балхъывта, ома амы цæр- 
джытæ ахæмæй авгау сыгъдæг сты. 
Араст стæм дарддæр, уæдæ цы уыдаид, æмæталынг 
куыд бæзджындæр кодта, афтæ, кæй зæгъын æй хъæ- 
уы, уазалы систæ буары арфæй-арфдæр ныхстысты, мит 
дæр нæ дзоныгъы бын йæ хъыс-хъысæй нал æнцад æмæ 
уыцы хъыс-хъысгæнгæ бахæццæ стæм иннæ хъæумæ. 
Фыццаг цы хæдзар ауыдтам, уый талынг рудзынг ба- 
I 

юстам æмæ нæ размæ иу зæронд лæг рауад. Мидæмæ 
\æ бакодта. Нæзы цырагь ссыгъта æмæ стъолыл æрæ- 
;æрдта, литр кæм цæуы, ахæм авг, къусы дзаг цæх- 
^жын къабуска. 
— Ацы авг ма мæм ис æмæ, уæ хæрзæхæй. Комдзаг 
^æр акæнут. 
Æз ын бамбарын кодтон, махæй ничи нуазы, зæгъгæ. 
— Уый та куыд? — дзуры зæронд. — Уæд та фæйнæ 
ыццылы. Зæронд азæн, фыдбылызтæ иууылдæр демæ.- 
1хæсс, зæгъгæ, уæддæр затъæм. 
Æмæ ма йын мах дæр цы загътаиккам. Æрбадты- 
тæм фынджы уæлхъус. Уый, мæгуыр, æвæццæгæн, мах 
ербацыдмæ дæр сагъæс кодта, уæдæ зæронд азæн дæ^ 
[æмæ ныххау, ног азæн та æгас нæм цу уæлахизæйг 
:æимæ зæгъдзынæн, зæгъгæ. Ам, дам, мемæ хæдзарц 
щппар къулы йедтæмæ ничи ис. Æхсызгон ын уыд н& 
[>енд, кæд нæ мыггагæй дæр æмæ номæй дæр никæГ\ 
:ыдта, уæддæр. 
— Сымах нырма æрыгæттæ стут, хæрзæрыгæттæ.„ 
Ез та зæронд... Фыдæлтыккон... Мæнæ мын мæ сæр нæ 
ъшут, уартæ дуармæ цы миты хъæпæнтæ ис, уыдонæй 
:уы фæурсдæр... Алцыдæр бавзæрстон. Фæлæ адæймаг 
[ыфæнды зындзинæдтæ куы ’взара, цыфæнды тымыгъ- 
æ йыл куы скъуыс-скъуыс кæной, уæддæр, мæ хуртæ, 
1дæм кæрæдзийы æндæйтты цæуынц æнусты дæргьы^ 
ый рагæй дæр бæлвырд у. Æмæ мæнæ ныртæккæ дæрч’ 
фтæ. Ног аз нæ къæсæрмæ æрбахæццæ. Кæд нæ хæ^ 
^зæрттæ талынг сты, нæ фынгтæ та мæгуыр, кæд бирæ- 
æн сæ хъæбултæ, сæ хæдзардарджытæ мах сæрвæлтау. 
æ сæртæ нывондæн æрхастой, æмæ сæ бинонтæ сæхи. 
;æстысыджы найынц, уæддæр бæллынц, сæ фарсмæ чи 
æууы, уыдон хорздзинадмæ. Уæлдайдæр та мæнæ ныр. 
1ог азы нæ кæрæдзийæн нæ цыдæр хорздзинад фæ- 
>æнды зæгъын, кæрæдзийæн фæарфæтæ кæнæм. Æмæ 
ын раст куы зæгъон, лæппутæ, уæд ахæм рæстæджц 
дæймагæн йæ къухы нуазæн куы уа, уæд фидаугæ дæр 
щ 

хуыздæр фæкæны. Стæй адæймагæн йæ ныхæстæ дæр 
кæрæдзиуыл хуыздæр фæбадынц. Æндæр ма уын цы 
зæгъон? Уæлахиз ут! — æмæ йæ агуывзæ анызта. 
Мах дæр нæ агуывзæтæ нæ былтæм схастам, аца- 
хуыстам сæ æмæ зæрондæн йæ зæрдæйы парахатдзина- 
ды тыххæй раарфæ кодтам... Уый нæ фæстæ рацыдæмæ 
кæд талынг уыд, уæддæр нын бацамыдта, кæцырдæм 
цæуын хъæуы, уый. Æмæ иугæр куы араст стæм, уæд- 
дæр ма нæ фæстæ рахъæр кодта: 
— Хъæды чысыл куы бауайат, уæд дзы æртытæ уы- 
дзæн. Уым-иу лæгтæн мæ номæй зæгъут, Николай Ива- 
нович нæ æрбарвыста, зæгъгæ. Хорз?!. 
— Хорз! — дзуапп ын радтам мах дæр. Æмæ æцæг- 
дæр афтæ бакодтам. Уайтагъддæр нæ арæвдз кодтой 
æмæ, иу сахат дæр нæма рацыдаид, афтæ дзагармæй 
Девашицимæ æрхæццæ стæм. 
Мидæмæ куы бацыдыстæм, уæд кæсæм, æмæ не 
’мбæлттæ цыдæртæ архайынц. Сергей Владимирович 
Гришин бады фынджы уæлхъус. Иæ разы даргъ стъо- 
лыл къуыдырвых дзидзайы кæрдихтæ. Лæггад чи код- 
та, уыцы лæппутæ ма фынг цæмæйдæрты адзæбæхтæ 
кодтой. 
— Æмбал командир, цæмæй ракувай, уый дæр нæм 
ис, табуафси!— бадзырдтай Сергей Владимировичма: 
æмæ йæм нуазæн куы авæрдтай, уæд иууылдæр слæу- 
уыдысты. Гришин дæр йе ’мбæлттыл йæ цæст ахаста 
æмæ нуазæн бæрзонд сисгæйæ райдыдта дзурын: 
— Цы уын зæгъон, мæ зынаргъ æмбæлттæ! Ам иу 
адæймаг дæр ахæм нæй, æмæ цы фæндæгтыл фæцыды- 
стæм, уыдон йæ къухы æнгуылдзтау дзæбæх чи нæ зо- 
кы. Уынут сæ, ирд бон адæймаг хуры цæст куыд фæ- 
уыны, афтæ .Иу къахдзæф дæр уæ ацы зæххыл æдасæй 
ничи акодта. Æмæ иугæр мæнæ Ног азы къæсæрыл 
æрлæууыдыстæм, уæд, æвæццæгæн, фæстæмæ иучысыл 
куы акæсæм, уæд уым аиппæй ницы уыдзæн. Дыууæ 
мæйы æмæ æртындæс боны... О, дыууæ мæйы æмæ æр- 
112 

тындæс боны рацыд, Бовкæйы хъæды сæрмæ нæ «ура»-йы 
нæрын йæ базыртæ фæйнæрдæм парахатæй куы айвæз- 
та, уæдæй нырмæ. Иуæй-иу хатт мæ цæстытæ куы æр- 
цъьюд кæнын, Бовкæйы хъæды цы тымыгъты бахауды- 
стæм, уыдон куы ’рбаймысын, уæд мæм фын фенæгау 
фæкæсынц. Къаннæг хъæд... Дæлæмæ дæр, уæлæмæдæр 
цалдæр километры. Мах дæр хъæды, уыдон дæр хъæ- 
ды. Знаг нæ йæ хъæбысы æрбакодта, æртыхстис ныл, 
залиаг калм йæ холыйыл куыд æрбатыхса, афтæ. Иу нæ, 
фæлæ дыууæ цæджы æрбавæрдта нæ алыварс, дыууæ æн- 
гом тæлыйы... Кæйдæр загъдау, мах уыдыстæм æрмæст- 
дæр армыдзаг... Уыдон та ссæдз минæй фылдæр... Се 
’ппæт дæр тугдзых бирæгътæ... Къуыбырхъустæ, гæрзиф- 
тонг... Махмæ та, сармадзаны дзыхы цы акæнæм, пуле- 
меты хъæлæсы цы ауадзæм, уый дæр нал уыд æмæ цып- 
пар сармадзаны æмæ ссæдз уæззау пулеметы бавæрдтам, 
марды куыд*бавæрай, афтæ. Уый та, кæй зæгъын æй 
хъæуы, махæй алкæмæн дæр уыд æрмæстдæр зæрдæ- 
низ. Мæстæй сыгъдыстæм. Фæлæ хуыздæр гæчæн нæ 
уыд. Къæбæр дæр нæм нал уыд, кæрдзын цы ад кæны, 
уый дæр нал зыдтам. Уæддæр къæрттæй цъула не 
’ппæрстам. Знаг нæм бырста... Фæлтæрæнтæ кодта... 
Тырныдта нæ цæг фæцъула кæнынмæ, фæлæ йæ хъул 
сах нæ бадт. Хуыздæр æй куыд загъдæуа, нæ зонын. 
Абарæн ын, æвæццæгæн, æрмæстдæр денджызы уылæ- 
нимæ ис. Уый дæр тызмæгæй уыциу згъорд акæны, 
кæд айнæг атонин æмæ мæ къабæзтæ дардыл айвазин, 
зæгъгæ. Фæлæ йæхи айнæгыл куы скъуыры, уæд йæ 
тых асæтты æмæ лыстæг пырхæнтæй йæ фæдджитæ йæ 
Фæстæ ласгæйæ фæстæмæ денджызы хъæбысы абыры. 
Афтæ уыд знаджы хъуыддаг дæр Бовкæйы. Бон-иу 
ссæдзгай хæттыты æрбабырста, фæлæ-иу йæ туджы 
мæцгæйæ фæстæмæ атылд денджызы уылæнау. 
Æвддæсæм октябры нæ фидæрттæ батоныны тыххæй 
фæстаг фæлтæрæнтæ куы скодта, ссæдзæм фæлтæрæн, 
йæ цыппæртыл нæм аууæттæ-аууæтты бырын куы рай- 
113 

дыдта, уæд мах дæр бамбæрстам, нæ райсомы бои 
хуыздæр нæ уыдзæн, уый. Ралæууыдыстæм та сыл нæ 
фидæрттæй, цы гыццыл хуынчъытæй кæсæм,уырдыгæй. 
Лидзынмæ та фесты. Фæлæ мæ тæккæ бакомкоммæ цы 
пыхсытæ уыд, уырдыгæй хъæрзын айхъуыстон. Гъа„ 
гъа, зæгъын, ам цыдæр ис. Уый та уыд майор Балабан. 
Æрбацæу-цæу æй кодтам, уæдæ цы уыдаид. Æмæ 
къæр-къæр кæны, абон, дам, нæ къухтæм уæхи куы нæ 
раттат, уæд райсом уе ’ппæт дæр мæнæ ацы хъæды цы 
бæлæстæ ис, уыдоныл ауыгъдæй дзедзыкка кæндзыстут. 
Фæлæ, зæгъы, мауал фæстиат кæнут. Ныртæккæ уæ- 
алыварс чи ’ртыгуыр, уыдоныл ма райсом иу уыйбæрц 
бафтдзæн æмæ уыл ацы хъæды уæ хур аныгуылд... Гæ- 
нæн нал уыд... Æцæгæй дæр не ставд бæндæн æндахæй 
фæлыстæгдæр. Ардыгæй нæ, зæгъын, нæ сæр исчердæм 
фæкæнын хъæуы. Æмæ æхсæвы иу сахатыл нæ тыхтæ 
иу ранмæ сарæзтам, цъыфдзастдæр бынæттæ кæм уы- 
дысты, уыцырдæм... Иу-дыууиссæдз метры бæрц куы 
ауадыстæм, уæд къалиуты сыбар-сыбурæй фыдгултæ 
базыдтой, цыдæр кæй сфæнд кодтам, уый æмæ хъæд 
ныррухс кодтой ракеттæй, фанартæй. Бæстæ ныннæ- 
рыд... Нæ сæрты алыхуызон нæмгуытæ — буртæ, урсы- 
тæ, цъæхтæ къуыззитт кæнынц. Мах дæр зæхмæ нæхи 
кылхъывтам. Уыдон æхсынц... Нæмгуытæ тызмæгæй нæ 
сæрты къуыс-къуыс кæнынц... Рауад иу минут... дыу- 
уæ... фондз... дæс... Куыд кæсын, афтæмæй нæ, зæгъынг 
адон стын нал суадздзысты. Цæмæй нæ æхсой, уый сæм 
ис... Фæхъуагæй тас сын нæу, фæлæ, зæгъын, мах дæр 
сæр бахъуыд... Æмæхст æртæ æхсты фæкодтам нæ ком- 
коммæ нæ фæндагыл чи лæууыд, уыдон... Стæй, зæххыл 
ма дæлгоммæ хуыссыдыстæм, афтæмæй сымах уе ’ппæт 
дæр «ур-р-ра» зæгъгæ ныхъхъæр кодтат æмæ размæ 
абырстат. «Ур-р-р-р-а-а» нал æнцад, йæ базыртæ ай- 
тыгъта... Нæрыд æмæ нæрыд... Бæлæстыл нæ ауын- 
дзынвæнд чи кодта, уыдон ассæста... Иу гæрах дæр сæ 
нал райхъуыст... Сæ фанартæ дæр ахуыссыдысты, цыма 
114 

кæмдæр зæххы скъуыды ныххаудысты, уыйау бамыр 
сты. Иуныхасæй, мæйдар сæ аныхъуырдта. Æрмæст ма- 
иу искуы-иу гæрах фæцыд. Уый-иу сымах багæрах код- 
тат, мысты хуынкъ туманæй чи агуырдта, уыцы фа- 
шистты. Сымахæй йæ алчидæр дзæбæх хъуыды кæны. 
Иугæр знаджы фидæрттæ куы атыдтам, уæд уæ иутæ 
рахизырдæм абырстой, иннæтæ та галиуырдæм. Æмæ 
уæддæр «ур-р-р...ра.>> нæрыд æмæ нæрыд... Нæ рацæуæн- 
тæ ауæрæх кодтам, айтыгътам. Æмæ рынчынты куы ра- 
хастам уыцы хъаймæты бынатæй, уæд атындзыдтам 
размæ, æндæр ран хъæды кæд нæ сæр фæцæвиккам, 
зæгъгæ. Æмæ та нæ фыдæлтыккон хъæд йæ базырты 
•бын æрбанорста. 
Гъе, афтæ, мæ зынаргъ æмбæлттæ. Бирæ фæныхас 
кæнæн ис, нæ зынтæ æмæ-иу нæ чысыл уæлахиздзинады 
тыххæй нæ зæрдæ куыд барухс, ууыл. Зонут сæ уæхæ- 
дæг, бавзæрстат сæ зынæй дæр æмæ цинæй дæр. Ныр 
та æгæр кæй фæдзырдтон, цы хъуыддæгтæ зонут, уы- 
дон тыххæй, уый та мын хатырæй фæуæд. Уæвгæ зын- 
дзинæдтæ æрымысын дæр иуæй-иу хатт фæхъæуы. Æмæ 
мæнæ ныр æз сидын сымахæн уе ’ппæты цæрæнбонты 
тыххæй. Йæ фæстаг минуттæ цы аз анымадта, уый сы- 
махæй алкæмæн дæр зын æмæ тæссаг аз уыд. Фæлæ 
нæм мæнæ къæсæрæй æрбахызт Ног аз. Æмæ уын уæ- 
лахизы аз фæуæд. Уæ бинонтыл æнæниз æмæ сæрæга- 
сæй сæмбæлут, — йæхæдæг, йæ алыварс чи уыд, уыдо- 
нæй алкæимæ дæр йæ агуывзæ бакъуырдта. Стæй йæ 
анызта. 
Бирæ нæ фæбадтыстæм уыцы æхсæв, æрымысыды- 
стæм, карз хæстыты нын цы æмбæлттæ бабын, уыдон. 
Сæ хæстон цаутæй дæр чидæртæ цыдæртæ æрымы- 
сыд. Фæлæ уæд уыцы æхсæв иу рæстæджы Петр Звез- 
даев Гришинмæ бакаст æмæ йæм уый дæр йæ сæр ра- 
зыйы тылд куы бакодта, уæд загъта. 
— Алкæмæн дæр уæ, мæнæ чи райдыдта, уый амонд- 
115 

джын аз фæуæд! Уæ фæндæттæ рæсугъдæй сæххæст 
уæнт! 
Ныр та улæфгæ. Райсом нæм цы кæсы — хæйрæг 
йæ зонæг. 
— Афтæ уыд бæгуыдæр, дзæбæх ма йæ хъуыды кæ- 
нын æз дæр. 
— Ды куы нæ уыдаис, уæд уыцы æхсæв афтæ нæ 
фæбадтаиккам. Адæймагæн та йæ къухы нуазæн куы 
уа, уæд æнæ дзургæ кæм ис. 
Мах уыцы дард Ног азы æхсæв куы æрымысыды- 
стæм, уæд нæ риутыдзаг сулæфыдыстæм æмæ та нæ 
фæндаджы кой кодтам. 
писмо 
Хур „ «,„ тынтæ лыс^г з*лдаг »«. ра- 
нывæзта æмæ сæ чи бæлæсты цъæх сыфтæртыл æрæн- 
цад, чи та рудзгуыты фæтæн æвгтыл тыбар-тыбур кæ- 
нын райдыдта. Иудзырдæй, уыд рæсугъд сæрдыгонрай- 
сом. Уæлдæф — сыгъдæг æмæ рог. Адæймаг улæфыд 
суанг йæ къæхты бынæй. Æхсары уат дæр барухс. Ху- 
ры гæлæбутæ йæ цæсгомыл схъазыдысты æмæ куыддæ- 
риддæр йæ хуыссæнæй рагæпп кодта, афтæ йæхи уазал 
донæй ахсадта, æмæ ругæр хъарм æхсыры къус куьг 
анызта, уæд йе ’мбæлтты ныхас айхъуыста æмæ сæм 
дуармæ ацыд. Уым йæ хæлæртты даргъ фæйнæг бандо- 
ныл бадгæ куы ауыдта, уæд уый дæр сæ сыхæгты лæп- 
путæ Гæстæн æмæ Бадилайы фарсмæ æрбадт. 
Лæппутæ кæрæдзиуыл ацинтæ кодтой, стæй сын ны- 
хас бацайдагъ. Дзырдтой алы хъуыддæгты тыххæй, чи 
сæ скъолайы хабæрттæ кодта, чи та сæ, арвыл йæ цæст 
ахæсгæйæ, дзырдта, мæнæ куыд ирд, мæнæ куыд рæ- 
сугъд у, зæгъгæ. 
Гæстæн иннæтæй уыд чысыл хистæр, бæрзонддæр, 
уæнгджындæр. Фæйнæрдæм акæстытæ кодта, стæй Ба- 
116 

дилайы цъæх цæстытæм комкоммæ кæсгæйæ райдыдта: 
— Дуне æдзухдæр абоны хуызæн рæсугъд æмæ са- 
быр куы уаид, уæд куыд хорз уаид, æвæдза. Фæлæ дзы 
тымыгътæ дæр вæййы, тымыгътæ. Бæлæсты бындзарæй 
чи фæфæлдахы, ахæмтæ дæр æмæ хæсты тымыгътæ 
дæр. Мæ фыд дæр тымыгъты мидæг бахсыст. Иæхæдæг 
фæдзуры афтæ. Хæсты цыппар азы æрдаудта. Куыддæ- 
риддæр сармадзантæ ныннæрыдысты, афтæ йаам фæсид- 
тысты, хæстмæ дæ цæуын хъæуы, зæгъгæ, æмæ фыццаг 
æртæ мæйы кæмдæр курсыты фæцахуыр кодта, стæй 
дæхæрæн йæ тæккæ гуылфæнты смидæг. Æмæ уым цы 
ми кодта мæ фыд, æнхъæлут? 
— Цы? 
— Цы, цы! — загъта Гæстæн æмæ ма йæ ныхæстæм 
сæрыстырæй бафтыдта. — Цы куы зæгъай, уæд дын- 
джыр танчы бабадт æмæ фашистты йæ танчы фæтæн 
цæлхытæй ссæста. 
— Куыд сæ ссæста? — афарста Бадила. 
— Куыд?.. Куыд вæййы, афтæ! Каем-иу сæ сарма- 
дзанæй æхста, кæм пулеметæй, кæм та-иу фыдгулты 
танчы фæтæн цæлхытæй æрыссæста... Мæ фыд Сталин- 
грады стыр тымыгъты дæр ленчытæ кодта... Курск æмæ 
Орелы цур дæр æйттæй хæцыд... 
Бирæ рæтты... Иæ риуыл ын дыууæ ордены æмæ æх- 
сæз майданы бакодтой. Хъæбатыр уыд мæ фыд... 
— Æмæ уæд мæ фыдæй цы зæгъынмæ хъавыс? Дæ 
фыдæй къаддæр фæхæцыд, æнхъæл дæ? Нæ, Гæстæн, 
нæ. Æппындæр нæ! Мæ фыд ма суанг Сталинграды 
дæр хæцыд, стæй, раст дын куы зæгъон, уæд ма уæртæ 
Германы зæххыл дæр акъахдзæфтæ кодта, йæ дынджыр 
сармадзанæй ма суанг Рейхстаджы рыг дæр скалдта... 
Сармадзаны сырх нæмгуытæ-иу Рейхстаджы бæзджын 
къулты уыциу тынд бакодтой. Æмæ-иу уыцы дынджыр 
сау хæдзар, дымгæ бон мæнæ ацы гыццыл тута бæлас 
куыд нынкъуысы, — йæ къухæй фæхæцыд тутайыл, — 
афтæ-иу уыцы хæдзар дæр суанг йæ бындзарæй ныр- 
117 

рызт, йæ рыг-иу йæ сæрмæ мигъау сбадт. Мæ фыдæн 
уыцы сгуыхтдзинæдты тыххæй йæ риуыл, кæй зæгъын 
æй хъæъуы, Сырх Тырысайы орден æрсагътой, стæй но- 
джыдæр цалдæр майданы. — Йæхæдæг Æхсарырдæм 
бакаст, цыма йæм сидгæ кодта, ды дæр дæ фыды тых- 
хæй истытæ радзур, зæгъгæ. Фæлæ йæ Æхсар цыма 
*’ъусгæ дæр нæ фæкодта, йæхи афтæ дардта, суанг ма 
йе ’мбалмæ кæсгæ дæр нæ ракодта.’ 
Фæлæ йæм уæддæр цымыдис лæппу бакæс-бакæс код- 
та, ома уый та цы зæгъдзæн, фæлæ Æхсар йæ къæх- 
ты бынмæ кæсгæйæ хъуыды кодта йæ фыд Уасилы 
хъысмæтыл. Æмæ сын куы ницы дзуапп лæвæрдта,уæд 
ын æрæджиау Бадила йæ уæхск бахоста: 
— Гъей, де ’взаг бахус, æви цы ныхъхъус дæ? Ды 
дæр дæ фыды хæстон хъуыддæгты тыххæй истытæ ра- 
дзур. 
— Æмæ æз та цы зæгъон? Сымахæн уæ фыдæлтæ 
æрбаздæхтысты, сæ хабæрттæ уын фæкæнынц æмæ сæ 
сымах дæр уе ’мбæлттæн ракæнут, æз та уын цы зæ- 
гъон? Мæ фыд хæсты фæмард, нал æрбаздæхт æмæ йын 
йæ лæгдзинады хабæрттæ æз цæмæй зонын! Чи мынса? 
ракæна? 
Фæуыргъуыйау сты лæппутæ. Æхсары йæ фыды ха- 
бæрттæй кæй фарстой, уый сæм æрæджиау хардзау æр- 
каст æмæ сæхимидæг куыддæр фæкъæмдзæстыгхуыз 
сты. Æхсар сæ дыууæмæ дæр бакæстытæ кодта æмæ 
фæстагмæ сындæггай, æнкъардæй загъта: 
— Мæ фыд партизан уыд, Белоруссийы хæцыд. Иæ 
хæрзиуæг—Партизаны майдан — нæхимæ ис. Иæ пар- 
тизан æмбæлттæ йæ сæрвыстой, кæм фæмард, уырды- 
гæй. Ныртæккæ дæр уæртæ бабайы сынтæджы сæрмæ 
къулыл ауыгъдæй лæууы. 
— Æз æй федтон, — загъта Гæстæн. 
— Æз дæр! — йæ ныхас æм баппæрста Бадила дæр. 
— Мæ фыд куыд æмæ кæмыты хæцыд, уыдонæн æз 
цы æмбарын... Ницы... Чи мын сæ хъуамæ радзура... 
118 

Кæмæй сæ фехъусон!.. йæхæдæг нал ис, æндæр... мæ 
фыд кæм ныгæд ис, уый баба йæхæдæг йæхи цæстытæй 
федта. Иæ ингæны цур, дам, стыр бæрз бæлæста* 
сагъд... Фондз бæрз бæласы... Сæ цъуппытæ, дам, ар- 
выл æмбæлынц, афтæ бæрзонд сты. 
— Бæрз бæлæстæ, æвæццæгæн, цыртытæ сты, — 
загъта Бадила. 
— Æхсар, æмæ æрæджы афтæ куы • дзырдтай, дæ 
фыд Уасил кæм фæдоард, уыцы хъæуы скъоладзаутæй 
писмо райстон, зæгъгæ. 
— Бæгуыдæр райстон!.. 
— Æмæ писмо кæм ис? 
— Уæртæ нæхимæ... Хæдзары... Дзыццамæ... 
— Гъеныр уый бакæс!.. — сдзырдта та Бадила. 
— Кæд уæ фæнды, уæд чысыл фæлæуут, æз æй ра- 
хæссон! — загъта Æхсар æмæ азгъордта сæхимæ. 
— Иæ фыды кой кæнын нæ нæ хъуыд!—загъта Гæ- 
стæн. Махæн хæстæй æрбаздæхтысты, уымæн... 
Фæлæ сын сæ ныхас Æхсар фескъуыдта, цæстыфæ- 
ныкъуылдмæ фæстæмæ фездæхт, йæ къухы писмо, аф- 
тæмæй: 
— Гъа, Гæстæн, ды йæ бакæс! Ацы писмо куы рай- 
стам, уæд Баба æмæ Дзыцца сæ цæссыгæй сæхи фех- 
садтой... Æз дæр фæкуыдтон. 
Гæстæн писмо райста, бандоныл æрбадт æмæ кæ- 
сын райдыдта: 
«Дæ бон хорз, Æхсар! Мах дæ цæстæй никуы фед- 
там. Бурдзалыг дæ æви саухил, сауцæст, уый дæр нæ 
зонæм. Фæлæ дæ писмо куы бакастыстæм, уæд нæ 
къласы лæппутæ æмæ чызджытæн се ’ппæты зæрдæмæ 
дæр фæцыдтæ. Цыма ды дæр мæнæ мах гыццыл скъо- 
лайы ахуыр кæныс, цыма сæрибар рæстæджы ды дæр 
махимæ пуртийæ фæхъазыс, афтæ нæм фæкаст. Æмæ 
уый хорз у, тынг хорз! Æгайтма, Æхсар, ахæм лæппу 
разындтæ. Ныр ардыгæй фæстæмæ хæларæй кæй цæр- 
дзыстæм, уый æппындæр дызæрдыггаг нал у. Нæ къла- 
119 

сы ахуыргæнинæгтæ се ’ппæт дæр — чызгæй, лæппуйа 
бæллынц дæ фенынмæ æмæ, æвæццæгæн, ахæм рæстæ; 
дæр ралæудзæн. Ды, чи зоны, Æхсар, ахъуыды кæнай 
куы никуы мæ федтой, уæд цæмæй фæцыдтæн сæ зæр 
дæмæ. Мæ уындмæ цæмæ бæллынц? Фæлæ адæймаг ай 
дагъ йæ уынд æмæ йæ кондæй адæймаг нæ вæййы.. 
Ис ма дзы, Æхсар, лæджыхъæд дæр... Адæймагæн йа 
бæллицтæ... йæ тырнындзинæдтæ... Æмæ дæумæ та 
Æхсар; уыцы хорз миниуджытæ кæй сты, уый дæ пис 
мойæн йæ алы ныхасæй, йæ алы сулæф-Гæй дæр бæрæ! 
у. Дæу, Æхсар, фæнды базонын дæ фыды уæззау хъы 
смæт — фæнды дæ базонын дæ фыдæн йæ алы фез 
мæлд, йæ алы къахдзæф дæр... Кæм хæцыд, кæм æма 
куыдæй фæмард... Чи йæ бавæрдта... Кэем ис йæ ингæн.. 
Æмбарæм дæ æмæ дæм сæ фыссæм, куыд сæ зонæм 
афтæмæй. Цæвиттон, Æхсар, дæ фыд, нæ хъæуы хис 
тæртæ куыд дзурынц, афтæмæй æхсарджын адæйма1 
уыд, сæрæн... Райгуырæн бæстæйыл æнувыд. Ам, ма> 
хъæуы, фашисттæ сæхицæн пъæззыйау æрбадтысты. 
Адæмы цагътой... Сæ туг сын æхсныфæй цъырдтой 
Æмæ уæд иу бон партизантæ хъæдæй мах хъæумæ æр 
бацæйцыдысты. Хистæртæ куыд дзурынц, афтæмæй би 
рæ уыдысты. Пулемет сæм... Автоматтæ... Хъæугæрон 
мæ куы бахæццæ сты партизантæ, уæд сæ фашистта 
æмæ нæ хъæуы фæлхæрттæ, гадзрахатæйцæуæг пъæли- 
цæйæгтæ æхсын райдыдтой. Партизантæ дæр сæ цæхæ 
радæттæй картофты губактæ æмæ бæлæсты бындзæф 
хæдты аууæттæй æхсын райдыдтой. Хæст стынг... Бæ- 
стæ йæ нæрынæй нал æнцад. Бон та — сыгъдæг, арвыл 
мигъы бындзыг нæ федтаис. Фæстаджырдæм партизан 
тæ хъæумæ бабырстой. Немыцæгтæ уыйас бирæ нæ уы- 
дысты — дæс æмæ, дам, дыууиссæдзы. Фылдæр нæ уы- 
дысты. Партизантæ сын уырыты цагъд фæкодтой, фæ 
лæ махуæттæй дæр æхсæз адæймаджы фæмард. Да 
фыд, дам, не скъолайæ чи лыгъд, уыдон æхсын райдыд- 
та æмæ дзы къуыбырхъус бирæгътæй дыууæйы афæл- 
120 

дæхта — иу фашист æмæ иу пъæлицæйаджы. Цъаммар- 
тæй иуы нæмыг дæ фыд Уасилы риуыл сæмбæлд æмæ... 
Фæлæ сæрыстыр у, Æхсар, дæ фыд æхсарджын адæй- 
маг уыд. Иннæ паргизантæ дæр домбай... Чи фæмард, 
уыцы æхсæз партизаны бæрз бæлæсты æхсæн бавæрд- 
той. Фыццаг сын ныссагътой иу хъæдын цырт. Фæлæ 
иугæр хæст куы фæцис, адæм се ’муд куы æрцыдысты, 
уæд сын нæ хъæубæстæ скодтой дурын цырт... Се ’ппæ- 
ты уæле дæ фыды ном æмæ мыггаг фыст—Гуыбаты 
Уасил. Мах æм зилæм... Дидинджытæ йын йæ ингæныл 
æрæвæрæм... Цæуынц æм адæм... Уæлдайдæр та бæрæг- 
бæтты... Искуы нæм куы æрцæуай, уæд, Æхсар, ноджы 
бæлвырддæр фæныхас кæндзыстæм дæ фыды хъæба- 
тырдзинады тыххæй. Ныр та уал, нæ хорз хæлар, хæрз- 
бон. Фысс нæм. 
Бæрзджын хъæуы скъолайы дæсæм къласы ахуыр- 
гæнинæгты номæй Пысин Петр». 
— Мæлæты дзæбæх ныффыстой, — писмо каст куы 
фæцис, уæд загъта Гæстæн Æхсармæ бакæсгæйæ. 
— Хорз фыст у! — загъта Бадила дæр. 
— Бузныг сын зæгъын, æндæр сын мæ бон цы у! 
Æгайтма мын мæ фыды æрымысыдысты. 
— Цæуыннæ йæ хъуамæ æрымысой, уыдон сæрыл 
хæцгæйæ фæмард, æндæр, чи зоны æмæ дæуæн дæр дæ 
фыд сыздæхтаид йæ хæдзармæ. 
— Æвæдза, дæ фыд зарæджы аккаг адæймаг у, — 
загъта та Бадила. — Партизан уæвын, æвæццæгæн, æн- 
цон нæ уыд. Сæ алывæрсты фыдгултæ æххормаг би- 
рæгътау разил-базил кодтой. 
— Иæ ингæн фенынмæ йын цæуынвæнд нæ кæнут? 
— Кæнæм. Тагъд цæудзыстæм уырдæм. Баба йæхи 
иаемæйдæрты бацæттæ кодта... Иннæ къуыри, æвæццæ- 
гæн, ацæудзыстæм. 
— Æз æмæ-иу Бадилайы номæй дæр саламтæ ратт 
121 

Бæрзджыны скъоладзаутæн. Мах дæр сын сымахимæ 
алагираг кæрдотæ арвитдзыстæм. 
— Хорз, — загъта Æхсар.—Æнæмæнг сын уæ но- 
мæй дзæбæх ныхæстæ зæгъдзынæн. 
— Мах дæр сæм писмотæ ныффысдзыстæм. Уадз 
æмæ нæ хæлардзинад дидинæг æфтауа, — загъта та Гæ- 
стæн дæр. 
ЗЫН САХАТ 
V 
* ане æмæ Тузар бадтысты цæхæрадоны, пæлæх- 
сар фæткъуы бæласы бын. Ныхас сын бацайдагъ. 
Дзырдтой алы хъуыддæгты тыххæй. Мысыдысты сæ 
ивгъуыд бонтæ... Сæ лæппу-дуджы рæстæджытæ... Сæ 
дæргъвæтин цардæй чысыл цыдæр гæбæзтæ. Уæдæ-иу 
акастысты абоны цаутæм дæр. Сæ алыварс цы хъуыд- 
дæгтæ цыд, уыдонмæ. Æмæ цæстæй цы уыдтой, зæр- 
дæйæ цы хатыдтой, уыдон лыстæг сасирæй луæрстой 
æмæ луæрстой, афтæмæй иу рæстæджы Уане йæ сæрыл 
бæрзонддæр схæцыд æмæ Тузармæ комкоммæ ныккаст. 
— Иу фæззыгон райсом, дам, уартæ Мамысоны бæр- 
зонд æфцæгæй, Хъæды сæры гыццыл хъæуæй йæ цъæх 
галтыл быдырмæ рабалц кодта Айларты мадзура Са- 
дуллæ. Нырма ныр чи бахус, ахæм сыгъдæг цъæх хо- 
сы мидæг æрбатыхта бур-бурид цыхтытæ иу-дæс æмæ 
дыууиссæдзы бæрц. Кæд сæ далæ быдыры хъæутæй ис- 
кæй — Хърупсы кæнæ та Салыгæрдæны урс нартхорæй 
баивин æмæ мæ бинонтæ зымæг зымæджы дæргъы къæ- 
бæрхъуаг нæ уаиккой, зæгъгæ. Рацыд сæ хъæуæй. Ра- 
балц кодта мадзура Садуллæ, уæдæ цы уыдаид. Гуыр- 
гъахъхъ хæххон фæндæгтыл йæ цъæх галтыл цыд сын- 
дæггай. Иу хъæуæй-иу иннæмæ куы бахæццæ, уæд-иу 
йæ цæсгом барухс... Калак... Тли... Лисри... Хълиат... 
Иæ фæстæ аззадысты. Разæй та нырма бирæ хъæутæ. 
Тиб... Зæрæмæг... Къæдз-мæдз фæндæгтæ... Сæрсæфæн 
122 

Къасара... Фæззыгон бон та мæгуыр лæджы бæндæнæй 
цыбырдæр. 
— Æмæ, мæгуыр, Садуллæ архайдта цалынмæ не 
рбауазалтæ далынмæ æгæноны митМамысоныæфцæг не 
’рæхгæдта, уæдмæ йæхи æррæвдзытæ кæныныл кæм хо- 
сæй, кæм хорæй, кæм та уæлæдарæсæй. Иуныхасæй, 
алыхуызон хъуыдытæ æмызмæлд кодтой Садуллæйы 
сæры, æмæ-иу сæ уæз йæ мæтгæнаг гыццыл зæрдæйыл 
æруагътой. Афтæмæй, мæгуыр, хæххон лæг йæ галтьг 
фарсмæ цыд фистæгæй æмæ-иу иуæй-йу хатт, цобе, 
тагъддæр, зæгъгæ, йæ^галтæм фæлмæн, рæвдауæн хъæ- 
лæсæй сдзырдта, афтæмæй Зæрæмæджы суары цурмæ 
ныххæццæ. 
Талынг дæр хæхты цъассытæй, комы нарджытæй 
йæхиуыл хæрдмæ схæцыд æмæ йæ сау фæдджиты рухс 
дунейы тухын райдыдта. Æрлæууыд Садуллæ дæр 
суармæ хæстæг. Суагъта йæ галтæ, цъæх хос сын сæ 
разы æрæвæрдта, йæхæдæг уæрдоны гуыффæйы йæхи 
æнкъардæй æруагъта, ныр цы чындæуа, æхсæвыгон 
дарддæр цæуон æви ам суары цур мæ галтæ дæр æмæ 
мæхæдæг дæр баулæфон иучысыл, зæгъгæ. Иæхæдæг, 
мæгуыр, арвы талынг риумæ каст æмæ каст, фæлæ йæ 
цæстæнгас нæдæр мæйыл æрхæцыд, нæдæр стъалытыл, 
æрмæст йæ фæрстæм уыцы тызмæгæй хæрдмæ фæцы- 
дысты æгæноны хæхтæ æмæ уым, чысыл фалдæр та 
цы æнусон цъити ныффæлдæхти хæхты хъæбысы, уый 
дæр, æвæццæгæн, йæхимидæг тыхст, цыдæр æй æнцой 
нæ уагъта, йæ риуыдзаг улæфыд æмæ йæ дымгæйы уа- 
зал судзинтæ адæймаджы буары иннæрдæм хызтысты. 
Садуллæмæ дæр уазал хъарын байдыдта æмæ йæ дæр- 
зæг кæрцы мæхи æрбатухон, зæгъгæ, куыд загъта, аф- 
тæ кæйдæр галуæрдоны хъинц-хъинц райхъуыст хæстæ- 
гæй. Уалынмæ уыцы бæлццон дæр суарырдæм йæ гал- 
ты баздæхта. 
— Ам ма чидæр ис, æнхъæлдæн! — сæртæг хъæлæ- 
сæй сдзырдта бæлццон. 
123 

— Ис, ис! —дзуапп ын радта Садуллæ. 
— Хуыцау дæ хорз фысым фæкæнæд! — райхъуыст 
та уыцы лæджы хъæлæс. 
— Хорз фысымæй хуыздæр ма хъуамæ цы уа! 
— Каецыодæм цæуыс? — афарста та бæлццон. 
— Быдырмæ! Кæд, зæгъын, иучысыл нартхор мæ 
къухы бафтид. 
— Уæдæ нæ фæндаг иу у. 
— Бафæрсын аипп ма уæд, фæлæ кæмæй дæ? Иу- 
гæр ’иу фæндагыл иу хъуыддаджы тыххæй быдырмæ 
цæуаем, уæд хъуамæ кæрæдзи дæр зойаём. Æз мæхæдæг 
Хъæдысæрæй дæн, Айлартæй, мæ ном — Садуллæ. 
— Æз та зыруггаг, Къоборты Къобор. 
— Не ’хсæв нæ, æвæццæгæн, ам арвитын бахъæу- 
дзæн. Къасарайы нарæджы боныгон цæуынмæ йæ ныфс 
куы ничи хæссы, уæд дзы мах æхсæвыгон цы бакæндзы- 
стæм? Ницы! 
— Уæдæ мæн дæр ахсæв ам баззайын фæнды... 
— Хорз, хорз, Къоборты Къобор. Æмæ уаед æххæст 
арт дæр скæнæм. Иу хъæбысыдзаг мемæ сугтæ дæр ра- 
ластон. 
Февнæлдтой дыууæйæ дæр æмæ уайтагъддæр суары 
цур арт гуыр-гуыр кæнын райдыдта. Кæрæдзи цæсгæмт- 
тæ дæр арты рухсмæ федтой дыууæ бæлццоны. Къобор- 
ты Къобор уыд бæрзонд æмæ бæзæрхыгтæ арæзт. Ном 
ыл чи æвæрдта, уый, æвæццæгæн, рагацау зыдта, дын- 
джыртæ лæг дзы кæй рауайдзæн, уый æмæ йыл, æвæц- 
цæгæн, ахæм ном дæр уымæн сæвæрдта — Къоборты 
Къобор. 
Садуллæ йæм фæкаст æмæ йæ иугæр дзæбæх куы 
федта, уæд йæ уæрдонæй хордзентæ райста æмæ арты 
фарсмæ нымæтыл æрæвæрдта нартхоры кæрдзын æмæ 
мисыны дурын, стæй дыууæ хъæдык къусы æмæ фæн- 
даггон лæгтæ дыууæйæ дæр æхсæвæрæн мисынимæ 
нартхоры кæрдзын бахордтой. Стæй сæ алчидæр йæ 
уæрдоны батылд æмæ боны цъæхтæм фæхуыссыдысты. 
124 

Раст зæгъын хъæуы, Садуллæ-иу рæдзæ-мæдзæ цы 
акодта, æндæр фынæй — нæ, галтæм зæрдæйæн æнæ 
æхсайгæ кæм уыд. Æмæ, бон цъæхтæ кæнын куы рай- 
дыдта, уæд йе ’мбæлццонмæ бадзырдта: 
— Къобор, цæуын афон у, æмæ рабад. 
— Æгæр раджы нæма у? — йæ ком ивазгæйæ, æнæ- 
<бары афарста Къобор. 
— Нæу, нæу! 
— Хорз уæдæ! — загъта уый дæр æмæ йæ галтæ 
ифтындзынмæ фæцис Æмæ куы фæрæвдз сты, уæд^та 
сæ фæндаджы кой кæнын райдыдтой. 
Цалынмæ Къасарамæ хæццæ кодтой, уæдмæ фæззы- 
гон хуры фæлурс тынтæ уазал къæдзæхы фæрстыл 
схъазыдысты, фæлæ ма уæддæр райсомы уазал уæнг- 
тæ рог кодта, æмæ дыууæ бæлццоны фистæгæй сæ узер- 
дæтты фæрстæм сындæггай цыдысты. Цыдысты мадзу- 
райæ, æрмæст-иу сæ искуы-иу хатт исчи йæ галтæм ба- 
дзырдта: «Æйдæ, цобе!». Каед сындæггай цыдысты, уæд- 
дæр иурæстæджы бахæццæ сты Къасаргайы нарæгмæ. 
Фæлæ уæд, кæй зæгъын æй хъæуы, ныры хуызæн лæгъз 
нæ уыдысты фæндæгтæ. Иу æмæ дзы дыууæ бæлццоны 
нæ атахтис былæй Æррадоны уылæнтæм. Иу æмæ дзы 
дыууæ бæхы нæ фæласта фыдуаг дон дынджыр æмæ 
цыргъ дуртыл йæ холыйы хойгæйæ. Дзырдтой-иу, ома 
дзы уый æмæ уый хæдзар байхæлд. Æмæ ахæм ха- 
бæрттæ иу æмæ дыууæ хатты нæ фехъуыста Садуллæ, 
стæй йæхæдæг дæр фыццаг хатт нæ цæуы Къасарайы 
нарæджы, фæлæ ныр куы акаст нарæг фæзилæнтæм, 
уæд йæ зæрдæ бынтондæр бамæгуыр æмæ Къоборты 
Къобормæ дзуры: 
— Ам нæ кæрæдзийæн æххуыс кæнын бахъæудзæн, 
Къобор. Тынг нарæг у фæндаг. Тæссаг у ахауынæй... 
— Дæ фæндаджы куыст дæхæдæг кæн. Мæнæн дæр 
мæ уæрдон мæ мæтаг.—Кæсгæ дæр æм нæ кодта, аф- 
тæмæй йæ бур галты фарсмæ цæугæйæ багуым-гуым 
кодта Къоборты Къобор. 
125 

Цы ма загътаид Садуллæ дæр. Уыцы иунæг ныха- 
сæй дæр бамбæрста йе ’мбæлццоны ахаст, уымæн йæ 
зæрдæйы конд. Садуллæйæн хъыг куыннæ уыд уыцы 
дзуапп, фæлæ дзургæ ницы скодта, цыма йын йæ ныхас 
хъусгæ дæр нæ фæкодта, йæхи афтæ дардта. Æрмæст 
ын йæ ныхæстæ йæхимидæг иу-цалдæр хатты сфæзмыд- 
та: «Дæ фæндаджы куыст кæн, мæнæн дæр мæ уæрдон 
мæ мæтаг!..» Амæй мын æмбал нæй, — хъуыды кодта 
Садуллæ. Æмæ æппæты нарæгдæр ран тынг дзæбæх 
рауад йæ хъуыддаг. Сæрсæфæн бынатæй ахызт æнæ- 
маст, æнæфыдбылызæй. Æвзæр нæ рауад Къоборты 
Къоборы къахдзæф дæр... 
Цыдысты дарддæр... Сæ фæндаг цыбырæй-цыбыр- 
дæр кодта, уæдæ цы уыдаид. Садуллæ иугæр йе 
’мбæлццоны ахаст куы бамбæрста, уæд, мæгуыр, цыдис 
мадзурайæ, æрмæст-иу æй искуы-иухатт афарста, куыд 
дæ, зæгъгæ, æндæр ницы. Уый дæр-иу цыбыр дзуацп 
радта: «Ницы мын у, цæуын». Æмæ та-иу сæ æнæдзур- 
гæйæ алчи дæр йæ фæндаджы кой кодта. Афтæмæйты 
ныххæццæ сты, уæдæ цы уыдаид, ныхасмæ. Уым сыл 
æрталынг. Ам ма-иу Садуллæ кæддæрты дæр æхсæв 
баззад. Арты рухсмæ-иу суангбонмæ фæбадт йе ’мбæлт- 
тимæ. Фæлæ ныр, кæд Цъыфджыны абырджытæй тас 
у, уæддæр цæуыивæнд скодта. Æмæ, иучысыл куы ау- 
лæфыдысты, Къобороты Къоборимæ куы скуывтой, о 
хуыцау, рæствæндаг нæ фæкæн, зæгъгæ, уæд сæ галтыл 
размæ ахæиыдысты. Сæ уæрдæтты сæмæнтæ, æвæццæ- 
гæн, куыд æмбæлы, афтæ сæрст нæ уыдысты æмæ сæ 
цæлхыты хъинц-хъинц уыцы талынджы комы зæлын 
райдыдта. 
Садуллæ, иугай гæрæхтæй чи фæтарстаид, уыдонæй 
иæ уыд, фæлæ мæнæ ацы ран цы бæллæхтæ æрцæуы„ 
уыдонæй иуæй-иутæ йæ цæстытыл ауадысты. Мæнæ иу 
зæронд лæджы фыдгæнджытæ йæ зонгуытыл æрлæууыи 
кодтой... Уыцы нывы фæстæ йæ цæстыты раз сыстад 
126 

ноджы тæригъæддагдæр цау. Мæгуыр хохаг лæджы 
баурæдтой æнæзæрдæ хъалтæ: 
— Дæ галтæ дæхи къухтæй суæгъд кæн, науæд дæ 
хуры хай аныгуылдзæн. 
— Ныууадзут мæ мæ мæгуырыл. Адон мын куы да- 
рынц мæ бинонты, уæд сæ куыд суадзон? — катайгæн- 
гæ загъта зæронд. 
— Иæ дзых ын ахгæн. Иæ рæйынмæ йын цы хъу- 
сыс? — Йæхæдæг æй берданкæйæ багæрах кодта. Æр- 
хауд мæгуыр ла^г. Цр галтæ йын аскъæрдтой. 
Уыцы уæззау хабæрттæ мысгæйæ йæ сæрыхъуынтæ 
арц слæууыдысты Садуллæйæн æмæ уæрдоны гуыф- 
фæйæ йæ иуæхстон топп фелвæста. «Æз тохмæ цæттæ 
дæн!» — ахъуыды кодта Садуллæ æмæ йæм раст уыцы 
рæстæг бахъæрчындæуыд: 
— Æрлæуу! Да» галтæ дæхи къухтæй суадз! На- 
уæд. Тагъд дбш куы зæгъын! 
— Мæ фæндагæй дæхи... — фæхъæр кодта Садуллæ 
аемæ йæ иуæхсток Цъыфджыны сармадзанау ныннæ- 
рыд. — Цæв сæ, Къоборты дынджыр Къобор, ды дæр! 
Цалдæр нæмыджы йæ фæрсты атахтысты Айларты 
мадзура Садуллæйæн дæр æмæ æдас нæу, уый куы 
бамбæрста, уæд æрхуыссыд иу дынджыр дуры фæстæ 
æмæ сæ уырдыгæй райдыдта æхсын. Акаст Къоборы 
галтырдæм, æмæ уыдон иу ран æнцад лæууыдысты... 
Фæ^æ дзы Къобор зынæг нæй. 
— Цæв сæ ды дæр, Къоборты хъæбатыр Къобор!-- 
барæй та фæхъæр кодта Садуллæ, йæхæдæг та багæ- 
рах ласта тыхгæнджыты. 
— Æллæх, амардта мæ! — райхъуыст хъæдбынæй 
кæйдæр æрдиаг. 
Уыйадыл абырджытæ сæ фæдджитæ æрбатыхтой 
æмæ сæ дымгæйы хъæстæ дæр Цъыфджыны нал уыд. 
Садуллæ бамбæрста, ныр ын тас кæй нал у фыдгæн- 
джытæй уый, æмæ «цобе», зæгъгæ, йæ галтæм рæв- 
дауæн хъæлæсæй бадзырдта. Иæ дæрзæг фæндагыл 
127 

араст. Къоборты дынджыр Къобор та, хæст куы бацай- 
дагъ Садуллæ æмæ хуыснæджыты æхсæн, уæд Æррадо- 
ны былмæ балыгъд æмæ уым кæмдæр хæмпæлты ми- 
дæг нымбæхст. Æмæ иугæр абырджытæй иу фæмард 
æмæ алыгъдысты, уый куы бамбæрста, уæд Садуллæйы 
аййафон, зæгъгæ, йæ галтыл тъæпп-тъæппæй ралæу- 
уыд. Ныййæфта йæ æмæ Садуллæмæ дзуры: 
— Хорз сын фестæм, и? Ды сæ топпæй гуыпп код- 
тай, æз та сыл дынджыр дуртæй ралæууыдтæн. Афтæ- 
тæ, гъе! Гал цы у, уый сын фенын кодтам æз æмæ ды. 
Дыккаг хатт ма ныл искуы куы амбæлой, æмæ цæв сæ, 
Къоборты Къобор, зæгъгæ, куы ныхъхъæр кæнай, уæд, 
хуыцауыстæн, мысты хуынкъ туманæй агурдзысты. Аф- 
тæ нæу?— афарста та йæ Къобор. 
— Афтæ у, афтæ, Къобор. Ды кæм уай, уым абыр- 
джытæ галы фыдæй физонджытæ мерс кæндзысты. Уый 
раст у... — чысыл фæхъус, стæй та галтæм бадзырд- 
та.—Цобе! Тагъддæр, тагъддæр, науæд нæ фысымтæ 
бафынæй уыдзысты... — йæ ныхас кæронмæ нал ахæц- 
цæ кодта æмæ афтæмæй галты фарсмæ ныфсджындæ- 
рæй размæ цыд мæгуыр хæххон лæг, хъæдысæйраг Ай- 
ларты мадзура Садуллæ. 
УАЗАТЫ ЗÆЛДА 
+ ыд сæрдыгои бон. Арвы къуымтæм цыфæнды 
кæстытæ куы фæкодтаис, уæддæр мигъы бындзыгыл 
дæ цæст не ’рхæцыдаид. Æрдзы рæсугъддзинадæй зæр- 
дæ рад. Хъазыбеджы хох дæр йæ зæронд сæр æмæ йæ 
фæтæн уæхсчытыл хæрдмæ схæцыд æмæ, йæ бынмæ цы 
тигъджын хæхтæ, цы лæгъз быдыртæ уыд, уыдоныл сæ- 
рыстырæй фæлгæсыд. Уæдæ æнусон хур дæр ныгуылæ- 
нырдæм дзæбæх фæкъул. Тæссармæ кæсын райдыдта 
æмæ парчы бæлæсты аууæттæ уыцы дæргъæццонæй сæ- 
хи зæххыл кæлæхы галы уагъд акодтой. Æмæ кæд абон- 
128 

дæргъы дунедзæгæрæг кодта, йæхъарм комулæфткæр- 
дæджы хæлттæ сыгъта, уæд ныр фæсаст... Улæфын фен- 
цондæр... 
Фæлæ ма уæддæр Уазаты Зæлда Хетæгкаты Къо- 
стайы номыл парчы сусхъæд бæласы бын бады æмæ йæ 
галиу цонгæй æрæнцад бандоны тигъыл. Куыд ничи йæ 
фæфиппайа, афтæ аивæй акæс-акæс кæны парчы дуа- 
рырдæм, æмæ йæ чи хъæуы, ууыл йæ цæст куы нæ æр- 
хыцыд, уæд та йæ зæрдæ бамæгуыр æмæ сагъæсты 
къуыбылой фестад: " 
— Уæдæ та кæм ис мæ Гæвди? Кæм æрбадæлдзæх? 
Хъуамæ раст фондз сахатыл мæнæ ацы бандоны цур 
мæнмæ æнхъæлмæ кастаид. Зæлда ма уæддæр иучысыл 
абадт, стæй та ноджыдæр иу каст акодта парчы 
дуарырдæм æмæ та йæ цæст куы ницæуыл æрхæцыд, 
уæд йæ бынатæй сыстад. Масты уылæнтæ йæ тугдадзин- 
ты ленчытæ. кæнынæй нал æмæ нал æнцадысты. Ден- 
джызы уылæнтау уыдон дæр сæхи зæрдæйы къултыл 
хостой æмæ хостой. Кæй зæгъын æй хъæуы, хæрамдзи- 
над нæ, фæлæ уыдон уыдысты уарзондзинады уылæнтæ. 
Зæлдайы фæндыд, тагъддæр Гæвдийы зæрдæйы цы ты- 
мыгъ уыд, уыимæ куы сиу уыдаид йæ зæрдæйы цæф, 
æмæ мæнæ ныр сыстад йæ бынатæй æмæ иуран лæу- 
гæйæ баззад. 
Уый уыд бæрзондгомау, хæрзконд сылгоймаг. Зæд- 
мæ дæр ма бакæс æмæ уымæ дæр. Йæ уадултæ туджы 
зылдысты. Ие стыр сау цæстытæ та цырæгътау сыгъды- 
сты. Иæ уæлæ — рæсугъд урс зæлдаг къаба. Æмæ йын 
уый дæр, йæ цæсгом цы уыд, уымæй кодта ноджы рæ- 
сугъддæр æмæ ирддæр. Тынг ыл фидыдта йæ урс къа- 
ба. Хорз бадт сылгоймагæн йæ фидар уæнгтыл. Иæ 
урс хъуырыл та сызгъæрин фæрдгуытæ. Гæвди кæй нæ 
фæзынд, уый тыххæй Зæлда мæсты кодта æмæ-иу иугæр 
йæ масты уылæнтæ куы базмæлыдысты, йæ къæхты бы- 
нæй-иу куы ныуулæфыд, уæд-иу йæ пух риутæ сызгъæ- 
рин фæрдгуытыл куы хæрдмæ схæцыдысты, куы та-иу 
5 Зынвæндæгтæ 
129 

фæстæмæ бынмæ ныттылдысты. Æмæ уыцы хъуыддаг 
дæр уындджындæр кодта сылгоймаджы. Иæ рæсугъд- 
дзинад, кæй зæгъын æй хъæуы, Зæлда йæхæдæг дæр æм- 
бæрста æмæ сæрыстыр уыд йæхицæй, йæ конд æмæ йæ 
уындæй. 
Фæлæ ацы тæвд бон ардæм кæй тыххæй æрбацыд, 
уый куы нæ фæзынд, кæм хъуамæ фембæлдаиккой, уы- 
цы бынатмæ, уæд йæхимæ мæсты кæнын райдыдта: 
— Ай цы хабар у! Цы мыл æрцыд? Мæ уынд уынд, 
мæ конд конд. Уæд мæхицæн аргъ кæнын цæуылнæ зо- 
нын. Æз нæ, фæлæ ме ’рбацыдмæ хъуамæ мæнæ ацы 
бандоны цур æнхъæлмæ уый кастаид. Æмбæлгæ дæр 
афтæ кæны æмæ фидаугæ дæр. О, о, фæлæ æз та цы ми 
кæнын, æз? — йæхимлдæг хъуыдытæ кодта Зæлда æмæ 
айтæ-уыйтæ нал фæкодта, фæлæ Сабырдзинады про- 
спектырдæм сындæггай фæраст, хæрзсындæггай, йæ 
къæхты бынмæ каст, афтæмæй. 
Дардмæ дæр-иу йæ зонгæтæй искæй ауыдта, зæгъгæ, 
уæд-иу йæхи иннæрдæм азылдта. Æмæ мæнæ асинтыл 
уæлæмæ куы схызт, парчы дуар йæ фæстæ куы аззад, 
уæд дæр ма фæйнæрдæм акæстытæ кодта, фæлæ та 
Гæвдийыл йæ цæст не ’рхæцыд. Æмæ йыл уый дæр къух 
ауыгъта, ома хæйрæджыты амæттаг фæу, кæд афтæмæй 
у, уæд, æмæ дæлæрдæм йæ фæндаг сарæзта. Горькийы 
уынгæй куыддæр фæдæле, афтæ дын кæсы, æмæ «Инту- 
ристы» рестораны дуарæй æртæ лæджы рацыд æмæ уым 
æрлæууыдысты, цæуылдæр æхсызгон ныхасгæнгæйæ. 
Сæ иу уыди Гæвди. Сæ фæрсты исчи цæуы æви нæ, уый 
сæ йæ зæрды кæрон дæр никæмæн уыд. Зæлда дæр сæ 
рæзты æруад, æмæ сæ уый дæр ничи фæфиппайдта, 
æниу æй Гæвдийы æмбæлттæй зонгæ дæр ничи кодта. 
Æрæджиау сæ иу дæлæрдæм фæкаст æмæ Зæлдайы уы- 
цы хæрзкондæй куы ауыдта, уæд йæ рæмбыныкъæдзæй 
Гæвдийы фарс басхуыста: 
— Дæлæ цы кæф фæленк кæны, дæлæ! Куы рай- 
гуырдтæн, уæдæй нырмæ ахæм нæма федтон, — стæй йе 
130 

’мбæлттырдæм фæкаст æмæ ма йæ ныхæстæм бафтыд- 
та. — Ехх, æмæ йæ ныр дæхирдæм цъæпæрайæ æрба- 
хаф! 
Æнахуыр адæймаджы ныхæстæ Зæлдайы хъустыл, 
æвæццæгæн, æруадысты æмæ йæм уый дæр йæ уæхсчы- 
ты сæрты æхсгæ каст фæкодта, Гæвдиимæ фемдзаст. 
Кæй зæгъын æй хъæуы, Гæвди уайтагъддæр базыд- 
та, Зæлда мæсты кæй у, уый, фæлæ йæ цæмæй йе 
’мбæлттæ ма бафиппайой, уый тыххæй ма уæддæр кæфы 
кой чи кодта, уый æфсоны фарст акодта: 
— Кæмæй зæгъыс? 
— Дæлæ чи фæленк кæны, уыцы урс кæфæй... 
— Гъа-а, уынын æй, — йæхæдæг хъуыды кодта, 
зæгъгæ, уыцы кæфы цъæпæрайæ йæхирдæм нæ, фæлæ 
комкоммæ йæ хъарм хъæбысмæ чи æрбахафы, ахæм дæр 
ис. Мæнæ ныртæккæ дæр дæ цуры лæууы, — хъуыды 
кодта Гæвди, йæхæдæг зына-нæзына йæ мидбылты ба- 
худгæйæ йе ’мбæлттæм дзуры: — Сымахимæ ныхас кæ- 
нынæй, зæххардыстæн, никуы бафæллаин, фæлæ мын 
куыстмæ ферæджы, æмæ кæд гæнæн æмæ амал ис, уæд 
бахатыр кæнут. 
— Дæ хорзæхæй, Гæвди, дæ хъуыддæгтæ кæн. Мах 
æвдæлон адæм стæм. Тагъд кæнын нæ ничердæм хъæуьк 
Беслæныхъæумæ изæрмæ уæддæр ныххæццæ уыдзьь 
стæм.—Æмæ уыцы ныхасы фæстæ Гæвди дæлæрдæм 
араст. Фæлæ ма уæддæр кæфы кой чи кодта, уый йæ фæ- 
стæ адзырдта: 
— Уыцы урс кæфы куы ныййафай, уæд-иу ын мæнæй 
саламтæ. 
— Уый дын мæ быгъдуан, — фæстæмæ нал фæкаст, 
афтæмæй йын дзуапп радта Гæвди æмæ цæугæ-цæуын 
йæхицæн ныфсытæ авæрдта, ома тагъд ма кæн, мæнæй 
уый. Зæлда ам хæстæг искуы уыдзæн. Æнхъæлмæ мæм 
кæй кæсдзæн, уый æппындæр дызæрдыггаг нæу. Æрма- 
хуыр у, ничердæм фæуыдзæн. Дæхæдæг ыл æддæмæ 
ахæц-ахæц куы кæнай, уæддæр дæ атонын нæ баком- 
с* 
131 

дзæн. — Хорз ын зыдта Гæвди йæ зæрдæйы фæлмæндзи- 
над æмæ куыддæриддæр загъта, хъуыддаг æцæгæй дæр 
афтæ рауад. 
Зæлда хуызисджыты хæдзары дуармæ куы ныххæц- 
цæ, уæд æрлæууыд æмæ къулыл цы хуызистытæ уыдис, 
уыдонмæ йе ’ргом сарæзта. Фæлæ, æвæццæгæн, хуызи- 
стытæй уынгæ дæр никæй кодта. Æрмæст сыл йæ цæст 
иу кæронæй иннæмæ уæлæнгæйтты цъыгъгъуытт ласта. 
Ома мæ ам лæугæ чи фена, уый зæгъдзæн, æвæццæгæн, 
Зæлда йæ хуыз исынмæ æрбацыд ймæ йæхи дæр, æвæц- 
цæгæн, афтæ тынг уымæн сарæзта. 
Уалынмæ йæ Гæвди дæр æрæййæфта. Фæстæты йæм 
бахъуызыд æмæ йын йæ хъарм къухтæй йæ урс цонгыл 
æрхæцыд. 
Зæлда йæм кæсгæ дæр нæ фæкодта, афтæмæй дзуры: 
— Дæ къухтæ! 
— Мæ къухтæ? — бакаст æм Гæвди. 
— Ахъуытты сæ кæн!.. Суадз, зæгъгæ, дын куы загъ- 
тон! Исты дын гæдыйы лæппын дæн, цы мæм æвнæлд- 
тытæ кæныс? Хъусыс? Дæ къухтæ! 
— Хъусын, фæлæ та дыл, æнхъæлдæн æмæ æнхъи- 
зæн ныччындæуыд? Æнхъизын та куы райдыдтай. Дæ- 
химæ ма бакæс? Де ’рфгуытæ ныттар сты, ныффыдынд 
дæ. Цы кодтай? Цы дыл æрцыд?.. 
— Цы мыл æрцыд?.. Мæныл ницы æрцыд, фæлæ та 
дæуыл къогъо кæм фæхæцыд? Ацы дынджыр уынджы 
дæ арахъхъы тæфæй ацæуæнтæ куынæуал ис? Гъæй 
кæн ардыгæй... Де ’нтыды боцкъа мæ разæй атул!.. Ныр- 
тæккæ дæ мæ цæст дæр куыннæуал фена, афтæ бакæн. 
— Оу, мæнæ диссæгтæ! Цы дын кодтон, уый ма мын 
зæгъ? 
— Дæ сахатмæ ма æркæс, цал у? 
— Авд æмæ .æрдæг. 
— Фондз сахатыл та кæм хъуамæ уыдаис? 
— Беслæныхъæуы мæ сабийы бонтæ кæимæ æрвы- 
стон, уыдонæй мыл дыууæ фембæлд, Зæлда, дыууæ!.. 
132 

Къамбецы хуызæн дыууæ лæджы мæ ресторанмæ сæ 
хъæбысы бахастой! Æмæ... 
— Æмæ... — Гæвдимæ мæсты каст бакодта Зæлда. 
Уый асæй уыдис рæстæмбис адæймаг, бæзæрхыг, уæнг- 
джын. Тынг ыл фидыдтой йæ цыбыр рихитæ. Ие стыр 
сау цæстытæй та уарзондзинады тынтæ ивылдысты Зæл- 
дайырдæм. Фæлæ йын уыцы миниуæг сылгоймаг фип- 
пайгæ дæр нæ фæкодта, афт.æмæй та йæхи ныхæстæ ног 
сфæэмыдта: 
— Æнтъæргæ кæн дæ рагон хæлæрттæм, æндæр ни- 
цы! Бамбæрстай? — Иæхæдæг цæхæртæ калгæ фæраст 
æмæ Ленины уынгмæ куы бахæццæ, уæд уым дæлæрдæм 
фæзылд. Куы фæаууон, уæддæр ма .Гæвди йæ фæстæ 
атындзыдта, фæлæ та Зæлдайы хъæлæс райхъуыст: 
— Иунæг .къахдзæф дæр мæ фæстæ куыннæуал ра- 
кæнай, афтæ! 
Гæвди дæр Зæлдайы зæрдæйы ахаст æнæ зонгæ нæ 
уыд æмæ иуран лæугæйæ баззад. Иæхимидæг хъуыдытæ 
кодта, зæгъгæ, ныртæккæ йæ фæстæ куы ацæуон, уæд- 
дæр кæрæдзийы не ’рæмбардзыстæм. Зæлда йæ уагыл 
нæу. Иæхимидæг фыцы. Иæ масты боцкъа уыциу гуыпп 
ныккодта. Ссыгъд. Æмæ куыд тагъд ныггуыпп 
ласта, афтæ тагъд хуысгæ дæр акæндзæн. Ныр, мæ- 
гуыр, афонмæ йæ хæдзары бады æмæ кæй атæвд, дзу- 
рын дæр мæ кæй нал суагъта, ууыл фæсмон кæй кæн- 
дзæн, уый æппындæр дызæрдыггаг нæу. Бирæйы фаг не 
свæййынц йæ масты цæхæртæ, марджы тылд нæ 
вæййынц. Афтæмæй, хъуыдытæгæнгæ, Гæвди адæмы æх- 
сæн аныгъуылд. 
II 
Хæхтæ æмæ дæтты, хъæдтæ æмæ фæзты æхсæв йæ 
сау хъæццулы бын æркодта. Дуне ныссабыр. Дзæуджы- 
хъæу дæр рæдзæ-мæдзæ кæнын райдыдта. Æрмæст ма 
Терк йæ гæндзæхтæ цагъта... Иæ нæрынæй не ’нцад. 
133 

Дуртæ æууылдта. Уæдæ стъалытæ дæр кæцæйдæр дар- 
дæй сæ гыццыл цæстытæ æрныкъул-æрныкъул кодтой, 
цыма мæнæ Гæвдимæ дзырдтой: лæппу, гуызавæтæ кæ- 
ныныл цы схæцыдтæ? Дæ зæрдæйы сагъæсты уылæнты 
цы хъуырдухæн кæныс? Дæ базыртыл иучысыл хæрд- 
мæ схæц æмæ цæугæ дæ зæды хаймæ. Зæлда нырма ба- 
зыл йæ сæр дæр нæма æрæвæрдта. Де ’рбацыдмæ куы 
бæллы, дæ фенынмæ, уæд де уæнгтæ цы æруагътай? Бу- 
стæтæ дыл цал æмæ цал хатты акодта, уыдон нымайын 
дæ бон дæр куы нæ бауыдзæн, уæд цы ныссабыр дæ! 
Цырддæр, гормон, цырддæр. Æм& Гæвди дæр айтæ- 
уыйтæ нал фæкодта, фæлæ уайтагъддæр йæ базыртыл 
хæрдмæ схæцыд æмæ Ленины уынджы, Зæлда цы хæдза- 
ры цæры, уый цур æрлæууыд... Иучысыл алæууыд æмæ 
йæ зæрдæйы пуыпп-гуыпп куы фæсабыр, уæд хæрзсын- 
дæггай рудзынджы авг дыууæ хатты бахоста йæ рахиэ 
къухы амонæн æнгуылдзæй, иннæ хæттыты куыд фæ- 
хойы, раст афтæ. 
Зæлда, кæй зæгъын æй хъæуы, чи хойы, уый й;«- 
къуырцц-къуырццæй базыдта æмæ, чи дæ, зæгъгæ, фæрс- 
гæ дæр нæ бакодта, йæ урс кофтæ йæ уæхсычтыл дæр 
не ’рбакодта, афтæмæй дуар байгом: 
— Мидæмæ, æнафоны уазæг, — загъта сылгоймаг 
хæрзсындæггай, йæ ныхас ын æхсæвы уддзæф сыхæгтæй 
куынникæйы хъусты бацæгъда, афтæ. Æмæ иугæр дуар* 
муы ахгæдта, уæд Зæлдайæн йæ маст бынтондæр атад 
æмæ Гæвдимæ йæ мидбылты фæлмæн худт бакæнгæйæ- 
дзуры: 
— Абон мæ куыд ахынджылæг кодтай, æвæдза! Ни- 
куы дын æй ферох кæндзынæн. 
— Зæлда, зондджын адæймаг куы дæ, уæд?.. 
— Уæд цы? 
— Адæймаг зилгæдымгæйы хъæбысмæ дæр бахауы 
æмæ йæ иуран цъилау тыр-тыр кæнын райдайы... 
— Æмæ дæу та йæ уæлныхты цавæр зилгæдымг:е 
систа, хус сыфтæр куы нæ дæ, миййаг. 
134 

— Раст зæгъыс, Зæлда, хус сыфтæр нæ дæн, фæлзе 
адæймаг дымгæйæ тыхджындæр у. Кæдæм мын загътай, 
уырдæм афоныл рараст дæн. Хъуамæ, зæгъын, фондз 
сахатыл, Зæлда мын кæдæм бацамыдта, уым бандоныл 
бадон, Зæлдайы, зæгъын, æнхъæлмæ кæсын куыннæ ба- 
хъæуа, афтæ... 
— Æмæ дыл цы æрбамбæлд? Цаауылнæ схæццæ 
дæ? — йæ ныхас ын йæ дзыхæй айста Зæлда æмæ йын 
комкоммæ йæ цæстытæм ныккаст. 
— Куы дын æй загътон... мæ беслæныхъæуккаг æм- 
бæлттæ. Мæ сабийы бонтæ кæимæ арвыстон, уыдон. 
— Æмæ цы?.. 
— Æмæ н.ицы, цы зоныс, уый йедтæмæ. 
— Нæ фæлæ хивæнд æмæ фыдуаг дæ. Куы нæ дæ 
фæндыдаид, уæд дын.цы акодтаиккой? Зæгъ-ма! 
— О, мæнæ диссаг! Уæдæ сын, мæ уарзонмæ тагъд 
кæнын, зæгъгæ, мæ сусæгдзинæдты къуыбылой райхæлд- 
таин, гъы? Уæд хуыздæр уыдаид? 
— Цæй, хорз, хорз! Дæхи сраст кодтай. Кæддæрид- 
дæр мын æфсæнттæ фæкæныс! Алы диссæгтæ мын адзу- 
рыс æмæ дыл æз дæр баууæндын. Мæн фæлмæнзæрдæ 
æмæ хатыргæнаг цы хуыцау фæкодта, уый... 
— Уый сызгъæрин фестæд, Зæлда, сызгъæрин,— йæ 
ныхас æм баппæрста Гæвди æмæ сылгоймагмæ комком- 
мæ ныккаст, цыма йын йæ цæстыты джипул кодта, раст 
уый хуызæн. Стæй ма йæ ныхæстæм бафтыдта. — Зæл- 
да, мæ хорз Зæлда, ныууадзæм ма зæрдæкъахæн ны- 
хæстæ, кæй хъæуынц, дæ хорзæхæй?.. Уый бæсты дын, мæ 
зæды хай, мæнæ дæ фæлмæн былтæн фæлмæн ба нык- 
кæнон, — æмæ йæм сылгоймаг дæр йæхи баивæзта. 
— Мæнæ цы ис, мæнæ, удхæссæджы килограмм!.. Дæ 
хæдзармæ куы ныццæуай, уæд дæ усы фæлмæн былтæн 
фæлмæн батæ кæндзынæ. 
— Фæндаджы къахыл лæуд дæн, афтæмæй та мын 
ме ’нæуынон адæймаджы мæ зæрдыл æрбалæууын код- 
тай. Æвæццæгæн, фыдæнæн. Æз та, зæгъын, Зæлдаимæ 
135 

абадон, аныхæстæ кæнæм. Ауынаффæтæ. Иу мæй, зæ- 
гъын, кæрæдзи н.æ фендзыстæм. 
— Æмæ дæ уæд раздæр æрбацæуын хъуыд, раздæр. 
Ныр цафон у?.. Æмбисæхсæв!.. Æмæ мын афтæмæй мæ 
рудзгуытæ æрбахостай. Уæхимæ дæм æнхъæлмæ кæс- 
дзысты... 
— Мæнмæ ничи æнхъæлмæ кæсы. Æз нæхимæ дæн.. 
Никæдæм мæ хъæуы цæуын, бамбæрстай? — сдзырдта 
Гæвди тызмæгæй. 
— Хорз... Хорз... Мæсты ма кæн... 
— Ай цы хабар у, дæ хорзæхæй?.. Абон мын лидзгæ 
акодта, ныр та. 
— Цæй хорз, хорз! — загъта та Зæлда дæр æмæ Гæв- 
дийы йæхирдæм фæзылдта. — Удхæссæджы килограмм,. 
удхæссæджы, — загъта та Зæлда æмæ Гæвдийы русæн 
адджын ба ныккодта. 
— Ды мын бустæтæ кæныныл схæцыдтæ, фæлæ ныр» 
цы чындæуа? Иу мæй та дæ нæ фендзынæн. Раст дын 
куы зæгъон, уæд мæ мæ куысты уыттыры къæбæлылба- 
кодтой. Ардыгæй, дам, исчердæм æнтъæргæ кæн æмæ 
дæ фæллад суадз. Сæхæдæг мын путевкæ мæ къухты 
ныссагътой Сау денджызы былмæ, Гагрæмæ. Цыдæртæ 
ма сын зæгъинаг уыдтæн, фæлæ мæ мæ дзых схæлиу кæ- 
нын дæр нæ бауагътой. 
— Æмæ ницы кæны, ницы. Гæвди. Баулæфын дæ 
хъæуы, уæдæ куыд. 
— Омæ... 
— Омæтæ йедтæ мауал кæн, æз дæр дæм истæмæйты 
фæкæсдзынæн. 
— Истæмæйты дæр хорз у, фæлæ æнкъард кæндзы- 
нæн æнæ дæу. Уыцы мæй мыл афæдзæй даргъдæр ныу- 
уыдзæн дæ уындмæ бæлгæйæ. 
— Дæхи цæмæй аирхæфсай, уый дæм уыдзæн æьлæ 
уæд рæстæг дæр тагъддæр уайдзæн. Стæй, мæ хур, ден- 
джыз. Хæларзæрдæ денджыз æвдадзы хосæй уæлдай 
136 

нæу. Дæхи найдзынæ æмæ... — йæ ныхас кæронмæ нал 
ахæццæ кодта Зæлда. 
Уый дæр сылгоймаджы йæ хъæбысы æрбакодта. 
— Райсом-иу мæ фондз сахатыл райхъал кæн. 
— Хорз, — загъта Зæлда дæр æмæ цырагъ ахуыссын 
кодта. 
Райсомæй æхсæз сахаты дæр нæма уыдис, афга* 
Гæвди сæхимæ балæууыд æмæ фæлладхуызæй стъолы 
фарсмæ æрбадт. Ус дæр æм йæхи хæстæгдæр байста 
æмæ кæд мидæгæй йæ туг цæджджинагау фыхти, уæд- 
дæр йæхиуыл ныххæцыд. Нæ йæ фæндыд загъд кæнын. 
Стыхсти гуымиры æмæ дæрзæг цардæй. Сæ кæрдзын 
кæд асаст, уæддæр ма ус архайдта йæ баныхасыныл. 
Фæлæ та-иу, «рæсугъд Зæлда», афтæ хуыдта Гæвдийы 
уарзоны, йæ зæрдыл куы æрбалæууыд, уæд-иу йе уæнг- 
тæ базыр-зьгр кодтой. Тарст, Гæвди бынтондæр куы 
ацæуа, уымæй. Æмæ та мæнæ ныр дæр хъуыды кæны 
йæхинымæр, æвæццæгæн, та дысон дæр уыцы хъапхаймæ 
уыд, уыимæ уыдаид, уæдæ цы. Æмæ кæд дæрзæг дзырд 
мæ дзыхæй не схаудзæн, зæгъгæ, йæхицæн фидарæй 
дзырд радта, уæддæр та мæнæ ныр, Зæлда йæ зæрдыл 
куы æрбалæууыд, уæд масты тыппырæг йæхиуылхæрд- 
мæ схæцыд æмæ й-æ лæджы афарста: 
— Цымæ кæрæдзимæ бирæгъты -каст кæдмæ кæн- 
дзыстæм? 
— Æмæ йæ нырма нæма базыдтай? 
— Æз ницыма базыдтон, фæлæ йæ кæд ды зоныс, 
уæд æй, табуафси, мæнæн дæр зæгъ, — йæ маст уром- 
гæйæ дзырдта ус. 
— Зæгъдзынæн, зæгъдзынæн. Цæуылнæ йæ хъуамæ 
зæгъон? 
— Хъусын дæм, уæдæ, — загъта та уыцы сабыргай. 
— Зæгъын дын æй, уæдæ! Цалынмæ æз æмæ ды иу 
хæдзары цæрæм, уæдмæ. Исты ма дæ хъæуы мæнæй? 
— Æмæ ма уæд ардæм цы æрбабырыс? Цæуылнæ 
137 

ахъуытты вæййыс ардыгæй? Æви дын исчи дæ фæд- 
джийыл ныххæцыд? 
— Уый дæ хъуыддаг нæу! Мæ зæрдæ куыддæриддæр 
срæцугъа, ныр цæуын хъæуы, зæгъгæ, афтæ мæ дæ цæ- 
сты кæронæй дæр нал фендзыкæ. 
— Ифтыгъд та дæ! Æвæццæгæн та дысон дæр уыцы 
хъапхаймæ уыдтæ. Зæгъ ма мын, йе ’хца йын уарзыс 
æви йæхи? Чи дын сæ адджындæр у? 
— Æдылы дæ æмæ æдылы ныхæстæ лæхур, цас дæ 
фæнды, уыйбæрц! — тызмæгæй йæм бакаст Гæвди, стæй 
иннæрдæм азилгæйæ йæ ныхæстæм бафтыдта. — Уар- 
зын æй. Уарзын æй, — загъта дыккаг хатт ноджы карз- 
дæрæй, — уарзын æй дæуæй мин хатты фылдæр. Уæвгæ 
мæм дæумæ раджы кæддæр уарзондзинадæй цы гыццыл 
мисхал уыд, уый атад. Мæнæ сусæны мæй хурмæ тым- 
был къухыйас их куы æрæвæрай æмæ уый куыд атайа, 
раст афтæ уыцы уарзондаинады мур дæр атад. Иæ кой, 
йæ хъæр дæр нал ис. Бамбæрстай мæ æви нæма? 
Ус йæ лæгмæ хъуыста, кæд мидæгæй цъæх пиллон 
уагъта, уæддæр. Иæхиуыл ныххæцыд, æнæуи та хъуыды 
кодта, зæгъгæ, ма Терчы дон, уалæ цъититы хъæбысы 
кæм райгуырд, уырдæм ма фæстæмæ <кæд аздæхдзæн, 
уæд ма Гæвди дæр хæдзары лæг бауыдзæн. Афтæтæ 
хъуыдытæгæнгæйæ йæ фыцгæ маст ныггуыпп кодта, йæ 
цæсгом туджы разылд æмæ йæ лæджы цонгыл фæхæ- 
цыд, уыциу схуыст æй акодта сæ хæдзары къæсæрæй: 
— Æнтъæргæ кæн ардыгæй, куыдзы хъæвдын! Кæс 
ма уыцы цъаммармæ. Цæмæй мæ ахынджылæг кæна, 
æвæццæгæн, ма уый тыххæй æрбауад. Дæ мукъутæ ма 
мæнæ ацы дуарæй искуы куы æрбадарай, уæд дын де 
’дылы сæр æртыскæнæй дыууæ дихы фæкæндзынæн! — 
йæхæдæг мидæмæ бахызт æмæ дуар ахгæдта. 
Софи йæхицæн бььнат нал ардта, йæ масты рохтыл 
æрбахæцын йæ бон нал уыд æмæ’бауынаффæ кодта: цы- 
фæнды куы кæна, адæм мыл мæ къæйныхдзинады тых- 
хæй зарджытæ куы кæной, уæддæр абон уыцы Зæл- 
138 

дайæн æнæ фенгæ нæй. Хъуамæ йемæ лæгæй-лæгмæаны- 
хас кæна. 
Сихорафон уыдаид, афтæ Софи æцæгæй дæр Зæл- 
дайы дуар куы бахоид. Зæлда йæ куы ауыдта, уæд хор- 
зау нал фæцис, фыццаг дуар ахгæнынвæнд акодта, фæлæ 
йæ йæ сæрмæ не ’рхаста æмæ йын сæры батылдæй аца- 
мыдта, ома мидæмæ рацу. 
Софи къæсæрæй ^уы бахызт, уæд æдзæмæй дуаргæ- 
рон æрлааууыд æмæ фæрсæджы каст комкоммæ кæны 
сылгоймаджы цæстытæм. 
— Табуафси, бадгæ æркæн, — къæмдзæстыгхуызæй 
йæм дзурын сфæрæзта фысым. 
Фæлæ Софи бандонмæ кæсгæ дæр нæ бакодта. Йæ- 
химидæг хъуыды кодта, мæ уарзон адæймагмæ куы нæ 
æрбацыдтæн, зæгъгæ. Æмæ иугæр куы нæ æрбадт, уæд 
та йæм Зæлда дзуры: 
— Хъусын дæм. 
— Ныууадз мæ, дæ хорзæхæй! Дæ мад, дæ фыды ха- 
тырæй, курын дæ, ныууадз мæ. Мæ зæрдæйы мын дæ пох- 
цийы цыргъ дæндæгтæй мауал рахаф-бахаф кæн... 
Сфæлмæцыдтæн! Бафæлладтæн! Ныууадз мæ! 
— Чи дæ нæ уадзы? 
— Ды? 
— Æз дæ фыццаг хатт куы уыньш, уæд?.. 
— Дæ уынæнтæн та дын цы зæгъон. Гæвди мæ лæг 
у, бамбæрстай, мæ лæг! Дæхирдæм æй цы айваз-айваз 
кæныс? Кæд лæджы фыдæй афтæ мæлыс, уæд лæгтæ би- 
рæ. Ус кæмæн нæй, иу ахæмы бæрзæйыл ныххæц, æнак- 
каг! 
«Æна>ккаг», зæгъгæ, куы сдзырдта Софи, уæд Зæлда 
дæр йæхи нал баурæдта. 
— Æнаккаг, æвæццæгæн, ды дæхæдæг дæ, уый йед- 
тæмæ дæ лæг дæ фарсмæ уаид. Иæ хорз усæй йæ къах 
æддæмæ никæй фæхæссы, уый дæ рох ма уæд. 
— Ды йыл архъан баппæрстай. Иæ туг ын сæнхъи- 
139 

зын кодтай , æнаккаг, æмæ уый дæр дæ хуызæн хъап- 
хай у, æндæр... 
— Æмæ уæд дæумæ цæуыннæ æнхъизы йæ туг? 
Цаэуыннæ йын æй рафыцын кæныс? Ды дæр сылгоймаг 
куы дæ? 
— Сылгоймаг! 
— Нæ фæлæ цы, уый зоныс! Æнтъæргæ ма кæн ар- 
дыгæй! — Зæлда йын йæ базыгыл фæхæцыд æмæ йæ 
дуарæй æддæмæ асхуыета, йæхæдæг уыцы мæстыйæ мм- 
дæмæ бахызт, дуар ахгæдта æмæ хъæрæй загъта:—Æз 
дæр сылгоймаг дæн. Мæнмæ дæр нæлгоймæгтæй цыдæр 
хай хауы, æппынфæстаг! Нæ йæм кæсыс? Ныр æй дæ 
цæсты кæронæй дæр нал фендзынæ, кæд афтæ у, уæдГ 
Уый дын хъапхай, стæй цъаммар!.. Ды адæймаг куы 
уаис, уæд дæ дæ лæг æддæмæ нæ лидзид! — Уыцы ныхæ 
стæ куы загъта, уæд диванмæ йæхи баппæрста æмæныу- 
уынæргъыдта: — О-о, мæнмæ дæр хауы лæгтæй хай!.. 
III 
Гæвди Сау денджызы был йæ уæнгтæ парахатæй 
айвæзта. Денджызы фæлмæн уылæнтимæ хъазынæй 
бæфсæст. Иæ буар сфидар — ссау. Уæдæ йæхи цæмæй 
аирхæфстаид, уымæй дæр цух нæ уыд. Кинойæ зæгъай^ 
сылгоймæгтæй зæгъай. Иудзырдæй, йæхи ницæмæй фæ- 
хъулон кодта. Уæдæ ресторанмæ дæр фæндаг базыдта. 
Æмæ йын зилгæдымгæ уайтагъддæр йæ уæлæнгай дзыл- 
пытæ сфæлдæхта. Гæвди айтæ-уыйтæ нал фæкодта фæ- 
лæ Зæлдамæ тел ныццавта, ома мæ дзыппы дымгæ 
къуыс-къуыс кæны, æмæ санаторимæ ацыд. Кæрты 
баййæфта бирæ адæм. Хъазт уыд йæ тæк- 
кæ тынгыл. Гæвди дæр та йæ цыбыр базыртыл 
хæрдмæ схæцыд. Иæ зæрдæйы фæндиаг сулæфыд. Иæ 
къухтæ фæйнæрдæм айтыгъта. «Æрц тох», зæгъгæ, 
фæхъæр кодта æмæ йæ къахфындзтыл сиргæ иу-цалдæр 
140 

хатты æрзылд хъазты зылды. Кафынмæ та Иры зæххыл 
уый хуызæн, æвæццæгæн, хæрзстæмтæ сты. Адæм ыл сæ 
цæст æрæвæрдтой. Иемæ чи кафыд, уыцы бурдзалыг чызг 
дæр мæнæтæй нæ уыд. Æвæццæгæн, уый дæр хихъæппæ- 
рисадон къордты бирæ фæкафыд. Тынг корз арæхст 
тымбыл кафты аивдзюнад равдисынмæ. Цыма цæрæн- 
бонты дæр иумæ фæкафыдысты, афтæ хорз фидыдтой. 
— Ноджыдæр!.. Ноджыдæр!.. Ноджыдæр! — кафт 
куы фесты, уæд хъæр кæнын райдыдтой алырдыгæй. 
Уыдон дæр кафыдысты, æхсызгон сын уыд, сæ кафт 
адæмы зæрдæтæ кæй агайдта, уый. Фæлæ кафт куы фе- 
сты æмæ чызг йæ бынатмæ куы бацыд, уæд Гæвди дæр 
йæ фарсмæ æрлæууыд æмæ йæм йæ мидбылты бахуд- 
гæйæ бакаст. 
— Бузныг, мæ зæды хай, дæуимæ кафынæй никуы 
бафæллаин. 
— Æз дæр! 
— Мæ цæст дыл куынникуы æрхæцыд? Кæд æрба- 
цыдтæ ардæм? 
— Знон. 
— Æз та ныр фынддæс боны дæн ам. Æмæ ма дзы 
фæуыдзынæн. Акæфтытæ ма кæндзыстæм иумæ, — загъ- 
та Гæвди бурдзалыджы къухыл хæцгæйæ. 
— Акæфтытæ кæндзыстæм, — бакаст æм разыхуызæй 
чызг дæр. 
— Æмæ уæдæ... — цыдæр зæгъинаг ма уыдис Гæвдиг 
фæлæ йæ ныхас кæронмæ нал ахæццæ, фæхъус. 
— Æмæ уæдæ цы? Цы зæгъинаг уыдтæ? Хъусын .дæм. 
— Цы куы зæгъай, мæ зæды хай, уæд мын дæу мæ 
цурмæ цыхуыцау æрхаста, уый тыххæй, зæгъын, куы 
акувиккам, уæд æвзæр нæ уаид. 
— Иумæ дзæбæх кæй акафыдыстæм, уый тыххæй 
зæгъыс? — фæлмæн худт бакæнгæйæ Гæвдимæ бакаст 
бурдзалыг. 
— Уый тыххæй дæр уæд! Фæлæ дæм куыд кæсы мæ 
фæндон? — Гæвдимæ ма фæндагмæ цыдæр капеччытæ 
141 

уыд æмæ дзырдта ныфсДжынæй. Зæлдайыл йæ зæрдæ 
дардта, зæгъгæ, йæм иугæр тел арвыстон, уæд мæ тыхст 
ран нæ ныууадздзæн, æмæ сылгоймаджы цонгыл ахæцыд. 
— Цом, мæ зæды хай, цом! — Чызг дæр Гæвдийы 
фæндоныл дыууæ нал загъта. 
Уыцы изæрæй фæстæмæ дыууæ адæймаджы кæрæ- 
дзиуыл фæцахуыр сты. Денджызы дæр иумæ æмæ изæ- 
рæй дæр. Цыма рагон зонгæтæ уыдысты, уыйау кæрæ- 
дзийы уынынмæ тырныдтой æхсæвæй, бонæй. 
Фæлæ хъуыддæгтæ алы хатт зæрдæйы фæндиаг кæм 
вæййынц. Гæвди Зæлдамæ æхцайы тыххæй тел куы ныц- 
цавта, уымæн раст йæ фæндзæймаг бон, арвæй бонси- 
хорафон дур куы æрхауа, уыйау Зæлда Гагрæйы балæу- 
уыд. Фæссихор æртæ сахаты уыдаид, афтæЗæлда хæрз- 
арæзтæй Гæвдийы уаты дуармæ æрлæууыд — йæ уæ- 
лæ — урс зæлдаг къаба, йæ хъуырыл сызгъæрин фæрд- 
гуытæ, йæ хъустæй дæр æрттывтытæ калдтой, зынаргъ 
дуртæ кæуыл уыд, ахæм хъусоæджытæ. 
Зæлда, уыцы хъæлдæг æмæ амондджынæй, йæхимл- 
дæг бауынаффæ кодта, зæгъгæ, Гæвдиимæ ам, Сау ден- 
джызы был, иу-фондз быны фæуыдзынæн, стæй иумæ 
афардæг уыдзыстæм. Афтæтæ хъуыдытæгæнгæйæ дуа- 
рыл мидæмæ бахæцыд. Зæлда куы бакаст, уæд дæ фыд- 
гул дæр уый бынаты куы фæуыдаид. Гæвдийы хъæбысы 
бурдзалыг сылгоймаг бадгæ ауыдта æмæ Зæлдайы урс 
цæсгом фæззыгон хъуынджын мигъ бонау фæтар. Йæ 
зæрдæ риуыкъултыл йæхи ныххоста. Размæ фæцудыд- 
та. Гæвдийырдæм æдзынæг ныккаст æмæ бирæ чи фæ- 
сæйы, ахæм рынчын адæймаджы хуызæн мæллæг хъæ- 
лæсæй Гæвдимæ бадзырдта: 
— Уæдæ уæртæ уыцы бурдзалыг дæр дæ зæды хай 
у?.. — Иæхæдæг сæргуыбырæй фæстæмæ сабыргай ра- 
зылд. 

СÆРГÆНДТÆ 
Уанейы мысинæгтæ 
Уарзондзинад .... 
Фæстæмæ та Бовкæйы хъæдмæ 
Æгъатыр хъысмæт 
Уырыссаг пец 
Ногбон æхсæв 
Писмо . . 
Зын сахат . . . 
Уазаты Зæлда 
3 
66 
81 
92 
102 
110 
116 
122 
12«. 

ДАВИД ГАВРИЛОВИЧ ДАРЧИЕВ 
Трудные тропы 
Рассказы на осетинскок яэыке 
Рецензент Т. Г. Хаджеты 
Редактор И. Г. Ц о м а р т о в 
Художник А. X. К а д и е в 
Художественный редактор У. К. Кануков 
Технический редактор 3. С. Мисикова 
Корректоры Б. А. Толпарова, М. Г. Гадзалова 
ИБ № 980 
Сдано в набор 20.01.84. Подписано к печати 06.07.84. ЕИ 01918. Формат бу- 
маги 70х1081/з2- Бум. тип. № 1. Гарн. шрифта литературная. Печать вы- 
сокая. Усл. п. л. 6.30. Учетно-изд. листов 5,93. Тираж 2000 экз: Заказ № 
178. Цена 50 коп. 
Издательство «Ир» Государственного комитета Северо-Осетинскон АССР по 
делам издательств, полиграфии и книжной торговли, 362040. г. Орджоники- 
дзе, ул. Димитрова, 2. 
Книжная типография Государственного комитета Северо-Осетинской АССР по 
делам издательств, полиграфии и книжной торговли, 362011, г. Орджоники- 
дзе, ул. Тельмана, 16. 


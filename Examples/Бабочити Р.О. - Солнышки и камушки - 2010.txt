Бабочити Руслан 

'æ^^~ 

Бабочити Руслан 
Æмдзæвгитæ 
<^ 
ДЗÆУÆГИГЬÆУ 
2011 

ББК 84 (2Рос=Осе) 
Б-16 
Бабочити Р. 
Б-16 Хортæ æмæ дортæ [Текст]. æмдзæв- 
гитæ/Бабочити Р. — Дзæуæгигьæу: Ир, 
2011—255 ф. 
Бабочнти Р.О. 
Солнышки и камушки: стнхн 
15ВЫ 978-5-7534-1262-1 
«Поэзня, — по определенню испанского поэта Луиса 
де Леона, — небесная весть, занесенная Богом в душн 
людеп, дабы вернуть нх небесам, откуда она послана». 
Народнын поэт РСО—А Руслан Бабочнти однн из тех 
подлинных поэтов от Бога, н он слышнт голос свыше в 
меру своеп поэтнческн тонкой и вдохновенно глубокой 
душп, боли п сострадания к судьбам человеческим и ко 
всему сущему, добровольного распятня во имя Истины, 
Любвн н Гармонни, в меру своеп беспредельной тоскн по 
ннм... 
Новым сборнпком, приуроченным к его 60-летню, 
неутоленнып дух поэта, зрелой н богатон лнчности вновь 
стучится в душп... 
Б 4702500202- 8 7_и ББК 84 (2Рос=Осе) 
М131(03) - 11 
© ГУП РСО-Аланля«Издательство «Ир», 2011 
©БабочитиР.О.,2011 
15ВЫ 978-5-7534-1262-1 ©ГригорянВ.С, оформление, 2011 

ФÆЗЗИГОН СОНЕТ 
Æз дæн Дуйне, минкъий æма устур, 
Æз дæн Дуйне, райдзаст æма талингæ. 
Зин равги — хъал, æнцони — фудмæгур, 
Мæ маст — кæдзæх. мæ цийнæ ба — улинкъæ... 
Мæ арв — уæлиау, ку — ирд, ку ба — бæлгъур, 
Денгиз — мæ бон, мæ хъиамæттæ — æ финкæ... 
Ме ’хсæвæ — даргъ, неуагæ ’ма цубур, 
Дзой-дзой кæнуй кæлунæрвонг мæ фингæ ... 
Мæ цард — бурдæн, сатæг æма æнхъуæт, 
Мæ нивæ — карст, уорс галтæй кувдæуæд 
Æ Раттæгæн — исдæн ибæл арази... 
Мæ сæнттæ — мард, гъудитæ — уодæгас, 
Хъисмæт — нихмæ, Еунæг Хуцау — мæ фарс, 
Къæвда ’ма хор исеу æнцæ ме ’нгаси... 
2002 анз, 30 сентябрь 
5 

АДÆЙМАГИ НОМ 
Адæймаги ном е’стури 
Хуæрзеуæгæй хуæздæр æй,— 
Ку нæ цæуй рæсугъд гури, 
Мулкæй баргæ дæр ку нæй... 
Нæ хъæртунцæ гъе уой уæнгæ 
Нæ бунæттæ ’ма нæ кой, 
Ку нæ киндæуй æлхæнгæ 
А дуйнебæл еунæг уой... 
Адæймаги ном хæссунмæ 
Адаймаг ун фагæ нæ’й,— 
Фулдæр ун гъæуй дзæвгарæ, 
Уæлдæр ун гъæуй уомæй... 
2007 анз, 26 июнь 
6 

* * * 
Æ цæсгомæй адæймагæн 
Ку фæлледзуй царди рохс, 
Æвæсмонæй, зæрдиуагæй 
Гъеуæд гæнгæ фæууй боц... 
Адæймагмæ царди радæ 
Ку разелуй æ къилдун, 
Уæд ин гæнгæ’й лæги кадæ, 
Уæд си гъæуй хуарз зæгъун... 
Æстъалутæн, мегъти лазæй, 
Зин ку уа, цит, ракæсун, 
Уæд сæ гъæуй берæ уарзун, 
Уæд сæ гъæуй æстæфун... 
2006 анз, 19 май 
7 

ДИГОРÆН 
Æдас рауæн и зæрбатуг 
Куд исбийуй гъар астъонæ, 
Есгæд бони дин гъе уотæ 
Цард ку фестидæ мæ ронæ... 
Исцæттæбæл зад мæнæуи 
Куд исарах уй и уæрццæ, 
Дæ гъудитæ раст гъеуотæ 
Ку цæриуонцæ мæ хæццæ... 
Цъæх будури уорс уæрикюе 
Куд бадæйуй-еу æ мади, 
Еунæг хатт ди æз гъе уотæ 
Ку бафсастайнæ мæ ради... 
2003 анз, 1 февраль 
* * * 
Цæмæ фæккæсун ме’ сонмæ, 
Арæх гæнгæй æгудзæг?— 
Ку мин разинна комкоммæ 
Урух кенæ фур унгæг... 
Цæмæ фæккæсун фæстæмæ, 
Цæмæ фæккæнун хъурмæ?— 
Ци дор фæззилдтон уæлæмæ, 
Е ку ратула бунмæ... 
2007 анз, 10 июнь 
8 

ÆНДАРГ 
Гъæугæрони ес цъæх хезнæ, 
Æз уобæлти, хаттæй-хатт, 
Рацæйкæнун, еунæг уодæй, 
Изæрдалинги мæ над. 
Æвеппайдй мæ хуæдразмæ 
Æрцæйистуй сау æндарг. 
Нæ ин фæууй лæги хузæ, 
Нæ ин фæууй сирди уаг... 
Мах дзæвгарæ, æнæдзоргæй, 
Кæрæдземæ фæккæсæн, 
Кæрæдзебæл, æвæсмæргæй, 
Æнæуæгтæ æмвæрсæн... 
Æркæнуй мин æ хабæрттæ, 
Æркæнун сæ æз дæр ин. 
Ку райзол уй æнæстуфæй, 
Уæд фæууй мин хъæбæр зин... 
Еу нæ, фалæ дууæ тари 
Ниууй мæбæл и дуйне,— 
Сау æндарги ка раййева, 
Уæхæн лимæн си нæййе... 
2007 анз, 26 май 
9 

* * * 
Из ясности стихи ие вырастают... 
Альгнмантас Балтакпс 
Ци æнамонд, ци нивгун дæн, 
Нæ зонун, ^суд дæн... 
Ка мин зæгъа æ хуарз зундæй,— 
Нæ гъудтæн, гъудтæн?.. 
Ци тухаст дæн, ци фæлмаст дæн 
Æгадæ, кадæн... 
Ци фудгин дæн, ци фур раст дæн, 
Кæцæй дæн, ка дæн?.. 
О, ци ’схъæтæг, ци æллау дæн, 
Сонт зæрди цома... 
Ци уæлиау дæн, ци дæлиау дæн, 
Кæми дæн, цума?.. 
2007 апз, 17 июнь 
10 

* * * 
Адзалæй ку бахезæн нæхе, 
Ниббургæй туххæй дæр царди рони, 
Уадзгæ нин уæд фæууй и дуйне, 
Уæд фæууй нæ й’афонæ, ка’й зонуй... 
Уæлдай уаргъ нин ку фестуй нæ цард, 
Бостæй ибæл нæ къох ку ракъуæрæн, 
Нæхе си ку раласæн идард, 
Царди ба, хаттæй - хатт, уæд фæгъгъæуæн... 
2007 анз, 4 июнь 
11 

АДÆМИ ГЬÆР 
(I - аг вариант) 
Æз дæн балций æд æхсæвæ, æд бон, 
Мæ над — гургъахъ, исарæзтæй хæрдæмæ... 
Мæ нет — еунæг — изоли арвгæрон, 
Ку ’стæфун æй фæллад цæстæй гæзæмæ... 
Адæми Гъæр хонунцæ ин æ ном, 
Æууæнкæ, Секк хæссуй мин мæ зæрдæмæ,— 
Ку’й банкъарон — ’срохс уодзæй мæ цæсгом, 
Кæндзæн фæсмон гъе кенæ зæрæрдæмæ?.. 
Рæстадæ, Зунд, Федауцæ ’ма Æгъдау, 
Хæран, Аййепп, Мæнгæттæ. Уодти сау, — 
Фулдæр циййес,ка'й зонуй, æ тергадий?.. 
Уæддæр цæун, фæндуй мæ лæдæрун 
Уомæн æ хуарз, æ нез æма æ рун, 
Æма найун цæхгæрмæ æмир цади.. 
2005 анз, 11 мартъи 
12 

* * * 
Ци кæнунцæ, ци, ме ’зæртæ, 
Бугъгалæнау, нидæн сугъд?.. 
Ци раги ’рцудтæ, мæ зæрдæ, 
Къуæлли æнгулдзитæй дугьд?.. 
Ци бацардæй, ци, мс ’хсæвти 
Хаугæ ’стъалути гæр-гæр? 
Æнгъæлдæн ’ма не ’рæстæфтæн 
Мæ уайтагъди æризæр ... 
Ци ’нæртæх æй сæумараги, 
Ци кæрз сухæ’н, ци, и бон... 
Кæми фесавдæй æ тагæ, 
Кæми байсустæй мæ дон?.. 
2007 анз, 15 июль 
* * * 
Нæ дуйне — сæдкъумон римæхсæн, 
Мии фæлусти дарæн нæ лиагъæн... 
Искъахæн ке фæууй и цæстæн, 
Уомæ гæсгæ нæййес зæрдæ ’скъахæн... 
Фал цæруй цидæр сосæг не’хсæн, 
Фæххæссæн æй нæ хæццæ мæрдтæмæ... 
И цæсгоммæ кеййес бакæсæн, 
Никкæсæн уомæй нæййес зæрдæмæ... 
2006 анз, 3 октябрь 
13 

* * * 
Как человек, однако, измельчал... 
Джон Донн 
Исарæзтæй ка дæлæмæ, 
Ка — уæлæмæ, тиф-тифæй... 
Ка тундзуй ни æ Нивæмæ, 
Ка ледзуй ни æ Нивæй... 
Ниууагъта ни ка æ хумæ, 
Ка тауй си и муккаг. 
Ниссабур æй ка æ къуми, 
Ка иссæй ни фур гъиггаг... 
Ка бæллуй ни æ изæрмæ, 
Ка — е’скастмæ и хорæн,— 
Ку нæ гъавæн изолдæрмæ, 
Идарддæрбæл нæ дзорæн... 
Фал, нимпулгæй нæхе хурфи, 
Хуцау нин кæнуй æнхус,— 
Нæ зиннунцæ нæ Хъулуфæй 
Нæ Нимминкъий, нæ Лæгъуз... 
2006 анз, 30 декабрь 
14 

* * * 
Æстъегъун Масти къохæй мæ цар, 
Æвгæнун ибæл æз Зини цæнхæ... 
Мæ хъисмæтæн фæууæд мæ лæвар, 
Амондæй æнамондмæ — æ дæргъæ... 
Фудæнгъæли биндзæн — армукъа, 
Парахат ивæруй си æ бедзæ... 
Идзулуй бæгънæг уодмæ гæркъа, 
Нур иссæй дин, зæгъуй, зин раледзæн... 
Фал æ сæнтти е ба фур æнгом 
Æрбатохуй æхе нæуæг цари, 
И хæлаур цума фæззигон 
Æмпъозуй æ туд хизæ фæсдуари... 
2005 анз, 4 май 
15 

ДЗÆГЪÆЛ БÆХТÆ 
Дзæгъæл бæхтæ — будури... 
Урс, æфсæ ’ма байраг бакъуар æнцæ, 
Æригас æй дуйне сæ мур-мури 
Æма исрæуæг æй сæ хæццæ... 
Сæ барцити, 
Цума æхсинæнти, 
Ниххастæй, ниппихсил æй и думгæ, 
Нæбал зонуй, 
Æхе ма си, мæгур, куд ракæна æскъунгæ 
Рæуæнтти. 
Æрбабон уй æма 
Сæ къæдзилттæй биндзитæ нæ, фал 
Минуттæ, сахæттæ марунцæ, 
Æнцæ уотæ хъал. 
Раззаг къæхти сæфтгутæй и урс 
Истонуй цъæх кæрдæги гæбæзтæ 
Æма сæ æнæхатирæй зуст 
Нинтъохуй æррæстæ 
Афæнттæ, Арæнтæ æма Уагæвæрдти 
Дуйнебæл... 
Дзæгъæл бæхтæ — будури... 
Нæ зонунцæ дзулæрттæ, 
Цæфхæдтæ, идæнттæ, 
Некæд адтæй бæттæнтæ сæ хъури, 
Сæ коми —’фсæйнаг илиггæнттæ, 
’Взурст син ку нæма ’нцæ нурма 
Æгъдинцойнæ, 
Алхъан, хъадама, 
Думетонг, 
Сæ зæрдитæ ’схæссунцæ сæ коймæ, 
Исирайуй сæ тог... 
Дзæгъæл бæхтæ — будури... 
Нæ зонунцæ, ци’й саргъ, 
Кенæдта бæхуæрдун, 
16 

Арф ауæдзæн æ даргъ, 
Хамут нæ ниццæлвæ’й сæ хъури, 
Нæ нифхалдæй сæ рагъ, 
Бизирт нæ ниццæй сæ ирд гъун, 
Хор — сæ саргъ, 
Арви цъæх ба — сæ уаргъ... 
Нæ зонунцæ нерæнги 
Гæрзин æхси цъинккитæ, 
Кæвдæстæ, 
Фургуст хеди тъинккитæ, 
Хъæбæрдæр ба — бæхгæстæ,— 
Æнæкæрон дуйне æй сæ Бæстæ... 
Цъæх зæлдæ — се ’рбадæн, 
Се ’мбæрзæн — цъæх арв, 
Хор — сæ й’арт, 
Хъал думгæ — се ’рвадæ, 
Се ’рдхуард, 
Сæ фун — æнæмаст æма арф... 
Дзæгъæл бæхтæ — будури... 
Къохæвдулд, æрмахур нæ кæнунцæ, 
Нæ сæмæ ес къулухтæ, 
Мæлдзойтæ, къидзихтæ, 
Уадæмдзо æй уонæн сæ хомух дæр, 
Æрфæн дæр нæ рахуæццæй сæ нихмæ... 
Сæ байраг бæх кæнуй мæйæмгъудмæ, 
Сæ къахист нæй уæззау, 
Фал уæлиау, 
Сæ догъ, сæ дзоргъамæ, сæ цудмæ 
Мæлунцæ хицæй рæуæг мегътæ, 
Медбунати æваст ниллæунцæ, 
Ниуунцæ фур къехтæ... 
Дзæгъæл бæхтæ — будури... 
Нæ зонунцæ æстонг, æдонуг, 
Уасгæ нæ кæнунцæ, 
Е сæмæ ходуйнаг æй,— 
Хуррут ’ма мур-мур æрмæстдæр. 
17 

Иннæ фонсау, нæнцæ æгомуг, 
Лæдæрунцæ сæ фагæ, 
Æртасунцæ Ахæст Сæребарæй, 
Нæ сæ гъæуй неци æндæр, 
Боз æнцæ æрвтæн сæ лæварæй... 
Дзæгъæл бæхтæ — будури... 
Нæ си хъор кæнуй неци фуддзæстæ, 
Нæ кæнунцæ цæстуд, 
Искодта сæбæл арв цæстиарфæ 
Мах бæсти, 
Нæ сæ гъæуй не’ппæлдæ, не ’студ, 
Нæ тæрегъæд æма нæ гузавæ... 
Нæнцæ рохс гъæуагæ некæд, 
Сугъзæрийнæ стьалутæй байдзаг уй сæ рагъ— 
Ку ралæууй талингæ, 
Æма ниррохс унцæ фалдзостæ уайтагъд... 
Уотæ’й дзæгъæл бæхтæн сæ уагæ 
Æностй æносмæ, — 
Сæхемæ’й сæ цирагъ, 
Сæхе рохс син кæнуй царди фагæ... 
...Цъæх зæлдæбæл — æртæхтæ 
Æма дзæгъæл бæхтæ... 
1998 анз, 3 ноябрь 

* * * 
Рауæзуй ку галеумæ æд къолæ, 
Ку рахесмæ ниууй кæпæрæс,— 
Æй гъæздуг и базар, æмидолæ, 
И адæм си кæнунцæ пæс-пæс. 
Æртастæй и тæрхæг, никкæцеу æй, 
Æлхæнæг ба ца^уй гур-гурæй, — 
Кæмæн си æ гъæлæс ниххæлеу æй, 
Ка æ кисæ ’систа туппурæй... 
Нипъпъерф æнцæ рагъæнбæл уæййæгтæ, 
Кизгуттау — сæ къиссе, сæ биссе... 
Ходæзмолæ кæнунцæ мæрддзæгтæ, 
Харæтепхæ æма и кесе... 
2006 анз, 1 август 
19 

* * • 
...Но я свободным был, живя среди рабов. 
Робер Деснос 
Медæхсæвæ цума æрбабон æй, 
Æд сикъатæ райгурдæй и саг,— 
Исбайлæгъ дæн раздæр мæ й’афонæй, 
Рагацау æрфедар æй ма уаг. 
Æверхъау æй цард 6а æнæбæрцæ, 
Адаймаги кæнуй хе хузæн. 
Ка нæ фæууй арази æ хæццæ, 
Уонæн ба иссеруй æмпурсæн... 
О, фæууинæ æз дæр уæхæн рауæн, 
Аразта ми’ндæр лæг, фал зæгъун,— 
Мæхебæл нæ бауагътон бафтаун, 
Махецæй нæ бауагътон гæлдзун... 
2005 апз, 23 октябрь 
20 

* * * 
Ци мет уаруй, ци тъæфилтæ, 
Ци тузмæг æй и бурдæн... 
Рагон гъуди æ дивилти 
Мæ дæлфæдти ниббурдæй... 
Мæ бæлдити фехсуд кæрцæ 
И рагъæнбæл æрцъундæ’й... 
Нæ зæронд тикис мæ хæццæ 
Нæ хъал кæнуй æ фунтæй... 
Уæззау мæтæ сæрихъанзбæл 
Рацæйхафуй гæллеу дус... 
Æдзæм дуйне галеу фарсбæл 
Никкодта цума мæрдхуст... 
Ниххæбæццæ’й талинг уати 
Гъæдин тъатхий — урундухъ... 
О, ци ’ставд æй нидæн арти 
Хулуй соги цæстисуг... 
2006 анз, 5 апрелъ 
21 

* * * 
Нæ ауæй фулдæр фæууй нæ нет, 
Нæ равгæй фулдæр фæууй нæ бæлдæ,— 
Ци нæдтæбæл никкалæн нæ хед, 
Рауайуй уонæбæл и цъæх зæлдæ... 
Нæ ургбунтæ рафтауæн цæбæл, 
Ци гъуддæгти ниууæн æрдæгуали, 
Рацъирт кæнæн еу бон уонæбæл, 
Ма фæстæмæ ’рцæуæн æнæхуали... 
Нæ лæууæн нæхе нихмæ карздæр, 
Нæ косæн фæстаг бон — фæстаг кадæн, — 
Еске къанц нæ бавзаргæй раздæр, 
Федауцæй нæхе къанцци не’рбадæн... 
2006 анз, 29 октябрь 
22 

* * * 
Как все томительно пустынпо... 
Ннк. Огарев 
Цæй Кæрон æма Райдайæн, 
Цæй Уæлæрвтæ ’ма Дуйне!— 
Аци Бæсти, нæ уæ сайун, 
Цъеуæзмæлæгдæр нæййе... 
Минанзиггон симæр цадæ, 
Утъирдонæ, цъæх гъуна... 
Денгизау си тузмæг уадæ 
Ку нæ кæнуй дæгæрна... 
Фудæнгъæл лæгау, мæ зæрдæ, 
Мабал арф кæнæ дæ нез,— 
Кæмидæрти ес цидæртæ, 
Аци рауæн неци ес... 
2006 анз, 2 декабръ 
23 

ЧИКОЛАЙÆН 
Дæ гургъæхътæ æнцæ ци хъæндзал, 
Лæкъунæй ци ирд æнцæ дæ дæнпæ... 
Дæ зуртæн ци гъар æй сæ уазал, 
Ци сатæг æй, æдта, дæ æнхъуæт дæр... 
Дæ зæнхæ’й сухи дæр ци фæлмæн, 
Ци фур рохс æй дæ й’арв уарагæй дæр... 
Дæ сабий ци тагъд рауй дæуæн, 
Ци урсгъæдæ’й дæ бæх байрагæй дæр... 
Ци рæсугъд æй фуддоги де’гъдау, 
Фуддзамани дæ дин ци федар æй... 
Ци бæрæг æй де’сконди Хуцау, 
Куд æнцон æй цæрун дæ уацари... 
Дæ лæнцауи зиннис ци барзонд, 
Ци’дзорагæ’й æртæх дæ цъæх зæлди... 
Кæд дæ дорти уойбæрцæ ес уод, 
Уæд, цума, дæхе уод ба кæбæлти’й ?.. 
2005 анз, 29 август 
24 

ГУРУСХÆ 
Ка ниууй сумах цæсти «хæлхъой», 
Ка «фæккеуй», ниууй «хæлæмулæ», 
Уæлбекъонæй кæнтæ уони кой, 
Сæ фæсте фæлгæсетæ æд зулæ... 
Фæззæгъетæ арæх уæхæнттæй: 
«Цидæр син нæ кæнуй æнхæст фагæ...» 
Нæ тæрсетæ сумах мæнгæттæй, 
Нæ лæдæргæй æппун хе гъæуагæ... 
Æд гурусхæ уотæ’й мæ сагъæс: 
Нæ фæткуй æнггæтемæн еу кемæ,— 
Æхебæл ка нæбал æй æнхæст, 
Æрцæуæг кæд стæ ’нцæ сæхемæ?.. 
2006 анз, 1 декабрь 
25 

* * * 
Седзæр адтæн, о фал нæ фæттарстæн, 
Байрагбæл бæхи уæргътæ цурхтон... 
И цард мин æхуæдæг ци не’рхаста, 
Æз уони мæхецæй ниддугътон... 
Ма нæ дæн къæндзæстуг неке цори, 
Арт гæнгæй, нæ ракурдтон æз зинг... 
О, нæййес сау æстъæлфæ мæ хори, 
Мæ къæвдати нæййес мæнгæ тъинк... 
2007 анз, 25 июнь 
* * * 
Æй уæхæн лæги нивæн е’гъдау, 
Исбæрæг уй æ й’аргъ æ кæрони,— 
Ци бæстæй истæхуй цæргæсау, 
Халонау æрбадуй раст гъеуоми... 
Уотæ конд æй лæгæн æ хъисмæт, 
Æййевæн ин нæййес, анассæнæ!— 
Сæрмæ дæ исесæг разиннæд, 
Бунмæ ба дæхуæдæг разелдзæнæ... 
2005 анз, 17 февраль 
26 

ЛÆГХУАРТИ КУВД 
Сæри цъæрттæ сор кæнунцæ 
Лæдзгутæбæл итигъдæй, 
НерæНги ма лæдæрсунцæ 
Хуæрзæрæги æстъигъдæй... 
Косартгæнгутæ цъæх æрдзи 
Фу кæнунцæ фид, къере... 
Сæ раздарæнтæ се’мбæрцæ 
Сурх дарунцæ сæ уæле... 
Сæ билтæбæл сойни тæлмæ 
Æнахур къæтæр ниццæй, 
Нитталингæ’й арв сæ сæрмæ 
Дидин æма сау биндзæй... 
И халон сæмæ ниндзаст æй, 
Ниххæлеу æй æ гъæлæс... 
Æ базуртæ даргъ райвазта, 
Ниццæйкодта еу пæррæст... 
2007 анз, 8 июнь 
27 

* * • 
Еудадзуг ку фæккæсуй и хор, 
Ахур уаг нин ку фестуй Æнцойнæ, 
Еугурæйдæр исуæн уæд сагсор, 
Хуцауæн нæбал бæлгæй æ коймæ... 
Фал арвбæл ку рабадуй тæлмæ, 
Ку ратар уй уайсахат е’мбæрцæ, 
Мах уæдта нидздзиназæн Сæрмæ, 
И Ниллæгæн райуарæн æ хæццæ... 
И Уæлиау, и Тъæпæнæн се’хсæн, 
Дзæгъæл куйтау, кæнæн ратæх-батæх... 
Уотæ ма, нихъулгæй, æхецæн 
Нæ фæййеруй науæ и сакъадæх... 
2007 анз, 1 июль 
28 

* * * 
Царди кæхцæ — адзали тæбæгъи, 
Хестæрæн мæхе хисти бадун... 
Сау мæйдар — урдугистæг мæ сæргъи, 
Мæ дæллæй — æнамæндти хъаун... 
Исистун мæ къæйдорæн е’мбæрцæ, 
Мæрдиронхи сикъа исесун. 
Гагидау — уодæгæсти Хуæрзæфцæ, 
Комидзаг — байзæддæгти Ресун... 
Хорискаст... Фæххæлеу æй мæ фингæ, 
Æнгъæлдзауи хæйттæ — æнæвнæлд... 
Нæуæг бон сæ, куййау, æрæхсиндзæй, 
Æхе си никкæндзæнæй дæнгæл... 
2005 анз, 20 сентябрь 
29 

УАЛДЗÆГÆН 
О, де’ртæхгæ мæргъти зари 
Фагæ цийнæ нæбал ес. 
Кæддæрау дин дæ фæгъгъари 
Нæ ракалуй уод æ фест... 
Нæбал рæвдауй мæ цæсти 
Дæ цъæх æрдзæн æ фæлуст. 
Дæ бæнттæ мæбæл еувæрсти 
Евгъуйунцæ — сауæй хурст... 
Дæ рохс арв мæ нæбал сайуй 
Нур æхемæ, фиццагау. 
Дæ къæвдати ниффæлдайун 
Мæ фудбони Æнгъæлдзау... 
Ку нæ гæлдзун мæ къæредæ, 
Гъосгинходæ, цулухъ дæр... 
Дæ дзæгæргутæй алке дæр 
Ку кæнуй мин мури гъæр... 
2007 анз, 9 май 
30 

* * * 
О, лæсæн уогæ ба ци нæ цъаси, 
Ци нæ гъоргъи æноси бурæн! 
Ку нæ толæн нæ дзол еске баси, 
Уæд цума цæргæ дæр нæ кæнæн... 
Иссерæн цæадæндæрти рæуагæ, 
Иссерæн цæмæндæрти æфсон,— 
Кæми не ’суй нæ зунд æнхæст фагæ, 
Уоми ба батæрæн нæ цæсгом... 
2005 анз, 2 ноябрь 
* * * 
Сухæ’й дуйне æма цъифæ, 
Нурма æвецуд æй æ хурфæ... 
Нæ еу ку’ссеруй си Нивæ, 
Иннæ ниууй си уæд сау пурхæ... 
Дæн си алли хузи æфсес, 
Æ маст, æ цийнæй фæссæлæт дæн... 
Кæсун æ уагмæ æнæдес, 
Цума сиппа æма фæрæтмæ... 
2005 анз, 30 октябрь 
31 

• * * 
Исæздухстæй мæ уод хори тунти, 
Ниттадæй мæ гагути цъæх арв, 
Уотæ ма и фæлмæн бор лæхъунти 
Ниххезуй адгин сойнæ фуд арф... 
Сæнтти ’ргъауæй не’ртæсуй мæ гъуди, 
Зунди ’скъæтæй ледзуй, адзалау. 
Фал цæмæ, кæд æма мæ Нихъхъудти 
Бон дæс хатти ’рбакæнуй гæлау?.. 
Уотæхсун. Æз, бунбæл байзæддагау, 
Базудтон уæлæцардæн æ й’аргъ,— 
Æ цубур нин куд æй тæрегъæддаг, 
Фæсмойнагдæр уойбæрцæй æ даргъ... 
2006 анз, 6 октябрь 
32 

• * • 
День, который бесполезно прожит, 
В ночной тшии нас тяготит и гложет... 
Зульфия 
Изæрæн æ й’ала дзалгъауиндзи 
Евгъуд бони гъуддæгтæ 
Кæнун уæлдзæн хегæ, 
Рæвдаун си мæ уод — тæргай киндзи... 
Арти ’взаг æстæруй зæрди гегæ, 
Цума гъиггаг куй’ æ гъæдгини, 
Сайуй æй Æууæнки уорс базмæ, 
Раст кæнуй Сæуми цори Æзини — 
Нæуæг марди — æгæстæн сæ размæ... 
Зин хуæрæн, 
Зин æууелæн цæкутæн, 
Сурхзинг, хъуæддзуд дортау, 
Коммæ ’схæссæн нæййес, — 
И Фæсмони кæлмхуæрд дæндæгутæй, 
Уони кæрдгæй, фесхъеуй æрхъез, 
Нæй сæ бон, нæ’й сæ бон еунæг мор дæр... 
Уæхæн нивæ уингæй, 
Фæстаг Зунди рагон бундзæфхæдтæ 
Сæ меднимæр ходунцæ 
Сæрихъанзи талинги... 
Фæннидæн кæнуй арт, 
Уæззау гъудий ’хседарф 
Æстæн къæрц фæккæнуй ма æ зинги, 
Нибберундзуй и Цард, 
Æррæхстæй сахъат Нифс, 
Æхе бауагъта Æнгъæлдзауи дæлфæдти... 
Евгъуд бон — бæхи мард, 
Мæрдиронхи куйтæн æй фæлдист, 
Етæ ин æфсаддзæнцæ сæхе æ мæнгæттæй, 
Кæссæнцæ æнгъæлмæ — 
Ка ’рцæуа, еци бони хуæдмæлмæ... 
2002 анз, 5 авуст 
2 Бабоч1ГП1 Руслан 
33 

* * * 
Æрсæумæ’й. Нæ гъæунгæ ’сдзурдта, 
Ниббериндзгæй, райвазта е’уæнгтæ. 
Нæуæг бон нæ дуйнемæ ’ркувдта, 
Бакалгæй уазал дон нæ хуссæгбæл. 
Хорискаст — нæ ирд цæстæ фиййау, 
Мах гъуддæгти хезнæмæ раскъардта. 
Бони рохс æрдæмдта ни æгъдау, 
Æфстау нин цуди хъаурæ равардта... 
И фæндæгтæ, зæронд уарзæнттау, 
Куд алкæд, мах сæхемæ сайунцæ. 
Æстæн цийнæ, нæ маст, фазæнттау, 
Æнгъæлдзауи цади æртайунцæ... 
Нæуæг бон — кæмæндæр нæуæг нез, 
Кадæр ба’й имиссæнæй æхсицгæ... 
Ердзæнæй си нæ еу уæлахез, 
Разиндзæй си ка ба æнирисхъæ... 
Бæлæстау исæргъувтан нæхе, 
Неке хезуй е’ргом арви дуарæн,— 
Нæ дустæ нин хатуй и дуйне, 
Цард бæттуй нæ уодбæл æ раздарæн... 
1995 анз, 22 июнь 
34 

* * * 
2004-аг анзи 17 январи Къостай 
проспектбæл фæййеу ан 
Хъодзати Æхсари хæццæ. 
Хæдзарæмæ ку ниццудтæн, 
уæд райгурдæнцæ дæлдæр 
финст рæнгъитæ. 
Фембалдан. Кодта сæлфунæг, 
Мæтъæлдзастæй цудтæ, бунмæ кæсгæй. 
Дæ цæсгомбæл зиндтæй æгудзæг, 
Цæстисуг си зиндтæй, нæ лæдæрсгæй... 
Ракодтан салам-келам, уæдта 
Райдард ан уайтагъд кæрæдземæй... 
Дæ сорæт мæ æ хæццæ худта, 
Хай кодта мин, цума, æ дуйнейæй... 
Фæндадтæй дæ фæсте исдзорун, 
Гъæр кæнун фæндадтæй дæ фæсте мæ: 
«О поэт, дæ раст зæрдæй, корун — 
Дуйней азум ма есæ дæхемæ... » 
2004 анз, 18 январь 
35 

• * * 
О, дзæбæх ку нæ уинæн нæ раз, 
Ку нæ зонæн, циййес нæ фæрстæмæ, 
Ку нæ ахæссуй неци не’нгас, 
Ракæсгæй еуæй-еу хатт фæстæмæ... 
Уæд нæхе цæмæ хонæн æдас, 
Алци зонæг нæхе цæмæ хонæн? 
Куд æнгъæлæн нæхе еугур раст, 
Кенæдта куд цæрæн æвæсмонæй? 
Урухдæр æй дзæвгарæ дуйне, 
Æ тергади лæууй хъазауатбæл... 
О, фæндæгтæ мин ес æ уæле, 
Цæугæ 6а си фæууй еунæг надбæл... 
2008 анз, 7 февраль 
О, нæй æнцон и зæрдæ, и бауæрбæл 
Скъæрун Рæстæг, цæвагæ карз токау. 
Цардæн — бæнттæн, бабадæгау сауæрмæ, 
Н’адтæй, нæййес рарветæн æнæ уау... 
Не’ссергæй маст, мæрдтæмæ ефстаг рандæй, 
Мæнгæй æнхæст нæ рартасгæй Æцæг, — 
Цæрун зин æй, нæййес ибæл дзубанди, 
Æрмæст Зин ци’й, уой искæнгæй бæрæг... 
2006 анз,- 7 январь 
36 

* * * 
Мæ гъуддæгтæ — къуми бугътæ, 
Кæсун сæмæ ци зин æй... 
Æмбæрзун сæ фæстаг тухтæй 
Æнгъæлдзауи цъилинæй... 
Банигæнинæ фæснæдти 
Æз гъеуони, фал, мæ бон, 
Дони хæццæ еу сæххæттæй 
Ку ракалон сувæллон... 
Ци нæ фæууй, уæдта ма си 
Æвгъайуагæй ести ес... 
Цæмæннæ сæ ду рартаси, 
О мæ зæрдæ, æдзæстхез? 
Уони ’згелгæй, кæд фæсмони 
Фуддæр равгæй нæ дæ хизт? — 
Ци си фулдæр ес — нæ зони, 
Евгъуд Цийнæ æви Рист... 
2005 анз, 17 май 
37 

* * * 
Уæлæ дуйне мæнгæфсон æй, 
Æй дзæгъæли мæ нихъог. 
Кæми рафсæрун, гъеуоми 
Искæлуй, цума, ласт тог. 
О, куд не’схауис, куд цæри, 
Мæ уоди нæмуг æд гъар?— 
Бел ку рацæвун и мæри, 
Уæд ку ’сесуй æстæгдар. 
Рагон зæгæл, къæс-къæсгæнгæ, 
Ку фæлласун и гъæдæй, 
Æригъосун уæд гъарæнгæ, 
Æригъосун уæд дæдæй. 
Ку рагæлдзун зæронд дастæй 
Æз агори, кенæ дор, 
Гъеуæд, цума, еу фæккасти 
Фæмминæгдæр уй и хор. 
Еугур рун æй, еугур нез æй 
Нæ рæстæгмæ æмдзæрæн,— 
Нецæбæл ес æдзæстхезæй 
Æгириддæр æмбæлæн... 
2006 анз, 16 декабрь 
38 

* * * 
Æзнæт мæргътæ — мæ сагъæстæ, 
Ци æнахур æй сæ сес. 
Рахуæстæнцæ гъар бæстæмæ, 
Æй сæ бал, цума, адез... 
Æнæбæрцæ ниммæтъæл дæн, 
Марди фæсте кæсæгау,— 
Царди тургъи сау хъæббæлти 
Æризадтæн будургъау. 
Мæ рохс сæнттæ — уорс æргъæуттæ, 
Нæ цæгъдунцæ сæ синæр... 
Ци хъазарбæл мин ниллæудтæ, 
Æвеппайди уоди ’спæртт... 
2005 анз, 18 август 
Исамадтон мæсуг Нифси мортæй, 
Фал уæддæр æзмæлуй хаттæй-хатт... 
Раст ивæрд нæ рауайгæй и дортæ, 
Разиннуй мæнгæфсон уони бадт... 
Ниви къæс — сæнттæй даст. Æ зихъиртæй 
Фудирохс æрбакæлуй уайтагъд... 
Хуарз фæлдад ку нæ фæууй и къирæ, 
Уæд фарсбæл нæ фæббадуй и цагъд... 
1999 анз, 27 декабрь 
39 

ДУУÆ ТАЛАЙ 
Светæн 
Еу бæласи дууæ талай, 
Мах æмвæрстæ ирæзтан. 
Тогдадзини листæг халæй 
Æлхийгонд æма баст ан. 
Æвзонг дорвæткъу — нæ мадæ, 
Рафæстæй, мæгур, дууех,— 
Æрцудæй ибæл карз уадæ, 
Фуди къæвда, фуди ех... 
Фал æ зини бафæразта, 
Нæ бахускъæй уæлгъæдæй,— 
Е’рæзгути фæрримахста 
И уазалтæй, и тæвдæй. 
Æ уодбæл ин и фудæнзтæ 
Ниууагътонцæ æвдесæн,— 
Иссæнцæ ин æ къабæзтæ 
Зин æргъувæн, зин есæн. 
Ку нæбал æй æнæлазæ, 
Æй æмпулд æма минкъий. 
О, кæми’й, цума, æ хуасæ, 
Æ нæуæггæнæг кæми’й? 
Нæ дорвæткъуйæн æ зæрæ 
Ци тагъд æрцудæй, цæмæ? 
Мæ фæлмæн тала— мæ хуæрæ, 
Кæмæ радзорæн, кæмæ?... 
2004 анз, 29 май 
40 

Æмпурст нифси гъæбеси — мæ Уæгæ, 
Мæ гъудити дзиккой — сæрвасæн. 
Мæ й’асæги кардæй и хуссæгæн 
Æз сухæй æ сау рехæ дасун. 
Кæсалгдзауæн кæнун Сæнтти баси, 
Хъæдæгъа ’нгъæл, тьепатæ ’сесун... 
Ниттар уй уорс гæгъæди мæ рази, 
Æ уорс пакъу к&луй мæ сесæн. 
Æ зобат фæллад Зундæн низгелгæй, 
Уоддугъдæй бонæрдæмæ ’ркеун... 
Мæ фудфунти уинун циргъгонд гъелæ, 
Рагацау Бони зинтæй реун... 
2005 анз, 3 ноябрь 
Мæ сæнтти къæрæзтæбæл — 
Æнæравги ’мбæрзæнтæ, 
Æнгъæлдзауи цъухбæл — Фудевгеди къума... 
Мæ бæрзонди нисанмæ — ниллæг ислæууæнтæ, 
Мæ ниллæги æрбадмæ — уæлиау къæпхæн, цума... 
Мæ зæрди тæрхгутæбæл — ци нæ хузи хъилма, 
Мæ уоди раздарæни — фæсмони лæвæрттæ... 
Мæ разæй — мæ Урдгутæ, калми цъæртгæ, цума, 
Мæ фæсте къæндзæстугæй кæсунцæ мæ Хæрдтæ... 
2006 анз, 3 июнь 
41 

ÆНОСОН ФАРСТАТÆ 
О, молчаливый матери укор, 
На свете тяжелее нет укора... 
Сергей Викулов 
Цæмæ кæнæн, мади фурттæ, 
Хатир корунмæ æнгъуд? — 
Зæгъунмæ ин фæлмæн дзурдтæ 
Цæмæ фæууæн цæлæмбуд? 
Æ фæлмасти, æ бæзгъоси, 
Ку фæккеуй æ цæстæй, 
Цæмæ зуст кæнæн æноси 
Æ дзубандимæ мæстæй? 
Куд нæ ерæн бонæндæгъци, 
Æ бæдæлттæ, æ зæнæг, 
Мах æ фарсмæ, æппун неци, 
Бабадунмæ, цит, рæстæг? 
Йе куд не’фтуйуй нæ й’арми 
Уотæ зæгъун кенæдта: 
«Дæ дзедзей хъурт нин де’гаси 
Ниххæлар кæнæ, Æна...»? 
Кæмæн рæвдаугæй мах бæсти, 
Æгас уогæй, дзæбæхæй? 
Ци дæттунцæ ма уой фæсте 
Нæ цæстисуг, нæ хæхæй? 
Сау фæлусти æ фæсмæрдæ 
Ку рацæйцæуæн æд хъонц, 
Кæмæн фелхæнæн æ зæрдæ, 
Ке ма фæккæнæн уæд боц?.. 
2007 анз, 13 мартъи 
42 

• * * 
Нæ ниццан еумæ басти æлхий, 
Нæ, уæ хæццæ не’сдæн æмæнтъери,— 
Æз уæ Бери ’стæфинæ Минкъий, 
Уæ Минкъий мин уидæ æгæр Берæ... 
Мæнгæттæ уин хонинæ уæ Раст, 
Уæ Раст уин нимадтон Мæнгæттæбæл... 
Кæмидæрти лæудтæн уи еуварс, 
Нæ рацудтæн уæдта уæ нæдтæбæл... 
Нур, мæ зæрди ’смулк æй мæ Гъæддух, 
Хорхæтæни нæ дæн зæрдæхсайгæ,— 
Мæ фæсте неке кæндзæнæй сурх, 
Мæ фæсте неке кæндзæй æфснайгæ... 
2005 анз, 13 октябрь 
* * * 
Мæ надбæл уидæ къæгъдтитæ, 
Æмбарзтон сæ мæ зæгътитæй... 
Уобæл ма адтæй туппуртæ, 
Лигъзгæнгæй сæ, ниббузур дæн... 
Цард агоргæй, хауæн билти, 
Неци ’ссергæй, æрдивил дæн... 
Æнгæс дæн нивæй урдугмæ 
Зекъæй тæдзгæ цæстисугмæ... 
2005 анз, 22 октябрь 
43 

ÆНÆТУНД БÆЛÆСТÆ 
Мæ ракæсæни лæуунцæ 
Дууæ бæласи зумæг. 
Мети буни æргъæфсунцæ, 
Инæфунцæ, мæгурæг. 
Æрзадæнцæ, сæнæфсерау, 
Тонæг ба сæ нæ фæцæй. 
Мети хуæнхтæ, мети бери 
Нур алке си æркъæдзæй. 
Ниссалдæнцæ и фæткъутæ, 
Ниддæвдæг æнцæ, уæддæр, 
Нæ кæлунцæ, дессæгутæ, 
Нæ си хауй еунæг дæр. 
Ниццæфстæнцæ кæрæдзебæл, 
Мади бæдæлттау, федар, 
Гъеуотемæй и дуйнейæн 
Ку хезунцæ æ фæгъгъар. 
Фал и бæнттæ ниддаргъ æнцæ, 
Æрлæудтæй, цума, рæстæг. 
Исхъурмæ ун æз сæ хæццæ 
Æнæбæрцæ мæхуæдæг. 
Кæд мæ уодмæ хæстæг æнцæ, 
Æд дæвдæг æма липъа?— 
Мæ сæнттæ си рамардæнцæ, 
Нæ кæнунцæ’й уæгъдæ 6а... 
2008 анз, 3 февраль 
44 

* * * 
Ку разиннуй и Гъæунгæ 
Фудæвзаг æма фудцъух, 
Æнхъуæт бони, фæлмæн думгау, 
Уæд дзорун гъæуй рæсугъд... 
Йе ку фестуй, тогмондагæй, 
Æхсæнадæ Æвгæрдæн, 
Уæд фæгъгъæуй адæймагæн 
Кадæ кæнун æ сæрæн... 
Баст ку ’рцæуй Рæстдзийнадæ, 
Рæхисæй, цума, и куй, 
Уæд æвдесгæ’й лæгдзийнадæ, 
Сиуæй тохгæ уæд фæуй... 
Сæ фуртасæй и дуйнетæ 
Ку ниуунцæ айки лагъз, 
Уæд фæгъгъæуй æрæскъетун, 
Уæд федауй дзурди карз... 
2006 анз, 20 июнь 
45 

* * * 
Мы снова не равны себе самим, 
И ничего про себя не знаем... 
Никита Станеску 
И æдули адæми ’хсæн 
Зундгин фенгъæлуй æ уаг, 
Æцæг зундгин, уомæ кæсгæй, 
Æхецæн исуй сеггаг... 
Æртиккаг ба цардамондæн 
Нæ фæззонуй мисхъал дæр, 
Фæххонуй уæддæр æ бонтæ 
Нивгундæр æма хъалдæр... 
Гъæугæ кæсуй кæмæдæрти 
Сæ сир-сир æма сæ мурхт, 
Æгириддæр нæ’й ивæрди 
Нæ иннетæмæ се’скъухт... 
Сайгæ кæнуй хе тæразæ, 
Æ мæнгæттæ дæр æхе’й,— 
Неке ни æй æхе асæ, 
Æхе бæрцæ ни неке’й... 
2006 анз, 28 декабрь 
46 

ДУЙНЕЙÆН 
Кæд не’нхæрсуй махбæл еунæг кæрцæ, 
Кæд æ буни кæнæн сосæг тох, 
Уæд зустæй ци дзорун мæхе хæццæ, 
Уæд мæхемæ ци ’взедун æдзох? 
Уæд ци райсун циргъ кæрдтæ мæхемæ, 
Мæхе уод цæмæ дæн æвгæрдæг, 
Кæд не ’нцайуй мæ лазæ дуйнебæл, 
Фал уой лазæ’й мæ уаргъ æхуæдæг?.. 
2006 анз, 28 сентябрь 
* * * 
Æрсастæй æ фурзадæй къалеу, 
Æмпулуй и тæвдæмæ æ рæзæ. 
И уæлиауи кæнуй тухгæллеу, 
Æруахъта æндæр цонгбæл æ уæзæ... 
Уомæ дæр нæбал кæсуй нур хор, 
Уомæн дæр никъкъуæрæх æй æ кæрдту. 
Уотæ ма махæн дæр, цит, æд хъор, 
Фуди уаргъ разиннунцæ нæ мæрдтæ... 
2006 анз, 16 сентябрь 
47 

КОЗБАУ 
Цардæй дæ медæги рохс фæткæ, 
Адтæй дæ райдайæн рæсугъд. 
Рæстуод дзиллити еумæ бæтгæй, 
Фæлмæн кæнисæ лæги цъух. 
Бæрцæ зудтонцæ ди рагæнттæ, 
Зæрдæ ’лхæдтонцæ ди кæддæр, 
Æрмæст не ’лхæдтонцæ бунæттæ, 
Пайда гъуддæгтæ ’ма къæбæр. 
Исдæ фæстагмæ Фуди ’рвадæ, 
Мæнгæ раппæлди æнсувæр,— 
Нæййес дæ хæццæ Рæстдзийнадæ, 
Нæййес дæ хæццæ Æгъдау дæр. 
Цæруй дæ уаги и фæлдемæн, 
Цæстæ фæлхатæг уодисконд,— 
Кæнис гъæлати ду сæхемæ, 
Есис цъамар лæгти бæрзонд. 
Адтæй дзамæнттæ — бæргæ бæзтæ, 
Нур ба ’сæгадæ дæ не ’хсæн,— 
Исуй цийфæнди хуарз дарæс дæр, 
Хузæ раййевгæй, зæнхæхснæн... 
2003 анз, 20 январь 
48 

* * * 
Мæ раст æма ме ’нæрастæн 
Æй кæбæлти сæ й’арæн?— 
Ку нæййес син еу никкастæй 
Хецæнгæнæн, æвзарæн... 
Фæстаг бони Æууæнкæмæ 
Æрцæйфестæг ун ци бон, 
Фæстаг Гурусхæ мæ зæрди 
Уæд рахъел уй, ци кæнон... 
2006 анз, 18 июнь 
* * * 
И гæгъæди нинхъирттæй, е’нгас, 
Уорси бæсти, зиннуй сатæг сауæй. 
Толдзæ мехи хузæн, къариндас 
Зин æрбайсæн цæмæ’й, ци уæззау æй? 
Дзурд дзурдбæл ку нæ бадуй дзæбæх, 
Нæ истунцæ уинддуг æддæгфæсте, 
И гъудити цъæх хезни мæ бæх 
Илиггæнттæ хуæруй зæлди бæсти. 
Рæстæгмæ’й кæд поэзи æмир, 
Æндæра идзаг æй æ дзæколæ? 
Уотæ ма доцгæ гъог дæр е’хсир 
Раримæхсуй, мæгур, æ бæдолæн... 
2005 анз, 14 сентябръ 
49 

СÆУМÆ 
Ниййасустæй æ хъур нæ кæркдонæн, 
Нæ бацæй æ зарунæй сабур. 
Нирругæ’й и узун ’ма райгон æй, 
Сæуæхседбæл цæгъдуй æ дзабур... 
Фæббуруй дори буни и хæфсæ, 
Ниддунстæй хъал Талинги цæлæй. 
И будури астæу зæронд æфсæ, 
Урс æнгъæлдзау, лæууй мæтъæлæй... 
Æртæхæн æ уазал æрниуазгæй, 
Бахуæстæй и зæлдæбæл гæрц-гæрц. 
Комикъолтæ кæсунцæ къæразгæй, 
Рацæуæгмæ ’скæнунцæ къæнц-къæнц... 
Бателунцæ сæхе цъæх æвзæрттæ, 
Лæдæрсуй, цæстисугау, сæ дон. 
Æгъдауагор бæхау, царди дуæрттæ 
Æ сæрбæл æрбахаста и Бон... 
2006 анз, 28 июнь 
50 

* * * 
Нæ ди тæрсун, ма ми тæрсæ, 
Мæнгæ дуйне — уæлæ цард,— 
Ес мæ пеци æндæр тæрсæ, 
Ес мæ пеци æндæр арт... 
Нæ ди тæрсун, ма ми тæрсæ, 
О мæ догæ — фуддзаман,— 
Нæ дæ бакæндзæн æнхуæрсгæ, 
Нæ мæ ракæндзæнæ хъан... 
Нæ ди тæрсун, ма ми тæрсæ, 
Мæ Дузæрдуг — мæ Федæн,— 
Дæн еу хузи Æнæбæрцæ, 
Иннæ хузи — Неке дæн... 
2007 анз, 18 июль 
51 

ПОЭТ ÆМА ДИН 
Фæгъгъæуй хонхмæ хезгæй лæууæн, 
Фæгъгъæуй бæлæгъ ба дони арфи, — 
Æнæууæнкæй куд ес поэт уæн, 
Æнæ хор, æнæ ’стьалу цæй арв е? 
Нæ тæхуй æнæ базур бæлæу, 
Нæ фæтгуй æфсæддон æнæ зæнгæй, — 
Æй поэт æнæ динæй хъæрæу, 
Æй къуру и поэт æнæууæнкæй ... 
Æй æ уод поэтæн уаци дин, 
Дини ауæй цæрунцæ æ сæнттæ-, 
Уа гъæуама поэт муэдзин, 
Уа гъæуама поэт азандæттæг ... 
2009 анз, 24 февраль 
52 

* * * 
Осенних звезд задумчивая сеть 
Зовет спокойно жить и мудро умереть. 
Владислав Ходасевич 
Бацæун, сæрмæ кæсгæй, ’стур деси, 
Æнкъарун цидæр тас, сос фæдес, — 
И арвæн æ уоййасæ гъæбеси 
Ци бæрзонд, æверхъау гъуди ес! 
Ма ’рцæун мæ медзæрди Æцæгмæ, 
Рагæлдзгæй мæ медуодæй Мæнгæ, — 
Ке хæтун а зæнхæбæл рæстæгмæ, 
Уæдта мин ке уодзæнæй цæугæ... 
Дæн арази æма æнæ хъурмæ, 
Кæмидæр мæ хезуй мæ къæсæр, — 
Тар гъæдæй рахезæгау будурмæ, 
Ислæссæй царди пихсæй мæ сæр... 
Уодзæнæй уоми дæр итигъд æрвтæ, 
Уонæн дæр нæ уодзæнæй кæрон, 
Æрмæст си нæ кæндзæнæн æстъæлфгæ, 
Æрмæст мæ нæ кæндзæнцæ аууон... 
2004 анз, 24 январь 
53 

РАГУАЛДЗÆГИ СОНЕТ ХУЦАУÆН 
Æфсой — федар, уæситæ — галгæнагæ, 
Будур — гæмæх, хумæмæ — æнгъæлдзау. 
Дзубур — цæттæ, муккаги хуарз — зæлдагæ, 
Нæ фарс фæууо, дуйнескæнæг Хуцау! 
Берæ нæ, фал æрхæссæ нин на фагæ, 
Уарун ’ма хор рарветæ нин рæдау. 
Фæззæг — гъæздуг, нæ хуари тæпп — бедагæ, 
Адæм — лимæн, æд дин æма æгъдау. 
Дуйне — сабур, кæстæртæ — нихдзиуаргин, 
Хестæртæ — боц, унаффи — уацибаргин, 
Лæппотæ — ’хсаст, кизгуттæ — æрдæфæнтæ... 
Нæ бæстæ — дех, нæ дзиллæ — дууæ ’мбеси, 
Нæ зæрдæ — еу, æрцо нæмæ фæдеси 
Æма зæгъæ, æхси ’рцæфау, Дæ фæндæ... 
2006 анз, 27 мартъи 
54 

* * * 
Мæнгæфсон — зæнхи хæццæ мæ баст, 
Унгæг æй нæ дууемæн еу кæрци, — 
Тæхгæ маргъи ’стæфун Фæстаг Уарзт, 
Мæ уодхæссæг уинун къохи уæрцци... 
Зæрди рист — фæндаггони тæбæгъ, 
Æ сæрбæл — фудæнгъæли сæфсæдтæ. 
Уæлæ цард — цæстинæмуг. Æллæх, 
Уодхарау, ци даргъ ниццæй е’сцæттæ... 
Лæдæрсуй æ къелтæй мæ фæззæг, 
Сæ балгонд ниффæрсмæ’й гьæддаг хъæзтæн... 
Исхауй мæ Нифси æргъæвæг 
Царди рони фæстаг хæбæл цъæстæй... 
2005 анз, 4 июль 
55 

* * * 
Ко мне возвратитесъ вы, и Я 
возвещу вам то, что делали вы... 
Коран, «Меккская», гл. 26, стих 29. 
Нецитæй устур лæгтæ кæнæн, 
Аразæн устур лæгтæй нецитæ. 
Цæмæйдæрти иссан æмхузæн, 
Кæмидæрти ниццан æййевдзитæ... 
Исеу уæн, гъеуæдта фæддех уæн, 
Бацæуæн — нæ цæуæн еу къæреди. 
Уодæгасæй еуети ’стьегъæн, 
Батъунсæн уони цари иннети... 
Нæ тæрсæн нецæмæй — æндеуæн, 
Æндеуæн Кæмæ нæййес, гъе Уомæ... 
Цард дæттæг, цард есæгдæр — еумæ, 
Нæ й’астæубæл бæттæн арви ронæ... 
Нæ цæстити сау тог баласта, 
Содзгæ марг ирайуй нæ дадзинти. 
Нæхецæн мах нæ нивæ ’скарстан, 
Æмбæлттæн байагурдтан фуд джинти1... 
Фелауй рæудумгæмæ кæрдæг, 
Зарунцæ и мæргътæ бæласæй,— 
Уингæ дæр нæ кæнуй сæ и лæг, 
Уозгалуй авд Руймони е’нгасæй... 
2006 анз, 10 июль 
1 Д ж и н т æ — Хуцау артæй ке исфæлдиста, уæхæн 
уодгоймæгтæ. 
56 

* * * 
Ниууасуй фонси хъурæй изæр, 
Æ сæнттæн сæ мæнгæй æррæдистæй... 
Мегъи пъæсту цæгъдуй æ синæр, 
Хоритунти хуæрдæй нæ фæрристæй... 
Ихалуй æ й’астæубос и бон, 
Хом гъуддæгтæ калуй æ бирицкæй... 
Ивазуй тæнтъех гъуди æ ком, 
Дивил сагъæс рæхцуй, даргъ беринцгæй... 
Сатæг думгæ бæлæстæ уозуй, 
Ивæруй мæтъæл сифтæн нифситæ. 
Хъисмæт ба æхецæй ниббоз æй,— 
Кедæр уод ниххастæй æ пихсити... 
Æргъузтæй изæрдалинг — мусу, 
Ци римæхсуй, ка’й зонуй, æ моси... 
Æнахур си муртæ игъусуй, 
Уорс ферттевуй цидæр æ сау рохси... 
2006 анз, 16 август 
57 

* * * 
Ктпо не любтп, тпотп не познал Бога, 
потпому чтпо Бог естпь любовь. 
(Первое соборное послание святого апостола 
Иоанна Богослова, гл. 4, стих 8) 
Гъæуй берæ уарзун, æррæстæ, уотид, 
Зæгъæн Нæуарзунæн æносмæ хъоди... 
Ма уæд æрмæст цийнæн нæ зæрдæ фусун, 
Зинтæн, лæгъуз уосау, гъæуй ниббухсун... 
Фагæ’й, ке’й нæ догæ къинди, æвадуат, 
Уæнтæ нæ зæрдитæ уæддæр парахат... 
Лæгæн æнæ уотæ цæрæн ку нæййе,— 
Кенæ æ уод рохс уа, кенæ и дуйне... 
2003 анз, 13 январь 
58 

* * * 
Медæгзиани мæрдадзæ — мæ хай, 
Лæууæг си ку нæййес, ци фудбон æй? 
Мæ фæсмон ме ’рæнбуни цума’й, 
Æй уоййау, дæндагæй зин истонæн... 
Хæркъудæр ку адтайдæ мæ уод, 
Геруздæр ку адтайнæ мæ царди, 
Уæд мæн дæр кодтайуонцæ бот-бот, 
Уæд фæцайнæ æз дæр цæстиварди... 
Ку тæдза сауæдонæ цъасæй, 
Ку кæла иннæ 6а цæрдидзагæй, 
Уæд фиццаги цъирунцæ хуасæн, 
Сæ хъæббæлтæ æхсунцæ дуккаги... 
2005 анз, 17 май 
59 

* * * 
Догъон рæстæг цæуй бонтæ ’ууелгæй, 
Фæлхуæрдтау, æгъзæлæн æ комæй, 
Цард кæнуй æхебæл нæ ахъелгæ, 
Хъахбай силау, уæддæр æргомæй. 
Фал неци’й нæхе бон — æнгъæлдзау ан, 
Зæнхæ ’ма арви астæу — ахæст... 
Ци’й нæ ун? Геттæра, дзæгъæлдзауæн, 
Ан мæрдтæ уодæгас — æнæмбæрзт... 
Уомæ гæсгæ, хуæздæр — нидæн дзорун, 
Рæдуд æй мах уавæри ’взедун... 
Сæрмæ кæсгæй, гъæуй хатир корун, 
Бунмæ кæсгæй, гъæуй игетун... 
2005 анз, 12 июнь 
60 

КУД? 
Отвердение. Одеревенение. 
Гарсия Лорка 
Куд фæййирддæр уонцæ æрвтæ, 
Куд фæррохсдæр уа дуйне, 
Кæд сау æнцæ нæ унæфтæ, 
Кæд нæ уодти мегъæ е?.. 
Куд æрцæуа Рæстдзийнадæ, 
Кæд æ хæццæ иурст ан, 
Дуккаг уосæн, кæд æ уати 
Æрфусун кодта Хæран?.. 
Еунæг Хуцауæн æ рази 
Куд исраст уæн, кæд æма 
Æ тæрхонбæл ин арази 
Ефстаг лæгтæ ’нцæ нурма?.. 
Куд нийдзула царди радæ, 
Куд фæххуæздæр уа нæ уаг,— 
Нæуарзун ку ’ссæй сæнттадæ, 
Берæ уарзун ба — дзурддаг?.. 
2004 анз, 1 сентябрь 
61 

ДУУÆ ТÆДЗУНÆГИ 
Тагъдæй еу гъосинæй иннемæ, 
Уæдта фегъусидæ æ тъинкк. 
Æ зин истон ин æз мæхемæ, 
Мæнбæл ’схъиудтæй цума сурх зинг... 
Æз дæр, уоййау, кодтон лæдæрсгæ, 
Мæ уод тагъдæй, о фал кумæ? 
Форд си нæ рантæстæй æмхуæцгæ 
Æма нæ бамбурдæй хъуммæ... 
Нæ, мах не ’схъал ан евгъуд бонæй, 
Не ’ссан пайда... Ци ма гъе уæд? 
Къохтæ ’хснадтонцæ ни, ка’й зонуй, 
Æрмæст зæрдитæ 6а — некæд... 
2006 анз, 21 август 
* * * 
Нæ кодтон уотæ нурмæ: 
Цæвддорау кæсун дуйнемæ, 
Бонизæрмæ дæн хъурмæ, 
Исунгæг уй уод æхеми... 
Нæй де.'сарæх хуæрзæгæн, 
Цæстисуги ’ртæх — æвзестæ,— 
Зин дзорæн ку’суй лæгæн, 
Æнцон кæуæн ин уæд фестуй... 
2006 анз, 4 февраль 
62 

* * * 
Арв æма зæнхи зин дзæкъолбастæй 
Зæрди рагъ искодтонцæ хаун, 
Фал и ’фцæгбæл уæддæр баервазтæн 
Ма гьæпæни ’ссирдтон мæ хъаун... 
Исеу дæн, ке уарзтон, уони хæццæ, 
Хорæфтуди фурттæ — мæ й’ахил... 
Гулдзуг дортæ зиннуй сæ нивæрзæн, 
Сæ бунæй — пихси ’ссæугæ хъамил... 
Фингæ син — евгъуд бæнтти лухдзæгтæ, 
Æ сæрбæл — æртæ къерей — гунтæ. 
Уарзт æма мастæй гъæст — и бунккæгтæ, 
И сæрккаг — æрæгиауи зундæй... 
Сæ уæле — мæллæг ниви фæрскъитæ, 
Аразий фæстагуайæн — сæ ронг... 
Ид рохс æнцæ уæддæр сæ цæститæ, 
Сæ зæрдитæ æнцæ куд рæсог! 
Æрбадтæн сæ й’астæу. Мæ дзæкъолæй 
Исистон фæндаггони ес-бес... 
Ци рæсугъд дæ, о хор, дæ фæкъкъоли, 
Ци адгин дæ, сугъд царди къæрес... 
2006 анз, 2 июнь 
63 

НÆ ДЗАМАН 
Æрдæг хом æй, æрдæг хегæ, 
Æй фæлмæн æма гъиггаг. 
Кæмæндæрти дискотекæ ’й, 
Кæмæндæрти ба — Гулаг ... 
Нæ еуетæн гъазæн фæзæ’й, 
Нæ иннетæн — тохи карз. 
Нæ еуетæбæл — æ уæзæ, 
Нæ иннетæбæл —æ хуарз. 
Æй гæмæхтæ, æй дзæгъæрттæ, 
Æй гъолæнттæ æ будур,— 
Ниууадзуй си ка æ зæрдæ, 
Ка —æ сæтæ, æ цъумур... 
Ниццæхъал кæнуй галеумæ, 
Ку — рахесмæ, денгизау... 
Неке ин цæуй æ зеумæ, 
Неке ин дæдтуй æгъдау. 
Цæветтонгæ , æй æстойнæ, 
Игъусуй си фонси ’мбухт. 
Цæттæ тугъд æй æнæуой дæр, 
Кæми ма гъæуй уæд тугъд?.. 
Æрдæг хом æй, æрдæг хегæ, 
Æй фæлмæн æма гъиггаг. 
Кæмаендæрти дискотекæ’й, 
Кæмæндæрти 6а — Гулаг ... 
2008 анз, 29 июль 
64 

* * * 
Нæ хуссун, 
Хебæраги ковун мæ цирагъæн, 
Мæ нифсбæл ивæрун æмпъозæн, 
Зин цæрæн мин иссæй, зин косæн, 
Лæдæрсуй мæ уодæн æ цъидагъæ... 
Нæ хуссун, 
Нартихуар куд æстъегъай, уоййау, 
Æртасун мæ сæгъæстæн сæ кæрæ,— 
Сæ еуетæ — рæуæг, æрдойау, 
Сæ иннетæ — уæззау, зин лæдæрæн... 
Нæ хуссун, 
Исони гъуддæгтæй инæфун, 
Никкæнон си кæций фæстаг цъатхæ? 
Фæсмони къæпейæй æхсæдун 
Зæрди татха... 
Нæ хуссун... 
2003 анз, 3 июнь 
3 Бабочнтн Руслан 
65 

* * * 
Мæ сæнттадæгæнæн — мæ къæндонæ, 
Мæ кæддæри сæнттæй худ фæлуст, 
Ци унгæг мин исдæ, ци, абони, 
Ци хъæбæр дæн дæ хурфи æвдузт! 
Арви цъæх æрттивта кæд мæ фæди, 
Æртадта си æхе кæдæма, 
Куд дарунцæ уæд мæн сæ къæлæти, 
Еу — хамут, иннæ 6а — хъадама?.. 
Нур метдон ци сæлуй мæ къахдзæфи, 
Йе хъадир куд разиндтæй мæ бæх?.. 
Мæ фæдеси æма мæ хæлæфи 
Кæцæй æй медцоппаййи æздæх?.. 
Æхе фидтæ ци ’нсуй мæ куройнæ, 
Ци кæнуй ревæд гур-гур, цума?— 
Афæй раздæр ку ’ссерæн Æнцойнæ, 
Уæд исуй и рæстæг Замана... 
2006 анз, 31 декабрь 
66 

* * * 
Хеонтау ми бацардæнцæ 
Маст, Катай æма Гъенцъун, 
Ракодтонцæ мин мæ зæрди, 
Зæронд картофау, бенцъу... 
Нæ сæ фенгьухтон æндæмæ, 
Нæ мин бантæстæй, æма 
Мæ медæги уорс дзæгæрæг 
Ракалдтонцæ, кæсæма! 
Ка мæ мардта, еци Гъенцъун, 
Еци Катай æма Маст, 
Расайдтонцæ хорхæтæни 
Зунд, Æууæнкæ æма Уарзт... 
2005 анз, 1 сентябрь 
67 

* • * 
Благославляю день, 
Когда явился образ твой!.. 
Амир Хосров Дехлеви 
Исистон уоди арцбæл мæнгæттæ, 
Базудтон а ирд бони нæрун... 
Ниууагътон кæмидæр цидæр фæдтæ, 
Æрмæстдæр ми байронх æй цæрун... 
О, мæхе бахуæрæнтæ мин куйтæ,— 
Куд фæццох дæ, ду, куд, мæ зæрдæй, 
Кæмæ кодтон алкæд тæходуйтæ, 
Реуи ’нгон ке хастон ивæрдæй? 
Кæмæн тарстæн, маргъау, фæттæхунæй, 
Кæмæн цардтæн айдагъ æ тæфæй, 
Фæнди ’рвонг, фæнди ба ниуæзтгунæй, 
Кæмæ уадтæн алкæд хæлæфæй? 
Мæ фæсмон — хъази сес дæ тæрази, 
О, уæззау дæуæн æй дæ фæсмон,— 
Мæ цæра ка фæккодта уал анзи 
’Ма ка не ’ссæй уæддæр арфæгонд... 
Хъазар мин нæбал æй царди радæ, 
Æркастæй мæмæ хард мæ игас,— 
Æхсирау баласта мæ Сæнттадæ, 
Разилдæй æскъæртæнмæ мæ Уарзт... 
1999 анз, 16 октябрь 
68 

* • • 
Ци адтæн, е ма дæн, 
Нæ фæууодзæн æййевдзи. 
Ниллæстæй мæ бадæн, 
Мæ гъудити фæтевзи... 
Ци адтæн, е ма дæн, 
Рохс кæнуй мæ Талингæ... 
Æ цæсгом мæ кадæн 
Æвдирзун Расти финкæй... 
Ци адтæн, е ма дæн, 
Зин сæттæн, зин æууелæн. 
Æ кæрон мæ надæн 
Лигьз кæнун Уарзти белæй... 
Ци адтæн, е ма дæн, 
Нæ фæккиудтæй ме ’ууæнкæ,— 
Ибилис æрвадæн 
Нæма райстон нерæнгæ... 
Гъе уотæ’й, цæветтон, 
Донæр дæн мæлгæ догæн... 
Фæххæссуй мæ синхон 
Лæги сæр æ бульдогæн... 
2008 анз, 2 январь 
69 

* * * 
Листæг цъæстæ хизæ — нæ дуйне, 
Уæддæр си разиннуй ефстаг гъоргъæ, 
Исаразтон уордæмæ мæхе 
Æрдæгсастæй æма æрдæгхорхæй... 
Ниццæйхæссун уæддæр и цъалай, 
Царди буни гъæрзун — бæхи марди, 
Куд кæна надзæла-намæла 
Цъифи золкъæ фиццаг метрауарди... 
Зунд кæсуй æ пихсæй и Уæгæн, 
Уоди фарсбæл буруй Секки хъамил,— 
Кæд Хуцау ци равардта лæгæн, 
Хуæздæр æй гъеуонæн сæ нихъхъабил?.. 
2006 анз, 11 сентябрь 
* * * 
Нæ гъар бати, нæ хъурити 
Ес рæуæнттæ, æсгарæнтæ,— 
Рагон лæгæн æ мур - мури 
Фулдæр адтæй æнкъарæнтæ... 
Аййев загъд ку ’ссæй агоргæ 
Еске цæсти исхуарзунмæ, 
Уæдæй нурмæ, æнæдзоргæй, 
Нæбал арæхсæн уарзунмæ... 
2006 анз, 26 август 
70 

* * * 
Мир не закончен и неточен... 
Николай Ушаков 
О, ци хуарз дæ, о, ци лагъз дæ, 
Медæхсæви сос унæр, 
Цал хатти мин фæййагъаз дæ, 
Ме ’нæдзоргæ æнсувæр?! 
Мæхе марунмæ, æррæстæ, 
Æз ку ’рцæуинæ æд зин, 
Нæуæгæй мин уæд мæ цæсти 
Искæнисæ цард цитгин... 
Цæбæлдæрти æз мæ масти 
Ку ракъуæринæ мæ къох, 
Уæд зæгъисæ мин: «Дæ расти 
Уо кæронмæ федар хонх...» 
Нæ дæ фæссайдтон, ме ’рвадæ, 
О мæ гоби æнсувæр, 
Фал дуйнебæл мæ лæггадæ 
Нæ фæббæрæг æй уæддæр... 
Фиццагау, æй æнæхатир, 
Æдонуг сæттуй тогæй... 
Æй алцидæр си бунати, 
Æ бунати нæ уогæй... 
2006 анз, 13 ноябръ 
71 

ГЬÆРÆЙ 
Барун ку райдæдтон мæ дзурд, 
Уæдæй нурмæ фæдздзурддаг дæн... 
Мæ над ку равзурстон бæлвурд, 
Æнæнæдти уæд банадтæн... 
Кæсун ку райдæдтон листæг, 
Уæд исберæ ’нцæ мæ незтæ 
Мæнгæй ку рартастон Æцæг, 
Уæдæй цæрун мастай мезгæ... 
Тухæй ку ’слæстæн кæцæйдæр, 
Кæмидæрти уæд ниххастæн... 
Мет мин ку рамбарзта мæ сæр, 
Мæ цæститæй уæд искастæн... 
Цæрдæн фесиммæ — æ й’аразт, 
Æй усхъуммæ ба æ кæрцæ... 
Мæнæн нæ раргом æй æнхæст, 
Æз не ’срæвдзæ дæн æ хæццæ... 
2010 анз, 17 май 
72 

* * • 
Кæмæндæр уодæнсæн æ Хæлбинцъæ, 
Кæмæндæр нæ уодæнсæн æ Уарзт. 
И раст лæгмæ нæхе исефтиндзæн, 
Ан æноси фудлæгмæ комбаст... 
Нæ цауддæрти кæнæн мах лигъзласæ, 
Нæ хуæздæрти аппобби райсæн, 
Уотемæй куд иссерæн нæ Уасæ, 
Куд æрцæуæн нæ Кеми хуасæн? 
Æной 6а ци рауæни’й нæ Кемæ, 
Гъе нæ Уасæ кæми’й? Кæд, миййаг, 
Нæхе сайæн уомæй — а дуйнебæл 
Рæвдзæдæр некæд адтæй нæ уаг?.. 
2005 анз, 9 октябрь 
73 

* * * 
Все вами сделано, 
Чтпобя 
Успел на этпотп мир обидетпься... 
Василий Федоров. «Недругам» 
Къулумпитæ ’взурстон æведуйгæ, 
Фæммаст кодтон, гъæуа-нæгъæуа. 
Уæгъдæ мæ нæ уагътонцæ и куйтæ, 
Зæгъиуонцæ, мадта рацæуа! 
Дзубандити мæн-еу æфтудтонцæ, 
Сæхе хузæн кодтонцæ мæн ку... 
Разиндтæн фæруæнгæс федар толдзæ, 
Разиндтæн, фæлмæн уогæй, хæркъу... 
Нæ уотæхсун ефстаг нифси мортæй, 
Фестадтæн фæстагмæ æз дор, — 
Æгæр берæ ку ’сунцæ нæ хъортæ, 
Æрмæстдæр уæд исуæн æнæхъор... 
2007 анз, 4 февраль 
74 

* * * 
... И нет бальзама плача слаще... 
Г. Гейне 
Кæмæндæр цирк адтæй царди кезу, 
Еуварсæй бæнтти догъмæ кастæй, 
Иннæ ба си цудæй æдзæстхезæй, 
Хопъалæмæ фæууидæ мастæй... 
Нæ дуйней берæ зинтæй æхемæ, 
Хай нæ райсгæй, ка рандæ’й цардæй, 
Гъеуомæн æхе уæд æ фæлдемæн, 
Е æрмæст æхецæн рамардæй... 
Багъардта мæмæ нур — куд гъæздуг дæн, 
Æрцудтæн уæхæн гъудимæ æз, — 
Цалемæй æрхаудтæй цæстисугтæ, 
Бацардæй гъеуал лæги æрмæст... 
1998 анз, 11 октябрь 
* * * 
Ку цæфсуй мæхецæн мæ цъилинга, 
Æма си æнæбæрцæ рохс дæн. 
Æнæбæрæг æма æнæзингæй, 
Мæ нивæй æнæуæгтæ боз дæн... 
Нæ бадуй еске уодбæл ме ’скъорæ, 
Гъигæ уи неке даруй мæ цæфст, — 
Пеци хурфи бацæугæ агори 
Æхуæдæг тæвдæ кæнуй æрмæст... 
2006 анз, 6 декабрь 
75 

НИЙЙЕРÆГÆН 
...От тебя и дома вдалеке 
пришло прозренье все-тпаки: как мало 
тпвою я руку грел в своей руке, 
как много задолжал тпебе я, мама! 
Сергей Викулов 
Ци гъар æнцæ, Нана, дæ къалостæ, 
Ци фæлмæн æй, Нана, дæ дзабур! 
Ци хъæбæр цубур фæууй дæ бостæ, 
Ци тагъд æруй дæ хилæ сабур! 
Ци фур адгин æй, ци, дæ бор кæрдзин, 
Ци дессаг тæнцъарæ’й дæ къере!— 
Дæ зæрдæ си ниввæри, æвæдзи, 
Дæ цæсгоми æфсарæн æхе... 
Ци æгæр æнхъирттæ ’нцæ дæ къохтæ, 
Ци минкъий æй дæ рости и тог! 
Кæд, миййаг, æ бæдолæмæ, ’мбохгæ, 
Æ хезнæй æрледзидæ и гъог?.. 
Бацæуæн æгасæй дæр де ’фстауи, 
Фал е ’хæс бафедуй ни ’стæн лæг. 
Дæ зæронди фæлмастмæ ке ’рхауи, 
Ейæ нин куд фæууй, куд, гъулæг! 
... Хъазар дор дин ниввæрæн дæ сæргъи, 
Нæ фæдздзорæн, бæргæ, æ й’аргъбæл... 
Рæсадзгæ’й никкæнæн и сау зæнхи, 
Уæзæ ба æрцæйкæнуй махбæл... 
2001 анз, 18 апрель 
76 

К-ÆН 
Ты из женщин, но им не четпа... 
Байрон 
Ду мæ бæсти кодтай лæги куст дæр, 
Ду зæгæл и фæйнæги хуастай, 
Ку, бæрзонд исцæйтолгæй дæ дустæ, 
Къудурæнттæ дæ рагъи хастай. 
О, мæн ба нæ ракодта евдæлгæ, 
Ци мæхемæ, ци ба дæумæ дæр,— 
Фæццардтæн , асæст бонау , æфхæлгæ, 
Изæрæй дæр —тузмæг, сæумæ — дæр... 
Нæ дууей дæр ’мбарзта дæ нимæт, 
Нæ нæ тавдта мæ кæрцæ, ’стур уогæй, — 
Фæббæззуй дзæбокæн дæр фæрæт, 
Фæрæтæн нæ фæббæззуй дзæбокæ... 
2006 анз, 23 январь 
* * * 
Тæходуй, ка базудта æ уаг, 
Уотемæй ка ракодта евгъуйгæ... 
Тæходуйтæ, ка ’ссæй хе аккаг, 
Ка не ’ссæй хе ’знаг, тæходуйтæ... 
Еске уати фæууй зин хуссæн, 
Нæ фæййерæн уоми нæхе уасæ... 
Тæходуйтæ, ка ’ссæй хе хузæн, 
Æхе асæ ка ’ссæй уодæгасæй... 
2007 анз, 14 октпябрь 
77 

* * * 
Сæ хæццæ изæдтæн ку ’саразтан тох, 
Саздахъæй сæ ку ’хстан, нæ евгъаугæй, 
Уæд фæцан цæмæйдæрти мах цох, 
Нæбал кодтан дуйнебæл федаугæ... 
Нур не ’взагбæл кæнæн уæхæхай, 
Нур мæлдзæй, уæд мæлдзæййæй, бастадан. 
Куд нæ уонцæ, куд нæ, æнирай, 
Сæ Хуцауæй рартæсгæ ’лгъист адæм?.. 
Никкæнуй зелгæ думгæ æскъот , 
Æрбадуй сиугин саг æ уæрагбæл... 
Адæмæн ку сæййевуй сæ уод, 
Æрмæстдæр уæд æййевуй се’взаг дæр... 
2006 анз, 16 мартъи 
78 

ÆМДЗÆРÆН 
Мы в основе своей — нечтпо тпакое, 
чему бы не следовало бытпь, — 
Отптпого мы и перестпаем бытпъ. 
Артур Шопенгауэр 
Æй дуйне æмдзæрæн — æнæфснайд, 
Бакиндæй нæ æ хурфи тухтъунсæ... 
Нæ еуетæ фæцæнцæ си сайд, 
Золкъитау, си иннетæ дунсунцæ... 
Кæрæдземæй ’скъæфæн и къæбæр, 
Кæрæдземæ ’взедæн изгæ кæрдтæй , 
Нæ си комæн æндæмæ уæддæр, 
Саскъи хуæст никкодтан нæ уæттæбæл... 
Рауæзтæй и азгъунстæн æ фарс, 
Къæл-къæл худт си ’сеу æй куди хæццæ... 
Цæмæ нæ ралгъистай уотæ карз, 
Ци дин кодтан ,Хуцау, гъе уой бæрцæ?.. 
О, æви нæхуæдтæ й’ан гæнæг, 
Игъосæг нæ разиндтан дæ коммæ?— 
Фæсаууонмæ кодтан дæ ниллæг, 
Уæлиау дæ истан дæ комкоммæ... 
2005 анз, 10 ноябрь 
79 

МÆЗГИТИ РОХС 
Нæ Мæзгитæй и мæйдари 
Ку фæццæуй фæлмæн рохс, 
Фæллад уодæн æ й’авари 
Уæд бафснайун æз кæдзос... 
Нæ Мæзгитæй и талинги 
Ку ракæлуй уацирохс, 
Æрбаунцæ думд-дæлингæ 
Уæд мæ рунтæ ’ма мæ хъонц... 
Нæ Мæзгити къæрæзгити 
Рохс ку ’ссодзуй пæр-пæрæй, 
Уæд мæ зæрди сау фæркитæ 
Исеу унцæ нæуæгæй... 
Нæ Мæзгитбæл — уазбæстæбæл, 
Рохс ку фæууинун — цирагъ, 
Царди хæццæ уæд фæстæмæ 
Искæнун, цума, никъйах... 
Нæ Мæзгити, сæуæхседи, 
Рохс ку ’сцæфсуй рагацау, 
Уæд мæ уати æрæскъетун, 
Æригас ун æз мардау... 
Хори рохс дæр зæрдæ даруй, 
Уомæй федауй и арв, 
Фал мæ уодмæ ку нæ гъаруй, 
Ду куд гъарис, уотæ арф... 
2008 анз, 20 январь 
80 

«Мух» мæмæ ку равдиста цард, 
Æцæгæй уæд исхъал дæн ... 
Хæрдмæ ку нæ цудæй мæ й’арт, 
Фиццаг хатт уæд исгъар дæн... 
Мастмæ ку разилдæй мæ Уарзт, 
Æз уарзун уæд базудтон, 
Зæрдæн æ гæмæх цæгатварс 
Æууæнкæй уæд батудтон ... 
Ме ’нгъæли ку ’сдæн фудæнгъæл, 
Уæд ниррохс дæн мæхеми... 
Мæстæй ку ниддæн æз дæнгæл , 
Уæд æрцудтæн мæ кеми... 
2006 анз, 13 январь 
Мæ бони гъуддæгтæ — æхснад ’ма лæмæрст, 
Сау æхсæви телбæл ауигъдæй лæдæрсунцæ... 
Кæмæй си тог цæуй, кæмæй ба — дон æрмæст, 
Сæуæхседи ’рцудæй адзали тарст кæнунцæ... 
Цæй номæн, цæй номæн, кæд бабæй Сæдсæрон, 
Сæдæвзагон Цард — Калм, æнгьæвзуй дæндæгутæ... 
Цæмæннæ, цæмæннæ , кæд æма нæуæг бон 
Рагацау рæсадзуй зæрдауиндзæн къæндзутæ?.. 
2004 анз, 1 август 
81 

* * * 
Кæми рамæлуй Æзинæ, 
Уоми рамæлуй Исон. 
Евгъуд бонбæл, æнæзинæй , 
Цæмæ кæнæн уæлбекъон?.. 
Неци лазæ ес рæстæгмæ, 
Æй æноси еугæндзон, 
Ан нæхуæдтæ мах æрдæгмæ 
Ибилистæ, цæветтон... 
Ка ’сфæлдиста, æнæуогæй , 
И дуйнетæ, Ейæ нин 
Нæ исфæлхæтта нæ догæ, 
Ци фудгин æй, йарæбин? 
Нæхе зæрдæ’й еугур хъамил, 
Ци гæнæг æй и дзаман?— 
Ци бæстæ ’суй æнæ Хъабил , 
Уоми æрцæруй Хæран... 
2005 анз, 20 январь 
82 

* * * 
Æзнæт думгæ хæссуй лæкъун мегътæ, 
Гъонгæсау, ракодта сæбæл гъæр, 
Сабургай фæццæуй сæ æстьегъгæ, 
Æлвинуй, раст цума, арви сæр... 
Раирд æй, разинттæй хори цæстæ, — 
Цъæх сулуй бакъубарæ’й и цихт... 
И дуйней дзалгъауиндзи нæ бæстæ, 
Айки борау, фицуй æд цих-цих... 
Фал æ гьолтæ и арв нæ фæммулдæй, — 
Кæмидæрти уаруй хъæбæр сах... 
Некæд фæууй Амонд фагæй фулдæр, 
Цæмæй нин, цит, ма уа æгæр уаргъ... 
2005 анз, 18 июль 
83 

ДЗÆДУРÆ 
Дæ къобалæ, дæ цопалæ 
Æ фурзади æй хиццаг, 
Фал дæ гурæ — сау дзæдурæ, 
Ци тонагæ’й, ци гъиггаг? 
Ци’й нæ хицæ, кæд дæ синдзæ 
Ницциргъ кодта æ кæрон? 
Æхемæ нæ, дессаг мæнæ, 
Куд нæ уадзуй æнгæрон! 
Æй хелагæ æндеуагæ, 
Нæ ди тæрсуй е махау,— 
Дæ рæгъæдтæ ’ймæ сæхуæдтæ 
Æртасунцæ — сатæгсау. 
Дæ къонццабæл — дæ гоццабæл 
Иситинг уй мæргъти гъæр, 
Æнæ цъамæ сæ гоцъамæ 
Дæу гæлдзунцæ етæ дæр. 
Уæхæн уагæн ес рæуагæ, 
Куд дин æй зæгъон, магъа,— 
Ду дæ синдзæ цари дари, 
Нæ зæрди ’й хæссæн маха... 
2008 анз, 3 октябрь 
84 

* * * 
Ниццæггаг æй цидæр гъуди, 
Ниййеллæг æй мæ фæсте. 
Бæрæг ибæл æй — æ цуди, 
Æ тауси нифс кеййе... 
Сæримагъзи цидæр сагъæс 
Æрфусун æй, хеуонау, 
Æрхаста мин ниви дарæс, 
Кæддæр-некæд, имонау... 
Æрæскъиттæй дивил зæрди 
Цидæр мæтæ — калд æ фест... 
О, ма кæнтæ, кæмидæр мин, 
Æнгъæлдæн æма, мулк ес... 
2006 анз, 15 июнь 
* * * 
«Фæгъгъос» унмæ а ирд бони 
Некебал гъæуй æфсон,— 
Æнафонæ ’ссæй Афонæ, 
Афонæ 6а — Æнафон... 
Царди кезу, царди радæн 
Нæ цардæуй æ номæй,— 
Некебал кæнуй сæнттадæ, 
Цæргæ ке кæнуй, уомæй... 
2005 анз, 2 апрель 
85 

АВГÆ ÆМА ТÆРВАЗÆ 
Æ хед тæруй и авгæ, 
Тæрвазæ ницъцъифæй. 
Уотæ ’й, мæгур, æ равгæ, 
Мæхердæмæ’й нивæй... 
И сухи æ ухери 
Ку фестæн уй еу бон, 
Ниууй уæдта гæлери, 
Фæсхъитæ ’ма гъолон... 
Исесунцæ къæразæ, 
Ниввæрунцæ нæуæг. 
И авгæ, æнæлазæй, 
Сбадуй си æхуæдæг... 
Тæрвазæ — гæлст фæскъуммæ , 
И авгæ ба — бæрзонд... 
Уотемæй ба сæттунмæ 
Уой фенгъæлæн тæссонд... 
2006 анз, 9 февраль 
86 

ХОРТÆ ÆМА ДОРТÆ 
Ка разиннуй æхе къохæй 
Мади цæститæ ’хгæнæг, 
Куд нæ неуй, куд нæ ’мбохуй, 
Сирди хузæн, уæхæн лæг? 
Мади ’нгулдзитæ æ й’арми 
Ка фæддаруй фæстаг хатт, 
Æхецæн ма хори гъармæ 
Куд иссеруй е бунат? 
Æ гъæбеси ’й ка ниййесуй 
Уазал циртмæ кенæ ба, 
Е фæстæмæ куд исхезуй, 
Цæмæ бакомуй цума? 
Нæ мадæбæл, æнæвгъауæй, 
Ку фæккалунцæ сигит, 
Нæ уæлфæдтæн еци рауæн 
Куд нæ бахуæрæн сæ фид? 
Ку баййафæн нæ хæдзари 
Ревæд хуссæн, ревæд уат, 
Куд нæ фæууæн нæ азари 
Нæ фур зинæй уæд зухъмард? 
Æ дарæсбæл ин ку ’рдарæн, 
Козбаугæнæгау, нæ й’арм, 
Уæддæр ма си мах фенкъарæн 
Мади бауæрæн æ гъар... 
Фæххонуй нæ «зæрди тагæ», 
Фæдздзоруй нæмæ «хортæ», 
Æхуæдæгга, мах рæуаги, 
Ниййеруй, цума, дортæ... 
2006 анз, 29 октябрь 
87 

* * * 
В шар земной упираясъ ногами, 
Солнца шар я держу на руках... 
Эдуард Межелайтис 
Цъæх арв æма зæнхи астæу 
Цъæрæхснæги цард кæнун. 
Мæ зартæй син , æнæ гъастæй , 
Сæ зæрдитæ æлхæнун. 
И фиццаг мæ исфæлдиста, 
Исхаста мæ и дуккаг,— 
Сатæг арв мин рохс æрвиста, 
Зæнхæ ба ’вдиста фæндаг... 
Æмдзæхдонæ ’сдæн сæ хæццæ, 
Уæддæр мæмæ сатæг арв 
Хæстæгдæр æй уоди бæрцæ, 
Куд и артмæ æхседарв... 
2004 анз, 16 август 
88 

* * * 
Кæрцæнгъæл исхед ан нæ къæреди, 
Нæ хурхæбæл хъаймæгътæ гъазуй... 
Царди ’стæг æхсинуй ни алке дæр, 
Æхецæй ба цидæр аразуй... 
Куййи хъурбæл зиннуй лæги ронæ, 
Лæги баслæхъ хæссуй нæ къæлæу... 
Ниссор æй нæ й’амонди фæздонæ, 
Раздæрау нæбал кæнуй лæу-лæу... 
Кадæр нæмæ кæсуй фæрсæрдæги, 
Ци бæзгин, ци дæлиау æй е ’рфуг! — 
Агорæн ин цийнæ æ тузмæги, 
Æ гъунтьузи’й хонæн къæбæлдзуг... 
Нæ цæстæбæл бадуй уæлвунх мегъæ, 
Ан, цума, еугурæйдæр расуг, — 
Неке ес, ка нæ дасуй æ рехæ, 
Неке ес, ка даруй сау сасуг... 
2006 анз, 7 сентябрь 
89 

* * * 
Иссудтæн уодпурхæй нæ къæсæрмæ, 
Хор кастæй, игъустæй мæргъти зар. 
Ехæнрезæ кодтон кахæй сæрмæ, 
Бахуастон Зини къохæй нæ дуар... 
Ду мæмæ тарбун пъолций ракастæ, 
«Æгас цо» мин загътай лигъз цъухæй. 
Нур рауайгæ биццеу, æ хевасти, 
Сау халæнттæ сурдта нæ тургъæй... 
Иссирдтон мæ хуссæн. Нецигъон æй, 
Инæргъгæй, рафунæй дæн уайтагъд... 
Æртадтон, цума, бæх сатæг дони, 
Билæбæл 6а кудтæй, цума, саргъ... 
2006 анз, 10 февраль 
* * * 
Æй уи ефтигъд алкæмæн дæр æ гал, 
Æ бæх — цæттæ. Нæ дæн уин æз æмбал. 
Нæбал истуй — бастадæй мæ хæрæг, 
Æ цæстæ — дон, æ зæрдæ — æгудзæг... 
Æ къембур — уорс, тæдзуй си хеди тъинк, 
Фæцæй , мæгур, æнгъæлдæн, æ синк-синк... 
Лæууй уæрдун, æ й’æрттæ — сæрмæ ’ргъувд, 
Æ гуфи — мард. Кæнуй, цума, æстуф... 
2007 анз, 27 ноябрь 
90 

* * * 
Цардмæ бæлгæй, царди бæсти 
Дувудон арти цæфсæн,— 
Нæ нæ тавуй нури рæстæг, 
Евгъуд бонбæл инæфæн... 
О, не ’рсабур уæн нæхеми, 
Фал дууердæмæ кæнæн,— 
Ку — раздæхæн рагдуйнемæ, 
Ку — фæстæмæ æрцæуæн... 
Нæ гъуддæгтæ ба уойбæрцæ 
Æййафунцæ-еу хъоргонд. 
Ци зин тохæн æй дæ хæццæ, 
Фæсте догæ — фæсте бон!.. 
Ка зæгъдзæнæй, нæй ирисхъæ, 
Дзол ратолæгау муди,— 
Мацибал кæнæ имисгæ, 
Мацибал кæнæ гъуди?.. 
2005 анз, 21 январь 
91 

ФÆНДАГБÆЛ 
Уноситп нас потпок неумолимый 
К последнему порогу бренных дней... 
Аспазия 
Фæддон унцæ мæ къæхтæ, 
Мæ фæндаг ци æргъæ’й... 
Гъæйттлæппо, «фæллæмæгъ дæ!», — 
Еу загъта уæлбæхæй... 
«Нæй мæ над дæргъвæтийнæ, 
Дæубæл ба ихæс е, 
Фæндараст, сугъзæрийнæ!», — 
Исдзурдтон æ фæсте. 
Кæд мæ зин исдувæр æй, 
Лæдæрун мæ фæллад, 
Нæ, уæддæр цубурдæр æй 
Нигулæнмæ и над... 
Ниууогæй æрдæгуали , 
Фæстаг балци хуарз æй, 
Ку зонай, нецибал е 
Дæ фæсте, дæ разæй... 
2004 анз, 22 февраль 
92 

* * * 
Кæмидæр æбæрæг къæдзæх е, 
Æ хуæдбунмæ — лæгæт, фарсбæл цæгтæ... 
Æз æ къуми нилхъивтон мæхе, 
Ниуазтонцæ си тог хъуæцдзуд лæгтæ... 
Бонивайæн адтæй. Ралигътæн, 
Урзацауæн кодтон и фалдзости. 
Нæ лæдæрдтæн уæд ма — æстьигъд дæн, 
Сау нисан ке хæссун мæ й’арф ности... 
Æрлæудтæн рохс æрдози уæддæр, 
Хор лæфинттæ калдта æнæфсæрмæй. 
Æз æваст никкодтон æрра гъæр, 
Цих-цихгæнгæ, ’ссугътæн къахæй сæрмæ... 
И лигъз адæм кастæнцæ ’дзинæг, 
Сæ фиусæртæ тилдтонцæ цæстæмæ, 
Ке æхемæ ’лваста мæ синæк, 
Ка æ билтæ ’сдардта лæбæзтæмæ... 
...Мæ цæстæбæл гъазта и лæгæт, 
Ниуазтонцæ си тог хъуæцдзуд лæгтæ... 
Нæ зудтонцæ етæ тæрегъæд, 
Фал мæнгæттæ н’адтæй сæ мондæгти... 
2006 анз, 11 февраль 
93 

• * * 
Еудадзуг нæбæл хор некæд кастæй, 
Еудадзуг некæд адтæй ехуард, — 
Цард нæййес æнæрун, æнæмастæй, 
Æнæресгæй нæййес уæлæ цард. 
Фал æгæр ку ’сфæлмæцæн, нæ хъарæ 
Фæуунбæл ку ниллæууй, уæд мах 
Сау адзалмæ бæллæн, куд лæвармæ, 
Нæ цардæн нæбал фæккæнæн аргъ... 
Рæдуйæн , æнсувæртæ, мæ хуæртæ, 
Гъезæмарæ’й Хуцаумæ цитгин,— 
Зин кæми нæбал фæууй, ци зæрди, 
Уоми ’нцон æхуæдæг исуй Зин... 
1996 анз, 2 июль 
94 

• * * 
Нæбал кæнун нæдæр уарзгæ, 
Нæдæр бæлгæ, нæдæр маст. 
Мæтæй æхгæд — мæ къæразгæ, 
Мæ колдуæрттæ — гъигæй баст... 
Незгун мæйæ арви фæрскъи 
Дудзирохсгæнгæ уинун. 
Дзæгъæл артау, царди мæскъи, 
Нидæнгæнгæ, фæццæун... 
Арви ’сгьалутæй дæлæмæ, 
Ехх, ку ’рхауидæ сæ еу, 
Исцæфсинæ уæд фæстæмæ, 
Ниггуп ласидæ мæ реу... 
Фалæ неци. Бон февадæй, 
Æстонг берæгъ — мæ сæрæй... 
Мæ цуппæркъахуг æрвадæ, 
Цæй, ниннеуæ гъæрдæрæй... 
2004 анз, 12 май 
95 

ÆХСÆВИ НИВТÆЙ 
Сау æхсæвæ хъæбæр боз æй 
Æхецæй — фæндон 
Æсгьалути уаци рохсæй 
Æнгъæвзуй æ ком... 
Нæуæг мæйæн æ циргъ бекъæй 
Æ губун нихуй, 
Æрфæнифæди сурх зекъи 
Цидæртæ мурхуй... 
Æрмæстдæр æй и Бонвæрнæ 
Кæнуй æсхъæтæг, — 
Уазай сæрмæ бæрæг афи 
Никкæсуй ’дзинæг. 
Фал нуртæкки æй дуйнетæн 
Сæ паддзах, се ’лдар, 
Æ тарæрфуг сæуæхседбæл 
Æфтауй азар... 
Фæййирд кæнуй, рохс лæмаргæй, 
И æрвтæн сæ реу, — 
Æ таунæги и сау каркæн 
Игуруй уорс цъеу... 
2006 анз, 13 апрелъ 
96 

* * * 
Æз дин дæ хуæрзтæй нæ фæрриудтæн, 
Фуркъинди разиндтæ, Хъисмæт. 
Мæнмæ ду комкоммæ не ’ндиудтай, 
Хастай дæ фæсте дæ фæрæт... 
Æз ди нæ фæттарстæн. Изолмæ 
Фæллигътæ мæнæй дæхуæдæг, 
Уæд ма ци амонуй де ’ркъолæ, 
Ци ’сдæ æрæгиау хуæрзгæнæг?.. 
Ниууадзæ, рандæй нæ й’афонæ , 
Æз дæ рагæлстон мæ цардæй,— 
Неци’й æнæ кардæй фесдонæ, 
Кард ба уотемæй дæр кард æй... 
2005 анз, 14 август 
* * * 
Ниссæлун хаттæй-хатт, цардмæ кæсгæй, 
Мæ тингунтæ десæй æййевун,— 
Раледзун цæмæйдæрти æррæстæ, 
Цæмæйдæрти мæхе фæлевун... 
Нæ раст кæнуй не ’мбес æгириддæр. 
Ци бæрæг æй, æллæху сæ никъæт... 
О, фæууй лæги зæрдæ мæзгиттæ, 
Кенæ ба хумæтæги æскъæт... 
2004 анз, 17 июль 
4 Бабочитн Руслан 
97 

ЦÆМÆ ÆМА КУД? 
Цард уарзунмæ ку нæ хьæртуй, 
Ку нæ фагæ кæнуй лæг, 
Адæймаг ма нæуарзунмæ 
Куд иссеруй уæд рæстæг? 
(Мæхе раздæри финст рæнгьитæ) 
Цæмæ хæссæн и карз дзурдтæй 
Кæрæдземæн зæрдинез, 
Кæд не’взаги фæлмæн муртæ 
Æстьалутæй фулдæр ес? 
Еугурæй дæр хуарз ку зонæн, 
Царди кезу цубур ке’й, 
Куд иссерæн уæд рæуонæ 
Рагæлдзунмæ кæрæдзей? 
Хуарз фæуунмæ кæд нæ догæ 
Нæ рахъæртуй æнхæст нин, 
И раст лæгæн, æвуд уогæй, 
Цæмæ искæнæн уæд зин? 
Æй нуртæкки цъамар рæстæг, 
Ефстæгтæмæ кæсуй хуарз,— 
Кæрæдземæн, уодибæстау, 
Цæмæннæ кæнæн агъаз? 
Ес фæндæгтæ æнæбæрцæ, 
Æвецуд æнцæ нур ма, 
Еске ладбæл уæд хæбæццæ 
Цæмæ ниллæууæн цума? 
Нури царди — арф лæкъæрди, 
Никкæндзинан еугур хаст, 
Мард рахъелæгау, нæ зæрди 
Ку нæ раиста и Уарзт... 
2008 анз, 5 январь 
98 

ЦÆСТИСУГ 
Уо, зарæн... Фал цума цæбæл зарæн, 
Нæ фæстаг цæстисуг цæмæ марæн?.. 
Нæ фæстаг æвдесæн еунæг ейæ’й, 
Ку цæуæн ескæд бон а дуйнейæй... 
Нæ росбæл е тъинккæй ку нæ уайа, 
Устурдæр ни уæд мулк ци байзайа?.. 
Ес дуйнемæ хæзнатæ æ фагæ, 
Нецæмæ’й уомæй æндæр гъæуагæ... 
2004 анз, 10 февраль 
* * * 
Ниххаудтæн сау æхсæвæн æ сæни, 
Зини къосæй уомæй ниххирхун. 
Фудæрвонг, дæ разæй мæ ци ’скæни, 
Ци ми доми алкæд уæлбæх ун?.. 
Бамæуадзæ, æз ба фæккурес уон, 
Тухсти къеутæ нихснон ниуæзтæй, — 
Æндæр хузи мæ рист куд исесон, 
Куд расæрфон мæ суг мæ цæстæй?... 
Неци хезун ме ’сонæй. Ку ’рбон уа, — 
Харæтепхи ’рцæудзæй хорискаст... 
Сау мæрддзæгтæ хæсгæй зæрди рони 
Дæмдзæнæн Уарзти ’фсæрмæй ме ’нгас... 
2005 анз, 6 август 
99 

Æхебæл нæбал æй ни еудæр, 
Рацудан нæхе медæг æййевгæ. 
Нæ кæнæн, зæнхæ ’змæлгæй, кеугæ, 
Нæ никъолæн цæстæ, арв æрттевгæй... 
Ивæрæн нæ салами хæран, 
Хуцауæй æппæлæн нæ бабадти. 
Нæ еу къохи — арахъи цайдан, 
Иннеми — Хъуран æнæхаттæй1... 
Арвгæронбæл — сæнтсау талакъе, 
Хори цалх истулуй тогæмхæццæй... 
Нæ разелæн сæмæ нæ уакъе, 
Нæ никкæсæн зæнхæмæ фурсæццæ... 
Уæрайдæ исарæх æй, æрдзæф, 
Ибилистæ кафуй нæ фæздæги... 
Нæ кæнæн æгириддæр хæлæф, 
Нæ кæнæн æгириддæр ирæги... 
2006 анз, 1 август 
1 Аци дзурдтæ æмбæлунцæ Омар Хайами æмдзæв- 
гитæй еуеми. 
100 

МÆ ХÆДЗАРОНТÆН 
Ме’ной ивулгæ сæуæхсед 
Е’хсир раскъæрдзæй арви цъæхбæл... 
Мæ бæх — уорс финкæ, еугур хед, 
Æхе ’скъуæрдзæнæй сау къæдзæхбæл... 
Саргьæй фесхъеудзæнæн æваст, 
Бæх дæр ниууодзæнæй сау пурхæ, 
Æрмæст е’гудзæги ниууаст 
Нивæн байзайдзæнæй нæ тургъи... 
Ейæ не ’руадздзæй уæмæ Фуд, 
Цæрдзæй уæ хæццæ æностæмæ,— 
Уайдзæй рагсæумæ æ хуррут, 
Цитгин Азанау, уæ гъостæбæл... 
2006 анз, 18 февраль 
* * * 
Фæззæг æй, фал уаруй уалдзæгау, 
Æрттевуй ма арв дæр, гур-гургæнгæ, — 
Нæбал ес æрдзи тоги æгъдау, 
Æвæццæгæн, не’рхъæрттæй мах уæнгæ... 
Абузагæ’й фæззæг медвæдес, 
Исæнгъезуй, къинсау, нæ къæндони, — 
Дессагæй и къæвдай неци ес, 
Неци ес нæуæгæй цæстидони... 
2007 анз, 10 октябрь 
101 

МÆ ХÆРÆГÆН 
Нæ сорæн бæхгинти мах, 
Æндæр æй уонæн сæ уаргъ. 
Нæ син фæнзæн сæ дзоргъа, 
Сæ рæвдзитæ, сæ цохъа... 
Нæ цардæуй еу бонæй, 
Бонгиндæр ан мах уонæй,— 
Сæ фæсабæрцæ дзол ес, 
Мах фæсабæрцæ хор ес... 
Æрбахæстæг æй æфцæг, 
Ма фæккеуæ , мæ хæрæг,— 
Къала сом нæ, фал номбæл 
Бахездзинæн мах уобæл... 
Уодзæнæй уоми рауæн 
Хуцау æма Æгъдауæн. 
Еци Бæсти кæд нæ уаргь 
Никкæнидæ ести аргъ... 
2008 анз, 12 июнь 
102 

БÆЛÆСТÆ 
Фæйнæхузи ’нцæ бæлæстæ, 
Еунæгдæр си нæй фудконд. 
Рæвдаунцæ нин нæ цæстæ, 
Рæвдаунцæ нин нæ уод. 
Сæ еуетæ мах хинцунцæ 
Сæ мийнасæ, сæ рæзæй. 
Ку бакæсай, уæд истунцæ, 
Æфсинтти хузæн, цæттæй. 
Неци зайуй иннетæбæл, 
Фал ку ’рцæуй тæвдæ бон,— 
Æруадзунцæ сæхе нæбæл, 
Кæнунцæ нæ хораууон... 
И бæлæстæн гъеуæхæн æй 
Фæйнæхузи сæ дуйне,— 
И дууетæй, зин зæгъæн æй, 
Кæци гъæугæдæр æй, е... 
2002 анз, 29 июль 
103 

АЗГЪУНСТ 
Нæ сахари тæккæ астæу 
Ес еу тегъæбæл азгъунст. 
Ес зæрдитæ æ хурдасти, 
Ес æ дорти уодтæ тъунст... 
Ес æ фæрсти сæрицъæрттæ, 
Ес æ хурфи зунди цъист, 
Абони дæр æ колдуæрттæн 
Ци æнахур æй сæ хъист... 
Ку нæ бадуй æ тугури 
И бæлæути тумугъ къуар,— 
Æ тузмæги, æ бæлгъури 
Æфтауй сæбæл азар... 
Уæззау къахгъæр. Баст дæгъæлтæн 
Сæ дзæгъал-мугъул цæуй,— 
И сау лæг нин сау хъæббæлти 
Нæ хуæздæрти фæккæнуй... 
Æ тæдзунæг и асæсти 
Цæмæ даруй уотæ сурх?— 
Нур дæр ма си дони бæсти 
Кедæр тог кæнуй сух-сух... 
Сор хæцъæфтæй бид — æ хурфæ, 
Æстæгутæбæл — амад, 
Куд нæ ниууй листæг пурхæ, 
Лæгæвгæрдæн къазамат?! 
Æрфецаугæй, цит, æ рæзти 
Цæмæ ракæнун сор хед? — 
Фæккæсуй си сæдæ цæсти, 
Донæйдзаг æма бæгъед... 
2006 анз, 14 декабрь 
104 

* * * 
О, зачем не берешь меня, смерть! 
Андрей Белый 
Арцæгинтæ сау бæхтæбæл 
Ниррæнгъæнцæ мæ фæсте... 
Сорунцæ мæ къæдзæхтæмæ, 
Раст цума син фæдзæхст е... 
Тæрунцæ мæ и сау лæгтæ 
Сау билæмæ, бæрæг æй... 
Куд ниууадзон мæ гъуддæгтæ 
Хæлеу æма æрдæгæй?... 
Мæ фестæги, ме’дзæллаги 
Куд си ратонон мæхе?— 
Нæдæр мæмæ хъириймаг е, 
Нæдæр мæмæ хъал бæх е... 
Ку неке кæнуй мæ мæтæ, 
Ку нæ зиннуй фæккæсæг, 
Идард мæмæ ку’й и Гъæдæ, 
Ку нæ цæуй æхуæдæг... 
Æвгæрдунцæ мин мæ рæзтæ, 
Кæнунцæ мин æй цубур... 
Ци унгæг мин æй и бæстæ, 
Ци унгæг мин æй будур... 
2003 анз, 17 февраль 
105 

* * * 
Лучше своя карма, выполненная 
хотя бы с недостатком, чем хоро- 
шо исполненная чужая 
Махабхарата. «Бхагавад-гита» 
Нæ фæууинæ алкæд æнæфау, 
Мæхецæн уаг адтæй æма ’гъдау,— 
Нæ зудтон Сæребарæн кæрон, 
Нæ разиндтæн уæддæр куйдзæсгон... 
О, цидæртæ кастæй мæмæ хард, 
Мæ й’аккаг некæд иссæй и цард... 
Мæ фæндон фæккодтон уæрæдæс, 
Нæ исдæн æз уæддæр куйæмгæс... 
Æз дуйнемæ мæ уод ниттагътон, 
Арси хæццæ кæрдту фæццагътон... 
Кæмидæрти, гъай-гъай, фæммулдтæн, 
Куйти буни æрмæст нæ тулдтæн... 
2006 анз, 9 июнь 
106 

ТУРИСТТÆ 
Все мы немного у жизни в гостях... 
А. Ахматова 
Ан негас дæр туристтæ æрмæст, 
Фæууинунмæ ’рцæуæн а зæнхæмæ. 
Дзæбæх æй нæ базонæн, æнхæст, 
Низзелæн гъеуотемæй фæстæмæ... 
Дугъдугъгæнгæ, ’здæхæн мæгьæлæй, 
Бон раздæр, бон фæстагдæр — нæ равгæ. 
Нæ тагъд кæнæн — цæуæн дзæндæлæй, 
Æнæбари æма гъавгæ-гъавгæй. 
Раздæр ни ка бахъæртуй минкъий, 
Уобæл ба, цит, кæун ниййагайæн. 
Фал цæмæ? Нæ гузави сæр ци’й, 
Зонгæ-зонгæй, нæхе цæмæ сайæн? 
Дзæгъæли фæззæгъæн «рамардæй», 
Мах мæлгæ нæ ракæнæн дуйнемæ, 
Фал, цума, æрцæуæн идардæй, 
Нæуæгæй æрæздæхæн Нæхемæ... 
1998 анз, 1 ноябрь 
107 

* * * 
Фæгъгъæуй ниббухсун цæмæндæрти, 
Къахибуни цидæртæ кæнун, 
Рахезун цæмæндæрти сæ сæрти, 
Кæмидæрти фæстæмæ ’здæхун... 
Фæгъгъæуй исдзорун дорти хæццæ, 
И рохсæй талингæмæ ледзун, 
Къахæй сæрмæ фестун еугур гæрзæ, 
Æнæ бæхæй уæрдун ефтиндзун... 
Нæ Дæлиауи уæлиау куд федауæн, 
Дæлæуæз нæ уæлиауи куд уæн!— 
Æндæрхузи нæййес Исфедауæн, 
Æндæрхузи нæййес Лæг исуæн... 
2007 анз, 6 январь 
ГУЛУТИ КИЗГÆН 
Мæнгæ дуйне — цъизбун мæскъæ, 
Еугур пихсæ, гъомурун. 
Куд си бухсун, цæмæ гæсгæ, 
Цæй хицæмæ си цæрун? 
Мæ цъæх цæстæ, ду си ке дæ, 
Е мæ уорамуй, зони?— 
Æй дуйнемæ зин æвзедæн, 
Дæ еу хай ку уа уоми... 
2004 анз 
108 

ÆРГОМДЗИЙНАДÆ 
Мое сегодня отвергает мое вчера... 
Фридрих Ницше 
Цардæй ме’ууæнки нез — Гурусхæ, 
Мæ уод кодта мин е цæхъал. 
Исдæн абони æнæтухсгæ, 
Исдæн нуртæкки уаци хъал. 
Хуцау райста мин мæ Дувæндæ, 
Зæнхæй ’сæргъувта мин мæ нифс, 
Æма мæ нади æрцæвæнтæ 
Уайтагъд фестадæнцæ кæрзлигъз... 
Мæ й’арв фæстагмæ ци рæсог æй, 
Рохсæй куд раййивта æ тар?! 
Дуйне Ка’ скодта, æнæ уогæй, 
Е мин фестадæй ци хъазар! 
Уомæн Æ Номи Еунæггадæ 
Иссæй мæ ес æма мæ мулк, 
Æрмæст мæ царди евгъуд радæй 
Тæдзуй фæсмони цæстисуг... 
2005 анз, 1 сентябрь 
109 

МÆГУР АДÆМ 
Хъали сагъæс — мæгури тари 
Дигорон æмбесонд 
Ке кæнонцæ, куд, æстаугæ, 
Кæд бацæнцæ размæхаугæ?.. 
Кæд сæ й’аргъ иссæй абази, 
Кæмæй уонцæ уæд арази?.. 
«Цæргæ кæнæн» — куд зæгъонцæ, 
Кæд сæ хурфæ еугур рондз æй?.. 
Ка си нæй, цума, æхсæукъæ, 
Кæдмæлунцæ, цæугæ-цæугæй?.. 
Куд ма уонцæ’мхиц хилæмæ, 
Кæд тæрунцæ сæ билæмæ?.. 
Куд цæронцæ æнæ давгæй , 
Кæд нæййес син æндæр равгæ?.. 
Куд си феронх уа и «цъасæ», 
Кæд нæййес син хуæздæр хуасæ?.. 
Куд ниууадзонцæ ниуæзтæ, 
Ниуæзтгун уогæй сæ Бæстæ?.. 
2003 анз, 17 май 
110 

* * * 
Мæ сабиййæй аци бонмæ, 
Æд зумæг æма сæрдæ, 
Мæ фæндаг адтæй комкоммæ, 
Æнæ еу гьæпъæн, хæрдæ. 
Нур мæ нихмæ, кæддæр-некæд, 
Бунмæ къоли лигъз над ес, 
О, фал ибæл ку не’ндеун 
Размæ ракæнун ампъез... 
Æнцон цæуæн ку’й гъеуоми, 
Рæуæг есæн уогæй къах, 
Уæд, мæ зæрдæ, куд нæ коми, 
Куд имисис хонхи рагъ?.. 
Кæд урдугæн ду нийгиттæ 
Æ кæронмæ, куд тармæ?— 
Бунмæ над цæуй сигитмæ, 
Сæрмæ над цæуй арвмæ... 
2003 анз, 5 январь 
111 

ЗÆРБАТУГ 
Нæ зæрбатуг — сагел фадуг, 
Кæцæй фæззиндтæ, кæцæй? 
О, ци думгæ, о ци уадæ 
Æрхаста дæ нæуæгæй? 
Ци стур хъарæ ес дæ гури, 
Йе дæ уоди ци нифс е! — 
Цал денгизи, цал будури 
Ниццæйуагътай дæ фæсте! 
Нæ цъете хуæнхтæн сæ сæрти 
Куд æрбафастай æд рай ? 
Куд æрæфтудан дæ зæрди, 
Ци амалæй , уой зæгъай? 
Куд иссирдтай дæ й’ астъонæ , 
Нæ хæдзарæ, нæ бундор? 
И гъар бæстæй нин дæ рони 
Куд æрхастай ходгæ хор? 
Ци аййев æнцæ дæ зартæ 
Сæумæраги, ци, æллæх\— 
Деденæги росбæл, уартæ, 
Уомæй байдзулуй æртæх. 
Рæсугъд мæргътæ хуарз фæсмæрæн, 
Нæййес сæмæ неци фау, 
Æрмæстдæр си дзæбæхдæрæн 
Дæу исфæлдиста Хуцау! 
2008 анз, 8 июнь 
112 

НÆ УММИ НОМÆЙ 
Ка нæ ’скодта, мах Уой нæ фæлевæн, 
И нæдтæй еунæгебæл истæн. 
Бон дæс хатти еу бонмæ неййевæн, 
Æнæхъиппæй бухсæн нæ ристæн... 
Уорс дедентæ тауæн пурусати, 
Нæ тæрæн еске хуми нæ бæх... 
Зилдæгæй ниллæудтæнцæ къæвдатæ, 
Сурхгъолон рацæйбадуй се’ртæх... 
Нæ игетæн, резгæй, Фæстаг бонмæ, 
Хæссуй нин æ кой æхцæуæн ,— 
Куд хæстæгдæр кæнæн нæ Кæронмæ, 
Хъалдæргæнгæ гъеуотæ цæуæн... 
2005 анз, 5 февраль 
113 

* * * 
Æнхæст цард кæми ес, æнхæст цард, 
Нæ цæуй, ивулд донау, æмвæйнæ,— 
Фæссагелæ’й рауæнти мæ над, 
Мæ фæндтæн никъкъуæхтæ’й сæ рæвæйнæ... 
Æнхæст цард кæми ес, æнхæст цард,— 
Æнхæрсæгтæ æма æмпъозæнтæ... 
Нæ рауадæй æмхуæцгæ мæ зар, 
Нæ иссæй исеууæн мæ уодæн дæр... 
Æнхæст цард кæми ес, æнхæст цард,— 
Еугай нивтæ æма æскъуддзæгтæ... 
Исцæфсуй-фæххуссуй, цума, арт, 
Нæ си хауй, цума, æстьæлфæг дæр... 
Æнхæст цард кæми ес, æнхæст цард, 
Фæлдайун мæ гъуддæгтæн сæ салæ... 
Мæ уæрагбæл — æстъигъд уодæн æ цар, 
Мæ дор арми — судзийнæ æд халæ... 
2008 анз, 1 февраль 
114 

* * * 
Некæд фæдтæн , нæ, гурусхæ, 
Уотемæй ба кæмæндæр 
Асинæн дардтон мæ усхъæ, 
Къæпхæнæн дардтон мæ сæр... 
Мулдзугутæ бæласæбæл 
Куд фæххелунцæ рæнгъæй,— 
Сæрмæ мæбæл, æнæлазæ, 
Исбурдæнцæ дзæбæхæй... 
Ку рацæунцæ мæ рæзти 
Нур абони имонау, 
Уæд нифсæрми ун сæ бæсти, 
Æнæбæрцæ фудгинау. 
Дæн мæ равги æнæтухсгæ,— 
Æгайтима кæмæндæр 
Асинæн цудæй мæ усхъæ, 
Къæпхæнæн бæзтæй мæ сæр... 
1998 анз, 16 сентябръ 
115 

* * * 
В горле горбятся слова 
о самом главном... 
Олжас Сулейменов 
Цæмæ лæуун, цæ, аууони, 
Цæмæ рауагътон мæ бæх?— 
Еунæг мæнбæл а ирд бони 
Тæрккъæвда кæнуй сæх-сæх... 
Мæ бузуртæ анафони 
Ци агорун уотæ цурд?— 
Æригъустон, арвгæрони 
Хауллитæн ес æмбурд... 
Цæмæ кæсун æз зæнхæмæ, 
Хъурмæгæнгæй, уотæ сах?— 
Ци зин хауæн æй уæлæмæ 
Нæхстæйрони фæстаг загъд... 
2006 анз, 2 июнь 
116 

* * * 
Раздæрау тæхдзæнæнцæ хъурройтæ, 
Мæн фæсте дæр уодзæй арви ирд, 
Хаттæй-хатт мин кæндзæнцæ мæ койтæ, 
Æсгардзæнцæ се ’нгасæй мæ цирт. 
«Зæрдæбæл даруйнаг нин — æ дæнцæ, 
Арви тæнти ’скъардта æ сагъæс ... 
Истæхун базудта,— зæгъдзæнæнцæ, — 
Æрбадун нæ базудта æрмæст...» 
...И дзуапп кæми уодзæй æрдавгæ, 
Фал зæгъдзæн: «Уотæ хомух н’ адтæн, — 
Истахтæн разиннуй сæдæ равги, 
Айдагъ еу разиннуй æрбадтæн...» 
2009 анз, 22 февраль 
117 

* * * 
Ци æнахур æнцæ æрвтæ, 
Ци тæссонд æй сæ рахаст... 
Ци сеггаг æнцæ и’хсæвтæ, 
Ци сеггаг æй хорискаст.... 
Ци рохс æнцæ и æскъæттæ, 
Бонхуæрæнти ци тар æй... 
Царди бæхбæл и Мæнгæттæ 
Æрбакæсуй мæ дуарæй... 
Æз фефсæрми ун æ бæсти, 
Бателуй е дæр æ сæр... 
Фæккæнуй мæмæ æ цæстæ, 
Фæккæнун имæ ’й æз дæр... 
2006 анз, 4 декабрь 
118 

БАБОЧИТÆН 
(нæ муггаги кæстæртæн) 
Æнцæ Бабочитæ Кетаг, 
Нур дæр неййевунцæ сæ уаг. 
Етæ ’рвистонцæ раги, дан, 
Тъæпæн Дигори сæ дзаман. 
Ес син фиддæлти зæрдихат, 
Цæруй сæ тоги хъазауат. 
Сæ дзурд — æргом, сæ зæрдæ — раст, 
Æнцæ адæмбæл федар баст. 
Сæ цийнæ — рохс. Тузмæг — сæ зин, 
Сæ ном уидæ сæмæ цитгин. 
Æзнаг ку’рбампурсидæ, уæд 
Кадæй истонцæ, цит, мæлæт. 
Нæ’нцæ берæ æма устур, 
Уæдта кивзу æма мæгур, 
Се’хсæн гъæйтт лæг н’адтæй æстæн, 
Фурттæн цудæнцæ сæ Бæстæн. 
Уогæй æноси хуæдæлдар, 
Н’адтæй сæ фарнæ кадавар. 
Уомæн æвдеснæ —Хæзни ком, 
Ес си æрдозæ и билгон, 
Хуннуй Бабочити ’скъæдуат, 
Гъай-гъай абони æй зæууат. 
119 

Æй нур и Кетæ æнæхъор, 
Пурхæй лæууй си нæ бундор. 
Æнцæ æ къæйтæ цъæх гъуна, 
Хонуй æхемæ уæддæр ма... 
Муккаг — рагон æма Кетон, 
Бунтæй искъахгæ дигорон, 
Нæййес не’хсæн махæн хатæн, 
Цъæх арв равзурстан æрвадæн... 
Нæ й’ан некæмæ мах æнгæс, 
Ан мах Бабочитæ æрмæст. 
Уомай, гъæуама, мах боз уæн, — 
Нæййес нæ кæрци æмпъозæн... 
2006 анз, 30 ноябрь 
120 

МÆ УÆРДУН 
...И бесконечна мука... 
Дж. Китс 
Мæ нифсласæн уæрдун никкуддæртæ’й, 
Фæццудæй гургъæхътæбæл — фагæ’й... 
Ниййизгæ’й мин бунтон, ниллæкъæрдæ’й, 
Æййафуй зилдгъæуагæ рагæй... 
Фал нæййес уæхæн рæстæг мæ бари, 
Лæууæн фæткæ Хуцау нæ дæттуй. 
Хорискасти, фæнди изæрдари, 
Мæ нисан мæ ме’сонбæл бæттуй. 
Фæллад цæстæ’й уинуй арвгæрони, 
Ку хъæртуй зæрди уæнгæ æ рохс, 
Куд геуон æз гъеуæд нецигъонæй, 
Куд кæнон мæ уæрдуни халхос? 
Æгас нифс куд никкæнон æрдгутæ, 
Мæ уæргътæй ци рагæлдзон ’ма куд? 
Æдух адтæй, уодзæй ми зæгъгутæ, 
Ме ’дзæллаг мин кæндзæнцæ мæ фуд. 
Мæ уæрдун нæ лæууй уомæ гæсгæ, 
Æ цалх мин ниппурх æй, уæддæр æй 
Еунæг цалхи хæццæ, къæс-къæсгæнгæ, 
Æ сæмæнбæл ласун хæр-хæрæй... 
1995 анз, 6 мартъи 
121 

АХÆСТ 
Цъусунæг базудтон равги хуарзæн, 
Хъадама мин фестадæй мæ карнæ. 
О, нур дæр нæма дæн æнæлазæ, 
Нæ мæ хезуй уорс бæх мæ колдуармæ... 
Мæ фæндон нæ ракодтон ампъезтæ, 
Удзестæй фæббарстон æз мæ нæдтæ, 
Цæрдзæнæн ма, цума , æндæр есгæд, 
Йе байрайдзæн, цума , æндæр бæнттæй... 
Фахъæра — нивгундæр æ гæбæри, 
Æ рацуд æхе барæ’й æноси... 
Бафæнзон æй, зæгъун , фал мæ зæри 
Куд ниттолон мæ дзол еске къоси? 
Куд багæлдзон мæхе еске рагъмæ, 
Æз мæхе куд æруадзон уойбæрцæ? 
Фæллæудтæн мæ дуйней еунæг къахбæл, 
Мæ дууебæл, цума, кæд æрлæудзæн?.. 
2000 анз, 3 январь 
122 

БУНГАРД ÆМА ТАЛА 
Зингæй ка бастъалдæй æригонæй, 
мæ еци уарзон фидæ Омарбиййæн 
Федар толдзæ, фидбилиз дæ 
Фæллух кодта, ракалдта. 
0,зонун æй куд фæрристæ, 
Куд зуст дæмæ æвналдта... 
Куд рауæзтæ, ес-нæййесæй, 
Къæс-къæсгæнгæ, уой уидтон. 
Ниууорамун дæ ку не’ссæй 
Минкъий биццеуæй мæ бон... 
Дæ бунгардбæл исирæзтæн, 
Исбæласæ дæн, цæрун, 
Фал мæ зæрдæ, мæ къабæзтæй 
Ку нæ федуйуй дæ рун... 
Мæ лæхъуæн фидæ — мæ толдзæ, 
Фæззæронд æй дæ тала, 
Мабал цæфсæ, мабал содзæ, 
Мабал æй кæнæ ала... 
2008 анз, 10 февраль 
123 

УРС 
И цъæх зæлдæ — еугур ревæд, 
Æ й’астæуи — тæлтæг урс. 
Ци федауцæ, ци аййев æй 
Æ бæрцитæн сæ фæлуст! 
Ци хæстæг æй мæ зæрдæмæ 
Æ къахи ист, æ мур-мур, — 
Ци дæлæмæ, ци уæлæмæ, 
Нæ ин хъæртуй и будур! 
Кæсун имæ мæ уосонгæй, 
Неци дзорун — инæфун. 
Æримистон, цæветтонгæ, 
Мæ рагбæнттæ æд æрхун. 
Бæгъæмбадæй, æрдæгфестæй, 
Гъæугæрони-еу æдзох, 
Цъеуи хузæн, хулуй есбæл 
Куд кæнинæ бæхи догъ. 
Мæ фудуаги, мæ хевасти 
Ци цурд адтæн, ци рæуæг! 
Фал абони æ рахасти 
Ци дзæндæл æй мæ фæззæг... 
...Усмæй-усмæмæ ферттевуй 
И цъæх нæуæбæл æртæх. 
И хъал урс си ци аййев æй, 
Ци мæгурхуз æй мæ бæх... 
2005 анз, 15 декабрь 
124 

УОСИАТ 
Негодсеания не стоят наши дни... 
Владимир Соловьев 
Мæ уодист — рæуæг маргъи пæррæст, 
Мæ нæхстæр — арви ферттивд æ ирди... 
О, даргъ уат нæ никкæндзæнæн æз, 
Неке рæхцдзæй мæ рази æд хъирди... 
Уæ дуйне фæууадздзæн уин æваст, 
Иссердзæнæн бозæй мæхе Бæстæ... 
Нæ кæнгæй еунæгемæй дæр гъаст, 
Æд арази ’рæхгæндзæн мæ цæстæ... 
Æрмæстдæр уи корун рагацау, 
Дзурддаг мин ма фæккæнтæ мæ мæрдæ, — 
Нæ уин æй ниууодæнссæй Хуцау, 
Фæлмæн адтай мæнæн Æ рохс зæрдæ... 
Балæудзиайтæ, фæлтау, æдзæмæй, 
Никкæсдзиайтæ зæнхæмæ фурсæццæ... 
Лæги цард уотæ неци цæмæ’й, 
Гъеуобæл батухсдзиайтæ мæ хæццæ... 
2005 анз, 19 январь 
125 

* * * 
Дигоронæн æ фиццаг зунд синдзин арти 
басодзæ, æ фæстаг зундбæл ба ин дæ 
фæстаг хæдонæ дæр радтæ. 
Биасланти æлдæрттæй байзайгæ загьд 
Æнгъæлæн нæ рæстæг æносон, 
Фæккæнæн нæ бæнттæй цъизи-музи. 
Ке равгæ куд фæууй æма бон,— 
Цард рарветæн уæлдзæн, фæйнæ хузи. 
Силгоймæгтæ, тамаку , арахъ, 
Даргъ бабадт, æнæхуссæг æхсæвтæ... 
Фæккæсæн ма нæхемæ уæд сахъ, 
Ниййагайæн изолмæ унæфтæ... 
Фал æваст æрхауæн, цæф маргъау, 
Æрбадæн æвеппайди ниллæги. 
Нези гæбæт фестæн рагацау, 
Царди тонхмæ кæсæн фæрсæрдæги... 
Фæстаг зундæй гъуддæгтæ барæн, 
Нæ фæсмон сæрихъанзи нинсæндæн... 
Зонгæ-зонгæй, нæхе рамарæн, 
Уой фæсте ба ’скæнæн цæрунвæндæ... 
2001 анз, 7 июнь 
126 

ÆВИ 
Илгъаминдзатæй мæ хъури 
Ци тухæй цæуй къæбæр! 
Уанæбæрæг ресгæ гури 
Ци бацардæй, ци, уæддæр? 
Циуавæри фудимелæ 
Æхсинуй мæ медæгæй? 
Ци агоруй, ци æзгелуй , 
Ибилис æви лæг æй? 
Хуаси ласæгбæл æмбони 
Нæ бандзардзæнæ, уоййау, 
Цæмæ содзун сос-æргомæй, 
Цæмæ тъинк кæнун сойнау? 
Мæхе хæццæ, мæхе нихмæ 
Мæ хъазауат цæбæл æй? 
Мæн хузæн ма царæстъигъдæй 
Сирд фæнниудта и гъæдæй. 
Мæ хурфæ мин сау хелагæ 
Цæмæ хуæруй, цæ, къæртгай? 
Мæ зæрди мин е’схъеллагæ 
Ка бацавта, цума, ка’й? 
Масти хæццæ мæ бауæри 
Куд исеу æй, куд, мæ тог? 
Кæд е’змæнсти уоди сауæр 
Уотемæй кæнуй кæдзос?.. 
2009 анз, 12 февраль 
127 

* * * 
Перестаныпе убивать мертвых... 
Джузеппе Унгаретти 
Ка рамæлуй , уой æноси 
Цæмæн искæнæн дзурддаг, 
Галеумæ ин цæмæ зелæн, 
Раст уогæйдæр , æ гъуддаг? 
Зиани тургъи, хъонци бæсти, 
Цæбæл фæууй нæ къус-къус? 
Пъалтæ есгæй, рамæлæги 
Цæмæн искæнæн нæ куст? 
Мæрдтæмæ дæр федис кæнæн, 
Æлгъетунмæ ан гъæддух, 
Сау сигитæй æндæр махæн 
Неке бадæмдзæй нæ цъух. 
Æвæццæгæн ни феронх æй, 
Мæлун ке гъæуй мах дæр, 
Не ’нæууæнкæ уомæн кæнуй 
Бонæй-бонмæ æндахдæр... 
Фал нæ сæрмæ сау сахаттæн 
Сæ цуди ’гъдау æй итинг, 
Æнæнгъæлти нин æмбони 
Никкæндзæнцæ фæстаг цъинк... 
Æрлæудзинан уæд сæ размæ 
Нæ зæронд мæрдтæн, æма 
Фæрссæнæнцæ нæ ескудтæ, 
Ци син зæгъдзинан, цума?.. 
1980 анз, 28 июль 
128 

МÆ СОЦЪА 
Кæмæн иссæй æ мулк уодæмбал, 
Уодæнцойнæ ка ’ссирдта уой бери, 
Ци хъал айтæ, ци хъал, уогæ ба, 
Хицæй уæмæ мæлун, æд ухери... 
Куд ирæзгæ цæуй æ ес-бес, 
Æхецæй ка фæббоз уй уой фæрци,— 
Сумахæй нивгундæр неке ес, 
Неке ес, амондгундæр, æвæдзи... 
Нæ фæдтæн и соцъа лæгтæй æз, 
Нæ кæнун еске хуарзмæ æвзуйгæ, 
Фал сумахмæ, ци сос, ци римæхст, 
Фæккæнун мæгьæлæй цæстифтуйгæ... 
Еумæйаг гæлст будур ци къахун, 
Ци æзгелун æз уой уоди гъелæй? 
Уæ «минкъий» фагæ ку’й сумахæн, 
Цæмæ гъæуй уæд мæн уотæ «берæ»?.. 
2006 анз, 1 сентябрь 
129 

УОД ÆМА ХАРÆ 
Æз цудтæн еунæгæй мæхе марди фæсте, 
Æнæ неке цудтæн сæргубурæй... 
Ку кодта и бурдæни пæр-пæр мæ кесе, 
И мæрддзæгти ниргъæфстæй мæ гурæ... 
И уазали не ’гъустæй мæрсинти хъис-хъис, 
Æййевæг нæ гъудæй и Хæсгути,— 
Æ ихæстæ фæцæй, ке тъулдтонцæ, е фист, 
Уæзæ ма си адтæй дууæ пути... 
И салд къæйтæ калдтонцæ сау циртмæ зустæй, 
Нивæрзæн гъæдæбæл ниффинстонцæ... 
Фæлмæн таус кодтонцæ — мæнмæ игъустæй, 
Е хаста мин æнцойнæ мæ хъонцмæ... 
Ку тахтæн мæ ингæнæй, тахтæн еунæгæй, 
Фæстаг каст ракодтон ма мæ циртмæ... 
Пакъуйау æнкъардтон æз мæхе рæуæгæй, 
Фал уæддæр мæ цар ба ниббизирт æй... 
2006 анз, 27 январь 
130 

НÆУÆГ БОН 
Æрæхснуй æ цæсгом и халасæй, 
Хори комæй Сæумæ бериндзуй. 
Нæуæг бон æ нæртон цъæх Аласа 
Æ уæрдуни Цардæн ефтиндзуй... 
Радаргъ æй, сау рæвæйнау, е’мбæрцæ, 
И гъæунгæ базмалдæй, калмау. 
Усмæ дæр нæ федауй æ хæццæ, 
Æвзедуй и гъонгæсмæ æргъау... 
Фæццæуй, уозгæ-уозгæ, къанауи, 
Недзаманти науау, и бабуз. 
Æфсæ бæхтæн æхе куд æстауй, 
Куд кæнуй æнгулдзæхтæ и урс! 
Исфæдес æй се’мбурд тæхгæмæргътæн, 
Сæхецæн æвзарунцæ дзиллæ. 
Фæйнæ пъæртти кæнунцæ мæ уæргътæ, 
Æзгелунцæ мæ хæццæ хилæ... 
Æнгъæлдзауи фингæй æстонг зæрдæ 
Хæлæфæй Нифси мортæ хуæруй... 
Гебох цард — æносон лæгæвгæрдæн, 
Медбилходгæй, æ билтæ ’сдæруй... 
2007 анз, 17 август 
131 

ПАХАМПАРИ ГЪАСТ ХУЦАУМÆ 
Кæмæн не ’ссæй æ цард æскъола, 
Æз уони куд разелон рахесмæ?.. 
Йе къæрттæй ка нæ хауй цъола, 
Æз уони куд æрхонон авдезмæ?.. 
Ка нæ кæнуй кадæ Дæ номæн, 
Æппундæр кæмæ нæ Дæ ивæрди, 
Дæуæй тас ка нæ зонуй, уонæн 
Фулдæр тас куд бауадзон сæ зæрди?.. 
Ке ниууагътай, Хуцау, дæхуæдæг 
Ахæрæти афæймæ сæ кеми, 
Куд цæгъдон æз уонæн дзæнгæрæг, 
Куд агорон кизгуттæ гареми?... 
2007 анз, 14 маи 
132 

* * * 
Ка ма бадуй æнафони, 
Боницъæхтæмæ, е ка’й? 
Кæмæн иссæй, е’нæбони, 
Мадзора ’хсæвæ е’нкъай? 
Æ цирагъ ма нури уæнгæ 
Цæмæ содзуй пæр-пæрæй?— 
Ке зæрдæ кæнуй æлхæнгæ, 
Йе æ бостæ цæбæл æй?.. 
Мæн хузæн ибæл е’гакæ 
Кæд ниввардта царди зин,— 
Мабал кæнæд æ фæруакæ, 
Е ’мпурст уоди рйст цитгин: 
Неке гъæунцæ æ незтæ, 
Ес алкæмæ æхе рун,— 
Мулд кæд æнцæ æ й’адезтæ, 
Уæддæр æй гъæуй цæрун. 
Æрхуссун кæнæд уой бæсти 
Æ цирæгътæ фæд-фæде, 
Мæнгæ дуйне — мæнгæ бæстæн 
Ма цитгин кæнæд æхе... 
2005 анз, 12 май 
133 

* * * 
Лæги Зунд ку нæ кæна цæстуд, 
Уæд имæ игъосагæ ’й æ зæрдæ,— 
Нæ цетун некæмæн мæ рæвдуд, 
Бæргæ уин ку фæцайнæ хуæздæртæ... 
Радаргъ уй дони сæрбæл ци хед, 
Фæццæруй гъеуой гъæдти ’стур гæдзæ: 
Е кæронмæ, не ’халгæй æ нет, 
Нæ зонуй и цæугути нимæдзæ... 
Нæ фæууй ауодагæн рæстæг 
Нимайунмæ бæрцæй æ лæггæдтæ,— 
Æхе уод ку феронх кæнуй лæг, 
Æрмæстдæр уæд исуй æнхæст цæттæ... 
2004 анз, 23 декабрь 
134 

УÆУУÆЙ! 
Нæбал дæн æз уацари мæйдармæ, 
Ратахтæн мæ къæлæтæй маргъау,— 
Исиста æ тар сасуг мæ карнæ, 
Дзурди фарнæ’рхаста мин Хуцау! 
Исæвд гъог куд æрцæуй фæстæмæ, 
Куд бауасуй сæхемæ еу бон,— 
Нæуæгæй рохс поэзий бæстæмæ 
Бакодтон æз и дуæрттæ игон... 
Æнгъалдтон, кæндзинан æмдзæрийнæ, 
Фицдзинан хори тунтæй уæрас. 
Хæл-хæлæй искæлдзæй ми мæ цийнæ, 
Ласт тогау, исхаудзæй ми мæ маст... 
Фал мæхе фæссайдтон. Азгъун зæрдæ 
Æппундæр æхебæл нæбал æй,— 
Æрбадуй, цæф арсау, и фæххæрди, 
Ку лигъзи æрцæйхауй, уæууæй... 
Ку рауагъта мæ зунд арф уедагæ, 
Мæ базур ку’рфедар æй æнхæст, 
Уæдта мæ фуди нез, сау хелагау, 
Никкодта фæстегæй æнгом дзæхст... 
2006 анз,6 мартъи 
135 

• * * 
Ци кустаг ес дæ хæццæ мæнæн, 
Мæ сæрмæ’й куд хæссун, цæмæ гæсгæ, 
Хуарз ку зонун — дæ кари нæ дæн, 
Фидæн дин ке бæззун, о сауцæстæ? 
Ци ди хезун, цума, кæд нæййес 
Æрзелæн царди цалхæн фæстæмæ? 
Мæхецæн ци кæнун зæрдинез, 
Кæд мин над æхгæд æй дæ бæстæмæ?.. 
Ци ниуун, дæу нæ уингæй, æнкъард, 
Мæн дæ размæ мæ уод цæмæ хонуй? 
Уотæ конд æй, æвæдзи, нæ цард, 
Уæхæн фæткæ хæтуй си, ка’й зонуй: 
Æрæгвæззæг ку ’сфедуйуй дон, 
Уæддæр ма ивулд фæууй æ сæнтти,— 
Уарзун-еу нæбал фæууй нæ бон 
’Ма гъазун ниййагайæн уарзæнтти... 
2003 анз, 21 январь 
136 

• * * 
Невозможность совертенъя зла, 
Ему, как мука ада тяжела. 
Джами 
Нæ еуети бон дунебæл 
Æгириддæр нæй цæрун, 
Бонæрдæги адæймагæн 
Æнæ ’рхæсгæй ести рун. 
Æндæрхузи ’нцæ иннетæ, 
Сæ уодисконд æй фæлмæн,— 
Некæд æма неци хузи 
Фæууодзæнцæ фуд лæгæн. 
Тугъд нæ цæугæй, нури догæ 
Хъазауат æма тугъд æй, 
Санитартæн си уæхæнттæ 
Исбæзтæнцæ рæсугъдæй... 
Æрмæстдæр син ходæ ’сесæг 
Некæд адтæй ’ма нæййес,— 
Нæ хуæрзгæнгути не ’стæфæн, 
Не ’знæгтæбæл кæнæн дес... 
1994 анз, 31 январь 
137 

* * * 
И цъæх артмæ калун къохфинститæ, 
Лæдæрсуй сæ тæрегъæдæй мет. 
Сæ æскъæрнæг тæхуй сау биндзитæй, — 
Æй алке си еу бæлдæ, еу нет... 
Сæ фæсте никкæсун хъуæцдзуд уодæй, 
Нæ кæнун, ци дессаг æй, фæсмон, — 
Куд федуйгæ цæунцæ, гъеуотæ 
Рохсдæргæнгæ цæуй мæ цæсгом... 
Æрхустæй и цъæх арт — исолæфтæн, 
И дуйне дæр ниццæй мæрдон гъос. 
Æрмæстдæр æнæхуссæг æхсæвтæн 
Ахæссуй сæ гъарæнгæ мæ гъос... 
2006 анз, 7 январь 
138 

МÆ ЕУНÆГ МАДИБÆДОЛÆ 
СВЕТЛАНÆН 
О, адтæ мин хор дæр, хораууон дæр, 
Ду мæ й’арти — фæстаг æхседарф... 
Нæ уагътай мæмæ фау æмгæрондæр, 
Мæ фудкоййæй фестисæ æрвдзавд. 
Сабиййау мин ме ’скъухтмæ ирæзтæ, 
Уæлгъæдæй дæ мардта мæ тухст бон. 
Сæйгæ дин ку фæууинæ — дæ фæрстæ, 
Мæрдгинау, æлвасисæ æнгон. 
Дæ тæлæнтæ хастай мæ хинцунмæ, 
Æд тæнцъарæ къере, фидигъзæл... 
Æз дæ размæ лигътæн мæ гъенцъуни, 
Мæн дæ размæ ’скъафта мæ мæтъæл. 
Æз ба дин кæд æрцудтæн æнхусмæ, 
Фагæ дæ кæд искодтон æз боц? 
Уогæ ба ци фæлмæн æй дæ усхъæ, 
Уогæ ба ци фæлмæн æй дæ рос! 
Фæззæронд дæн нур ба. Нæфæразгæй, 
Мæн дæ цормæ сайдзæй мæ й’азар, — 
О, ма ’хгæнæ æнхæст дæ къæразгæ, 
О, ма ’хгæнæ æнхæст дæ колдуар... 
2006 анз, 7 февраль 
139 

* * * 
О, воля моя! Предохрани меня от 
всех маленьких побед! 
Ф. Ницше 
Нæ мæ гъудæй Æскъухт цæсгомсурхæй, 
Æгадæ Уæлахезæй тарстæн,— 
Размæ цæугæй, кæнинæ гурусхæ, 
Размæ цæугæй, фæстæмæ кастæн... 
Фестæг лæг ку уининæ идардмæ, 
Фæсабæрцæ ’й уæд æз ивардтон. 
Фест бæлццони худтон, цит, мæ й’артмæ, 
Мæ фæстаг хæдонæ ’ймæ гъардтон... 
Хатгай 6а æздахтæн æрдæг надæй, 
Лæвардтон тагъдгæнгутæн фæндаг, 
Раст цума, цауæн гæнгæй, мæ ради 
Фиййи бунмæ нæ фехсинæ саг... 
Мæ хъортæн исæздухстæн сæ синдзи, 
Мæ дзебæлти цъифи æвдулдтæн... 
О, мæ й’афи не ’рбадтæн мæ риндзи, 
Фал уæддæр нæ зæгъун — фæммулдтæн... 
Нæ мæ гъудæй Æскъухт цæсгомсурхæй, 
Æгадæ Уæлахезæй тарстæн,— 
Размæ цæугæй, кæнинæ гурусхæ, 
Размæ цæугæй, фæстæмæ кастæн... 
1995 анз, 31 январь 
140 

* * * 
Раздæрау ку уасунцæ хæфситæ, 
Ку заруй цъæрæхснæг фиццагау, 
Уæд цæмæ, уæд цæмæ, мæ цæститæ 
Фæххуæцунцæ, цума, рагацау? 
И гæгъæди æма авинст сесæй 
Хе ратонун ку н’адтæй мæ бон, 
Куд æркеун уæд нур, ес-нæййесæй, 
Куд исдæн хуссæгæн мæнгæфсон? 
Кæд мæнæн нæбал уасуй и хæфсæ, 
Цъæрæхснæг нæбал заруй мæнæн? 
Ку цъете федуйуй нидæн тæфсгæй, 
О, ку ба ниппурх уй еу цудæн... 
2007 анз, 26 октябрь 
141 

ÆНАЙÆН 
Лæдæрун, æнкъарун дæ уолæвди 
Зæрди зин, æнæбостæ фæллад... 
О, бæргæ, ку адтайсæ де ’хсæвти 
Æнæмаст, æнæ мæтæ еу хатт! 
Тæходуй, амондгунæй мæ фæрци, 
Ку зудтайнæ — бацардтæ еу бон, 
Уæд мæхе æнгъалдтайнæ, æвæдзи, 
Æгасемæй лæгдæр дигорон. 
Фал циййес незтæй уæлдай мæ моси? — 
Мæ фæззæгмæ ’рцудтæн æдухæй... 
Разиндтæн дин, цума, цъасæ гъосин, — 
Æвгæдтай ми — уадтæн сух-сухæй... 
2000 анз, 4 апрель 
142 

ДИГОРОН ЛÆГ 
Цонги гъолæ — фуси тохгæ, 
Æ уедæгтæ — мæрзæздухт. 
Насхафæнау — бугъзур къохтæ, 
Æй саухелæ, хорæй сугъд. 
Æ бецъотæбæл — халасæ, 
Æ кæдзос хъæббæл — дæрдгин. 
Æ бакасти — зад бæласæ, 
Е ’стæн тауси — зундгин. 
Æ устурдæр мулк — е’ фсарæ, 
Æ лæгигъæдæ, е ’гъдау. 
Æхе хъаурæй конд хæдзарæ 
Æй фæрнуг æма рæдау. 
Нæй бонгинтæй, фал гъæубæсти 
Рæстæмбес цæрæг лæг æй, 
Æргом æй зæгъон, уой бæсти,— 
Мæ зæрдæмæ хæстæг æй. 
Дигоронау дзорæг адæм 
Дигорон нæнцæ сегас,— 
Уæд ме ’знаги сæ лæггадæ, 
Уæд ме’знаги уони хуарз! 
Ахургæндтæ — хъæбæр берæ, 
Еци хузи ан æнхæст,— 
Нæ й’астæуи зин иссерæн 
Дигорон лæг æй æрмæст... 
2002 анз, 2 январь 
143 

* * * 
Нæ цудтæн и фæхстæбæл, 
Бурдтæн æз уæлæмæ. 
Нæ хизтæн æз фæстæмæ 
Дæлæмæ — цæлæмæ... 
Мæ рæстæг искунау æй, 
Мæ над истæссонд æй, 
Уæддæр ма ци уæлиау æй, 
Мæ хонх ци бæрзонд æй... 
Æд гузавæ, æд къæмæ, 
Кæсун мæ уæргътæмæ, 
Дузæрдуги думгæмæ 
Ниндзуг дæн къæхæнбæл... 
Фæццæйсоруй мæ сæрти 
Цæргæс хори тунæ... 
Тæходуй, ка бахъæртуй 
Æ царди Ескумæ... 
2005 анз, 4 ноябрь 
144 

НÆЗИ 
Мет — астæумæ, уазал. Нæзи ба 
Цъæх-цъæхид ку фæддаруй изолмæ, 
Фæккæсуй е зумæгмæ ходæг, 
Раст цума фарси дзиги хæзголмæ... 
Кæцæй зонуй Æнсур, ке нæййес 
Нæзийæн æндæрхузи дарæстæ, 
Ку ралæууа уалдзæг, уæддæр ин 
Ке неке æрхæссæй уорс къæртрæзтæ... 
Æд уалдзæг, æд зумæг, мæгур, е, 
Къуми киндзау, боз æй æ фæлустæй, — 
Æнгъæлуй, æвæцæгæн, дуйне 
Æгасæйдæр, уоййау, цъæхæй хурст æй... 
1999 анз, 31 сентябрь 
СИЛГОЙМÆГТИ ДЗÆБÆХДÆРÆН 
Хуцау зонуй, — æз не ’взарун, 
Ка ни растдæр æй, гъе уой. 
Еунæг гъуддаг хуарз æнкъарун, — 
Зин цæрæн мин æй де ’ной... 
Никки зонун уæхæн лазæ 
Не ’хсæн ке цæруй, гъеуой, — 
Æнæ дæуæй нæ фæразун, 
Фæразис ду 6а ме ’ной... 
2003 анз, 11 февраль 
145 

ТРАГЕДИ 
Мадæ æ бæдоли къæйнаг урдуг къоли, 
Хæзнайау, арæхсгай фæххæссуй. 
Æ реумæ ’й нилхъивта, цума дуйней нивтæ, 
Адзалау, фæггурунæй тæрсуй... 
Æз кастæн сæ фæдбæл ’ма гъазта цæстæбæл, 
Сабий куд ралæг æй æ ради, 
Æма ’й хъæбæр берæ уарзта ци ниййерæг, 
Е ’ймæ куд нæбал æй нимади... 
Куд феронх æй уой хуарз, куд дзоруй имæ карз, 
Ресун куд кæнуй ин æ зæрдæ... 
Фехстон æз мæ гъуди, цума устур фуди, 
Фæдтæн æрвдзæфау, никкуддæр дæн... 
«Хуцау, Дæ раст уодæй, зæгъай, цæмæн уотæ’й?» — 
Фарстон мæ меднимæр Сæрккаги... 
Силгоймаг ба цудæй, сæумон ирдги судæй, 
Хаста æ гъæбеси е ’знаги... 
1998 анз, 10 январь 
146 

ÆХСÆВÆ ÆМА БОН 
(этюдтæ) 
I 
Цæй фун! Ухери, хъурдохæн, 
Хæрдмæ фесхъеун, ниххорх ун. 
Фæдес, гъарæнгæ, тоги цъæпп, 
Æхсгæй и кард, æнцæ рæстъæпп, 
Æма фæуун цума зухъмард... 
Æваст, равзургæй фур идард, 
Фестун рагон мæрдтæн се’хсæн, 
Етæ фæрсунцæ мæн десæн, 
Гæр, дан, уæ бæстæ, уæ дуйне 
Нæма, нæ раййивдта æхе? 
Æй ма гъеуотæ æнæраст, 
Хæран æма си содзгæ маст, 
Æнцæ паддзах æма сæрбонс, 
Фулдæр нæма фæцæй æ рохс?.. 
... Уингæй ме ’схъурмæ, мæ æндзуг, 
Росæй тъинггæнгæ цæстисуг, 
Ниуунцæ мæрдтæ фур мæгьæл, 
Дзуапп нæ райсгæй фæткæбæл, 
Сæхе райсунцæ. Æнæмбал, 
Раун уайтæкки сонт игъал. 
Уайтагъд къæразæбæл сау маргъ 
Æхе ’скъуæруй, æма мæ рагъ 
Фестуй æмвæйнæ еугур хед, 
Фал æй æмбаргæ сæуæхсед 
Кæнуй æ коми тулфæй сор ... 
Æрмæст мæ зæрдæбæл къæйдор 
Лæугæй байзайуй. Ирд кæсун, 
Медуод цидæртæ римæхсун... 
II 
Цæй бон! Бæлах æма сугъдæ, 
Фуддæр мин хатти карз тугъдæй! 
147 

Цæфсуй дуйне, æма хъуæцæй 
И хор куд ракæса, кæцæй? 
Содзунцæ уодтæ къæр-къæрæй, 
Аруд, фунх сæртæ и мæрæй 
Лæгмæ фенгаст унцæ. Е дæр, 
Дзæбæх не ’нкъаргæй æхе дæр, 
Кедæр рæбунти агоруй 
Æма лæгъузтæ исдзоруй... 
Еуварс — зæрдитæ — еугур пурх, 
Фæллигъдæй, цума, сæ сурх. 
Уонæй алке дæр æлгъист æй, 
Фалдзос байдзаг æй сæ листæй... 
Думгæ нискъотт кæнуй, неуй, 
Дуйне е ’мбæрцæ фæккеуй... 
Арв 6а кæсуй бунмæ æнцад, 
Нæй ин, æвæдзи, фиццаг хатт,— 
Азум æхемæ нæ есуй 
Æма æ зæрдæ нæ ресуй... 
Æрмæст и Гъуди æй æгас, 
Дзæбæх нæбал уинуй æ раз, 
Уæддæр цидæртæ æстæфуй 
Æма æхеми инæфуй... 
Тæха уæлæмæ? Фал кумæ? 
Гъæуй фæстæмæ уой бунмæ, 
Гъома зæнхæмæ, уоми ба, 
Æд марг æмхæццæ хъæлæба, 
Кæрон нæма ’скиндæй сугъдæн,— 
Бунат нæййес си Рæсугъдæн, 
Хатир, Æууæнкæ ’ма Растæн, 
Федауци уаг æма Уарзтæн... 
Калгæй, гъæлай хузæн, сæтæ, 
Истуй дуйней астæу Мæтæ... 
2007анз, 18 декабрь 

ЗÆРОНД КУЙ 
Æрбуройнæ’й, æрзæронд æй, 
Бакъуру йæй, бакурм æй. 
Нихъхъел æнцæ æ фæсонтæ, 
Истæнзæрдæ’й , исхъурмæ’й. 
Сæ колдуармæ бонизæрмæ 
Еци рæхцæги рæхцуй. 
Нæ раистуй и къахгъæрмæ, 
Нæбал рæйуй ,нæ хуæцуй. 
И бийнонти, и хæдзари 
Ку нæбал гъæуй æ сæр,— 
Æ рази ин æнæбари 
Ниггæлдзунцæ сор къæбæр. 
Исцæйкалидæ ке пухцæ, 
Резун ке кодта æ кой, 
Еци куйтæ æмпурсунцæ 
Зæрди дзæбæхæн нур уой. 
Æрбадунцæ и халæнттæ 
И мæгурбæл зилдæгæй,— 
Нæ сæ сайунцæ сæ сæнттæ, 
Æвæццæгæн, хæрнæгæй... 
Сæ къелабæл минкъий уæлдæр 
Сæ синхонти лæг геуй, 
Фæххуæцунцæ æ тъæфæлттæ 
’Ма къанаумæ фæккеуй... 
2008 аиз, 16 август 
149 

ЗÆНХÆХСНÆН ПЪÆСТУ 
Зæнхæхснæн пъæсту 
Ауиндзæн телбæл 
Ниндзаст æй, мæгур, 
Бугъгалæн белмæ... 
Æ дон лæдæрсуй 
Æ дивил хаутæй,— 
Хуарз пъолци уогæй, 
Уомæ æрхаудтæй... 
Уæддæр æ нивæ 
Ку нæ рæгосуй, 
Уотæ фæуунцæ— 
Берæ ка ’ркосуй... 
Цийфæнди кæд æй, 
Æ цæсгом рохс æй,— 
Ке фæсте æхснуй, 
Уонæй кæдзосдæр... 
2006 анз, 2 июнь 
150 

ЦАРДИУАГ 
Жизнь продолжается 
рассудку вопреки... 
Георгий Иванов 
Ци фæххезæн —нæ фæззонæн, 
Æнгъæл ба кæсæн. 
Æй цæрунмæ е рæуонæ, 
Æма ефхæссæн. 
Ци агорæн, уой нæ зонгæй, 
Агоргæй цæрæн. 
Уæлбун мæскъи, сирдтæ хонгæй, 
Кæнæн æскъæрæн. 
Ци нæ фæндуй, уой не ’ртасгæй, 
Фæндитæ уафæн. 
Сир-сиргæнгæ, ком нийвазгæй, 
Рæстæг исафæн. 
Ци нæ гъæуй, уой не ’взаргæй, 
Цидæртæ домæн. 
Нæ астæубæл ревæд баркъи 
Дарæн фесдонæн... 
Кæмæй тæрсæн, цæмæй ледзæн, 
Нæ лæдæрæн уой, 
Гъеуотемæй исфæдес уæн, 
Ку ниууæн хæлхъой. 
Кумæ цæуæн, уой тергади 
Нæ кæнæн æнхæст, 
Цардбæл нæмæ æй нимади 
Нæ дæрæз-бæрæз... 
2002 анз, 15 январь 
151 

МÆ РАГОН УАРЗОНÆН 
Мæнæй æндæр ка уидæ, е дин 
Дæ уотид коййæй дæр æстъæлфидæ, 
Искодтай мин уойбæрцæ ду зин, 
Ду уойбæрцæ ’рхастай мин мæститæ... 
Дæ хабар мин ’хцæуæн æй уæддæр, 
Ниххиттæнцæ мæ уоди цидæртæ... 
Нæфæндгæй куд разелæн нæ сæр, 
Нæ разелуй гъе уотæ нæ зæрдæ... 
2005 анз, 2 октябрь 
* * * 
О, неци’й и хæндуг æнæ цигъдæй, 
Æнæмудæй неци ’й и бæтман... 
Æй лæдзæг хъириймаг æнефтигъдæй, 
Æнæ мæзгит неци ’й и Азан... 
О, неци ’й æ нæрун и карз уадæн, 
Æ фæсте сахуарун ку нæ уа... 
О, лæгмæ ку нæ уа лæгдзийнадæ, 
Гъеуæд ма ’ймæ, гъæуама, ци уа?... 
2003анз, 6 февраль 
152 

МÆ РАЙГУРÆН БОНИ 
Что свершил на этом свете? 
Право, не на что взглянуть! 
Тукай 
Ци мин бантæстæй? Неци! 
Цæмæй уон сæрбæрзонд?— 
Мæгур биндзæн æ бедзи 
Нæ багъомбæл æй уод... 
Ци мин бантæстæй? Неци! 
Цæмæй уон арфæгонд? 
Нæ фæгъгъæуй къамбеци 
Цадæй фулдæр амонд... 
Е дæр мæбæл не ’руадæй, 
Сугъд æрдозæ — мæ хай... 
Мæ къембури уорс хаутæй 
Лæдæрсун минкъийгай... 
2005 анз, 29 сентября 
153 

* * * 
Нæ ’й баруй тæразæ, 
Нæ’й баруй сардзин, 
Уойбæрцæ’й, уоййасæ’й 
Маддæлтæн сæ зин... 
Хуцаумæ — æ хуасæ, 
Уомæ’й, зæгъуй, финст, 
Уойбæрцæ’й, уоййасæ’й 
Маддæлтæн сæ рист... 
Къæвда нæ хуæнхбæсти 
Ку ’рбадуй æндзуг, 
Уойбæрцæ’й сæ цæсти 
Маддæлтæн сæ суг... 
Фур задæй бæласæ 
Ку ’рсæттуй æваст, 
Уойбæрцæ’й, уоййасæ’й 
Маддæлтæн сæ гъаст... 
2006 анз, 3 сентябрь 
154 

«ТÆРХЪОСТÆН» 
Любим ли ими я — мне все равно, 
Пусть обо мне злословят люди эти... 
Б.Брехт 
Дор фестадтæн уæ мæстдони, 
Разиндтæн уин цæстисиндзæ, 
Уотæ тауæг дæн уæ коми, 
Куд æ цъæхи сауæхсинцъæ... 
Искæниайтæ къеретæ, 
Ку фæууинæ тæппæлæнгæ, 
Уæддæр мæмæ баходетæ, 
Къох райсетæ, «цийнæгæнгæ». 
Фæсаууонмæ 6а, асхъоди, 
Мæ фудкой кæнтæ æноси, 
Мæ зæрди мин уæ тæпподи 
Æфтауетæ и тæрхъости. 
Уæхецæн уагъта уæ фаутæ, 
Цæй, раййеветæ уæ темæ,— 
Сумах цæстити ку ’рхаудтæн, 
Уæд искадгин дæн мæхемæ! 
2004анз, 13 ноябрь 
155 

* * * 
Æризæрæй, æрталингæй, 
Æрцæйиста бон æ саргъ,— 
Бакодта ин цард æхсингæ, 
Æстонг берæгъау, æ рагъ... 
Иссугъдæнцæ и цирæгътæ, 
Ибилиси цæститау,— 
Ес сæ касти фудиздæхтæ, 
Нæ зиннагæ руни сау... 
Æнахургомау уæлиауи 
Æй и стъалути рабадт,— 
Кæд лæуунцæ мæрдæгьдауи, 
Кæд цæфсунцæ фæстаг хатт?... 
И мæйæ дæр ниппихсил æй, 
Силæ-хауллий сæрау, 
Киндздзон кизгау, фæрдуг билæй 
Ку нæ ходуй раздæрау... 
Гъæугæрони ес хæдзарæ, 
Æдзæрæг æма симæр. 
Æ хъамилæй еци тари 
Исхъур-хъур кæнуй цидæр... 
2006анз, 17 декабрь. 
156 

* * * 
Сумах — фур раст, æз ба — фесиммæ, 
Сумах — фесиммæ, æз ба — раст, 
Уæддæр исзин кæнун уæ зинмæ, 
Уæддæр гъаруй мæмæ уæ маст. 
Сумах — галеумæ, æз — рахесмæ, 
Сумах — рахес, æз ба — галеу, 
Уæддæр тундзун уин уæ фæдесмæ, 
Уæддæр исун сумахæй еу. 
Сумах — размæ, æз ба — фæстæмæ, 
Сумах — фæстæмæ, æз — размæ, 
Уæддæр гъазетæ мæ цæстæбæл, 
Цума и рохс тунæ базбæл. 
Сумах — тæхдон, уайуй æррæстæ, 
Æз ба — еувæрсти цæуæг суг,- 
Нæмуг цума дæн уæ цæстæбæл, 
Айтæ мæн цæстæбæл ба суг... 
2009 анз, 14 февралъ 
157 

МÆГУРИ МАРД 
Къæхти буни ка ’дтæй, уой сæ рагъи 
Ракодтонцæ, цума сæ паддзахи. 
Иссистонцæ ’й бæрзонд кæддæр-некæд, 
Фæххæссунцæ ’й «æд хъонц» и фæсевæд... 
Фæтътъолунцæ’й и къолти, и хæрдти,— 
Ескæд ма æрлæудзæнцæ уæлмæрдти! 
Ахъæдтау, æртастæнцæ мæрсинтæ,— 
Æхуæдæг цæй уæззау æй — æ зинтæ!.. 
Æхуæдæг рæуæг æй, фал æ рунтæ, 
Æ гъæуæгтæ æма нæхъæртунтæ... 
И мæрдхæссæн усхъæ æрæлвасуй,— 
Содзгæ маст издийæй фулдæр ласуй... 
2007анз, 27 июнь 
158 

ЦИ СОС, ЦИ РИМÆХСТ 
К-æн 
Мæ бæрзæй басастайнæ нурмæти, 
Æз раги рахаудтайнæ билæй, 
Æгоййæй æмпулдайнæ фæсфæди, 
Йе финстайнæ пъисмо Сибирæй... 
Фал Хуцау Еунæг æй, табу уа Ин, 
Мæ уодæн исфæлдиста буцæу,— 
Царди нифсæн æма ниви хаййæн 
Æрхаста мæ хъисмæтмæ е дæу. 
Кæмидæр мæ тардтай разæнсонæй, 
Кæмидæр мæ тухæй уорæмдтай, 
’Ма нæ дæн мæ фæззæги уæгъдронæ, 
Æвæстаг нæ фæдтæн мæ зæрай... 
Æркалун, фæрсæн къартау, мæ бонтæ, 
Иссерун дæ се ’хсæн астæуæй... 
Ес алцидæр дæуæй мæ й’амонди, 
Неци ес ме ’намонди дæуæй... 
2006 анз, 17 январь 
159 

* * * 
Æууелуй мегъи дуси мæйрохс, 
Цæттæ ’стъалу кæнуй мæнæ-мæнæ... 
И рæбунтæ ниццæнцæ фургъос, 
Ниддумдтонцæ, цума, арви гæнæ... 
Æгомуг цуппар фарси — мæ мулк, 
Æртикъахуг фингæ — æртæ хуарзи... 
Мæ росбæл — сæуæхседи гъар суг, 
Зæрди ба — мæ Хуцауи арази... 
Арвæн дæр, Зæнхæн дæр игон дæр, 
Сæ дууей нивтæ дæр ми ’сеу æнцæ,— 
Æндæр уаг нæ фæууй Амондæн, 
Æнамондæн нæййес æндæр бæрцæ... 
2005анз, 21 сентябръ 
160 

АВИНСТ ПОЭТИ МОНОЛОГ 
Пустъ будет чуждо сердцу твоему 
Все, что волнует человечье стадо... 
Энрике Гонсалес Мартинес 
О, рацо и гъæунгмæ, уой бæсти 
Æрбамарæ дæхе æнæвгъау! 
Марги тумбул хæссетæ уæ цæсти, 
Ратæх-батæх кæнтæ халæнттау. 
Уæ еуетæ — гъæздуг, гъæла уогæй, 
Уæ иннетæ — мæгур, фал налат. 
Сирди уаг ниффедар æй уæ тоги, 
Кæрæдзей нæ уадзетæ æнцад. 
Æй уæ гъуди къода, æнæбазур, 
Хуцау уæ нæбал гъæуй — æхца. 
Нæ бухсетæ сумах æнæ хахур, 
Æнæ козбау æма фурсоцъа. 
Æй уездон сау хелагæ уæ рази, 
Изæд æй сумах рази берæгъ. 
Фиргъæун æрбундор æй уе’нгаси, 
Ибилис си зиннуй ци дзæбæх... 
Боз нæ дæн мæхецæй — мæ къæндонæй 
Æмгæс ке дæн уæ хæццæ, уомæй, — 
Рæсогдæр æй дæнттæй сауæдонæ, 
Фал уæддæр, гъ}'лæггагæн, дон æй... 
1996 анз, 11 аагуст 
6 Бабочнтн Руслан 
161 

* * * 
Æфсæрмæбæл лæг æ царди 
Ци нæ бакæнуй, ци нæ! 
Исигъæлдзæг уй е’нкъарди, 
Исæвдесæг уй цийнæ... 
Ку фæгъгъæуй æцæгæйдæр 
Уотид ходун нæ — къæл-къæл, 
Гъуддагхузæй æгасæйдæр 
Гъеуæдта ниууæн мæтъæл. 
Цæстæхезгæй, куд æстауæн, 
Куд фæффауæн кæрæдзей! 
Нæ фæлдемæн, нæ козбау нин 
Куд уорамуй и дуйней! 
Исæмбал ан не ’намали 
(Сæттун ибæл бакомæн), 
Æфсæрмæбæл æнæбари 
Лæг ка бакодта, уомæн... 
1996 анз, 20 январъ 
162 

БОНИВАЙÆН 
Нихъхъобæгъ æй Бонвæрнæ бустæги, 
Æвæлкъуæргæй кæсуй, зингцæстау. 
Бакъубарæ ’й æртæх и кæрдæги, 
Æхсæйвон таустæй æй уæззау... 
Æнахур цидæр маргъи гъарæнги 
Мæйи уод нидæнæй фæммæлуй... 
Нистайæнтæ кæнуй нæ уасæнгæ, 
Алæмæттæ æхе æппæлуй... 
Сæуæхсед æ кæдзос фæлмæн къохæй 
Арвгæрæнтти сау мегътæ едзуй. 
Тæлтæг урс фæстаг фунтæ нинтъохуй, 
Фиццаг фунти æргъаумæ ледзуй. 
Хуссигъæлдзæг уæриккæ æ мади, 
Æригъал уо, зæгъгæ, æсхуайуй. 
Бæгънæгæй мæ къæрази цъæх цади 
Бонивайæн æхе æртайуй... 
2007анз, 8 декабрь 
163 

АДÆМИ ГЪÆР 
(П-аг вариант) 
Адæми гъæр, цума даргъ балци, 
Фордæн æ хурфи — сакъадæх... 
Цудтæн дæумæ æма уал анзи 
Бон дæр не ’рорæдтон мæ бæх... 
О, дæу худтонцæ рагæй нурмæ 
Цардæн æ тæккæ астæумагъз, 
Фал дин ку ’схъæрттæн дæ будурмæ, 
Уæдта нитталингæ ’й мæ раз... 
Мæ цар уайтæкки ниббизирт æй 
Æ уаг, е’гъдæуттæ, æ кондæй,— 
Уæлдай сибирт æма тибиртмæ 
Кæрдтæ дардтонцæ циргъгондæй... 
Сæ еу инней кодта хъæдорæ, 
Кастæй пихси бунæй тала... 
Бадтæй фæснади рæстбæлдзорæг, 
Рæхцтæй къæлæтгуни гъæла... 
Лигътæн æз уордæги фæстæмæ 
Мæ зунд дуйнемæ нæуæгæй 
Æма ’рхæццæ дæн мæ бæстæмæ 
Æгас нæ, фалæ æрдæгæй... 
Æз дæ, баууæндæ, лæдæрæг дæн, 
Цардæн е ’халæг æй дæ Гъæр,— 
Æз дæ ’нгъæлинæ — лæггæнæг дæ, 
Ду ба лæгмар дæ æрмæстдæр... 
2006анз, 28 август 
164 

• * * 
...Без перемены, — 
Мы видим на улице той же 
Все те же приаычные сцены... 
Эварнсто Карриего 
И колдуари гъæлæс ниххæлеу æй, 
И къæразгæ, цæстау, ниссæццæ’й, 
Нæ гъæунгæ уотæ исæвдеу æй,— 
Æ цæсгом нипъпъадос, ниггæрзæ’й... 
Ниггæбæр æй фæндаг — царди саргъ ин 
Бахуардта æ фæсонтæ, золкъау,— 
Ци уæззæуттæ хæссуй, ци, æ рагъи, 
Ци дессæгтæ уинуй уогæ ба!.. 
Тулуй Рохс изæрдарæн æ буни, 
Æхе ма ци фæккæна, мадта?... 
И царди куройнæй æ уæрдуни 
Фæлласуй фæллад бон æ цъата... 
Разиндтæй мæйи цалх, кæддæр-некæд, 
Æнгъæлдзауи бозий фæууæгъдæ ’й... 
Фал цæмæ ’й и дуйне уотæ ревæд, 
И дуйне уотæ ’нтъуссæг цæмæ ’й?... 
2006 анз, 26 мартъи 
165 

* * * 
Ку фæцайдæ нæ маст тагъд цæуагæ, 
Медæгæй ку нæ кодтайдæ ’мбурд, 
Уæд алке ни цардайдæ æ фагæ, 
Амондгундæр адтайдæ игурд. 
Фал кæми...3æрди хурфæй е ’скъорæ 
Нæ хауй, нæ кæлуй, æрцæгъдгæй. 
Нæ мæстдонæ еу бон ку ниддор уй, 
Æрцæйхезæн уæдта нæ бæхтæй... 
Æризайæн фæснад, цардмæ бæлгæй, 
Игъосæн кæцæйдæр «уæрæйда»,— 
Сарсини ку нæ кæна изайгæ, 
Амæнтæнмæ кæлуй уæд цъата... 
2005 анз, 11 октябрь 
166 

* * * 
Æ росбæл кæмæн ес цæстисугтæ,— 
Гъæздуг дæ! 
Хъурмæ ма кæмæн кæнуй æ зæрдæ,— 
Æгæр дæ! 
Ка ма ресуй, цæфау, еске рунтæй,— 
Фестгун дæ! 
Æ уарзон кæмæн æй ’нæуарзон лæг,— 
Бæрзонд дæ! 
Уоди гъар ка ниууагъта æ фæдти,— 
Изæд дæ! 
Цъæх нæуæ кæмæн ес æ фæсали,— 
Ци хъал дæ! 
Æхе нихмæ ’знагау ка фæттухта,— 
Рæсугъддæ! 
Ходти доги æ ходæ ка фехста,— 
Цард фестай!... 
1998 анз, Пмай 
167 

* * * 
Миуæй миуи ’хсæн — рæуагæ, 
Дзурдæйдзурди ’хсæн — фæсмон... 
Тæрегъæдтæ ни æ фагæ 
Ес алкæмæ дæр фæндон... 
Фал нæ уæгæ ку нæ мæлуй, 
Ку нæ тæрсæн фæуунæй,— 
Усмæ дæр нæ евдæлуй 
Цæрун æма хуæрунæй... 
Æнхæст цæттæй æ мæрддзæгтæ 
Неке даруй имонау, 
Уотемæй ба ци хæстæг дæ, 
Фæстаг бони арви сау... 
Нæ зæрдитæн сæ дæвдæги 
Нæ никъкъуæрдзæнæ зæгæл... 
Куд нин ресгæй, гъеуотæ ни 
Неке ресуй нецæбæл... 
2006 анз, 29 ноябрь 
168 

* * * 
Æй нæ цард Ибилиси хуаллаг, 
Зелгæ хъум, нилласуй нæ æхемæ, 
Ма фестуй еу-иннемæн æзнаг, 
Ку æрвадæ исуй, æд фæлдемæн... 
Нæ цæститæ дарæн къæпетæн, 
Сæ фийтæй син ’згелæн и зæрдитæ. 
Æ еу цæстæй кæсуй нæ Федæн, 
Ракалуй æ иннемæй æртитæ... 
Уогæ ба куд гъæугæ дæ, Фæсмон, 
Нæ цæсгом æркæнæн ди æхснæнгæ,— 
Нæ федауй гегæй Фæстаг бон, 
Фæстаг бон федауй хатир гæнгæй... 
Нæ нигулуй æнцойнæ и хор, 
Нæ баходгæй фæлмæн и мегътæмæ... 
Нæ фæккæнгæй цидæртæ иронх, 
Исæмбæлæн нæййес хуарз естæбæл... 
2006 анз, 8 ноябръ 
169 

* * * 
Ниддæн кæрз къæхæнбæл æндзуг, 
Куйгæлдзæни билæбæл ниндагъд дæн... 
И халæнттæ хезунцæ хæндуг, 
Цæлæнгъæл исберæ ’нцæ и цъахтæ... 
Лæдæрсуй нихибунæй и тог, 
Æфсадуй си æхе и сау биндзæ. 
Æй и дон бунæй ба ци рæсог, 
Тæходуй, дæхе ма си фæххинцæ... 
Низзихъир æй мæ сæрмæ Бæрзонд, 
Мадта куд! — Нæ зиннуй къохæрдарæг... 
Фал дессаг — ци ниррохс æй мæ уод?— 
Æ фудравги еруй фæстаг зарæг... 
2007 анз, 25 сентябрь 
* * * 
Цъæх кæрдæг нæбал уарзун — фæсалæ, 
Нæбал дæн уотæ мондаг и саргъмæ... 
Рауадзун мæ къохтæй и кæсалгæ, 
Хъириймаг нæ дарун тогдзух маргъмæ... 
Мæ уодæн исæййивта е ’мбæрзæн, 
Æ къæрæзтæ раййивта мæ зæрдæ,— 
Цæмæдæрти иссæй æнцон кæсæн, 
Зин бухсæн мин иссæнцæ цидæртæ... 
2006 анз, 18 мартъи 
170 

ФÆДЗÆХСТ 
Кисæн 
Ку нæбал мæ гъæуа мæ нивæрзæн, 
Ку ниллæуа мæ зæрдæ æваст, 
Уæдмæ дæ раст уодæй нимбæрзæ, 
Уæд мæбæл æритауæ дæ Уарзт... 
Ку ниууон сах уазал, ку ниссау уон, 
Ку лæууон гъæдæгæй, æндзугæй, 
Уæд мæ дæ гъарæнги растауæ, 
Ниртайæ мæ уæд дæ сугæй... 
О, фæууй зæрдæбæл ести саутæ, 
Нæ бацард ма рабарæ уонæй, 
Фал дæхе бахатдзæнæ Хуцаумæ, 
Хатир мин ракордзæнæ уомæй... 
Нæ тургъæй ку хæссонцæ мæрсинтæ, 
Æнгом тухт си ку уон, æнгом баст, 
Уæд мин, æримисгæй мæ зинтæ, 
Дæ меднимæр зæгъæ — фæндараст... 
Арæх-еу рацæудзæнæ мæ размæ, 
Арæх-еу мæ кæндзæнæ бæрæг. 
Æрбадгæй мæ ингæнæн æ фарсмæ, 
Æхсæддзæнæ фæлмæн мæ кæрдæг. 
Лæдæрдзæн — ду ке ’змæли мæ цори, 
Мæ цъæхцæстæ æмбал, мæ хуæрзконд... 
Мæ сау циртмæ кæсдзæй сæдæ хори, 
Æнкъардзæй сæдæ ’нцони мæ уод... 
2008 анз, 4 январь 
171 

ЗÆРДИХАТТ 
Как трудно в наше время содержи- 
вать такую отчуждаемую собствен- 
ность, как сердце... 
Аманда Беренгер 
Еске зин нæмæ æноси 
Цæмæ кæсуй ходæгау? 
Уæхæн миуæ нин нæ гъоси 
Ку нæ бадзурдта Хуцау?.. 
Хуарзæн хуарз кæнун нæ тоги 
Нæй цæмæннæ, е куд æй? 
Нæ кæрæдзей мах нæ доги 
Куд нæ хезæн рæдудæй? 
Нæ цауддæрæн, хъали бæсти, 
Цæмæннæ кæнæн агъаз? 
Хъаурæгиндæрæн æзмæнсти 
Цæмæ ниллæууæн æ фарс? 
Ци ефстаг æй расти уагæ, 
Ци æгадæ’й æ бунат, 
Ци æстæн æй, ци ресагæ, 
Лæдæрагæ зæрдихатт... 
Ци ’й уой зæгъун, цæй, бандеуæн, 
Уæн еу усми æвæлхат,— 
Зæрдæ ун гъæуй и реуи, 
Уой фæсте ба — зæрдихатт... 
1991 анз, 2 июнь 
172 

НЕКЕТÆ-ЕСКЕТÆН 
Хæсгæ уæ нæ кæнун кæд мæ сæрмæ, 
Тæрсгæ уи куд фæккæнон гъеуæд?— 
Уæ еудæр мæ не ’сессæй сæрдæрмæ, 
Бунмæ дæр мæ не ’ргæлдздзæй некæд... 
Цæстиарфæ кæнтæ кæрæдзебæл, 
О, бæззетæ сумах «изæдтæн»,— 
Кæд нæййес мæн лæгъузæн дуйнебæл, 
Гъеуæддæр сумах хузæн нæ дæн! 
2003 анз, 2 сентябръ 
* * * 
Люди мира в жизни пребывают 
И не знают всей ценности небытия... 
Физули 
Адтæй æма нæбал æй,— 
Мæгур æй, æви хъал æй?.. 
Нæ райгурдæй, нæ цардæй,— 
Ка зæгъдзæнæй, е хуарз нæй?.. 
Ес-нæййеси ’хсæн циййес, 
Нæ фæккæнтæ уобæл дес?.. 
2004 анз, 2 апрель 
173 

ДУЙНЕЙ РОХС 
Мах — гъæбеси сувæллæнттæ, 
Дуйней рохс ба — сувæдæг. 
Æртæсæн си тухæбæнттæй, 
Кæнæн ибæл æгудзæг. 
Хатгай, ибæл, нецигъонæй, 
Бæргæ ракъуæрæн нæ къох, 
Фал цæуæн си æвæндонæй, 
Æд гузавæ, æд ах-ох. 
Мæнгæ дуйне, мæнгæ цардæй 
Неке бафсастæй нурма, 
«Тæходуйтæ, ка рамардæй!» 
Уæд ци ’сдзорæг уæн, цума? 
Кæнгæ миутæй нæ фæллайæн, 
Берæ уарзæн дзæнгæда, 
Уæхæн таус — зæрдæсайæн, 
Нæ кæнианæ æндæра. 
Æ фелхиййæй царди халæн 
Цæмæ фæттæрсæн , цæ, мах? — 
Еунæг дæр ни æ й’адзалмæ 
Ку нæ кæнуй мисхъал тагъд. 
Сæдæ анзи дæр неци ’нцæ , 
Фондз уойбæрци кенæдта. 
О адзали цъæх æхсинцъæ, 
Ци тауæг дæ, ци, æдта! 
2009 анз, 10 октябрь 
174 

НУР ЕТÆ КА УОНЦÆ? 
Ан думгæмæ, цума, дард, 
Ниххустæй нæ уодти арт. 
Гъоги фæздонау фæсдугъд, 
Ан хæбæл æма æдух... 
Æнæ бæхтæ, æнæ саргъ, 
Нæбал ес нæ дзурди аргъ. 
Некебал зæгъуй: «Æз дæн!», 
Лæгау-лæг иссæй æстæн. 
Æнæ ’стойнæ ’ма тургъæ, 
Дзæгъæл фонсау, ан пурхæ. 
Ан тæппод æма кæрæф, 
Мулкæн нæбæл ес уæцъæф... 
Нæхе уодтæй ан тухтард, 
Æй алкедæр ни еу мард... 
Ан негасдæр бунревæд, 
Цæбæл ма дзорæн гъеуæд?... 
2007 анз, 9 июнь 
175 

НИВÆ 
Всюду смерть. Мы сами смерть... 
Шелли 
Бадуй сæ дуармæ зæронд лæг, 
Кæсуй зæнхæмæ æдзинæг... 
Гъазуй æ рази сувæллон, 
Цума и хормæ дзæкъолон... 
Сæ еу уинуй си сау сигит, 
Иннæ — цъæх арви уацæ ирд. 
Фиццаг æ догъи æруадæй, 
Дуккаг нæма ’ртæсуй мадæй... 
Карæй — хецæн, нивæй —æмхай, 
Зелуй и догæ дæндаггай... 
Сæ еу — къомбох, цæуй нæрсгæ, 
Кæнуй, дуккаг, мæгур, тæрсгæ: 
Ейæ æ ради исрæзæ ’й, 
Сæттуй дæлæмæ æ уæзæй,— 
Æнцæ е ’сцæттæ, æ рæгъæд 
Е ’скъухт нæ, фалæ æ мæлæт... 
2007 анз, 13 июнь 
176 

ДЗУРДИ ФАРНÆ 
О, ци хуарз дæ, Дзурди фарнæ, 
Ци гъæздуг дæ, ци хъазар... 
Цæмæннæ ’рцæуис ма зармæ, 
Хори цæстæ, хори гъар?.. 
О, ци рохс дæ, Дзурди фарнæ, 
Ци федауцæ, ци аййев... 
Ци хъал адтæй, ци, æ карни 
Кæмæн исдæ сæйраг нерв... 
О ци ’стæн дæ, Дзурди фарнæ, 
Раст цума дæ цъеуи цихт, — 
Мæ ниллæг ивæрд ударнæ, 
Мæ уæлæмæ ист тæрних... 
О фиддæлти Дзурди фарнæ, 
Исхаттон дæмæ мæ реу,— 
Цæттæ балийау мæ й’арммæ 
Æрцæйудзæ дæ къалеу... 
О Сæрмæтти Дзурди фарнæ, 
О Аланти дзурди ’здæх, 
Цæй, ниууадзæ мин мæ дуармæ 
Дæ хæтæл æма дæ бæх... 
2007 анз, 30 декабрь 
177 

* * * 
И Рæстæгæн æ уæлмæрдти 
Евгъуд Бони мард лæууй. 
Нæййес ибæл дор ивæрд дæр, 
Гъæугæ дæр æй нæ кæнуй.... 
Хæларзæрдæ, барвæндонæй, 
Нæ фæккæнгæй фæстеуат, 
Е равардта Нæуæг бонæн 
Æ бунат æма æ над... 
Æнæкæрон царди реубæл 
Ракодта, цума, фунæй. 
Æригъал æй ’ма дуйнемæ 
Ратилдта æ къох тунæй... 
Æнæ азум æй æ карнæ,— 
Адтæй æма нæбал æй... 
Ци хумæтæг æй æ фарнæ, 
Ци нивгун æй, ци хъал æй... 
Ундзийнадæн е æ хорхи 
Нæ ниллæудтæй æстæгау, 
Фал байзадæй царди тонхæн 
Æ рæхиси еу цæгау... 
2007 анз, 31 декабрь 
178 

* * * 
Цæстити — тог, сæумон æртæх— и зæрди, 
Еу къохи — дор, иннеми — уорс деден... 
Мæ уод, дæ маст гъунцъи хузæн ци’ууæрди, 
Ку нæ дæ, ку, хе хурфи барагген... 
И зунди — мет , и уоди ба — цъæх зæлдæ, 
Сæумæй — езгард, изæри — иуонгкалд , 
Исбайлæгъ уа ци хузи уæд мæ бæлдæ, 
Ку дæн нур дæр мæ зæрди байтамал?.. 
Размæ — еу гапп, дууæ, æртæ — фæстæмæ, 
Еу усми — нет, иннеми 6а — дувæнд, — 
Куд бахъæртон мæ цъатхæгонд бæстæмæ, 
Куд æнсуфа хургун мæри мæ фæд?.. 
Рæстæг — цъина , æртастæнцæ æ сунтæ, 
Фæцæй мин, фæ , илгъаминдзатæй хуæрд, — 
Еуæрдæги фесавдæнцæ мæ рунтæ, 
Иннердæги фестадæнцæ дувæр... 
2009 анз, 7 октябрь 
179 

НÆ ДЗИЛАГÆН 
Фулдæр уогæй, цит, не ’фсарæ, 
Ку кæнианæ хуарзæн хуарз, 
Уæд дуйнетæбæл, æвæдзи, 
Неке райсидæ нæ раз... 
Еу иннемæн фæсаууонмæ 
Ку нæ кæнидæ æ кой, 
Уæд н’адтайдæ мах дзæбæхæн 
Адæмихатт зонун уой... 
Нæ кæрæдзей уæйæ кæнун 
Ку ниууадзианæ, бæргæ, 
Нæ намус æма на кадæ 
Кæниуонцæ уæд нæргæ... 
Нæ фæткитæ, не ’гъдæуттæбæл 
Ку нæ хæтианæ къахæй, 
А зæнхæбæл гъæйтдæр адæм 
Нæ цæридæ уæд махæй... 
Хецмæрезгонд ку нæ уианæ, 
Æд соцъа æма козбау, 
Æ хуæрзтæй нин æрветидæ 
Парахаттæй уæд Хуцау... 
Некæмæй ан цауддæр адæм 
Адæмти ’хсæн Уæрæсей, 
Фал ес нæмæ еунæг лазæ,— 
Минкъий уарзæн кæрæдзей... 
2003 анз, 16 май 
180 

* * * 
Зиннунæй нæзиннун — хаирдæр, 
Хаирдæр — и бæрзондæй тъæпæни. 
Ке цæвуй нæргæ арв арæхдæр?— 
Уæлиаудæр ка ’с^ирæзуй, уæхæни. 
Хуæздæр æй бæрæгæй æбæрæг, 
Уинддугæй хораууон — æнæрундæр, — 
Бегарай æстæн цæуй хæрæг, 
Никкалуй си бæх 6а æ ургбунтæ. 
Мах æхсæн дæр уотæ’й и гъуддаг, 
Мах астæу дæр хæтуй уæхæн фæтгæ, — 
Нæ ресуй — ка римæхсуй æ уаг, 
Ка’й æргом — уотæхсуй , уæззау нæтгæ. 
Нæ еугæйтти тæрунцæ къуммæ, 
Нæ иннети нæййес æстæфæгдæр,— 
Нæ фулдæр ирæзунцæ бунмæ, 
Сæрмæ ба ирæзунцæ ефстæгтæ... 
2009 анз, 11 апрель 
181 

ФÆСТÆМÆ РАКÆСГÆЙ 
Я в этом мире зла не сотворил... 
Важа Пшавела 
Куд бахауй тумугъи науæ, 
Уой куд райсуй тæнти и карз уадæ, 
Уотæ мин нæ дæттетæ рауæн, 
Ракодта мæбæл Цард устурадæ... 
Æ къæдзелæй саугалм куд гъаза, 
Хумæллæг куд æздухса æд фæндæ, 
Гъеуоййау мин мæ нæдтæ хаста, 
Къæппæгтау мин сагъта æздæхæнтæ... 
Фал цудтæн, нæ ракæсгæй еуварс, 
Зæрди рохтæ не ’суадзгæй еу усмæ, 
Æма кæд нæ рамардтон æз арс, 
Нæ, уæддæр нæ бæллун неке ухстмæ... 
Ракæсун нур фæстæмæ æма 
Бацардæй федар гъуди мæ хæццæ,— 
Куд фулдæр фæззелæнтæ си уа, 
Растдæр хæсгæй и цард гъе уойбæрцæ... 
2007 анз, 30 январь 
182 

* * * 
Бæттуй и ’хсæвæбæл федар 
Æ сау гопгæнæн мæйдар. 
Нæййес сибирт, дуйне — æмир, 
Уæддæр цæуй, цæуй сир-сир, 
Цæуй æзмæлд, нидæн, сосæг, 
Хæссуй и думгæ æртхотæг, 
Кæнуй фалдзостæбæл хæлеу, 
Æма кафуй, серуй æвдеу... 
Нæййес сум дæр. Дуйне хуссуй, 
Фал дор ку фенкъусуй Къуссуй, 
Уæд æй Чиколай æнкъарун 
Ма ’ймæ мæ къохтæ бадарун... 
2007 анз, 30 июнь 
* * * 
Æй дуйне Хуцауи ’сфæлдистадæ, 
Æй æнхæст, æй æ конд æназум, 
Айдагъдæр си гъæуй рæсугъд адæм, 
Цæмæндæрти уæдта фæразун... 
Кæд цубур сæхуæдтæ ’нцæ дзиккотæ, 
Гъеуæд даргъ куд рауайæ сæ бид?— 
Нæй дуйне æхуæдæг лæгъуз уотæ, 
Ан нæхуæдтæ, æвæдзи, уоййид... 
2004 анз, 4 сентябрь 
183 

• * * 
Не сделано, не кончено, 
не собрано, не спето... 
Павел Антокольский 
Ниссæмпæл æй, ни, мæ зæрдæ, 
Ес æ нети фæллæуун... 
Бæргæ ма гъæуй цидæртæ 
Ести амалæй фæуун... 
Фал ку не ’фтуйуй мæ къохи 
И гъуддæгти гъæугæдæр... 
Куд нихходон мæ хъурдонхи, 
Куд никкæнон кæугæ дæр?... 
Еунæг мæнæн и сахæттæ 
Цæмæ косунцæ, е ци ’й ?!— 
О Ме ’сфæлдесæг, ци фæдтæ, 
Æрорамæ сæ минкъий... 
2005 анз, 27 сентябрь 
184 

• * * 
«Бакæнон еске къулумпи, 
Еугур уорæд кенæ ба...»,— 
Еунæг е кæнуй сæ зунди 
Кæмæндæртишероба... 
Æппæлунцæ сæ нимæдзæй, 
Æстаунцæ сæ архайд. 
Æрцудæй сæбæл, æвæдзи, 
Устур рæдуд, устур сайд: 
Цъай къахæгæн рохдæр уаг е 
Æмбæрзæгæй, цидæр æй,— 
Дон рауадзун сор адаги 
Ауæзунæй зиндæр æй... 
2005 анз, 19 август 
185 

ДОНХÆРЕС 
Цæмæ лæууис мæтъæлдзæстæй, 
Сæргубурæй, донхæрес? 
А дуйнетæбæл, а бæсти 
Дæу рæсугъдæн неци ес. 
Дæ федауцæ тасæ-уасæ, 
Дæ цъæх сифтæн сæ зæу-зæу... 
Нæ дæ хонун æз бæласæ, 
Фæлмæн ностæ хонун дæу. 
Сæумон æртæхæй æрæхснæ, 
Æрцæйфасæ дæ дзикко. 
Дæ цæстисуг баримæхсæ, 
Дæ нивæбæл мабал ко. 
Мæ дуккаги мæгур гæди, 
Лæдæрун дин æз дæ нез,— 
Дæ рæзæй нæ æ рæгъæди 
Некæд бакæнис æфсес... 
Аййев æрдзи уездон кизгæ, 
О мæ хуæрæ — цъæх æрфуг, 
Берæ хузти æй ирисхъæ, 
Дзæгъæли дæ къæндзæстуг: 
Æй и хуæрдæ айдагъ хъæстæн, 
Еунæг е си ’й арфæгонд... 
Агоруй дæу ба нæ цæстæ, 
Агрруй дæу 6а нæ уод... 
2007 анз, 2 октябрь 
186 

ХÆПСÆ 
Нимпулдтæ, ниргъæвстæ, 
Ниддæ цъæх гъуна. 
Иссæй дæ гъар бæстæ, 
Цума, лæхъума. 
Ниууадзæ дæ къумтæ, 
Ниууадзæ цъифдзаст. 
Батавæ дæ сунтæ, 
Раййевæ дæ уаст. 
Исхезæ къанауæй, 
Ма бадæ дæлдор. 
Дуйне куд рæвдауй, 
Фæууинæ, и хор... 
О, фал ку нæ коми, 
Нæййес дин амал. 
Де ’ртæфсти, ка ’й зонуй, 
Уинис дæ адзал... 
2007 анз, 20 октябрь 
187 

* * * 
Уарзтон. Фал мæн 6а нæ уарзтонцæ, 
Мæнæн нæ кодтонцæ бухсгæ... 
Сæ къохти кедæрти хастонцæ, 
Мæн 6а фæддардтонцæ ухстбæл... 
Уарзтон. Фал мæн ба нæ уарзтонцæ, 
Мæнæн нæ кодтонцæ гæдзæ... 
Уесæй нæ тастæн ’ма сæ хъонци 
Исдæн син ме ’смехи кæдзæ... 
Уарзтон. Фал мæн ба нæ уарзтонцæ, 
Уæддæр уарзти зартæ цæгъдун,— 
Æноси и фуси ’лвидтонцæ, 
Е 6а ивардта нæуæг гъун... 
2007 анз, 22 декабрь 
* * * 
Нæ ниххезæн ивулд донмæ, 
Хъæбæр тæрсгæй нæ уодæн, 
Ка си бацæуй комкоммæ, 
Уонæбæл ба нихходæн... 
Ци гъуддæгтæй рацæйледзæн, 
Нæ хæсгæй сæмæ нæ нифс, 
Æнæфсæрмæй мах иннетæн, 
Уони фæккæнæн федис... 
2007 анз, 28 ноябрь 
188 

* * * 
Цал æстъалуй банимадтон, 
Цал мæбæл си æруадæй, 
Мæ зæрдæбæл уал будзухи, 
Уал гуделий æрзадæй... 
Цал æсгьалуй рацæйтахтæй, 
Арв рохсгæнгæ сæ фæдтæй, 
Мæ тæнуодбæл гъеуал сункъи, 
Уал хæббили рабадтæй... 
Цал нистæфтæн æз нæугутæ 
Уæлæ ’стъалутæн се ’хсæн, 
Фæуурухдæр æй уал хатти 
Мæ рæстæгмæ Уотæхсæн... 
2007 анз, 28 сентябрь 
189 

ÆНГЪÆЛ 
Мæ мардæн æ уæлгъос, хъонц æвдесгæй, 
Ка куд лæудзæй æма ци зæгъдзæй, 
О, нæ ’нцæ уæхæнттæбæл мæ рестæ, 
Мæ ирисхъæ мæнæн мæ хæццæ’й... 
Сагъæсбæл мæ ’фтауй æндæр гъуди, 
Ниббадтæй зæрди хурфи фатау,— 
Æруагътон, фæккодтон цал рæдуди, 
Уонæй мин цал рагæлдздзæй Хуцау? 
Цалемæн нæ фæдтæн фагæ хуæрзтæ, 
Цалемæн нæ бакодтон агъаз, 
Уал неземæй нæтун æз æррæстæ, 
Уал хелаги хуæруй мин мæ хъанз. 
О, адзал цубур æй æ тузмæги, 
Кæд цийфæнди ’рцæуй æвзедгæй,— 
Федæн бон æй уæззау æ унгæги, 
Еунæг уомæ цæудзæн игетгæй... 
Цирти ба бухссæнæн ести хузти, 
Кæссæнæн, цит, æнгъæл цæмæдæр... 
Хатиргонд ку цæуа и лæгъузтæн, 
Нæ уодзæн уæд иронхи æз дæр... 
2009 анз, 2 мартъи 
190 

* * * 
Мæ сæрмæ — изæдтæ, 
Сайтæнттæ — мæ размæ... 
Сайунцæ мæ нæдтæ 
Хатгай мæн еуварсмæ... 
Æууæнкæ — мæ зæрди, 
Мæ зунди — Гурусхæ. 
Кæнун цæбæлдæрти 
Цума сосæг тухсæ... 
Мæ бон ци райдзаст æй, 
Мæ бон ци тар мегъæ ’й... 
Хæтун лæгун дастæй, 
Хæтун æд сау рехæ... 
2007 анз, 14 октябрь 
КЪАХНАД 
Кæнуй, цума, инæфгæ, 
Даруй, цума, мæтъæл,— 
Æ фæд кæнуй исæфгæ, 
Æ фæд кæнуй дзæгьæл... 
Зела фæнди цалхнадмæ, 
Ледза си — нæй уæлдай,— 
Уæддæр хауй зæууатмæ, 
Уæддæр не ’ссеруй рай... 
2007 анз, 25 август 
191 

* * * 
Нæй берæ уæхæн лæгтæн сæ бæрцæ, 
Нæ син цæуй æгъдау рæуонæн... 
Сæхецæн аргъгæнæг сæхуæдтæ ’нцæ, 
Сæхемæ ’й сæ тæразæ уонæн... 
Æставддæр æй æ бид уони тæскъæн, 
Нæ тæрсунцæ æноси къæмæй. 
Гъеуонæн фулдæр кæнуй æнтæсгæ, 
Нæ хезунцæ цæстæ некæмæй... 
Æ хъабагъ си еудæр нæ евгъауй, 
Фат æхсгæй, нæ зæгъунцæ пъæре... 
Урдуг си неке лæууй æгъдауи, 
Сæхе дæр нæ гъæуй кегъæре... 
2007 анз, 3 сентябрь 
* * * 
Кæд æрцæруй Федауцæ нæ уодти, 
Æ й’астъони, цума, тæхгæмаргъ?— 
Ку базонæн Нивæн нæ Бонуоддæр, 
Бонфæстагдæр ку ’суй нæ бæлах... 
Хуцауæн кæд æрцæуæн æ надмæ, 
Мах кæсун кæд базонæн бунмæ?— 
Ку рахезуй нæ зунд зæрдихатмæ, 
Зæрдихатт ку разелуй зундмæ... 
» 
2005 анз, 31 август 
192 

* * * 
Я отп жизни смертпельно устпал, 
Ничего отп нее не приемлю... 
Осип Мандельштам 
Æфсон уогæй — æнæмæлгæ, 
Æнæфсонæй — «уау, мæ бон...» 
Евдæлонæй — æневдæлгæ, 
Æневдæлгæй — евдæлон... 
Хормæ зилдæй — хоргъæуагæ, 
Сах уарунмæ — æнæ ’ртæх... 
Ес фæндагмæ — ферс цæуагæ, 
Бæхæфсади — æнæ бæх... 
Арви бунмæ — арв агорæг, 
Ес зæнхæмæ — зæнхæлдзау... 
Нанамæ мин «хуæрзæнгорæг» 
Фæууайетæ рагацау... 
Нецибал гъæуй æ фурти, 
Æй æ хорхмæ, цæветтон... 
Хуртæ-хуртæ и будурти 
Æрцæйцæуй æ бæлццон... 
Нæ ин æрхæссуй хурдзинтæ, 
Æндæрхузи ’й æ есбон,— 
Фæййевгъудæнцæ æ зинтæ, 
Æ хъурдохæнтæ, е ’нцон... 
2007 анз, 10 октпябрь 
7 Бабочнтн Руслан 
193 

* * * 
Помедли, ночь! 
Я. Полонский 
Мæ цъæх тикис мæ къæхтæмæ 
Ци дзæбæх кæнуй хур-хур... 
Фиццаг фуни тæлтæг бæхтæн 
Ци ’хсицгон æй сæ мур-мур... 
Нæ уасæнгæн æ й’афони 
Ци æнафони ’й æ уаст,— 
Ку нæма ’ссудæй фудбони 
Æзиниккон содзгæ маст... 
О ме ’хсæвæ, даргъ разиннæ, 
Æй мæ хуасæ дæ дзæндæл,— 
Дæ тъæрæбæл Евгъуд Зинæн 
Æрдæг æнгъизт — æ къумæл... 
2007 анз, 17 сентябрь 
* * * 
Догъон бæнтти, цума тæхгæмæргъти, 
Сæ думгутæй гъавун ахæссунмæ. 
Еунæг дæр нæ кæнуй си æздæхгæ, 
Сæ фæсте æд фæсмон ци кæсун ма?.. 
Мæ кустæгти кæрæ ниххæлеу æй, 
Дузæрдуги бæх си фæццæйхаттæй,— 
Нæ кодтон ци гъуддæгтæмæ ’ндеугæ, 
Идайгæ мин раздæр уонæй адтæй... 
2005 анз, 7 сентябрь 
194 

* * * 
Игетун æхсæвæмæ бонæй, 
Игетун бонæндæргъци ’хсæвæмæ... 
Æмхузæн фæрристæн æз уонæй, 
Мæ дуйней фаёллигътæн си æндæмæ... 
Еу — бæлах, иннæ ба — содзгæ фуд, 
Мæ разæй, мæ фæсте — дууæ арти... 
Рафаста мæ ме ’мбесбæл сæ рун, 
Сæ еу — мард, иннæ ба — дууæ марди... 
Бони думги ниуун æз хæлеу, 
Хе кæнун даргъ æхсæвти æмбурдтæ... 
Нези калм бахуардта мин мæ реу, 
Æ дæлæвзаг тъифсунцæ мæ дзурдтæ... 
Мæ рагсæуми цæсти — мегъи суг, 
Сæ дустæй æй сæрфунцæ ме ’зæртæ... 
Ивазуй мæ бунмæ мæ урдуг, 
Фал уæддæр ниссагътон мæ цуппæртæ... 
2007 анз, 24 декабрь 
195 

ЭЛЕГИ 
Нæбал тасуй нецæмæ мæ къох, 
Нæбал дæн кусти лæг æгириддæр. 
Царди донæй байдзагæй мæ хорх, 
Царди аги ’сгарун зæрди фидтæ... 
Ниггулдзуг, ниссор æй Нифси уес, 
Бони кауи дзæбæх нæбал бадуй. 
Исарæзтæй Галеумæ Рахес, 
Æскъæфуй Кади ходæ Æгадæ... 
Мæ Унгæгтæ иссæнцæ Урух, 
Мæ Урух мин иссæй æгæр Унгæг... 
Рахаудтæй Фиццаг зунди будзух, 
Исцæттæ ’й Фæстаг зундæн æ сункъæ... 
Нæ кæуй арви цъæх мæ фæсте, 
Арви тар идзулуй мæ комкоммæ.... 
Æ сау нæмуг гъаруй бæрæзе, 
Фал еудæр нæ хæссуй æй æ коммæ... 
2007 анз,17 ноябрь 
196 

ЦÆЙ, ЦÆУОН... 
Дзурди адæ, дзурди æрдзæ 
Равзарунбæл фæккустон. 
Æцæг æма Мæнги хæццæ 
Бон дæс хатти иурстон... 
Æууæнкæ ’ма Расти басæ 
Кæдзос Уарзтæй исгъæстон. 
Æз Хуцауи устур тасæй 
Мæ хурфæмæ игъустон... 
Нæ Раттæги фæдзæхститæй 
Мæ рæнгъитæ æхсастон. 
Мæ цæстисуг мæ цæстити 
Устур мулкæн фæххастон. 
Æз æноси-еу æррæстæ 
Мæхе нихмæ фæттухтон. 
Сæ сау сифтæй мæ сагъæстæн 
Карз тамаку æздухтон. 
Зунди бунмæ хускъæ уестæй — 
Къохфинститæй æндзарстон. 
Фæлмæн уарзтæн æ удзестæй 
Æз дуйнетæ æрбарстон. 
О, нæ бафтудæй мæ къохи 
Фулдæр ести, ци кæнон... 
Мæ хъурдохæн — мæ хъуртохæн, 
Гъеуотемæй, цæй, цæуон... 
2007 анз, 14 декабрь 
197 

* * * 
Мы счастливы... 
Да счастливы ли мы?... 
Хосе Марти 
Рабадтæй мудхуз мегътæ мæ сæрмæ, 
Ниррохс æй и дуйне æнахур... 
Æртахтæй зæрватуг мæ къæсæрмæ, 
Хæстæг дæнттæн цæуй сæ сур-сур. 
Батилдтонцæ фалдзостæ сæ ругтæ, 
Бацагътонцæ бæлæстæ сæхе. 
Адæймагæй сауæнгæ мулдзугмæ 
Анамонд, раст цума, нæбал е... 
Фал мæхемæ не ’ркъуæрун мæ цæстæ, 
Лæг биццеу нæ кæнуй нæуæгæй... 
Нæ зонун, нæ зонун, фал а бæстæ 
Исæййева æхе хуæрзæгæй... 
Фæстаг усмæн фæууй берæ хузтæ, 
Хуцауæн æ бæрагæ ци нæй! — 
Мæ фур цийнæй цума исабузтæн, 
Къохи асæ ниддæн мæ зинæй... 
2007 анз, 4 август 
198 

ХУССИГЪÆЛДЗÆГ РÆНГЬИТÆ 
Сæуæхседи фæздонæбæл 
Ниццæггаг æй Сæуми уæс. 
Исарæх æй и кæркдони 
Нæ уасæнги уæрæдæс... 
Рохси къохæй фæтæн тургъæ 
Æ цæститæ æууæрдуй. 
Æ дивилтæбæл будургъæ 
Æрцæйдаруй мæйи туй. 
Æ фæстаг фунти бæласи 
Киндзи дæттунцæ, кæуй. 
И кауæбæл цæттæ насæн 
Æ нидæн сум-сум цæуй. 
Æ бонхуæрæни и стор дæр 
Æригъал æй, гъос телуй,— 
Даргъ æхсæви цийни мортæ, 
Æрхунгæнгæ, æууелуй... 
Нæ гъæунгæ бони коймæ 
Нæ идзулуй — æстъæлфуй... 
Уодтæ инсæн сау куройнæ 
Æ фидти ругæ сæрфуй... 
2007 анз, 7 сентябрь 
199 

* * * 
Дорти хæццæ дзурдтон берæ хæтти, 
Лæдæрдтæн, цæбæл тухсуй и дон, 
Ци цæруй, ци нæтуй æ билгæнтти, 
Изæрæн ци фæдзæхсуй и бон... 
Æз се’взагæй зудтон и бæлæстæн, 
Хори хæццæ гъазтон адезтæй... 
И мæйрохсæн уидтон æ тæмæстæ, 
Сæуæхседæн садтæн æ незтæй... 
Арви таус кодтон æз тергади, 
Мæ царæй зæнхи рист æнкъардтон. 
Киунугау аргъудтон нæргæ уади, 
Борæмæлгъæн æ хæццæ зардтон... 
Къумæлхийтæ адтæй царди ради, 
Æз уони зинæй дæр ихалдтон... 
Æрмæстдæр сумах хæццæ, хуарз адæм, 
Нæ бацæй исарæхсун мæ бон... 
2008 анз. 10 мартъи 
200 

АУРÆ 
Ци уæззау æй, ци уазал æй 
Уæ еуетæн сæ сорæт. 
Уæ бауæри и адзалæй 
Ес, æвæдзиу хай уорæд... 
Лæг ку фембæлуй уæ хæццæ, 
Ку фæййеу уй, гъеуæд ин, 
Æнæфсонæй, æнæбæрцæ 
Цæмæ фестуй уотæ зин?.. 
Косæн уати уа, хæдзари, 
Цæмæ ниууй æрдæгмард? 
Ци хæссетæ, ци, уæ цари, 
Фудимелæ æви марг?.. 
О, неци’нцæ сумах рази 
Карди цæфтæ, топпадзагъд,— 
Тог нæ гæнгæй, нидздзиназæн, 
Бакуддæртæ уæн уайтагъд... 
Æрфестæг æй сау еминæ 
Сумах хузи, раст цума... 
Адæймаг уи фæлледзидæ, 
Фал кæцирдæмæ, кумæ?.. 
2008 анз, 3 мартъи 
201 

* * * 
Хъæуы цæрын. Æмæ цæрын... 
Хъодзати Æхсар 
Ку н’адтайнæ, уæддæр неци кодта, 
Фал цæргæ рауадæй ’ма цæрун. 
Мæ Хуцауи исконд кæдзос уодбæл 
Хъадири уæззау уæргътæ цурхун... 
Исресуй, исасдзæгъдуй мæ зæрдæ, 
Æвеппайди, цума, фæццох уй. 
О мæ цард, кæмидæрти фегæр дæ, 
Дæ цалх мæ æ къудурбæл тохуй... 
Дæ куройнæ зелуй æнæрлæугæ, 
Бахаудтæн æ фидти ’хсæн — болат, 
Уæддæр мæ ниййинста, куд æхсæукъи, 
Уæддæр мæ ниллæхурдта, куд зад... 
... Надгæрони бæласæ — никъæттæ, 
Еунæг цæф ма’й гъæуй, гъеуæдта... 
Мæ дууæ усхъебæл — уорс изæдтæ, 
Ци финсунцæ сæхемæ, цума?.. 
2007 анз, 11 ноябрь 
202 

* * * 
Нæ й’агурдтон æз беритæ,— 
Уотемæй дæр исхъал дæн... 
Нур искæсгæ æфсеритæн 
Æз сæ хæццæ ихалдтæн... 
Некæд бæлдтæн æз изолмæ, 
Кæмидæрти ба тахтæн... 
Деденæги сурх уадолæй 
Цæстисугæй фæттагътæн... 
Илгъ нæ гæнгæй Бæрзæндтæмæ, 
Ниллæги дæр арæхстæн,— 
Листитæ ’ма Къудурæнттæн 
Сæ медастæу фæццæфстæн... 
2007 анз, 17 декабръ 
* * * 
Нæ нимайун мæхе изæдбæл, 
Нæма бæззуй мæ уод ковæндонæн... 
Нæ хонун æз неке мæ фæдбæл, 
О, мæн дæр æ фæсте маке хонæд... 
Ка ’сарæзтæй сæрмæ, ка — бунмæ, 
Еу инней сæребарæ ма ’ндавæд... 
Нæ гъавун еске аккаг унмæ, 
Мæн аккаг унмæ дæр маке гъавæд... 
2007 анз, 2 сентябрь 
203 

ÆМБАЛ КÆМÆН НÆЙЙЕС, УОМÆН 
Лæг ку ’скæна федар фæндæ, 
Уæд еу афи, æдзæстхез, 
Алци æма алкæмæн дæр 
Ниууадзæни мадзал ес... 
Нет искæнгæй, ес фехалæн 
Никъйах æма цæдесæн, 
Нæ лимæн æма не ’мбали 
Нæ зæрдитæй исесæн... 
Рацæйгæлдзæн, æфхуæрд уогæй, 
Нæ бийнонтæ, нæ цæуæт. 
Ратонæн мулкæй нæ уодтæ, 
Ку багъæуй, мах гъеуæд... 
Æрцæуæн ку 6а уой уæнгæ, 
Фæссагелæ уй нæ уаг,— 
Нæхе медæги, сауæнгæ, 
Нæхецæн исуæн æзнаг... 
Еунæг Ду Дæ нæрагæлдзгæ, 
Еунæг Дæуæн ес бухсæн,— 
Иуарæн нæййес Дæ хæццæ, 
Нæййес Дæ хæццæ æртæсæн... 
2008 анз, 5 январь 
204 

НÆ ГРАФОМАНТÆЙ ЕУЕМÆН 
Фæккодтон æз хумæ хæрæгæй, 
Æ уорс финкæ тардта æ хæмхоттæй... 
Мæ й’ауæдзæ уæддæр бæрæг æй, 
Мæ нæмуг си уæ’ддæр исцъух кодта... 
Дæумæ ба дууæ гали фæцæй, 
Æййивтай сæ, радгай, цæрдæг бæхтæй, 
Дæ й’ауæдзæ уæддæр фæкъкъæдзæ’й, 
Ниууагътай дæ хумгонди гæмæхтæ... 
Фал нæ дæн мæ фæллойнæй æз боз, 
Мæ бакуст нæ й’ахедуй мæ цæсти... 
Уæд дæу зæрдæ цæмæ’й уотæ рохс, 
Хъелсæрæй куд рацæуис мæ рæзти? 
Куд нæ хода дæумæ дæ й’амонд, 
Æнæрун куд нæ уай, æнæлазæ, 
О, кæд æй дæ сардзин дæхе конд, 
Дæхе арæзт кæд æй дæ тæразæ?... 
2008 анз, 8 январь 
205 

* * * 
Æхсæдæг нæбал адтæй бæласи, 
Мæгурæг, еугур пихсæ ниццæй. 
Ирæзтæй æвзонг тала æ рази 
’Ма гъеуомæ мæлидæ хицæй... 
Ракъуæрдтонцæ’й еу бон ’ма и пеци, 
Къудуронгай, берæ фæссугъдæй. 
Исбæласæ’й тала, уæдмæ еци 
Цъæх-цъæхид æрттивта рæсугъдæй. 
Фал ёу доги е дæр æрæнкъард æй, 
Ниууагьтонцæ уой дæр дзæгъæлæй... 
Æ кæддæр калд синхони бунгардмæ 
Бонизæрмæ кастæй мæтъæлæй... 
Ци дзурдта æхецæн, Хуцау зонуй, 
Æ цæстæбæл, цума, ци гъазта? 
Уоддæр ба цъæх кокойнæ, аууони, 
Æ дзиккотæ думгæмæ фаста... 
2008 анз, 7 январь 
206 

ÆНГЪÆЛДЗАУИ СОНЕТ 
Зæрдæ — лæгæт. Цæфсуй си нидæн арт, 
Хъуæцæй уомæн нискъорæ’нцæ æ фæрстæ. 
Лæгтæ — зæронд, бадунцæ си æнкъард, 
Сæхемæ си игъосунцæ Сагъæстæ... 
Дуйнети рохс æй ма син æвæсмард, 
Æй син аргъау, кадæнгæ, хори цæстæ... 
Раевгъудæй цъæсунæги сæ цард, 
Фестадæй син агъодæ мæрдтибæстæ. 
Лæгæтбæл — дор, нæййес си ратæхæн, 
Æ уæлæ — хонх, æ билæ — кæрз къæхæн, 
Бунмæ кæсуй æ дордзæстæй гъæдæмæ... 
Уæддæр цæруй сæ зæрди федар нифс, 
Цума сæмæ æруадздзæнцæ рæхис, 
Æма мæргътæ фестдзæнцæ зæрæрдæмæ... 
2003 анз, 12 апрель 
МÆ ЦАРДÆН 
Дæ коми мæ æзмелисæ, 
Нæ ди фæууидтон æз Хуарз,— 
Дæ Къилдун мæмæ зелисæ, 
Æз зилдтон дæмæ мæ Раз... 
Æнихæс дæн дæ лæвæрттæй, 
Ихæсгин мæнæй ду дæ,— 
Фæккодтон дæбæл ауæрдгæ, 
Фæккодтай мæбæл зудæ... 
2004 анз, 13 октябрь 
207 

УÆЛАХЕЗ 
Неке гъавтон рамолунмæ, 
Сорæнгæтти нæ гъазтон,— 
Мæ рæнгъитæй зæрди ’скъудтæ 
Кæрæдзебæл фæббастон... 
Неке гъавтон рамолунмæ, 
Ерисгæнгутæй н’адтæн,— 
Дигорон дзурдæн æ хæццæ 
Ахæстони фæббадтæн... 
Неке гъавтон рамолунмæ, 
Æз догъонти нæ фæнзтон,— 
Рæстдзийнади бæх æргъауи 
Æ барцитæй ахæстон... 
Неке гъавтон рамолунмæ, 
Хуæрзеугутæ нæ хизтон,— 
Мæ рохс сæнттæ — мæ уæлитæ 
Сугъд будури фæххизтон... 
Неке гъавтон рамолунмæ, 
Фæммулд унæй нæ тарстæн,— 
Еунæг Хуцауæн æ рази 
Кæмидæрти исраст дæн... 
2007 анз, 3 декабрь 
208 

• * * 
Е’стойни ’хсæвæн исцæттæ’й бони гал, 
Æндæмæ тонуй сæуæхседæн æ дуæрттæ. 
Зелуй хæлæфæй и гъæунгти адзал, 
Зудæй æ уæрдуни цурхуй сæумон мæрдтæ... 
И арв æ хонсари цума’й æстъигъд гъог, 
Дарунцæ æмвæйнæ сæнтсурх æ кæрæнттæ. 
Нийвадæй и мæйæ, байсустæй æ тог, 
Хор ин æхсинуй, берæгъау, æ фæлмæнтæ... 
Кæнуй и фалдзости сæумæ урсеуæг, 
Басхъæл уй сонтæй и адгин фæстаг фунмæ. 
Нæ еу нæуæг бони уинуй хуæрзеуæг, 
Æхе иннæ ба исгоц кодта мæлунмæ... 
Æрмæст и гъæунгæ æма и хæрæг 
Кæсунцæ сæумæмæ, æппун неци хезгæй... 
Сæ къеутæ сæрфуй æ цæститæн и лæг, 
Фасуй æ дзикко хори кизгæ — Хорческæ... 
2009 анз, 29 июнь 
209 

КОМÆ 
Æй æносмæ лухгонд фарста, 
Кæнун ибæл соми дæр,— 
Ниууадздзинан — кедæр уарзæн, 
Кенæ уарзæн, уони дæр. 
Неци райсдзинан нæ хæццæ, 
Нæдæр къапек, нæдæр ном, 
Уотæ карст ку æй нæ кæрцæ, 
Уотæ карст ку æй не’сон. 
Ци нæ хезуй нæ кæрони, 
Уой нерæнги нæ зонæн. 
Æрлæудзинан æ тæрхони 
Ка нæ’сфæлдиста, Уомæн. 
Ку нæ цудан, ку, æ бози, 
Ци ни зæгъдзæй уæд Хуцау?— 
Махæй ка уидæ — æ къоси 
Никкæуидæ рагацау. 
Æнæ хъозон, еунæг уогæй, 
Фарст ка цæудзæнæй цубур,— 
Мæлун ке гъæуй еу догæ, 
Ци мæгур ан, ци мæгур! 
Ан Æцæгмæ тухæй хонгæ, 
Мæнгæттæмæ ба — хуæддзо, 
Æндæра ни, уони зонгæй, 
Некæмæн уидæ æнцон. 
Фал не’гетæн фæстаг бонмæ, 
Ахæрæт нин аргъау æй, — 
Нирраст ан, цума тæхдонмæ 
Фусти дзогæ, æргъауæй. 
Мæнгæ цард нин æгæр уарзт æй, 
Æгæр ниххастан уоми. 
Нæ й’асæги ан негас дæр, 
Уотемæй 6а ан коми. 
2009 анз, 15 сентябрь 
210 

* * * 
Фæггæнæнтæ сæ æгæри 
Ку исунцæ парахат, 
Уæд нæ сонти сæ хуæздæри 
Нæ никкæнæн, цит, бæлдад. 
Нæ мадзæлтти æнæбæрцæй 
Мах ку фестæн еугур хъал, 
Архайунмæ уæд сæ хæццæ 
Рацæйзиннæн байтамал. 
Сæ нимæдзæ нæ амæлттæн 
Ку фæффулдæр уй фагæй, 
Дузæрдуги уæд нæ бæнттæ 
Батар унцæ гъæстагæй. 
Фур æрзайгæй сæнæфсерæ 
Некæд нæрсуй — æй листæг,— 
Равги хæрхæ, равги берæ 
Æнæравгæ’й æхуæдæг... 
2007 анз, 4 мартъи 
211 

* * * 
Цæмæй баргæ’й и Берæ, 
Цæмæй баргæ’й Минкъий ? 
Рæстæмбес куд иссерон , 
Астæуханхæ кæми’й? 
И Æгæр ци амонуй, 
Ци амонуй Нæййес? 
И фарста ци рагон æй, 
Раст цу ма’й сæринез. 
Рæстмæ цард куд аразгæ’й, 
Куд æртасгæ’й фæндаг? 
Кæд, миййаг, хе тæразæ, 
Хе баредзæ’й сæйраг? 
О, цæйбæрцæ’й и Фагæ, 
Æрдæг æй æви ’мбес? 
Нецæмæ дæн гъæуагæ, 
Нецæмæй дæн æфсес... 
2009 анз, 14 сентябрь 
212 

* * * 
Фиццагау нæбæл æй и дуйне, 
Хъæббæлау исæййивта æ хузæ. 
О, мадта, ци кæна, кæд нæййес 
Мах налатæн æма мах лæгъузæн? 
Нæбал æй æхе уагбæл дуйне, 
Нæбал æй нур æнхæст цæмæйдæрти. 
О, мадта, ци фæккæна æхе, 
Кæд ин мах нитту кодтан æ зæрди? 
Нæбал æй æхе къанцци дуйне, 
Раеуварс æй, цума, æхе надæй. 
О, мадта, ци фæууа, кæд зин е 
Æ раст уоди æма ниффæлладæй? 
Нæбал æй æхе кеми дуйне, 
Нæбал æй кæддæрау æнæ азум, — 
Æ цæсгомбæл, цума, къахвæд е, 
Расæрфун ба’й , мæгур, нæ фæразуй. 
Баласта арви цæсти и тог, 
Хорæнгъæли’ й адæм æппæлунцæ, — 
Уодæгасæй фестадæнцæ сог 
Æма бал, неци зонгæй, цæфсунцæ... 
2009 анз, 27 январь 
213 

* * * 
Райдзаст бон уæхæн æй, райдзаст бон,— 
Арви гъогау зиннуй и Руймон... 
Идзулд бон уæхæн æй, идзулд бон,— 
Нæ зелуй, фал кафуй и Ойнон... 
Дзæбæх бон уæхæн æй, дзæбæх бон, 
Къохи уæрццæ цума’й æ кæрон... 
Æнасæст гъеуотæ’й, æнасæст,— 
Нæ еудæр нæ уодзæй æнахæст... 
Уæхæн хор æй дуйне, уæхæн хор,— 
Дзили-уили кæнуй Арви дор... 
2008 анз, 3 август 
* * * 
Нæ дæн фиццаг зæгъæг æз уой, 
Æнцæ дуйнетæ уотæ арæзт,— 
Кæнуй алке дæр æхе кой, 
Кæнуй алке дæр æхе сагъæс, 
Хæссуй сосæгги æхе куст, 
Хуайуй æ фæрстæ æхе гомæн. 
Дæдтуй цæстæмæ гæсгæ’нхус, 
Тонуй агъæзтæ æдзæсгомæй. 
Æ зин алкæмæн дæр æхе’й, 
Æхе’й алкæмæн дæр æ цийнæ,— 
Хонунцæ ’мдзæрæн нæ дуйней, 
Æрмæст нæййес си æмдзæрийнæ... 
2010 анз, 20 апрель 
214 

* * * 
Мæ разнад æсгарун резгæ урзæй, 
Æндæрхузти ’стæфун мæ фалдзос. 
Æрхауй мæ къохæй мæ агувзæ, 
Æрхауй æвепп’айди мæ къос. 
Рагæлстон мæ цардæн æ дæгъæлтæ, 
Ниууагътон кедæр дуармæ мæ саргъ. 
Исбуцæу ун хатгай нецæбæлти, 
Бакъуæрун нецитæбæл мæ къах. 
Мæ сахатмæ ’ркæсун ’ма æ хурфи 
Æнгулдзæхтæ кæнуй Ибилис. 
Ци унгæг мин иссæй царди гуфи, 
Мæ адзал куд иссæй æ хъис-хъис! 
Мæ уодесæг фестадæй гъæунгæ , 
Мæ фæсмони уæрми ниббурдтæн. 
Бахуардта мин мæ нифс зини сумпæг, 
Басугъта мæ сæ зинг и дзурдтæн. 
Ниццæвун мæ цæститæ сау зæнхи 
'Ма си арв итигъдæй ниууинун,— 
Æристун æнæуæгтæ даргъ рæнгъи 
Æма арц рацæйбадуй мæ гъун... 
2008 анз, 7 июнь 
215 

РЕКВИУМ МÆ ЦАРДÆН 
Фæссайдта мæ ме’нгъæл, фæссайдта, 
Мæ фæззæг æрбагъузтæй фæстети... 
Эх, æз уой ку зудтайнæ, уæдта 
Ласгæ дæр нæ кодтайнæ ме’ркъетæ... 
Уæд худтайнæ ме’нцон мæ фудгол, 
Æмбарзтайдæ мин зин мæ хопъалæ. 
Цæмæдæрти лæудтайнæ изол. 
Цæбæлдæрти не’ссайнæ къобалæ... 
Разагътайнæ нифсæн уæд джахад, 
Мæ сæнттæн сæ хорбæл бахуæстайнæ, 
Æндурау æрттивдтайдæ мæ над, 
Æнцадайдæ фæрнуг зæрдирайбæл... 
Фал мæ цард æнгъæлдтон æносон, 
Фæккодтон, фæккодтон фæстæтæрæ, 
Мæхецæй кутемæй фæббоз уон, 
Æнæхахъхъæй куд райсон мæ зæрæ?... 
Нæ разиндтæн, не’сдæн фæстон хъал, 
Фунуктьизи бадæн — мæ изæртæ... 
Нецибал æй мæ бон, нецибал, 
О, мæ бон нур исуогæй цидæртæ... 
2009 анз, 11 июль 
216 

* * * 
Багъар æнцæ дæлех и тæхдæнттæ, 
Æнæ рунæй нивæ кæми ес? — 
Таруггæнгæ цудæнцæ мæ бæнттæ, 
Рохсдæргæнгæ цудæй мæ дуйне... 
И дон мин ку фæлласта мæ хуæрзтæ, 
Уæд исдæн æцæг гъæздуг лæг æз. 
Царди пецбæл ку’ схегæ’й мæ цæстæ, 
Мæ зæрдæй уæд ракастæн æрмæст... 
2009 анз, 22 июнъ 
217 

ФÆСТАГ ХЪИХЪХЪИТÆ 
Хубедзæстидзаг — нæ бæрцæ, 
Нæ æндурæ — æнæфат. 
Кумæ цæуæн ’ма цæй хæццæ, 
Æй кæцирдæмæ нæ над? 
Барвæндонæй нæхе гуфæн 
Исцæйистан æ сæмæн. 
Нæ фиддæлти комитулфæй 
Фæстаг хъихъхъитæ кæнæн. 
Нæхе къохæй нæхе комæй 
Ислух кодтан мах не ’взаг, — 
Тагъд рæстæги, æнæномæй, 
Фæууодзинан æвæстаг. 
Æнæгъдауæй, æнæ динæй 
Рæствæндаг фæцæй кæд ка?— 
Нæ кæстæртæмæ — судзийнæ, 
Нæ хестæртæмæ — сикъа. 
Æрникъолуй ’знаг æ цæстæ, 
Нæбал даруй хъатара, — 
Цæттæ мард æй нæ хуæнхбæстæ, 
Бæстæ нæ фал — цъимара. 
Тог фемæхсуй а ирд бони, 
Ниссæх-сæх кæнуй арвæй,— 
Нæ рагæнттæн, нецигъонæй, 
Сæ гузавæ ци арф æй! 
Махбæл ба лæууй хæцъæфтæ, 
Æндæр неци. Фиццагау, 
Нæ «Ура!» цæуй æрдзæфмæ, 
Микрофон рæйуй куййау... 
2009 анз, 5 октябрь 
218 

ХИЦÆ 
Рандæнцæ уазалтæ, 
Фæцæй и зумæг. 
Деденæг, райгъал дæ, 
Нæ дæ æгудзæг. 
Райгон æй дæ къосгæ, 
Дзолау фæннæрсуй, 
Цума нæуæг ностæ 
Æнгъæлмæ кæсуй... 
Дæ сæр — фæрсмæ къолæ, 
Дæ сифæ — итинг. 
Æртæх дæ уадолæй 
Кæнуй нидæн тъинк. 
Кæсуй и бæласæ 
Де’рдæмæ нæ — серф, 
Рæсугъд дæ уоййасæ, 
Уойбæрцæ аййев. 
Де ’скондæй дуйнетæ 
Кæнунцæ æнхæст. 
Мæхемæ нийгетун, 
Нифсæрми ун æз... 
2009 анз, 21 сентябрь 
219 

* * * 
Амити-уомити цидæртæ мурхтон, 
И царди — хускъаги, дзæгъæли дугътон... 
Кæнон-ма кæнонти байзадæй ме’рдæг, 
Мæ сæнттæ — æйкитæ, бацæнцæ хъуæлæг... 
Рахесмæ-галеумæ? — хе фæрсгæ цудтæн, 
Уæддæр, сувæллонау, арæх рæдудтæн... 
Зæгъон-ма зæгъонти бадæн зæрдæцъæх, 
Кодтон тухуорамæ и догъи мæ бæх... 
Мæ зæрдæ æноси, къахтон, æзгилдтон, 
Мæ фæндтæ еу бонмæ дæс хатти ’лвидтон... 
Æ ком царди дорбæл хуастон мæ кардæн, 
Нæ райстон мæ бонтæ уæддæр æз хардæн... 
Æхсæнти-мæхсæнти зиндтæн-нæ зиндтæн, 
Сæ зæрдæ зинтæй æлхæдтон мæ зинтæн... 
Абæлти-уобæлти мæ цард ниххуаста, 
Мулкæн æ хурдзини рæхцуй и Фарста... 
2009 анз, 1 февраль 
220 

ÆДЗÆРÆГ ХÆДЗÆРТТÆ 
И зæронд, и æдзæрæг хæдзæрттæ 
Ивазунцæ уæларвмæ сæ хъур, 
Раст цума æнивæрдæй и мæрдтæ, 
Зæрдæходгæй, кæнунцæ хъур-хъур. 
Сæ сумпæг, сæ гъæдин рагон фæрсти 
Исеу æнцæ уазал æма гъар. 
Саударæгау кæсуй сæ къæрæзтæй 
Евгъуд цард, евгъуд бæнтти азар. 
Сæ колдурттæ — кæцеу ’ма синдзæрху, 
Сæ кæддæри рохс тургътæ — хъамил. 
Разел-базел кæнуй си фудæнхæ, 
Æ дзиккотæ, æ закъæ — пихсил. 
Æфсæйнагин хуссæн, арæзт мардау, 
И авари зиннуй æндзугæй. 
Фæтæгени цирагъæн е’нкъарди 
Ниббæзгин æй æ й’авгæ ругæй. 
Ихæлд пецæн байзадæй æ тъæрæ, 
Ниттухта мæти кæрци æ уод. 
Æ дуарæн æргæллеу æй е’фсæрæ, 
Соги хъуæл си даруй æ къæбот. 
Ниффæсхъитæй æхеми и фингæ, 
Инæфуй и цайдан æ уæле,— 
Æ фунти ’йбæл даргъ бадт иситинг æй, 
Æд арахъ, лæп-лæпгæнгæ къере. 
Расуг бекъæ дзоруй æнæфсæрттæ, 
Æвзедуй и дуйнемæ гъелæй. 
И зæронд, и æдзæрæг хæдзæрттæ, 
Циртдзæвæнтау, лæуунцæ хъелæй... 
2008 анз, 15 июль 
221 

* * * 
Унгæг бæнттæ уидæ мæнбæл дæр, 
О, æз дæр фæууидтон фагæ зинтæ, 
Фал дæвдæг нæ кодтон — фæлмæндæр, 
Æнихæс нæ кодтон — ихæсгиндæр... 
Мæнбæл дæр а ирд бони уардта, 
О, гъарзинæ æз дæр, æвуд уогæй, 
Нæ ниццудæй уæддæр мæ й’арт ба, 
Харакет си’ндзарстон уоди согæй... 
Мæнæн дæр зунд адтæй кæсгон къах, 
Цард уæддæр нæ барстон фудилæгтæй, — 
Адæймагæн кодтон устур аргъ, 
Æ номæй ин састон мæ мондæгтæ... 
Зæнхæбæл,æппун неци, номæн 
Еунæг хуарз лæг, зæгъæн, ку адтайдæ, 
Гъеуæддæр æ хицæмæ уомæн 
А дуйнебæл цæрун æнгъизтайдæ... 
2009 анз, 16 сентябрь 
222 

* * * 
Æй мæ хæрдæ мæхе хæрдæ, 
Мæ къолæ дæр мæ къолæ’й,— 
Некæбæл ходуй мæ зæрдæ, 
Цардимбадæй, бæдолæй. 
Аци дуйнебæл цидæртæ 
Æз равзурстон фæндонæй,— 
Некæбæл ходуй мæ зæрдæ 
Идæрддагæй, хеуонæй. 
Раст агоргæй, кæмидæрти 
Раст нæ уинæ — бæрæг æй, — 
Некæбæл ходуй мæ зæрдæ 
Изойлагæй, хæстæгæй. 
Мæн фесиммæ нæ ардудæй, 
Ардаун дæр нæ кумдтон, 
Неке бæлах, неке фудæй 
Æй мæ зæрæ асæст бон. 
Мæхе хурфи, мæхе медæг 
Хе агорæг фæххаттæн,— 
Некæмæ дæн авинст гегæ, 
Некæмæ дæн теххат дæр. 
Мæ зæрдæбæл ес арф ностæ, 
Фал не’сфедудæй æ уарзт,— 
Некæбæл дæн устур бостæ, 
Некæмæй кæнун æз гъаст... 
2009 анз, 1 сентябрь 
223 

УÆЛÆМÆРДТÆ ’МА СЕ ’ВЗАГ 
Нæбал ан рагæй нæхуæдтæ, 
Æрмæст ма цæуй нæ кой... 
О, не’взаг ма, уæлæмæрдтæ, 
Ке багъæуа мах æной? 
Исфедудæй нæ дзилагæ, 
Фал байзадæй нæ хабар, 
Уæд не’взаги æдзæллагæ 
Кæбæл æфтауа азар? 
Раевгъудан фудвæндагбæл, 
Æзмæлæг ни нæбал е... 
Нивæрзæн гъæдау не’взаг дæр 
Æрцæйхъан æй нæ уæле. 
Æ тæрегъæд — нæ мæкъурти, 
Æрцæудзæнæй махæй ист,— 
Цал си адтæй аййев муртæ, 
Гъеуал хатти ан æлгъист... 
2010 анз 25 февраль 
224 

УÆД УОТÆ 
Лæги ном фæххастон æз саргъæн, 
Фæддардтон илиггæнттæн æфсарæ. 
Хæрæгæй фæккустон мæ уаргъæн, 
Иссудæй гъеуотемæй мæ карæ. 
Адзалау зæрдихудтæй тарстæн, 
Лæвардтон кæмифæнди мæ кезу. 
Цомайæй фæххаттæн æз уарзтæн, 
Æ фæдбæл базудтон сæрмæ хезун. 
Уомæй бийгæ цудтæн æз мæ цард, 
Мулкæн æй римахстон зæрди моси,— 
Берæ уæд Хуцауæн æ лæвар, 
Нæ кæнун ин Æ хуарз мæхе бози! 
Мæстгинæй дæр мæ нет — тæрегъæд, 
Разиндтæй æведуйгæ мæ гæдзæ. 
Фал кæми’й, ци рауæни’й мæ фæд, 
Ке бахастон, кæми’й еци хæрсæ? 
Кæд, миййаг, аййепп æй раст лæг ун, 
Хаирдæр æй цæрун берæгъгондæй? 
Ка фæддасуй æ доги лæгун, 
Хъæздугдæр кæд е нивамондæй? 
Уæд уотæ — нæ кæсуй мæмæ хард, 
Мæ къерей кадавар ке’й и гахæ,— 
Хæзнатæй хæзнадæр æй ме’нкъард, 
Мæ фæсмон æхуæдæг бери аргъ æй... 
2009 анз, 18 июнь 
225 

ЦЕЙТНОТ 
Ци дæдтуй сæрвæдес, 
Мин кæд æнцæ гъуддæгтæ, 
Хъаурæ ба нæбал ес, 
Ниддумдта мæ рæстæг дæр? 
Ци агъаз æй катай, 
Нур ци ма’й мæ хъурдохæн, 
Кæд æма æз мæ сай 
Исуилдтон мæхе къохæй? 
Кæд мæ бæх æнхæст раст 
Нæ тардтон кæмидæрти, 
Цæбæл æй уæд мæ гъаст, 
Цæбæл ходуй мæ зæрдæ? 
Æрæгиау, æрæгиау, 
Ци хуæрун, ци, мæ уоди, 
Шахмæттæй гъазæгау 
Ку бахаудтæн цейтноти? 
Евгъуд бон — цъæх гъуна, 
Нури бон — игон дзатма... 
Мæ сау циртмæ цума, 
Никкæсун мæ сахатмæ... 
2009 анз, 17 октябрь 
226 

* * * 
Адæмгъæдон нæ рауадæй, 
Ци ин ракæнон, мæ цард,— 
Мæнгæ номæй, мæнгæ кадæй 
Фæлластон Мæхе идард... 
Адæмгъæдон нæ рауадæй, 
Ци ин ракæнон, мæ цард,— 
Нæ ниббастон æд сæнттадæ 
Мæ суйни сæрбæл мæ кард... 
Адæмгъæдон нæ рауадæй, 
Ци ин ракæнон, мæ цард,— 
Цæстæ хезгæй и лæггадæ 
Фæккæсидæ мæнмæ хард... 
Адæмгъæдон нæ рауадæй, 
Ци ин ракæнон, мæ цард,— 
Еске нифсæй, еске ’фсадæй 
Некæд фæууинæ езгард... 
Адæмгъæдон нæ рауадæй, 
Ци ин ракæнон, мæ цард,— 
Æз не ’нгъалдтон æхсæнадæн 
Æ ес-беси бæхи мард... 
Мæ дони къос æнирадæй 
Ниууазæл æй и уæларт,— 
Адæмгъæдон нæ рауадæй, 
Ци ин ракæнон, мæ цард... 
2009 анз, 7 август 
227 

* * * 
Рахесмæ, галеумæ, 
Галеумæ, рахесмæ, 
Цæунцæ гъуддæгтæ 
Уæддæр и ес-бесмæ... 
Цæхгæрмæ, æррæстæ, 
Æррæстæ, цæхгæрмæ, 
Цæунцæ гъуддæгтæ 
Уæддæр и къæбæрмæ... 
Æзинæ, абони, 
Абони, æзинæ, 
Цæрæн, гъулæггагæн, 
Æрмæст и кæрдзинæн... 
Уæлæмæ, дæлæмæ, 
Дæлæмæ, уæлæмæ, 
Цæунцæ гъуддæгтæ 
Уæддæр и цæлæмæ... 
2008 анз, 2 июнь 
228 

* * * 
Бæнтти думгæ Нифси сæрæй 
Буйнаг ходæ фæххæссуй. 
Ресгæ зæрди уазал тъæрæй 
Фæсмони тикис кæсуй... 
Соргонд ахсæнау — æнхъирдтæ, 
Æй æмпъурдтæ и цæсгом,— 
Кæддæрау си сæумон ирдгæ 
Нæбал зиннуй æхсицгон... 
Уоди дивил Царди уати 
Радæргъæмæ’й — байтамал, 
Медæмæ й’мæ бон дæс хатти 
Багæлау кæнуй адзал... 
Фæллад цæстæй, идзаг цъаййау, 
Суг фæйнердæмæ гъаруй. 
И галеу гъос исгацца æй, 
Еци зарæги заруй... 
Бор хæлаурæн æ хизи 
И сау биндзæ ниххастæй, — 
Æ хæстуолæвд, æ биз-бизи 
Дуйней размæ исраст æй... 
2009 анз, 18 октябрь 
229 

ДЗУРД 
Рарвиста дæу зæнхонтæмæ Хуцау, 
Байвардта ди Æ рохс æма Æ хъарæ, 
Æууæнкæ, Дин, Фæткæ æма Æгъдау, 
Дуйнетæбæл азæлди цитгин барæ. 
Дæ мурти Е ниууолæфтæй, уодау, 
Фарнæ ’ма Уарзт, Федауцæ ’ма Æхсарæ, 
Гæдзæ, Хатир, Табедзæ ’ма Козбау, 
Мæлекти уаг, изæдти уаз Æфсарæ. 
Адтæй кæдзос дæ райдайæн дæуæн, 
Фæлмæн — дæ нор, кодтай цума мудадæ, 
Хастай арвæй сау зæнхæмæ рæстадæ. 
Нæбал нур ба, нæбал дæ æхцæуæн, 
Марг ди, карз марг, ’скодтонцæ нури адæм, 
Исдæ е ’знаг Хуцауи еунæггадæн. 
2008 анз, 17 декабрь 
230 

ÆНÆПАЙДА ТЕРГАДИ 
Фæнди фæрсмæ, фæнди æррæстæ, 
Фæнди дзæндæл, фæнди 6а цурд, 
Уæддæр хезуй нæ еунæг бæстæ, 
Уæддæр еуæрдæмæ’й нæ цуд... 
Фæнди паддзах, фæнди хаулли, 
Фæнди раст лæг, фæнди хæран, 
Уæддæр еуæрдæмæ’й не’згули, 
Æма’й еу хузи нæ рахъан... 
Æнцæ рæстæгмæ ами дехтæ, 
Æнцæ нæ къуæрттæ нæхе конд, 
Æрмæст еу афи, кауи мехтау, 
Лæудзиан еу даргъ рæнгъи æнгом... 
Ке’ссан нæ доги дæлтæ-уæлтæ, 
Тæргæй билæмæ кæрæдзей, 
Карзæй фæрссæнцæ уонæбæл нæ, 
Хондзæй фудгин нæ еу иней... 
Уоми’й ниргъæвдзинан нæ фагæ, 
Къинсау ку ’рфæлмæн уæн сугæй,— 
Уарзун кæбæлти хуарз гъуддаг æй, 
Гæдзæ цæйбæрцæбæл мулк æй... 
2009 анз, 13 январь 
231 

* * * 
Ниххизтæн ауæдзи байрагæй, 
Æз базудтон хуæрзеуæгæн хамуттæ. 
Хъал урсау, не’рæзтæн фудуагæй, 
Сергæ-сергæй, лигъзити нæ рацудтæн... 
Ниххизтæн ауæдзи байрагæй, 
Зæронд хъиндир, лæсун ма си гъенур дæр. 
Гъуди дæр нæбал кæнун рагæй,— 
Кæмидæр ес фæндон тæхæн будуртæ... 
Ниххизтæн ауæдзи байрагæй, 
Мæн нæ фæцæй еу раййевæг мæ ради. 
Неци ес мæ бæнтти хиццагæй, 
Мæ уорс финкæ и сау хуми ферадæй... 
Ниххизтæн ауæдзи байрагæй, 
Нивæн мæбæл æруадæй еунæг ейæ. 
Æрцудтæн а зæнхæмæ сагæй, 
Хæрæгæй ба фæххаттæн мæ дуйнебæл... 
2010 анз, 1 мартъи 
232 

* * * 
Кæдмæ нæ бафтуйа сигитбæл, 
Неке’й гъеуæдмæ æ фæндон, 
Неке’й хуæдбарæ æгириддæр, 
Неке’й е’хæстæй уæгъдæгонд... 
Арф хаст—алкедæр ни æхеми, 
Æхсæни — ’лвид æма æстъигъд. 
Ан баст мин хузи рæхисемæй, 
Ан мах, Исай хузæн, итигъд... 
Хонæн бартæн Æцæг сæ Мæнгæ, 
Галæй доцæн цума æхсир. 
Мурхæн цидæртæ, сум-сумгæнгæ, 
Ка ни золкъæ’й, ка ба — утъир... 
Нæ алли гапп дæр æй нимади, 
Нæ дзурд, не’змæлд цæунцæ барст. 
Дарæн Арæнтæ устур кади, 
Уогæй сегасдæр нæхе даст... 
Циййес баредзæй а дуйнебæл, 
Уони ’саразтан хе къохæй. 
Уонæй еуварс цæун не’ндеуæн 
Æма мæлæн, мæлæн хорхæй ... 
Нæ цард — хизæ, мах си — бецъотæ, 
Æ бид — листæг æма нæхе... 
Неке’й хуæдбарæ, æй гъеуотæ, 
Еудæр ма раппæлæд æхе... 
2008 анз, 2 май 
233 

ЛÆГ - ФИРТОН 
Хуаис де’стортæ лæдзæгæй, 
Бæхъæй цæвис сæ æнæхатир. 
Фиртон разиндтæ, бæрæг æй, 
Фиртон нæ, фалæ хуæнхаг хъадир. 
Цæуис бунати нæ гъæуæн, 
Мæнæн нæ цæуи æнæуæгтæ, — 
Дæ фонс ци ’ргъауи’нцæ дæуæн, 
Кæнгæ уордæмæ дæхуæдæг дæ! 
2009 анз, 29 май 
* * * 
Игурцæ. Байлæгъ. Тæхгæ бæнттæ. 
Мæрддзæгтæ. Мæрсинтæ. Дзеген. 
Уæлмæрдтæ. Колдуар. Циртдзæвæнтæ. 
Ингæнтæ. Къелатæ. Горен... 
Кæлмитæ. Рæдзæ. Сæрицъæрттæ. 
Æстгутæ. Хъаболæ. Дæндаг... 
Халон. Дзæгъæл куйтæ. Фæлхуæрдтæ. 
Сатæг. Æнæбиндзæ. Тъайлаг! 
2008 анз, 1 июль 
234 

КРЕМАТОРИЙ 
А дуйне нæбал æй, фал æлгъистæ, 
Ракæндзæн æз уобæл соми дæр,— 
Ци галеу, ци рахес — ибилистæ, 
Ци разæй, ци фæсте — уоми дæр... 
А дуйне нæбал æй — æцæг сугъдæ, 
Æ мæнгæттæ ’сберæ’й, æ фæлхат,— 
Талингæн баеу æнцæ æ тухтæ, 
Рохсæн ба ниххæлеу æй е’фсад... 
А дуйне нæбал æй. Æнæуой дæр 
Дуйне некæд адтæй, фал — фун. 
Фæллигъдæй æ хурфæй уодæнцойнæ, 
Æрцардæй си æ бæсти фудрун... 
А дуйне нæбал æй — крематорий, 
И цъæх арв ниттар æй æ хъуæцæй,— 
Ниссау æнцæ нæ уодтæ е’скъори, 
Ниууæззау æй хъæбæр нæ бæрзæй... 
А дуйне нæбал æй — æндæр цидæр, 
Кæми ’ндаг, кæми хурфæ — нæййес... 
Æртæ къахи — бæхбæл, æ барцитæй 
Алли ’рдо дæр кæнуй гъæр-фæдес... 
2009 анз, 7 октябрь 
235 

* * * 
Ес мæ зæрди, ес гурусхæ, 
Æ медæги арф сег е,— 
Æнгъæлдæн, æма мæ тухсти 
Некебал гъæун, неке... 
Ес мæ зæрди, ес тергади, 
Ес æ хурфи сос катай,— 
Кæмæндæрти мæ фæллади 
Исуæлдай дæн, исуæлдай... 
Ес мæ сæри, ес еу гъуди, 
Мæтъæл æма æцæг æй,— 
Раервæзгæй размæ цуди, 
Æризадтæн еунæгæй... 
Ес мæ зæрди уорс хатæнбæл 
Сау фæсмонæй никъæтгонд,— 
Къохи хæццæ ма адæммæ 
Цæмæ дæттинæ мæ уод?.. 
2008 анз, 16 май 
236 

* * * 
Нæ кумдтонцæ цидæртæ мæнæн, 
Нæ кодтонцæ цидæртæ æнтæсгæ,— 
Разиндтæн и цардæн зин дæмæн, 
Фæддардта мæ-, маргъау, æ дæлтæскъæ... 
Мæ фæсони æгънæг — и Æнцон, 
И Тухст ба — парахат, цæстидонау, 
Фал уæддæр исихалдтон мæ ком, 
Никкудтæн, ниххудтæн дигоронау! 
Фæсте цæф — нæ маддæлон æвзаг, 
Разæй æхст — нæ фиддæлти æгъдæуттæ... 
Бæдæйнагæй ке’ссан гириззаг, 
Æз уой мæстæй ’хсидтон арвгæрæнттæ... 
Дин мæ хъонци райстон къæсæрæн, 
Мулкæн ба — и Хъурани уазмуртæ... 
Æрæмбурд æй мæ пеци цæхæр, 
Мæхуæдæгга, гъай-гъай, æрбузур дæн... 
Нæ кæнун мæ бакастæй æз сурх, 
Мæ гъæуæгтæй цæрун арфæгондæй,— 
Æ фудконди ниууй ка рæсугъд, 
Æ рæсугъди ка ба ниффудконд уй... 
2008 анз, 15 июнь 
237 

* * * 
Ниххастæй хори цалх арви хæрди, 
Зин æртасæн — сæумæ изæрæй. 
Исæвдулдæй уалдзæг и лæкъæрди, 
Æ цъæх тулфæ кæлуй æ сæрæй. 
Дудзи гъари бадуй гæвзуг езæн, 
Мæллæг рохсæй кæсуй нидæн тар. 
И авд дунги ’сгарунцæ и тегъæ, 
Хъист мондагæй геуй и колдуар. 
Нæ зиннуй нæ зæрбатуг хонсарæй, 
Рауагътонцæ æ зартæ бенцъу. 
Ниддæлгоммæ’й будурти фæсалæ, 
Æ фæлмасти ’сберæ’й æ гъенцъун . 
Æррæхцуй зæронд тургъæ, æ къумти 
И зумæг нирримахста æ фест. 
Уоди бæстæ , ду дæр ци лæкъун дæ, 
Ци ниццавтай дæ гъуни дæ гъес? 
Нæ фæразуй искаст и цъæх зæлдæ, 
Нæ æндеуй къомбох ихæлун. 
Цæмæйдæрти байдзаг æй и зæрдæ, 
Цидæр ба’й нæ уадзуй искæлун... 
2009 анз, 12 апрелъ 
238 

ХУЦАУИ АРАЗИ 
Ду мæсуг дæ, арвбæл æмбæлис, 
Цъоппидзаг дæ, цума, сугъзæрийнæй, 
Фахъæра дæн æз 6а — зæрдæрист, 
Къæбæрæй нæ цæрун — гоби динæй. 
Фæстаг бони фазон. Сосæггаг, 
Неке ма дæ ’ссирдта уæлæ царди,— 
Сæдсиуон дæ, ка’й зонуй, ду саг, 
Мæ тæрхон — арф римæхст дæ сиусарти... 
И мулкитæй нæййес дæу æнгæс, 
Дæу гъæздугæн нæййес хæзнадонæ. 
Нивамонд дæу медæги’й æрмæст, 
Айдагъдæр ниууидтон æй дæу номи. 
Фæрриудтæй хахидæнттæй хъадир, 
Фæддон уй бæхи коймæ æ цæстæ,— 
Æфсесбæл нæбал дзорун, фал ди 
Æрмæстдæр ку фæцайнæ игъæстæ... 
2010 анз, 17 май 
239 

* * * 
Зумæг не ’руардта фагæ мет, 
Н’адтай, не’ркодта æцæг ехæн, 
Уæд нур ци раййивта æ нет, 
Сæнтуорс ци раскъардта æ рехæ? 
Цæмæ’й рагуалдзæг æнæуод, 
Цæмæ’й фалдзости уотæ уазал? 
Кæнуй и думгæ гъæр, æскъот, 
Хæссунцæ бæнттæ еугур цазæ. 
Сæттуй бæласæн æ къалеу, 
Нæтуй æхеми мети буни. 
Кæсуй астъонæй тæхгæцъеу, 
Е’рхун нимбарзта и зугуни. 
Уалдзæг зумæги ниххастæй, 
Зумæг уалдзæгбæл ниццæггаг æй... 
Ци æй, куд æй, уæддæр раст æй, 
Нæ уод, не’скондæн æ й’аккаг æй... 
2010 анз, 17 февраль 
240 

ГЕБОХ РÆНГЬИТÆ 
О мæ нивæ, о мæ карнæ, 
Ку нæбал дæн, ку, дууех, — 
Æрцæйтадæй уоди гъармæ 
Зунди кирсæ, зунди ех. 
О, фæууа дæ мæ тæрегъæд, 
Æнирайи Фудевгед, 
Дæу фудæнæн, кæддæр-некæд, 
Еу — мæ равгæ ’ма мæ нет. 
Рагон сæнттæ сæ бæлдадмæ 
Æздохунцæ сæ бецъо,— 
Зунди дзабур зæрди надбæл 
Нæбал кæнуй нур къелдзо. 
Ес мæ буни, кæдæй-уæдæй, 
Уодæмбалæн рæвдзæ бæх,— 
Цæй, басгарон аци фæдæй 
Арви тæнтæ, арви цъæх... 
Берæ фегъустон мæхемæ, 
Неци дæдтуй дзæгъæл маст,— 
Ци цæстæй кæсгæ’й дуйнемæ, 
Еци цæстæй зиннуй раст... 
2009 анз, 27 сентябрь. 
241 

* * * 
Мæ фæндити ласæг æркунау æй, 
Æрниллæг æй бæнттæн сæ цъина. 
И фæстаг лæварæн ци сæнтсау æй, 
Ке кæвдæсмæ’й хæссон, ох, Æна? 
Æ буцæутæй кæуй заронд кауæ, 
Рабадтæй уомæл арвбæл гъуна. 
Мæ нивæн æ тъепа урзацауæй 
Куд исесон фордæй, ох, Æна? 
Зунди ех лæдæрсуй зæрди хауæй, 
Мæ фæсмон — сибийраг абана... 
Гæр, дуйнебæл нæййес æндæр рауæн, 
Æндæр бæстæ нæййес, ох, Æна? 
Ревæд агæ кæнун тухæстауæ, 
Систи тогмæ дарун тæгæна... 
Хускъæ уесæй бийун ниви кауæ, 
Ка мæмæ фæккæса, ох, Æна?.. 
2008 анз, 4 июль 
242 

* * * 
О, зæгъинæ, бæргæ, æнæфсæрттæ, 
Фал сæ хæццæ, мæ бон, теххат дæн,— 
Кумæ цудтæн, уордæмæ не’схъæрттæн, 
Кæцæй лигътæн’, уоми æрбадтæн... 
Æлгъетон дæ, магъа, мæ раззаг бон, 
Мæ фæстаг бон, дæумæ куд кæсон?— 
Ци нæ гъавтон, гъеуой исæргъавтон, 
Ци нæ хизтон, гъеуой иссирдтон... 
О, дæ цæсти, мæ уод, куд исраст уон, 
Гъе мæ зунд, ци æфсон дин ’скæнон?— 
Ци нæ уарзтон, уони æрбахастон, 
Цитæ уарзтон, уони рагæлстон... 
2008 анз, 17 июль 
243 

* * * 
Мæ зæрдæ —цæф, мæ зунд — æгас, 
Мæ маст мæхеми — æнæкъаппил. 
Нæ дæн, не’ рцудтæн еугур саст, 
Мæнбæл не ’сбурдæй царди хъамил... 
Æз æй уæлæмæ нæ уагътон, 
Е ба нæ комидæ дæлæмæ, 
О, фал фезæр кæнун мæ бон, 
Мæ къох равардтон мæ зæрæмæ... 
Рæхги раййевдзæй мæн еске, 
Цума талай дзæбæх фаст толдзи. 
Цардæн, зонун , е дæр æхе 
Куййау æ буни нæ ратолдзæй... 
Мæ й’арв нæбæл æй уотæ сурх, 
Æстæн иссæнцæ æ къæрæхтæ... 
Фæдтæн мæ царди хæццæ тухт 
Æма кæнун нур ба æздæхгæ... 
2010 анз, 20 мартъи 
244 

* * * 
— Ци амонуй мæ ниммæтъæл, 
Ке бæлах æй, ке фуд æй? 
—Рагон масти изгæ зæгæл 
Зæрди къели исцудæй... 
—Цæмæ зæгъун æд арази: 
«Ку ма рауинæ хъутти...»? 
— Æрфусун æй сæримагъзи, 
Саударæг лæгау, гъуди... 
— Ци ниууидтон арвгæрони, 
Ци кæсун имæ сæццæ? 
— Алцæмæн дæр ес афонæ, 
Алцæмæн дæр ес бæрцæ... 
— Мæ цæстисуг, æнæфæрсгæй, 
Цæмæ уайуй, ци кодта? 
— Хор нигулуй, кæсгæ-кæсгæй, 
Сосæггай мæлуй уод 6а... 
2008 анз, 23 февраль 
245 

ХЪАЗАУАТ 
Ниммардтон æз мæхемæ цидæртæ, 
Ниххаттæн цæбæлдæрти къахæй. 
Ниддæмдтон цæмæйдæрти мæ зæрдæ, 
Æз цидæртæ ’систон мæ рагъæй... 
Никкодтон цæбæлдæрти сау ханхæ, 
Æз цидæртæ, уаргæй, ниууагътон... 
Исгъæстон æндæр хузи мæ гахæ, 
Хуасинæн ниххиртон мæ фæсмон... 
Рахизтæн цæмæндæрти сæ сæрти, 
Ралæудтæн цæмæйдæрти еуварс... 
Нæбал дæн кæмæдæр цæстивæрди, 
Кæмæндæр нæбал дæн æнхæст хуарз... 
Фал уæддæр нæ фæкъкъолæ ’й мæ ходæ, 
Адæймагбæл нæййес мæ бæлах, — 
Ци фæдтæн, уой фæдтæн мæхе уодæн, 
Мæхе уодбæл ниввардтон æз саргъ... 
Ниссагътон мæхе зæрди мæ нихтæ, 
Хуцауæн си равардтон бунат, — 
Исаразтон джихад мæхе нихмæ, 
Мæхе нихмæ ’скодтон хъазуат... 
2010 анз, 15 июнь 
246 

* * * 
Æй бæласæ æнцон калæн, 
Нæ си гъæуй устур зунд. 
Берæ растдæр æй, нæ фалæ, 
Нæ бауадзун уой сæттун... 
Нæлæгдæрти æфхуæрунмæ 
Ма тагъд кæнтæ, нæ гъæуй,— 
Зин ка фæууй хъан кæнунмæ, 
Зин æргъувæн е фæууй... 
2007 анз, 11 июнь 
КÆРОНБÆТТÆН 
Æрцудтæн, фæууидтон, фæрристæн, 
Исхизтæн, гъеуæдта æрхизтæн... 
Базудтон æз цидæртæ незæн, 
Фæнниудтæн, фæккудтæн мæхецæн... 
Уæ дуйнейæй цæун æнæ хахъ, 
Мæ бæх дæр, мæ нимæт дæр — сумах... 
Искодтон мети рагъбæл мæ й’арт, 
Ниууагътон æз цума къохивард... 
2005 анз, 18 январь 

СÆРГÆНДТÆ 
Фæззигон сонет 5 
Адæймаги ном б 
«Æ цæсгомæй адæймагæн...» 7 
Дигорæн 8 
«Цæмæ фæккæсун ме ’сонмæ...» — 
Æндарг 9 
«Ци æнамонд, ци нивгун дæн...» 10 
«Адзалæй ку бахезæн нæхе...» 11 
Адæми гъæр (1-аг вариант) 12 
«Ци кæнунцæ, ци, ме ’зæртæ...» 13 
« Нæ дуйне — сæдкъумон римæхсæн...» — 
«Исарæзтæй ка дæлæмæ...» 14 
«Æстъегъун Масти къохæй мæ цар...» 15 
Дзæгъæл бæхтæ 16 
«Рауæзуй ку галеумæ æд къолæ...» 19 
«Медæхсæвæ цума æрбабон æй...» 20 
«Ци мет уаруй, ци тъæфилтæ...» 21 
«Нæ ауæй фулдæр фæууй нæ нет...» 22 
«Цæй Кæрон æма Райдайæн...» 23 
Чиколайæн 24 
Гурусхæ 25 
«Седзæр адтæн, о фал нæ фæттарстæн...» 26 
«Æй уæхæн лæги нивæн е’гъдау...» — 
Лæгхуарти кувд 27 
«Еудадзуг ку фæккæсуй и хор...» 28 
«Царди кæхцæ — адзали тæбæгъи...» 29 
Уалдзæгæн 30 
«О, лæсæн уогæ ба ци нæ цъаси...» 31 
«Сухæ’й дуйне æма цъифæ...» — 
«Исæздухстæй мæ уод хори тунти...» 32 
«Изæрæн æ й’ала дзалгъауиндзи 33 
248 

«Æрсæумæ’й. Нæ гъæунгæ ’сдзурдта...» 34 
«Фембалдан. Кодта сæлфунæг...» 35 
«О, дзæбæх ку нæ уинæн нæ раз...» 36 
«О, нæй æнцон и зæрдæ, и бауæрбæл — 
«Мæ гъуддæгтæ — къуми бугътæ...» 37 
«Уæлæ дуйне мæнгæфсон æй...» 38 
«Æзнæт мæргътæ — мæ сагъæстæ...» 39 
«Исамадтон мæсуг Нифси мортæй...» — 
Дууæ талай 40 
«Æмпурст нифси гъæбеси — мæ Уæгæ...» 41 
«Мæ сæнтти къæрæзтæбæл...» — 
Æносон фарстатæ 42 
«Нæ ниццан еумæ басти æлхий...» 43 
«Мæ надбæл уидæ къæгъдтитæ...» — 
Æнæтунд бæлæстæ 44 
«Ку разиннуй и Гъæунгæ...» 45 
«И æдули адæми ’хсæн...» 46 
Ду йнейæн 47 
«Æрсастæй æ фурзадæй къалеу...» — 
Козбау 48 
«Мæ раст æма ме ’нæрастæн...» 49 
« И гæгъæди нинхъирттæй, е’нгас...» — 
Сæумæ 50 
«Нæ ди тæрсун, ма ми тæрсæ...» 51 
Поэт æма дин 52 
«Бацæун, сæрмæ кæсгæй, ’стур деси...» 53 
Рагуалдзæги сонет Хуцауæн 54 
« Мæнгæфсон — зæнхи хæццæ мæ баст...» 55 
«Нецитæй устур лæгтæ кæнæн...» 56 
«Ниууасуй фонси хъурæй изæр...» 57 
«Гъæуй берæ уарзун, æррæстæ, уотид...» 58 
« Медæгзиани мæрдадзæ — мæ хай...» 59 
«Догъон рæстæг цæуй бонтæ ’ууелгæй...» 60 
Куд? 61 
Дууæ тæдзунæги 62 
«Нæ кодтон уотæ нурмæ...» — 
«Арв æма зæнхи зин дзæкъолбастæй 63 
249 

Нæ дзаман 64 
« Нæ хуссун...» 65 
«Мæ сæнттадæгæнæн — мæ къæндонæ...» 66 
«Хеонтау ми бацардæнцæ...» 67 
«Исистон уоди арцбæл мæнгæттæ...» 68 
«Ци адтæн, е ма дæн...» 69 
«Листæг цъæстæ хизæ — нæ дуйне...» 70 
«Нæ гъар бати, нæ хъурити...» : — 
«О, ци хуарз дæ, о, ци лагъз дæ...» 71 
Гъæрæй 72 
« Кæмæндæр уодæнсæн æ Хæлбинцъæ...» 73 
«Къулумпитæ ’взурстон æведуйгæ...» 74 
«Ку цæфсуй мæхецæн мæ цъилинга...» — 
« Кæмæндæр цирк адтæй царди кезу...» 75 
Ниййерæгæн 76 
К-æн ..' 77 
«Тæходуй,. ка базудта æ уаг...» — 
«Сæ хæццæ изæдтæн ку ’ саразтан тох...» 78 
Æмдзæрæн 79 
Мæзгити рохс 80 
«Мух» мæмæ ку равдиста цард...» 81 
«Мæ бони гъуддæгтæ — æхснад ’ма лæмæрст...» — 
«Кæми рамæлуй Æзинæ...» 82 
«Æзнæт думгæ хæссуй лæкъун мегътæ...» 83 
Дзæдурæ 84 
«Ниццæггагæй цидæр гъуди...» 85 
«Фæгъгъос» унмæ а ирд бони...» — 
Авгæ æма тæрвазæ 86 
Хортæ æма дортæ 87 
«Цъæх арв æма зæнхи астæу...» 88 
«Кæрцæнгъæл исхед ан нæ къæреди...» 89 
«Иссудтæн уодпурхæй нæ къæсæрмæ...» 90 
«Æй уи ефтигъд алкæмæн дæр æ гал...» — 
«Цардмæ бæлгæй, царди бæсти...» 91 
Фæндагбæл 92 
«Кæмидæр æбæрæг къæдзæх е...» 93 
«Еудадзуг нæбæл хор некæд кастæй...» 94 
250 

«Нæбал кæнун нæдæр уарзгæ...» 95 
Æхсæви нивтæй 96 
«Æз дин дæ хуæрзтæй нæ фæрриудтæн...» 97 
« Ниссæлун хаттæй-хатт, цардмæ кæсгæй...» — 
Цæмæ æма куд? 98 
Цæстисуг 99 
«Ниххаудтæн сау æхсæвæн æ сæни...» — 
«Æхебæл нæбал æй ни еу дæр...» 100 
«Мæ хæдзаронтæн .' 101 
«Фæззæг æй, фал уаруй уалдзæгау...» — 
Мæ хæрæгæн 102 
Бæлæстæ 103 
Азгъунст 104 
«Арцæгинтæ сау бæхтæбæл...» 105 
«Нæ фæууинæ алкæд æнæфау...» 106 
Туристтæ 107 
«Фæгъгъæуй ниббухсун цæмæндæрти...» 108 
Гулути кизгæн — 
Æргомдзийнадæ 109 
Мæгур адæм 110 
«Мæ сабиййæй аци бонмæ...» 111 
Зæрбату г 112 
Нæ Умми номæй 113 
«Æнхæст цард кæми ес, æнхæст цард...» 114 
«Некæд фæдтæн , нæ, гурусхæ...» 115 
«Цæмæ лæуун, цæ, аууони...» 116 
« Раздæрау тæхдзæнæнцæ хъурройтæ...» 117 
«Ци æнахур æнцæ æрвтæ...» 118 
Бабочитæн 119 
Мæ уæрдун 121 
Ахæст 122 
Бунгард æма тала 123 
Урс 124 
У осиат 125 
«Æнгъæлæн нæ рæстæг æносон...» 126 
Æви 127 
«Ка рамæлуй , уой æноси...» 128 
251 

Мæ соцъа 129 
Уод æма Харæ 130 
Нæуæг бон 131 
Пахампари гъаст Хуцаумæ 132 
«Ка ма бадуй æнафони...» 133 
«Лæги Зунд ку нæ кæна цæстуд...» 134 
Уæууæй! 135 
«Ци кустаг ес дæ хæццæ мæнæн...» 136 
«Нæ еуети бон дунебæл...» 137 
«И цъæх артмæ калун къохфинститæ...» 138 
Мæ еунæг мадибæдолæ Светланæн 139 
«Нæ мæ гъудæй Æскъухт цæсгомсурхæй...» 140 
«Раздæрау ку уасунцæ хæфситæ...» 141 
Æнайæн 142 
Дигорон лæг 143 
«Нæ цудтæн и фæхстæбæл...» 144 
Нæзи 145 
Силгоймæгти дзæбæхдæрæн — 
Трагеди 146 
Æхсæвæ æма Бон 147 
Зæронд куй 149 
Зæнхæхснæн пъæсту 150 
Цардиуаг 151 
Мæ рагон уарзонæн 152 
«О, неци’й и хæндуг æнæ цигъдæй...» — 
Мæ райгурæн бони 153 
«Нæй баруй тæразæ...» 154 
«Тæрхъостæн» 155 
«Æризæрæй, æрталингæй...» 156 
«Сумах — фур раст, æз ба — фесиммæ...» 157 
Мæгури мард 158 
Ци сос, ци римæхст 159 
«Æууелуй мегъи дуси мæйрохс...» 160 
Авинст поэти монолог 161 
«Æфсæрмæбæл лæг æ царди...» 162 
Бонивайæн 163 
Адæми гъæр (П-аг вариант) 164 
252 

«И колдуари гъæлæс ниххæлеу æй...» 165 
« Ку фæцайдæ нæ маст тагъд цæуагæ...» 166 
«Æ росбæл кæмæн ес цæстисугтæ...» 167 
«Миуæй миуи ’хсæн — рæуагæ...» 168 
«Æй нæ цард Ибилиси хуаллаг...» 169 
« Ниддæн кæрз къæхæнбæл æндзуг...» 170 
«Цъæх кæрдæг нæбал уарзун — фæсалæ...» — 
Фæдзæхст 171 
Зæрдихатт 172 
Некетæ-ескетæн 173 
«Адтæй æма нæбал æй...» — 
Дуйней рохс 174 
Нур етæ ка уонцæ? 175 
Нивæ 176 
Дзурди фарнæ 177 
И Рæстæгæн æ уæлмæрдти 178 
«Цæстити — тог, сæумон æртæх— и зæрди...» ... 179 
Нæ дзилагæн 180 
«Зиннунæй нæзиннун — хаирдæр...» 181 
Фæстæмæ ракæсгæй 182 
«Бæттуй и ’хсæвæбæл федар...» 183 
«Æй дуйне Хуцауи ’сфæлдистадæ...» — 
«Ниссæмпæл æй, ни, мæзæрдæ...» 184 
«Бакæнон еске къулумпи...» 185 
Донхæрес 186 
Хæпсæ 187 
«Уарзтон. Фал мæн ба нæ уарзтонцæ...» 188 
«Нæ ниххезæн ивулд донмæ...» — 
«Цал æстъалуй банимадтон...» 189 
Æнгъæл 190 
«Мæ сæрмæ — изæдтæ...» 191 
Къахнад — 
«Нæй берæ уæхæн лæгтæн сæ бæрцæ...» 192 
« Кæд æрцæруй Федауцæ нæ уодти...» — 
«Æфсон уогæй — æнæмæлгæ...» 193 
«Мæ цъæх тикис мæ къæхтæмæ...» 194 
«Догъон бæнтти, цума тæхгæмæргъти...» — 
253 

«Игетун æхсæвæмæ бонæй...» 195 
Элеги 196 
Цæй, цæуон 197 
«Рабадтæй мудхуз мегътæ мæ сæрмæ...» 198 
Хуссигъæлдзæг рæнгъитæ 199 
«Дорти хæццæ дзурдтон берæ хæтти...» 200 
Аурæ 201 
«Ку н’адтайнæ, уæддæр неци кодта...» 202 
«Нæ й’агурдтон æз беритæ...» 203 
«Нæ нимайун мæхе изæдбæл...» — 
Æмбал Кæмæн нæййес, Уомæн 204 
Нæ графомантæй еуемæн 205 
«Æхсæдæг нæбал адтæй бæласи...» 206 
Æнгъæлдзауи сонет 207 
Мæ цардæн — 
Уæлахез 208 
«Е’стойни ’хсæвæн исцæттæ’й бони гал...» 209 
Комæ 210 
«Фæггæнæнтæ сæ æгæри...» 211 
«Цæмæй баргæ’й и Берæ...» 212 
«Фиццагау нæбæл æй и дуйне...» 213 
«Райдзаст бон уæхæн æй, райдзаст бон...» 214 
«Нæ дæн фиццаг зæгъæг æз уой...» — 
«Мæ разнад æсгарун резгæ урзæй...» 215 
Реквиум мæ цардæн 216 
«Багъар æнцæ дæлех и тæхдæнттæ...» 217 
Фæстаг хъихъхъитæ 218 
Хицæ 219 
«Амити-уомити цидæртæ мурхтон...» 220 
Æдзæрæг хæдзæрттæ 221 
«Унгæг бæнттæ уидæ мæнбæл дæр...» 222 
«Æй мæ хæрдæ мæхе хæрдæ...» 223 
Уæлæмæрдтæ ’ма се ’взаг 224 
Уæд уотæ 225 
Цейтнот 226 
«Адæмгъæдон нæ рауадæй...» 227 
«Рахесмæ, галеумæ...» 228 
254 

Бæнтти думгæ Нифси сæрæй 229 
Дзурд 230 
Æнæпайда тергади 231 
«Ниххизтæн ауæдзи байрагæй...» 232 
«Кæдмæ нæ бафтуйа сигитбæл...» 233 
Лæг — фиртон 234 
«Игурцæ. Байлæгъ. Тæхгæ бæнттæ...» — 
Крематорий 235 
«Ес мæ зæрди, ес, гурусхæ...» 236 
«Нæ кумдтонцæ цидæртæ мæнæн...» 237 
«Ниххастæй хори цалх арви хæрди...» 238 
Хуцауи арази 239 
«Зумæг не ’руардта фагæ мет...» 240 
Гебох рæнгъитæ 241 
Мæ фæндити ласæг æркунау æй...» 242 
«О, зæгъинæ, бæргæ, æнæфсæрттæ...» 243 
«Мæ зæрдæ —цæф, мæ зунд — æгас...» 244 
«Ци амонуй мæ ниммæтъæл...» 245 
Хъазау ат 246 
«Æй бæласæ æнцон калæн...» 247 
Кæронбæттæн — 

Литературно-художественное издание 
БАБОЧИТИ 
РУСЛАН ОМАРБИЕВИЧ 
Солнышки и камушки 
Стихи 
на дигорском языке 
Редактор С.З. Хугаев 
Художник В.С. Григорян 
Технический редактор Л.В. Ядыкина 
Корректор Э.Дз. Баликоева 
Компьютерная верстка Д.О. Амбаловои 
Сдано в набор 16.09.10. Подписано к печати 1&02И Формат бумаги 70x901/31 
Бум. офс. № 1. Гарн. шрифта «Музл». Печать офсетная. Усл.-п.л. 9,36. 
Учетно-изд. л. 7,15. Тираж 500 экз. Заказ № 1481. С 8. 
Министерство культуры и массовых коммуникаций РСО-Алания. 
ГУП «Издательство «Ир», 362040, г. Владикавказ, проспект Мира, 25. 
Отпечатано с готовых диапозитивов в ОАО «Издательско-полиграфическое 
предприятие им. ЕЛГассиева», 362011, г. Владикавказ, ул. Тельмана, 16. 


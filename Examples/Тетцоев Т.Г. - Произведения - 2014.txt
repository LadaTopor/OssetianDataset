ЕТЦОИТИ 
(ЗЮаймураз 
&А 
’АДЗИМИСТÆ 
1ь 
^^Н Гассити Виктори номбæл 
1^Н рауагъдадон-полиграфион кустуат 
ДЗÆУÆГИГЪÆУ 2014 

ББК 84(2Рос-Осе) 
Т-53 
Киунугæ уагьд æрцудæй Тетцойти Олег æма Вови фæрци 
Проекти автор Лолати Батраз 
Киунугæаразгутæ Скъодтати Эльбрус 
æма Колити Витали 
Тетцойти Т. 
Т—53 Уадзимистæ [Текст]: æмдзæвгитæ æма поэми- 
тæ / Т. Тетцойти — Дзæуæгигъæу: Гассити Вик- 
тори номбæл рауагъдадон-полиграфион кустуат, 
2014 - 390 ф. 
15ВК 978-5-91139-284-0 
Тетцоев Т. Г. 
В настоящий сборник классика дигорской литературы 
вошли стихи и поэмы, написанные в разные годы его творче- 
ской деятельности. В них раскрывается тема огромной любви 
к Родине, своему народу, тема нравственного и духовного вос- 
приятия мира. 
ББК84(2Рос-Осе) 
©ТетцоевТ. Г., 2014 
© Скодтаев Э. Б., Колиев В. О., 
составление, 2014 
© Алипченкова Т. Ф., 
15ВЫ 978-5-91139-284-0 оформление, 2014 

*& 
РАЗДЗУРД 
Поэт, прозаик, публицист, Устур Фидибæсти тугъ- 
ди архайæг, Тетцойти Таймураз Гацири фурт райгур- 
дæй Цæгат Иристони Киристонгъæуи (нури горæт Ди- 
горай). Уоми астæуккаг скъола хуарз бæрæггæнæнти 
хæццæ каст фæууогæй, 1941-аг анзи бацудæй ахур 
кæнунмæ Дзæуæгигъæуи 2-аг фестæгæфсади училище- 
мæ. 1942 анзи маййи мæйи æрвист æрцудæй фронтмæ. 
Тугъди фæсте Таймураз е службæ идарддæр хаста Гер- 
маний, Советон æфсади рæнгьити. 
1946-аг анзи исæздахтæй æ райгурæн гъæубæстæ- 
мæ æма уоми косун райдæдта. 
1950-аг анзи Тетцой-фурт каст фæцæй Цæгат Ири- 
стони паддзахадон педагогон институт, 1955-аг анзи 
6а — М.Горькийи номбæл Мæскуй литературон инсти- 
тут. 1959-æй — 1962-аг анзмæ куста ахургæнæг æма 
завучæй Дигори 2-аг астæуккаг скъолай. Уой фæсте ба 
æ цард еугурæй дæр иснивонд кодта сфæлдистадæн. 
Таймураз 1995 анзи хуарзæнхæгонд æрцудæй май- 
данæй «Во Славу Осетии». 
Тетцой-фурти æмдзæвгитæ фиццаг хатт мухури 
фæззиндтæнцæ журнал «Мах Дуг»-и фæрстæбæл 1949 
анзи. Æ фиццаг киунугæ «Æмдзæвгитæ» дæр рацудæй 
еци анзи. Уæдæй нурмæ е’ мдзæвгитæ æма поэмити 
æмбурдгондтитæ уагъд цæунцæ дигорон æвзагбæл, 
иронмæ тæлмацгондæй æма уруссаг æвзагбæл, куд 6у- 
нæттон, уотæ мæскуйаг рауагъдадити дæр. 
Тетцойти Таймурази сфæлдистади хъаппæ æй 
гъæуккаг зæнхкосæг адæймаги хъисмæт, уой зæрди- 
сконд æма кæдзос хъйамæти ахедундзийнадæ æхсæ- 
з 

надон царди. Таймураз æй реалист, æ аййевадæ æнгон 
баст æй царди æцæгдзийнади хæццæ, игон ин кæнуй, 
куд æ хуарз, уотæ æ нæбæзгæ æууæлтæ дæр. Хуарз- 
бæл цийнæ кæнуй æ лирикон хъайтар, фудæн 6а акка- 
ги нихкъуæрд дæттуй. Таймурази сфæлдистади ахсги- 
аг бунат ахæссуй Фидибæсти темæ, уой карнæ æнгон 
бæттуй адæми карни хæццæ е ’мдзæвгити. Поэти уа- 
дзимистæ уотæ æнгон уомæн æлвасунцæ сæхемæ, æма 
ин царди рæстдзийнадæй идзаг æнцæ, уæдта цæунцæ 
адæни ’змæлди æрфитæй. Æ поэзий хегъæдондзийна- 
дæ уой медæгæ ’й, æма ин си еу адæймаги сорæтæй 
исирæзуй еугур адæми сорæт, кенæ ба — иннердæмæ. 
Еци минеуæг æй дзурди дæсний бæрæггæнæн. 
Таймурази поэзий тематикæ æй берæхузон, фал æ 
лирикон хъайтарæн ба хуарз бæрæг æй уæддæр æ цард- 
мæ цæстæнгас, зинтæй ин ес еске хæццæ феййевдзи 
уæн. Тетцой-фурти лирикон хъайтар хайгин æй уарзт 
æма лæгдзийнадæй, тох æма рæстдзийнадæй. Поэти ци 
уинун фæндæуй царди медæгæ, уоци æууæлтæй ис- 
гъæздуг кæнуй æ уадзевдзити сæйраг архайгути, цæмæ 
фæббæллуй царди медæгæ, уæхæн кæронбæттæнтæй 
ба сæ балхий кæнуй. Фал хатгай Таймуразæн рауайуй 
æппæрццæг минеугутæбæл дзоргæ дæр, æма син уæд 
æ циргъ пъеройæй æгъатир рæхуститæ дæр никкæнуй, 
рæстдзийнади сæраппонд, æхуæдæг ци лирикон хъай- 
тари сфæлдиста, уой карз гуппитæ никкæнуй æ десса- 
ги арæхсгин æвзагæй: 
Æ цæсгон уин бавдистайнæ, 
Фал ибæл цæсгон нæййес! 
Æмдз. «Еу тукангæс» 
Тетцойти Таймураз тугъдбæл ци æмдзæвгитæ ниф- 
финста, етæ зин кæсæн æнцæ, æнæ цæстисугтæ æр- 
тадзгæй: 
Цудтæн тохмæ. Уæ тургьи искудтæ. 
Дзурд дæр мин не сфæразтай зæгъун. 
Ругæ надбæл мæ зæрди æфтудтсе, 
Изæрдарти кæнинæ æрхун. 
4 

ы& 
Гæр, æз тугъди байзадтæн æгасæй, 
Куд фæммардтæн дæ зæрди уæд æз?! 
Æмдз. «Гæр?!» 
Куд фæззæгъунцæ, — ами æнæдзоргæй алцидæр 
лæдæрд æй. 
Тетцой-фурти фулдæр уадзевдзитæ æнкъарæнтæй 
идзаг æма хуарæнтæй фæлуст æнцæ. Фал, уæддæр, 
Таймурази сфæлдистади философион гъуди ахæссуй 
сæйрагдæр бунат. Автори берæ рæнгъитæ иссæнцæ 
æцæг адæмон уадзæндзурдтæ æма æмбесæндти хузæн. 
Арæх ба Таймураз, сауæнгæ уарзт дæр ма æвдесуй, 
æнкъарæнтæ нæ, фал гъудий фæрци, æма си рауайуй 
дессаги сорæт. Мæнæ æ еу цуппаррæнгъон «Мадæмæ», 
зæгъгæ, уоми Таймураз е ’нæбæрцæ уарзондзийнадæ 
бавдесунмæ цæхæн хецæнхуз литературон мадзалæй 
испайда кодта, уомæ æркæсæн: 
Кæддæр æд цийнæ ’ма катай 
Кьæвда æма мæйрохс изæрти 
Дæ зæрди буни мæн хастай. 
Нур ба дæ æз хæссун мæ зæрди. 
Фæстаг рæнгъæй автор кæрззилд фæккодта æм- 
дзæвги фиццаг æртæ рæнгъей характер æма аци цубур 
финст æцæг литературон шедевр фестадæй æнæнгъæл- 
ти. Еци контрастон феййивд цуппаррæнгъони хурфи 
уод бауагъта, уæдта ма ин логикон кæронбæттæн дæр 
скодта. Мадта аци хумæтæг, æнцонлæдæрæн гъудиадæ 
æма дзурдтæй, уæдта сауæнгæ — рæнгъити астæуæй 
дæр — ци æнахур æхцæуæн гъар цæуй, уой ба алли 
киунугæкæсæг дæр, æвæдзи, æхуæдæг æхебæл æнкъа- 
руй. Киунугæкæсæгбæл куд рабеда уадзимис, е ба бæ- 
рæггæнæн æй финсæги курдиадæн. 
Киунуги автори сфæлдистадæбæл фулдæр æма 
бундорондæрæй дзорун гъæуй æма аци цубур раз- 
дзурди махæн уæхæн фадуат нæййес. Фал мæ уæддæр 
фæндуй зæгъун мæ гъуди: Тетцойти Таймураз æй ди- 
горон литератури устурдæр поэттæй еу, æма не стур 
5 

ч^ ^ 
классиктæ — Гурдзибети Бласка, Малити Геуæрги æма 
Багъæрати Созури рæнгъæбæл æхецæн исбунат кодта 
æ бæрзонд сфæлдистади фæрци. Уæдта ма еу гьуд- 
даг: Тетцой-фурти финсуни рæстæг æрцудæй, дигорон 
æвзагбæл мухур кæнун ку æрæхгæдтонцæ, тæккæ еци 
дзаманмæ. Дигорон финсгути уадзимистæ, бæрæг еф- 
стæгтæй уæлдай, нæбал цудæнцæ нæдæр газеттæ ’ма 
журналти, нæдæр ба киунугæуадзæн рауагъдадити. 
Уæддæр Таймурази финст бауорамун ба сæ бон не 
’ссæй. Тетцой-фурт махæн иссæй хъортæ æнхæстгæ- 
нæн, донбакæлæни хузæн евгъуд æноси 40-аг æнзтæй 
90-аг æнзти астæу, нæ нарти кадæнгæгæнгутæ уæдта 
не стур классикти æма нуриккон финсгути «сфæлди- 
стадон цæугæдæнттæ» ка исбаста еумæ, уæхæн адæй- 
маг. Æма е ба хъæбæр ахсгиаг гъуддаг æй... 
СКЪОДТАТИ Элъбрус, 
УФ Финсгугпи Цæдеси иуонг 

^ЁМДЗÆВГИТÆ 

Гъæу 
Мæ уоди бæрцæ уарзун дæу, 
Мæ сонти бонти рæвдудадæ, 
Æд æнæ сзæгьгæ рæсугъдадæ, 
Дзæгæрæгæфтудæй, мæ гъæу! 
Æз уарзун хумти тарбун цъæх, 
Дæ цъæх фелаугæ хезни нæутæ, 
Дæ сугъзæрийнæ сурх мæнæутæ, 
Фелаугæй, денгизау, дзæбæх!.. 
Цæунцæ кустмæ колхозонтæ 
Сæумæй фургæнтти игъæлдзæг, — 
Киндзæ хæссунмæ-ма киндзхонтæ 
Уотæ фæууайунцæ цæрдæг... 
Ка ’й хъазауатон — уомæн кадæ, 
Гъæздугдæр уомæн — æ фæззæг, 
Идзулддæр æй æ царди радæ, 
Рæвдуд, амондгун — æ зæнæг... 
Еуетæ ерисæй кæрдунцæ, 
Хумæн æ кæрон фæззиндтæй, 
Иннетæ карст æнбурд кæнунцæ, 
Бæкъуæлтæ дасунцæ гъæйдтæй! 
Дæлдæр инайгæнгути сæрмæ 
Ругæ исбадтæй-ис, хъуæцау... 
Машинæн е ’нæскъунгæ гъæрмæ 
Сæ зар игъусуй æнæфау. 
Æвзонг деденæгау, колхозти 
Æмцард æфтауй дзæгæрæг, — 
Æрттевуй е сабий сурх рости, 
Кизгайи схудти игъæлдзæг!.. 
Ирæзуй ами сæребарæ 
Нæуæг фæсевæд æд амонд, 
Алке æ зунд æма хъарæ 
Дæттуй æнцарди сæраппонд. 

Фæдесони зар 
Фæдес, мæ уарзон, мæ бæстаг! 
Фæдес! Лæг к’ай — устур фæдесмæ! 
Бурсуй æгъатир фудæзнаг 
Нæ сæребарæгин Цæдесмæ. 
Хæссуй æгадæй нин мæлæт, 
Хæссуй æностæмæ зиндæнттæ, 
Æвдузт цагьайрæгти къæлæт, 
Сугьд, ауиндзæнтæ, ахæстдæнттæ! 
Амонд нæ бæсти мах зудтан, 
Урух — нæ над æма нæ бартæ. 
Бархе дзæгæрæг æфтудтан, 
Цæугæй Коммунæмæ æд зартæ. 
Фурттау, нæ цитгин фæтæгæн, 
Коммуни кади турусати 
Буни, нивонди ард хуæрæн 
Бæсти тæссагдæр тухст сахати! 
Нур 6а, æхсаргинæй бурсæн 
Æзнагбæл — не ’стур фудæнхæбæл! 
Дзенети бæсти — сау ингæн 
Не ’знаг иссерæд нæ зæнхæбæл! 
Уæлдæр исласæн нæ хъæма, 
Хæсгæй нæ Партибæл æууæнкæ! 
Не ’нварс рæстадæ æй æма 
Фæууæн уæлахез, æнæмæнгæ! 
Хуæрзбон! 
1 
Зиннуй уæлгъæдтæй уарунгар. 
Ехтау лæсунцæ арвбæл мегътæ. 

Фæсхонх ферттевуй, тари, арв, 
Циргъ фæззиннунцæ хонхи тегътæ... 
Хуæрзбон, мæ бæстæ! Дæ фуртау 
Цæун нæ кадгин Сурх Æфсадмæ. 
Æд нифс, уарзонмæ кæсæгау, 
Ракастæн ме ’стур царди надмæ. 
2 
Хуæрзбон, мæ зæрдæ ’ма мæ цард, 
Ме ’взонги авдæнæ, мæ мадæ. 
Идард бæстити æз æнкъард 
Имисдзæн де ’хцул рæвдудадæ. 
Дæ сагъæс, де ’сдзурд, дæ лæдæрд 
Зунд мæ зæрдæбæл лæудзæнæнцæ 
Æма мин бонæй-бонмæ уæд 
Æд уарзт зинаргъдæр кæндзæнæнцæ. 
3 
Хуæрзбон, мæ фиди сахъ зæронд, 
Дæ тогæй æлхæд сæребарæ, 
Дæ тогæй æлхæд стур амонд 
Гъæуай кæндзæнæн æз æд хъарæ. 
Дæ евгъуд тохи кади ном 
Дæлдæр не ’руадздзæнæн мæ ради, 
Мæ уарзт бавдесдзæнæн æргон 
Не ’сони тохи лæгдзийнади!.. 
4 
Хуæрзбон, мæ еунæг сауæрфуг! 
Ду уо идардмæ æнæййевгæ. 
Дæ уарзти тунæй еузæрдуг 
Кæнæд мæ тохи над æрттевгæ! 
Фæсме ’хæс бабæй ду æнцад 
Дæ сæр æруадздзæнæ мæ реумæ, 
Нæ уарзти фæндæ ’ма нæ над 
Бунтон исбæтдзинан уæд еумæ!.. 
11 

5 
Уарзонæй фулдæр уарзун цард, — 
Мæ сæребарæ Фидибæсти: 
Мадау си мæнбæл ес æвард 
Устур бафедуйнаг ихæстæ. 
Гъæуай æй кæнгæй, сæрæнау, 
Нур алли хузи равги уаги, — 
Мæ зунд, мæ хъарæ æ фæхъау 
Æй уомæн алкæд багъæуаги. 
♦ ♦ ♦ 
Мæ цæргæбæнтти зæрдинцойнæ, 
Ме ’взонги авдæнæ, мæ бон, 
Уогæй идарди, фурæхсицгæ, 
Æз дæу мæ фуни фæууидтон. 
Бæлæсти буни, заргæ-заргæ, 
Сундакъæ, бадгæй, æлвистай, 
Æма дæ бурдæнзæрдæ фурти 
Æд уарзт, æд цийнæ имистай. ’* 
Имисун де ’вуд рæвдудадæ, 
Æдзох мæ зæрди æфтуис, — 
Æгъатир тугъди гъезæмари 
Мæ уодæн адгиндæр кæнис. 
Æнкъард цæмæн дæ, о мæ мадæ, 
Мæнæн мæлæтæй ци тæрсис? 
Дæ цæстисугтæ ци æркалис, 
Мæнмæ фæлладæй ци кæсис? 
Æз зонун, зонун, мæ ниййерæг, 
Фурт куд зинаргъ æй, уой дæр, фал 
Нæ фидибæсти сæребарæн 
Нæййес æнсæр аккаг æмбал. 

Мæ уæлахези фидибæсти 
Фурберæ уарзун æз, дæуау, 
Æма æ сæрбæл, багъæуаги, 
Фуртау уодзæнæн сæрбæлтау. 
♦ ♦ ♦ 
Нæ дæн æз номдзуд уруссаг, 
Невай билæбæл не ’сирæзтæн, 
Уæддæр хъæболæ дæн зæрдтаг 
Нæ боц советон Фидибæстæн. 
Æнвæндæ уогæй, æд æгъдау, 
Нæ сабур царди парахати 
Нæ кæрæдзебæл, уарзæнттау, 
Иссан зæрдтагдæр тухст сахати. 
Цудтæн æз тохи уруссаги 
Æнварс мæлæтмæ, куд зæрдтаг, 
Æзнæгти нихмæ æдæрсаги 
Нифситæй уогæй æз идзаг. 
Сæтгæй æзнаги фуди хъарæ, 
Æзнагæй н’ адтæн хатиргонд: 
Иста мæнæн дæр мæ хебарæ, 
Иста мæнæн дæр мæ амонд. 
Нæ рист еу уогæй, медфæдес 
Бастан нæ тогæй нæ цæдес. 
Хастан тогесæн гæрзтæ еумæ, 
Æзнæгти нихмæ реуæй-реумæ. 
Адтан æнзæрдæ, хъæббæрес. 
Цудан, гъæуайгæнгæй нæ барæ, 
Æма æзнагбæл уæлахез 
Фæцæй нæ еудзинади хъарæ! 
Уæззау бурдæнти зинти ’хсист 
Цæуæн не ’сонмæ не ’рæзтади, 
Имисгæй кади тохи рист, 
Федардæр гæнгæй сабуйради. 

Нур дæр нин еу æй не ’стур фарнæ, 
Нæ бонти равгæ, нæ рохс уарзт, 
Нæ тох, не ’сони хорискаст, 
Нæ Фидибæсти сæребарæ. 
Фæххецæн 
Цæуис нæхемæ... Æнæ дзоргæ 
Лæууæн, фæсхилæ æнгартау. 
Сæнттæ, гъудитæ ба, артау, 
Цæфсунцæ реуи, дзурд агоргæ... 
Ирæфи били цъæх зæлдæбæл, 
Бæлæсти буни, хаттæй-хатт, 
Æрбалæудзæнæй дæ зæрдæбæл 
Тугъдон салдати цогæ цард, — 
Æмбали бонгин уарзонадæ, 
Æнæ фæккеугæ зæрди сконд, 
Æнæфехалгæ тохи кадæ, — 
Зæрдтаг лимæнти хуарз амонд, 
Тæссагдæр зинти нæ Цæдеси 
Никки зæрдтагдæр ке уарзтан, 
Æма ин тохи карз фæдеси 
Нивонд нæ сæртæ ке хастан, 
Æнауæрдонæй, лæгдзийнадæй 
Налат æзнæгти куд састан, 
Уæлахезади турусатæ 
Нæ карди комбæл ке ’рхастан! 
Ду фæууиндзæнæ нæ цъæх нæутæ, 
Бæлæути къуари испæррæст, 
Идзулд кæрддзæнæ сурх мæнæутæ 
Фæстугъд, æд цийнæ, æд æнтæст! 

Мæ мадæмæ 
Æфтуис æхсицгæ мæ зæрди 
Æдзохдæр, мæ мади зæронд! 
Нæ бæстæ имисгæй, изæрти, 
Дæ рæвдуд фæххонун амонд... 
Æз тохи фæдеси ку уадтæн, 
Тæссагдæр ку адтæй мæ над, — 
Ду гъе уæд æрмæст дæр фæлладтæ, 
Дæ ристæн нæ ергæй бунат. 
Дæ фурт кæд мæлæтбæл æнбалдæй, 
Кæд есгæд уазалæй ризтæй, 
Фудцæфæй æ тог кæд фæккалдæй, 
Æрмæст уæд дæ зæрдæ ристæй. 
Мæ фарсмæ, аууонау, ду цудтæ, 
Мæлæт ми еуварсмæ сурдтай, 
Мæ цийни — фурцийнæй искудтæ, 
Мæ масти ду кодтай катай... 
Еу уарзт æз æвзарун, нæ зонун, 
Ци хуннуй, фал карз æй æгæр: 
Мæ бæсти мæ мадæ фæххонун, 
Мæ бæстæ фæххонун дæу дæр! 
Æма уæ мæ бон нæ ’й, æцæгæй, 
Мæ зæрди фæххецæн кæнун, — 
Уе ’ной мин дуйне дæр унгæг æй, 
Уе ’ной мин цагъарау — цæрун... 
Æвæдзи, æ мадæ ке уарзуй 
Зин бони, æхсицгæ, дæуау, 
Е алли тухстæн дæр фæразуй 
Æ мадæ, æ бæсти фæхъау!.. 

>&. 
^ч 
Кæдæй мæ бæстæй дæн идарддæр, 
Уæдæй хъæбæрдæр уарзун уой: 
Исун æз уобæл фурæнкъард дæр, 
Кæнун зæрдтагдæр ин æ кой. 
Уинун мæ фуни, — кæми уадтæн, 
Фæсгъæу, уæситæ куд хизтон, 
Ци дони билгæрæнтти хаттæн, 
Мæхе ци хъумти æртадтон, 
Скъолай ци ’нгæртти хæццæ бадтæн, 
Уарзонæй ке ’хсæн ирæзтæн 
Мæ сугьзæрийнæ бæнтти радæн, 
Мæ Фидибæсти ихæстæн... 
Мæ цæститæбæл гъазуй алкæд 
Æ хоргин, йе ’нæмегъæ арв, 
Æвзестæ хуæнхтæ, финкæ калгæ — 
Æнахъæл дæнттæ; сабур тарф 
Къæбæлдзуг гъæдтæ, изæрдари 
Думгæй æзмæлгæ нæуи сæр, 
Бæрзонд ирæзгæ нартихуари 
Æфсерæ ’фтаугæ хумтæ дæр... 
Мæнæуæ кæрдгæй, нæ бригадæн 
Æ цийни ходун ’ма æ зар... 
Нæ алли къум дæр мæ уарзтадæн 
Исуй æнæкæрон хъазар. 
Фуни 
Мадæ хъуæццуд тъæригъоси 
Артмæ фу-фуйæй думуй, 
Кæсдæр саби хъæзин къоси 
Нæуæг дугъд æхсир цумуй. 
Æвеппайди цæлгæнæнмæ 
Фæммеддуар дæн æз æма, 
Дестæгæнгæй, дзоруй мæнмæ, 
Куст фæууадзгæй мæ æца: 

*& 
«Æнæхуссæг даргь æхсæвти 
Дæу æдзохæй имистон, 
Бангьæлинæ дæ исæфти, 
Фал дæ гъе уæддæр хизтон. 
Дæ хузистмæ ку ’ркæсинæ, 
Сах æгъзалгæй цæстисуг, — 
Исæфунæй дин тæрсинæ 
Уæд бустæги, мæ фæрдуг!» 
Лæудтæн къехæй, дзурд не ’ртасгæй, 
Æз, мæ меднимæр тухсгæй, 
Дзорун хъурмæй нæ фæразгæй, 
Цæстисугтæ нимæхсгæй... 
«Нæ фудголæн æ фæммардæй 
Цард райстай нур, мæ мæсуг», — 
Мади росбæл æригъзалдæй 
Фуридзулдæй цæстисуг. 
Æз, уорамгæй мæ фурхъурмæ, 
Æнæдзоргæй, исистон 
Кæсдæр сабий мæ уæлхъурмæ 
’Ма ’й мæ хъури ракодтон. 
Уомæл росбæл рос фембалдæй, 
Æз фегъал дæн мæ фунæй, 
Цæститæбæл уæддæр уадæй 
Мадæ, цийнитæ гæнгæй... 
Мæ бæстæмæ 
Мæ бæстæ, мæхебæл æвзарун 
Дæ сагъæс, дæ цийнæ, дæ рист, 
Мæ реуи уарзонау æз дарун 
Дæ уорссæр цъетети хузист. 
Де ’ной æз æнкъардæй фæззарун, 
Цума ми мæ уарзт уй тухист. 
2 3аказ№1685 17 

Дæ фæрци æз ме ’хæс фæззонун, 
Хæссун дин нивондæн мæхе, 
Æма дæ мæ мадæ æз хонун, 
Мæ бæлгæ амонди дуйне; 
Де ’ной æз амондмæ нæ дзорун, 
Де ’ной мин амонд дæр нæййе! 
Биццеуи æриздæхт 
Тугъд фæцæй. Æд тохи кадæ 
Æрцудтæн нæхемæ нур! 
Байрайай, Ирæ — мæ мадæ — 
Æд цъететæ, æд будур! 
О, мæ райгурæн гъæубæстæ, 
О, мæ уарзон царди къум! 
Дзæгæрæгæфтуд бæлæстæ 
Æд сифтæрти фæлмæн сум. 
Сæ цъæх дарæси тæлфунцæ, 
Æвзонг кафæги хузæн, 
Надмæ ме ’ррæстæ кæсунцæ, 
Нæфæсмæрæгау, нидæн... 
О, ме ’взестæ цæугæ дæнттæ, 
Донгæрæнтти фонсæргъау, 
Мæ цъæх зæлдæ гъæугæрæнттæ, 
Еци къахнæдтæ — уæдау!.. 
Æвеппайди мæ зæрдæбæл 
Ку æрлæудтæй æхсицгон, 
Бæгъæнвадæй цъæх зæлдæбæл 
Нæ уæситæ куд хизтон. 
Уартæ, саст куройни сæрмæ, 
Хускъæ хъамилти фæсте, 
Адтæй арф хъум, — бонизæрмæ 
Уоми ’ртаинæ мæхе... 

^* 
*& 
Рæсугъддæр мæмæ кæсунцæ 
Цъæх бæлæстæ, кæддæрау, 
Кæрæдзей мæбæл фæрсунцæ, 
Гъазти лæууæг кизгуттау... 
Унги бацудтæн æррæстæ. 
Хор æрбадтæй фæлмæнæй... 
Мæнæ бабæй мæ гъæубæстæ, 
Мæ хæдзарæ дæр мæнæ ’й! 
Синх, дæ цори нур æрлæудтæн, 
Нур ди никки боздæр дæн; 
Арфæ дæ тугъдон æгъдæуттæн, 
Арфæ де ’фсæддон зæрдæн! 
Мæ фурцийнæй, мæ сæр зелгæй, 
Цæун тургъи æнæгъæр. 
Гæр, нæ куй, æ думæг телгæй, 
Куд нæ рæйуй, куд, уæддæр?! 
Куддæр, дуарæй æнæдзоргæй, 
Рохсмæ бахастон мæ реу, — 
Æ ростæмæ фæллæборгæй, 
Мадæ никкудтæй: «Биццеу!» 
Хъурмæй дзоруй мæ кæсдæрмæ, 
(Е нифсæрми æй мæнæй): 
«Ма си кæнæ ду æфсæрми, 
Е дæр, дæу хузон, мæн æй! 
Сагъæс кæнгæй ку лæууинæ, — 
Ай амондæн уæд курдтон; 
Абæл дзоринæ, кæуинæ, 
Хузи дин æй амудтон. 
Ба ’й иронх дæ?!» — цийнæй кæугæ, 
Деси дзурдтæ имиста. 
Мæ хизин мин еци лæугæ 
Мæ усхъитæй æриста. 
19 

«Исирæзтæ! Æнæнез дæ! 
Мах дин нецибал зудтан... 
Нур æзнагбæл уæлахез дæ! 
Мах ба ма дæ мард худтан...» 
Лæудтæн, дзорун нæ фæразгæй, 
Цæстисугтæ нимæхсгæй, 
Мæ кæсдæрмæ, гъазгæ-гъазгæй, 
Мадæ исдзурдта лихстæй: 
— Далæ Тъохмæ гъазт идзулд æй, — 
Уоми уодзæнæй Уæрте. 
Зæгъæ ин: «Биццеу исцудæй — 
Хуæрзæнгорæггаг — мæхе!» 
♦♦♦ 
Цума тугьд æппун некæд адтæй, 
Æма нæ ’й, уотæ, — æвæллад, 
Нур æвеппайди æринцадæй, 
Куд-еу фæгъгъос уй хаттæй-хатт. 
Алке имисуй æ гъæубæстæ, 
Æ уоси, кенæ æ зæнæг, 
Æз ба — дæу, о мæ хъоппæгъцæстæ, 
Мæ нарæг астæу, мæ гирдздзæг! 
Мæ сæнтти уотæ æнæнгъæлти 
Акъопмæ ’ртæхис, æцæгау, 
Дæ уорс тæнæг сæрдтон хъæпбæлти, 
Аргъауи базургин кизгау... 
Дæуæн не ’сонбæл æз фæдздзорун, 
Дæ сæр æруадзис мæ уæлхъур, 
Дæ боц цæгъдтæлтæй дин фæккорун, — 
Ду райсис арæхст дæ фæндур... 

/*■ 
*& 
Мæнæн де ’нгасæй æгæссадæ 
Мæлæти цори фæззæгъис, 
Фæстугъди ’мбæлди адгин батæ, 
Хъуритæй зæрдæ æвæрис. 
Дæумæ 
Дæ хæццæ кафун фиццаг хатт, 
Фиццаг хатт кафун цийни гъазти. 
Нæ кæрæдземæй н’ ан æнцад, 
Тæлфæн æфсæрмæй нæ фенгасти. 
Мæлæти уæнгæ еузæрдон, 
Кæд æнæййевгæ берæ уарзæн, 
Уæддæр фурæфсæрмæй, æргом 
Нæ уарзт исдзорун нæ фæразæн. 
Нæ кæрæдземæй ку хизтан 
Æргом арази нæ фенбæлди, 
Уæд тугъди гъæртæ фегъустан 
Фиццаг ракафти, æнæнгъæлти... 
Хæссун нур тохмæ дæ фенгаст, 
Дæ уарзт, дæ зæрди гъардзийнадæ! 
Цæвун не знæгтæбæл нæ маст, — 
Нæ рист, нæ зин æд æлгъистадæ! 
Ма уо, имисгæй мæн, æнкъард. 
Ду уо зæрдтагдæр, уо райдзастдæр! 
Нæ уарзтбæл ратдзæнæн мæ цард, 
Сæребарæбæл ба — мæ уарзт дæр! 
21 

че^ 
*ч 
Гебох 
Ку ’ссугъдæй баргин цардбæл тох, 
Ме ’нгарæ доги сæуæхседти — 
Райста тогесунмæ, гебох, 
Дæу уæд мæ фидæ барти седти. 
Зиндтæ ду, арви æрттивдау, 
Æлдари кардæй нæ фæттарстæ, — 
Æзнаг ди мардæй, æрвдзавдау, 
Æма æппундæр нæ фæттастæ! 
Бабай æ догъон æрхаста 
Фæстугъд нæхемæ, тогтæ калгæ, 
«Марæ не знæгти!» — фæдзахста 
Мæнæн нæ тургъи мæлгæ-мæлгæ. 
Æз дæр, бауарзгæй амондау, 
Мæ хъал амондгин царди радæ, 
Гъæуай кæнун мæ боц мадау 
Мæ фиди стур уæлахезадæ. 
Сирдау гьизæнтæ знæгти бал, 
Кæнæ æхсарæй мин æрттевгæ! 
Дæуау еудадзуг дæн, ме ’нбал, 
Мæ фиди тохæн æнæййевгæ! 
♦♦♦ 
Æдзох мæ, уарзгæ, имисис, 
Кæугæй, дæ уати æнæнцойнæй. 
Хатггай гъæугони ислæууис, 
Кæсис даргъ надмæ къохаууонæй. 
Рагæлдзæ еци зæрди тас! 
Феронх уо еци содзгæ сагъæс! — 
Æд нифс гъæуай кæнун не ’дас! 
Нæ уæлахезæн дæн гъæуайгæс! 

^ 
*& 
Еу кизгæмæ 
Нæ фæззиннис фæсевæди къуари, 
Ци игауи къæразгæй æнкъард? 
Æрвгæрон нæ зиннуй фæлми тари, 
Æринцадæй и мæргътæн сæ зард. 
Бор сифау, ду лæууис, æнæдзоргæ, 
Уарунгар æхсæвау æй дæ каст, 
Фудфунау, дæ цийнадæ фæссоргæй, 
Æрихалдтай дзигготи лигъз фаст. 
Ес билгони, æрттевгæй и хормæ, 
Фæтæн сифæ къæбæлдзуг тæгæр, 
Сау лæппойæн æ реумæ уой цормæ, 
Къолæгондæй, ду дардтай дæ сæр. 
Бауарзтайтæ æ цори цъæх зæлдæ, 
Е дзурдта дин фæстагдæр æрхун: 
«Кизгæ, уадзун дæ реуи мæ зæрдæ, 
Дæ цæститæ мæ реуи хæссун». 
Дæ къох телгæ, æ фæдбæл ду кастæ, 
Сурх Æфсадмæ ку цудæй сæрæн, 
Уæ фæххецæни бонтæй нæ тарстæ, 
Сæрустурæй ду, дзоргæй нидæн: 
«Хезæ знагæй нæ зæнхæ, нæ бæстæ, 
Нæ хебарæ, нæ царди стур тох — 
Имисдзæнæн уæд уарзгæ, мæ цæстæ, 
Дæу ме ’взонги амондау, æдзох». 
Æд хъатара æрлæудтæй, æд хъарæ 
Бæсти арæнгъæуайгæнæгæй... 
Æрттивта сæуæхседти сурх харæ... 
Дони зарун игъустæй уæгæй... 
23 

Япойнаг æлхæд, расуг æфсæдтæ 
Фехалдтонцæ нæ арæн, сирдтау... 
Исуастонцæ мæлæтæй и фæттæ... 
Иссугъдæнцæ æртитæ, сугъдау... 
Сæрбæлтау ни алке дæр нæ бæсти 
Сæребарæн. Нæ уарзæн къæлæт. 
Нæ Цæдес исцагъаруни бæсти 
Мах æд кадæ фæййесæн мæлæт... 
Сæ фазæбæл æзнæгтæ гъузтæнцæ. 
Фал Голай хуæцæнгæрзти цæхæр 
Куд сугъта сæ?! Фулдæртæ ’рхустæнцæ, 
Æздахтæнцæ иннетæ цæхгæр... 
Еу байзадæй æнбæлттæй акъоппи, 
Ку нæ уагъта æзнæгти уæддæр!.. 
Фал фæгъгъос æй Æнæноми цъоппи 
Нæ Голай пулемети къæр-къæр... 
Уæйгутау, нæ бæгъатæр цæргæстæ, 
Берæ уарзгæй нæ бæстæ мадау, 
Нинпурстонцæ æзнагмæ се ’ррæстæ 
Хуæдтæхæгæй, танкитæй, уадау! 
Тогдзух знаг Сурх Æфсади æхсарæй 
Æд æгадæ æрцудæй пурхгонд. 
...Дæ уарзонæн билгони, хебарæ, 
Ниссагътонцæ циртдзæвæн бæрзонд. 
Сабуйради цитæн, сæрæгасæн, 
Искæсæни зиннуй, куд къæхæн, — 
Нæ Цæдеси ирæзти æдасæн, 
Самурайти фудконддæр пурхæн! 
Ду нæ къуари нифсгинæй исбадæ, 
Цæстисугтæн искæнæ кæрон. 
Æнæмæлгæ ин стауæн æ кадæ, 
Нæ фæндурæй ин зарæн æ ном. 

^ 
*& 
Ес нæ размæ тухуастдæр бурдæнтæ, 
Зиндæр тохтæ не ’сони зиннуй. 
Знæгти сæтгæ æд цийнæ, æд фæндтæ, 
Коммунæ нин зинаргъдæр кæнуй! 
♦♦♦ 
Фæсте байзадæй тугъд æд рун. 
Не ’сон нæ размæ цардмæ хонуй: 
Фулдæр фæрæзнæ си уинун, 
Фулдæр ихæстæ мин амонуй... 
Зæлдæй ферттевдзæнæй будур, 
Бæлæстæ — сифтæй, дзæгæрæгæй. 
Дæнттæн цæудзæнæй сæ сур-сур, 
Сæ зар игьусгæй игьæлдзæгæй... 
Мæ цъæх цинели æд хизин, 
Уæд æвеппайди исцæудзæнæн. 
Нæхе фингæбæл дин мæ зин 
Тугьдтити цаутæ æркæндзæнæн. 
Æрмæст мæ уадзæ, фиццагау, 
Фæсгъæу, будури бæхбæл уайун, 
Сæудармæ бадун, финсæгау, 
Уазал Ирæфи дони ’ртайун. 
Ку ’суай мæ загъдæй ду сæргой, 
Æма кæд кæнис устур бостæ, 
Уæддæр ниууадзæ киндзи кой, 
Ма-ма æртасæ кизгæ ностæн... 
25 

Ду мин имисæ евгъуд боз, 
Уæдта не ’сони царди радæ, 
Ду — ме ’нæсзæгъгæ зæрди рохс, 
Ду — ме ’нæбæрцæ уарзон мадæ!.. 
Бола 
Рæвдуд æ мадæй, 
Æ царди радæй, 
Цъеуау, хебарæ, 
Ку исирæзтæй 
Æгъдаугин, рæстæй — 
Бола — ме ’нгарæ. 
Зæронд Сафари 
Ниллæг хæдзари 
Еунæг фурт адтæй... 
Урух рохс къласи, 
Сау доскъай рази, 
Æмбаргæ бадтæй... 
Бауарзта Бола 
Къаласæр скъола 
Æд даргъ дзатматæ, 
Æд сау доскъатæ, 
Æд хурст къелатæ, 
Æд царди радæ... 
Устур æмбурди 
Æстуди дзурди 
Уой æстудтонцæ... 
Зундгин, æд æгъдау, 
Хуæздæр нæуæгдзау 
Гъе уой худтонцæ... 
Коммæгæс, уарзон, 
Ахур фæразон — 
Болай минеуæг... 

^ 
*&■ 
Уæд алли сæрди 
Студи гæгъæди — 
Болай хуæрзеуæг! 
Æ хузæ уомæн 
Газетмæ номæн 
Ахид истонцæ. 
Артекмæ, кенæ 
Нæхе цъетемæ 
Уой æрвистонцæ. 
Бæрзонд цъететæ, 
И тайгæ меттæ, 
Æгомуг хуæнхтæ, 
Цъæх арвгæрæнттæ, 
Къæбæлдзуг гъæдтæ, 
Æрвонхуз рæгътæ! 
Нæуи фелаун, 
Тагъд дони хаун 
Къæдзæхти сæртæй, 
Къæвда сах уарун, 
Думгити зарун 
Æд арви гъæртæ! 
Бæлæсти тасун, 
Дзумæргъти уасун 
Хонхаг изæри — 
Куд рæсугъд æнцæ? 
Куд ниххизтæнцæ 
Биццеуи сæри!.. 
Исцæй æ кадæй, 
Æ ахурадæй 
Фæскомцæдесон. 
Тох алли хузти’й, 
Ци фæнди кусти’й 
Е уæлахезон!.. 
27 

Дæсанзон скъола 
Фæцæй каст Бола 
Æд ном, æд кадæ. 
Уæлдæр бунатмæ! — 
Нæ Сурх Æфсадмæ 
Æрхъæрттæй радæ!.. 
Уæд тугъд иссугъдæй 
Фашистти фудæй... 
Гъæуй æхсарæ. 
Сæрæндзийнадæ! 
Хъазар — нæ кадæ, 
Нæ сæребарæ! 
Лимæн уарзагæ, 
Ихæс федагæ, 
Зинтæн бухсагæ, — 
Нифсæн хастонцæ, 
Куд ин уарзтонцæ 
Æ зæрди уагæ! 
Кæд-еу цæвунмæ, 
Мæлæт дæттунмæ 
Æзнаг æргъузтæй, 
Уæд-еу æрхаудтæй, 
Æнæ евгъаугæй, 
Болай рæхустæй!.. 
Уæд топп куд уарзта?! 
Сойнæй исарста 
Уой сатæг тæгти. 
Æнæевгъаугæ 
Æхста æ фагæ 
Лæгхуар æзнæгти!.. 
Кизгайи гъар дзурд, 
Е ’мбаргæ рацуд, 
Æ разкъæрттитæ! 
Æ кафун, йе схудт, 
Æ фенбæлд, йе ’вуд, 
Æ ходгæ билтæ. 

Уарзони сæнттæ, 
Лæхъуæни бæнттæ, 
Уарзон æнгартæ, 
Гъæубæсти адæ, 
Сæрæндзийнадæ — 
Салдати зартæ! 
Фæтæн будуртæй, 
Хириз къубуртæй, 
Кæми не ’рхаттæй?! 
Отхарæй, мæстæй. 
Цудæй фæлмæстæй, — 
Нæ бафæлладæй! 
Карели малти 
Соцъа уазалти 
Æппун нæ судæй! 
Уолæфт нæ зонгæй, 
Хаттгай æстонгæй 
Ку нæ рæсудæй. 
Мæстæй ирадæй 
Æзнагмæ, уадæй 
Тугъдон хæлæфæй. 
Фал нæ байзадæй 
Æзнаги фатæй 
Æнæ фæццæфæй... 
Цæфæй, фудæнхæй 
Ку радзæбæх æй, — 
Фæстæмæ — тохмæ! 
Зæрдигъæлдзæгæй 
Райста нæуæгæй 
Æ топп æ къохмæ! 
И Сталингради 
Сæрæндзинади 
Ку исцитгин æй! 
Сахъ Ленингради 
Тухгин блокади 
Саста нифсгинæй. 

че^ 
*ч 
Е Бухарестæй, 
Уæд Будапештæй 
Кæми нæ хуæстæй?! 
Уагъта цагъарти, 
Æстонг уацарти 
И ахæстæнттæй! 
Цийнæй худтæнцæ, 
Цийнæй кудтæнцæ 
Бархегонд адæм. 
Куд æстудтонцæ, 
Куд ин зардтонцæ 
Æ тохи кадæ! 
Уæд тугъд æргъос æй... 
Бола къæрцгъос æй. 
Æхсæвæй-бонæй, 
Цæрдæг, æрвонгæй 
Лæууй ефтонгæй 
Сахъ æфсæддонæй. 
Нæ бæсти арæн — 
Нæ зæрдæдарæн 
Гъæуай ку кодта, — 
Цал тогдзух банди, 
Цал диверсанти, 
Цид, ниууорæдта! 
Уæд дин, нæуæгæй, 
Мæстæй, тузмæгæй, 
Япон фезмалдæй... 
Манчжури хуæнхти, 
Æнæном рæгъти 
Æ тог никкалдæй... 
Нæ цæф, нæ мастæй 
Æ кард фæссастæй 
И самурайæн... 
Зин тугъд æргъос æй. 
Нæ тохæй бозæй 
Цийнæй ирайæн! 

*& 
Æма фæстæмæ 
Нæ гъæубæстæмæ 
Бола исцудæй. 
Баййафгæй уати 
Æ еунæг мади, 
Цийнæй искудтæй... 
Нифси ордентæй, 
Нифси майдантæй 
Æ реу идзаг æй! 
Æ дзурд, æ фезмæлд, 
Æ хæццæ фенбæлд — 
Кизгæн хиццаг æй! 
Салдати цæнгтæ, 
Домбай иуæнгтæ 
Уиндæй ка тахуй?! 
Æ цард æстаугæ, 
Тракторæй, заргæ, 
Зæнхæ фæлдахуй! 
Хумæ кæнунмæ, 
Йе хуар кæрдунмæ 
Ка йес æ цори. 
Æ кади кустæй 
Æ ном игъуст æй 
Æгас Дигори! 
Æ тохи бæнттæ, 
Æ гъезæмæрттæ 
Зæрдæбæл даруй. 
Æ лæгдзийнадæ, 
Æ тохи кадæ 
Идзулдæй заруй! 
Дæ уорс къæразгæ æмбæрзæн 
Байгон кæнис, кизгай. 
31 

Ду си, æд сосæг æхцæуæн, 
Кедæр кæнис гьæуай. 
Æз дæр уæ рæзти фæццæун, 
Мæ сау æрфуг кизгай, 
Æма мæхе уæд фæффæрсун: 
«Нур ке кæна гъæуай?» 
Дæ уат æрдæмæ фæккæсун 
Уæд сосæггæй, кизгай, 
Æма бæлвурдæй фæууинун: 
Нæ кæнис мæн гъæуай. 
Æд рист мæхецæн нийнæфун, 
Мæ сау рæсугъд кизгай, 
«Ду мæн æрмæстдæр, — фæззæгъун, — 
Ку кæнисæ гъæуай!» 
Бæласæмæ 
Лæууис, æфсæрмихуз бæласæ, 
Мæйрохсмæ ’рттевгæ, ду бæрзонд. 
Къæразги цори, тасæ-уасæ 
Гæнгæй, федауцæ ’ма хуæрзконд. 
Лæуун еунæгæй дæ аууони 
Æма дæ кондмæ æд æрхун 
Мæ уорс дæлахъургин уарзони, 
Мæ мæйдзæсгони имисун. 
Кизгутти рæнгъи, устур гъазти, 
Дæуау, æрттевгæ фæллæууй; 
Æ конд, æ уиндæй, æ рахастæй 
Рæсугъддæр уомæй нæ фæууй. 
Дæуау мæйрохси тунти Ленæ, 
Æфсæрмигæнгæ, фæллæууй, 
Æма, æвæдзи, мæнæй, кенæ 
Мæйæй æфсæрми фæккæнуй... 

сЛй 
Æ ЗÆРДТÆГТÆ 
*3акаэ№1685 

Мадæ 
Мæ авдæнæмæ мин буллатæ, 
Æркъолæ кæнгæй, зардта, 
Кодта мин уарзгæ фæлмæн батæ, 
Æ гъар гъæбеси мæ дардта. 
Мæхе никкудмæ искæуидæ, 
Уæддæр мæ некæд ниццавта. 
Хатгай нæ уат уазал ку уидæ, 
Æ коми тулфæй мæ тавта... 
Цубур хæлаф, сæнтцъæх хæдонæ 
Нæ алли маймæ мин худта. 
Харбузафони мæ еу бонæ 
Сæумæ скъоламæ фæххудта... 
Ку ’рбадиуонцæ нæ кæркитæ 
Изæрæй ’фтауæн гъæдтæбæл, 
Уæд мин тауæрæхътæ кæнидæ 
Октябри тохæг лæгтæбæл... 
Тугъди фестидæ, цид, мæ рази, 
Æ каст мæнæн мæ зин сурдта. 
«Ку дæн, мæ фурт, дæуæй арази, 
Фесафæ знаги», — е дзурдта. 
Сæумæй, хæрсæмæ рафецаугæй, 
Æ мæгурзæрдæй уидæ ’нгъæл, 
Цохъай думæггæгтæ фелаугæ, 
Цума фæззиндзæнæн бæхбæл... 
Æза гъæугони нæ, æд кадæ 
Атаки арти æнæтас 
Цудтæн, цæмæй цæра мæ мадæ, 
Уа мин берæ ’нзти сæрæгас! 

Джон 
Ци фæдтæ, Джон? 
Кæми дæ, Джон, абони? 
Гæр, уотæ тагъд фæдтæн дæуæй иронх? 
Фиццаги хатт цъæх Эльби билгæрони 
Фембалдан мах. 
Æримистан нæ тох. 
Бадтан. 
Думдтан. 
Кодтан зæрдтаг дзубанди, 
Æбпæлдтæ мин дæ уарзон кизги уарзт, 
Дæ райгурæн, дæ денгизхуз Шотланди, 
Уæ дæнтти уад, 
Уæ арви ирд райдзаст. 
Дæ мади мин æримистай мæ рази, 
Æ хузтæ мæмæ æвдистай, 
Æма дæ цардæй н’ адтæ ду арази, — 
Дæ дзилли знагмæ æвзистай... 
Ци фæдтæ, Джон, кæми ’й 
дæ уарзт, дæ хъарæ? 
Кæми ’й дæ тох, кæми ’й, нур, Джон, 
дæ маст? 
Нурма нæййес дæ царди сæребарæ. 
Цæбæл тухтай, уæд, Джон? 
Цæмæн дæ баст? 
Цæмæн иссæй уæййаг дæ 
уарзон Фидибæстæ 
Æлхæд æма æгадæдæр фурттæн? 
Цæмæн? Цæмæн кæнунцæ тохæнгæрзтæ 
Æнауæрдон налат нæуæг тугъдæн?! 
Не ’гъосуй знаг дæ дзилли тарф инæфтмæ, 
Де ’стонг æнай кæун ин æй æнцон, 
Дæ бæстæ дин æгади сæрисæфтмæ 
Гæлдзуй æзнаг, — 
Кæми дæ, уæд, ду, Джон? 
Кæд Этлий хецауадæ ду абони 
Гъæуай кæнис, дæ автомат хæссис 

,** 
*& 
Багъæрати Созурмæ 
Устур тохи зарæг адтæ, 
Æцæг æхсæни лæгау, 
Дзилли мастæй ду ирадтæ, 
Адтæ рохсмæ æнгъæлдзау. 
Ду нæ бæлстæ гъезæмарæ, 
Дзиллæн зæрдæ æвардтай; 
Куд Къоста, уарзтай хебарæ, 
Уой фæнзгæй нин фæззардтай. 
Фал ку ’рбайста стур цирени 
Цард и косæг уруссаг, 
Исистайтæ уæд Кермени 
Сæребари туруса... 
Рохсмæ цæун мах фæразæн, 
Дæ ном уарзгæ мах зæгъæн: 
Ци саразтан, ци саразæн, 
Йе дин махтæй — циртдзæвæн! 
37 

Æхсæвæй 
Арвбæл мæйи цуд — тæссармæ... 
Тар æд сау нимæт гъузуй. 
Цъæрæхснæгутæн сæ зармæ 
Гъæу æринцадæй ’ма хуссуй. 
Хуарбæл зарау, гъæугæронæй 
Нæруй тракторти тæр-тæр... 
Хуæнхти рæгътæ тарст цæсгонæй, 
Мегътау, уайунцæ уæлдæр. 
Аци ’нцади мæ лимæнти 
Æримисун æхсицгон: 
Ке хæццæ истон бурдæнти 
Уæлахези федуд бон. 
Мæ ронбастмæ мети йеумæ 
Тугъди ке хæццæ бурдтæн, 
Знаги нихмæ реуæй-реумæ 
Алкæд ке æнварс цудтæн... 
Нæ ’й мæ бон, нæ, уонæй цох ун, 
Уони арфдæр имисун, 
Мæ тамаку исæздохун, 
С’астæу æй цума думун! 
Арв ба кæсуй сæнтцъæх цæстæй, 
Дон дæр заруй нидæнæй. 
Æнцад лæуунцæ бæлæстæ, 
Цума кæнунцæ фунæй... 
Дзела 
Гъæдикустгæнæн авари, 
Фæнди бонæ уа æнтæф, 
Фæнди сатæг изæрдари — 
Кæнуй нæзий адгин тæф. 

^* 
*& 
Æ циуанхуз тæнуадолæй 
Гъаруй, æртæхтау, æ хед, 
Ку фæйнæгмæ æруй къолæ, 
Ку исраст кæнуй æхе. 
Сор фæйнæгбæл арæхст къохæй 
Лигъзгæнæн туйау хæссуй, 
Лигъзгæнæни нарæг хорхæй 
Здухсгæ амаддзаг лæсуй. 
Гъæдæ уомæн æй тасагæ, 
Æй ин коммæгæс къинсау, 
Кусти ба — фæрсаггæнагæ, 
’Ма æ куст дæр æй зарау. 
Ку скæна дин йе æстъолæ — 
Фæнддзæнæй дæ ивæрун 
Уобæл басæ, фиди толæн, 
Бæрæгбони бадт кæнун... 
Гъæди ниввæруй æ зæрдæ, 
Кусти уарзт си ниффинсуй, 
’Ма æ къохти уотид гъæдæ 
Исдзорунтæбæл исуй... 
Æргом дзурд 
Цудтæн рæфтадмæ фурфæлладæй 
Уорс сæрбæттæни, ду ба нин 
Карстай мæнæуæ нæ бригадæн, 
Ме ’нварс æруорæдтай комбайн. 
Уотид бакастæн дæу æрдæмæ, 
Фæцан æнæргъудий æндзаст, 
39 

Æма комбайнæй мæ зæрдæмæ 
Ду уæд æргæпп кодтай æваст. 
Тæссæй нæбал зудтон мæ размæлд, 
Гъавтон нимæхсунмæ мæхе. 
Æрмæст «кизгай»... — загьтай мæ размæ, 
Райстай фурæфсæрмæй дæхе... 
Мæхе нæбал дæн уæдæй нурмæ, 
Фесавдæй зæрди сабур цард, 
Ку ’сдæн зарагæ, ку зæрдхъурмæ, 
Ку идзулагæ, ку æнкъард. 
Дæ уарзт байгон кодта мæ зæрдæ, 
Де ’нгас фæттагъд кодта мæ уарзт, 
Хезун æрдзурдмæ алли ’йзæр дæу, 
Ду ба никкиндзæ уис, нифсхаст! 
Ду ба йеуварси мæнбæл зарис, 
Уинис дæ фуни алкæд мæн, 
Мæн ду ме ’рвадæн хорбæл барис, 
Куд æй йе бабæй уæд дæуæн?! 
Мæнбæл ме ’рвади хæццæ дзорис, 
Уæд-ма кутемæйти бухсон? 
Мæ берæ уарзт ди дзилли цори 
Æз давæггагау нимæхсон? 
Æви комбайнбæл дæу будури, 
Зæронд æгъдæутти фудæнæн, 
Йеу хатт æрбакæнон мæ хъури, 
Æнгом нибба кæнон дæуæн! 
Мади зæрдæ 
Мæ цæргæс, мæ бони радæ, 
Ци ’йрæгæмæ дæ, мæ фурт. 
Хезуй, хезуй дæу дæ мадæ, 
Ду фегъосæ ин æ дзурд. 

/*■ 
*& 
Хумтæ ’хсæдгæй, тæвдæ сæрди, 
Тургъи дæтгæй цъеутæн хуар, 
Алкæд азæлуй мæ зæрди 
Нур зæллангдæрæй дæ зар. 
Фал хаттгай, рохснæг изæрти, 
Æз мæ уарзтæй боз фæуун: 
Ба-дæ нигæдтон мæ зæрди, 
Циртдзæвæнæн дин лæуун. 
Уох, тæходуй, мæ хъæболæ, 
Дæ рист мадæн æ фæндон — 
Ку ’ртæхисæ мин изолæй 
Æнæмегъæ сæумигон. 
Ниддæ ’лхъевинæ мæ реумæ 
Æз мæ цийнитæй æнгон, 
Рацæуйанæ унги йеумæ 
Хори тунти æхсицгон. 
Нæуæгдзауæй кæми кастæ, 
Йеци скъолай и бæрзонд 
Цъæх бæлæсти къуари астæу 
Хормæ слæудтæ, — бронзæй конд. 
Адæм, фембæлгæй дæ хæццæ, 
Фæззæгъунцæ дин бонхуарз; 
Дæу алкедæр уоди бæрцæ 
Уарзуй, уарзуй, мæ Батраз. 
Нæуæгдзаутæ бамбурдуицæ 
Æд деденгутæ дæубæл, 
Де ’стур нифсмæ æрбæллунцæ, 
Дæу нимайгæй дæнцæбæл. 
41 

чЕк. 
*Ц 
Макæд тæрсæ ду фегадæй: 
Ду æрхаудтæ мин медарт, 
Фал фæстæмæ исистадтæ 
Бронзæй уагъдæй ду федар. 
Дæ гьæуайгæнæг, зæрдтаг! 
Куд дин кæнон æз мæрддзаг? 
Билгон 
Нихъхъури, ниббатæ кæнунцæ 
Цæхъалтæ билгони тухуаст, 
Æ айнæг уæрагмæ ’ркæлунцæ, 
Фæстæмæ здæхунцæ æд гъаст. 
Цæхъалтæн нæ зонгæй сæ кемæ, 
Билгон æрвгæронмæ кæсуй, 
Нæдæр сæ æлвасуй æхемæ, 
Нæдæр сæ æхецæй æхсуй. 
Уоййау ду: мæ уарзт мин нæ зонис, 
Дæхецæн æнцадæй цæрис, 
Нæдæр мæ дæ зæрдæ исхонис, 
Нæдæр мæ дæхецæй тæрис... 
Гæр?! 
Цудтæн тохмæ — уæ тургъи искудтæ. 
Дзурд дæр мин не ’сфæразтай зæгъун... 
Ругæ надбæл мæ зæрди æфтудтæ, 
Изæрдарти кæнинæ æрхун. 
Æнæ дæу йеу минут дæр нæ уинæ, 
Мæ зæрдау дæ мæ реуи хастон, 
Дæу имисгæй мæлæтмæ цæуинæ, 
Дæу имисгæй мæлæти састон!.. 
42 

^ 
*& 
Ду фæстугъд дæ цæгатмæ фæззиндтæ, 
Æриздахтæн карз тохæй æз дæр, 
Уæддæр ахид бæллинæ дæ уиндмæ, — 
Æнгъалдтон дæ дуйнейти хуæздæр! 
Нæ, нæ ходун де ’мбаргæ æнгасбæл, 
Йес де ’нгаси фæсмони усхъæз... 
Гæр, æз тугъди байзадтæн æгасæй, 
Куд фæммардтæн дæ зæрди уæд æз?! 
♦♦♦ 
Гъуди кæндзæнæ, мæ муддзæстæ? 
Дæсæймаг къласи каст фæцан, 
Уидтан фæстагихатт нæ кълæстæ, 
Æма фиццаг хатт уæд симдтан. 
Уотемæй махбæл исæмбалдæй 
Фашистти ’рбампурсти хабар, 
Тургъи, цума, снаряд фехалдæй, — 
Фæгъгъос æй лæгти финги зар. 
Гъарæй райзадæнцæ æхцинтæ. 
Хъæбæр истухгин æй нæ маст... 
Военкоматæй æд хизинтæ 
Тугъдмæ исаразтан нæ каст. 
Уæдмæ нæ уарзтмæ нæ кизгуттæй 
Æ гъос дæр ка нæ æрдардта, 
Уонæй дзуаппæн ка — искудтæй, 
Ка нин æ зæрдæ лæвардта. 
Фæххизтайуонцæ нæ пъисмотæ, 
Не ’мварс ун адтæй сæ фæндон. 
Уæд нин иссæнцæ йетæ уотæ 
Æнахур адгин фуруарзон. 
43 

Студтан нæ хъазар бæсти адæ, 
Худтан кизгутти уарзт зинаргъ, 
Фиццаг хатт махбæл æринцадæй 
Сæ йергьæвгæнæг лæгти уаргъ. 
Гъæу нæ фæстети сæццæ кастæй. 
Хоргун гъæугонæй нæ цибæл 
Биццеуи догæ фæндарастæн 
Тилдта æ къох уæд нæ фæдбæл. 
Цæргæс 
Поэмæ 
1. 
Цума нæ цудæй канонадæй 
Йеци рæстæги тугъд æппун, — 
Куд хуасгæрдæнти сабуйрадæ, 
Уотæ æргъос æй гъæурæбун. 
Алке æд зин æма æд хъурмæ 
Гъæуæй гъæдæмæ рандæй, раст 
Цума тугъди æндæр будурмæ, 
Æ тохæн рæвдзæн райсгæй маст. 
Нæ мади дзурдмæ бæгъæнбадæй, 
Ци пъолбæл уадан фиццаг хатт, 
Ци стъоли фарсмæ фурфæлладæй, 
Кодтан бийнонти изæрбадт, 
Уоми бадтæнцæ гитлеронтæ, 
Дарæс хастонцæ тургъитæй, 
Бастонцæ йеци папилонтæй, 
Ластонцæ машинтти цургъдæй... 
Уæд æвеппайди арвгæронæй 
Сцудæй нæ «Як»-и ’ндон тæр-тæр, 
Ку бунмæ ’ртахти нидæнгонæй, 
Ку æ хуæдæхсги искъæр-къæр. 
Цума æй къохæй бунмæ фехстæй, 

«Мессер» æ хауди иссугъдæй, 
Æрхаугæй арви астæу крестæй, 
Фендон æй йе ’стур рæмугъдæй. 
Хаудтæй дуккаг неугæй гъæдбунмæ, 
Æнхъерæнгæнгæй, цæветтон, 
Гъавта нæ зæнхæ нихъуæрунмæ — 
Гъæдæй искалдæй æ пеллон. 
Фал «Як» урдугмæ ниццæйраст æй, 
Арвбæл фæууадзгæй парашют... 
Зæнхæй гæрæхтæ исервазтæй, 
Уæдта фæцæнцæ тухæскъуд... 
Цума нæ нæрдтæй канонадæй 
Уæд карз уæлдæфи тугъд æппун, 
Куд хуасгæрдæнти сабуйрадæ 
Рæфти, æргъос æй гъæурæбун. 
2. 
Тæхæг æрискъиттæй къæласи. 
Уомæ къæразгæй, æ хуæртау, 
Дууæ бæгънæг фæткъу бæласи 
Кастæнцæ, мардмæ кæсæгау. 
Тæхæги зæрдæ ниггупп ласта. 
Æ рист уорамгæй, арæхсгай 
Æхе и фарсмæ исивазта, 
Ракастæй, — гъигæ ’ма катай 
Дувæр кодтонцæ уой ристадæ: 
Дæл ’еци фæткъуй хораууон 
Отряди ’мбурди устур кадæн 
Галстуг ниббаста йе фæндон... 
Сæ уæс будурмæ раскъæридæ, 
Фаста æ мади бæсти сог. 
Къоси æхсири ’нсанст хуæридæ 
Саумæлгъи зармæ. Нарæг, сор 
Фæлмæн къахнадбæл каурæбунти 
Сæ гъар гъæунгти хори тунти 
Йе ’нгарти хæццæ йе зæрдгин 

Цудæй скъоламæ æд хизин. 
Дæнцæн хастонцæ ’й сувæллæнттæн, 
Нæ къоли газет нин уагъта, 
Скъолай фæрстæбæл бæрæгбæнтти 
Æхе финст лозунгтæ сагъта... 
Дæлæ ин йеци фæткъуй рази 
Йеу хатт мæйрохсмæ æ уарзон 
Загъта æфсæрмдзæстæй арази... 
Куд тагъд февадæй сæбæл бон!.. 
Фæскомцæдесон иссæй ами. 
Алли предметбæл хъæбæр хуарз 
Сæрди равардта йе экзамен, 
Фал тугъд фæсседтæй уомæ карз. 
Йе æскъолайæй рандæй бонæй 
Æд уарзт, æд маст æма гъулæг, 
Нура ин иссæй ахæстонæ, 
Исахæст маргъ си ’й æхуæдæг... 
3, 
Цудæй къулухæй цæнгтæ бастæй, 
Хæдони хъуртæ æфтудæй, 
Ругæй идзагæй, æнæ дастæй; 
Æ цæф игонæй йе цудæй 
Дæлгоммæ бахауд каути астæу, 
Цъаммар фашиститæн сæ ласт, 
Сæ хормæ ’рттевгæ кæрдти разæй. 
Рист мæрддзогойни уадау раст, 
Се ’скъуд цъухтохæнти Сосланмæ 
Тургътæй, фæснæдтæй, радугай, 
Цума уæрдуни ласгæ зйанмæ, 
Бæлæстæ кастæнцæ радгай... 
Цума гъæрзтæнцæ пурх хæдзæрттæ, 
Тугъди будури уагъд цæфтау... 
Зин ин рарæхуста æ зæрдæ, 
Зинги æрбамбæлди сугъдау: 
Æнхъирттæ пъолций, бæгъæнвадæй 
Ронбастмæ дзигго силгоймаг 

Худ адтæй дуарбæл цъæх ивадæй, 
Цума игъосункæнуйнаг. 
Сослан дессагæн нæ фæссонт æй, 
Уомæ бауайунмæ гъавта, 
Фал ин прикладæй æ фæсонтæ 
Фашист, басоргæй, ниццавта. 
Æ къахи цæфи арфдæр фескъуд 
Слæудтæй æ зæрди сагъд кардау... 
«Нæййес де ’нгаси тас дæр, гъе скуд, — 
Дзурдта æ меднимæр, ардау, — 
Мæ ахургæнæг, мах ци доги, 
Ци зин сахати æмбæлæн! 
Цæуæн уæраги сæрмæ тоги, 
Уæддæр нæ кеуæн, нæ мæлæн! 
Дæуæй тæссаг турса кæнунцæ... 
Уинис уæлахезон исон, 
Æма гъе уомæн не ’хгæнунцæ 
Дæ сау цæститæ аци бон! 
Фал тугъд скæсæнæй, адæмонæй, 
Цæуй, рæстади тугъд-цитаг, 
Æма ’й карзæй, æнауæрдонæй 
Нæ ниууорамдзæнæй знаг. 
Тæвди, бурдæни реуæй-реумæ 
Нæ бæсти алли кæрæнттæй 
Цæуй нæ адæм тохи йеумæ 
Фашизми нихмæ æмвæндæй». 
*♦* 
Не ’взæрст гъæуи хецау нæ, фалæ 
Тæнбилæ немуцаг майор 
Нæ конд къелабæл бадтæй хъалæй, 
Бадтæй нæ марæг тухагор, 
Бадтæй æфснайдæй, лæгун дастæй. 
Æ сæрмæ, фарсæй, хузистæй, 
Дорæй амадау, Гитлер кастæй, 
Фудгини ссирди æвзистæй. 
Фал дуар байгон æй. Æрбафсарстæй 
Сослан и дуари къæсæрæй 

Æ фурæстонгæй, фурфæлмастæй, 
Æ цæфти тогти хъæбæрæй. 
Цума фæттехъул æй, гъеуотæ, 
Науау, базмалдæй и авар; 
Цума тæрвазæ æ дзигготæй 
Раргъавта ахæст уонæхсар, 
Цума хъæмати зуст фæннæхстæй, 
Æ каст фæссерфгæнгæй, майор, 
Тæхæги ’рттевгæ цæстингасæй, 
Загъта: «Исбадæ-бал, мæ хор. 
Махæн зундгонд дæ уæ газетæй... 
Дæс хуæдтæхæги ни ’ргæлстай... 
Нур зонæ, асс, нæ къохи ке дæ. 
Зæгъæ, ци рауæн æй æвæрд 
Уæ хæстæгдæр авиабазæ, 
Æма дин цард æй уæд лæвæрд. 
Цæрæ дæхецæн сæребарæй, 
Миййаг, дин уосæ ес, тæхæг?..» 
Дзуапп æнгъæлмæ æ сигарæй 
Цæгтæй исуагъта цъæх фæздæг. 
«Æрмæст уæ нихмæ истухтайнæ 
Мæ уарзон дзилли сæраппонд, 
Дæс-ма уи уæддæр ку ссугътайнæ — 
Хуæздæр нæ зонун нур амонд... 
Ду ба, æвæдзи, уарзис сценæ. 
Зæгъгæ, лæгмарунмæ фиццаг 
Ду куд æрцудтæ ’лхæд, гъе кенæ 
Кутемæй исдæ ду уæййаг?.. 
Æза дзурдтаг нæ дæн дæ хæццæ. 
Ку нæ ди корун хатир дæр...» 
Майор исцæйлæудтæй хæбæццæ, 
Цума æ зæрди зир-зирбæл. 
4. 
Мæстæй æ зæрдæ истæппал æй, 
Сугъдæй æ къахи цæф, гиудта. 
Æ сæтæ калгæй, берæгъбалау, 

Думгæ къæрæзгитæй ниудта, 
Бæлæсти сифтæ æ фескъодтæй, 
Цума цъеусори лæбурдæй, 
Цъеутæ стæрсунцæ æмбурдæй. 
Тахтæй æ фуни тохи арфмæ... 
Æ уæргътæ бабæй цæргæсау 
Скъафта гæлдзунмæ знаггин арвмæ, 
Æнахъæл арви æрттивдау. 
Æма сау крестгун хуæдтæхгутæ 
Цурд фездæхунцæ уой уингæй, 
Ку сгупп кæнунцæ мегъурдугти 
Æ пулемети зуст зингæй... 
Берлинбæл калуй масти уæзтæ 
И мед зениткити цирен... 
Райзайунцæ хæдзæртти фæрстæ 
Киуд циртдзæвæнти хузæн хъен... 
Мæнæ уæлахезон паради 
Йе Мæскуй арви ку тæхуй, 
Æма ин, къохтæ телгæй, адæм 
«Ура» æрвнæрæгау зæгъуй... 
Тугъд дæр багъос æй... Æ Зæринæ 
Æ фарсмæ бадуй клуби ’нцад, 
Цидæр æндиудæй ин æд цийнæ 
Ниббатæ кодта аци хатт. 
Вальс ку зилдæнцæ ходгæ, гъазгæй, 
Уæд æ полковник, о, дессаг, 
Æрбагъæр кодта йеу къæразгæй: 
«Сослан, ци фæдтæ?» — фæдесау. 
Райгъал æй. Думгæ нидздзиназуй, 
Скæнуй тугурмæ сонти гæпп, 
Къалатæ хæрдмæ исивазуй, 
Уæдта фæстæмæ — тухгин тъæпп... 
Рист ба, сурх тæвдæ æфсæйнагау, 
Зæрди иннердæмæ гъардта. 
Фал гæс дзатмабæл немуцагау 
Æ къахи истмæ гъæр зардта. 
4 3ака1№|б85 
49 

5. 
«Геройи къохтæ исихалæ!» — 
Сирд-Ганс хъалагъурæн загъта. 
Къанфеттæ цъиргæй, йеци хъалæй 
Æхе диванбæл рауагъта. 
«Тæхæг, дæ марæг мæн æнгъæли. 
Ду ба ирон дæ, фал уæддæр 
Хуæцис Уруси ’нварс. Дзæгъæли! 
Кæми ’й дæ ирони тог, дæ сæр?..» 
Сослан къелайæй исистадæй 
Æ йеугур тухти итингæй, 
Знагау æхецæн исæгадæ ’й. 
Йе знаги уотæ хуарз уингæй. 
«Æз дæн ирон æма ме ’гурцæй, 
Ме ’сонæй хонун дæу ме ’знаг. 
Æрмæст нæ кæрдти кæмтти скъурццæй 
Уидæ дæ хæццæ мæ дзурдтаг... 
Æнæ Урус, æнæ компарти 
Мæнæн н’адтайдæ Иристон. 
Басугътаййайтæ уой цъæх арти, 
Куд æ лæгдæрти, йесгæд бон... 
Цагъар не ’ссайдæ уин! Фал ка дæ? 
Фашист! Ду нæ дæ немуцаг! 
Дуйней исæфт æма æгадæ! 
Мæлæт — уæ нур æма фæстаг! 
Унгæг къахнадбæл къуру таги 
Мах нæ фембалдан, æндæра 
Радзурдтаййанæ уруссагау!..» 
Кæнгæй æзнаги йе хæран, 
Зудта, æ дзурдтæ нæ ’нцæ фагæ, 
Æма æхецæй н’ адтæй боз. 
Цума хуæцунæрвонг хелагæ, 
Ганс исцæйлæудтæй æ фалдзос, 
Наганæй алли сдзурдмæ гъавгæй. 
Фал æй райахæста Сослан. 
Гæрахæй ’рхаудтæй хузи авгæ, 
Фæцæнцæ йетæ ба æнхъан... 
Майори мардæй куд хастонцæ 

/*■ 
*& 
6. 
Сослан не скъолай тургъи астæу, 
Уæлстьол къелабæл ислæугæй, 
Æ къохтæ бастæй арвмæ кастæй, 
Цума æ бунмæ зилдæгæй 
Лæгмар фашисттæ не ’ртеголæ ’й 
Æд автоматтæ ’ма унæр. 
Уадæй æ гъосбæл фуризолæй 
Не ’ндон хуæдтæхгути тæр-тæр... 
Цума æ цонгбæл нæ хуæстæнцæ 
Дууæ фашисти еу лæгау... 
Фалдзос бæрзитæ баргъæфстæнцæ 
Уазал сæлфунæги, хъæзтау. 
Кæмæн скъахтонцæ æ цæститæ 
Фашисттæ, йеци ’фхуæрд, цола 
Ниййерæг мадау тоггъæститæй 
Кастæй Сосланмæ æскъола... 
Æ маргутæмæ ку фендзаст æй, 
Загъта: «Ци хуарз æй уæлахез, 
Цъаммар лæгхуартæ! Сумах астæу 
Йеунæг ирон дæр ке нæййес!» 
Æ бæрзæйбæл ин бафтудтонцæ 
Лæгмарти къохтæй æрвæзæг, 
Къела уæлстъолæй рансудтонцæ — 
Арвбæл байзадæй нæ тæхæг. 
♦** 
Æма ку ’рзелуй гъæуи сæрмæ 
Æд сурх æстъалу хуæдтæхæг — 
Æд цъелæ-мелæ гъæу æ гъæрмæ 
Тургътæй рауайуй иуæндæг. 
Цъундæ цæститæй, къохаууонæй, 
51 

Кæсгæй хуæдтæхæги фæдбæл, 
Цидæр æнахур æхсицгонæй 
Сослан фæуунцæ уой æнгъæл. 
Нур дæр гъæуггæгтæ 
фенгъæлунцæ, 
Цума Сослан æй сæрæгас, 
Æ фæууиндæмæ фæббæллунцæ 
Мæнæугæрдæнти алли анз. 
Цума Цæдес гъæуай кæнунмæ, 
Тæхуй бæрзæндти нæ тæхæг, 
Æрмæст ин гъæуи рауинунмæ 
Нæййес исуайуни рæстæг. 

сМ 
Æ УАРЗТ 
ÆМА МÆ МАСТ 

>* 
*& 
Мæнæ бабæй мæ фиди хæдзари 
Сувæллонау абони цæрун. 
Кæддæрау нæ дзатмабæл хебари 
Халтъама ’хсири хæццæ хуæрун. 
Мæнæ бабæй гъæуггаг фонсæргъæуттæ, 
Уотæ адгин цæгъдгæй сæ синæр, 
Сæ ниллæг сиутæбæл нур мæ гъæумæ 
Руги хæццæ хæссунцæ изæр. 
Изæр 6а истулдта хуæнхти сæрмæ 
Тумбул мæйæ, ссугъдта æй гъæуæн. 
Дæнтти зармæ, бæлæсти сæр-сæрмæ 
Гъæу æргъос æй фæллади хузæн. 
Тургъæ кæнуй ку ’хсири тæфагæ, 
Ку æфтуд дзæгæрæги æсмаг; 
Уæси сæр гъог æсдæруй йе ’взагæй, 
Кизги сæр мадæ фасуй цума. 
Æрцудæнцæ нихæсмæ синхæнттæ, 
Хумгæнгутæ, лимæнтæ йеугай; 
Анзи бакуст кæнунцæ тæрхæнттæ — 
Ци равардта æфсерæй йеу га; 
Пайда ке ’нцæ колхози фусдзогтæ, 
Рагацау идзулунцæ хъæбæр — 
Ке нæбал феддзæнæнцæ налогтæ, 
Сæ уйнаг ке уодзæнæй хуæздæр... 
Мæнæ бабæй мæ фиди хæдзари 
Сувæллонау æхсицгæ цæрун. 
Нæ дзатмабæл æууæнкæ мæйдари 
Халтъама ’хсири хæццæ хуæрун. 
55 

Цъæрæхснæги зурагæ рæузармæ 
Нæ дугъд гъог, синæр цæгъдгæ, рæхцуй. 
Кæддæрау, æ цигъд ахсгæ, фæсдуармæ 
Мæ ниййерæг мæ хæццæ хуæцуй: 
— Нур, биццеу, трактористæй кустайсæ, 
Стур пайда нин хастайсæ дуйней: 
Гъæдæй йеу лух нæхемæ ластайсæ, 
Лæвардтайсæ æхцабæл инней. 
Æ тракторæй къæвда уæд, мæйдари 
Уотæ ласта стур лухтæ Губа. 
Искодта си дессаги хæдзарæ, 
Æлхæнуй нур «Победæ». Ду ба? 
Дæу кæддæр æппæлдтæнцæ гъæуггæгтæ, 
Бæргæ адтæ æгъдаугин, сæрæн. 
Нур финсис киунугутæ. Цæй лæг дæ? 
Киунугутæй нæййес-нæ цæрæн! 
Дæ финсун лæги куст нæ ’й мæ цори. 
Ракæсай дæ фалдзосмæ, гормон, — 
Нæ гъæуй дæ киунугæ Дигори, 
Нæ гъæуй æй дæ уарзт дæр бунтон. 
Аци финсун пайда куст ку уидæ, 
Уотæ зин ку нæ уидæ æцæг, 
Уæд Дигори алкедæр финсидæ, 
Уидæ алли хæдзари финсæг! 
Уæд дæ финстæй, æдта, ци агори? 
Цæбæл мари дæхе дæр, мæн дæр? 
Æндæр куст йердзинан дин Дигори, 
Æндæр куст мин райдайæ, æндæр!» 
«Нæ!» Æрмæст исфæразтон ме ’муодæн. 
Æлхъивтон дæндæгутæй мæ маст. 
Фал куддæр исдзурдтайнæ, гъеуотæ 
Никкудтайнæ богъ-богъæй æваст. 

г* 
*&> 
Хаста æ бæнттæ хоридзагæй, 
Мæйрохс æхсæвтæ — цубурæй. 
Зардта æ сæумæ мæргъти ’взагæй, 
Æ цъæх æрбайзæр — фæндурæй. 
Цума фæллойни цийни хуалий, 
Æ алли хуар дæр нин тахта. 
Къæдзæ буцæутæбæл сау бали 
Цопалгин цæнгтæ æруагъта. 
Кæрдту борфазæй фæссæкæр æй, 
Фæткъу æруадзуй коми дон, 
Гъæдзиндзи сифæ фæхъхъæбæр æй, 
Зæрдæн ци ’хсицгæ ’ссæй аууон! 
Тæрсгæй пурсати сугъди тæхстæй, 
Гæбæтгин насæ уæзбунæй 
Нæ кауи сæрмæ исрæдæхстæй, 
Худтæй йе ’мпулд сифи бунæй. 
Цума йе ’мкосгути хинцунмæ 
Хуартæ ивардта фингæбæл. 
Бæзтæй цъæх нартихуар фицунмæ 
Аги, гъе кенæ цæхæрбæл. 
Сæ фæтæн ходти бор хъæнетæ 
Хори ’нгъалдтонцæ колхозон 
Æма уарзонæй уомæй йетæ 
Нæбал, здахтонцæ уæд се ’ргон. 
Бæрзонд мæнæуæ æрцæйкъолæ ’й. 
Цума уосгормæ, æрвиста 
Гъæумæ цæхъалтæ ходæзмолæй — 
Æндон комбайнти ’рцуд хизта. 
Цудæй ирд сæрдæ ’сгухти кустæй, 
Æсгухти кустмæ идзулдæй, 
Цудæй, хумгæнæгау, æ дустæ 
Рæмбункъæдзтæмæ арф тулдæй. 
57 

♦♦♦ 
Зумæг ма нин мет ивардта 
Æ фæстаг гъизти зинау, 
Фалæ уалдзæг æрбаскъардта 
Гъар думгитæ, бæхгинтау. 
Къолæй дзонæгъбæл гурагæ 
Сувæллæнттау, сæр-сæрæй 
Æргурдæй зумæг цæгатмæ 
Серфмæ гъосинти сæрæй. 
Ралигъдæй уæдта хонсарæй 
Арæхътæбæл къанæуттау, 
’Ма къулдунтæ бæгъæнсарæй 
Райзадæнцæ, зæрæндтау. 
Æрмæстдæр ма фæсрæбунти 
Йе ниййех кодта æхе, 
Ауигъдæй ма хедти бунти 
Калдæй фуртæссæй æ хед. 
Дæнттæ уадæнцæ уæраси 
Ивулд къанæуттау, тузмæг, 
Билтæй калдæнцæ, æма си 
Æхе багæлста зумæг. 
Февналидæ ма билгонмæ, 
Фал рахауидæ, лæстæй, 
Уалдзæг ба ймæ кастæй донмæ 
Къомбох æфтуд бæлæстæй. 
«Фæскуст ба уæ кæд фуни уининæ, — 
Изæрæй йеци цийнæ зудтон. 
Æрмæст фуни уæ хæццæ ’мбæлинæ, 
Æрмæст ма уæ мæ фуни уидтон. 

Мæ цæститæ ку ’рцъундæ кæнинæ, — 
Бæлæутау æртæхйайтæ æваст. 
Къости уин гъар æхсир æркæнинæ, 
Куд уарзтайтæ кæрдзини æнсанст! 
Ку фæсахур косйайтæ бригади, 
Ку уæ хæццæ ’хсæдунмæ цудтæн, 
Ку фиццаг хатт симдтайтæ уæ ради, 
’Ма уæбæл зæрдибунæй худтæн, 
Ку нæуæгæй йефтонгæй цудайтæ 
Устур тугъдмæ: «Нæ мадæ, не ’мбал, 
Макæд ’ско! Зиндзинан дин!» — дзурдтайтæ, 
Уæ хъуритæй æруинæ игъал. 
Фалæ бабæй дуйне исæмхæццæ ’й, 
Тугъди тасæй уæ мæтæ кæнун: 
Фæллигъдæй тугъди коййæй мæ фун, 
’Ма нæбал æмбæлетæ мæ хæццæ». 
Лæгæмпурсти агъоммæ 
Лæгæмпурсти агъоммæ 
Сагъæсгин зин сахати 
Æринкъард уæн комкоммæ 
Нæ рæстæгмæ бунати. 
Бакæсæн зæрдæдзоргæй 
Лæгæмпурсти агъоммæ, 
Раст цума æнæзонгæ, 
Хуæнхти сæрти не ’сонмæ. 
Нæ фæсте ци фæснæдтæ 
Ниууагътан мардидзагæй, 
Нæ фæсте — цæфсгæ гъæдтæ 
Сæ æнод сугъдæсмаги, 

Нæ фæсте — нæ цъететæ, 
Дæнтти фарсмæ къулдунтæ, 
Фонсгин хезни горцъетæ, 
Æнæ ист хуари хумтæ; 
Нæ фæсте — нæ фидтæлтæ, 
Нæ цæрдæг сувæллæнттæ, 
Киндзæхсæви кувдтæлтæ, 
Нæ фæрнуг бæрæгбæнттæ, — 
Лæгæмпурсти агъоммæ 
Нæ разæй ислæуунцæ 
Кæсгæй махмæ комкоммæ, 
Федæн бон нин исунцæ. 
Лæгæмпурсти æхст дæргъæ 
Æй цубур нæ бауадæн, 
Лæгæмпурсти æхст уæрхæ 
Æй унгæг нæ мæстадæн. 
Зæнхи ’муæзæ фæуунцæ 
Æ катай, æ ристадæ, 
Фал æносмæ цæрунцæ 
Æ лæггадæ, æ кадæ. 
Кæд унгæг æй, уæддæр си 
Дууæ доги цæунцæ, 
Кæрæдземæ усхъæзи 
Дзæхстæрвонгæй лæуунцæ... 
Сгуппæрвонг æрдзи ’ргъоси, 
Æнæгацц тæлфгæ ’нцади 
Лæг имисуй æ уоси, 
Æ зæнæги, æ мади... 
Æз фатау ку рахезон 
Знæгти реути абони, 
Уæд æрмæст уæлахезон 
Цард мæ къохи ’й ме сони. 

*& 
Уæд æрмæст бахъæртдзæнæн 
Мæ фиццаг уарзт — рæсугъдмæ, 
Ке сæрбæл бацæудзæнæн 
Æз ци фæнди зин тугъдмæ. 
Тамбимæ 
Мæ зундгин æмдогæ ’ма æмгарæ, 
Мæ федардæр лимæйнади ’рдхуард, 
Раст цума мæ фиди гъар хæдзарæ, 
Æримисун не ’взонгади цард. 
Фæндзæймаг къласи кæмидæр мин 
Æмдзæвгитæ амудтай финсун, 
Æз мæ финст бавдесунæй æфсæрми 
Уæд дæуæй кæнинæ, имисун. 
Мах гъавтан исунмæ æд æруагæс 
Стур поэттæ, фалæ рагацау 
Нур райстан нæхемæ дзилли сагъæс, 
Мах иссан йе ’сони æнгъæлдзау. 
Нæ фиццаг уарзони уæрзтитæбæл 
Не ’саразгæй зар, æгæр-мæгур, 
Нæ фудхуз биццеуи усхъитæбæл 
Тугъди уæзæ æривардтан нур. 
Сабиадау ниггæлстан нæ сæнтгæ, 
Кизги уарзт нин уодзæнæй уйнаг, 
Фал нæ дзилли кадгин зин нисæнттæ 
Æнцæ нур нæхецæн кæнуйнаг. 
Нур бæллун истох æма финсунмæ, 
Фал йеу фарстæй ракæлуй мæ хед: 
Тугъд нæ уадзуй стур поэт исун мæн, 
Æви тугъд мæнæй кæнуй поэт?!. 
61 

^ 
*ч 
Нæ феронх ун лæги нифс, мæ гæдзи 
Лæгдзинадæ, мæ зæрдтаг финст дæр, 
Фал бæгъатæр исунæй, æвæдзи, 
Æй æцæг поэт исун зиндæр. 
Уæн дзиллæн тугъдонтæ зæрдихаттæй. 
Уæн æ нифс æма æ тохмæ седт: 
Дзилли сæрбæл тохæг ка нæ адтæй, 
Йе нурма нæма иссæй поэт! 
Æнцæ уосгинтæ нæ ротæ. 
Æз сæ астæу — йеунæг йеу, 
Мæ гъуддаги кенæ уотид 
Мæн фæххонунцæ биццеу. 
Æмсæр ан не ’ндон æфсади, 
Гъе уæддæр син мæхуæдæг 
Сæ биццеути кæстæйрадæ 
Дæн ирон зæрдæй дæттæг. 
Стур æхсицги рæсæнуати 
Мах феронх уæн нæ фæллад, 
Раст цума нæхе бригади 
Мах бамбурд кæнуй рæфтад. 
Тугъд нæ, фалæ кизги уарзтбæл, 
Уоси сайдбæл ’ма сæрдæй 
Циргъ цæвæгæй хуаси карстбæл 
Уæд фæдздзорунцæ зæрдæй. 

Ка ке уарзта, ка куд уарзта, 
Ба куд кодта фиццаг хатт, 
Æ уарзони куд æрхаста, 
Куд иссæй уæдта салдат. 
’Ма си алли лæги цард дæр 
Æй хеон æма хæстæг, 
Æй алке дæр мæ бæгъатæр, 
Бæстæн сабур цард хæссæг. 
Мæ фидау мин фæттæрсунцæ, 
Нæ мæ уадзунцæ мæтъæл. 
Раст цума фæффæдзæхсунцæ 
Сæ бæгъатæр цард мæнбæл. 
«Сау биццеу, — зæгъуй Махиня, — 
Украини дæу, мæ хор, 
Хондзæнæнцæ украинаг, — 
Махмæ ’рмæст æрцо уосгор». 
«Къæдзæ финдз дæбæл ку уидæ, — 
Дзоруй æцæгау Ашот, — 
Сомехаг кизгай зæгъидæ: 
«Таймураз-джан, ду — мæ уод!»... 
Сæ зæнхæбæл некæд адтæн, 
Фал иссæнцæ мин уарзон, 
Раст цума си заргæ хаттæн, 
Сабий бонтæ æрвистон. 
Æз айдагъ Ирæ нæ, фалæ 
Дæн сæ йеугурей салдат 
Йеудзинади уарзтæй хъалæй, 
Куд æзнагбæл æхсгæ фат. 
Уони уарзти йеудзинадæй, 
Уони маст æма нифсæй, 
Мæ бæстау, ме ’взонгдзинадæ 
Æнæ басæтгæ иссæй. 

Украинаг æхсæвæ 
Нæма фæууиндæй ауæхæн æхсæвæ, 
Мах уомæ хорнигулди бацудан. 
Идард фæсте байзадæй мах æхсæвæр, 
Нæ уæгъдæгонд гъæугонбæл зæрдæргъæвæй 
Мах размæ фæццæй хонуй нæ нисан. 
Будуртæ, цæф тугъдонтау, карз гъæрзунцæ, 
Дæлвæзти тар нигъгъос æй, къæрнихау; 
Уорскъах бæрзитæ ба, лæугæй, цæфсунцæ, 
Æма сæ содзгæ цæнгтæ æркæнунцæ 
Зæнхæмæ мард салдати гæрзти хауд. 
Хæдзæрттæ сæ пеллонæй, фурæфхуардæй 
Æдзоргæ арв, тогау, схурстонцæ сурх. 
Мæнæуи тарст цæхъалтæ сорæг артæй, 
Цума сахуардæй ледзæг кизгæ - ’нгартæ, 
Ледзгæй, кæнунцæ сæ нæмгутæ пурх. 
Гъæунги ауигъд лæгти цæсгæнттæмæ 
Нæййес скæсæн. Се ’мбуйгæ сугъдæсмаг 
Кæнуй мæн хъан. Цума фæййервæзæнмæ, 
Смотун мæ дони мæцъæл къохмæрзæнмæ, 
Фал неци. Смаг — мæнæн дуккаг æзнаг. 
Фал йеци арт нæ’й уотид арт, лимæнтæ, 
Æй йе нæ дзилли æнæ ’рхусгæ маст. 
Нæбал уорамунцæ ’й нæ цъæх бæрзæндтæ, 
Нæбал цæуй нæ зæнхи цъæх фæтæнти 
Æма хъæртуй уæларвмæ нур æ гъаст! 
Мæ ротæ нæ ’й нуртæккæ идзулагæ, 
Йегъау ихæс нæ размæ нур лæууй. 
Фашизм ссугъта нæ зæнхи тумбулагæ, 
Æма мах ба æгас дуйней дзилагæ 
Æ фесæфтæй йе ’ргъæв кæнун гъæуй. 
64 

^*- 
*& 
Цудæй йеу бонæ сах къæвда, 
Ниудта нæбæл гъизт уадæ, 
Цæсгонбæл йехи æмбæлдау, 
Ту ’рбакиндау — æнадæ. 
Цæсгон къæвдай цæфæй тæхстæй. 
Донеци уæлбилгæнтти 
Къудурти уæнгæ цалх нæхстæй 
Лæудтæнцæ стад фургæнттæ. 
Нæбал зиндтæнцæ адæмæй 
Фалдзоси арвгæрæнттæ, 
Цума си æринбурд киндæй 
Æгас дуйней зинбæнттæ... 
Дзиллæн не ’нцадæй æ унæр, 
Æ цуд, æ хуфт, æ нæгæ, 
Цума нæ уардта æппундæр, 
Феронх си æй æ уæгæ. 
Знæгтæ сæ ’хстонцæ уæлдæфæй, 
Уæддæр, цума къæвдайæй, 
Нæбал лигъдæнцæ хæлæфæй 
Фæснадмæ фуркатаййæй. 
Кодта сæ хеди тæф къæвда, 
Будур, тар арв, кæрз хæрдæ. 
Сæ къуæлли къæхти буни ба 
Къинсау ’сгъар æй лæкъæрдæ. 
5 3ака1№1685 
65 

Бæхтæ сæ уæргътæ хæрдæбæл 
Ку цид райвазиуонцæ, 
Уæд сæ уæраги сæртæбæл 
Хатгай ’рбабадиуонцæ... 
Уидтон гъеуоци миллион 
Цардей æхсæн йеу уоси. 
Дардта гъæбеси сувæллон 
Нæхст танки ’змæнст фалдзоси. 
Адтæй æхсаргин æ цæсгон, 
Арвау — йе стур цæститæ — 
Фæтæн, сæнт цъæх æма игон, 
Дзурдтонцæ сæ мæститæ. 
Къæвда йе ’нгаси дæр уардта, 
Уæддæр цидæр бузурти 
Æнгон æфснайд тухтæй дардта, 
Уйнаг бонау, æ фурти. 
Думгæй ратасидæ бæрзау, 
Фудхуз зиндтæй къæвдати. 
Хизта уæззау тугъдæй, хуæрзаг, 
Æ уонæхсар салдати. 
Æ фурт къæвдамæ, думги ’хсæн, 
Уазали, æнæхуæрдæй 
Уæхæн цъæхахст кодта, уæхæн, 
Æма тудта мæ зæрдæ. 
Йеци кæунæй нæ ’й гъæрдæр, 
Тæссагдæр нæ ’й мæ цæсти 
Нæдæр снаряди ’мбухт, нæдæр 
Зинг фæтти скъот мæ фæрсти. 
Цæун уой цæсти сугти цуд, 
Уой куд багъос кæнунмæ; 
Уой тункъур рости ’хсæн æ худт, 
Мæхе цæстæй уинунмæ. 

*& 
Цума гъеуоци сувæллон 
Ме ’сон æй; 
æ цъæх цæстæ. 
Ниййерæг ба æй мæ тугъдон, 
Уарзон, нифсгин цæф бæстæ! 
♦♦♦ 
Рандæй уæззау тугъд йехуардау 
Æд арви ’рттивди кононадæ, 
Æма æд гæрзтæ салдатау 
Махмæ сиздахтæй сабуйрадæ. 
Фал хор ци ’рдигки нигулуй, 
Уоми — фæллонгун адæймаг дæр; 
Зихъир дæндагæй си истуй 
Дуйней тугъдтити æнаггагдæр. 
Кæд нин æ уотид кой дæр ма 
Хæссуй стур тас, хезуй не ’уони, 
Уæд мади хурфи фурт нимад 
Фæууæд тугъдон лæгбæл абони. 
Кæд знаг хæссуй не ’рæзтмæ фау, 
Махмæ февзедуй исæвдадæй, 
Уæд нæ Цæдеси сабуйрадæ, 
Цæрæд гæрзарæхст салдатау! 
Тæгæр 
Устур бæрæгбони Тæгæр 
Кувди баниуазта æгæр. 
Нæбал бафæсмардта Дудари — 
Сæ мæнкъæй артели сæрдари, 
Гъе кенæ ’й рангъалдта æндæр. 
Сбадтæй æ хуæдфарсмæ Тæгæр. 
Æхемæ ’рбалвасгæй сæрдари, 
67 

ч^ 
Загъта ин æ гъоси: «Дудари 
Гъæлайæн дуйнебæл нæййес. 
Нæ зонуй нæ зæрдæ, нæ ес. 
Мæнæй косгутæбæл ци ’йгъосуй, 
Кæмæн уи ци аргъ искæнон — 
Æ сæр æндæр хузи нæ косуй, 
Гъеуотæ гъæла æй бунтон... 
Артели сæрдари сæрдар дæн! 
Дудар 6а адæммæ нийдард æй!.. 
Æрмæст мæ сæр ма си, мæ сæр, 
Уæгъдæ ку исуидæ уæддæр»... 
Дудар ин: «Де ’ргон дзурд æнцон æй, 
Загъта, — дæ сæр ба дин æгæр 
Исуæгъдæ кæндзæнæн, уой зонæ»... 
Æма иннæ сæумæ раргом æй: 
Кустæй сурд æрцудæй Тæгæр. 
♦♦♦ 
’Рфæни фæд ниуурдуг æй гъæубунмæ 
Гъæмпæ ласæг уæрдунти фæдау, 
Раст цума йбæл æ зонгæ фусунмæ 
Гъæумæ ’рхаста æхсæвæ йе ’гъдау: 
Æрсагъта арвицолпи нæ кауи 
Гъæдæрдæмæ не ’нгарæ ’мбалау: 
Æнæзмæлгæ уорс фæлми фæскъауи 
Мæйи тунтæ æууелуй галау. 
Мæйæ сдæруй цъетети тæрнихтæ, 
Ниннимæхстæй гъæунгти мæйдар, 
Дзæхæрай нартихуари хъæлнигътæ 
Нихъуæрунцæ сæ сосæг хабар. 
Æнæ зар, æнæ худт, æнæ думги 
Гъæу хатгай уоди хуасæ фæууй... 
Æрмæстдæр еу бæласæ гъæунги 
Мæнмæ ’рмæст æнгъæлдзауæй лæууй. 

•** 
*& 
Тугъдæй сиздахтæй сау лæхъуæн. 
Цума æхсæви рæсæнуати 
Цубур рæстæгмæ æрлæууæн, 
Æ гъæу бангъалдта ’нцад сахати. 
Уогæй тугъдонæй фæлмастдæр, 
Кастæй хæдзарæ тургъи тармæ. 
Еунæг акъадзи æрмæстдæр 
Кодта сæудари лæуд сæ дуармæ. 
Хизта æ мадæ уой æцæг, 
Æхсæвæ-бонмæ сагъæсгæнгæ. 
Рандæй хæдзарæй, мæгурæг, 
Æ сау цæститæ не ’рихгæнгæй. 
Æрмæст фæскарз тугъд æрхизтæй 
Фидæ фашизми ауиндзæнæй... 
Лæхъуæни зæрдæ куд ристæй! 
Кодта стур мæтæ, куд цæрдзæнæй. 
Æ цæстисугтæ нихъуардта 
Кæрдзин æма гъæдиндзи хæццæ, 
Уæддæр зæрдитæ æвардта 
Æхецæн ейæ æнæбæрцæ. 
Уогæй е ’сонмæ разæнгард, 
Хизта бригади кусти радæ. 
Нæма лæдæрдтæй, е ке ’й цард, 
Æхуæдæг ке æй сабуйрадæ. 
69 

♦> ♦> ♦> 
Адтæй раст цума æзинæ... 
Нарæгкъах бæхтæй бригади 
Нартихуар похци кæнинæ 
Фадугтулдæй, бæгъæнвадæй. 
Хумæ цъæх фæлмæн сир-сири 
Хонхрæбунтæмæ хъæртидæ, 
Бетъина æма æхсири 
Зæрдæйесгæ тæф кæнидæ. 
Цурд зæрбатгутæ æндзæрти 
Мæ фалдзости зелиуонцæ; 
Алли къахисти сæ сæртæ 
Бæхтæ арфау телиуонцæ. 
Нур ку сиздæхун мæ гъæумæ, 
Рафецаун мæ будурмæ, 
Фæнди рæфти, фæнди сæумæ, 
Æз цийнæй исун мæ хъурмæ. 
Раст цума ми мæнкъæй раздæр 
Ме ’нæфæнзгæ сабийадæ, 
Похци ласгæй хумти астæу, 
Байевгъудæй бæгъæнвадæй. 
♦> ♦> ♦> 
Бæлццон силгоймагау, бæласæ лæууй 
Фæснад гæни хуми кæронмæ. 
Бæрзонд нартихуармæ цибæлæй кæуй, 
Æ сæр ку бателуй бæлццонмæ. 
Æ фарсмæ — цъæх хумтæ, æ сæрмæ цъæх арв 
Низзарун æрвонг æй лæфийнæй. 
Зиннуй æ сифтæрти æзмæлди æ йарф 
Нимæхсгæ æрхун, æ ниццийнæ. 

*& 
Тæвди æ аууони æрбадуй бæлццон, 
Слæууй æвеппайди къæвдай дæр. 
Сæттуй нин нæ уæгæ, дæттуй нин æнцон, 
Фал ами кæцæй фæззиндтайдæ? 
Кæд кизгæ, сæ хумтæй сæхемæ цæугæй, 
Бæлццон лæгти къуарбæл фембалдæй 
Æма син над ратгæй, гъе уоци лæугæй, 
Цъæх бæрзæ бæласæ фестадæй. 
Сонет 
Ес знаг. Не ’сбадуй пихсаууони, 
Нæдæр нæ надмæ е æд фат, 
Нæ фæд н’ агоруй æнафони, 
Уатмæ не ’рбахсуй æ гранат. 
Ес знаг дæхеми. Евгъуд бони 
Нурмæ цæрагæ фæстезад. 
Цума дæ тæккæ уæрдундони 
Рагон æфсади уагъд салдат. 
Ду 6а ’й агорис зæрдихæлдæй 
Н’ астæу æма ни знаг æнгъæл дæ 
Бæлвурд нуртæккæ дæр фондзей, 
Дæ гурухситæ дæ ’хсинунцæ. 
Уоййау цæсгомбæл нæ уинунцæ 
Дæ дууæ цæсти кæрæдзей. 
Ци зин æй, ци, кæрæдземæй 
Ун идарди! Æй хъурдох. 
Фал дæ, мæ зæрдау, мæхеми, 
Ду мæ хæццæ дæ æдзох. 
71 

ч2к 
Ахид рацæун будурмæ, 
’Ма цума фæууис ме ’нварс, 
Æз фæдздзорун дин мæ хъурмæ, 
Мæ гъудитæ ’ма мæ уарзт. 
Фал ду дæр мæйрохс изæрти 
Мæнмæ фæккæсис æнгъæл; 
Уарзтбæл ард хуæрис дæ зæрди, 
Ке не ’ййевдзæнæ мæнбæл. 
Æнæдзоргæй, æнæ ’мбæлгæй, 
Зæрдæй зæрди лæдæрæн, 
Кæрæдземæ бæлгæ-бæлгæй, 
Кæрæдземи мах цæрæн. 
♦♦♦ 
Ду цо мæ фарсмæ федар зæрдæй. 
Нæ уарзт, не ’ууæнки нифсæн цо. 
Фæнди лигъз надбæл, фæнди хæрди 
Нæ зин исуодзæнæй æнцон. 
Æз дæн мæгур де ’ной. Мæ царди 
Мæ мулк мæ зæрдæ ’й, фал е дæр 
Дæу æй мæ цийни, мæ нинкъарди, 
Ку æ бустæги афтедæй. 
Æз дæн де ’ной къуæтти. Уой асæ 
Æнæ æвзаггин, æнæ хъур, 
Цума æнæ сифтæр — бæласæ, 
Æнæ фæндурдзæгъдæг — фæндур! 
Фæххил’ ан. Тухгин хилæ фæцан, 
Æз дæуæн де ’нæуинон фестадтæн. 
Ду кодтай мæн алцæмæй хæран. 
Фурмæстæй фудкондзухæй нийвадтæ. 

Раст цума ду н’ адтæ ду - æндæр, 
Æнæзонгæ ци ’ппæлдтæ алкæддæр, 
Уой фаудтай, къæхтæй ибæл ниххаттæ. 
Ци амонд аразæн еузæрдуг 
Æмкустæй, стур уарзти рæсугъдадæй, 
Уой схудтай метæй амад мæсуг, 
Уой схудтай фудзунди сонтдзинадæ. 
Ка нæ мин нæ бавзурста мæ тухст, 
Зинти ’хсæн мæ хæццæ ка нæ цардæй, 
Сгухтмæ мин ка н’ аразта мæ бухст, 
Раст уоййау мæ ’вгарстай æнæ кардæй. 
Къуæттиау, æз нецибал дзурдтон, 
Раст цума фиццаг уинд силгоймагмæ; 
Æз уæддæр не ’рæзгæ цард уидтон, 
Кастæн æз нæ нури исуйнагмæ. 
Нæ рохс уарзт истайнæ æз уæлдæр, 
Дæ катай, дæ маст ди фæссурдтайнæ, 
Фалæ ду уæд н’ адтæ ду — æндæр! 
Æндæрæн мæ уарзт уæд куд дзурдтайнæ!!! 
Гъизт зумæги дæр мæ къохи 
Мет ратайуй, мет фæддон уй, 
Æфсæйнаг дæр ма мæ къохи 
Зинг ку фестуй мæ фæндонæй. 
Цæхæрцæстæ, рохснæг рос дæ, 
Гъар фæлмæн тунтæй идзаг дæ... 
Гъеуæддæр, æдта, ци мет дæ, 
Ци ’нæтасгæ æфсæйнаг дæ! 
73 

♦♦♦ 
Уатмæ бацудтæ айфонмæ... 
Уæ гъæунги ма лæуун. 
Уорс акъадзити аууонмæ 
Цийнæй сосæггæй кæун. 
Мæн фæндуй сатæг мæйрохси 
Дæ къæразгæмæ кæсун, 
Ун дæ фарсмæ мин æноси, 
Мин æноси еумæ ун! 
Куд цæуон уæд æз, ме ’фсарæ, 
Мæ хæдзарæмæ, зæгъай! 
Кæд дæ хæццæ мæ хебарæ 
’Ма мæ зæрдæ фæххастай! 
Исдæ æнæсагъæс, кæсис æндæртæмæ, 
Кæсис æндæртæмæ сæлхæр, 
Æма си алкедæр цæуй дæ зæрдæмæ, 
Цæуй дæ зæрдæмæ хъæбæр. 
Цума си алкедæр дуйней зундгиндæр æй, 
Дуйней рæсугъддæр æй бæлвурд; 
Дæ бæлд сæ уинунмæ уадæй тухгиндæр æй, 
Зарæй зæрдтагондæр дæ дзурд. 
Уонæй. алкæмæн дæр дессаги лигъстæмæ 
Зæгъисæ зæрдтагæй: «Уо мæн!». 
Гъеуотæ цæунцæ дæуæн дæ зæрдæмæ, 
Мæн ке нæбал уарзис, уомæн! 

•* 
*& 
♦♦♦ 
Фæстæмæ фæккæсæ, фæснадæй 
Кæсун дæ фæстети, мæ уарзт. 
Фестадтæн æнгъæлдзаудзийнадæ, 
Фестадтæн цæстити æртдзаст. 
Куд арф банимахстай де ’нгаси 
Мæ бæлд, мæ нисантæ, мæ уарзт! 
Мæнæн дæ зин райсæн арази 
Уидæ дæ фæстæмæ фæккаст! 
Фæккæсæ еу ести рæуонтæй, 
Æма дин ци фæнди ихæс 
Нæ дзилли сæраппонд уарзонæй 
Ардау искæндзæнæн æнхæст. 
Фæккæсæ еу ести рæуонæй 
Еу хатт фæррæдуйæ хеваст. 
Æдта, куд нæ зонис, размæ мæ ке хонуй 
Дæ еци фæстæмæ фæккаст! 
Куд хъæбæр базæронд дæ, мæ мадæ! 
Куд цола дæ æма куд æфхуæрд дæ! 
Бегарай куст, фуд незти ристадæ 
’Рмæст уионцæ де ’нгарæ æрдхуæрдтæ. 
Сувæллонæй ду лæгмæ æрцудтæ, 
Стур бийнонтæн хуйунмæ, æхснунмæ. 
Кизги бонти рамардбæл фæккудтæ, 
Сæ гъог доцгæй, кæвдæси рæбунмæ. 
Лæвардтай цагъайрагау дæ тухтæ. 
Сæ хилтæй куд фæттарстæ, мæ хор, ду! 
Цирагъау, сæ хæдзари фæссугъдтæ, 
Сау зæнхау, сæ гъæуæгти ниссор дæ! 
75 

Ч&. 
*Ч 
Цæстисугти æмхæццæ æхсир мин 
Фæддардтай уарзти хæццæ, не ’ртастай. 
Уæд дæ рист, дæ рæстзæрди зир-зир ми 
Мæ дзиллитæн фæндур исаразта. 
Куд раздахон дæ еци «хухотæ», 
Дæ кизгон фæткъурости лигъз фазæ, 
Дæ фæсонти идзаг сау дзигготæ, 
Дæ цæстити таведзæ ирд гъазæ? 
Ку дин дарон цирагъ мæ дæндагæй, 
Ку хæссон дæ мæ къохти къанфеттау, 
Гъе уæддæр дин дæ хуæрзтæ гъуддагæй 
Неци хузи ес царди бафедæн! 
Кæд мæ кизги уинай дæ «хухотæ», 
Дæ цæститæ, дæ берæ уарзтадæ, 
Дæ фæсонти идзаг сау дзигготæ, 
Уæд æрмæст раздахтон де ’взонгадæ! 
Бухарходæ 
Е никкæнуй бухарходæ, 
Нийсикъо кæнуй хъæбæр, 
Гъеуæдта æхе, тæходуй, 
Схонуй алкæмæй лæгдæр! 
Уæхæнбæл мин ду фæхходæ, 
Ма фæккæнæ æрмæст дес: 
Ейæ хæссуй бухарходæ, 
Фал ибæл сæр ба нæййес! 

Кæд ибæл сæр ес, уæддæр æй... 
Ходи къудурау æй е: 
Ревæд ходæй ревæддæр æй, — 
Зунди морæ си нæййес! 
Уобæл фенбæлгæй, ма ’сходæ, 
Фал дæ ку гьæуа цидæр, 
Уæд ин бафæрсæ æ ходæ: 
Ходæ уомæй æй лæгдæр! 
♦♦♦ 
Иуазæгуарзæг æй Габол: 
Дæубæл нийдзулуй æнæбæрцæ — 
Æрмæст ку ’рбахæссис дæ хæццæ 
Д’ арахъ, дæ финги харз, дæ дзол. 
Дæ бон кæд уотæ нæ’й, уæдта, 
Дæуæн фусуни ’гъдау дæтта? 
Фæууй де ’стъолбæл игьæлдзæг: 
Дæубæл уфсуй, кæнуй мин зари, 
Дуйне дæр дин дæттуй лæвари, 
Цъофуй гъеуотæ зæрдхæларæй, 
Цума дæ номбæл дæ хæдзари 
Кувд исаразуй æхуæдæг! 
Уардта æхсæвæ æнæскъунгæй. 
Адтæн фурдзæлвæ донластау. 
Æма нæ ’хсæви уомæл думгæ 
Еу толдзи бунмæ æрхаста. 
Хустæн цинели. 
Дæу мæ фуни, 
Æна, æхсицгæ фæууидтон. 

Кудтæ нæ цъифæ каурæбуни, 
Нæбал мин адтæ цæунгъон. 
Мæнбæл æставд æртæх нæ, фалæ 
Калдæй дæ содзгæ цæсти дон. 
Мæ сæрмæ толдзи ме ’ригъали 
Сæумæй ду адтæ, — æнгъалдтон. 
Схуста мæ зæрдæ маст æ туасæй, 
Уардта еудадзугæй хъæбæр. 
Æна, ма тæрсæ, топпи хуасæн 
Нæййес хулуй ниууæн уæддæр! 
Фæдзæхст 
Тугъди циренæй, мæ бæстаг, 
Здæхис цæфæй уæхемæ. 
Мæнæй фæххæссæ мæ зæрдтаг 
Салани дзурд нæхемæ. 
Кæд уа мæ фидæ сæрæгас 
Æрдзорæ ин, ме ’нгарæ, 
Не ’взонг зæрдити уарзт, нæ тас, 
Нæ нифс æма не ’хсарæ. 
Зæгъæ, нæййес мæнæн æппун 
Рæстæг писмо финсунмæ. 
Æрмæст мæ фуни фæццæун 
Æ хæццæ æхсæдунмæ. 
Зæгъæ, нирругæ кæндзинан 
Налат æнауæрдон æзнаги 
'Ма бабæй хуасæ кæрддзинан 
Колхози фонсæн уæд Даргътаги... 
Ду фæууиндзæнæ, мæ синхон, 
Мæ сау æрфуг мæйдзæсти. 

Æрдзорæ уомæн дæр æргом 
Мæ сагъæстæ мæ бæсти. 
Фæрсæ ’й, ци косуй, куд цæруй. 
Мæнмæ, фиццаг куд уидæ, 
Уоййау абони дæр бæллуй? 
Мæ нихмæ ма ’й æ фидæ? 
Зæгъæ, æдзох æй имисун, 
Кæнун ибæл æнвæрсгæ. 
Æрмæст нæ уарзтæн фæттæрсун, 
Мæлæтæй дæн æдæрсгæ. 
Хæссун мæ дзиппи æ хузист, 
Хатгай кæсун имæ нимæхсгæ. 
Æз дæн уой фæрци фатæй хизт, 
Мæхе ибæл кæнун фæдзæхсгæ... 
♦♦♦ 
Гæр, уæддæр уæхæн уæззау сахати 
Ду цæмæн сиййевдзи дæ мæнбæл?! 
Мæлæтбæл æдосæ цалдæр хатти 
Бурсти ’хсæн фæууинæ хæрхæмбæлд. 
Рагæлстан æзнаги еу бунатæй, 
Фал нæ роти ’мбес фæцæнцæ мард. 
Гæр, уæддæр мæнбæл уæхæн сахати 
Ду цæмæн сиййевдзи дæ, мæнгард? 
Уарзти ард ду ести нæ бахуардтай, 
Ести мин мæ зæрдæ нæ истай, 
Ести мин дæ зæрдæ нæ равардтай? 
Æви дин фегадæ дæн, кизгай! 
Куд зæгъон мæ маст æма ристадæ 
Мæ лимæнтæн, о, æгæр хуæрзконд?! 

ч2к 
Етæ дæу худтонцæ уарзти кадæ, 
Етæ дæу худтонцæ мæ амонд. 
Фал мæ зин, мæ кади тохи хæрди 
Дæ зæрдæй ду разиндтæ тæссонд. 
Мæн фенамонд кæнунæй дæ царди, 
Гæр, ду 6а иссердзæнæ амонд! 
Мæ амонд дæттун нур мæ бæстæмæ: 
Е нурма нæма ’й бозгъон мæнæй. 
Ку хауон, мæн сесдзæнæй фæстæмæ, 
Ку мæлон — игас мæ кæндзæнæй. 
Уобæл баст мæ уарзт æма мæ бæлдæ, 
Уобæл баст мæ цард æма æнгъæл. 
Зини дæр, цифæнди нæдтæбæл дæр 
Е некæд сиййевдзæнæй мæнбæл! 
Нур дæ уарзт нæ, фал цума дæ мардбæл, 
Мæ лимæнти сосæгкæй кудтæн. 
Мæ цинели цъæх дусæй фæснадмæ 
Цæстисугтæ расæрфун уæддæр... 

<ж 
Æ РÆСТЗÆРДÆ 
ÆУУÆНКÆ 

Сæйраг бæгъатæр 
Йе ’гурци сахати нæуæг сувæллон 
Бунтон куд раздахуй æхемæ 
Æ мади гъудитæ æма рохс фæндон, 
Уоййау мæ æрбайсуй еу темæ. 
Феронх ун фалдзости цъæх æрдзи рæсугъд, 
Уайуй мæ цæстæбæл араугæ, 
Дуйнебæл æнæбафедаугæ 
Мæлæти æма баргин царди стур тугъд. 
Фашизм, создгæ артау, тугъд махмæ схаста 
Æ сау хуæдтæхгути, æ танкти, 
Нæ зæнхæ, нæ æрвтæ бомбитæй хуаста, 
Цудæй нæ сахарбæл атаки. 
Фашизм рамардтайдæ нæ царди ирæзт, 
Байстайдæ нæ зæнхæ, нæ бартæ, 
Ирæй искодтайдæ федар къарц Ирæн, 
Уæларт басугътайдæ нæ зартæ. 
Фал еци стур тохи мед арти цæхæр 
Нæ фарсмæ федарæй систадæй 
Советти Цæдеси сæйраг бæгъатæр — 
Адæнти æнсувæрдзинадæ. 
Æндон кæд ниттадæй, уæд мах нæ тадан; 
Кæд зинг фæххусидæ рæстæгмæ, 
Уæддæр нæ фæххустæй нæ маст, — ирадан, 
Уидтан нæ уæлахез хæстæгмæ. 
Фашизм фенæхай æй зæнхæй, уæлдæфæй, 
Æма нæ зæнхæбæл нæ фæзти 

Æ тог ка нæ калдта, ка нæ фæццæф æй, 
Нæййес уæхæн адæн нæ бæсти. 
Зæнхау уæ рæуаги абони цæруй, 
Цæуй уæ исонмæ мæ бæстæ 
Æма уи алкедæр зæрдæй æвæруй 
Сæйраг бæгьатæри æнвæрстæ. 
Ирон фурти нон уин мæ бæстæ дæттуй, 
Цума уæ ниййерæг, уæ мадæ 
Æма уæ æ хæццæ æносмæ бæттуй 
Не ’хсаргин æнсурвæрдзинадæ. 
Айдагь уæ адæнти нæ, фал уæ æнсæр, 
Æнзунд Иристони катайтæ 
Æмæ уæлахезти цитгин фурттæ дæр 
Сумах фæди-фæдмæ иссайтæ! 
♦♦♦ 
Мæ бон ци’й хуарздзинадæ скæнунæй, 
Цæй фæдбæл дæн дуйнемæ æнтæст, 
Мæсугау, уой аразун æрмæст, 
Æз уобæл нæ тæрсун рамæлунæй. 
Уарзт æма’й лæгдзинадæй амайун 
Мæ ниййерæг адæми нифсæн. 
Æндæр кустмæ мæ зæрдæ не йрайуй, 
Еунæг уосæ уарзаги хузæн. 
Мæ фадуат мæ кустæй ку ратонуй, 
Ку мæ, цид, бафæразуй тæрун, 
Уæд, цума, цагъарау, æвæндонæй 
Æндæр бæсти райдайун цæрун. 
Æз фестун фурæфсæрмæй цæхуарæ 
’Ма мæ цардбæл мæхеми кæун, 
Раст цума æдзæсгон лæвархуарау 
Еске кувди хуæддзой бадт кæнун. 

Ратæхæг стъалу 
Поэмæ 
Устур фидибæсти тугьди бæгьатæрæй 
ка фæммард æй, еци æригон скурди- 
адгун поэт Билаонти Бариси номбæл. 
1 
Дæу дæ цæф уæд нæттæй 
æрхаста дæ бæстæмæ. 
Дæ еу къахбæл лæугæй, 
игаудтай цъæх фæзтæмæ. 
Раст цума дæ гъæубæстæ 
уидтай фиццаг хатт, 
раст цума дæ муддзæсти 
уидтай, цæф салдат. 
Фиццаг уарзтæн зудтай 
æрмæстдæр фидибæстæ, 
уой дæ мадæ худтай, 
æ коййæй дæр ирæзтæ... 
Дæ лæдзгутæ ризтæнцæ 
дæлæрмтти, зæнгтау; 
цæстисугтæ мизтæнцæ 
радгай, фæрдгутау, 
Ду нæ хузтæ скæнисæ 
донгон цъифæ змесæй, 
ку финститæ кæсисæ 
махæн цæмæдесæй. 
Иугъустан, нæ бæгъатæр 
фидтæлти дзæхстæй 
куд лигъдæнцæ не ’гъатир 
хъалтæ нæ бæстæй. 
Игъустан хуасгæрдгути 
цæвгути æхсетт, 
дунги гъазт сæ дæлхъурти, 
уидтан сæ сор хед. 
85 

Базудтан фиццаг уарзти 
тæхагæ фæндон, 
æ содзагæ æндзасти 
æ зæрди раргон. 
Фæббæрзонддæр уиуонцæ 
фæлмæн арвгæрæнттæ, 
Фæххуæрзконддæр уиуонцæ 
нæ зæрдитæ, нæ сæнттæ. 
Æхцул зар кæдзосдæрæй 
кæнидæ Орсдон, 
Фæндитæн сæ рохсдæрæй 
уидæ нæ фæндон. 
Алкедæр дæ не ’нгартæй 
хестæр æнгъæлидæ, 
Æ зæрдæй дæ рохс зарти 
дуйнемæ тæхидæ. 
Дæ рæсугъд æцæгадæ 
фестидæ аргъау. 
Омæ уод æд цийнадæ 
тæхидæ маргъау. 
Дæ царцай зунд æма 
сфæлдитсади гъудтæгти 
рагацау дæ биццеуи 
сонт кари ислæг дæ! 
Отæ ма рагацау исдогъон уй 
байраг. 
Фæффедауй лæгæрдгæ готони 
гайлаг! 
2 
Дæ риститæ басодзæ, 
Барис, дæ хевастæй. 
Дæ финститæ ма содзæ. 
Барис, тургъи астæу! 
86 

I *& 
Ду Медея ку н’адтæ, 
ку нæ дæ, гъеуæд 
арти фарсмæ ци сбадтæ, 
ци содзис дæ фæд? 
Нæ рæстæги аггаг сæ 
не ’нгъæл дæ, ка ’й зонуй. 
Дæ къундæги, миййаг, 
исдзæгъæл дæ, ка ’й зонуй. 
О, ниббухсæ зинæн, 
гъезæмарæн фæлтау. 
Дæ гурухсæ, де знагау, 
рамарæ фæлтау! 
Æвддæс хонхей фæсте 
ку нæ дин, цид, ристайнæ — 
уæ тургъæмæ мæхе, 
цæргæсау, исистайнæ. 
Дæ финститæ — дæ фæндтæ 
райстайнæ хъарæй, 
раст цума сувæллæнттæ — 
содзгæ хæдзарæй... 
Æврæгътау, хуæнхти реубæл, 
уæлгъæдтæ не ’рзайæн. 
Къæдзæхтау, а-дуйнебæл 
нæхуæдтæ не ’зайæн. 
Æрмæстдæр фуркарзæй 
ци фæууарзæн, гъе — цард! 
Нæ бæстæн стур хуарзæй 
ци саразæн, гъе — цард! 
Нæ бæстæн тухгин зар 
ци карз уарзтæй сфæлдесæн, 
хори уæнгæ федар 
ци рахастæй исесæн, 
87 

гъе байзайуй æрмæст 
уæлæбæл нæ фæсте, 
куд нæ фурт, куд не ’нтæст, 
куд не ’сони дуйне! 
3 
Дæ тугъдонти астæу 
рагацау æристадтæ. 
Сæ рæвдуд, сæ уарзтæй 
фæллигьдæй дæ ристадæ. 
Нихмæлæуд зуст дзаманти 
уйнаг тугъд хизтай. 
Дæ лæдæрд дзармадзанти 
цъоттатæ систай. 
Цæттæ адтæ рагæй 
зунд æма зæрдихаттæй 
цард цифæнди знагæй 
бахезун зин сахати. 
Нецæбæл батухстайсæ 
дæ зини гъеуæд; 
дæ мæлæт ниббухстайсæ, 
де ’гадæ — некæд! 
Гъæдисæрæй къуар танки 
æвваст фæззиндтæнцæ. 
Лигъз æндзæри цума 
сæ фазæбæл бурдæнцæ. 
Дæу æрдæмæ здахтонцæ 
сæ цъухтæ, сæ каст; 
дæ зæрдæмæ уагътонцæ 
сæ фæттæ, сæ маст. 
...Игъустай сæ унæр 
фиццаг хатт Барселонæй, 
Вени унгтæй, æндзæр 
Сени цъæх билгæронæй. 
88 

*& 
Никкарстонцæ Европи 
æфсаргин цæсгон, 
фуртти хъонцæй рист зæрдæ, 
æхсаргин исон. 
Нур хастонцæ сæ радæ 
нæ бæстæ йесунмæ, 
дæ уйнаг сфæлдистадæ 
æма дæу фехсунмæ. 
Дæ комкоммæ, сифтæрти 
æхсæнти кæсгæй, 
ду уидтай, куд æндзæрти 
бурдæнцæ, æхсгæй. 
Дæ фæсте ба лæудтæнцæ 
федар цæхæрдзæстæй: 
дæ уарзон — дæ рохс дæнцæ, 
дæ мадæ, нæ бæстæ. 
Балæвардтай къамандæ, 
æма — æвеллон! 
Исуагъта агъуд банди 
танк арвмæ пеллон. 
Фæтæгенæй пурфгонд 
мамонтау, уæрагбадтæй 
сугъдæй се ’ннæ пурхгонд. 
Ду уæддæр нæ фæлладтæ. 
Фал фесхъиудтæ сугъдæй, 
æнæ арми кардау: 
’ма зæнхæмæ цудæй 
дæ гъар тог, дæ цардау... 
Бæсти кади фæдести, 
тæссаг зин сахати 
æ поэт кæд ду не ’сдæ — 
исдæ æ бæгъатæр! 
89 

4 
Нæбал ресуй дæ къах, 
нæбал ресуй дæ зæрдæ. 
Нæбал резуй æууæнкæ 
мæйрохси изæрти. 
Нæбал кæсис 
Сæнети пъисмомæ æнгъæл. 
Нæбал хæссис 
дуйнети исонмæ æнгъæл. 
Некæдбал идзулдзæнæ 
тæссармæ къæвдамæ, 
мет нæбал æрцæгъддзæнæ 
де усхъæй дзатмамæ. 
Нæдæр дин хорискаст ес, 
нæдæр — изæрдар — 
ес æрмæст 
дæ дуйнети дуйнемæ мæйдар. 
Кæд уомæн æрцудæй 
дæ уарзон дæр æндæрмæ, 
куд бæлццон æ судæй — 
идард арти цæхæрмæ. 
Æрцудæй æндæр бæстæ, 
гъе кенæ цума 
сау тугъдæй æнæгъæстæ 
дуйнемæ цума. 
Æрцудæй е барæй 
кенæдта æнæбари, 
фал нуртæггæ æ фурттæ 
иссæнцæ де ’нгарæ. 
’Ма кæсунцæ 
уарзони пъисмомæ æнгъæл, 
’ма хæссунцæ 
се ’сони исонмæ æнгъæл. 

/*■ 
♦♦♦ 
Корун ди, цард, еу хъарæ æнæбарстæй, 
Куд дони хъуртт — зинтæй фæлмæст бæлццон: 
Адæми рæстбæл тохæй, нимæхст уарзтæй, 
Артау, æхсæвæ-бонæй куд содзон, 
Æхсæвæ дæр кæмæн нæййес лæууæн, 
Уæхæн донау, куд уон æнæ æнцойнæ, 
Цифæнди зин æз куд кæнон буройнæ, 
Гъеуоци кусти хъарæ ’ма тæлæн. 
Æрмæст фургуст ’ме сонмæ ракæсæн æй. 
О, радтæ мин дæ еци хъарæ, цард! 
Кæд нæ, уæдта мæн фехсæ куйгæлдзæнæй, 
Басодзæ мæн, де знагау дæр, уæларт! 
Лæгбæл бадагæ дзурд 
Лæгбæл ка сбадуй, еци дзурд 
цæрдуодæгас исуй, 
Худтау æма кудтау — бæлвурд. 
Фæткæй æдас исуй. 
Нæбал фехалуй е æ цуд, 
Не ’нбæрзуй æ цæсгон, 
Фæнди æгадæ, фæнд студ 
Уомæн хуннæд æ нон. 

Бæхæй æрхезуй фæндаггон, 
Арвæй — сæнторс æврагъ, 
Дзурд 6а ку ’сбадуй, уæд - федар; 
Не ’суадздзæнæй дæ рагъ. 
Дæуæй рахаудзæй дæ дзигго, 
Гъе — дæ фæстаг дæндаг, 
Дзурд ба ’й кæронмæ дæр — никко — 
Дæ хæццæ æнвæндаг! 
Ду уой не ’сесдзæнæ, ходау, 
Не ’стондзæнæ, тауау, 
Фæнди дæубæл, сонтау, хода, 
Фæнди дæ æстауа! 
Дæ сæригьунтæн сæ фæсте, 
Ка ’й зонуй, дæхуæдæг 
Кæнай дзенети ’ндæр дуйне 
Æнæ ’здæхгæ бæрæг, — 
Æхе ди ’рмæст уæд и мæнгард 
Фехсдзæнæй дзæбæхæй, 
Цума бæхбадæг æ дзухъмард, 
Æ буни мард бæхæй. 
Дæ нон, де ’гъдау уæд уæлæбæл 
Дæ бæсти цæрдзæнæй. 
Ду нæ базондзæнæ, дæубæл 
Тухгиндæр куд фæцæй. 
Цуппор анзи... 
Хуæздæрмæ бæлдтити 
Ратахтæнцæ, стур уарзти фунтау. 
Ратахтæнцæ ахæри кæлдтити 
Схъеугæ дортау, 
ивулгæ дæнттау. 

Хаттæй-хатт æз фенгъæлун æррæстæ, 
Раст цума æд цийнадæ, æд рун, 
Аци зæнхæ кæдæй исæнтæстæй, 
Уæдæй нурмæ æ реубæл цæрун. 
Хаттæй-хатт ба фенгъæлун гъеуотæ, 
Раст цума сувæллон дæн нур дæр, 
Нæма дасун цума мæ бецъотæ, 
’Ма цума нæ фæууорс æй мæ сæр. 
Нæма зонун мæ зæруи тæфагæ, 
Сикъейау, дæн рæузæнгæ нурма, 
Лæхъуæнау — рæсугъдадæй тæлфагæ, 
Дæн æрмæст мулки коймæ къурма. 
Алкæмæ дæр цæун зæрдигонæй, 
Алли уаргъи стурдæрмæ бæллун, 
Алке цийни ходун æхсицгонæй, 
Алке ристи хæрдбунæй кæун. 
Нецима исзагътон мæ дзурдтæгтæй. 
Аузт донау, билтæмæ исдæн 
Устур уарзтæй, уйнаг стур гъудтæгтæй. 
Агорун мæ дзиллæмæ цæуæн. 
Æнæ мулк, æнæ ном дæн нурмæти. 
Æрæгйау ку бахаудтæн стур мæти: 
Лæг нæма сдæн. 
Куд нæй гъе гъулæг? 
Æрæгйау дæр ку ’суайнæ стур лæг! 
♦♦♦ 
Мæнæ ци бон! Цума мин фиццаг хатт 
Цъæх хонх дзорун райдайдзæй лæги ’взагæй, 
Æ уарзт æма йе ’ности сосæггагæй 
Ка ’й йе ’мидзаг, æ еци зæрдихатт. 
93 

Биццеуи бæгъæнбадæй нур тæссарти 
Еу тьæбæртт догъ никкæнæ кæрдæгбæл, 
Къохæй фæлмæн радауæ цъæх æвзартæ, 
Сæнтцъæх гъæдæн бамбæлæ æ сæрбæл! 
Кæлун билтæй а-царди ундзийнадæй, 
Нифсæй, хъарæй хъури уæнгæ ку ’сдæн 
Тохæн æма уарзонæй цæруйнадæй, 
Стур уарзт æма тæггæ зиндæр кустæн. 
Цума дуйней нæййес уæхæн бæрзæндæ, 
Æз ке сæрæй нæ ракæсон фæндон; 
Нæййес уæхæн стур бæлд æма ниффæндæ, 
Хе къохфинстау ке не ’сæнхæст кæнон. 
Цæф лæг æхе ци донмæ исивазуй, 
Суд лæг кæмæй бавзаруй адгин тафс, 
Мард лæг ци ’нгас, ци дзурдмæ æригас уй, 
Уæхæн фæндтæй ’сдæн меймидзаг æд уарзт. 
Æз ма си уæлдай фулдæр неке уарзун, 
Кæсун сæмæ æхсицги зæрдтагау — 
Ке си ’скæнон ме ’ргон зæрдæн йе уазæг, 
Аггаг си ка ’й, мæ адæми аггаг? 
Мæнæ ци бон! Цæй зин æма фæдестæ! 
Æрмæст ес нифс, æскъæфгæ разæнгард. 
Æнеу ибæл уоййасæ ци ниддес дæн? 
Кæд, абонау, алкæд фæууй мæ цард! 
Лектор Алсахъ 
Гъæуи адæмæн нæхемæ 
Лекци кастæй нæ Алсахъ. 
Лозунгæн бæзтæй æ темæ: 
«Ма ниуазетæ арахъ!» 

Клубæй бацудæй буфетмæ, 
Æрцæйбадтæй фæрсрæбун. 
Фæддзурдта дин еу поэтмæ: 
«Нæ фæсмæрис мæн æппун? 
Дæу агорун хъæбæр рагæй, 
Фал дæ не ’сдæн уинунгъон. 
Цæй, бабадæн хебæрагæ, 
Нæуæг темæ дин зæгъон. 
Цæй, игъосæ, мæ поэт, 
Радзорон дин мæ сюжет. 
Клуб байдзаг æй. 
Ревæд бадæн 
Æлхæнунмæ дæр нæййес. 
Фæрсрæбунти лæууæг адæм 
Мæн игъосунцæ æд дес. 
Дзорун син, арахъ куд зйан æй, 
Ци фидбилиз си цæуй, 
Царди знагау куд хæран æй, 
Куд фесафун æй гъæуй. 
Мæ дæнцæгтæй зал нийнæфуй, 
Ку — фурходæгæй скъунуй. 
Уæлдæфау, мæ дзурд ку скъæфуй, 
Ирæзуй æма бæллуй! 
Лекци каст фæдтæн. 
Мæ кадæн 
Къохæрдзæф иссæй и зал. 
Гъæр кæнунцæ бознуг адæм: 
— Дзорæ ниггидæр, æнбал! 
Зали бознугдæр къæйнихтæ 
Исистонцæ мæн се ’ггой, 
Рахастонцæ сæ уæлнихтæ!.. 
Гъе дин де ’ндзæвги герой. 

Куд дæмæ кæсуй?» 
Йе ’гъосæг 
Бафарста æй: «Дес кæнун. 
Фал нуртæггæ ба ци коси?» 
«Нур? Мæ еци лекци ’хснун. 
Фал де ’ндзæвги, 
ке ниуазун, 
Уой ма ской кæнæ, гъалтахъ»... 
Æ фæндзæймаг карз ниуазæн 
Еунæг хъуртт скодта Алсахъ. 
Фæстæдæр уидта поэт 
Æппун æндæрхуз сюжет: 
Лекци ка ’йгъуста, гъеетæ 
Нæ Алсахъи æцæгæй 
Раластонцæ æфцæгæй 
Клуб нæ, фалæ нæ буфетæй! 
Еу кизги пъисмо еу лæгмæ 
Уæд цудæй финддæс анзи мæнбæл. 
Гъæди тарæй æма ледзгæ цардæй 
Мах раздахта нæ гъæумæ нæ бæлд, 
Тугъд будуртæ — будуртæ райдард æй. 
Итигъдæй æриййафтан нæ дуæрттæ, 
Ревæдæй — нæ мæстæйдзаг хæдзæрттæ, 
Фал уæддæр нæ фурцийнæй кудтан, 
Мæлæтæй йергъæвгонд æвудтау. 
Гъæуи ма адтæй ’рмæст седзæргæстæ, 
Гъезæмарæй фæлмæст седзæргæстæ, 
Сæ лæдзгути æнцойнæ зæрæндтæ, 
Фуртти ристæй буройнæ зæрæндтæ. 
Стонгдзинадæ, æхсилкъи уазал 
Паддзахеуæг кодтонцæ гъæубæсти. 

^. 
*& 
Ци кодтайнæ сæ нихмæ амал, 
Уобæл кæд бафарстайнæ бæлæсти! 
Гæр, уæддæр нартихуари дзелкъор, 
Гъе дзиликъу иссерæ гъæдбуни! 
Мах уидтан фæлмæн дзолтæ нæ фуни, 
Фал будурмæ цудан хуæрдагор. 
Дæсæймаг бон дæс кизги — нæ къуар — 
Рацудан дзелкъордзауæн будурмæ. 
Исхизтан нæ кæддæри туппурмæ, 
Кæддæрау ба не ’ркодтан нæ зар. 
Бунсугъд адтæй нæ дарæг будур: 
Салдатау — æхст æ алли цъæх халæ, 
Нæ зæрдау — цæф æ алли туппур, 
Сугъд цæсгонау, цæфтæй истæппал æй. 
Нæ дзелкъортæ кодтонцæ мудадæ, 
Цæку ади æмхæццæ сугъдадæ. 
Хор Уазабæл ранцадбæл æрцæй. 
Сугъд дзелкъортæй алке ку бафсастæй — 
Æ тиллæг — къосидзаги бæрцæ — 
Æ голлаги хаста дзæкъолбастæй. 
«Æрлæууетæ!» — 
Райзадан, сагъдау. 
Нæ комкоммæ бидарки æрцудтæ. 
Æлгъистæй нæ дæ уосæ цагьта, 
Фал ду ба дæ гæбæтæй ниххудтæ. 
Ницъцъонг кодта дæ уосæ æ билтæ. 
Балигъдан пихситæмæ тæссæй... 
«Фæккæсайтæ уæхемæ, хъибилтæ!» — 
Нигъгъæр кодта мæстгун гъæлæсæй. 
Махæн ба нæ фидтæлтæ фашистти мардтонцæ, 
Нæ бæстæй нигулæнмæ тардтонцæ! 
7 3ака1№1685 
97 

Дууæ хатти фехстай дæ наганæй. 
Алке дæр ни, цæфау, ку фæхъхъанæй, 
Нодарау, дзæкъолбастбæл хуæцгæй. 
Цæф салдат ма уоййау устур тохи. 
Цъæх кæрдæги пъæстутæ æ къохи, 
Мæлгæ-мæлгæ, нилхъевуй мæцгæй. 
Рацудан. 
Нæ дзæкъæлтæ райстай, 
Радугай сæ бидарки февардтай. 
«Туй! Æнаггаг данкъатæ!» — загътай, 
Ницъцъинг кодтай дæ бæхи, фескъардтай. 
Махæн ба нæ фидтæлтæ фашистти мардтонцæ, 
Нæ бæстæй нигуЛæнмæ тардтонцæ. 
Ду ластай дæ мæстгун нæуæг уоси, 
Дæс кизгей дæс голлаги, нифсхаст... 
Ду ластай дæ чушкатæн дæс къоси 
Сугъд дзелкъорти æгъзалст. 
Нæ фидтæлтæ тугъди ниссастонцæ 
Адæймагхуар фашистти æма 
Сабуйрадæ сæ хæццæ схастонцæ, 
Ергъæвгонд сувæллони цума. 
Æрлæууис нур се ’мрæнгъæ тæрхони. 
Фал байронх дæ: адтан дæ Рейхстаг! 
Дæ нагани гæрæхтæй зинбони 
Ду дæхе нæ зæрдити фехстай! 
Еу тукангæс 
Куд уарзта скъола нæ рази, 
Куд æхцул ибæл адтæй! 
Анзи бæсти дууæ анзи 
Алли къласи дæр бадтæй! 

Дæс анземæ цуппар къласи 
Туххæй-фудти каст фæцæй, 
Нур тæрази тæггæ рази 
Уæйæгæнæгæй слæудтæй! 
Ци рæстдзæф æй, ци сæрæн æй! 
Цирки гъазæгæн бæззуй! 
Дзол тугури бæрзæндæнæй 
Тæразæмæ æргæлдзуй! 
Дæ цæстити тæггæ рази, 
Сайæг къохи æртъæппæй, 
Ку бахауй дæ абази 
Æ дзиппæмæ дæ дзиппæй. 
Сдачи ракорун æ сæрмæ 
Кæми хæссуй алке дæр! 
’Ма кæнуй тухгин æфсæрми 
Сдачи радтунæй е дæр! 
Æлхæнгутæмæ не йгъосуй, 
Фал имæ фæууæд меддуар 
Еу хецауи æндиуд уосæ — 
Бауорамдзæнæй базар! 
Ба’ймæ ходдзæнæй: «Куд айтæ? 
Хърими ма ’й уæ лæг, пъардон? 
Куд æхсицгæ мæ гъудайтæ! 
Гъæугæ царв уин иссердтон!» 
Æндиуд уосæн æнæбарстæй 
Æ цигъæугæдæр тавар 
Махти сæрти æнгон бастæй 
Рацæйдæттуй, куд лæвар. 
Уæхæнттæй мин кæд рист н’ айтæ — 
Кæндзинайтæ устур дес. 
Æ цæсгон уин бавдистайнæ, 
Фал ибæл цæсгон нæййес! 

<&. 
Еу поэтмæ 
Де ’ндзæвгитæ 
кизгуттæ ку адтайуонцæ — 
се ’носи 
сæ тъæрæбæл фæббадтайуонцæ! 
♦♦♦ 
Кудзиго фæццардæй хахурадæй, 
Кудзиго рамардæй куйæнгадæй. 
Æй æ мард æ фиццаг лæгдзинадæ! 
Фиццаг боз си фæцæнцæ нæ адæн! 
Гибизти Дебола 
Балладæ 
Е уинуй, унгæг арф коми 
Уомæл къæйрæбун, болат 
Нарти Батразау, уæсгоммæ 
Хъанæй лæууй Дебола. 
Кæмидæр — уæлйау — фæндæгтæ, 
Цардбæл тох æма дуйне, 
Ами ба нæййес æзнæгтæ, 
Æ лимæнтæй дæр — неке. 
Куд нæбал схеза уæлкоммæ, 
Куд нæбал уина æ хор — 
Дон уæллæй кæлуй цæсгоммæ, 
Æ уæргутæбæл — къæйдор. 
100 

^* 
^Эу 
Гъеуæддæр нæма ферра уй! 
Ком æ бæсти никкæуй, 
Хонхи тегьтæ ниййарауй, 
Арв æнод хæкъурцц кæнуй... 
Арæхстгай сесуй къæйдор, 
Нийцæлхъ ласуй цъæх къæбурбæл, 
Фурти ’лвасуй æ уæлхъурмæ: 
— Ниххатир кæнæ, мæ хор... 
Цæмæй дин тарстæн гъеуотæ, 
Гъе нæ ракъуæрдта уæддæр, — 
Фасуй ин æ сау дзштотæ, 
Резгæ дауй ин æ сæр. 
— Ниммин кæнæ фурти хатир, 
Цæргæ бæнтти дæ, куд нур, 
Гъе æрмæстдæр цалдæр хатти 
Æрбакодтон мæ уæлхъур. 
Нæ фадуатæй гъигæдардæй, 
Нæ амондмæ æнгъæлдзау, 
Æгæр раги сготондар дæ, 
Æгæр раги сдæ гъæддзау. 
Мæ рæвдудæй нæ бафсастæ, 
Нæ бафсастæн дæуæй æз: 
Адæммæ ми райервазтæ, 
Цума арвмæ — цъæх цæргæс. 
Æ бæгъатæр фурти рази 
Е не ’ндеуй искæун. 
Цæстисугтæ бафæразуй, 
Цæхгундонау, нихъуæрун. 
101 

Кæсгæй фурти тад цæсгоммæ, 
Фæрсунгъон уæддæр фæцæй: 
— Куд æрхаудтæ аци коммæ, 
Кутемæй æма кæцæй? 
Фурт, цума мæнкъæй базмалдæй, 
Æ фæсос хъурæй дзурдта: 
— Нæ гъуддаг еу цъос фехалдæй... 
Знаг нæ Гурдзимæ сурдта. 
Мах адтан тæссаг бунати, 
Сæйгæ, стонг æма фæллад. 
Æсхуста нæ æнæхатир 
Къæдзтæ-мæдзтæ æвæд над. 
Хуæнхтæбæл лигъдан арф мети, 
Гъизт бурдæнæй кодтан хъан. 
Знæгти къуарбæл Хевсуретий 
Æвеппайди ’мбæлд фæцан. 
Сау Икъо мæ бафæсмардта. 
Къуар, фурцийни цъæхахстау, 
Мæнбæл еу залп ку равардта, 
Уæд мæ уæлбилæй ра’хста. 
Ра-ми-лигъдæнцæ къæдзæхтæ; 
Бунмæ хаугæй, цæбæлдæр 
Æз цума къуæрдтон мæ къæхтæ, 
Æз цума цавтон мæ сæр. 
Сатæг метбæл ку фембалдтæн, 
Уæд ми фесхъиудтæй мæ цард. 
Уой фæсте æз нецибал дæн. 
Уотид мард нæ дæн — дзухъмард... 
Фидæ кæун нæ фæразуй. 
Ком æ бæсти никкæуй, 
Хонх æ бæсти нидздзиназуй, 
Арв æнод хæкъурцц кæнуй... 

/*■ 
*& 
Бархе цардбæл тохи хъарæ 
Уæрæсейæй исхастай, 
Нæ уæлхуæнхтæ сæребари 
Туруса бæрзонд истай. 
Фестæгæй кæми не ’рхаттæ 
Нæ хуæнхбæстæй, будурæй! 
Кети хæццæ нæ бабадтæ 
’Ма нæ дзурдтай лигъз хъурæй, 
Нæ рист адæм, тумбулкъохау, 
Куд исеу уонцæ хъарæй, 
Куд фесафонцæ стур тохи 
Сæ тогцъирти бундзарæй. 
Цæстæ дæр нæ фæнникъолгæй, 
Æрлæудтæнцæ уæд де ’нварс: 
Нæ Æндре æма нæ Колкæ, 
Нæ Шамиль æма Тарас. 
Уæ нифсхаст, зундгин хъаугъати, 
Куд дууæ дунгей æгъатир 
Кæрæдзей цæфæй цирен, 
Уæд райгурдæй Тулаттати 
Сахъ Черменæй сæдæ хатти 
Зæрдтагондæр, зундгиндæр, 
Адæмондæр, тухгиндæр 
Æма номдзуддæр «Кермен»! 
— «Кермен» райгурдæй зинтæй, 
Тогцъиртæмæ содзгæ мастæй, 
Мæгуртæмæ содзгæ уарзтæй, 
Сæребарæмæ бæлдæй! 
103 

УсХ 
*Ч 
— Æримбурд кодтай лæгдæрти, 
’Ма «Кермени» хъазауат 
Бæсти къумти ку ниннæрдтæй, 
Куд бархей тухи набат. 
Косæг дзиллæ ку фæббадтæй 
Æ даргъ думæг бæхтæбæл, — 
Хъал Туйгъантæ ’ма Хъубадти 
Систа мудзурай финдзбæл. 
Къохмæ ’рбайста сæребарæ, 
Æ зæнхитæ ’ма йе ’сон. 
Сæрæстур ди дæн, ме ’фсарæ, 
Нæуæг доги фæдесон!.. 
Нæ дæ стаун лæгигъæдæй, — 
Фидæ ферхуæстæй куддæр, — 
Ду айдагъ мæ фурт ку нæ дæ — 
Адæми фурт дæ фулдæр! 
Фал уадзис нура зæронди. 
Гæр, фæцан уи фудæнгъæл? 
Гæр, байзадан æнамондæй? 
Гæр, нæ тох фæцæй дзæгъæл?» 
Раст цума мæнкъæй базмалдæй, 
Дзоруй саст хъурæй лæппо: 
— Уæхæн зар кæнун не ’мбалдæй, 
Уæлдайдæр дæуæн, Дæппо! 
Конд гъуддæгтæбæл ма ’йхалæ 
Ду де ’ууæнкæ дæ зинæн. 
Ду айдагъ фидæ нæ, фалæ 
Уарзон адæм дæ мæнæн. 
Ниммин кæнæ фиди хатир, 
Кæд адæми мæ зæрдæй 
Зин æма тæссаг сахати 
Фулдæр уарзтон мæ фидæй. 

г* 
*& 
Кæд æ хæццæ ссæй æмвæндæ, 
Цард кæд дæттуй уобæл, уæд 
Фурт æй адæмон, æууæндæ, 
Уæд фуртæн нæййес мæлæт! 
Большевик ба адæмон æй. 
Болыневикти басæттун 
А-дуйнебæл неке бон æй, 
Уой федардæрæй зæгъун. 
Нæ ледзæн зинтæй, æууæндæ, 
Размæ æй нур дæр нæ цуд. 
Ме ’мбæлтти хæццæ — мæ зæрдæ, 
Мæ тæходуйтæ, мæ зунд. 
Нæ лимæнтæ ’ма æфсæдтæ 
Серге ’ма Сергой фæдбæл 
Сугъдæбæл æма æвæдти, 
Сæребарау, куд дæ бæлд, 
Дæумæ рæхги зиндзæнæнцæ, 
Мæ уарзон фидæ, ме ’мбал, 
Дæу сæ хъури кæндзæнæнцæ, 
Æрмæстдæр æза — нæбал. 
Мæн фехстонцæ хонхи тегъæй 
Дзилли знæгтæ фурмæстæй. 
Соми кæнун дæ уорс рехæй, 
Фехсдзинан сæ нæ бæстæй! 
Ци бизиртт æй изди бауæр, 
Фал æ каст æй æхцæуæн! 
Е зæгъуй ин: «Ести ’гъдауæй 
Нæ хæдзарæмæ цæуæн. 
105 

ч&^. 
*Ч 
Дæу агорун цалдæр мæйи 
Гъæдтæ, хуæнхти æд азар. 
Æхгæдта мин над зуст зæйæ, 
Уорæдта мæ ’хсæви тар, 
Уонæй фуддæр 6а — не ’знæгтæ. 
Цæй, нæхемæ нин цæугæ ’й. 
Æз дæ хуæртæ ’ма гъæуггæгти 
Раги ниууагътон кæугæй. 
Ами дин нæййес ниууадзæн 
Халæнттæн æма сирдтæн». 
Е уинуй фехсуд кæрдбадзæ, 
Æ къурццæвæнæй цæуæн. 
Фурти исесуй уодагæ, 
Æривæруй уæлкъæйдор: 
— Дæу нæхемæ ’рмæст голлаги 
Æз фæххæсдзæнæн, мæ хор...» 
Гъигæ ин содзуй æ хъуртæ, 
Æ рист зæрдæ ин хуæруй: 
Фæстаг амондау æ фурти 
Бор голлаги æвæруй! 
Кæун уæддæр нæ фæразуй. 
Ком æ бæсти никкæуй, 
Хонх æ бæсти нидздзиназуй, 
Арв æнод хæкъурц кæнуй... 
Æнамонддæр уаргъ йе ’рагъмæ 
Уæззау ист кæнуй зæронд, 
Искæсуй ма хонхи рагъмæ — 
Арвбæл хорау æй бæрзонд! 
Лæгъзæр хури, дорти ’хсæнти 
Хæрдмæ сабургай цæуй, 
Уафси асæ æрлæууæнти 
Дори ’нцойнæ æрлæууй. 

<*■ 
<*& 
Хедæвдулд, зæрддзæф фестадæй 
’Ма æнод кæнуй уæгæй, 
Уæргутæбæл æрбабадуй, 
Фал исистуй нæуæгæй. 
Æ фуртæй кæнуй æфсæрми, 
Нецибал зонуй æндæр, 
Фал цъæх арв кæнуй æ сæрмæ 
Фæтæндæрæй-фæтæндæр. 
Мæнæ рагъ. Фуртæн æ рази 
Бадуй надбæл, уолæфуй, 
Исистуй æма цæуй 
Фурти хæццæ æрмæст размæ. 
Игъосуй зæронд æ сæрмæ 
Уарзон фурти хъурихатт: 
— Хъæбæр ди кæнун æфсæрми, 
Ихæсгинау, алли хатт, 
Ке дин бафистон «æстуд» 
Тас æма зинæй де ’нцойнæ, 
Стур фæдестæй — дæ фæллойнæ, 
Стур катайтæй — дæ рæвдуд. 
— Цитæ дзори! Ма мæ марæ. 
Фист ди ’й адæми ихæс. 
Дзиллæн радтун сæребарæ — 
Фист ихæстæн сæ тæмæс! 
Сæдæ хатти дæр нæ бæсти 
Бæргæ радтинæ мæ цард! 
— Цард ку радтай ду дæ бæстæн, 
Уæд дæ лæг, кæд нæ, уæд — мард! 
107 

чеь. 
*ч 
Арвгæрон зиннуй идардмæ. 
Сæрæстур фидæ кæуй, 
Æнæмæлæт баргин цардмæ 
Æ фурти хæццæ цæуй. 
Цæголти Геуæрги 
Поэмæ 
Уæд кодта Иристон уотæхсæн 
Уорс бандитти дзæмбути æхсæн. 
Ранигулдæй рæстæгмæ нæ хор. 
Ахæста знаг зинбони нæ хорх. 
Сæрисæвдæй æма фудæнхæй 
Мах рæстæгмæ цудан нæ зæнхæй. 
Нæ разамунд, не ’рдæгпурх æфсад 
Искодтонцæ Гурдзимæ сæ над. 
Рахъан æй тæвдæнезæй сæрдар. 
Исиста æй йе ’ггоймæ æ къуар. 
Сабургай, арæхстгайти хаста. 
Дунгæ ба метæвдулдæй уаста, 
Æнсудта сæ арф коммæ билæй 
Æ нинниудæй æма æ хилæй. 
Уæд загьта син «Кермени» нифсдар 
Дууæ ’ма инсæйанздзуд сæрдар: 
— Æз кæнун уодхайрагдæр уæ над. 
Æз корун, ниммæ уагътæ фæснад. 
Некæми ’й ниууагътонцæ æрмæст. 
Æрцудæй æ хæстæгмæ нимæхст. 
Иссердта си æнцойнæ, хуæрзгъуд, 
Уфст æма ниййерæги рæвдуд. 
Раст цума арви асæ медарт, 
Тох кодта нези нихмæ федар. 
Тох кодта уоди хъарæй æрмæст, 
Фал нæма фæффедар æй æнхæст. 

^ 
*& 
Уæлахезмæ цæуагæ тугъдон 
Ке есдзæнæй æ сæрмæ исон, 
Еци сурх турусайау æрмæст 
Æй тугури рæстæгмæ нимæхст. 
Сагъæстæ ’ма бæлдтитæ 
Листæнбæл хъан æма уæрагбадтæй, 
Ахæстау, бафæллайуй сæрдар. 
Бони рохс нæ уинуй парахатæй. 
Кунæг ин нæ фейнадæ ’й мæйдар! 
Хаттæй-хатт тугурæй æрцæйхезуй, 
Æ фæндон рафецауй, слæууй, 
Къелти уæнгæ цийнæй ниццæйрезуй — 
Зæнхи ’нбæлд уотæ адгин фæууй. 
Хатгай ба цæмæдес изæрдари 
Исбадуй еу къæразги рæбун. 
Æ фусунæн райдайуй хебари 
Нур æма федæнбонбæл дзорун. 
Фæддзоруй бæлвурдæй, зæрдтагонæй, 
Раст цума синхи цæугæ хабар; 
Раст цума исуйнаг федæнбонæй 
Æхуæдæг æриздахтæй сæрдар: 
«Мах рæстæгмæ сæйæн тæвдæнезæй, 
Гъизт дунгæмæ рæстæгмæ суйæн, 
Мах рæстæгмæ судæй рæсуйæн, 
Фал уæддæр нæ тох ба уæлахез æй! 
Мах Ленини фæдбæл разæнгардæй, 
Ревæд къохæй, нимайгæ фæттæй, 
Фæндзæхстонæй æма æхсаргардæй 
Гæрзефтонгдæр æзнæгти сæттæн! 
109 

Нæ вæласт æрцæудзæнæй фæстæмæ 
Сурх Æфсади хæццæ нæ нивæн, 
Нæ хуæнхтæмæ æма нæ фæзтæмæ 
Еу тухуорæд уалдзæги хузæн. 
Æцæг уалдзæг, зонис, æрфедар уй, 
Цъæх рафтауй бæласæ сифтæр, 
Маргъ фурцийнæй хормæ ниццæйзаруй, 
Хуми сдаруй æвзарæ æ сæр. 
Фал еу бон тъæфилæй мет ниууаруй. 
Æруадзуй цъæх бæласæ æ сæр. 
Гъизт цæйбæрцæ къомбохтæ рамаруй! 
Иннæ бон мет ратайуй уæддæр! 
Нæуæгæй цъæх фестунцæ дуйнетæ, 
Мæргьти ’взагæй зарунцæ идзулд. 
Раст уæхæн уалдзæгау — нæ Советти 
Æнæмæнгæ фæстæмæ æрцуд». 
Зæрди балцитсе 
Æхсæвæй — еунæгæй æризайуй — 
Арт фестуй æ гъудитæй æ сæр, 
’Ма æ зæрдæ — йе ’рттевгæ цæхæр — 
Нæ бæстæбæл æ балци райдайуй. 
Бацæуй акъоптæмæ фæсмæргæ, 
Бакæсуй салдæттæмæ листæг, 
Тугъди цуд куд кæнунцæ лæдæргæ, 
Куд уæззау æй се ’рагьи рæстæг. 
Ес цулухътæ æма уæледарæс, 
Тохæнгæрзтæй куд æнцæ ефтонг, 
Уинуй ма сæ сæ надбæл се ’стонг, 
Сæ бæллагæ зæрдæ куд федар æй? 
110 

^* 
*& 
Мæнæ къуар кънйæзти нихмæ æдæрсгæ 
Бацудæй æ сæрдари фæдбæл... 
Исистад æривардта æ гæрзтæ, 
Æрбадтæй æ уæраги сæрбæл. 
Игъусуй æстудæй æхсицгондæр 
Шаумяни таведзæ: «Æнбал, 
Ду айдагъ разамонæг нæ, фал 
Революций æцæг æфсæдтон дæ!» 
Бамедæг уй Серге ’ма Сергомæ 
Хуæнхбæстæмæ æд гъуди, æд бæлд. 
Гъе уæдта бацæуй Дигоргоммæ 
Æ нимæхст керменонти фæдбæл. 
Боницъæхти æрмæст æрæздæхуй. 
Арф нийнæфуй: «Зин æй, зин хъæбæр, — 
Æхецæн, лимæнау, ку фæззæгъуй, — 
Хъæртдзинан уæлæфцæгмæ уæддæр!» 
Хаттæй-хатт ба рауайуй гъеуотæ: 
Æр-ибæл æнбурд унцæ уайтагъд 
Æ зæрдтагдæр лимæнтæ, йе ’ндзотæ, 
’Ма хилау, иситинг уй сæ загъд. 
Кæбæл адтæй зундæй, зæрдитæгтæй 
Фæди фæдмæ уотæ федар баст, 
Еци цаутæ, гъе уоци зæрдтæгтæ 
Ислæуунцæ æ размæ æд уарзт. 
’Ма, цума ахæстдони рæстæгмæ 
Асæгау зæрдтагондæр æнбæлд, 
Асæгау фæууинуй сæ хæстæгмæ, 
Фæддзоруй алке хæццæ æ бæлд. 
111 

Фиди хæццæ дзубанди 
Дæу уæрзтон, куд цæргæс — æ астъонæ, 
Куд готондар — æ зæнхи гæппæл. 
Дæу хузæнæй мæ царди кæронмæ 
Фæццæунмæ гъавтон дæ фæдбæл. 
Тухгиндæр адвокат куд иссайнæ, 
Куд адтайдæ рæстадæ мæ хор, 
Царди фуд кардикомбæл истайнæ, 
Сайæггадæн тудтайнæ æ хорх. 
Æхсæнадæ скодтайнæ æнбарæ. 
Еу иннемæн н ’адтайдæ дæлбар, 
Еу иннемæн иссайдæ æхсарæ, 
Еу иннемæн иссайдæ нифсдар. 
Фæххудта мæ университетмæ, 
Бакодта мин уой дуæрттæ мæ бæлд, 
Бахудта мæ змæнст Мæсгуй Советмæ 
Æцæгдæр рæстдзийнади фæдбæл. 
Базудтон сосæг къуари архайди, 
Кæрæдзейхуар нихмæвæрд дуйней 
Еу инней ке некæд бауарзтайдæ, 
Еу, сирдау, ке хуардтайдæ иннёй. 
Базудтон, пахампари бунати 
Ке бадтæй æдзæсгондæр цъаммар, 
Ке бадтæй рæст тæрхони кустуати 
Сугъзæрийни фæлустæй лæгмар. 
Базудтон, хумгæнæг ке адтайдæ 
Æнæзæнхæ косæг — æна куст, 
Мæнгæдзорæг — лæгтæн сæ домбайдæр, 
Рæстбæлдзорæг — ф^естети рæхуст. 
Зæронд цард, лæгмарау, фудгин адтæй. 
Уотæ садæй, æма ’й хæтдзегун 

Дохтур дæр, кенæдта адвокат дæр 
Нæ байергъæв кодтайдæ æппун. 
Базудтон, адæймаг æ зинбони 
Æнæсæтгæ исуй бæлвурдæй 
Æ бунати æма æ афони 
Зæрдæй загъд рæстдзийнади дзурдæй. 
О, цал хатти, мæ фидæ, цал хатти 
Ревæд къохæй нæ тæггæ фуддæр 
Знæгти нихмæ мæлæти сахати 
Бацæуинæ комкоммæ кæддæр. 
Кæниуонцæ къæс-къæс сæ дæндæгтæ, 
Фал мæ раст, мæ. комкоммæ дзурдæй 
Гæлдзиуонцæ сæ гæрзтæ æзнæгтæ, 
Сдариуонцæ сæ къохтæ цурдæй. 
Æз некæд ниууагътон тохæнгæрзтæ 
Кæмидæр пихситæмæ гæлстæй. 
Кæд тарстæн, уæд æрмæст фидибæстæн 
’Ма ниллæг цагъайрадæн бæлстæй. 
Ним-мин-хатир кæнæ, мæ зæрдтаг, 
Хеуарзонти дæ фурт ку нæ фæнзуй. 
Фурт хатгай æ фидæн нæ фæббæззуй, 
Фал исуй фидибæсти аггаг. 
Царди хæццсе дзубанди 
Зæнхæбæл ес æрмæст дууæ царди, 
Æрмæстдæр дууæ надей хузон. 
Кæцибæл си адтайнæ сахуарди, 
Гъе хорбони кæронмæ бæлццон? 
Мæн худтайдæ фиццаг хе амондмæ 
Мæхе мулк, мæхе номи сæрбæл; 
Фæццардайнæ, маргъау, базæрондмæ 
Мæ ниуæзтæ æма къæбæрбæл. 
1685 

Иннæ над æй не ’фхуæрд мæгур адæн 
'Ма нæ бæсти хъисмæти фæндаг. 
Адæймаги хонуй баргин цардмæ 
'Ма стур уарзтмæ, скъæфагæ фæндау. 
Кæд дуггаг над лæгæн стур тæссаг æй, 
Стур уæхери — æ алли ампъез, 
Æй уæддæр амондæй тæмæссагдæр 
Æ цифæнди мæнкъæй уæлахез. 
Еци надбæл цæугути фæнзинæ, 
Сæ гъудитæ мæ зæрди хæсгæй. 
Мæ уæраги сæртæбæл слæууинæ, 
Сæ уарзон сорæттæмæ кæсгæй... 
Еци над рартастон, куд салдат — 
Æ хæдзарæ кæми æвæрдзæнæй, 
Æ мæлæтмæ кæми фæццæрдзæнæй, 
Раст гъе уоци цæрæни бунат. 
Уой рартастон, мæ тох, мæ катайи, 
Ка ’й мæ хæццæ мæлунмæ цæттæ 
Адæнбæл ахæстдони, фæттæй, 
Раст цума еци уарзон æнкъайи. 
Еунæг бон ку цæрон — еунæг бон дæр 
Мæн гъæуй дзилли нонбæл цæрун, 
Революций зин надбæл цæун — 
Дæс цардемæй гъе æй æхсицгондæр! 
Æскъæрун дæ, мæ цард, зиндæр тохти, 
Нæ тæрсун дин тæбæгъи донау. 
Исцома дæ мæ фæтки, мæ къохти, 
Скоммæгæс дæ, фæлтæрд догъонау. 
Мæн цагъар искæнун неке хъари ’й. . 
Некæмæн исуодзæнæн дæлбар. 
Æрмæстдæр адæмон сæребарæн 
Æз цæун барвæндонæй цагъар. 

Адæни хсеццсе дзубанди 
Мæ цæф фидæ æма мæ рист мадæ, 
Мæ сурхкъелæ ходгин партизан, 
Ду ергъавтай де ’сонмæ нисан, 
Ду райстай дæ баргин сабуйрадæ. 
Анзи бæрцæ фæдтæ сæребарæ — 
Дæ сæрбæл мин исхуæстæ бæрзонд. 
Бакодтай дæ зæнхитæ хебарæ, 
Фиццаг хатт бафæсмардтай амонд. 
Хъалтæ ба дæ адæн нæ худтонцæ. 
Дæу кодтонцæ саувонси æнсæр. 
Къерейау дæ уæддæр ку тудтонцæ, 
Къерейау дæ хуардтонцæ уæддæр. 
Дæ сау тог син уидæ хуарз ниуазæн, 
Сæ уæлфингæ — дæ хъйамæт, дæ цард. 
’Ма уиуонцæ и хъалтæ сурхфазæ, 
Пилæстæги уорсцъарæ ’ма нард. 
Ку расастай се ’монау фæрскъитæ, 
Ку баласти ’й сæ тоги фæппурх, 
Гъеуæдта дæ сæхуæдтæ хæрсгитæ 
Сæ тæссæй исхудтонцæ сæнтсурх. 
Мæлгæ кæнуй уони сæребарæ — 
Адæн син ку нæ уонцæ цагъар. 
Æрхастонцæ бабæй тухи хъарæй 
Цагъар цард, лæгмарагæ уодхар. 
Фæндæуй сæ нæ цард ранихъолун, 
Революци тухæй нигæнун, 
Нæ адæни сæ тоги нивдолун, 
Нæуæгæй исцагъартæ кæнун. 
О, ма сдарæ дæ къохтæ æд гæрзтæ, 
Дæ уæрагбæл ма ’рхауæ уæддæр! 
115 

ч^ 
Кенæдта мардзæнæнцæ дæ бæстæ, 
Дæ уйнаг баргин цард дæр, — дæу дæр! 
Мæ бæгъатæр цæф адæн, мæ зæрдæ! 
Аци змæнст зуст рæстæги де ’знаг 
Истæтон æй дзæгъæл зæрдæвæрдæй, 
Æ лихстæй истæнæг æй йе ’взаг. 
Баргин цардбæл стур тохти фæдести, 
Дууæ догей нихмæвæрд медарт 
«Къостай къуар» дæр, «Хуæнхæгти цæдес» дæр 
Дæ фæсонти цæвунцæ сæ кард. 
Революций тохтæй, уæлахезтæй 
Цъимарамæ здахунцæ дæ над 
Æнæ адæн æма æнæ ’фсад 
Уæйæгæнæг цъаммарти цæдестæ! 
Сæ сайунæй æма сæ бæрбæрæй 
Дæу кæнунцæ цома сæхецæн. 
Дæу, цума æнсувæр æнсувæрæй, 
Уæрæсейæй кæнунцæ хецæн. 
Уони къохмæ макæддæр бахауæ — 
Уæд фесавдæй дæ кадæ, дæ ном. 
Æзмæнст форди астæу мæнкъæй науау, 
Уотиддæр фæууодзæнæ дæлдон. 
«Кермен» 6а дæхе стæг, дæхе тог æй. 
Дæ номбæл бурдæн мети сæлуй, 
Дæ номбæл ниффæразуй йе ’стонгæй, 
Дæ номæй дæхе номбæл мæлуй. 
Е иссæй коммунисти æрвадæ, 
Дæ цъаммардæр æзнæгти сæттуй, 
Æхейау дин рохс догæ дæттуй 
'Ма æносмæ æрвадæдзийнадæ. 
Дæхе фурт æй. «Кермен» дæхуæдæг дæ! 
Уой зонгæй, дæ налат, дæ нецæй, 

/*■ 
*& 
Фæттæрунцæ дæ бæстæ æхсунмæ, 
Дæ хебарæ, де ’сони рæсугъд! 
О, фæлтау ду фæттæхæ мæлунмæ, 
Æрвдзавд толдзау ду фестæ бунсугъд! 
Уарзти хæццсе дзубанди 
О, мæ уарзт, кæми мин дæ нурмæти! 
Кæци фæтки кæнис фæстеуат? 
Æви ба нæ бахауис стур мæти, 
Раст цума цубур балций теуа. 
Æви мæмæ æнгъæлмæ фæккастæ 
'Ма мæбæл рарæуигьтай дæ къох! 
Æви ’ндæри райстай ирайдзастæй, 
'Ма фæцан фæдифæдмæ дæр цох? 
Æви ба мæ феймисис хебари, 
Дæхецæн исæвзурстай курдуат 
'Ма мæ хезис дæ мæгур хæдзари, 
Æз ба дæмæ кæнун фæстеуат? 
О, мæ уарзт, кæми мин дæ нурмæти? 
Кæци зини кæнис фæстеуат? 
Дæу туххæй нæма хаун стур мæти, 
Раст цума цубур балций теуа. 
Мæ фудбæл æрсастау дин æррæстæ 
Зæрдибунæй идардмæ зæгъун: 
Бауарзтон кизги бæсти мæ бæстæ, 
Мæ Хуцау æй мæ тохи кæнун. 
Æнæ уой мин нæййес уолæфæн дæр. 
Мæн йе ’ной хъан фæккæнуй æрхун. 
Æнæ уой дæн æдух, æнæ фæндæ. 
Ниллæг кауæй уæлдæр нæ тæхун. 
117 

Кауи сæрти фæлмæн æрбакастау, 
Мæ зæрдæмæ ’рбакастæ еу хатт. 
Мæн мæ бæлд дæ фæсте нæ рахаста, 
’Ма байзадтæ фæскауæ теххатт. 
Мæн хизтонцæ зингзæрдæ тугъдонтæ, 
Баргин цардбæл стур тохтæ æма 
Разæнгардæй мæ зæрдæ сугътонцæ, 
Фиццаг уарзтбæл фенбæлдæй цума. 
Кæд дæ зæрдæ фестадæй æрхæнтæ, 
Ахæст маргъау, кæд реуи хуаста... 
Фал дзурдтонцæ мæнмæ мæ лимæнтæ, 
Мæ бæх ба фуркатайæй уаста. 
Мæн нæбал райевдалдæй фæстæмæ 
Фæккæсун дæр де ’рдæмæ æваст. 
Сæребари стур тохти бæстæмæ 
Фæххастон фидибæсти стур уарзт. 
Фал фæстохтæ уалдзæг нæ гъæубæстæ 
Ку рафтауа сæнторс дзæгæрæг — 
Æрцæудзæнæн, æвæдзи, уæ рæзти, 
Кæндзæнæн дæ хæдзарæ бæрæг. 
Кæд æрхауон стур тохти абзмæнсти, 
Гъеуæдта мæ фæммарди фæсте 
Фæккæуæд фидибæстæ дæ бæсти, 
Имисæд мæ дæ бæсти ’рмæст е! 
Нсе адæни знæгтсе 
Сæумæ ба æ фæткæбæл æууæндгæ, 
Æнæ стуф, æдзæрæгхуз, æнцад 
Гъæунгтæбæл, æсхъиугæ-æнсæндгæ 
Байервазтæй уорсити æфсад. 
’Ма æхгæд дуæрттæбæл, æвгитæбæл 
Марæг залп раттиуонцæ фæттæй. 
118 

^» 
^Э/ 
Знаг не ’гасей ку рарæхустайдæ, 
Ку дардтайдæ уæрагбæл бадтæй, 
Уæд цума Революци ’рхустайдæ, 
Уотæ карз æнæхатир адтæй. 
Нæ зундгин æнæйергъæв зæрæндти 
Сæ уорс рехтæй гæлстонцæ скъæттæй, 
Нæ хъоппæгь кæундзаст сувæллæнтти 
Гъæунгтæмæ æхстонцæ уæттæй. 
Нихлæугути уæлбæхæй карстонцæ, 
Бæхти буни кодтонцæ лицъæ, 
Ласгутæбæл радгай æндзарстонцæ, 
Нимæхст лæг басодзуни хицæй. 
Фидифидæ æма фуртифуртæй, 
Зæронд уосæй, курдуати киндзæй — 
Еугурей дæр тардтонцæ æнбурдмæ 
Циргъ уазал мудзурати финдзæй. 
— Æрцудтæн æз сумахмæ æд хъарæ, — 
Маст уорамгæй, райдæдта нæлар, — 
Сумахæн æз дæттун еунæг барæ — 
Керменистти раттетæ лæвар. 
Ка ратта керменистти сæрдари, 
Уомæн ба фæдифæдмæ пайда: 
Цалдæр мини æхцатæ лæвари, 
Гъеуæдта сузгъæрийнæ майдан. 
Æхгæд билæй, уазал цæстингасæй, 
Лæугæдортау, нигъгъос æй æнбурд, 
Раст цума си еу дæр сæрæгасæй 
Нæма сзагъта æ царди еу дзурд. 
Инæлар агурдта мæстгундæрæй: 
— Уони мин æрхæссетæ нивонд 
119 

Кæцæй-фæнди — гъæдæй, хуæнхти сæрæй, 
'Ма æносмæ уæ къохти ’й амонд. 
Адæн 6а медбунати лæуунцæ, 
Циртдзæвæнтау, æд геги æрхун. 
Тухгæнæгмæ комкоммæ кæсунцæ, 
Дзоргæ ба нæ кæнунцæ æппун. 
— Ку нæ мин сæ раттайтæ, уæдта сæ, — 
Ним-мин-хатир кæнæд стур Хуцау, — 
Бæлæстæбæл уæ тæггæ, уæ рази 
Мæхуæдæг ауиндздзæнæн, куйтау! 
Æнæцъарæ кæрци гъæуæнбурдæй 
Рацудæй бæзгин рехæ зæронд, 
Исиста уæлдзарходæ бæрзонд, 
Тухгæнæгæн загъта фæлмæн дзурдæй: 
— Лæг æзмæнсти фæууй рæдуйагæ, 
Хатиргонд уæд мæ аци рæдуд. 
Бæхгин дæмæ не ’рвистан гъæуаги. 
Нæ гъудæй нæ дæ хъари æрцуд. 
Лæг иссерæн нæййес нæ гъæубæсти. 
Махæй ба ци агори? Миййаг, 
Зæрæндтæбæл æвзари дæ гæрзтæ? 
Фал нæларæн гъе æй ходуйнаг. 
Керменонтæ æнцæ тохæг адæн. 
Нæ ’нцæ фонс. Нæ ’нцæ ’хца дæр, нæлар. 
Кутеймæй сæ раттæн де ’цæг кадæн, 
Кутеймæй си искæнæн лæвар? 
Нæ уодтæй керменонти ма ласæ, 
Некæд æнцæ уæрмити нимæхст, 
Кæд дæ ’хсицги гъæунцæ, уæдта сæ 
Карздæр тохти агорæ æрмæст... 
Ду нин кæд естæмæй æнхусгъон дæ, 
Уæд бахезæ æрмæст дæ тугъдонтæй, 

/»■ 
*&>> 
— Ами æй керменистти астъонæ. 
Ами æй керменистти цæхæр! 
Æзмæнтунцæ нæ алли синхони, 
Адæмтæн разилдтонцæ сæ сæр. 
Фал мæнæй нимæхсетæ нур уони! — 
Исервазтæй æ масти хæрхæр, — 
Басодздзæнæн бунтæй уæ астъонæ! 
Тогæй хуст цæудзæнæй уæ цæхæр!.. 
Ниццæлхъ кодта зæронди уорс рехæ, 
Фæййагайдта æ бæхмæ æваст. 
Æгуппæг æнбурд ба еци къехæй, 
Мæстæймæлгæ райзадæй æд маст. 
Фæстаг унсеффитæ 
— Нæуæгæй ци хабар ес? — Дзæвгарæ 
Дзурд не ’схаудтæй фусуни цъухæй. 
— Гъæу æвзаруй зиндони уодхарæ. 
Сæрисæвдмæ ’й тæрунцæ туххæй. 
Тарст адæни сайунцæ хæрантæ: 
«Керменистти æхсæн дзармадзантæй. 
Гъæугæронмæ райсетæ уæхе. 
Уæ ниллæууæн — Орсдони фæсхед». 
Фæццæунцæ æнæ дзæкъолбастæй, 
Ревæд къохтæ ’ма масти хæццæ 
Мудзурати æхсæн зæрдæсастæй, 
Къех кæсгæй арвгæронмæ сæццæй. 
Ледзæн син нæбал ес сабур цардмæ, 
Нæбал ес къæсæртæмæ здæхæн. 
’Ма уæхæн гъос ниццæнцæ, уæхæн — 
Рацудæнцæ цума кедæр мардмæ. 
121 

Нæ гъæунгтæ æма нæ нихæстæ 
Сæ фæсте инæфунцæ æнкъард, 
Раст цума уæлмæрдтæмæ гъæубæстæ 
Фæххæссуй æ гузавæ, æ цард. 
Сувæллæнтти, кизгутти кæунмæ 
Æскъунуй лæги зæрдæ фæркгай. 
Гæр, не ’нгъæл нин дон ласуй æ бунмæ! 
Гæр, фæцæй нæ амонд дæр тæргай! 
Уæд бадзоруй Геуæрги фусунмæ: 
— Æз нуртæггæ ратдзæнæн мæ цард 
Нæ адæни исуæгъдæ кæнунмæ, — 
Мæнкъæйдæр фæууиуонцæ æфхуард. — 
Хæлæфæй медбунати фестадæй. 
— Цитæ дзори, Геуæрги? Ферра дæ? 
Дæхе къахæй не ’знагмæ цæуис? 
Нæ адæни, нæ партий гъæуис! 
Æ курæт æрбакодта сæрдар, 
Фусун ба ’й æндиудæй, æдзæхстхезæй 
Цæнгти ’хсæн æрбатухта федар 
’Ма ’й нæбал исуагъта æ гъæбесæй. 
— Тугурæй нин цæугæ ’й. Дæ хæстæг 
Гъæуи хецау хонуй нæ æхемæ. 
Уæн нæййес си деголæ дуйнеймæ: 
Уорситæн æууæнкгин æй æцæг. 
— Уорс налар кæбæл даруй æууæнкæ, 
Уобæл ба æз не ’ууæндун æппун. 
Æрхъæрттæй кæд æ фæндæ дæу уæнгæ, 
Уæд фæууæд, кæрдгæдорау, дæлдон. 
— Хуарз. Мадта ист сахармæ фургони 
Дæу ласун, куд мæ сæйги. Нæ над 
Баргин финст гæгъæдийæй байгон æй. 
Ами ба нæбал ес нин бунат. 
122 

Силгоймаги хъæппæлтæ искæнæ. 
— Ци загътай? — фæгьгъæр кодта Геуæр. — 
Цæрдодæй мæ фæлтау банигæнæ! — 
Æ цæститæ скалдтонцæ цæхæр. 
— Биццеуау ма æвзонг дæ. Уорс цъарæ. 
Æнцъулд дæр дæ цæсгонбæл нæййе. 
Ес де ’нгаси бæрзонд зунд, æфсарæ. 
Дæу неке бафæсмæрдзæй. Неке! — 
Листæнбæл æрæвардта хъæппæлтæ, 
Хæлæфæй син фехалдта сæ баст, — 
Мах хезунцæ сахари æнбæлттæ,— 
Гъаст æма лихстæ адтæй æ каст. 
— Нæ ледзун еци хузи фæсфæдмæ. 
Ма уинæд мæ фæсонтæ не ’знаг. 
Знаг пъолций фæххæтæд æ мæлæтмæ, 
Сæрбæттæни тугъдæй æ гъудтаг. 
Нæ фуддæр знагæй дæр, мæлæтæй дæр 
Ледзуйнаг некæд адтæн, нæ дæн. 
Дæ фæндонбæл дзубанди фæдтæн. 
Фусун ба æ зæрдæй, æ мæтæй дæр 
Карз исдзорун сæрдармæ не ’ндеуй — 
Æ фæндæмæ не ’йгъосуй сæрдар, 
Нæбал цæуй æ гъигæ æ реуи, 
Рæхуайуй æй æзнаги кардау. 
Ниййиста асинæбæл æ нæгæ, 
Æ хъæппæлтæ æма æ фæндон, 
'Ма фиццаг хатт фæлмæн барохснæг æй 
Ходæзмолæй Геуæргий цæсгон. 
Геусергий банимугъдæй 
Фæттæхунцæ лæгмарæг бæхгинтæ — 
Нæ адæни, нæ зæнхи тоггинтæ — 
Геуæргий банимугъдæй. 
123 

^ 
Цæфхæлæфæй гъæунги тæхунцæ, 
Гæлст фингтæмæ нæбал æздæхунцæ — 
Геуæргий банимугъдæй. 
Сау тогдзух хъæрццигьатæ нæ гъæуи 
Еунæгæй иссердтонцæ бæлæуи — 
Геуæргий банимугъдæй. 
Сæ фурцийнæй хуайунцæ сæ бæхти, 
Æвуд арв дæр кæнунцæ къæрæхтæ — 
Геуæргий банимугъдæй. 
Ка рауайа фæдеси æд гæрзтæ, 
Ка фехса сæ раззаги еу æхстæй? — 
Геуæргий банимугъдæй. 
Керменонтæ хуæнхти нимæхст æнцæ, 
Нæ лæхъуæнтæ стур тугъди æхст æнцæ — 
Геуæргий банимугъдæй. 
Нæ бæгъатæр биццеутæ цурд æнцæ, 
Фал синхон Æридонмæ сурд æнцæ — 
Геуæргий банимугъдæй. 
Нæ зæрæндтæ сæ хæццæ гъæрзунцæ, 
Нæ рæсугъд силгоймæгтæ кæунцæ — 
Геуæргий банимугъдæй. 
Фæттæхунцæ лæгмарæг бæхгинтæ — 
Нæ адæни, нæ зæнхи тоггинтæ — 
Геуæрий банимугъдæй. 
Лæг кæми ’й? Лæг æрмæст — агъаззаги! — 
Еу æхстæй ка ’ргæлдза сæ раззаги! — 
Геуæргий банимугъдæй. 
Фæстаг дзурд 
— Цæмæн мæмæ не йгъустай æзинæ, 
Цæмæн кастæн дæ коммæ, гормон?! 

г* 
*& 
Ревæд æнцæ хæдзæрттæ æма 
Æдзæрæг гæлст бундортау, нихæстæ. 
Æд мæнкъæй, æд æстур нæ гъæубæстæ 
Фæттахтæй стур фæдесмæ цума. 
Æргъаугай фæттæрунцæ нæ бæхтæ, 
Нæ гъоцитæ, нæ.фустæ, нæ сæгътæ — 
Сæ богъ-богъ, сæ тæрегъæд ниууаст 
Гъиги хæццæ дæттуй лæгæн маст. 
Фæстаг баз, фæстаг къос, фæстаг гага, 
Фæстаг уедуг — къохæй исесæн 
Цæмæндæр ес — скъæфунцæ ’й десæн, 
Мæлæт сæттæг хуаси фæстаггагау. 
Нæ гъæубæл тогхурст мегътæ кæунцæ, 
Хъуæцæ кæлуй нæ алли синхæй. 
Нæ гъæуæй фæдфæдети цæунцæ 
Бæхурдунтæ, фургæнттæ рæнгъæй. 
Евгъуйунцæ цæдтæ цъоппидзæгтæй, 
Бæхтæргутæ зарунцæ гъæрæй, 
Зæриндæгтæ æма гъосицæгтæй 
Сæ дзиппитæ, сæ рæнттæ дунстæй. 
Нимæхстæй нæ зиннунцæ хъæматæ, 
Бухарходтæ, бæрцитæ, цъохъатæ. 
Нæ цæуй разкъæрттити цъæхахст; 
Нæ цæуй сурх мæнæуи, бор фагæ, 
Нартихуари унгæг æрдеуагæ — 
Бор голлæгтæ æнцæ æнгон баст. 
Кæд уæрдунтæ нæ ’нцæ — кæфхъундар! — 
Киристонгъæу æд мулк ранихъуардта, 
Версти дæргъæн уогæй, æд азар 
Уæрдундони стæвдæнæй фескъардта! 
125 

ч2к 
Отæ ма тугъд банцади сахати, 
Мардæстъегъæг мæйдари æрмæст, 
Мадиардау скæнуй цæф салдати 
'Ма ’й фæууадзуй мæлæти бæрнæхст. 
Ци зин æй, ци уæззау хъæбæр зин æй 
Знæгти буни æздирвгæ зинбон! 
Цæмæн мæмæ не йгъустай æзинæ? 
Цæмæн кастæн дæ коммæ, гормон! 
— Иристон ахæстдонæ ’й абони. 
Ахæстау нимæхстæй уотæхсæн 
Ахæстдони медæг ахæстдони. 
Кумæ ледзис? Кæми ’й нимæхсæн? 
Цæмæн кастæн æзинæ дæ коммæ? 
Равардтайнæ фæттæмæ мæ цард, 
’Ма худтайдæ адæни мæ мард 
Карздæр тохмæ æма федæнбонмæ. 
— Уорситæн сæ цæсгон æй наган, 
Сæ фæтæг æнæуинондзийнадæ ’й: 
Адæймаги фехстонцæ знагау, 
Сæ фидбилиз, се ’намонддзийнадау. 
Цалдæр æхсти унгæй исигъустæй, 
Бæхти къахгъæр, гæбарæ-губур. 
Хъæмайæй æй цума исрæхустæй — 
Гъосинтæй фæззихъир æй тугур. 
— Нæ бунат нин кæцæй базудтонцæ? 
Ами ма ци бæллахæн лæууæн? 
Мæ фæсте. Дуар нæма батудтонцæ, — 
Æ курæт ин фелваста, — цæуæн!.. 
Геуæрги ба цума лимæнтæмæ, 
Æ дзебæл неци хузи бæлстæй — 
Æ зæнхæмæ хизтæй къæпхæнтæбæл, 
Æ курæт æ усхъæбæл гæлстæй. 
126 

^* 
*& 
Цума син нæуæг цардбæл дзурдтайдæ 
’Ма фæцайдæ сæ зини нифсдар. 
— Мæн курдтайтæ гьæуæй? Агурдтайтæ? 
Цæголтæй дæн. «Кермени» сæрдар. 
Æриста æ рæуæг цæсткæсæнтæ, 
Рахаста агъуд балбæл йе ’нгас — 
Нæ зиндтæй си уотид уотæхсæн дæр, 
Нæ зиндтæй си гузавæ, гье — тас. 
— Ардуд айтæ, æнбæлттæ. Сайд айтæ. 
Хумгæнгути косгути фурттæ! 
Уе ’нсувæрти ци ’гъдауæй марайтæ, 
Уæ хецæутти — уе ’знæгти дзурдæй?! 
Хъали фурт дæн. Еци хъалти догæ 
Мæн скодта лæги уæнгæ гъонбæл. 
Адæймагхуар адтæй, берæгъ уогæй, 
Рамардтон æй мæгурти нонбæл. 
Нæбал æй æригас кæндзинайтæ... 
Рæхустонцæ ’й, хъæмати финдзтау, 
Тогæй расуг цæстити катайтæ. 
Аргъудта сæ йе ’знаги финстау. 
Дамбацай цъух еуварс нæ уагъта 
Геуæргий. Ниннæрттæй знæгти ’хсæнæй: 
— Мæн хузæнтти тогбæл ирæздзæнæй 
Коммунизм! — æ фæстаг дзурд загъта. 
Нæ адæни, нæ зæнхи нонбæл, 
Нæ зæнхæбæл нæбал æрæфсарстæй — 
Æрхаудтæй еци мардæй уобæл 
Дууæ ’ма инсæйанздзуд æдарстæй. 
127 

Æрхаудтæй, уонæхсарау, сæрдар 
'Ма гъеуæд, уæлахези цæхæрмæ 
Зæрдæскъæфæг, æносмæ нифсдар 
Турусайау, фестадæй нæ сæрмæ. 
Æнæмселгсе бæсти хай 
Мæ горæт, мæ ниййерæг Дигорæ, 
Нæ цитгин Революций цæхæр, 
Æ фæрæзнæй нæма ’й æцæг горæт, 
Фал нæбал æй куд-фæнди гъæу дæр. 
Цардагорæт æма царддæттæг 
Косæг дæр æй æма хумгæнæг дæр. 
Баст мæбæл æй тогæй, зæрдитæгтæй 
Æ евгъуд уонæхсарти рæстæг. 
Мæргъти зармæ ами æрбабон уй. 
Ами хор кусти сæумæ скæсуй. 
Мади ’нгасау фæлмæн зæрдтагонæй 
Уарзт æма ундзийнадæ хæссуй. 
Тротуартæ хæдзæрттæн сæ рæзти 
Фæууайунцæ рæуæг тьæбæрттæй, 
Идзулунцæ фæлмæн æ къæрæзтæ, 
Рохс кæнунцæ бæлæсти сæртæй. 
Мæ горæт, мæ ниййерæг Дигорæ 
Зæрдитагау мæнмæ хæстæг æй. 
Мæ фидау нифс æма цардагорæг 
Æнæхийнæ косагæ лæг æй. 
Цал нæларей æма цал болкъоней 
Мæстæй содзгæ фуддæр стæри цæф 
Мæ Дигорæн хаста мин зиндоней 
Зæнхæй стъегъгæ бунтон сæрисæвд. 
Уæлбæхæй нæ ’хсаргардæй карстонцæ, 
Ауигътонцæ, æхстонцæ æма 

Нæ цардбæл, нæ бæлдбæл æндзарстонцæ, 
Нæ мæгур хæдзæрттæбæл цума. 
Рахауйанæ, содзйанæ, тæхсйанæ, 
Тогæй калдæй нæ алли цæф дæр, 
Нæуæгæй исистйанæ уæддæр, 
Знæгти нихмæ нæхе цид æхсйанæ. 
Æрмæстдæр бæгъатæр Сурх æфсæдти 
’Ма «Кермени» æнцæфæй æрмæст 
Карст фæцæнцæ уорситæ сæхуæдтæ, 
Нæ бæстæй — фæдифæдмæ зуст гæлст!.. 
...Ес Дигори астæу уорс хæдзарæ. 
Е нæдæр ковæндонæ ’й, нæдæр 
Муртæй цæгъдæг æвзестæ дзиуарæ, 
Адæн имæ цæунцæ уæддæр. 
Дууæ ’ма инсæйанздзуд сæрдармæ 
Æрцæунцæ бæсти кæрæнттæй, 
Куд артдзæсти гъар рохс æма гъармæ, 
Æхсæйвон фæндаггонтæ бæлгæй. 
Цибæлæй игъосунцæ æ цардмæ, 
Æ цæсгонмæ кæсунцæ листæг, 
’Ма уйнаг тæмæссагдæр идардмæ, 
Евгъуд зонгæй, исунцæ хæстæг. 
Ами æнцæ еумæ хæстæгдæртæ, 
Куд евгъуд хъазауати бони, 
Раст цума мæлæт дæр, зуст рæстæг дæр 
Нæ рахецæн кодтонцæ уони! 
Ами æнцæ йе ’нзæрдæ тугъдонтæ, 
Æмунаффæ æндзотæ, йе ’взонг 
Къæмæндиртæ, æдæрсгæ фæдонтæ — 
Топп æма хъатаратæй ефтонг. 
Сæ бакасти — сæ раст зæрдиуагæ, 
Карддзæфау сæ нигъгъуди — æргон. 
1685 

Раст цума нæуæгæй багъæуаги 
Æринбурд æй Дигори РЕВКОМ. 
Ами лæг фæррæсугъд уй дзæвгарæ, 
Фæууинуй иддарддæрмæ цæстæй. 
Ами нæй айдагъ кади хæдзарæ, 
Фал æцæг æнæмæлæт бæстæ ’й! 
Æрмæстдæр адæнæн хе ка раттуй, 
Аци бæстæ уонæн лæвæрд æй. 
Аци бастæ тæггæ хъазауатдæр 
Æнæмæлгæ адæни зæрдæ ’й! 
Нигьгъос æй партизанти сурх гварди. 
Æ цæстæй цæмæдесæн уинуй: 
Æ егъау тох цæруй разæнгардæй, 
Революци идарддæр цæуй. 
Гуйман 
Поэмæ 
Ци скатай æнцæ æлдæрттæ? 
Сау зæрдæй уорс къох æлдæрттæ, 
Тогцъиртæн дæнцæ æлдæрттæ, 
Дзилли уарзтæй цох æлдæрттæ? 
Сæ бæхтæбæл къленц кæстæртæ 
Унгти цæбæл догъ кæнунцæ? 
Сæ къæрæзгитæй сæ хуæртæ 
Сæ фæстети ракæсунцæ. 
Кæд æдосæ æнæ гъæрæй 
Сæ æвзурст тиллæг фæддавди ’й? 
Сæ кизгутти рæсугъддæри 
Æхсæвæй, миййаг, раскъавдæй? 

/*■ 
*& 
Кæд æхсæви тæггæ ’мбеси 
Сæ хъал бæхти ’ргъау фæттардæй? 
Кæд тæссаг, хæлæф фæдеси 
Сæ лæгдæртæй еу фæммардæй? 
Неци давд фæцæй сæ хуартæй. 
Сæ гоморитæ скъунунцæ. 
Сæ кизгутти син цагъартæ 
Бонизæрмæ фæлундунцæ. 
Се ’нæбæрцæ фонсæргъæутгæ 
Рахæлеу æнцæ будурти, 
Хъæбæр хъал æнцæ уæздæнттæ — 
Бацъирдтонцæ нæ мæгурти. 
Сæ фудод къулух Исмали 
Сæ колдуармæ сæуми цъæхбæл 
Еуæндæс бæхгин æмбали 
Рамбурд кодта саргъи бæхбæл. 
— Дигоргоммæ, цæй, цæуæнтæ 
Фонс кæнунмæ! — Ку раседуй, 
Бæх æууелуй илиггæнттæ, 
Иннæ бæхмæ зуст равзедуй. 
Хормæ ’рттевунцæ саулохтæй 
Æвзестæй фæлуст дзулæрттæ, 
Думетонгтæ, саргъи къохтæ, 
Сæ бæрцити рæсугъд сæртæ. 
Ку ратахтæнцæ æд гæрзтæ 
Бæхуæрдунти нарæг надбæл 
Дугай бæхгингай æнвæрстæ, 
Цийнæ хонгæй сæ налат бæлд. 
Сæ къæхти ругæй фæснæдтæ 
Ку фæттар æнцæ æррæстæ, 
Ку фæкъкъех æнцæ и гъæдтæ, 
Ку фæттарстæнцæ бæлæстæ. 
131 

Ку ратахтæнцæ «уæздæнттæ» 
Дигоргоми фонс тæрунмæ, 
Сæ фуд-зæрдæ тогцъир сæнттæ 
’Ма се ’сонбæл æмбæлунмæ. 
2 
Еци сæумæ Стур Дигорæй, 
Арви астæуæй будурмæ 
Æ сабитæн хуарагорæй 
Рацудæй Гуйман æд хъурмæ. 
Бадуй листæнбæл уæрдуни 
Уæлдзарходæ ’ма къæреди. 
Лæг тухсуй, цума фудфуни, 
Искатай æй æхемедæг. 
Галуæрдун цæуй будурмæ, 
Сабургай цæуй æнкъардæй, 
Раст цума си хуæнхти хъурмæ 
'Ма мæгурти цард ниввардæй. 
Ци унгæг, дæ, ци мæгур дæ, 
Мæ хуæнхаги цард, серф дагъи! 
Нæ бæрзонд хуæнхтау, æстур дæ, 
Дæу хæссæн уæддæр не ’рагъи! 
Æнæ зæнхæй, æнæ хуарæй 
Хуæнхти тегътæбæл нæ къæстæ. 
Косæг лæг — нæ! Сæребарæ 
Ами æнцæ ’рмæст цæргæстæ! 
Нæ зæрдитæ ’нцæ цæргæстæ, 
Фал нæхуæдтæ ба — цагъартæ. 
Æрдæгмард лæгау — нæ бæстæ, 
Содзгæ гъарæнгау — нæ зартæ. 
Галуæрдун цæуй йе ’сонмæ 
Къæдзтæ надбæл, дони гъæрмæ. 

Хор кæсуй имæ комкоммæ, 
Арв ниййерæгау — æ сæрмæ. 
Æ сабитæ бæгъæнвадæй, 
Сæ дйвилти сæхе стохгæй, 
Æ фæстети цъæх ивадæй 
Цума уадæнцæ æмбохгæ. 
Æ уосау имæ нæзитæ 
Хонхи тегьтæй фæлгæсунцæ, 
Сæ цæстити содзгæ здитæ 
Зуст Ирæфмæ æркæлунцæ. 
Коми нарæги Гуймани 
Ку æруорæдта æ гъуди: 
— Хæстæгдæр фæндаг мæ цуди 
Кæми ракæнон нур ами? 
'Ма хæстæгдæр ку фæккастæй 
Уæд Гуйманмæ тар гъæдæбæл. 
Тар гъæдæбæл ку фæрраст æй, 
Бæзгин сифæй аууæнттæбæл. 
Уомæл кæд æй, кæд мæйдар æй, 
Над тæссаг кæд æй комкоммæ, 
Уæддæр размæ зæрдфедарæй 
Галуæрдун цæуй йе ’сонмæ. 
3 
Галуæрдун цæуй гъæди ’хсæн, 
Ласуй, стур уæзау, æ зинтæ. 
Уæд Гуйман фæснад уæлпихсæй 
Размæ бауинуй бæхгинтæ. 
Бафæсмардта къулух Смалий 
Дууадæсей тæггæ астæу. 
Æруорамуй дууæ гали 
Нæ зæронд лæг тъæбæртдзастæй. 

ч^ 
— Зæруæрдæмæ, цæмæй тарстæн, 
Уобæл ку ’мбæлун, — ниддес уй. 
Еуæхстон топп хуæрзисарстæй 
Æ уæрдунæй ку исесуй. 
Ку исесуй ’ма ’й хæмпæлти 
Æрнимæхсуй сифти буни. 
— Кæбæлти цудтæн, кæбæлти? - 
Сбадуй бабæй æ уæрдуни. 
Цауæйнонбæл горенгондæй 
Æртеголæ ’нцæ æ рази. 
— Дæ фæндаг раст уæд, зæронд лæг! 
— Уæ гъудтаг раст уæд! — загъта син. 
— Нæ гьудтаг раст æй, гъе фалæ 
Ду дæ дууæ къобор гали 
Рауæгъдæ кæнæ! Февналæ! — 
’Ма уæлбæхæй къулух Смали 
Æрцавта æхсæй уой усхъæ 
Еу нæ, фалæ дууæ хатти. 
Сдзоруй хонхаг æнæ усхъæз: 
— Бакæнетæ æстур хатир. 
Ма есетæ мин мæ галтæ. 
Мæ сабитæ æнæ уони 
Куд фæддардзæнæн, нæ хъалтæ, 
Ауæхæн унгæг тухст бони? 
— Аци галтæ ка низзадæй, 
Етæ бабæй зайдзæнæнцæ, — 
Смалий къленц билкъуæрд æрвадæ 
Исдзурдта, цума стур дæнцæ. 
Сæрæстурæй хъал «уæздæнттæ» 
Харакеттæй ниххудтæнцæ: 
— Етæ дин дæ сувæллæнттæ 
Уæд, æвæдзи, хæсдзæнæнцæ! 
134 

,**- 
*& 
Сæ саулохтæй дууæ хъали 
Цурд æргæппитæ кодтонцæ 
’Ма Гуймани дууæ гали 
Галуæрдунæй исуагътонцæ. 
Исистонцæ ин бæрзондмæ 
Æ уæрдуни ревæд æрттæ, 
Гъеуæдта сæ се ’цæг бонтæй 
Æргæлстонцæ хъал æлдæрттæ. 
Раст цума ’й, æртгау, систонцæ, 
Гъеуæдта æй се ’цæг бонтæй 
Зæнхæбæл ниццæлхъ кодтонцæ, 
Уотæ ’нгьалдта æ фурсонтæй. 
Загъта ма Гуйман гъеуотæ: 
- Мæнæй галтæ фæггъæуæнтæ, 
Нур сумахбæл æфтуйæнтæ, 
Нигги гъæздугдæр исуотæ! 
Къæл-къæлæй ибæл «уæздæнттæ» 
Уæлбæхæй гъæрæй худтæнцæ. 
Уæгъдæ суадзгæй сæ идæнттæ, 
Галти фæсте ниццудæнцæ. 
Тог рабадтæй лæги ’нгаси, 
Гъеуæдта, къирау, райвадæй. 
Æ гæлст æртти тæггæ рази, 
Сæ фæсте кæсгæй, байзадæй. 
4 
Никкудтæй Гуйман йе ’носбæл, 
Фал æ содзгæ цæстисугтæ 
Ку не ’руадæнцæ æ росбæл, 
Тоги тъинггитау, урдугмæ. 
Зæрди, раст цума цæхуарæ 
Авги ’рхъезтæ фæннæхстæнцæ, 
135 

чО^ 
*Ч 
Раст цума æ галти хæццæ 
Æрцудæнцæ тард æ фæндтæ, 
Æ хуарз уодæнбал — æ дзæццæ, 
Æ судæй цъиртт сувæллæнттæ. 
Тард фæцæй æ цард! Йе ’сон дæр! 
Нур куд раздæха æ къæсмæ 
Уотæ мæстгун, еци сонтæй? 
Куд исцæудзæнæй нихæсмæ? 
Ци цæсгонæй бакæсдзæнæй 
Æ сабити стонг ивадмæ? 
Ци зæрдæй син бабухсдзæнæй 
Сæ цæстити сугти уадмæ? 
Тухгæнгутæн, гæр, гъеуотæ 
Дзуапп нæ раддзæнæй абони? 
Фурмæстæй æ сау бецъотæ 
Циргъ рабадтæнцæ. Аууони 
Раирдта æ топп, ефтонгæй 
Исиста. Алли фæндаг дæр, 
Арми тъæпæнау, æ зонгæ. 
Расайа æй гъæди саг дæр! 
Фæййаууон æй тар æвæдти 
Е, агоргæй тухи æнбæлд. 
Сæ над ахæсгæй фæснæдти, 
Ку æрбадуй арæсæнбæл. 
5 
Къулух Смали еци сахат 
Æ уæлсаргъ уидта фудфунтæ. 
Саст къадобæл рæхцгæ цъахау, 
Е ракастæй æрдæгцъундæй. 

Æ фуртæссæй е фегъал æй — 
Расæрфта дусæй цæститæ. 
Бæргæ раскъштæй, гъе фалæ 
Кодта сонт сирди кæститæ. 
Гъеуæдта загъта: «Мæ хортæ, 
Цæмæн бафхуардтан зæронди? 
Нæ амондмæ нæ къобортæ 
Ку нæ хонунцæ нивондæй». 
— Ци фун фæууидтай, не ’рвадæ? 
Мах тухгин æма сæрæнтæ 
Дæ унаффæй, нæ лæггадæй! — 
Нифс кодтонцæ ин лæхъуæнтæ, — 
Сау Дигори тог уæзданæн 
Баниуазун нæй тæрегъæд. 
Сау Дигори цар уæфсагæн 
Сагæй рагъмæ куд не ’стъегъæн! 
Нæ данкъатæн сæ саудартæ 
Дзедзедартæн ку бæззунцæ, 
Сæ кизгуттæ нæ цагъарти 
Скъудтæ къæхтæ ку æхснунцæ! 
Æй нæ къохи уони фæткæ, 
Уони цард æма исæвдæ! 
Мах фесафдзинан сæ фæткæ, 
Сæ гъосмаст æма истæвдæ!.. 
Цæветтонгæ, хонхи ахæр, 
Æхст ниннæрттæй хуæнхти сæрмæ. 
Дууæ ’рхаудтæй еу гæрахæй 
Кафгæ бæхти къæхти ’хсæнмæ. 
Бæхтæ ниххуррутт кæнунцæ 
Тарст, бæгъетфарс финдзицъæстæй, 
Фæстæгутæбæл слæуунцæ 
Дзуххæлеуæй, хъоппæгъ цæстæй. 
137 

ч^. 
*ч 
Фал дуггаг гæрах Исмалий 
Хæрдмæ, гъеуæдта уæсгоммæ 
Фехсуй саргъæй, ’ма зæнхæмæ 
Е ку расхъиуй комкоммæ. 
Ку ратахтæй къæхти бунмæ, 
Къохтæ фехсгæй фæйнæрдæмæ, 
Естæбæл ма фæххуæцунмæ 
Цума гъавта зæруæрдæмæ. 
Æгъдинцойни æ къах нахстæй 
Ку рахаудтæй бæгъæнсарæй. 
Даргъ думæгбæл къахæй бастау, 
Бæх æй раскъафта æнсарæй. 
Цауæйнон Гуйман æ масти 
Еунæгей дæр нæ евгъауй; 
Кадæр си фæууй йе ’ндзасти, 
Е æ бæхæй ку рахауй. 
Ниттухстæнцæ еци рауæн, 
Раст цума æхгæд зиндони: 
— О, ци ’й зæд дæ ’ма ци ’йдауæг! 
Мах ку цæвуй арв хор бони!.. 
'Ма айуан дзурдæй фергъавта 
Дукъахгути берæгъбали: 
«Арв уæ нæ цæвуй, бæхдавтæ, 
Фал мæгури дууæ гали!» 
Хъал тухгæнгути нимæдзæ 
Æркунæг æй, ’ма фæснадмæ 
Тогæй рацудæй сæ рæдзæ, 
Бахъумдзаститæ ’й сахатмæ. 
Еунæг ма си ’рмæст байзадæй 
Æ бæхбæттæн фатæй састæй. 
Толдзи хуæд фæсте нийвадæй 
Цауæйнони тухгин тасæй. 

,**- 
*& 
Тугъд багьос æй, тугьд банцадæй. 
Уæд сæ байзæдтаг радзоруй: 
— Æз ди, цауæйнон, мæ мади 
’Ма мæ фиди хатир кæрун: 
— Еунæг ма ни ’рмæст ниууадзæ! 
Мæн! Фæдеси гъæргæнæгæн!.. 
Уæд Гуйман дæр масти арцæй 
Дзуапп ку радтуй тухгæнæгæн: 
— Ци мадтæлтæ уæ низзадæй, 
Етæ бабæй зайдзæнæнцæ. 
Фал æндæрти фонс тæрунмæ 
Ку нæбал рауайдзæнæнцæ! 
Нигги ма загъта стæйронæн: 
— Сумах айтæ идæуагæ. 
Кæми адтæ, уой куд зонай — 
Никкæндзæнæн дæубæл гакæ. 
Нур де ’уонтæй ка ’й асландæр, 
Уой радарæ фæсбæласæй. 
Фæззиндтæй æ гъос «уæзданæн», 
’Ма, уоййау, фæууæд дæ лазæ! 
— Гъосицæг ибæл ниссадзæ, 
Уæ лæгигъæдæн йе ’вдесæн. 
Нур Кæсæгмæ æнæ гаццæй 
Цо хабархæссæг фæдеси! 
Гъæргæнæги бæхи къахгъæр 
Тас раскъафта фæснæдтæмæ, 
Хъалти мард исон, лиагъæ 
Фæццæйуадзгæй фæсфæдтæмæ. 
Нур фегъосæнтæ æ коймæ, 
Фæууинæнтæ ’й тогдзух хъалтæ! 
Топп исæругъвта йе ’ггоймæ, 
Ратардта Гуйман æ галтæ. 
139 

Уё^ 
*Ч 
Галуæрдуни бабæй сбадтæй. 
Расæрфта æ хед. Йе ’сонмæ, 
Мах исонмæ дæр айфонмæ 
Фæццæуй нур дæр æд кадæ!.. 
Мадæн 
Мæнæн æвæд 
фæндæгтæбæл — мæ цуд, 
рæдуйгæ дæр, 
ка ’й зонуй, фæккæндзæнæн. 
Мæнбæл, дорау, 
уæд фехсдзæнæ мæ фуд? 
Мæнбæл, дуарау, 
дæ зæрдæ æхгæндзæнæ? 
Нæ дæн фудгин. 
Ду скодтай дæхуæдæг 
мæнæн уæхæн 
бухсагæ тухгин зæрдæ, 
нæ дзилли бæлд 
уомæн куд уа фæтæг, 
куд нæ тæрса 
сгухтади нади хæрдæй. 
Зини æма 
мæлæти медазар, 
тугъди нифсгин 
æма тæссаг сахати 
мæнæн адæм, 
мадау, иссæй хъазар, 
æма мин уой 
никкæнæ мади хатир. 
140 
Мæн бахсиста 
æ уарзт æма æ маст, 
æ бæлд æма 

*& 
ирæзгæ сæребарæ. 
Ма зарæ нур 
зæрдтагæй уой рахаст, 
уой бауорамун 
нæ ’й мæ хъарæ! 
Æууæндæ, тугъд 
нæма фæцæй мæнæн, 
æнгъæлæ мæн 
тугъдтитæн сæ тæссаги, 
кæцæй нæййес 
фæстæмæ æздæхæн, 
о, ме ’гæрон 
тухсагæ ’ма бухсагæ! 
Байронх дæн стонг, 
æнцойнæ ’ма уазал 
æма кæсун 
не ’сонмæ цæхæрдзæстæй: 
æрмæст айдагъ 
æ мади ка уарза, 
е фурт нæма ’й 
йе ’схæссæг фидибæстæн! 
Маддæлон дзурд 
Кæд, миййаг, æ байергъæв кæнунмæ 
истудта хуæнхти къæйтæ Ирæф? 
Кæд, миййаг, æ тæрегъæд кæунмæ 
æй гъеуотæ фурсатæг уæлдæф? 
Е кæддæр баргин хъали хумгæнди 
æ зинæй никкæуидæ уарзтау, 
ку фуддзард ниссæттуни стур фæндæ, 
рохсдзинадау, мæгурмæ хаста. 
141 

Ку æ хъур цæстисугтæй идзагæй 
æрвиста æзнæгтæмæ азар, 
ку нæрдтæй киндзæхсæвти цъæхснагæй, 
ку ризтæй æ фурцийнæй æ зар. 
Искодта дессаг зартæ æносмæ 
зунд æма аййевадæй æнхæст, 
фал игъустæй æрмæст гъосæй-гъосмæ, 
фал цудæй цъухæй-цъухмæ æрмæст. 
Кæд нæ дзурд æносей æнгарæ ’й, 
сабийау ирæзагæ ’й, уæддæр 
уоми æй мæ адæми æфсарæ, 
мæ адæми циргъ зунди къæсæр. 
Уоми æй адæмон зæрдиуагæ 
æд уарзтадæ, æд цийнæ, æд маст. 
Маддæлон дзурд мæнæн адæймаг æй. 
Адæймаг æд æхсарæ, æд уарзт! 
Азæлæд мæ хуæнхбæсти, мæ фæзти. 
Æ зундбæл ин кæнæнтæ стур дес. 
Æнæ уой мин нæййес фидибæстæ, 
ниййерæг адæм дæр мин нæййес! 
Бæрзæ бæласæн 
Кæд, кизгау, арвигъæрæй фæттарстæ? 
Дæ цъæх пъолци дæуæн дæ уæрагмæ, 
Уотемæй, æнæхуайгæй, бакастæ 
Мæ къæразгæй, цума дæ зæрдтагмæ. 
Ес, мæ хор, гъар хонсари бæлæстæ. 
Цубур пъолци æппун нæ хæссунцæ. 
Дæ фаззонау æнцæ сæнтцъæх цæстæ, 
Фал сахуардæй ку некæд тæрсунцæ. 

*& 
Сæ мудтæфæй зæрдæ ку барезуй, 
Сæ фæлмæн дзæгæрæгмæ ку ’сгъар уй, 
Сæ сатæг баниуазун фенгъезуй. 
Уотид уарун сæ сифти не ’ргъаруй. 
Мет нæ, фал хорæйдзаг стур бæркадæй 
Хаттæй-хатт сæрдигон сæттиуонцæ. 
Салдæттæбæл уиуонцæ нимади, 
Хумгæнгутау налогтæ фистонцæ. 
Рæзæ нин ку нæбал фæддæттунцæ 
Калд бæласау, се ’ндæргъцæ сæ еци 
Тухгин уарзтæй æмгупп никкæнунцæ, 
Гур-гурæй исцæфсунцæ нæ пеци! 
Еунæг мади седзæр фурттæ 
Не ’сæздахтæнцæ тугъдæй, 
Хезгæй æ рæстуод æвудти, 
Тас æма мæстæй сугъдæй. 
Нæ зиндтæнцæ æ цæргæстæ 
Цæстисуг æма хъурмæй, 
Æ фурттæмæ æнгъæл кæсгæй, 
Æ хæдзари бакурмæй. 
Нæ зонуй нур дæр, куд æнцæ. 
Еунæг дæр си нæ зиннуй, 
Фал си тугъдмæ ку цудæнцæ, 
Уæди хузи сæ уинуй. 
Курмæ ун ин нæй нимади: 
Нецибал уинуй цæстæй, 
Фуртти ба уинуй рист мади 
Алцилæдæрæг зæрдæй! 
ш 

^ 
*ч 
Ду зудтай, лæгдзийнадæй зудтай 
Мæ бæгъатæр фиди, æнæмæнгæ. 
Мæсугау ин ду адтæ æууæнкæ, 
Ду 6а уой дæ æууæнкæ худтай. 
Е колхоз аразта нæ гъæубæсти. 
Агурдтонцæ ’й цъолбертæ æд рун, 
Гъузиуонцæ мæйдарти нæ рæзти, 
Лæууиуонцæ нæ кауи рæбун. 
Уæд фестидæ мæсуг нæ хæдзарæ, 
Советон хецауади мæсуг. 
Фæндзæхстонæй æхстонцæ ’й мæйдари, 
Фал некæддæр фестадæй фунук. 
Сæ фæттæй нæ къирæй исæрститæ, 
Нæ къæразги æвгитæ æрмæст 
Листæг пурхæй, куд дори кæрститæ, 
Кæниуонцæ зæнхæмæ пæррæст. 
Нæ хуссæни бунмæ нæ гæлдзидæ, 
Ниййаууон нæ кæнидæ æна, 
Фидæ ба æд наган ратæхидæ, 
Ратæхидæ мæлæтмæ, фатау. 
Къуæрегæйттæ æ хæццæ не ’мбалдтæн, 
Фæууининæ ’й мæ фуни æрмæст... 
Уой еу бон æрхастонцæ йе ’мбæлттæ. 
Адтæй цæф, тогведудæй фæлмæст. 
Нæ рамардæй, ракастæй фæстæмæ, 
Цидæр хъарæ йе ’нгаси гъазта... 
Къохи бæсти гъеуæдæй фæстæмæ 
Ревæд дус рони цавдæй хаста. 
Ревæд дусбæл æд зин æмбæлинæ. 
Фал цума æ федар цонг уæддæр 
144 

Ниууагъта æцæг тугъди кæддæр, 
Æз гъеуотæ æрмæст æнгъæлинæ. 
♦♦♦ 
Ку некæд фæууидтайнæ готони 
Нæ дзæгъар хъоппæгъдзæстæ сурх 
гъог! 
Цæстæбæл ку рагъазуй абони, 
Уæддæр ма рауазал уй мæ тог. 
Ци мæгур рацæуидæ ауæдзи, 
Гъеуæдта æрхауидæ æваст; 
Никкæуидæ Хуцаумæ, æвæдзи, 
Никкæнидæ æ уæсмæ тухст уаст. 
Исæй, цид, æргъувидæ мæ фидæ, 
Тухфудтæй ислæууидæ нæртон, 
Æ фæстагдæр тухтæй рахуæцидæ, 
Раласидæ туххæйти готон. 
Фидæ дæр готонбæл еунæг къохæй 
Æнхусæн æрмæст размæ хуæстæй. 
Æ фæллад ин саста æ хъурдохæн, 
Хед, тогау, æ уадæлттæй лæстæй. 
Исхъæртидæ и хуми кæронмæ, 
Фурæстонг, фурфæлладæй сонтау 
Кæрдæгбæл бахауидæ дæлгоммæ, 
Пулеметæй хуфийнæгондау. 
Нæуæгæй исистидæ, готони 
Сиуæбæл ниххуæцидæ федар, 
Æрдеуаги бæсти æ зинбони 
Игъусидæ будури æ зар: 

«Тох æмбесбæл нæ ниууадздзинан, 
Мах не ’ности тогцъиртæн. 
Стонгдзинадæ ке ниссадздзинан 
Багъæуагæдæр циртæн! 
Алли зин дæр ниффæраздзинан 
Аци стонгæй, æфхуæрдæй. 
Нæуæг цард ба исараздзинан 
Мах нæ тох æма зæрдæй!» 
Уотæ зардта рæстзæрдæ муддзæстæ, 
'Ма фесавдæй æ царди хъурдох. 
Цума ин фæрсаг кодта нæ бæстæ, 
Уотæ мæмæ кæсидæ æдзох. 
Еци зар мæ иста æ уæлкъохтæ, 
Лæвардта мин дессаги исон, 
’Ма нæ бæстæ æд фæткæ, æд тохтæ 
Æз мæ фиди цæсгони уидтон. 
♦♦♦ 
Сæлфунæг — цæлæмбуддæр æфсийнæ 
Арв нимбарзта хонхæй, къæдзæхæй 
’Ма сæлфуй æ листæгдæр сарсинæй 
Инсадæй листæгдæр æртæхæй. 
Æргъæфсунцæ бæлæстæ фæскауæ, 
Нæ цæуй си нæ мæргъти æскъодт. 
Арв, цума сæнтсау мегъи фæскъауæ, 
Къæйдорау мин ку ’лвасуй мæ уод: 
Фæгъгъæуй мæ гъеуоци рæстæги, 
Дунгитæй куд фæддунд уй æнхъуæт, 
Зундгин арв куд ниннæруй хæстæги, 
Сахуарун куд райдайуй сæххæт. 

/*■ 
*& 
Сахуарун 
Дæ разæй дæ думгитæ æсхуайгæ, 
Къæдзтæ-мæдзтæ цæхæр æрцитæй 
Гъунтъуз мегъти рæхуайгæ-рæхуайгæ, 
Гъæугæрони фæззиндтæ цитæй. 
Низзилдтай руги хæццæ хæмпæлтæ, 
Низзуввутт сæ кодтай кумæдæр. 
Цума ласис бæлæсти хъæппæлтæ, — 
Усхъуммитæ схаттай сæ сифтæр. 
Арвидзаг бæзхъурæй ку ниннæрдтæ, 
Дæ дæс мин дзармадзаней хъурæй, 
Уæд цума батудтай гъæумæ дуæрттæ — 
Гъæунгтæбæл батахтæ гулфæй. 
Дзæхæрамæ уæлкаутæ ’рбауадтæ, 
Гъосинтæй æргæпп кодтай рæуæг, 
Тургъи астæу скафтай бæгъæнвадæй, 
Исæрдзæф дин кодта тæдзунæг. 
Ку нæ дин нæ тæрсинæ фегадæй, 
Уæд цифæнди биццеуæй хуæздæр 
Бæгъæнсарæй æма бæгъæнвадæй 
Искафинæ дæ хæццæ æз дæр! 
Нæ бæлæстæ фурцийнæй кæунцæ 
Дæ фæлмæн æхсицгон сæх-сæхæй, 
Коммæгæс цæмæдесæй лæуунцæ, 
Нæ халсартæ нæрсунцæ цъæхæй. 
147 

Зæнхæ дæр, уомæл арвау, фестадæй 
Дæ фæлмæн сузгъæрини сæх-сæх; 
Дæ кæдзос ирд уæлдæфæй, ме ’рвадæ, 
Æнхъуæт цард нæ гъæубæстæй æхсæ! 
Басастай сухæ зæнхæн йе ’донуг, 
Идæрдтæмæ рахснадтай фалдзос, 
Фал, дæ тагъд фæззиндау, æй æнбойни 
Дæ райевгъуд æма дæ фæгъгъос. 
Кæмæ бæлдтæн, фал ка нæ бабадтæй 
Мæ фингæбæл, мæ еци æрдхуард 
Раст цума мæ колдуарæй раздахтæй, — 
Æз кæсун дæ фæстети æнкъард. 
Фæсуарун 
Исистонцæ сæхе рæуæг мегътæ, 
Куд и донасадæнæй æргъау. 
Исзиндтæнцæ цъетети уорс тегътæ, 
Нæ уæлфинги зæрæндти сæртау. 
Раст цума æ игурци сахати, 
Æй дуйне æмбесонди рæсугъд. 
Нæ сугъта æй цума æнæхатир, 
Лæгмарæг, æрдзæсодзæг стур тугъд. 
Фæсæртадæй тæлфунцæ бæлæстæ, 
Бæрзонд арв æй дессаги сæнтцъæх; 
Фуридардмæ уинуй лæги цæстæ, 
Игъусуй — сосæг дзурд дæр дзæбæх. 
Æрдзæ ходуй гъæдæй, цъæх будурæй 
’Ма æртад хумти сæрмæ бæрзонд 
Ниссагъта арви реубæл хуæрзконд 
Майданау æ Сослани æнгурæ. 
148 

1 
Де ’ной, Дигорæ, куд нæ зонун, 
Куд нæ фæразун æз цæрун! 
Зæрдæй фæндуй мæ дæ уарзон ун. 
Хуæздæр амондмæ нæ бæллун. 
Дæ алли къум дæр, алли дор дæр 
Зонун, куд евгъуд фиццаг уарзт. 
Раст ма дæ сæрмæ арви хор дæр 
Кæнуй зæрдтагдæр мади каст. 
Уарзун дæ сатæг дзæхæратæй 
Мæргъти цъæбар æма цъубур, 
Де ’вваст думгитæ, дæ къæвдатæ, 
Дæ арви ’рттивд æма гур-гур. 
Куд стонг æ мади гъар къæбæрæй, 
Æппун не ’фсæдун дæ уиндæй, 
Дæ дзурд, дæ тохи зарти гъæрæй, 
Дæ лигъз æвзаги циргъ зундæй. 
Фæнди æнцон, фæнди уодхарæ, 
Фæнди æнтæсти уæд мæ тонх — 
Æрмæст ду дæ мæнæн ме ’фсарæ, 
Мæ нифс, мæ зæрдæ, мæ уорс хонх. 
Ку суай мæнæй тухгин арази, 
Ку уон мин хатти æнтæстгин, 
Уæддæр æз дæн дæуæн дæ рази 
Дуйней дуйнемæ ихæсгин. 
Мæнæй маке кæнæд нур гъаст, 
Æрмæст ду ке дæ мæ хевастдæр 
Хормæ тæхагæ фиццаг уарзт 
'Ма азæлагæ фæстаг уарзт дæр! 

Ус^. 
*ч 
2 
Ци дин кодтон, æдта, ци ди дарун? 
Æнæ дæу, тар арвау, ниммæйдар ун. 
Æнæ дæу цæмæн кæнун æнод, 
Мæ ниййерæг Дигорæ, мæ уод. 
Гæр, циуавæр зæрдæ ми ниввардтай, 
Æхсирау мин, æдта, ци бадардтай, 
Циуавæр кæрдзинæй мæ хастай, 
Циуавæр авдæни мæ узтай? 
Фуддæр знаг мин фестуй дæ бафауæг, 
Мæ зæрдтагдæр уарзон — дæ бастауæг. 
Нæ уадзун биндзæ бадун дæубæл, 
Ду ме ’сонмæ, мæ тохмæ стур бæлд. 
Ци тухæй мæ æлваси дæхемæ, 
Ци цъухæй мæ æрвети дуйнемæ, 
Ци уарзтæй мæ рæвдауи фæлмæн, — 
Цæмæн уотæ зинаргъ дæ мæнæн! 
Кæд мæ реуи косис зæрди бæсти, 
’Ма æносмæ дæубæл банихæстдæн. 
’Ма мин кæд дæ кæронмæ цæргæ ’й 
Дæ мастæй, дæ фуруарзтæй нæргæй?! 
Берекети гагидау 
Уæд нæмæ нæ кустæй берæ берекет, 
Мах си идзаг армæй куд уæн харакет. 
Биццеу си ислæг уй, лæг си исфедар уй 
Цардæн, лæгдзинадæн, цард 6а исфедауй. 
Рæсугъд киндзæхсæвтæ, идзулд таггæнæн 
Æма си кувдтитæ арæх куд кæнæн. 
150 

*& 
Мæ зæрдихатт 
Мæ зæрдихатт раййевун нæ фæразун: 
Æмбесмæ ’ ма æрдæгмæ некæд уарзун. 
Мæнæн мæ уарзт æй царди дæргъæн догъ, 
Мæнæн мæ уарзт æй царди дæргъæн тох. 
Хуарз догъ нæййес догъони еунæг гæппæй, 
Карз тох нæййес тугъдони еунæг тъæппæй. 
Тæходуйтæ, æма дæ царди 
Адæмæн ести хуарз фæууо! — 
Еци бæлд, раст цума йе ’рдхуардмæ, 
Æрбацудæй мæнмæ хуæддзо. 

Фæссурдта ми ме ’ндæр бæлдтитæ, 
Æндæр гъуди æма нинкъард, 
Раст цума нихмæлæуд фæндитæ. 
Бонгинау мин райста мæ цард. 
Фæссурдта е мæнæй ристадæ, 
Мæ зийнадæ æма фæллад, 
Федæнбонмæ мæнæн фестадæй 
Мæ цийнадæ æма мæ над. 
Адæм ба мин рæдау сæхуæдтæ 
Фæккæнунцæ æнхус æдзох, 
Амонунцæ фидау мæ нæдтæ, 
Фæддæттунцæ зини сæ къох. 
Ка фæййесуй стур уаргъ æхемæ, 
Ке райеуварс кæнунцæ ’нцад, 
Уæхæн сау биццеуау, мæхемæ 
Æнæбон æркæсун стæн хатт. 
♦♦♦ 
Фæнди къæвда, фæнди æнхъуæт, 
Фæнди мæ дунгæ кæнæд хъан, 
Æз æрмæст размæ цæун, уæд 
Æрмæст зæрдесгæ мæ нисан. 
Нæ, нæ, не ’ суодзæнæн цагъар 
Листæг гъуддæгтæ ’ма фæткæн! 
Фингæ, хæдзари адгин гъар 
Нæбал раздахдзæнæнцæ мæн. 
Зинбæл баййивтон æз æнцон, 
Бинонти цардбæл — цæугæ цард, 
Фæнди уæхерити мæцон, 
Фæнди фæууон идарди мард. 

*& 
Нæ дæн бæласæй тунд сифтæр, 
Мегъи фæскъауæ дæр нæ дæн; 
Æз дæн ме ’сонмæ æхст цæхæр, 
Мæ дзилли нифс æма зæрдæн! 
Мæ над цифæнди зин фæууæд. 
Хонхау лæгæрдгæй цæудзæнæн! 
Æрмæст нисан! Нисан мин уæд! 
Æнæ нисан нæййес цæрæн! 
Цагъар не ’суодзæнæн нæдæр 
Мулкæн, гъе кенæ мæгуйрадæн, 
Студæн, гъе кенæ — хахурадæн, 
Раст ма рæсугъди уарзтæн дæр! 
Цагъар не ’суодзæнæн цифæнди 
Дуйнетæ райсæг тухæн дæр, 
Зундтитæ сайæг рохс бæлдæн дæр, 
Зæрдитæ тайæг цъухæн дæр! 
Цагъар, ка ’й зонуй ’ма, исуон 
Æрмæст адæни сæребарæн, 
Куд хонхæй уайгæ адгин дон 
Цард фæлундагæ зæнхи цъарæн. 
♦!♦ ♦!♦ ♦> 
Ка загъта мин, æрмæстдæр тугъди 
Лæгдзинади сæр гъæуй? 
Сабур цард 6а æ хуæздæр скъухти 
Æнæ уой цума цæуй? 
Лæгдзийнадæ царди байрæзти 
Гъæуй алкæд, куд хуæрзаг 
153 

^ 
Арф уедагæ — толдзи къабæзти, 
Куд уйнаг хуари муггаг. 
Е гъæуй нæ æнæ бадзурдæй, 
Куд хуймони — æ готон, 
Куд цæргæси — федар базуртæ, 
Догъиуайæги — догъон. 
Лæгдзийнадæ рæстдзийнадæбæл 
Æнæ адæмон тугъдæй 
Бацæуидæ содзгæ артмæ дæр, 
Содзгæ арти дæр сугьдæй! 
Фуддзийнади сайд фæлхæтæнтæбæл 
Еузæрдон уни фæлтау 
Лæгдзинадæ ауиндзæнтæбæл 
Кодта ауигъдæй хъеллау. 
Ка не’ндеуй рæстдзийнадæбæл 
Хъипп кæнун дæр, хъипп, гъеуой 
Неци хузи, неци адæбæл 
Тугъд искæндзæнæй герой! 
Мæ рæстзæрдæ æууæнкæдзийнадæ, 
Цъæх арвау, алкæмæн æй игон. 
Æй арвау æ комкоммæ цийнадæ, 
Æ цифæнди рист дæр æй æргон. 
Ка мæ уарзта æма ка нæ уарзта, — 
Цæстуарзон еугурей дæр худта. 
Мæ катаймæ æма сæ мæ мастмæ 
Æрдхуæрдтау мæ зæрдæмæ худта. 
154 
Зундæй мæн æхсистонцæ еуетæ, 
Авинстонцæ стур балций нифсæй. 

*& 
Раст цума мæ уарзтонцæ дуйнетæ, 
Раст уоййау мин мæ цард дæр иссæй. 
Мæ зæрдæмæ иннетæ цудæнцæ 
Цъифæ къæхтæй æма лæкъæрдæй. 
Зæрдибунæй ме ’рхаудбæл худтæнцæ, 
’Ма кудтæнцæ ме ’стахтбæл зæрдæй. 
Кæдзосæй сауæдонау байзадæй 
Гъеуæддæр мæ комкоммæ æргон, 
Цъæх арвау алкæмæн дæр игон 
Мæ цæстуарзон æууæнкæдзийнадæ. 
Æз фæсмойнаг нæ дæн, ме ’нгарæ, 
Зин æй мæ куст æма мæ цард. 
Исдæн рæстзæрдæ гъезæмарæ, 
Фал хуарз — нæ си кæнун æнкъард. 
Фал хуарз — мæ гæдзи тухт рæстадæ 
Дзиллæй фæразун римæхсун, 
Цума ме ’науæрдон ристадæ 
Бæрзонд куйгæлдзæнæй æхсун. 
Ес ма беретæ ба мæ рази, 
Царди равзарæд уотид зин — 
Некæмæйбал фæууй арази, 
Исуй нæ равгæ ин фудгин! 
Уæхæн ефстаги «фурзундгинти» 
Æппун нæбал гъæуй нæ уарзт, 
Дзилли сæраппонд кадгин зинтæй 
Æнцæ се ’сони уæнгæ тарст. 
Сæхе хъал цард, сæ зунд, се ’гъдау æй, 
Сæ бæлд — лæгдæрти исафун, 
155 

V©* : 
Сайун сæ царди исхуцау æй, 
Сæ лæгдзийнадæ ссæй давун! 
Нæ ’нцæ нæ нури сконд. 
Æзини! 
Зæронд — сæ миутæ ’ма сæ кой. 
Æз 6а уинун ме ’сгухт мæ зини, 
Мæ зин не йвæрун уони ’ккой! 
Мæ зин — мæ уарзт æма фæллойнæ, 
Фæнди уæд маст, фæнди æрхун, 
Куд фæсатаки стур æнцойнæ, 
Æз еунæгæн дæр нæ дæттун! 
♦♦♦ 
Цума тоггини хили фæдбæл 
Мæнæй ме ’рдхуарди фæххецæн, 
Хатгай, æндæр лæгау, рæстæгмæ 
Æз райеуварс ун мæхецæй. 
Цума римæхсгæ гадзирахат 
Мæхе кæдзос бæлдæн исун, 
Уоййау мæ еци гацци сахат 
Фæрсæй мæхемæ фæккæсун. 
Уæд ми нихмæвæрд дууæ зунди 
'Ма дууæ лæги фæццæруй; 
Сæ еу æ кард цæвуй мæ сунти, 
Иннæ мæ фарсмæ фæццæуй. 
Сæ еу фестауй мæ финститæ, 
Иннæ сæ артмæ фæххæссуй. 
Фал æрискъетун мæ риститæй, 
Хор мæ зæрдæмæ никкæсуй. 
156 

^ 
^З’ 
Уинун райдайун мæ рохс федæн, 
Мæ нифс мæ ристи нигæнуй, 
Фал, еунæг уогæй, дууæ ке дæн, 
Е ми æруагæс нæ кæнуй. 
Мæхе цардмæ 
Дæ зуст фæткити мæ студтай, 
Кодтай куд мадæ фурти гьонбæл; 
Ку ба хевастæй æнсудтай 
Зинæй зиндæрмæ дзилли номбæл. 
Дæу некæд кодтон гъуди дæр. 
Куд æгæрон дæ æнгъæл адтæн 
Зæнхон цифæнди зин сахати 
Æма мæлæтмæ цуди дæр! 
Де ’фсесбæл некæд аурстон, 
Æз дæу, фудау, гæлстон фæдесмæ, 
Ку, хуарз муггагау, иурстон 
Дзиллæн галеу æма рахезмæ. 
Цума мин уайсæ кедæр бæх, 
Æз дæу тардтон зиндæр æвæдти, 
’Ма мин ниййерæги дзæбæх 
Нæ, фал ме ’знаги хуарз ку фæдтæ! 
Хатгай растъегъисæ мæ цар, 
Гæлстай еуварсмæ уодæгæстæй, 
Уæддæр дæуæн не ’сдæн уацар, 
Не ’сдæн кудфæнди коммæгæс дæр! 
Нæййес ме ’нсæр аккаг дæнцæ — 
Адæн иссæнцæ нур тæлфагæ... 
О, æртæ царди дæр нæ ’нцæ 
Мæ бæлд æма зинæн сæ фагæ! 
157 

Уæддæр дессаг куд нæй, дессаг! 
Зинаргъ дæ зин æма стур тохти. 
Цума мæнæуи хуарз муггаг, 
Хæссун дзиллæн æз дæу мæ къохти. 
Æма, ка ’й зонуй, фудæнæн 
Мæнæн еу рауæн исæмбал дæ: 
Цума айдагъ мæхе нæ дæн, 
Ду дæр айдагъ мæхе нæбал дæ! 
Уарзт 
Æдта æнæ мегъæй нæ арв ци хиццаг æй! 
Идзулд, æнæмæтæ фæууй хоридзагæй. 
Хуæнхтæ æрцæунцæ цума гъæурæбунмæ. 
Маргъау, лæг фæгъгъавуй хормæ истæхунмæ. 
Бæрзонд, æнæзмæлгæ дзæху мегъæмбæрзтæй 
Фæууй тауæрæхъи гьудитæгæнагæ, 
Æма ймæ дæнттæмæ кæсунцæ бæлæстæ 
Сабий цæмæдесæй уæлбилти цъæх тагæй. 
Сахуарди æзмæнсти æ гъаст, æ мæститæ 
Йе ’нхъирдтæ æрфгути усхъæзæй февдесуй. 
Æрцитæ фæккалуй æ сау зуст цæститæй, 
’Ма зæнхæ низмæлуй æ гъæр, æ фæдесæй. 
Уæдта фæффæсмон уй цума æ рæдудбæл — 
Устур хатийрадау, йахх-йаххæй нимбохуй; 
Кизгау, зæнхи реубæл æхе æрбатохуй, 
Нихснуй æй сау балий сдæвдæн цæстисугтæй, 
Æма цæстисугтæй идзаг цъæх цæстити 
Фæсуард ку ферттевуй æрмæст уарзонадæ, 
Дуйнети кæронмæ аразидзийнадæ, 
Цума æ дуйнебæл нæ зонуй мæститæ. 
Дæуæн дæ фаззон æй нæ арв, Хуцауистæн! 

*& 
Дæумæ мæ бæлд ци хори гъар лæфийнæ ’й! 
Дæумæ мæ бæлд ци уадæ, ци бурдæн æй! 
Хевастæй мæ дæумæ скъæфуй æд цийнæ 
Мæ гæдзæ ’ма гурухси æууæрдæнæй. 
Цума мæ æлвид барцæ ’ма æнæ дзуларæ 
Догъон скъæфуй, цибæли сау биццеуау, 
Æма æ бауорамун нæ ’й мæ хъарæ, 
Уæдта си рагæпп кæнун дæр не ’ндеун! 
Басастон æ афони хуссæг, 
Рамардтон арви асæ ниууæгæ, 
Раст цума адæмуарзон стур лæг — 
Æ цæлуарзон æгадæ зæнæги. 
Басастон гъизт зумæги уазал, 
Уазалдæттæг зæрдити уазалтæ, 
Фурæстонгæй рæсуйгæ адзал, 
Тугъд ке дæттуй, гъеуоци адзалтæ. 
Куд поэт, басæтдзæнæн нур дæр 
Козбауадæ æма сайæггадæ, 
Раст цума адæймаги стурдæр, 
Адæймаги фуддæр æдухадæ. 
Фал дæ дзурди дессаг гъардзийнадæй, 
Дæ мæйрохсхуз федауцæй æма 
Дæ цæстити аразидзийнадæй, 
Арми метау, ратайун цума... 

ч^ 
Нæ лимæндзийнадæй райгурдæй нæ уарзт, 
Цума цъæх къомбохæй — сурх фæткъу. 
Худтай мæ сурх фæткъу, бæрцæй æнæбарст 
Стур уарзти бæлдадæ, дæ фæткæ. 
Цардау, фæлевагæ ’й, æвæдзи, амонд. 
Фембалдтæ æндæрбæл хебари. 
Æрцардтæ æ хæццæ, зундгин ахургонд, 
Цума дæхе арæзт хæдзари. 
Æрцардтæ æ хæццæ — уагъд уосæ исдæн. 
Цума сурх фæткъуйау мæ зæрдæ 
Райстай бахуæрунмæ æма ’й мæ ристæн 
Фехстай хуæрæццагау де ’фхуæрдæй. 
Цæргæй уоси хæццæ уе ’сони нивæн, 
Цæргæй æнæ хахъ, æнæ дауæй, 
Нæ уарзти агъоммау куд уон дæ лимæн, 
Уой ми цæмæн корис, ци ’гъдауæй?! 
Дæ дзурд дуккаг сайд уæд, кенæ нæуæг бæлд — 
Нæййес дæумæ здæхæн фæстæмæ! 
Фæткъу æнæтундæй бæласи сæрбæл 
Нæма никъкъомбох æй фæстæмæ! 
Курдони мæтæ 
Æфсæйнаг мин куд æртасуй, 
Куд мин некæд æй фæлхат. 
Цалхи къелтæ си нихасун, 
Цурд си ракæнун цæфхат. 
Фал мæ зæрдæ ба не ’йрайуй, 
Баууилдта æй сосæг уазт. 
Гæр, циуавæр æнирай æй! — 
Мæн æрдæмæ нæй дæ каст! 

- : *& 
Дон ку ’рбахæссис рæсогæй, 
Дæ къибилатæ уæзгæй, 
Уæд æрхауй мæ дзæбокæ, 
Дæумæ байзайун кæсгæй. 
Де ’не ’рбакаст мæ æ фауи 
Фестун кæнуй æхсæй над; 
Мæ дзæбокæ фæууæззау уй, 
Фæхъхъæбæр уй æфсæйнаг. 
Ци кæнон ма æхсæйнадæй, 
Куд цæрон ма идарддæр? 
Фуддæр содзун æфсæйнагæй. 
Адæймаг нæ, фал арт дæн! 
Фæррæдуйæ хатт æстæнмæ! 
Разелай мæмæ дæ сæр. 
Донхæссæни сæрти мæмæ 
Æрбакæсæ æрмæстдæр! 
Кенæ мæбæл дæ уазалдæр 
Къибилайдзаг, мæ рæсугъд, 
Еу сæххæттæй æрбакалæ, 
Кенæдта кæнун бунсугъд! 
Цудтæ мæнæй. Уагътай билгони 
Дæумæ ме ’фсæрми содзгæ бæлд. 
Худтæ гъеуотæ æхсицгонæй 
Мæ цард, мæ уарзт æма мæнбæл. 
Уæхæн фæлмæн æма зæрдесгæ, 
Нифс æвæрагæ худт адтæй, 
Æма, фурцийнæй резгæ-резгæй 
Æ гъар, æ рохсмæ æз тадтæн. 
М3аказ№1685 
161 

Уæд дин ци хузи æууæндтайнæ 
Мæнæй де ’нездæхгæ цудбæл? 
Уæд зар.ци хузи нæ кодтайнæ 
Де ’нæуорамгæ гъар худтбæл! 
Дæ худт лæфинтти æнæбæрцæй 
Зæрди иннердæмæ гъардта, 
Цума æрмæст мæнæн дæ хæццæ 
Фембæлдæй зæрдæ æвардта. 
Мæ фæдбæл ма дæ рохс сорæт 
Цæмæн зелуй асæгау; 
Цæмæн ма истуй мæ цори 
Содзгæ гьæмпи ласæгау? 
Миййаг, ести дæ цæгат дæн, 
Гъе де ’ййевгæ уодæнбал? 
Дæ фуруарзон æцæг адтæн, 
Нур дæ зонгæ дæр нæбал. 
Гъеуæд ма мæмæ ци ’фсарæй 
Мæ авармæ æрцæуй; 
Цидæр дзоргæй бæгьæнсарæй, 
Мæ уæлсæргъæ æрлæууй. 
Дæхе райстай мæ хъисмæтæй, 
Мæ зæрдæй дæр цæугæ уæд! 
Куд нæбал си уа дæ мæтæ, 
Куд нæбал си уа дæ фæд! 
Цо, ниууадзæ мæ мæ бари, 
Мабал мин есæ мæ фун, 
Кенæдта дæ еу мæйдари 
Дæ лæгæй дæр æскъæфун! 

О мæ зæрдæ, бурдæнти æрвадæ, 
Мæ фæтæг лæг æма мæ дзæгъæл! 
Бауарзтон æз ме ’намонддзийнадæ, 
Мæ бæстау стур амонди æнгъæл. 
Фиццаг хатт, хумæ ’хсæдгæй, фендзаст 
’Ма цума уой агъоммæ римæхст 
Мард адтæн, уой фæсте 6а райгас дæн, 
Мæхе уотæ бангъалдтон æрмæст. 
Искодта мæ бæрзондмæ тæхагæ, 
Нартæй дæр æмбесонддæр зæрдгин, 
Нартæй дæр никки растдæр зæгъагæ, 
Нартæй дæр цæмæдесдæр цæстгин. 
Нæ уарзта мæ, уæд ма мин ци ’фсарæй 
Равардта æ тæтон лæвæрдæй 
Хуарз кæнунмæ дессаги стур хъарæ, 
Царди тохтæн — бухсагæ зæрдæ! 
Цæй Мадоннæ æмæ цæй Джульеттæ? 
Цæй æндæр сфæлдистади муггаг! 
Нæ, нæма фæууидтонцæ дуйнетæ 
Гъеуæхæн рæсугъд кизгæ дуккаг. 
Лæгмæ цудæй, уæддæр, фæууидтон æй, 
Мæнмæ кастæй æ хизи бунæй. 
Нæ зонун, фал конд адтæй, ка ’й зонуй, 
Хор æма гъар мæйрохси тунтæй. 
Куд сурдтайнæ ме ’знаги мæ мæстæй, 
Æ фæсте куд тахтайнæ куд маргъ? — 
Фæххаста мæ мæсугæй мæ гæрзтæ, 
Фæттардта мæ саулохи æд саргъ! 

>0* 
Ниууагъта мин изæди æфсарæ, 
Лæги нифс, рæстбæл тохбæл æрхун, 
’Ма нура еунæгæй, пахампарау, 
Мæ мæсуги æнцойнæ лæуун. 
Гъеуæддæр æд федар сонтдзийнадæ 
Æз кæсун æ фæззиндмæ æнгъæл... 
О мæ зæрдæ, бурдæнти æрвадæ, 
Мæ финдздзæуæг æма мæ дзæгъæл! 

С>АРЗТÆМА 
ЛÆГДЗИЙНАДÆ 

Не ’сон 
Игуруй не ’сон нæхеми, 
фæззиннуй махæй дуйнемæ. 
Фæххæссæн æй мах нæ къохти, 
фæррæвдауæн нæ гъæбести, 
фæгъгъæуай кæнæн стур тохти, 
стур катай æма фæдести. 
Рауайуй къахбæл нæ фæрци, 
исдзоруй, махау, не ’взагæй, 
исуарзон уй æнæбæрцæ, 
æнæбæрцæ исзæрдтаг уй. 
Мах ибæл бæттæн нæ сæнттæ, 
амондау бæллæн æ фæдмæ, 
æ фæхъау сæттæн зинбæнттæ, 
æ фæхъау цæуæн мæлæтмæ. 
Ци хузи ни’й знаг фенсона, 
кæд нæхуæдтæ мах не ’сон ан! 
Мæстгун арв сæххæтуарæ кæнуй. 
Ставд цухцури æнвæйнæ æртæхтæ, 
сау асфальтбæл кæнгæй æнгулдзæхтæ, 
сæ фæййеу гулф къанауæй кæлуй. 

Еу киоски аууони лæуун, 
уарунæй хали уæнгæ ниртайгæй. 
Фал мæ зæрдæ дæумæ, еци тайгæй, 
дæ фæззиндмæ æнгъæлмæ кæсун. 
Сæххæттау, фæййаууон æй сахуард, — 
кафгæ ’ма гур-гургæнгæ, райдард æй. 
Гулф къанаутæ фæцæнцæ æстард. 
Сау асфальт æрттевуй хуæрзæхснадæй. 
Фæххизтон дæ. Разиндтæ фæливд. 
Мæн содзунцæ гурухси цæхæртæ, 
’ма сахуарун райдæдта мæ зæрди, 
гур-гургæнгæ, æд арви æрттивд. 
Ниннеуй мæ гурухсæ изæрти, 
куд зундæй фургъæуагæ сæргъæн, 
раст цума еци уарун мæ зæрди 
уодзæнæй ме ’гас царди дæргъæн. 
Сæрдæмæ 
Æмбæлун разæнгардæй 
еунæг хатт анз дæубæл, 
раст цума стур æрдхуардбæл, 
мæ деденæг гъæубæл. 
Мæ гъæуккæгти хузæн дæ 
зæрдихаттæй, кустæй, 
дæ зинг хори бæрзæндæ, 
дæ æрдзон фæлустæй. 
Æрцæуис, куд хæстæгмæ 
æ хæстæгдæр хеуон. 
Ниллæууис син рæстæгмæ 
мæ гъæуккæгтæн зеууон. 

1& 
Цæттæ кæнис сæ хуартæ, 
сæ мæнæуи уæзæ, 
сæ содзагæ халсартæ, 
сæ мудадæ рæзæ. 
Ци дессаг, ци хуæрзадæ ’й 
нартихуар æ цъæхæй, 
цæхæрбæл æ рахатæ, 
æ бахатæ фунхæй. 
Мæ гъæуккæгти хузæн дæ 
зæрдихаттæй, кустæй, 
дæ зинг хори бæрзæндæ 
’ма æрдзон фæлустæй. 
Куст æма лæгдзийнадæй 
аразунцæ дзиллæн 
уарзт æма ундзийнадæ, 
еугурей сæр — тиллæг. 
Пахампартау цæрунцæ 
цæстуарзонæй, рæстæй, 
кæрæдзей нæ хуæрунцæ, 
кæмидæртау, мæстæй. 
Сæ амондмæ кæсунцæ 
кусти сойни бунæй. 
Мæлунæй нæ тæрсунцæ, 
фал — фегадæ унæй. 
Еумæйаг æй сæ цийнæ, 
еумæйаг æй сæ мард, 
сæ рæстон æнæхийнæ 
зеуæмгусти æмцард. 
Ами цард кадгиндæр æй, 
мæгурдæр æй, уæддæр. 
Сæ адгин адгиндæр æй, 
сæ цъæх ба — рæгъæддæр. 
169 

чЁк, 
Æрдзæ си ’й тæмæссагдæр, 
сæ зæрдау фæлмæндæр; 
адæймаг — адæймагдæр, 
сæрæн ба — сæрæндæр. 
Куд ниуазун кæнунцæ! 
Куд уфсунцæ æгæр! 
Ниуæзтгун нæ уарзунцæ, 
сæ фегадау, уæддæр. 
Æрмæстдæр уони хæццæ, 
дæ фæрзеуау, æз дæр 
ку исун æнæбæрцæ 
амондгундæр, хуæздæр. 
Раст цума нури уæнгæ 
фæккодтон уотæхсæн 
сайд æма æнæууæнкæ 
æнæуодти æхсæн. 
Минут ма æнæ уонæй 
ку фæцайнæ, цума 
уæд фæцайнæ догъони 
догъи уайгæй дзухъмард. 
Æрцудтæн а дуйнемæ, мæ уарзондзийнадау. 
Мæ дуйне æрæййафтон знаггадæй æуурсти, 
дзой-дзойгæнгæ стонгадæй æуурсти, 
мæ адæм, мæ ниййерæг, мæ мади. 
Зæронд догæ сæдæгай æнзти дæргъи 
сæркъуæртæй аразта гъæздугутæ, 
гъæздугутæй лæгмар тухгæнгутæ. 
Тухгæнгути ниввардта е расти бунати, 
мæгурдæрти ниввардта е састи бунати, 
тухгæнг)гги ниввардта дæ сæргъи, 
170 

^ 
л& 
Адæймаги схудта агъуд берæгъ, 
’ма рæсугъд адæймаги сæттунмæ, 
адæймаги гъæддаг искæнунмæ 
имиста фуддзийнæдтæ фурберæ. 
Тугъд — æ фурт, æ фуддæр фуддзийнадæ 
рауагъта, кæфхъундарау, дуйнемæ, 
фæххæран æй еу наци иннемæ. 
Тугъд фесафта адæмти æнсувæрдзийнадæ. 
Гъеуæддæр ди берæгъ нæ рауадæй! 
Сугъдæгæй дæ кæдзос уод байзадæй 
æд бæлдтитæ æма рæсугъдадæ, 
мæ адæм, мæ ниййерæг, мæ мадæ. 
Тугъдтитæн дæ æности бухсагæ, 
сабур цардбæл катайтæгæнагæ, 
сабур цардбæл мæлæтмæ цæуагæ, 
еци рохс сабур цардæй гъæуагæ. 
Дæхуæдæг дæ, ме схæссæг, мæ мадæ, 
адæймаги уарзæг сабуйрадæ, 
уæлæрвтæмæ тæхæг сабуйрадæ, 
базуртау нифсдæттæг сабуйрадæ. 
Æрцудтæн а дуйнемæ, мæ мадæ, 
дæ фæдесгъæр æма дæ кæунмæ, 
дæ зæрдтаг, дæ тухгин сабуйрадæ 
а дуйнейæн паддзах искæнунмæ. 
Мадæмæ 
Кæддæр æд цийнæ ’ма катай 
къæвда æма мæйрохс изæрти 
дæ зæрди буни мæн хастай. 
Нур ба дæ æз хæссун мæ зæрди. 
171 

Мадæ 
Æ биццеуи фæммард си не ’руагæс кæнуй. 
Зæрди дуар æ фуртбæл неци хузи ’хгæнуй, 
Нæ фал ма сæ колдуарбæл не йвæруй къума, 
еу афони æ фурт фæззиндзæнæй цума. 
Æрзæронд æй рист мадæ, бæллагæ иссæй. 
Цæруй ма æрмæстдæр æнгъæлдзауи нифсæй. 
Æ лæдзæгбæл æнцойнæ-æнцойнæгæнгæй, 
гъæугæрон фæндæгтæмæ кæсунмæ цудæй, 
кæд, миййаг, гъæугæрони искæсгæ хорау, 
фæззинна æ биццеу, ходæзмолæй сдзора. 
Истунгъон нæбал иссæй еу бон æнсастау. 
Уой æ зæруæ хуссæнмæ куддæр æлваста. 
Фæдздзурдта æ гъæубæсти зарæгмæ Дуза: 
— Мæ фуртæл исфæлдесæ, ’сфæлдесæ ду зар. 
Устур тугъдмæ биццеуи æз куд æрвистон, 
куд æвардтон зæрдитæ, куд æй авинстон. 
Æнæхатир фашистти, цума стонг фæранк, 
лицъæгæнгæй æ буни, куд мардта æ танк. 
Иссугъдæй цалдæр хатти стур тохти æ танк, 
фал не ’ссугъдæй æ танки мæ ходгæ фæранк! 
Нæ зиннуй æртин анзи. Цæфау — мæ мæтъæл. 
Фал кæсун æртин анзи мæ фуртмæ æнгъæл. 
Мæ гъосбæл ку рауайа дæ зар фæндурау 
æмбæлдзæнæй дæ зар мæ зæрдæбæл тунау. 
Исистдзæнæн мæ незтæ æма мæ зæруæй. 
Рацæудзæнæн гьæунгти бæрзонд ист сæрæй. 
Фæууиндзæнæн æз уой мæ комкоммæ цæугæй, 
нийкæндзæнæн мæ хъури, мæ еци кæугæй. 
Искодта еу къуæремæ зарæг æ зин зар, 
’ма æ къуар æрæмбурд æй еу гъар изæрдар. 
Низзардтонцæ æмзунд, æмгъæлæсæй сæ зар. 
Æнкъардæй, зæллангæй ку байдзаг æй авар. 

*& 
Æрлæудтæй сæйги сæргъи зарæг: — Нæ хъазар, 
разарæн дин, æма нин байгьосæ нæ зар. 
— Зар фæлдесун зин æй, уодихуасæн бæзза. 
Фал зæруæй мæн нæбал исесдзæнæй дæ зар. 
Тæргайау ку фæууадза еу бон мæн мæ цард, 
уæд, кæугæй, нигæндзæнæй гъæубæстæ мæ мард. 
Еци бон дæ зæрдæбæл бадарæ мæ загъд — 
мæ уæлцирт сæ нæгæбæл низзарæ дæ зар. 
Ку фæууай ду дæ зар, уæд фæууо ду бозаг. 
Æрмæст мин уæд гъæуккæгтæ зæгъæнтæ «рохсаг». 
Æвæрунцæ гъæубæстæ хорбони сæ мард. 
Игъусуй сæ уæлмæрдтæй сæ куд нæ — сæ зар: 
— Ци уæззау æй дæ фæткæ, хуæнхаг силгоймаг! 
Дæ уæддæр æнæсæтгæ, зæрдтаг силгоймаг. 
Ку фæууис кизги кари, изæдти рæсугъд, 
уæд дæуæй дæ уарзони раскъæфуй фудтугъд. 
ку исуис уарзон уосæ — цæргæсти цæргæс, — 
уæддæр тугъд исаразуй дæуæй седзæргæс. 
Ку исуис уарзон мадæ, уæддæр мæ мæттаг, 
дæуæй байсуй дæ фурти, цума тæлæттаг. 
Фæххезис æ фæззиндæ зумæг уæд — сæрдæ. 
Исуорс унцæ цæститæ æма дæ сæр дæр. 
Сæнтуорс мегъи фæскъауæ фæстагмæ фестис, 
æгæрон сæнтцъæх арвмæ дæхе исесис. 
Уорс мегъау сæнтуорсæй сæнтцъæх арвбæл цæуис, 
седзæргæсти зæнхæмæ ду бунмæ кæсис. 

Ч&. 
*ч 
♦♦♦ 
«Бæх æма силгоймагбæл 
æууæнкæ нæййес». — 
'Ма мæ раст зæрдиуагбæл 
фæссæттуй цъæхснаг уес. 
Ке цъухæй исхаудтайдæ 
еци фауди æлгъист? 
Мади уарзт ка фаудтайдæ, 
кенæдта мади рист? 
Нæ уарзтбæл æнæууæнкæ, 
мæ уадоли дзæхстау, 
куд æрхъæрттæй мæн уæнгæ, 
догти сæрти æхстау! 
Куд неке банихаста 
уой тæрнихи еу фат! 
Куййау æй куд нæ рахста 
куйгæлдзæнæй еу хатт! 
’Ма нæрдтæй мæ коймагбæл 
гъазт æма медфæдес: 
«Бæх æма силгоймагбæл 
æууæнкæ нæййес!» — 
Тугъд æма тухст фадуати 
силгоймаг æ цъодтай 
кæд не йзадæй курдуати — 
седзæргæс си кодта. 
Ци нæ зин нæ фæсмардта, 
ци зин куст нæ зудта! 

/*- 
*& 
Æ еу къох дзедзе дардта, 
иннæ хуар итудта! 
Æ еунæг косæг лæги 
æ мæлæтмæ уарзта, 
бундорæн æ зæнæги 
имонаудæр хаста. 
Багъæуаги тæхидæ 
гæрзефтонгæй бæхбæл, 
’ма не знагбæл цæфсидæ 
зæнхи алли гæппæл. 
Уидæ нин нæ тæссагдæр 
зинти ’хсæн æцæгдæр 
рæсугъддæр силгоймаг дæр 
’ма бæгьатæр лæг дæр! 
Фал нæрдтæй мæ коймагбæл, 
куд зайраги фæдес: 
«Бæх æмæ силгоймагбæл 
æууæнкæ нæййес!» 
’Ма цагъар хамасхуартæ 
фæддардтонцæ æдзох 
силгоймагбæл сæ бартæ, 
сæ бæхтæбæл сæ къох. 
Догъонау æй давтонцæ, 
æлхæдтонцæ, хеваст, 
фонс скæнунмæ ’й гъавтонцæ, 
фал не ’сфонс æй мæ уарзт! 
Нæ бæлстæй цагъайрадæ 
æхсæнадæй, лæгæй. 
Æхе уарзтмæ фейрадæй 
æ дадзийнæй, стæгæй. 
Æскъафтонцæ ’й, æма ци? 
Нæ лæвардта ниббарст. 
175 

У^ 
Мулк æма сурх хъумаци 
нæ ниммардта æ уарзт! 
Фудаг бæхи думæгмæ 
æ дзигготæй бастæй 
уой ластонцæ хæстæгмæ 
хæр-хæргæнгæ ластæй. 
Уой се ’ккой дууæ хатти 
скæниуонцæ тæрсгæй: 
æ раскъавди сахати 
’ма æ циртмæ хæсгæй! 
’Ма цума æ уарзонмæ, 
рагæлдзидæ æхе 
хонхи сæрæй тæх донмæ 
’ма исуидæ бархе... 
Гъе æфхуæрд, æууæрдæнæй 
фæййервазти фæхъау, 
æ уорс реу циргъ кæрдæнæй 
бакæрдидæ фæлтау. 
Фиддæлттæй нури уæнгæ 
ка нæ даруй нæртон 
силгоймагбæл æууæнкæ, 
гъе лæг нæ ’й, фал — фиртон! 
Уарзт æма лæгдзийнадæ 
Куд федауй дуйне н’арв æма нæ зæнхæй, 
нæ рæстцард — нæ кæрдзинæй æма нæ цæнхæй, 
нæ фæндаг — нæ нисанбæл фембæлди цийнадæй, 
лæг уоййау — æрмæстдæр уарзт æма лæгдзийнадæй. 
Фæткъубæл куд федауй æ уорс дзæгæрæг, 
мурæбæл — æ фæдеси зæлланг дзæнгæрæг, 
уорс хонхбæл — æ бæрзæндæ æма федайрадæ, — 
лæгбæл ба — æрмæстдæр уазт æма лæгдзийнадæ. 
176 

Ес цæрæн еудзæстугæй æма æнæ ’рвадæй, 
фал дуйней куд нæййес æнæ сæрæй сæрæн, — 
ку нæййес æнæ уарзтæй, æнæ лæгдзийнадæй 
æведауцæ, гъе кенæ федауцæ замани цæрæн. 
Адæймаг æнæ уарзтæй, æнæ лæгдзийнадæй 
æй уæхæн тухгин сæйгæ, уæхæн æнæнхæст: 
адæмæн йе ’сдзæбæх ун æнамонддзийнадæ ’й, 
адæмæн стур амонд æй йе ’нæ ун æрмæст. 
Адæймаг æнæ уарзтæй, æнæ лæгдзийнадæй 
лæдæруй æрмæстдæр хе губунæн цæрун: 
фиццагæй бал бахуæруй æ адæймагдзийнадæ, 
уой фæсте адæймæгти райдайуй хуæрун. 
Лæгдзийнадæ кæми ’й фахъæрабæл нимади, 
ходуйнаг кæми æй адæймаги уарзун, 
æцæг лæгæн уоми хъæбæр зин æй хуарз ун 
æ бæстæн, æ уарзонæн æма фидæ-мадæн. 
Мах дуйней æвæрæн уарзт æма лæгдзийнадæ, 
уони фæрци кæнæн исуйнаг стур амонд хæстæгдæр; 
æнæ уонæй нæййес фидибæстæ æма фидæ-мадæ, 
цард нæ’й цард, ’ма нæййес бæсти аккаг лæг дæр. 
Фидæбæл æндзæвгитæ 
1 
Ду цæугæ киунугæ ку адтæ, цæугæ. 
Мæн гъæугæ кæндзæнæ идарддæр, гъæугæ. 
Дæумæ мин игъосгæ адтæй æд æфсарæ, 
æд зунд, æд æхсарæ, цума пахампармæ. 
Ду мин киунугутæй адтæ æцæгдæр, 
цæрдод раздзæуæг дæр æма фæтæг дæр. 
Фал ни устурзæрдæй циртмæ райервазтæ, 
æма ку нæ фæдтæн æз дæу æрдæг каст дæр. 
Заказ .4*1685 
177 

Зундæй, хуарздзийнадæй цидæр æсдудтай, 
зæрдæ, лæгдзийнадæ мæнæн ци худтай, 
уони, тохæнгарзау æма фæндаггагау, 
райстон царди надмæ, æстæн ерæггагау. 
Æма ци? Дæ тæккæ рæстзæрдæ исдæн 
дæуæн, нæ гъæубæстæн æма нæ бæстæн. 
Æма куд æнгъæл дæ? Рæстуод адæймагæн 
хъæбæр зин цæрæн æй, цæрун стур гъуддаг æй. 
Æма кæд рæстуодæн зиндæр æй цæрун, 
уæддæр зин фæндагбæл æхсицгæ цæун. 
Мæ цард, фæндаггагау, м’ адæмæн феуарун, 
уæддæр нифсдзийнадæй никки фæффедар ун. 
Мæ цæугæ киунугæ, мæ цæугæ æзинæ! 
Мæн цард ку нæ гъæуй, ку нæ, æнæ зинæй. 
Зинти, рæстбæл тохти федауй мæ цард, 
цума знаги сæрмæ æргъувд æхсаргард. 
2 
Куд дæсни кæрдисæ фæлмæн сæнтцъæх хуасæ, 
дæ уес ци фæтæнбæл хæссисæ! 
Фал нин нæ арæхстæ рæуæг къæрандасæй, 
газет дамугъагай кæсисæ. 
Хатир мин никкæнæ, фидау, пахампарау, 
дзилли нифс æхсарау, дзилли рохс æфсарау, 
зæрдæй ке нимадтон дуйнети 
тæккæ адæмондæр поэтти. 
Цидæр мин дзурдтонцæ — истон сæ мæхемæ, 
куд фурт - фиди зунд, фиди хуæрзтæ, 
дæу ба, æмрæнгъагау, ниввардтон дуйнемæ 
егъау стур поэтти æнвæрстæ. 
Ду уони нæ кастæ, сæ хæццæ нæ бадтæ, 
уæд мин уони хузæн куд исдæ 

дæ зунд, дæ рæстцардæй æма зæрдихаттæй? 
Æдта, ци Хуцауи сфæлдист дæ! 
Еу рохсмæ сугъдæнцæ уæ фæндтæ, уæ хъартæ, 
фал дин æнгъæлдзаутæ ку нæ ’нцæ: 
уонæн киунугути цудæнцæ сæ зартæ, 
дæуæн цъухæй-цъухмæ цудæнцæ. 
Фæнзун неке уарзтай зæрди харакетæй, 
студæй некæд уисæ арази. 
Финсгæ ку кодтайсæ, уæд берæ поэттæ 
неци адтайуонцæ дæ рази. 
Дæхе финги зар нæ байзадæй. Феронх æй. 
Фал дин дæ нифсхаст рохс цæсгонæй, 
дæ раст дзиллон цардæй, дæ раст дзиллон тохæй 
скодтон мæ зæрдтаг зар абони. 
3 
Фæсгъæу уæлмæрдтæмæ, хъурмæ мæрддзогойнау, 
гъæуккаг марди фæсте цæуисæ; 
калгæй цæстисугтæ, рæстуод сувæллонау, 
йаххæй, сувæллонау, кæуисæ. 
Еунæг еци хатт 6а æрмæст ду нæ цудтæ, — 
дæ кири фæсте дин цудæнцæ; 
еунæг еци хатт ба æрмæст ду нæ кудтæ, — 
æрмæст дæхе мардбæл кудтæнцæ. 
Се ’ккой дæ хастонцæ, тиллæги паддзахи, 
хастонцæ егъау хумгæнæги. 
Сæ уарзт ниддæлгоммæ ’й дæубæл сæ ниййахи, 
се йнод æрдеуаги, сæ нæги. 
Куд дæу, кæци адæм сæ кæци паддзахи 
уотæ зæрдæхъурмæй ингæнмæ хастонцæ, 
уæхæн зæрдибунæй кудтæнцæ сæ йаххи 
æма сæ уæргутæ хуастонцæ? 

^ &* 
Паддзах æ фæсте дæр тугъди содзаггадæ 
уагъта, куд æ фурти æма æ хæдзарæ, 
æма ’й нæ уарзтонцæ, знагау, косæг адæм, 
цума сæ тоггини æма сæ лæгмари... 
Се ’ккой дæ хастонцæ, тиллæги паддзахи. 
Хастонцæ егъау хумгæнæги. 
Сæ уарзт ниддæлгоммæ ’й дæубæл сæ ниййахи, 
се йнод æрдеуаги, сæ нæги. 
Макæд фæххæссæнтæ циртмæ еци адæм 
дæ зунд, дæ берекет æма лæгдзийнадæ: 
етæ дæ медадæм седзæр куд нæ уонцæ, 
куд цардтæ, уотæ куд цæронцæ! 
4 
Дзорунцæ, скафисæ фæсгъæу кæрдæгбæл, 
гъæдбуни тæссари, донгон хуртæбæл, 
ниллæг къелабæл дæр, идзаг фингæбæл дæр, 
лимæни уæраги федар сæртæбæл дæр. 
Æз ба дæ ракафгæ еу хатт фæууидтон. 
Нæ гъæу æримбурд æй листæг уарунбони. 
Сæ гъазт къæрццæмдзæгъдæй нæрдтæй уæрдундони, 
фæндур еугурей дæр скодта зарунгъон. 
Дæу гъазти астæумæ туххæй рансудтонцæ, 
дæ размæ нæ мади, киндзау, рахудтонцæ; 
адæм, цийнæй резгæй, слæудтæнцæ цибæл, 
сæ хъуртæ нийвазгæй, къахи финдзтæбæл. 
Уæрдун ка фæразта, дорау, исæнтьохун, 
дистин фæлмæн хуасæ еу бон ка карста, 
дæ усхъи æмбæрцæ еци дууæ къохи, 
дууæ базурейау, рæуæг ку хастай. 
Дууæ тухгин бæхи ке нæ фæразтонцæ 
фенкъусун кæнун сæ бунатæй æппун, 
180 

еци дууæ къахи сæхуæдтæ цагътонцæ, 
сæхуæдтæ зардтонцæ — нæ ’й гъуди кæнун. 
Цума зæнхæбæл дæр не ’мбалдæй нæ мадæ 
мæйрохси фæлмæнæй, пакъуй уæзæнæй, 
Зилдтæ йбæл гъæуайгæс маргъи хузæнæй, 
дæ рохс ходæзмолæй худтæй лæгдзийнадæ. 
Æма нæ гъæуккæгти идзулгæ цæсгæнттæ 
уæхæн рохс кодтонцæ, æма си нур дæр, 
цума сæумон хори тунти лæвæрæнтæй, 
мæ зæрдæ фурцийнæй ратайуй куддæр. 
5 
Ме ’ной ку цæуисæ балций гъе — будурмæ, 
кенæ сог кæнунмæ гъæдæмæ уæрдуни, 
уæд æз дæ фæстети кæуинæ æд хъурмæ, 
кæуинæ ме ’гъали, кæуинæ мæ фуни. 
Нур нин ке нæбал æрцæудзæнæ фæстæмæ 
нæ уорс дзæгæрæгкалд, нæ цъæх гъæубæстæмæ, 
нæ сатæг тургъæмæ, нæ гъар тьæригъосмæ, 
уомæн дæ рандæбæл кудтæн æнæ ’ргъосæй. 
Нæбал æрцæудзæнæ хумтæ æхсæдунæй, 
нæбал æрласдзæнæ кæрдæг сæнтцъæх халæй, 
нæбал æркалдзæнæ дæ сог дæ уæрдунæй, 
уомæн дæ рандæбæл кудтæн зæрдтæппалæй. 
Нæ кувди уæлфингæ нæбал æвгæндзæнæ 
арахъ харакетæй де ’нгарти синонти, 
дессаг идзулд зартæ нæбал æркæндзæнæ, — 
уомæн дæ рандæбæл кудтæн ме ’цæг бонтæй. 
Ку неци рауадæй хисти гагидауæй, 
гъиги курдиадæй, ме йнод гъæрзгæ кудæй, — 
ристæй фæййервазтау, мæ зæрди аргъауи 
дессаг буйнаг цъæфсæ нифсæн æрифтудæй. 

Ч&. 
*Ч 
Дони кæсалгау ми цъæфсæ ку фæггуруй, 
æма мæ аргъауи лæуун еци сахæй; 
дуйней ка нæма ’дтæй, гъе ни ку игуруй, 
уæд си цард ка ’разта, уой ба куд нæ здахæн?! 
6 
Уæхæн хуæдæфсæрмæ нин адтæ, уæхæн, 
кæци æ гьæр дзурдæй тæрсидæ зæнхæн; 
кæци æхе коййæй, æ рæсугъддзийнадæй 
æфсæрми кæнидæ цума æ фегадæй. 
Хатгай бацæуинæ де ’нгарти стур цардмæ, 
даргъ балций цума æндæр бæсти идардмæ; 
цума еу хæдзарæй иннемæ зинггор — 
цудтæн еу хæдзарæй иннемæ зундгор. 
Ку уодгæ, ку гъæугæ курдтон си дæ цау. 
Ку ходгæ, ку кæугæ дзурдтонцæ дæ цард. 
Цудтæн сæ зин нæдти хæрдити, сурх мети, 
сугъдтæн сæ зинг фæтти æртити, æхсетти. 
Кодта дууæ царди дæ еунæг бацард, 
æма разæнгардæй исдæн æ уацар. — 
Гъæуккæгти зæрдтагдæр уисæ нæ хæдзари, 
лæгдæрти бæгъатæр — де ’нгарти хабари. 
— Дæ цард баримахстай, гъæугæ муггагау, 
кенæ стур амондмæ цæугæ фæндагау, — 
загътон арæхстгайти дæуæн тухст сахати. 
Æма, пахампарау, загътай æнæхатир: 
— Лæг æй лæгдзийнадæ, зини — хе ’вдесагæ, 
куд хуар æ исцæтти. Æма ци дессаг æй! 

Æрмæст ходуйнагдæр нæййес, — лæг йе ’ккой 
уаргъæн ку фæххæссуй æрмæст æхе кой! 
7 
Мæстæй куд ирадтæ, æвзонг партизан! 
Бæхбæл фæццæйбадтæ æд бæлд, æд нисан. 
Цудтæ сосæг тьасхи, цудтæ бæхæмпурсти, 
æма фæууиуонцæ уорситæ æуурсти. 
Фиццаг уæ æзнæгтæ сæхуæдтæ сурдтонцæ, 
къуæргæй уæ фæндæгтæ, сумах агурдтонцæ, 
æма уи кæбæлдæр кодтонцæ уæд хуæст, 
гъеуой ауигътонцæ, æхстонцæ æрмæст. 
Сурхитæн сæ хæццæ ку ’сеу æй уæ над, 
уæдта исæмхæццæ ’й уорсити æфсад. 
Ци хонх, ци къулдунæй æма ци къæдзæхæй, 
уорсити соргæй, нæ ракастæ уæлбæхæй! 
Уорситæн сæ хæццæ дзурдтай цубурæй 
сæ реутæ тонагæ зди фæтти хъурæй. 
Дзурдтай мудзурайæй æма æхсаргардæй, 
сурдтай сæ нæ зæнхæ æма нæуæг цардæй. 
Знæгтæй искæдзос æй нæ зæнхæ, нæ цард. 
Фарсбæл æрцæйгъос æй къæдзæ æхсаргард. 
Уæддæр æ даргъ догъæй нæма æринцадæй 
дæ бæх, зинаргъ тохæй нæма бафæлладæй. 
Уомæй дæ тухст зæруи æрхаудтæ, ме ’рдхуард, 
фал ибæл дæ бæсти фæббадтæй дæ цард. 
Æма дин дæ кадæ æма лæгдзийнадæ 
скъæфуй, айфиццагау, зини ’ма цийнади. 
Хæссуй дæ зæрдити æма цъæх будурти, 
æнзтæ ’ма фæлтæрти дзорагæ фæндурти. 
Уæлмæрдти кæронмæ изайуй дæ мард, 
кæстæрти исонмæ ку уайуй дæ цард! 

>&* 
*ч 
8 
Мæйрохси æрхаудтæн будури уæлхъур. 
— Биццеу, цæбæл кæуис? — фетхалдта будур. — 
Исистæ. Дæ фидæ н’ адтæй кæуйнаг. 
Æнцæ æ гъуддæгтæ, æ цард фæнзуйнаг. 
Кæд мин фæрресунæй тæрсидæ сæудари — 
мæ цъæх хумгæрони слæууидæ æма, 
бæрзонд дзиуарæмæ цæуидæ цума, 
уотæ раласидæ йе ’ййивд къахидарæс. 
Уæдта, æ фадгутæ мæнкъæй исцæйтолгæй, 
хуми бацæуидæ, фæлмæн ходæзмолгæй. 
Кусти бацæуидæ, æма уæд, биццеу, 
еу хор арвбæл уидæ, иннæ — мæ уæлреу! 
Æдта ци тæтондæр рæстзæрдæ дардта! 
Адæми, егъау паддзахадæ дардта! 
Уогæй ми фæтæндæр стур зæрди хецау, 
адтæй мæ Уасгерги æма мæ Хуцау. 
Бæрзонд уорссæр хонхмæ еу бон исцудтæн. 
Ме ’муод дзилли тонхмæ æргом никкудтæн. 
— Биццеу, цæбæл кæуис? — Уорс хонх ку фезмалдæй 
æма æ цæстисуг кæмтти рацæйкалдæй. 
— Хонхау, бæрæг адтæй дæ фидæ бæстæн. 
Рæстбæл цæрæг адтæй æд кадæ æстæн. 
Дæ фиди тиллæг дин ку ’рæмбурд кæнæн, 
æ рагъ уæд исуидæ мæхе бæрзæндæн. 
Гъе ба цитгиндæр æй тугъди уæлахезтæй, 
мæ сурх сугъзæрийнæй, ме ’зди ’ма ме ’взестæй. 
'Ма куд æфтуйунцæ æнзтæбæл æнзтæ — 
фулдæр ку кæнунцæ дæ фиди хуæрзтæ. 
Дæ фидæ, ме ’рдхуард, фæнзуйнаг æй æрмæст, 
кæнæ ин цард фæнзуйнагæй æнхæст. 
184 

Хæссæ ’й разамонæг сæнтсурх турусайау, 
уйнаг фæлтæртæмæ æма ’й ма фæссайæ! 
9 
«Дæ рæстцардæй ци бавдесдзæнæ, 
кæдмæ гъардзæнæ дæ реу? 
Дæ зин фæтки кæдмæ ресдзæнæ, 
кæд ма цæрдзæнæ, биццеу? 
Уæхæн зин куст, уæхæн фæткæбæл 
куд исефтигътай дæхе? 
Мæгур цардбæл, къæхæн бæтгæбæл 
куд равардтай дæ бархе! 
Лæги хъарæй ду фæууо сæдæ, 
гъеуæддæр дæ цардæй тунд: 
уосгин уогæй, æнæ уосæ дæ, 
зундгин уогæй — æнæзунд. 
Лæг нæ цæуй дæ хæдзарæмæ, 
некæмæн фæууис фусун. 
Лæги барæ, лæги хъарæбæл 
куд нæ базудтай тухсун! 
Нæма цардтæ нури уалæнгæ. 
Кæд ма цæрдзæнæ куд лæг?» 
Кодта мæбæл хъурми гъарæнгæ 
мæ уарзон фидæ æцæг. 
Æз загътон ин: «Куд дæ авинсон? 
Фал дин уæддæр ард хуæрун: 
æндзæвгитæ ку нæбал финсон, 
уæд райдайдзæнæн цæрун!» 
185 

ч^. 
*Ч 
Фæлмæй æмбæрзт æнцад изæрдартæ 
сагъæстæй батухтонцæ будур. 
Разарай мин, Æголæ, дæ зартæ, 
исесай-ма дæ зæрди фæндур. 
Бауæган хорискастæй изæрмæ, 
Нур, уæгау, æрисустæй нæ хед. 
Разарай мин, куд бæлдтæ хуæздæрмæ, 
куд гъардтай нæ колхозбæл дæхе. 
Хорискасти будурмæ куд цудтæ, 
куд æздахтæ мæйрохси кæддæр, 
фал æстонгæй уæддæр куд рæсудтæ, 
мæлгæ ба куд нæ кодтай уæддæр! 
Разарай мин, Æголæ, дæ зартæ 
унгæг хъурæй æд зæрди инæфт, 
куд дин адтæй косунмæ стур бартæ, 
мизди барæ куд адтæй исæфт. 
Цъуххæсгутæ æма думæстæртæ 
куд цавтонцæ нæ царди гæнах, 
нæ уарзон коммунистти хуæздæрти, 
ахæсгæй, куд кодтонцæ гæрах. 
Дæубæл дæр куд æхстонцæ се ’нхъерæн 
ахæстдонæй, Сибирмæ ’рвистæй; 
куд нæ хустæ дæ таси уæхери, 
куд фæссадтæ дæ таси ристæй. 
Разарай мин, Æголæ, дæ зартæ, 
дæ цардау, æнæмæнгæ, æцæг, 
куд раздахтан нæхемæ нæ бартæ, 
адæймагбæл æууæнки рæстæг. 
186 

*& 
Берæ уарзун, ка не ’ндзаруй 
арт нæ лæгти лæгдæрбæл, 
хахурæй æй ка нæ хуаруй, 
ка ’й не ’ййевуй къæбæрбæл. 
Айдагъ раст ун нæ ’й мæ фагæ — 
рæстбæлтохæг мæ гъæуй: 
фудæхсагæй, фудсæттагæй 
расти надбæл ка цæуй. 
Фуди цæфæй ка нæ ресуй, 
ка нæ никкæнуй зир-зир, 
фуд хъæмабæл ка нæ есуй, 
гъейæ лæг нæ ’й, фал — утьир! 
Ка не ’ндеуй раст исдзорун, 
еци цъухи цæфсæд дон! 
Некæд комуй арвдзæвд дор ун 
рæстдзийнади æфсæддон! 
Кæд нæ хезис расти уагæ, 
уæд нæбал дæ раст ду дæр: 
фуддзийнадæн уодæнсагæ, 
фуддзийнадæй æй фуддæр! 
♦♦♦ 
Ци лæхъуæн адтæн, 
ци зæрдаргъæв! 
Мегътæбæл бадтæн 
æнæ саргъæй. 
Реумæ æлвастон 
арви ’рцитæ, 
реубæл сæ хастон 
уорс бæрцитæн. 
187 

Зæрди фæндурæй 
уарзтбæл бастæй 
Сослани ’нгурæй 
цардмæ кастæн. 
Нур дæр мæ уæгæ 
нæ басастæй; 
царди нæуæгæй 
нæ бафсастæй. 
Мæлæти таси 
некæд цæрун. 
Тухгин уæрасау, 
уой нихъуæрун. 
Лæгæн куд нæййес 
æнæ змæлгæ, 
уотæ ин нæййес 
æнæ мæлгæ. 
Æма кæд мæлгæ, 
уæд не ’ййевгæй: 
арвау, дзæхстгæнгæ 
'Ма æрттевгæ! 
Кæд мæлгæ, гъеуæд 
дзилли тохи 
йе ’нæтæрегъæд 
знаги къохæй! 
Кæд мæлгæ, 
гъеуæд тæфхæлæфæй — 
æнæтæрегъæд 
арви цæфæй! 
Нæдти æвæдти 
размæ уайун. 
Æндæр мæлæттæ 
нæ нимайун! 

^ 
*& 
Æфсæрмæ 
Дæн, дæ уарзæгау, дæ уацари. 
Фал дæ йе ’нцонæн, куд стур уаргъ, 
надмæ ка ’ргæлдзуй, гъе мин маргъ, 
нæ фал берæгъ ку æй фусдзари. 
Фæнди фестауæ дæу, фæффауæ, 
уæддæр тæпподæн кæмидæр 
ду дæ синхон æма æмкауæ, 
хатгай — йе ’мвазон æнсувæр! 
Фал еци кауæ, еци арæн 
уотæ иснарæг уй уе ’хсæн, 
’ма ин хатгай нæййес равзарæн, 
нæййес уе ’мхузæнæн хецæн. 
Мæ бон уидæ — æма ме ’нгарæ 
лæгдæр гоцъефтæй уæлдæр ун — 
кодтон æфсæрми уæд ме ’хсарæй, 
циргъдæр бавдесунæй мæ зунд. 
Кодтон æфсæрми лæгдæр унæй, 
æлгъаг соцъати цæстудæй, 
м’ амонд, мæ уарзти фæгъгъæр унæй, 
ме ’мод адæми æстудæй. 
Еске бахъормæ зæрдиуагæй 
æз некæд кодтон бæлгæ дæр, 
’Ма де ’не ’ййевгæ уацайрагæй 
æз ракæндзæнæн мæлгæ дæр. 
Æма дæ фæрци зæфци фудæй, 
куд дор æма къæйæй амад, 
дæн, алци зонгæй, æнæзундбæл 
æма æнарæхстбæл нимад. 
189 

Нур дин зæгъун хæссун мæ сæрмæ, 
уотæ æндиуд æма æргон: 
дуйней ку н’ адтайсæ, æфсæрмæ, 
уæддæр не ’ссайнæ æдзæсгон! 
Денгиз 
Цард мæн еуварсмæ ку гæлдза, 
уæддæр рæстади рæсугъдадæй 
денгизи хæццæ дæн æрвадæ, 
дæн зæрдихаттæй æнгъæлдзау. 
Е куд налхъут æма налмастæй — 
æз дæр æдзох фæуун идзаг 
ме ’змæнст рæстæги стур хиццаг 
рохс, содзгæ уарзтæй, содзгæ мастæй. 
Уой æзмæнтунцæ карз думгитæ, 
мæн ба — адæми маст æрмæст, 
мæн ба — адæми фарс гъудитæ 
æма адæми уарзт æрмæст. 
Денгиз йе ’змæнсти ке феййафуй — 
фæнди уæд раст, фæнди — фудгин, — 
уой ранихъолуй ’ма фесафуй. 
Æрмæст фæййервæзуй тухгин. 
Æз ба рæстцарди рæстдзийнадæ 
нурмæ не ’руадзун нихъулун. 
Гæлдзун дæлдонмæ фуддзийнадæ 
æма йе ’сæвдбæл идзулун. 
Бонæ еугурей æмбарæ, 
фуруарзон æма æмсæр, 

*& 
Æхсæвæй исун хебарæ 
сабур тари æнсувæр. 
Рохсæй рацæун мæйдармæ, 
бæрæгбони скъуд къелау. 
Мæн фæххезуй Терки зармæ 
мæ хъазар фусун — къела. 
Неци гъаст хæссун цæуæгмæ, 
Æй мæ гæдзæ тухгиндæр. 
Зонун, æй мæ цард рæстæгмæ, 
æй рæстæгмæ мæ зин дæр. 
Зæрдæ ба уæддæр ферайуй, 
æ рæстод бæлдæй цæруй: 
цард æхсæвæ дæр не ’нцайуй, 
цард æхсæвæ дæр нæруй. 
Æвæццæгæн, фæгьгъæла дæн, 
æндæра мæ, мæ хæлар, 
къæрæзгити рохсдзийнадæ 
цæмæн тавуй уотæ гъар. 
Мæ фиццаг уарзтау, мæ реуи 
адæмбæл мæтæ хæссун. 
уой феронх кæнун не ’ндеун, 
уой феронх унæй тæрсун. 
Зинти размæ фурæфхуæрдæй 
æнæ тохæй некæддæр 
æривæрдзæнæн мæ зæрдæ, 
нæ, не ’руадздзæнæн мæ сæр! 
Æхецæй мæ цард не ’нсонуй. 
Æй, æвæдзи, боз мæнæй. 
Адæми зæрдæ, ка ’й зонуй, 
мæ хæдзарæ уодзæнæй. 
191 

Кæд дæ адæммæ — дæ уарзонмæ — 
артау фуруарзтæй нæ цæфсис, 
кæд дæ рæстзарæй федæнбонмæ 
рохсдæр нæ нæдтæ нæ кæнис. 
Кæд нæ цæрунцæ дæ зин зари 
нæ уарзт, не ’хседгæ зæрдихатт, 
уæд си, хуæддзой хузæн, лæвари 
æппун не ’ссердзæнæ бунат. 
Некæд фегъусдзæнæй нæ бадти, 
ма ’й нæ низзардзæнæй бæлццон. 
Уоййау райгуруй незгун мадæн 
мардæй йе ’нгъæлдзау сувæллон. 
Васойæн 
Мæ гъудитæ ’ма мæ фæндтæ 
кæд бавдесдзæнæн, мæ хор, 
цума мæнæ хонхи цæндтæй 
ист дзæнгьатæ ’ма æддор. 
Æз сæ ’взарун тæлфгæ уодæй, 
æхсирау сæ фæлсодзун: 
сæ рæсугъд унбæл н’ ауодун, 
се ’цæгдæр унбæл содзун. 
Мæ гъудибæл æнæ дауæй, 
куд хъæмай финдзбæл, куд уа, 
гъавгæ-гъавгæй, къох æрдауæн, 
зæрди ’й куд хæссæн, куд дуа. 
Æцæг цард си куд æмбоха 
æд бауарзт æма гъуддаг, 
гъæлæсидзаг ниббогъ-богъау, 
гъæлæсидзаг ниххудтау. 

г^ 
*& 
Æз дæу мæ царди алцæй рази 
уæлдæр бунати æвардтон: 
дæу æцæгдæрæн мæ фантази, 
мæ рохс фантази дæр мардтон. 
Æз дæу уомæй хизтон — хумгæндæ 
цума хъамил æма пъузæй, 
цæмæй мæ финст мæнæн кæдфæнди 
маке уидтайдæ хурстхузæй. 
Уисæ æности ахæстони, 
уидæ де ’не ’рсæтгæ цъух баст, 
уæддæр дуйнети сагъæсдони 
ду дæ нæ уоли, нæ нифсхаст. 
М’адæм сæ хъал æма тухст бони 
дæуæй зудтонцæ лæги нон, 
дæуæй кодтонцæ карздæр соми, 
дæу хониуонцæ сæ цæсгон. 
Фуд мæ кæнæд, цалхау, æлхъевгæ — 
нæ мин райсдзæнæй мæ зин раз! 
Цума алмаз, ду дæ не ’ййевгæ, 
Æз дæр не ’ййевгæ дæн алмаз! 
Æ фæлмæн, æ саумæрæ хумгæнди 
хумгæнæг хуæрзæвзурст хуæрзмуггаг, 
раст цума æ рохсдæр нæуæг фæндæ, 
æ рохсдæр бæлд байтайуй хиццаг. 
Æвзартæн сæ фæззиндæй зæлдагæ 
’ма æфсерæ рафтудмæ и лæг 
арт фæууадзуй æ хед, æ кустагæй, 
нæма уингæй æ цæттæ тиллæг. 
13 3аказ№ 1685 
193 

Цæмæй ин нæ фæттæрсуй? — Фуртæвдæ, 
ех æма тухгин думгæй, æма 
æ уйнаг лæгдзийнади исæвдæ 
ауигьд фæууй æ сæрмæ цума. 
Куд фæлмæн, куд кæдзос æй нихсæдуй, 
донæй æй куд фефсадуй тæвди, 
æхуæдæг хуссæгæй дæр не ’фсæдуй 
æ тиллæгбæл катайти цæфти. 
Арвгæрон æхгæнунæн æ уæнгæ 
исирæзуй, саухалуг сæнтцъæх, 
фæккæнуй нæуæг дугъд, сæрсæргæнгæ, 
гъар æхсири тæфагæ дзæбæх. 
Сугъзæрийни зæлланги уæнгæмæ 
исцæттæ уй, ферттевуй тунау. 
Цæттæй æй æрмæстдæр æ дзиллæмæ 
лæг баласуй даргъ царди хунау. 
Ислæг дæн хумгæнæги хæдзари. 
Æй æ кусти фæткæ мæ уарзон. 
Фал барæй, кенæдта æнæбари 
æй финсæги æмвæткæ фазон. 
♦♦♦ 
Цума æндзæвгæ дæр нæбал, 
нæбал ниффинсдзæнæн æппун, 
исун, ируст лæгау, уазал, 
исун æскъухт кустбæл æрхун. 
Æрмæст мæ фæндтæ ’ма мæ уарзт — 
нæ дæн сæ бæрцæ зæгъунгъон: 
зæнхон æвзаг син æй фæлмаст, 
æрвон æвзаг ба куд скæнон! 
194 

<*• 
*& 
Мæнæ дессаг! 
Хатгай мæ цард куд неци 
листæг, ниллæг гьуддæгти ’хсæн цæуй! 
Сæлфунæгау, цæуй, æма мæ еци 
фадуат мæнбæл, сæлфунæгау, кæуй. 
Мæхемæ æз егъау тухтæ ку ’нкъарун, 
над мин ку ес сгухтадæмæ æдзох, 
уомæн нивонд ку скодтон æз мæ хъарæ, 
уæд си хатгай цæмæн фæуун æз цох? 
Мæ тог цъирдта фурзудæ стонгдзийнадæ; 
хонхау, мæбæл ку ’нцадæй зинти рагъ, 
мæнæй лигъдæй мæлæтмæ ’взонгдзийнадæ, 
фестадæй мин æгас дуйне, кирау. 
Ку басугъдтæн не знæгтæй, Галилейау, 
ку си ауигъд цæуинæ, Киристейау. 
Уæддæр си уæлахезæй æрхизтæн 
дзиллæн æ уарзт, йе ’хсарæ ’ма нифсæн. 
Уæд нур дзæгъæл рауайæ ’ма бауайти, 
бæр-бæр кæми ’й де ’стахт æма æрхауд, 
уоми зундгин æма листæг катайти 
æз дæн уорæд, еске дзæгъæл бæхау. 
Мæ зæрдæ æз мæхебæл хъæбæр дарун. 
Хатгай мæ куст ниууадзун æрдæгбæл, 
цума цæрун мин æнзти æй мæ хъарæ, 
цума хæссун мæ барæ рæстæгбæл. 
Кæд уотæ устурзæрдæ дæн ефстагмæ, 
уæддæр тухгин æфсæрми фæккæнун, 
цума хатгай ме ’нæуинон æзнагмæ, 
мæ къохтæ хæрдмæ даргæй, бацæун. 
195 

^ I 
Мæнæ дессаг! 
Хатгай мæ цард куд неци 
листæг, ниллæг фудлæгти ’хсæн цæуй! 
Фудгæнæгау, цæуй, æма мæ еци 
фадуат мæнбæл, сæлфунæгау, кæуй. 
Ку дæн фиццаг фемдзастæй дæр зонагæ 
ке фæнди дæр, уæд æз алке дзурдбæл 
цæмæн фæддæн гъеуотæ æууæндагæ, 
цæмæн фæддæн алке дæр хуарз æнгъæл?! 
Мæхемæ æз егъау тухтæ ку ’нкъарун, 
уæд уони ’хсæн ци йсафтон мæ рæстæг? 
Сæ зунд ниллæг, сæ зармæ æринкъард ун. 
Æрмæст се ’ной исун гъæйтт-мардзæ лæг! 
Ка ’й зонуй, раст фæуунцæ ’рмæст сæ фунти. 
Иссæнцæ сайд сæ дзурд æма сæ ард. 
Сæ зунд, сæ уарзт хæссунцæ сæ губунти, 
губун иссæй сæ бæстæ ’ма сæ цард. 
Гъæуй сæ куд-пайдадæр кусти фадуат, 
гъæуй сæ куд-уæлдзæндæр цардихæс. 
Мæ финст син нур содзагæ схусти фат уа, 
гаккау сæбæл се ’гадæ уа нихæст! 
Сæ кувд мæнгæ’й сæ алли фингæбæл, 
фал æй æцæг се ’нæуинондзийнадæ. 
Сæйунцæ ’рмæст лæгдæрти сгухтдзийнадæй, 
косунцæ ’рмæст поэзий исæвдбæл. 
Хатгай мæ сæр сæ бадтмæ æз хастон. 
Кæнун фæсмон æбæрцæ еци сонтæй, 
цума рæсугъд хъахбайи фæууарзтон 
æма цардтæн æ хæццæ, неци зонгæй. 
196 

^- 
*& 
Равардтонцæ æдзæстуарзтæ 
кусти бæсти тухст мæнæн. 
Мæ рæстзæрдæй, мæ рæстуарзтæй 
батардтонцæ ухстмæ мæн. 
Раст цума син дæн кæсалгæ, 
мæн кæнунцæ стонгæй сор, — 
куд нæбал кæнон æвналгæ 
мæ пъеромæ, куд цавддор. 
Хуарз куститæ цæмæдесæй 
ку байурстонцæ се ’хсæн, 
уæд каторги куст — поэзи 
æризадæй мæхецæн. 
Мæ поэзи — мæ рохс бæлдæ, 
ме ’сгухт цард æма мæлæт. 
Дæу цифæнди уæлкустбæл дæр 
нæ баййевдзæнæн некæд! 
Стур федар æй мæн æууæнкæ, 
тæрхонау æй мæ ниннет; 
къæбинетти нури уæнгæ 
неке ма иссæй поэт! 
♦♦♦ 
Уе ’нцад бæласæйдзаг гъæунги 
цæун æд мæтæ мæтъæлæй. 
Мæнæн сифтæртæ сатæг дунги 
дæ кой кæнунцæ цибæлæй. 
Фунæй хæдзæртти хуæдфæстегæй 
цибæл сифтæрти æхсæнæй 
мæйæ байдзулуй харакетæй, 
дзеуау, фефсæрми уй мæнæй. 
197 

Æз ба феронх дæн мæ фалдзостæ, 
ду мин фестадтæ мæ дуйне: 
дæ дзурд зуруй, тунау, мæ гъости, 
’ма ин фæгъгъос уæн дæр нæййе. 
Мæ усхъитæбæл æвæлмæстæй, 
евгъуд æма уйнаг цагъдау, 
дæ уорс æрттевгæ цæнгти бæсти 
мæйæ æ тунтæ æруагъта. 
♦♦♦ 
Еци бали, еци къалеу 
уорс дзæгæрæг æфтудæй, 
кауи сæрти мæ уæлнадмæ 
радардта цума тудæй. 
Еци рохс мæйрохс æхсæви 
уорс къалеумæ æсмустон, 
дæ тæлфт къæхти фæлмæн гъæрмæ 
зæрдæргъувдæй игъустон. 
Куд хæстæг слæудтæ мæ рази! 
Дзæгæрæг калдта дæ реу. 
Н’ астæу адтæй ниллæг кауæ, 
уорс дзæгæрæг, уорс къалеу. 
Уорс къалеу ба дзæгæрæгæй 
нæ ростæбæл æмбалдæй, 
мегъи скъудæй хаугæ тунау, 
нæ зæрдитæмæ калдæй. 
Еци къалеу еци уорсæй 
мæ зæрдæбæл æмбæлуй, — 
нури уæнгæ æ дзæгæрæг, 
еци ’хсæвау, нæ кæлуй. 

♦:♦♦:♦♦> 
Лæууй фиддæлтиккон мæсуг 
фæснад, æдзоргæ рæгъти астæу, 
цума æносмæ къæндзæстуг, — 
кæсуй фалдзосмæ, цæстæбастау. 
Хизта, бæгъатæрау, кæддæр 
æ ком, æ кадæ алли знагæй. 
Нур ба неке гъæуй æ сæр 
еци гъунайæй, кæлæццагæй. 
Уомæ не ’здæхуй фæндаггон, 
къæвда, гье кенæ рæфти тæвди 
фусун не ’ркæнуй сæрдигон 
кенæ зумæги даргъ æхсæвти. 
Уогæй де ’нгартæй хуæрзконддæр, 
уомæй де ’хгæд зунд зæрдихаттæй 
ду дæ дзæвгарæ зæронддæр 
æма еуварсдæр сæдæ хатти. 
Уомæй ду берæ ревæддæр дæ, 
уомæй ду берæ еунæгдæр дæ. 
Ку адтайдæ мæ зæрдæ æндон, 
уæд фехсуд инсæндорау бацайдæ 
устур тохти зин нæдти катайтæ, 
змæнст æма зуст рæстæги фæндон. 
Ку адтайдæ мæ зæрдæ къæйдор, 
уæд нирругæ адтайдæ нурмæти 
маст æма гъезæмари стур мæти, 
рист æма цæстисугтæй, мæ хор. 
Хуарз, æма æй мæ зæрдæ амад 
уарзт æма стур фæразондзийнадæй. 

Уомæн дæн тухгиндæрбæл нимад 
æнæуод дор æма æфсæйнагæй. 
Ме ’фсæрмидзийнади 
æхгæд федайрадæй 
мæ цард нæ рауадæй, 
мæ уарзт нæ байрадæй. 
Фудгин — кæд стæй-астмæ 
бунтон нæ фæрраст ун; 
дæ цæсти фæккастмæ, 
хилау, фæххæстмаст ун. 
Мах ба еумæ цæрæн. 
Нæхе нæ лæдæрæн. 
Знæгтау, куд æфхуæрæн 
нæхе — нæ фуддæрæн! 
Мах ба неке маруй, 
неке гъигæ даруй. 
Думгау, нæ уотхарæ, 
мегътау, ку ниууаруй. 
Кæци æлгъист бони 
фембалдан донгони, 
иссан еу фазони 
дууæфуруарзони?! 
Цæрæн гъеуотемæй 
фуддæр æнккæтемæй: 
æнæ кæрæдземæй, 
æнæ кæрæдземæй. 
Æнгъæд! — Ходуйнаг æй 
циттин адæймагæй! 
Мæлæт, корæггагау, 
махæн есуйнаг æй! 

*& 
Фæлтау кæрæдземæй 
цæрæн тухæртæстæй, 
цума а дуйнемæ 
хилæ дууæ бæсти! 
♦♦♦ 
Мæн нæ фæндуй уарзт фæнзун, 
фал æнæбæрцæ берæ уарзун; 
дæуæн хуæздæрти хуæздæр хуарз ун 
æма дæ хæццæ ун æмзунд. 
Ду ба мæ стаугæ фæккæнис, 
ку ба де ’нгасæй рауазал ун; 
ку æрдæгмардау нигæнис, 
ку ба фестун кæнис æстьалу. 
Хуæруй гурусхæ мæн тухаст, 
куд зæрдæ стъалæг растдзийнадæ, 
цума кæнгæ ’нцæ рæсугъдадæй 
мæнмæ дæ уарзт æма дæ каст. 
Мисхъал нæ ’нцæ мин зæрдфедарæн, 
фал мæнгæ ферттивд, мæнгæ тавд, 
куд манекени уæледарæс, 
кенæ сайтани кæнгæ кавд. 
Гъавис мæнæн байеу кæнунмæ 
зæрди дæ соми ’ма дæ сайд, 
уæд цæмæн бæллун дæ уинунмæ, 
ци ма ’й мæ содзгæ стур æхсайд? 
Стур боз — де ’нгаси рæвдудæй, 
боз — дæ таведзæй, дæ фæрзеуæй. 
Нæ фуд — фембæлдæ рæдуд æй. 
Æй нæ фæххецæн нæ хуæрзеуæг. 
201 

Ус^ 
^Ч 
Еунæг хатт бауарзтон, еунæг цардау. 
Куд ислæг дæн, æдта, куд æрцардтæн! 
Фал æфсæрми кодтон мæ фуруарзтæй. 
Æ фæгъгъæрæй, æдта, куд фæттарстæн! 
Æз цудтæн еци тæлфгæ сæ рæзти. 
Рохс кодтонцæ мæ над сæ къæрæзтæ. 
Уорс дзæгæрæг калдтонцæ бæлæстæ. 
Мæргьти ’взагæй зардтонцæ гъæубæстæ. 
Мæ уарзон мæ фæдбæл ходæнгасæй 
ку кæсидæ ниллæг кауи цъасæй. 
Æрмæст уой бауарзтон, еунæг цардау, 
хæсгæ ба ’й æркодта æндæр кадæр. 
Æрцудæй æвæндонæй æндæрмæ, 
’Ма кæнун нæ дууемæй æфсæрмæ. 
Нæ хæссун ести фау æндæртæмæ, 
фал некебал цæуй мæ зæрдæмæ. 
’Ма цæун ирд мæйрохси сæ рæзти. 
Рохс кæнунцæ идзулд сæ къæрæзтæ. 
Уорс дзæгæрæг калунцæ бæлæстæ, 
Мæргъти ’взагæй зарунцæ гъæубæстæ. 
Æрмæстдæр мæ уарзон ходæнгасæй 
нæ кæсуй мæ фæдбæл кауи цъасæй. 
Фал гъазуй, асæгау, мæ цæстæбæл, 
раст цума дзæгæрæг бæлæстæбæл. 

*& 
Ку нихходуй — æ цийни æмгулфи 
ростæбæл рабадуй фæйнæ хъулфи. 
Æ лигъз дзурд мæ гъосбæл ку рауайуй, 
уæд мæ зæрдæ адгин ку ратайуй. 
Дзæгæрæг бæласау мин ферттевуй. 
Рæстæг дæр æй мæ зæрди не ’ййевуй. 
Неке цæугæй мæнæн мæ зæрдæмæ, 
неке гъæугæй, ’рхъæрттæн мæ зæруæмæ. 
Æнæрадех уарзт 
1 
Æз дæуæй ледзун æдзæстхез, 
куд ести цауæй, ести фауæй. 
Фал кæми нæ дæ, уæхæн рауæн 
мæнæн уæлзæнхæ нæбал ес. 
Ходис деденæги райхалди, 
уорс дзæгæрæгæфтуд фæткъуй 
уæздан ракаст æма базмалди, 
цума гъеуотæ ’рмæст фæткуй. 
Уинун дæ хузæ хемæлвасæй 
алли рæсугъди гури дæр, 
алли рæсугъди цæстингаси 
æма рæвдаугæ хъури дæр. 
Уæд ди кумæ ледзон, курдæмæ? — 
Æй мæ нæдтæбæл гæлст д’ архъан. 
Цæуон мæхемæ, мæ хъурмæмæ? 
Æруон мæхеми цæфау хъан? 
Фал ди гьеуотæ æнæфсес, 
фал ди гъеуотæ æмидзаг дæн, 
’ма мæхецæн дæр, хауæццагау, 
бунат мæхеми нæбал ес! 
203 

2 
Мæнæй, æндæр зæнхау, идард дæ. 
Ци уæлæстъалубæл цæрис! 
Уæддæр нифс дæр æма нинкъард дæр 
уайтагъд мæ зæрди æвæрис. 
Зæрди фейвæрис уотæ ’хсицгæ 
ду æд таведзæ ’ма гириз 
катай, гурухсæ, гъиги рист, 
цума уæлфингæ — бор уæлвицгæ. 
Уæддæр дæ фингæ берæ уарзун. 
Уой куд арæхсис æвæрун! 
Катай, гурухсæ раниуазун, 
рист комидзагæн рахуæрун. 
Æма идардмæ, нæ мæ уингæй, 
кæд еци аргъæй уинис мæн, 
уæд ма хæстæгмæ ба мæнæн 
ду ци ниввæрдзæнæ уæлфингæ? 
3 
Рохснæг хорискастæй фæлмæн мæйи скастмæ 
мæн ду куд агорай унгти, дзилли астæу. 
Унги æ хецауæй ци куй фæдздзæгъæл æй, 
уоййау мæн агорæ бунтон фудæнгъæлæй. 
Трамвайти лæууæнти мæн ду куд фæххезай, 
ме ’нæ фæууинунæй тæрсгæй, куд фæррезай. 
Мæнбæл æмбæлунмæ æнгъæл æд фуркатай 
ду алли трамвайи радгай куд фæббадай. 
Мæн ду куд агорай парктæ ’ма сæндæнтти, 
урух кинозалти æма кæсæндæнтти. 
Цæфсгæй фурæфсæрмæй, мæнмæ æнгъæлкæсгæй, 
бонæ куд æркæнай мин цуди нæ рæзти. 

ы& 
Фæлмæн мæйи скастæй рохснæг хорискастмæ, 
зинтæй фæййервазтау, фæббæллæ ме ’ндзастмæ. 
Мæ ном дæ лигъз билтæй æппун куд не ’сцох уа, 
Дуйней æндæр дзурдтæ бунтон куд феронх уай. 
Дæхе куд банкъарай, фæснад гæлст куресау, 
фун ди куд фæлледза, æхстæй тарст рæубесау. 
Кæд ду ниффунæй уай дæ еци æрхуни, 
уæдта æрмæстдæр мæн фæууинæ дæ фуни. 
Мæнау кæд бавзарай мæ кувд еци харзæй, 
уæд хуарз базондзæнæ, поэт куд фæууарзуй. 
4 
Цума мин анзи фæббæлдтæй 
сухæ зæнхæмæ сахкъæвда... 
Уæд æвеппайди æрхъæрттæй, 
бастæй фæййервæзт æскъæвдау. 
Ку арви асæ иливдау, 
ку арви асæ ’мбурд тухтау, — 
арви æмвæйнæ æрттивта, 
арви æмбæрцæ æмбухта. 
Цума фæдесмæ хунди тагъд, 
кодта бæлæстæ стунди тахт; 
цума не ’нбæлгæй зæнхæбæл, 
дзухъмард фæцайдæ е цæфбæл. 
Къæвда не ’ууæндгæй зæнхæбæл 
уæхæн æхсицгæ æмбæлдбæл, 
еу æнæ ести фæлхæттæй 
тахтæй зæнхæмæ сæххæттæй. 

Кодта зудæ æма æгæр 
е æ уарзонбæл æмбæлдæй 
’ма фæстаг тъинкки уæнгæ дæр 
æхе равардта æ бæлдæн. 
Мæн дæумæ скъæфгæй мæ рæстбæлд, 
дæн дæуæй хецæн æскъæвдау. 
Зудæй фенбæлинæ дæубæл, 
куд зæнхи хæццæ сахкъæвда. 
5 
Хебæраги куддæр æризайун — 
мæхе хæццæ гъудитæ кæнун, 
мæхе хæццæ дзорунтæ райдайун 
’ма уайтагъд дууæ лæги исун. 
Фал рæсугъд æхсийнау ходæзмолæй, 
асæгау, мæ фалдзоси фестис; 
уæлкъæдзæхæй цума дæ фудголи, — 
мæ гъудитæ, мæ фæндтæ фехсис. 
Масти бæсти цийнæй исирайун. 
Мæ нимæхст сосæгкагдæр стур бæлд, 
мæ сосæг тæмæссагдæр æнгъæл 
дæуæн дзорун æхсицгæ райдайун. 
Цума дзилли хæзнати бунтæмæ 
дæу бахонун мæ зæрди къумтæмæ, 
и кæций нимæхст хуæрзтæ ’ма уарзт 
цæдгай дæр нæ фæууодзæнæ ласт. 
Мæ зæрдæн бакосай æ хецауæй, 
æндæртæмæ мабал рафецауæ! 
Æнæ дæу мæ хæзнатæ нæ, фал 
мæхе дæр ку нæ уинун, цæфау. 
Æнæ дæуæй мæ зæрди хæзнатæ 
ку лæуунцæ нимæхсти бунати. 
206 

Фал ку уонцæ цифæнди нимæхст — 
ердзæнæн сæ дæ фæрци æрмæст. 
6 
Цæун уæ рæзти алли изæр, 
кæд фæууининæ дæу æрмæст... 
Уæ синх мæйрохси тæнæг хизæй 
фæууй дессаги фæлмæмбæрзт. 
Фестуй мин гъæдæ еци фæдбæл, 
уæхæн фурадгин си ’й уæлдæф, 
цума сæ тæккæ сæ рæгъæдбæл 
æнцæ дзæдурæ ’ма лискъæф. 
Цæун дæ уинд æма фæззиндмæ, 
куд нимæхст цъаймæ цæф сикъе, 
куд сæрустур урнæг мæзгитмæ, 
куд дзол корунмæ стонг феце. 
Цæун мæйрохс æма мæйдари. 
Кæнун зундцохи цуд куддæр, 
фал неци дзоруй уæ хæдзарæ, 
куд нæ фæззинис, куд, ду дæр! 
Мæ уод араугæ æнгъæлдзауæй 
дæумæ мæ бæлд æма æхсайд, 
цума мæнгæдтæ ’ма фæссайд, 
мæнæн фестунцæ дзæгъæл цауæн. 
Фал цауæйнон нæ! — Цæф сикъе дæн. 
Æз дæуæй цæф дæн фудæнæн... 
Кæд дæуæй ледзгæ æй мæнæн, 
уæд цæмæн зелун дæ фæстети! 
7 
Гъæддаг хъамилти сатæг сæрти 
къидзих бæлæсти æхсæнæй, 
207 

калгæи цъæх коммæ сурх цæхæртæ, 
ходуй фæндагмæ фæлмæнæй. 
Уомæ не ’суайуй еу исхезæн, 
нæййес кудфæнди ниццæуæн, 
нæййес æ рази ислæууæн, 
нæййес ин къохмæ æрбаесæн. 
Æ тауæг адгин ади гъæдæн 
нæййес хæрдфахси базонæн, 
ма ’й думгæ фехсуй æ рæгъæди, 
æ къæхти бунмæ ка ’й, уонæн. 
Уоййау фембæлди, ходæзмолгæй, 
мæнæй не ’сесис дæ зæрдраст, 
де ’рттевгæ ’ма де ’нæникъолгæ 
сæнтсау цæстити зундгин каст. 
Фал дæ таведзæ адгин цъухæй 
дзурд дæр не ’схауй дæхе туххæй, 
’ма хæстæгдæрмæ уæд мæнæн 
дæумæ нæбал фæууй цæуæн. 
Къуæтти, гъе кенæ мадзорайау, 
исуис тæкъузги зин зонæн... 
Тæрсун, уоййау мин ку байзайай, 
дæ къæхти бунмæ ка ’й, уонæн... 
8 
Дæн дæуæй сæйгæ, дæуæй ресун. 
Дæн дæ катаййæй æнæфун. 
Незау, никки ми арфдæр хезис, 
фал æнæбари инæфун. 
Мæ уод хуæрунцæ дузæрдгутæ, 
тайун де ’нæлæдæрд нимдæй, 
уайуй мæ росбæл гъар фæрдгутæ 
æнæ дæ дзурд æма уиндæй. 

Уæддæр цифæнди рохс изæр дæр, 
цума мæ фуни арвмæ стахт, 
кæнуй биццеуи тæлфт мæ зæрдæ, 
кæнуй æхсицги адгин тад. 
Цума дзæвгарæ фæххуæрзконддæр 
æма февзонгдæр дæн, уоййау, 
сбадтæй серабæл мæ амонд дæр, 
фиццаг æртæхгæ саумæлгъау. 
Лæги фæстагмæ ка рамаруй, 
еци кæронмæ фуднезау, 
мæ уарзт, цæрæ ми сæребарæй, 
цæрæ, не ’нцайгæ фæдесау. 
Æз уалæ хормæ исцæйтæхун, 
хæссун лæфинтти баст нæуæй... 
Нæ, нæ мæ фæндуй исдзæбæх ун 
дуйней кæронмæ дæр дæуæй! 
9 
Ду дæ æндæр бæстæ, æз дæр — æндæр бæстæ, 
фал мæмæ ду исдæ уотæ æгæр хæстæг — 
де ’ной рамæлуни уæнгæ — хъæбæр гъæугæ, 
дуйнети кæронмæ мæнæй æнæсцæугæ. 
Мæ зæрди æрцардтæ — æрцо мæ бæстæмæ 
æма маци хузи раздæхæ фæстæмæ. 
Ци нæ хецæн кодта, мах 6а еци арæн, 
кауау, рахъан кæнæн æма ’йбæл бандзарæн. 
Æ арти басодзæн, цума фуддзийнадæ, 
нæ зин, нæ гурухсæ, не ’вæсмондзийнадæ. 
Дууæ стур бæстемæй, дууæ стур зæрдемæй 
скæнæн еунæг бæстæ дуйнети-дуйнемæ. 
Тухи фуддæйрадæн, нæхе фæххуæздæрæн 
Паддзах нæ еу бæстæн нæ уарзт æрæвæрæн. 
4 3аказ№1685 

чО^ 
10 
Куд æцæгæлонæй фенбалдан хорбони! 
Цума сувæллонæй — фиццаг бæрæгбон — 
уидтон æхсицгонæй, уотæ ирд æргонæй 
м ’амонд дæ цæсгони, уæд ма ци кæнон? 
Ме ’хгæд зæрдихатт мин, дзиппау, ку исхаттай, 
ме ’гъуст æвæлхаттæй скодтай æнæнон; 
дæ гъар рохсдзийнадæ, дæ рохс гьардзийнадæ — 
мæнæн ундзийнадæ, уæд ма ци кæнон? 
Мæ фарсмæ нæ бадтæ, мæ фарсмæ нæ хаттæ, 
ба дин еунæг хатт дæр нæ ракодтон æнгон, 
уæддæр зæрдихаттæй æма зундихаттæй 
цьæх арт ку фестадтæн, уæд ма ци кæнон? 
Рæсугъдти æфсарæ, сæрæнти æхсарæ 
фестадæй мæ зари де ’рттевгæ цæсгон. 
Скодтон дæ æнгарæ уйнаг уарзти зарæн, 
неййевгæ — дæ карæ, уæд ма ци кæнон? 
Нихгæдтай ме ’мзарæ зæрдæ дæ азарæй, 
цума дæ хæдзарæ дæхебæл æнгон. 
Цæрис си хебарæ, еунæг, æнæнгарæ, 
’ма ймæ неке уадзис, уæд ма ци кæнон? 
11 
Дæ гъар зæрдесгæ хъурихатт, 
æд дес де ’сгаргæ æрбакаст 
зæгъун кæнунцæ аллихатт 
мæ уарзт, цума фудбæл басаст. 
Кæд еци тавгæ хъурихатт, 
зарау, æндæрмæ фæдздзоруй, 

уæддæр мæ бæлд æма мæ над 
æрмæст æхемæ фæххонуй. 
Дуæрттæ ниууадзгæй итигъдæй, 
цума ме ’рмахур тургъи куй, 
дæумæ мæ зæрдæ фæллигъдæй. 
Уобæл ме ’ууæнкæ дæр сæттуй. 
Дæумæ ’й мæ каст æма мæ бæлд 
æма феронх дæн æз мæхе. 
Ду ба не ’мбæлис зæнхæбæл, 
цума цидæр æндæр дуйне. 
Æз ба байзадтæн еунæгæй, 
куд рагæй ревæд хъатара; 
ке раз нимбæрзтæй кæрдæгæй, 
еци æдзæрæг хæдзарау. 
Ду кæд не ’рбахæссай дæ фæд 
мæнмæ, уарзтау æма зарау, 
уæдта кæронмæ дæн æхгæд, 
еци æдзæрæг хæдзарау. 
12 
Нæ зудтон, бустæги нæ лæдæрдтæн: 
гæр, уæхæн гумери дæн, æдта! — 
Æз дæуæн ке йгон кодтон мæ зæрдæ, 
уой туххæн дæ зæрдæ æхгæдтай. 
Гæр, мæ уарзт комкоммæ исзæгъунæй 
куд нидтæн рæстлæги æндæрг æз? 
Ескæд ма уæлæрвти æ тæхунæй 
нæ ’й цæргæс, гъæйт-мардзæ, цъæх цæргæс! 
Гæр, мæ уарзт, æгади давæггагау, 
æз дæуæй мæхеми нимæхсон, 
кенæ ба ’й, ме ’хсунмæ гъавæг знагау, 
дæ мæстæй, де ’наурстæй æхсон? 

Гæр, мæ уарзт мæхеми куд уорамон, 
цъетедонау зæрдæй уайуй, уæд? 
Ескæдма стур лæги устур амонд 
æрцудæй нимæхсти медлæгæт? 
Æз мæ уарзт дуйнемæ ку не ’вдесон, 
раст цума амонди сæуæхседт, 
арвнæрдау мæ зари ку не ’сесон, 
уæд ци дæн? Ци хузи дæн поэт? 
Уарзт æй зар бустæги хуæдæвзаргæй, 
æй искуд, амонд æма фæдес. 
Зар нæййес медадæм æнæзаргæй, 
æгæугæй гъарæнгæ дæр нæййес. 
13 
Æз æфсæрми кæнун фуд кæнунæй, 
сайæг унæй, тæрсагæ унæй, 
еске над фудæнæн æхгæнунæй, 
фуддзийнадæн бæлсагæ унæй. 
Дæумæ бæлгæй, æрмæст куд хуæздæрмæ, 
дæ номæй, дæ цæрунæй цæрун. 
Фал дæуæй цæмæн кæнун æфсæрмæ, 
уомæн 6а неци зонун æппун. 
Дæ уиндæмæ зудæй фæррæмодзун 
æд тæлæнтæ æма æд æрхун, 
дæ уиндæй уæд цæмæн исцæйсодзун, 
сурх хъумацау цæмæн фæссурх ун? 
Сонт хæстолвæд кæнун ци райдайун, 
Тог, мæ тог æнахъæлæй фицгæй, 
мæнкъæйтæбæл дæуæй нæ ратайун 
уотæ адгин æма æхсицгæй! 
Уæд мæ фæндтæ ци хузи ниббæтти? 
Цæмæн фестун фæснади дорау? 
212 

Цæмæн фестун райгурцæй фуркъуæтти, 
уотæ гоби æма мадзора? 
Фæккæнун нæ фæсфембæлд æфсæрмæ 
мæ нифсæрмæй. Мæтæй фæммæлун. 
Гъеуæддæр нæуæгæй куд хуæздæрмæ 
цибæлдæрæй дæумæ фæббæлун. 
14 
Бæрæгбонау ефстагмæ ’мбæлæн. 
Барохс уис, баходис зæрдидзагæй. 
Мæ къох райсис, мæнбæл æууæндæгау, 
’ма фестис дзæгæрæгау фæлмæн. 
Барохс уй, баходуй стур æууæнкæй 
дæ сæнтсау дууæ цæстей ирд каст, 
дæ цæсгон тæрнихæй зекъи уæнгæ, 
дæ сæнтсау къуæрд дзигготи лигъз фаст. 
Цума адгин минасæ ме ’ной — 
дæ зæрдтаг кизгæмбалæн хебари 
фæккæнис дæ нæуæгдæр хабари, 
дæ сосæгдæр дзубандий мæ кой. 
Сосæгкæй мæ зæрдæйдзаг пъисмотæ 
реубæл дарис, хæссис сæ, куд дуа, 
дæ хъуран цума æнцæ, гъеуотæ, 
уæд дæ уарзт æнæнивæ куд уа? 
Кæнæ рохс, дæ бахудт уæд райдзаст 
мæ уиндæй, мæ кæдзос зæдихаттæй. 
Ци кæнунцæ талант æма уарзт, 
дæхуæдæг еци амонд фестадтæ. 
Дæ цæстити зундгин сæццæ каст 
мæнæн дзорæд де ’нæсзагъд стур уарзт. 
Игъосæнтæ ’й дæ даргъ сау тъæфилтæ, 
дæ сагъæсхуз цибæл рæсугъд билтæ. 

15 
Изæйрон хорæйдзаг сæнтцъæх арвбæл — уорс мегъи 
фæскъауæ, 
ду цæуис æнæмæтæй, цума цъæх денгизи — уорс науæ. 
Кумæ цæуис, кумæ? Ду æруадзæ дæхе мæ будурмæ. 
Нæ фæллад исуадзæн нæуæг карст кæрдæгбæл 
хъурæй-хъурмæ. 
Сæумæ ба фæххæсдзæнæ дæ хæццæ мæ хеди æртæхтæ, 
къæвдайау сæ ’ргæлдздзæнæ уæлгъæдтæ, кенæ — 
уæлкъæдзæхтæ. 
Куд рæуæг, куд рæсугъдæй цæуис æрттевагæй мæ 
сæрти? 
Куд цæуис мæ фадуат, мæ хæлхъой цардиуагæн æ 
сæрти? 
Мæ уарзон дæу хузæн æрттевагæ ’й. Фал мин ци 
дессаг æй! - 
Фау мæнбæл цидæр ес — лискъæфау сæ зæнхæй æй 
есагæ. 
Мæнбæл фауæй мæстæй нæ фæммæлуй, цума ’й нæ 
лæдæруй! 
— Ходгæ-ходгæй, уони лискъæфтау адгинæн 
ранихъуæруй. 
Æ рæсугъд, æ амонд ке нæ фæндуй, уонæн исцома уй. 
Æнæ уой цæрунгъон ка нæбал æй, уой ба нæ 
нимайуй. 
Тæрегъæд ин кæнун: рæсугъдæй, æ дзæгъæл 
зæрдискондæй 
. ку байзайа бунтон æнæ уарзтæй æма æнамондæй. 
Æ зæрдтагдæр бæлд дæр, ихæсау, нæ уадзуй æ 
зæрдæмæ. 
Думгæ дæу куд хæссуй, уотæ уой — 
кедæр цъух кæцифæнди æрдæмæ. 
’Ма фестадæй мæ уарзт сæнтцъæх арвбæл уорс мегъи 
фæскъауæ, 
кенæдта — æгæрон цъæх денгизи сæнторс дзæгъæл 
науæ. 

ЗЙ 
ОЭМИТÆ 

^- 
^Эу 
Алан 
1 
Соргæй æзнаги, æ зин над 
карста Берлинмæ Сурх Æфсад. 
Æфхуæрд, рæстæгмæ цагъаргонд 
иста æ фæткæ, æ амонд. 
Фашизм æ тоги æвдулдæй, 
æ нигулæнмæ нигулдæй, 
уадзгæй тогвæдтæ æ фæдбæл, 
цъæх арт бафтаугæй гъæутæбæл. 
Гъæуæн абони ’й бæрæгбон, — 
иссæй кæронмæ барвæндон. 
Е фæййервазтæй æ зинæй — 
сирдод фашизми еминæй. 
Гъæу йе ’фсæддонтæн дон давта, 
æд уарзт, æд цийнæ сæ тавта 
æ резгæ цæнгти æлхъивдæй, 
дондзаст цæстити æрттивдæй. 
Цудæй фæндури цийни цагъд, 
ергъæвгæнгутæн бози загъд. 
Худтæй и хор, худтæй ирд бон. 
Æмбурд райгон æй. Еу болкъон 
æ къох ку схъел кодта — æмбурд 
йе ’рух раздахта уомæ цурд. 
— Зинаргъ æмбæлттæ! — е дзурдта. — 
Æзнаг нæ цардмæ лæбурдта. 
Скодта нæ гъæутæ, нæ зæнхæй 
е ахæстдонæ фудæнхæй. 
Цагъар бунати уæ дардта, 
надта, стъигъта æма мардта. 
217 

ч&^ 
*Ч 
Æмбурд æд цийнæ идудæй. 
Гъæумæ йе ’ууæнкæ æрцудæй. 
Стуфгин гъæунги еу кизгай 
дзурдта болкъонæн æд катай: 
— Æ дзармадзантæй хъазауат 
скодта айсоми мах æфсад. 
Ризтæнцæ зæнхæ ’ма уæлдæф. 
Æхстæн æ тæккæ хуæдхæсдзæф 
гъæуæн æ бун æма сæрæй 
«Ура!» ниййазæлдæй гъæрæй. 
Уоми фæцæнцæ еу не ’фсад 
’ма партизантæ. Фæдесау 
немуц хæдзæрттæ, тургъитæй 
тæссæй лигъдæнцæ пурхитæй 
æма æд таси топпадзагъд 
гъæуæй райдард æнцæ уайтагъд. 
Фæстугъд нæ цæфти æрластан. 
Уфсгæ, сæ цæфтæ син бастан. 
Хъæбæр тухстаг си æй сæ еу: 
цæф æй æ къах æма æ реу. 
Саулагъз, сауцæстæ, æригон. 
Æхе схудта мæнæн ирон. 
— Ирон? — фестъæлфтæй и болкъон, — 
миййаг, ме ’рвадæ, мæ синхон? 
218 

Авар ниллæг æма æнтæф 
кодта исæрдгæ хуаси тæф. 
Рагæй, æвæдзи, æнæцагъд. 
Н ’ адтæй фæрстæбæл хузтæ сагъд. 
Минги къæразги фæрсрæбун 
ниллæг хуссæни, фал æппун 
и цæф не ’йнæфтæй, нæ гъæрзтæй 
тæнæг гъæццоли æмбæрзтæй. 
Болкъон ку ’рлæудтæй æ уæлгъос, 
уæд ни цума æ ном кæдзос 
лигъз цъух исзагъта зæрдтагау, — 
скастæй болкъонмæ цæф сагау. 
Зиндтæй йе ’нгаси уоди тухст, 
уæззау уæхеритæн ниббухст, 
тугъди катайтæн ниффæразт, 
зæрдæн йе ’рад æмæ æ раст. 
Уæддæр æ еци фæлмæстæй 
хуссæни къохбæл ниххуæстæй, 
нинхъирттæ уогæй æ цæсгон, 
уати рабадтæй æригон 
’ма æ бæстагæн нидæнæй 
дзурдта дессаги фæлмæнæй: 
2 
— Уинун де ’рбацуди, болкъон, 
ирон сæрдтон сæумон ирд бон, 
бæрзонд цъетети сæццæ каст, 
сæумæй нæ гъæдти ходæндзаст, 
æдзоргæ кæмтти дæнтти гъæр, 
хумти рæвдаугæ иссæр-сæр, 
ирон фæндури зелæн цагъд, 
нæ зар, нæ кавди 6а — нæ тахт. 
Адтан тугъдонтæ фондз æрмæст. 
Бадтан кæрдæгæй дæсни ’мбæрзт 
лæги æмбæрцæ медакъопп. 
Мегътæ, куд фуси фæлдад цъоп, 
нæ сæрмæ — арви æмвæтæн. 

^2к 
Нæ бакомкоммæ — игуæрдæн. 
Къилдунæрдигги æ фæндон 
уадæй æдзоргæ коми дон. 
Адтан нæ роти байзæдтаг. 
Бурста дæс хатти махбæл знаг 
æма дæс хатти фæцæй сурд. 
Хизтан уæддæр, хизтан лæбурд. 
Цъæх сифаууонæй фæлгæсæг 
кастæй будурмæ æдзинæг. 
Хизтан æхсæви æрмæйдар 
’ма феронх уогæй, ци ’й азар, 
студтан евгъуди сабур цард, 
цума тугьдæй адтан идард, 
тугъдæй ка райдæдта æваст 
еци фиццаги хатт бауарзт. 
Алке æхсицгæ æппæлдтæй 
æ гъæу, йе ’мкосæг æмбæлттæй, 
дзенет æ бæстæ нин худта — 
уоми цæрунмæ нæ худта. 
Уæддæр хизтан, хизтан æмпурст. 
Фал цалхикъелæй фудæуурст 
калмау не знаг адтæй æнцад. 
Уæд рауозгалдта арвивад. 
Арви æнвæйнæ сау мæйдар 
сдардта æрвгони уарунгар. 
Сæ автоматтæ сирдти ’рдонг 
размæ хастонцæ къиппæрвонг 
размæ хауæги губурæй 
æма сæ фæтти гур-гурæй 
над лæгарстонцæ, фал не ’васт 
зингæй ферхуæстæй се ’хст. Зæнгсаст 
цума уæраги сæртæбæл — 
е фæтътъæпæн æй зæнхæбæл. 
Æма сæ таси бæгъдауон 
еугай фæцæнцæ гъæдаууон. 
Стонг берæгъбали ма уоййау 
исуй расорунгъон фиййау. 
220 

*& 
Калдæй нæ хед. Уæгæй ризтан, 
мæстæй не знаги æлгъистан. 
Дахно, Дахно нин фæццæф æй. 
Мах бабастан ин æй тæлфгæй. 
Арв ба нæ сæрмæ æрдонгау 
махбæл æрхаун æрвонгау, 
цума æ фæндæ уорæдта, 
уоййау ниссагъæси ’й, уæдта 
дунгæ фелвæстæй кæцæйдæр, 
хаста хæмпæлтæ ’ма сифтæр. 
Æ ниуд нæ размæ æскъафта. 
Зæнхæй исесунмæ гъавта, 
цума уæлзæнхæ цидæр ес, 
уони æд нæгæ ’ма фæдес. 
Тилдта бæлæстæ æндиудæй. 
Цума æ гъирнгæ нинниудæй 
æма æ карди рæхустæй 
тар арв ферттевидæ зустæй, 
’ма ниннæридæ нигъгъæрзтау. 
Дунгæ æдзарæ фæлхæрстау, 
ку сау уодесæгау кудтæй, 
ку ба æрра лæгау худтæй, 
ку скъодтæй зарун идæдта... 
Æставд æртæхтæй гъеуæдта 
суг ниццæйлæудтæй, суг уæхæн — 
лæг æй райстайдæ лæдзæгæн. 
Дунгæ сахуарун æнæнгъæд 
кодта фудæнæнау сæххæт. 
Ци кодтаййанæ? Æнаггаг 
лæудтæй нæ нихмæ налат знаг. 
Н ’адтæй æнхус нин некæцæй. 
Никки нæ фæтти харз фæцæй. 
Нæхе ’хстаййанæ? Нæ! Мæлун 
неке фæндадтæй уæд æппун, 
уогæй æзнагмæ мæстидзаг. 
Дæхе рамарунæй де знаг 
некæд фесæфдзæнæй, некæд. 
Æма ниннет кодтан гъеуæд: 
221 

бонæй нимæхсти лæудзинан, 
скæсæнмæ ’хсæвæ цæудзинан. 
Æз цæф Дахнойæн гъæуи ’хсæн 
къум иссердтайнæ, къум уæхæн, 
кæми ’й не ’ссердтайдæ фашист, 
кæми иссайдæ æнæ рист, 
уæдта æд тас æма æд бæлд 
махæн цудайдæ нæ фæдбæл. 
Æма фæххецæн ан æд зин. 
Цума нæ мадæ, нæ цитгин 
уарзон æнæкæрон бæстæй 
лигъдан идардмæ нимæхстæй. 
Барстон мæ алли æрифсарст 
ку урзацауæй, ку æваст 
арви ферттивдмæ. Цæф Дахной 
ку мæ гъæбеси, ку ме ’ккой 
къидзих нæзити ’хсæн хастон. 
Донласт фестадтæн уæд бунтон. 
Дахной нæтуни ’мхæццæ скуд 
уæд бауорамидæ мæ цуд. 
Е ба кувта, кувта мин карз, 
цæмæй скодтайнæ уобæл харз 
æрмæст еу фат. Кудтæй уобæл, 
цума стонг саби — къæбæрбæл. 
Æз ин зæрдитæ æвардтон, 
е ма ке ’суодзæнæй тугъдон, 
гъе гъæди сагау æнæнез, 
ке фæууиндзæнæй уæлахез. 
Фал е фестадæй содзгæ рист. 
Нæбал байзадæй уомæ нифс. 
Тухгин сахуардмæ дони гъæр 
махмæ не йгъустæй æппундæр. 
Уарун райдард æй тармæ уæд 
æд тар, æд рохс æма сæххæт. 
Дахно иссонт æй æ цæфæй. 
Дзурдта цидæртæ хæлæфæй. 
Ку æ ниййерæгмæ худтæй, 
ку знаги ’лгъетгæй искудтæй. 

*& 
Уæдта фенцадæй æ ризтæй, 
цума фæууæгъдæ ’й æ ристæй, 
куддæр фæкъкъолæ æй æ сæр. 
Уæд æз фæттарстæн ин хъæбæр. 
Хæстæг мæхемæ ’й исистон. 
Æппун ку неци æвзурстон: 
нæдæр æ ристи цæстингас, 
нæдæр мæлæти размæ тас, 
нæдæр бийнонтæбæл мæтъæл. 
Кастæн æз уомæ ’сдзурд æнгъæл. 
Фал ку радаргъ æй. ’Ма ме ’рдхуард 
фестадæй ех. Нийуагъта цард. 
Æз уæди уæнгæ мæ кæун 
некæд фегъустон, нæ, æппун. 
Дахной байвардтон æ уæлбун 
цирти æд гъигæ ’ма æрхун. 
Цума мæ нифс æма мæ над 
йе ’нварс байвардтон. Мæ бунат 
цума фесавдæй зæнхæбæл, 
адтæй уоййасæ мæ мæтъæл. 
Цума мæ тоги тæвдæ дæр 
фæцæй дзæвгарæ æдухдæр. 
Цума фурсонт æма зундцох, 
кодтон арви хæццæ богъ-богъ. 
Мæнæн мæ гъиги нæзи ’рмæст 
кодта йе ’нкъардæй тæфирфæс. 
3 
Цудæнцæ знæгтæ тар мегъау. 
Арви бунати ба егъау 
хъуæцæ ниймир æй, бæрзондæй 
зæнхæмæ хаунæрвонгæй. 
Сугъдæй мæ реуи содзгæ маст, 
сугъта мастесуни стур бæлд, 
цума сæ алли цалх дæр раст, 
зилдæй мæ содзгæ зæрдæбæл. 
Цума сæ алли бомбæ дæр 
223 

че^ 
*ч 
Сæумæй фæскъауæ мегъти ’хсæн 
сугъдæй æхседгæ искæсæн. 
Нæдæр бæлццон, нæдæр тугъдон — 
лæудтæн æдзоргæ гъæугæрон. 
Уоми не ’скъардæй фонсæргъау, 
нæ си нинкъард æй еу фиййау. 
Гъæуггаг бригадæ идзулдæй 
кустмæ уæрдунти нæ цудæй. 
Н ’адтæй гъæунгти æзмæлæг. 
Унгти нимбарзта арф кæрдæг. 
Пурхгонд хæдзæрттæ си — цæфтау, 
кенæ æнæнигæд мæрдтау. 
Æ фурти мардбæл æд катай 
æ уорс дзигготæ пъæстугай 
ци рист ниййерæг ниттудта, 
уæлмард ка ’слæудтæй гъеуæдта, 
æ цæстисугтæ нихъуæргæй, 
реубæл æ къохтæ æвæрдæй, 
уоййау лæудтæнцæ си мæтъæл 
бæрзитæ еугай къæхтæбæл. 
Цума мæ зæрди æрхæнбæл, — 
фæдтæн гъæуггагбæл хæрхæмбæлд. 
Хаста йе ’рагъи цæттæ фаст 
хускъæ къуæцæлти куресбаст, 
зæронд цинели гæбæзтæй 
уæраги сæртæ æмбæрзтæй. 
Уобæл æ ходæ — пæлæхсар, 
фæрæт æ рони цавд, æхсау. 
— Бæлццон, кæцæй дæ? — мæ фарста, — 
цума мæ асæ мин барста, — 

,**- 
*& 
листæг никкастæй æ бæзгин 
æрфгути бунæй е зундгин. 
— Дæ уиндæ ’вдесуй мин уацар. 
Ци сау, ци хускъæ æй дæ цар. 
Корун, медæмæ, фæндаггон: 
цæун тæссаг æй бонигон. 
Сунтой, хъан каути ’хсæн æндзæр 
бадтæй рагдзагъдæй гъæмпинсæр 
ниллæг хæдзарæ идæдзæй. 
Æ цъæх гъунайæй æркъæдзæ ’й. 
Дуарæй бафсарстæй и фусун. 
Адтæй хæдзарæ зæнхин бун. 
Йе ’мбеси асæ уруссаг 
стур пецæй калдæй стонг æсмаг. 
Хуссæн æ фарсмæ — гъæдæй худ, 
зæронд тулуп ибæл итуд. 
Фусун ниввардта уæлæстъол 
цæнхæ, картофтæ ’ма сау дзол. 
Адтæй дзубанди æнæцей. 
Фарстан арæхсгæ кæрæдзей. 
Тугъди æгьомми цард уарзтау 
стурдæр тæходуйбæл барстан. 
— Адтæй бийнонтæ мæнæн дæр. 
Дуккаг не ’ссердтайсæ æндæр. 
Фал знаг, дуйнети знаг ци арт, 
ци зинг бафтудта нæ рæстцард 
’ма нæ ниййерæг бæстæбæл, 
нæ нур, не ’нгьæлдзау фæткæбæл?! 
Райста мæ кизги, исбаста 
’ма цагъайрагæн фæлласта 
цагъар Германмæ. Еунæг фурт 
мæнæн байзадæй, фал бæлвурд 
æз неци зонун уомæн дæр. 
Мæнæн нæййес ин зонæн дæр. 
Иссæй сæ мадæ фурфæлмаст 
’ма æнæхъарæ. Уони маст 
15 3аказ№1685 
225 

Ч&. 
*Ч 
уой дæр ингæнмæ фæххаста. 
Æз æнæрайсгæ стур мастау 
мæ зæруи хæццæ еунæгæй, — 
загъта, — байзадтæн. — Е нæгæй 
цума скудтайдæ — æнгъалдтон. 
Фал федар адтæй е бунтон. 
— Æз ба мæ содзгæ цæсти дон 
сау дзоли хæццæ нихъуардтон. 
Цардтæн зæрондмæ нимæхстæй. — 
Зæрдæ нæуæг цæфау тæхстæй. 
Уæддæр кодта мæ разæнгард, 
сугъта мæ реуи цæхæр арт. 
Мæн балæдæрдтæй мæ зæронд. 
Адтæй йе ’ууæнкæ æгæрон. 
Уарзтон æ зунд æма рахаст. 
Зудтон æ цийнæ ’ма æ маст. 
Цума ’ркæнидæ мæн игас 
æ цард зонагæ цæстингас. 
Мæнмæ мæ фиди гьос дардта. 
Фидау зæрдитæ æвардта, 
æз ма ке суодзæнæн тугъдон 
æма не знæгти сæттунгъон. 
Фал мин кæнидæ е æнгъуд. 
Куд а дуйнетæй еугур гъуд, 
Нивау, мæ еци бон хизтон. 
Ци тæлфт, ци бæлдæ æвзурстон! 
’Ма мин гъæубæстæ æнгондæр 
къарц ку фестадæй бунтондæр! 
Мæн ма æрмæст зæронд баста 
æндей дуйнебæл. Е хаста 
куд судæймардæн гъар рæфтад, 
размæ куд раст цудæй не ’фсад, 
и карз æзнæгти фæскъилдун 
артау куд райдæдта цæфсун, 
еци скъуд цаутæ. 
Идзулдæй. 
Еу бон базарæй æрцудæй. 

*& 
— Ес цау, дессаги цау, — загьта, 
æхе мæ фарсмæ æруагъта. — 
Лæудтæй гъæдбуни советон 
уацарти лагер. Цæветтон 
æд гæрзтæ — гæстæ, куд федар. 
Скодта уацарти уæгьдебар, — 
æма байдзулдæй кардзуд лæг. — 
Ес ма еу цау. Ду дæ сугъдæг. 
Æй дин æнæуинон æзнаг. 
Уомæ мæстæй дæ æмидзаг. 
Ду дæ зæрдтаг æма лæггаг — 
æцæг салдат уни аггаг. 
Хатир никкæнæ. Тохмæ над 
дæуæн байгон æй нур, салдат, — 
мæнæн еу къуармæ амудта 
нæдтæ, мæн е цума худта. 
Уæд æз фестадтæн базургин. 
Лæудтæн арæхъи æд хизин. 
Реумæ нилваста мæн зæронд, 
цума æ нифс æма амонд. 
Уæдта загъта мин: «Фæндараст! 
Дæуæн Хуцау кæнæд агъаз!» 
Фæлмæн фидтæлтиккон мæйрохс 
мæнбæл байтудта къуругъос, 
æнæ ’взурст тас, æнæ сгæрст бæлд, 
зинбæл æнæнгъæлти æмбæлд. 
4 
Цума и тъасхи уæд цудтæн, — 
къæрцгъос фестадтæн. Æз гъузтæн 
Ку мæ уæраги сæртæбæл, 
ку ба мæ къахифиндзтæбæл 
хумти, æрдозти, куд гъæдтон 
мæ хуфт, ме ’рихснирст уорæдтон. 
Æма дессаг куд нæ ’й, болкъон! 
Зæрдæн мæ реуи ке хастон, 
227 

Ч&. 
*Ч 
еци ниййерæг Иристон, 
о, куд æхсицгæ имистон! 
О, уæд ку базудтон тухаст, 
ци ’й Фидибæсти тухгин уарзт, 
куд лæг — йе знаги карди дзæхст, 
куд цæф — æ гъæни содзгæ тæхст, 
куд дони адæ — æдонуг. 
Йе ’ной кодтон æз донзонуг; 
мæн е æхемæ æлваста, 
’ма мæ цæстæбæл куд гъазта, 
мегътæй дзæвгарæ бæрзонддæр, 
æгас дуйнети хуæрзконддæр 
метсæр цъæх хуæнхтæ, сæ аууон 
кæнгæй хонсари арвгæрон. 
Сæ цъæх фæхситæбæл, фæллад 
дзогтау, ку ’сбадуй фæлмæ ’нцад; 
æма æ дæнтти æносон 
зар уотæ бæлвурд игъустон. 
О, куд æхсицгæ имистон 
финкрагъ Ирæфи схъеугæ дон! 
Уарзтон æ уад æмæ æ сун, 
æ дорти ’скъавд æма æхсун, 
бæрзонд билгонбæл æ тæтæт 
финкæ цæхъалти ниссæххæтт, 
къæлæт бæрзæййæй сæ æндиуд 
фæдеси уад æма æсхъиуд. 
Уарзтон сæ хæццæ тох кæнун, 
сæ тæхи астæу лæгæрдун. 
Мæн е хаста æма скъафта, 
æ хæццæ райсунмæ гъавта, 
уæддæр æ зурæ билгонæй 
фастон иннемæ æнцонæй. 
Æз ниффунæй дæн сифаууон. 
Нæ гъæу мæ фуни фæууидтон. 
Гъæуггаг кизгуттæ сæумигон 
Хæзнæй хастонцæ цъетедон 

даргъхъур гогойнити. Æд бæлд 
æз ба никъкъех дæн сæ фæдбæл. 
Уонæй райзадæй мæ къæйних, 
къæлæтæрфуггин уорс тæрних, 
мæ ходæзмолæгин сурх рос 
Монæт. Къæбури хуæдфалдзос 
слæудтæй. Зудтон, мæн ке хизта. 
Усхъæй гогойнæ æриста. 
Æз раба кодтон ин æнгон. 
Æрмæст мæ фуни базудтон, 
ци ’й ба. Мæ зæрди адгин тад 
уæд бафеппайдтон фиццаг хатт. 
Æрбакодта мæ æ уæлхъур 
уорс рæсугъд цæнгтæй мæ, мæгур, 
æма ку ’скудтæй хæкъурццæй... 
Фал къахифиндзи искъурццæй, 
байвæд, фегъал дæн. Дамбаца 
дардта ме ’нгасмæ пъæлицай. 
Мæстæй мæ зæрдæ æскъудæй. 
Мæ тог мæ сæрмæ исцудæй. 
Арв ба цъæх мегъти æмбæрзтæй 
мæнбæл, тогау, уæд лæдæрстæй. 
Цудтæн игетгæ ’ма зинтæй. 
Разæй гъæубæстæ исзиндтæй. 
Æма æз уоми бауидтон 
кæрон, ме йгадæдæр кæрон. 
Цума мæ царди над фæцæй, 
слæудтæн. Æма мæмæ кæцæй 
февзурстæй нифс, ме ’стохи нифс, 
мæ уод, мæ хъари къохти нифс! 
Мæхе куд тагъд фæдтæн иронх! 
Фæззилд. Райахæстон æ къох. 
Рæтигъд. Еуварсмæ æ фæккиуд. 
Рæуигъд. ’Ма дамбацай æсхъиуд 
фæрсмæ. Фæснадмæ. Нæ томар. 
Нæ кæрæдзебæл фæннодар. 
Нæ кæрæдзей нилхъивд, нийнод. 
Нæ финдзи цъæсти тарст æскъод... 
229 

Не ’вваст фæууæгъди мæ фæндон 
къахæй æ тæнæ ниццавтон. 
Уæд ку фæййеу æнцæ йе ’рхауд 
æма æ гъæрзгæ гъæр, æ «Уауу!». 
Æ сæр кæрдæги рацавта, 
цума ’й бахседунмæ гъавта. 
Кодтон æй хорх æма æнод. 
Фал уодисисти гъæрзгæ ’скъод 
е ку нийвазта, æз гъеуæд 
уомæн ку ’ркодтон тæрегъæд. 
Мæн рамардтайдæ. Ниууагътон 
Æз уой. «Нур разæй цо!» — загътон. 
Æ дамбаца имæ дардтон. 
Уой мæ фусунтæмæ тардтон. 
Мæнæн иссæй мæ еци знаг 
тъасхæй æрбахæсгæ «æвзаг». 
5 
Гъæдæ æй арв æма æнцад, 
цума æмпурсти размæ ’фсад. 
Сифтæн ниууорæдта сæ тæлфт, 
нарæг къадоти уæзгæ змæлд. 
Е партизантæн сæ фусун. 
Цæмæй ма йгъоса знаг сæ сум, 
гъæдæ сæ сæргъи дзугурæй 
лæудтæй гъæуайгæсау. Стурæй. 
Уарзта се ’хсаргин æндиуд цард, 
се ’дзард бийнонтæбæл нинкъард. 
’знагбæл сæ содзгæ исæмбæлд, 
сæ уæлахезмæ федар бæлд, 
уæларт сæ æгти исирад, 
артмæ сæ хуæрдæ ’ма сæ бадт, 
сæ нифси зартæ ’ма сæ фун. 
Æма и гъæдæ — сæ фусун 
лæудтæй сæ сæргъи дзугурæй. 
Лæудтæй гъæуайгæсау. Стурæй. 
Мах бакодтонцæ нæуæг карст 
фæлмæн кæрдæгæй хуæрзæмбарзт 

^ 
*& 
уæрмæмæ. Æ аууонау рохс 
кодта игуæрдæнау кæдзос 
уорс дзæгæрæги тæф. Болкъон, 
Уоми Руслани фæууидтон! 
Е мин мæ фæрстæ ку саста 
æ цæнгти астæу. Мæн фарста 
Дахной зин фæткæ ’ма гъудбæл, 
мæ цард, мæ над æма цудбæл, 
зæронд Микъолæбæл уæдта... 
— Йейæ дæ фидæ æй æдта? 
Уой ку зудтайнæ, мæ лимæн, 
уæд æй райстайнæ мæ фидæн. 
— Æхе æрæги бабаста 
Нæ хæццæ. — Фал тагъдтунд уарзтау 
кудæй фæххецæн ан, лимæн, 
’ма куд æхсицгæ æмбæлæн! 
Нур нин фæххецæн нæбал ес. 
Исеу нæ кодта уæлахез! 
Мæ еугур цаутæ дин, болкъон, 
нæ дæн абони дзорунгъон. 
Æз æрлæудзæнæн æрмæстдæр 
еу хед фехалдбæл. Еу изæр 
мæйæ ку ’ркастæй нæмæ ’нцад, — 
Руслан дзурдта мин фæскъахнад: 
— Кæнуй æ хъартæ знаг æмбурд. 
Е цæттæ кæнуй стур лæбурд. 
Æй æ дадзийнæ еци хед. 
Фал гъæуайгæстæй нæ ’й афтед. 
Еске гъеуоци хед стонæд — 
знаг æрцæуидæ уæд уорæд, 
æма не ’фсади размæ цуд 
фенцондæр уайдæ. Фалæ куд? 
— Кæд ес амал æма гæнæн, 
уæд хед мæ барæ уæд мæнæн. 
Нæ раз истонцæ зæрдирай 
бæрзонд бæлæстæ радугай, 
æнхус агоргутау, æнхус. 
Цудтæн и хедмæ. Фæлмæнхуз 
гъæдæ донуорæгæй худтæй 
231 

>о* ’. ^ 
цъæх зæриндаг хæлттæй худæй. 
Бунæй пихсаууон уадæй дон. 
Æ цъæх кæрдæги билгæрон 
цъæх бæрзонд арвæн æ евгед, 
адтæй æдзæрæгау афтед. 
Хедбæл скæсæнмæ æд тæр-тæр 
мæлæт ластонцæ æхгæд сæр 
уæззау машинттæ сабургай 
æдтæгфæстети радугай. 
Гæс сæ æхсицгæ уорæдта, 
над син радтидæ гъеуæдта. 
Зардта æскъодгæнгæй салдат 
фæснад æд евтигъд автомат. 
Хæстæг æз уомæ багъузтæн. 
Уорæд исуолæвдæй тухстæн. 
Куддæр байевгъудæй салдат, 
уотæ мæ гæппи хæццæ кард 
хуæрзарф йе ’уони ниссагътон 
’ма ’й и уæлнадбæл фæууагътон. 
Мæ зæрдæ цийни гупгæнгæй, 
фæспихсæ ’рхъан дæн нæуæгæй. 
Уæлмард машинæ æрлæудтæй. 
Немуц æргæппитæ гæнгæй, 
сæ мард февардтонцæ фæснад 
æд карз æлгъистæ ’ма æд загъд. 
Æд тас сбадтæнцæ нæуæгæй. 
Сæ над фехгæдтон рæуæгæй: 
— Цæун донуордæгмæ æз дæр, — 
загътон. — Додой кæнуй уæ сæр, 
кæд нæ ласетæ мæн дæр, уæд 
цæттæ ’й мæ къохи уæ мæлæт! — 
«Лимонтæ» сæмæ исистон, 
фехсунæй сæмæ æвзистон. 
Немуц нийвадæнцæ тæссæй, 
мæнмæ кастæнцæ гъæлæсæй. 
Фал тагьд «рабади» тилд æ сæр 
мæнмæ фæккодта сæ хестæр. 

Адтæй машинæ немуцаг 
гæрзтæй, тугъдонтæй æмидзаг. 
Бортбæл бæхбадтгæнгæй федар, 
хуæстæн «лимонтæбæл» медарм. 
Хедбæл ме ’ргæпп, «лимонти» бахст 
тæссæй немуци ницъцъæхахст... 
Донмæ мæ къохтæ ниххастон. 
Тухгин рæмугъди гъæр дæлдон 
райгъустон æз. Фехалдæй хед! 
Æма феронх дæн уæд мæхе. 
Мæ тас, мæ уæгæ нæ зудтон. 
Мæхе мæ наки æнсудтон. 
Кодтон цæхъалти хæидæ тох. 
Ристæй фидфескъудау мæ къох. 
Дон ба æ бунмæ мæн ласта, 
цума мæ уæгæ мин саста, 
фæлмæн мæ суйни æнсуфтæй. 
Хатгай ферхуæцинæ схуфтæй. 
Уæдта фенбалдтæн зæнхæбæл, 
цума ме ’сони фæткæбæл. 
Бæргæ ’рхæстæг æй уæлахез! 
Бæргæ! Фал ма фестæн кæм ’ес! 
Зæфци айсомиггон цæфтæй 
ме ’сон, æвæдзи, инæфтæй... 
Бæргæ фæндадтæй мæн цæрун. 
Цардæн ку неци лæдæрун. 
Нæма исуогæй лæг, исдæн 
салдат мæ дзиллæ ’ма бæстæн. 
Хуарз балæдæрдтæн, ци ’й стур тас, 
уазал, дзухъмард æма игас; 
ци ’й стонгæй уад æма тъæбæртт, 
медфун ра ба, е дæр фæлкъуæрдт. 
Уйнаг бауарзт æма бацард 
мæнæй рацæнцæ фуридард. 
Уæддæр мæ тох æма мæ уарзт — 
мæ фидибæсти номбæл баст. 
Мæнмæ нурмæти мæхецæй 
æндæр ку неци ес мулкæй. 

ч^ 
’Ма фидибæсти сæрбæлтау 
мæхе не ’скодтон æз æвгъау. 
Уомæн мæхе кодтон лæвар, 
’ма ин мæ цард фæууæд хæлар. 
Ду ба фæххæссæ мæ салан, — 
скастæй балкъонмæ уæд Алан, — 
нæ арв, нæ хори бæрзæндæн 
метсæр циргъ тегъæ цъæх хуæнхтæн, 
сæ зар скъæфагæ тæх дæнттæн, 
нæ цард дарагæ хумгæндтæн. — 
Болкъон нийнæфтæй. Хæстæгдæр 
слæудтæй Аланмæ: «Æрмæстдæр 
исуо ду рæхги æнæнез. 
Рæхги уиндзæнæ уæлахез. 
Мах ба фенбæлдзинан». — Болкъон 
фендæ ’й стур тугьдмæ. 
Æнæном 
цæуй будурти цæугæдон, 
лæууй билгони ниллæг цирт. 
фæтæн æ сæрмæ арви ирд. 
Алан ке царди сæраппонд 
тохи равардта æ амонд, 
еци адæми баргин куст, 
еци зæнхити ’фснайд фæлуст, 
еци уарзæнтти адгин худт, 
еци салдæтти размæ цуд, 
гъеуоци хоргин арви ирд — 
гъæуай кæнунцæ нур æ цирт. 
Поэт æма рæстæг 
С о з у р: 
О, ци унгæг иссæй фæстау 
сирдти, изæдти æхсæнадæ! 
Ами фесавдæй лæгдзийнадæ 
нæхе бандзарстæй сугъд фæзтау. 

,**■ 
*& 
Тогцъир гъæздуг си исхецау æй, 
кæнуй æ фудтæ æ фæндон; 
æй пахампар æма тæрхон, 
цума нæ фæткæ, нæ Хуцау æй. 
Мулкæй бафсæдæн ин нæййес, 
’ма ин цифæнди исуæййаг æй: 
зунд, скурдиадæ, нифсгин уагæ, 
цума саувонс æма нæ ес. 
Нæ нифс, не ’гъдау æма æфсæрми, 
цума не ’сафæг фудраконд, 
ами цæунцæ дæрæнгонд 
æма нæтунцæ хъалти уæрми. 
Лæгæй байзадæй ма æндарг. 
Тогцъир бонгинти тухи барæй 
н’ ан фунæййæй дæр сæребарæ, 
мах ан не ’гъали дæр цагъар. 
Нæ зунд, нæ нифс æма нæ еци 
стур уарзт фæцæнцæ махæй тард, 
’ма иссердтонцæ махмæ цард 
нæ сайд, не ’нæууæнкæ, нæ неци. 
Тæрсгæй нийгъосæн нæ инæфтмæ, 
тæссæй не ’ндеуæн дзорун дæр, 
нæ куст, нæ бартæ корун дæр. 
Тас нæ тæруй æрмæст исæфтмæ. 
Цæй тонх! — Æнæзмæлгæ мæйдар! 
Не ’знаг фестун кодта нæ зæнхæ 
нæ хед, не ’сæвдæ, нæ фудæнхæ, 
стур æрдеуагæ ба — нæ зар. 
Рæстæг, не сфæлдесæг, нæ уоли, 
куд æнæхатир дæ уæлдæр! 
Куд мар, куд тæккæ тæлæт дæр, 
марис дæ фурти, дæ бæдоли! 
235 

Уæддæр фæндуй мæ тонхи цард 
æд тогцъир хъалтæ бацæйсодзун 
’ма фидибæстæн исасодзун 
схебарæ унмæ тохи арт. 
2 
Р æ с т æ г: 
Дæн æнæййевгæ, мæ бæдолæ, 
дæн æнæмæлгæ, мæ хъазар, 
дæн а дуйнетæн нимæхст уоли, 
æнцæ æностæ мæ дæлбар. 
Циййес уæлзæнхæ æзмæлагæй — 
ес син райдайæн ’ма кæрон: 
æнцæ цæрагæ ’ма мæлагæ, 
æз ба не ’ййевун мæ цæсгон. 
Дæн æнæуингæ итигъдадæ, 
дæн гъардзийнадæ, уæлдæф дæн. 
Неке ми ’взаруй æстъигъдадæ, 
неке ми зонуй æрцæф дæр. 
Кæд æнæмæлгæ дæн, уæддæр 
неци зудтайнæ æнæ адæм, 
неци хундтайнæ æнæ адæм, 
неци адтайнæ æппундæр. 
Фал æнæ мæн дæр адæймаг 
н’ адтайдæ, уæд ци зунд, ци ’фсарæй 
фудгин кæнунцæ мæн? Ци ’хсарæй 
фæууон се ’лгъистæй азуймаг? 
Се ’вæндонæй син кæд сæхецæн 
еумæ равардта сæ хъисмæт 
се ’мбæлди хæццæ сæ фæххецæн, 
се ’гурци хæццæ — сæ мæлæт. 
Йетæ фæуунцæ цъæх къомбохтæ, 
уæдта исунцæ сау рæгъæд, 

/*- 
*& 
’ма сæ райсунцæ кенæ тохтæ, 
кенæ фуднезтæ ’ма мæлæт. 
Ес æхсæнадæн æхе рæстæг, 
куд адæймагæн — æхе цард, 
куд адæймагæн — æхе бæстæ; 
’ма адæймагæн æй хецау. 
Æй еци рæстæг æййевагæ, 
æй йе ехуод æма хæран. 
Æй йе мæгури æлхъевагæ, 
кæнуй гьæздуги фæццæра. 
Æй фуддзийнадæ æ фæтæг, 
æ фуддзийнадæ æ цæсгон æй, 
æма адæми цитгин номæй 
исуй рæстадæн судгæнæг. 
Адæм сæхуæдтæ ’нцæ фудгин 
Хуцауи рази, сæхе рази, 
уæнтæ тухгин æма зундгин, 
уæддæр си æз нæ дæн арази. 
Кæд æййевагæ ’й еци рæстæг, 
уæд куд гъæддагдæр æй æ цæф, 
уотæ ке ’рцæудзæнæй йе ’ррæстæ 
тухæй ниппурх æма исæфт. 
3 
С о з у р: 
Цæмæн æлгъист æма мæгур дæ, 
ме ’ннон мæгурти цард, ме ’ннон? 
Ду нин будур æма фæлгур дæ, 
фал ди фестадан фæстенон. 
Цæмæн нæ фæдтæ фæццæрунæн, 
цардуарз амондмæ тæхунæн, 
кенæ мæйдари цæхæр унæн, 
кенæ уазали гъар унæн? 
237 

че^ 
*ч 
Цæуис бонгинти барвæндонæй, 
цæуис нæ нихмæ ахæрау; 
кæнис нæ хъан æма хæран, 
цæгъдис знагау нæ ’науæрдонæй. 
Хъалтæ ниввардотонцæ дæ фæткæ, 
ис дин кодтонцæ сæхе над 
’ма дæу хонунцæ æнæсæтгæ, 
куд сæхе ном æма се ’фсад. 
Ду хъалти конд дæ. Уони фарс дæ. 
Ду дæ сæ радæ, сæ амонд. 
Фал мæлæтау мæнмæ фудкарз дæ, 
фудæнæхатир ’ма фудсонт. 
Хъалтæн кадæй федис сæ фудтæ, 
сæ цъаммайрадæ 6а — студæй. 
Æрмæст мæнбæл марау фæххудтæ, 
мæ цъух дæ баст æма худ æй. 
Знаг нæ скодтонцæ кæрæдземæ 
де ’гъдау, дæ фæткæ ’ма дæ фуд. 
Фонсау сæмтьери ан. Дуйнемæ 
махæн фесавдæй размæ цуд. 
Растæй фудгини мах не ’взарæн 
æма фудæнæнау зинæн, 
не знаги номбæл кадæ зарæн, 
не ’сæвд нæ уарзæгæй уинæн. 
Уинæн не ’сæвдæ рæстдзийнадæй, 
раст лæг гъæлабæл æй нимад; 
æй сонтдзийнадæ лæгдзийнадæ, 
ис нин бæгъатæр æй фæлхат. 
Ка нин фулдæр цъируй нæ хъарæ, 
фуддæр ка ’стъегъуй нин нæ цар, — 
махбæл дувæр кæнуй уой барæ, 
’ма ’й рацæйхонæн пахампар. 

у& 
Хъур донидзаг æй. Мæ цъухбастæй 
кæнун мæхеми хъазауат. 
Дæн мæ рахастæй, мæ хæстмастæй 
топпи хæтæли æвæрд фат. 
4 
С о з у р: 
Ниллæудтæй рæстæг, æвæдзи... 
Нæбал ес ин бон исуæн?! 
Мæ хуссæни нæ — мæ рæдзи — 
мæн æууелуй уотæхсæн. 
О мæ рохс сæнттæ, мæ фæндтæ, 
фæссурдтайтæ ми мæ фун, 
цума мæбæл хонхи цæндтæ 
æринцадæнцæ æд рун. 
Аци æнæзмæлд фæдеси, 
куд рохс уарзт æма куд хъонц, 
цæмæн мæ гъудæй поэзи, 
цæмæн мæ гъудæй стур монц? 
Нур кæмæн зæгъон мæ сæнттæ? 
Нур кæмæн кæуон мæ рист? 
Ниффунæй æнцæ синхæнттæ, 
мæ бæстæгти тохти нифс. 
Æнафони, фæдесонау, 
мæ лимæнтæмæ схъæрттæн. 
Нæ син разиндтæн се ’сонау, 
фал се ’хсири æскъæртæн. 
— Уау, — загътонцæ мин, — не ’рвадæ, 
цæмæн фæдтæ нæрæмон? 
Кæд бустæги нæ ферра дæ — 
нецæмæн нæ гъæуй бон! 
Бафæлладан бони тохæй. 
Мах æхсæви ’нцад гъæуй. 
Мах дуйнемæ æнæцохæй 
тар æхсæви цард гъæуй. 
239 

чО^ 
*Ч 
Фæмми пурх æнцæ фæсдуармæ, 
куд æфтуйгæ фуднезæй. 
Дохтирмæ мин бæгъæнсарæй 
сæ еу рандæ ’й фæдесæй. 
Æз загътон син: «Кæци дохтир 
исдзæбæх кæна сумах, — 
фæххæсдзæнæн уой мæ къохти, 
æз фестдзæнæн ин цирагъ». 
Ниууагътон сæ сæ азари. 
Уазай цъопмæ исхизтæн. 
Мæ гъæр дзурдæй еци тари 
мæ адæммæ фæгъгъизтæн: 
— Æригъал уотæ, мæ адæм. 
Фун мабал хуссæд уе ’ккой. 
Æй нæ нифси тæккæ радæ. 
Бон не ’руодзæнæй уе ’ной. 
Барохс кæнтæ арви тартæ 
мæстгун уодти цæхæрæй. 
Æригъал уæнтæ цагъартæ 
бони рохсмæ нигъгьæрæй. 
'Ма инæфгæ хонхи сæрæй 
баргин бони скаст курдтон. 
Æз мæхемæ уотæ гъæрæй 
тохæг лæгау исдзурдтон: 
— Аци тох æма фæдеси, 
куд ме ’дарддæри тала, 
мæн тохау гъæуй поэзи, 
мæн цардау гъæуй талант! 
5 
Р æ с т æ г: 
О готондар æма поэт! 

*& 
Мæгур хонунцæ дæу и хъалтæ: 
нæййес дæ тургъи къобор галтæ, 
нæййес хæдзари берекет. 
Ду 6а дæ фæткæ ахæстай 
æрмæст дæ хеди къохвæллойнæй. 
Æдзох ду уисæ цох æнцойнæй, 
куд сæребарæ — ахæст стай. 
Дæ тог, дæ хед æма кустæй 
стур бараггенæй, уæлахезæй 
хъалтæ цæрунцæ фурæфсесæй 
’ма сугъзæрийни фæлустæй. 
Стур мæгуйрадæ ба рæстæй 
дæ цард царау дæубæл нийвазта, 
де стонг сабийти хорх нилваста 
’ма дæхе хорхбæл бахуæстæй. 
«Мæгур! Мæгур!» — Дæубæл уастонцæ 
дæ ном бастауни бæсти. 
Дæ уод ниввардтонцæ фæзти, 
цума нæмуг. Æма ’й хуастонцæ. 
Хахур æхстонцæ дæ цæсгонбæл, 
рæдзи æмхæццæ батуйау; 
ку дæ фæстети, ку д ’аууонбæл 
рæйдтæй се ’мисгæ фау куййау. 
Истай сурх зинг фæттау сæ фудтæ, 
сæ лæгмарагæ марг æвзаг 
æма сæ кувдмæ дæр нæ цудтæ, 
куд фуддæр тоггин, куд æзнаг. 
Кардау се ’науæрдондзийнадæ 
дæумæ хастонцæ æргъувдæй. 
Дæу ба уарзтонцæ мæгур адæм 
сæ нифс, сæ зæрдæ ’ма кувдæй. 
16 3аказ№1685 
241 

Мæгур худтонцæ дæу и хъалтæ, 
фал ци фæцæнцæ, ци, нура 
æд мулк, æд бæхтæ ’ма æд галтæ, 
æд сугъзæринттæ ’ма пъура? 
Ци си байзадæй? Лæгдзийнадæ? 
Стур зунд? Поэзий исфæлдист? 
Неци! Байзадæй ’рмæст се ’гадæ 
’ма сæ цæсгонбæл æхст æлгъист. 
Нæ си байзадæй уорс æрдо дæр, 
уорс циртдзæвæн дæр, фунук дæр! 
Адтæ дæ гъуди, дæ рæстодæй 
хъалтæй мин хатти гьæздугдæр! 
6 
Р æ с т æ г: 
Æрмæст и хъалтæ дæу худтонцæ 
стурдæр фегадæн магоса, 
дæу ба еуварсмæ æнсудтонцæ, 
дзæгъæл тургъæмæ гæлст къосау. 
Ду ба, куд Бернс, уарзтай къæвдатæ, 
зуст арви ’рттивд æма гур-гур, 
и уорс деденæг дзæхæратæй 
мæргъти цъæбар æма цъубур. 
Ду ба, куд Бернс, уарзтай дæ сæрмæ 
базуртæ садзæг арви цъæх, 
гъæдти нигъгъуди дæнтти гъæрмæ 
’ма фадигъолти уæнгæ ’ртæх. 
Куд Бернс, уарзтай де ’мод мæгурти 
’ма карздæр тохти сæ фæхъау 
гъæдти, хуæнхти æма будурти 
цудтæ мæлæтмæ сæ сахъау. 
242 

*& 
Куд Бернс, хумæ кодтай æдасæй, 
муггаг æд бæлдæ итудтай, 
истай тиллæг, карстай цъæх хуасæ, 
фæскуст дæ фуртти рæвдудтай. 
Кодтай æхсæвти сау хъурдохæн: 
дæу нæ уагътонцæ ниххусун 
дзиллæн æ рист æма йе ’мбохун, 
дзиллæн æ нифс æма гъæрзун. 
Ис-дæ есидæ дæ хъурдохæн. 
Æнæ ’нбæрзт стъолбæл уотæ раст, 
Бернсау, финсисæ къуæлли къохæй 
дзиллæн æ уарзт æма æ маст. 
Кæд нæ ерисæ исзæгъунмæ 
дзурдтæн сæ тæккæ гъæугæдæр, — 
зæнхæй гъависæ истæхунмæ 
æма кæнисæ кæугæ дæр. 
Æма де стъолбæл дæхемедæг 
ци рист бавзарисæ финсгæй, — 
уидæ уæззаудæр цæхгун хедæй 
’ма надаразæги уæгæй. 
Уидæ зиндæр, цума мæйдари 
знæт ивулд дони лæсунæй, 
де ’мйасæ дортæ æрдæгарæзт 
мæсуги сæрмæ хæссунæй. 
Де ’нæлæдæргæй фæннæтисæ 
’ма инæфисæ уотæ арф. 
Дæ зæрди къумти фæххæтисæ, 
листæг басгарисæ цъæх арв. 
Цума басгарæг — сугъзæрийнæ — 
’ссерисæ еци гъæугæ дзурд 
æма скæуисæ дæ фурцийнæй, 
нæ рохс зæрдити зæрингурд. 
243 

7 
Р æ с т æ г: 
Цæргæс æн’ арвæй некæд ес. 
Поэт нæййес æнæ хебарæ. 
Цард уой не ’взаруй халæвзарæй — 
дæттуй ин маст æма фæдес. 
Хуæздæр нæййес — поэт æнвæткæ 
ку суа адæми хæццæ, уæд. 
Ие уодискондæй æй æлхæд 
’ма ’й гъезæмарæн æнæсæтгæ. 
Ду исирæзтæ, ислæхъуæн дæ, 
фал дæ рæстæги сконд, дæлбар. 
Кæд æй поэт исун дæ фæндæ, 
уæд йе рамардзæй дæ рæстзар. 
Уой нæ гъæунцæ сахъ цæргæстæ, 
æндиуд поэттæ, йе цомахъ, 
фал — æнæнеций коммæгæстæ, 
къуæдти цагъартæ ’ма цома! 
Рæстæг тæрсуй зунди хебарæй, 
зæрди хеваст унæй тæрсуй. 
Уинис фонсау дæ ци уацари 
ниллæг фадуатмæ æнхуæрсуй. 
Æз ба не ййевун дæу. Не йхалун 
дæ бæлд, дæ равгæ ’ма дæ цуд. 
Дæумæ фидау дæр ма не ’тхалун, 
уотæ дæ рази дæн æвуд. 
Йе ба скодта ди хъазайхаг. 
Дæ тургъи бæсти дин — бæхдонæ, 
хебари бæсти — ахæстонæ. 
Лæхъуæн нæбал дæ — хъазайраг. 
Дæхе нæбал дæ. Тæккæ цауд дæ. 
Ду дæ д’ адæмæй дæр тухист. 

/*■ 
*& 
Сирдод — дæ уоли. Уой фæндон 
некæд раййевдзæнæ æфсади. 
Уомæ нæ дæ лæгбæл нимади. 
Дæ æ цомадæр æфсæддон. 
Кæд уой фæндуй, уæд ин низзарæ, 
кæд нæ — ма ’схауæд ди стуф дæр. 
Раст ма де ’нæуорæд хуфт дæр 
æма нибберинхт дæр — æ барæ! 
Кæд уой фæндуй, уæд дин — рæфтад, 
кæд нæ — бухсæ. Дæхе фæлварæ. 
Еуварс рампъез кæнун равзарæ! 
Зæгьай, кæд лæг дæ, дæ фæллад. 
Зæгъай де ’нарази, кæд лæг дæ! 
Уæд дæ къæхтæбæл дæ рæдзæй 
и хъадамати уазал цæгтæ 
ку скæндзæнæнцæ тухст дзæгъ-дзæгь. 
Кæд син хунау дæттай дæ цард, 
уæд дæ сæ кадæ, сæ бæгъатæр, 
уæд сæ цоматæн туруса дæ, 
уæд туруса æй дæ фæммард! 
Уæд дæ адæми дæ фæммардæй 
тугъдмæ кæнунцæ разæнгард, 
цæмæй цæуонцæ дæуау тард 
сæ сæрисæвдмæ се ’цæг цардæй. 
Кæд уай се ’гоммæгæс хеваст, 
уæд дæ уайтæкки дæ рист мадæн, 
дзиллæн, паддзахи паддзахадæн 
исхондзæнæнцæ ’знаг æваст. 
На ма цæуай дзурдæй сæ нихмæ, 
кæнай гæрзтæй дæр хъазауат, 
245 

<«&* 
*ч 
8 
Р æ с т æ г: 
Зæрдæй ку ’рлæдæрдтæ, ду ке ’сдæ 
дзилли цагьаргæнæг цагъар — 
салдат, — фестадтæ уæд азар, 
цæфау хемедæг фæффæдес дæ. 
Дæхе суварсæй фæууидтай 
дзилли марагæ сау рæнгъити, 
’ма дæу рауурстонцæ гъудитæ, 
уæззау куройни гъæст фидтау, 
Цума фестадтæ æндæр бæсти — 
цæфæй исдæ си уацайраг, 
кенæ фудуæйæ хъазайраг — 
сугъдæй дæ зæрдæ æ фурмæстæй. 
И тугъди зинти ’ма уотхари 
лæг берæ тагъддæр æхседуй. 
Æнæ ’нхæст 6а дзи æнæбари 
цард æ мæлæтæй фæффедуй. 
— Нæ дæн уе знаг унгъон, адæм, — 
загътай, — нæййес мин цагъайраг уæн. 
Цума æносмæ аллайагæй, 
ледзун паддзахи æфсадæй. 
Дунгæ будурти еци неугæй, 
сахуард æмбохгæ ку хаста, 
уæд къазармайæй нифсхастау 
ду бакодтай ледзун æндеугæ. 
Дæ фудфæндагæй рæстæрдæмæ 
лигъдтæ мæйдари. Нæ зудтай, 
дæхе æррæстæ ке худтай 
дзиллæн æ тох æма зæрдæмæ. 
246 

*& 
Æма артгондмæ калд лухбæл 
бадис циргъ усхъæ сау нимæти. 
Кæнис арф гъуди сау мæлæти 
æма æгади стур тугъдбæл. 
Цума дæумæ бæрзонд бæлæстæ 
сæхе тавунцæ зилдæгæй — 
дæумæ кæсунцæ уомæлдзæстæй 
се ’дзоргæ тас æма уæгæй. 
Уинис адæми фæткæ раст. 
Фал ка ’й фонсау гъæлай бунати, 
нур уобæл кæнис æнæхатир 
æрра исуни уæнгæ маст. 
Тогцъир æма лæги фидхуартæ 
арт бандзарстонцæ адæмбæл. 
Содзунцæ маст æма стур арти 
дæуæн дæ бæстæ ’ма дæ бæлд. 
Цъаммар тогцъирти сау фæндонæй 
цъæх арв фестадæй тогуарæн, 
зæнхæ фестадæй лæгмарæн 
æма мæгурти содзæндонæ. 
Некæд дин æнцæ æвæсмард 
стур лæгдзийнадæ ’ма æхсарæ, 
æма дæ дзилли тогдзух марæн 
куд равардтайсæ ду дæ цард! 
Бæргæ ралигъдтæ уорс æфсадæй, 
фал æрдæгнадбæл, гъæдихсæн 
æхсæви тар æма пихсæн 
исдæ лимæн æма æрвадæ. 
Ду дæ еунæг. Нæдæр — дзиллæй, 
нæдæр — де знагæй. Дæ хевастæй 
науæ фестадтæ форди астæу 
æнæ амонгæ хъибиллæй. 
247 

Еу билгæронæй тæхгæ донмæ 
ду багæпп кодтай. Куд нæртон, 
фадис. Фал иннæ билгæронмæ 
нæма æрбадæ æнгæрон. 
9 
Р æ с т æ г: 
Поэт, фурберæ фæууидтон 
лæгмар тугъдтитæ, æзмæлдтитæ, 
тохæг адæми тогкæлдтитæ 
æма бонгинти фæстаг бон. 
Сæрбонс ивта æрмæст сæрбонси, 
фал æнæййевгæ ’нцæ адæм, 
уæддæр изадæнцæ сæ фонси 
цагьар бунати æгадæй. 
Бæстæ йе ’гъал æма æ фуни — 
уæд си хуймон æма курдон, 
поэт, философ, йе тугъдон — 
гъæрзтæй бонгинти тухи буни. 
Некæд кодтонцæ хецауеуæг 
бæстæн зунд кенæ æцæг уарзт; 
зунд дæр, уарзт дæр цудæнцæ карст 
’ма мæлиуонцæ игон реуæй. 
Ке фарс фæуунцæ косæг адæм, 
кардау уой къохи ’й уæлахез; 
цардау уой тох æй стур рахез; 
зарау ниййазæлуй уой кадæ. 
Поэт, фурберæ фæууидтон 
хæлхъой змæнститæ ’ма тугъдтитæ, 
карз ивулдтитæ ’ма сугъдитæ, 
фал си мæгур уидта фудбон. 
Æрмæст Октябри адæмондæр 
æма растзæрдæдæр æзмæлд 

райста турсайæн дзилли бæлд, 
’ма æфхуæрд дзиллæн фæййамонд æй. 
Цагъаргæнгути рамардта, 
скодта цагъарти ба сæрбарæ. 
Рæстуод æмбарæ ’ма йе ’хсарæй 
æ уод мæгуртæбæл гъардта. 
Схудтай Октябри уæхæн уалдзæг, 
кæци мæгурти сæраппонд 
еугур æности дæр амонд 
’ма сæребари тæмæн калдзæй. 
Æ гъæр нæ хуæнхти ку ниннæрдтæй, 
уæд фæффæдес æй хъузауат 
’ма большевиктæбæл æнзæрдæ 
адæм фестадæнцæ æфсад. 
Ду ба рæстæги æцæг фурт дæ. 
Æ гъæр кæдфæнди дæр стæфис, 
æ зин уодхарти идæфис, 
æ зуст фæдести ранихъулдтæ. 
Рæстæг ивта дæ æхуæдæг: 
фиццаг ду адтæ хумæтæгдæр 
мæгур æнæсдзурд хумгæнæг, 
уæдта ’хсæнадæ судгæнæг дæр. 
Седтæ адæммæ уæд æцæг 
Компартий фалдзос байеу унмæ 
’ма хецауадæ хуæдхуæцæг 
паддзахи хæццæ рагæлдзунмæ. 
Бæлгæй амонд æма стур тохмæ, 
исдæ «Кермени» еузæрдон 
рæнгъаг, дзурддзæугæ ’ма тугъдон 
’ма тохæнгарз райстай дæ къохмæ 
æма бурстити разæнгардæй 
дзурдтай не ’знæгтæмæ тухæй, 

^ 
*ч 
Æма рæстæги лæгдзийнадæн 
ду тохæг исдæ уотæ хуарз, — 
раст ма дæ уосæ дæр сæ фарс, 
сæ нифс фестадæй дæ отрядæн. 
Хуæрау де ’мбæлтти нимадта, 
сæ медæггаг, æндаг хæдæнттæ 
е хорискастмæ фунукдæнтти 
æнæ зийнадæй æхснадта. 
Ку арæхсгайти ту ивардта, 
худта хъæппæлтæ, æмпъузта, 
ку сосæгкайти æгьустау 
фингæ фæсахсæвæр февардта. 
Надта къинсæ, кодта гудунтæ, 
сæ уæлцæхæр с<е фесарста 
’ма сæ гъæдæмæ бæхуæрдуни 
дæ фурт де ’мбæлттæмæ ласта. 
Скæдзос кодтайтæ æлдæрттæй 
цъæх метсæр хуæнхтæ, нæ будуртæ 
’ма фæййервазтæнцæ мæгуртæ 
уæрдуни ефтигъди æрттæй. 
Дуйней фиццагидæр рæстæг 
сумах раййивтайтæ уæхуæдтæ 
’ма æхсæнадæн дæр æ нæдтæ 
снисан кодтайтæ уæ рæстæй. 
Хæран раййивтайтæ рæстæй, 
уæ бæлд — цæстуингæ æцæг цауæй, 
’ма адæймаг дæр æ рæстæг 
’ма æхсæнадæн исхецау æй. 
О, куд зæрдтаг æма зæрдесгæ 
ду нæуæг цардбæл низзардтай! 

*& 
Дæ уод, дæхе ибæл гъардтай 
æма ’й уарзтау кодтай æвдесгæ. 
Нивæй ци хаста нæуæг цард, 
уобæл æнбалдтæ бæрæгбонау; 
цийнæй ирæзтæ сувæллонау, 
цийнæй кодтай си разæнгард. 
Цард ба хаста дин еудзийнадæ: 
æнцард æнвæндæ ’ма æнцуд, 
æнкуст, æнзæрдæ ’ма æнзунд, 
æндзурд, æнбарæ ’ма æнкадæ. 
Зардтай æхсицги нæуæг цаубæл, 
нæуæг зеууæнтти æнгустбæл, 
зæронд æгъдæутти æрхустбæл, 
скъолай райгонбæл, нæуæгдзаубæл. 
Студтай, æнцарди силгоймаг 
бастæй æ билтæ ке сихалдта, 
цард аразунмæ ке бавналдта, 
цума нæуæг хуми æвзарæ. 
Æма тухæй æма зæрдæй 
ке аразтонцæ разæнгардæй, 
еци дессаги нæуæг цардау, 
цума игурдтæ нæуæгæй. 
10 
Р æ с т æ г: 
Цæфæй ци тог кæла, уоййау 
дæуæй дæ цард есуй æхе, 
’ма, мæлæтдзаг цæф хъурройнау, 
дзæгъæл бангъалдтай ду дæхе. 
Йесуй ди цард æхе, æма 
дæ тог, дæ хъарæ исусуй; 
дæ дзурд фæс уорс хуæнхтæй цума, 
уотæ дæхемæ игъусуй. 
251 

Ус^ 
*Ч 
Дæ тургъи хори гъар дæр ма 
дæу ку нæбал тавуй æппун, 
мæргъти таведзæ зар дæр ма 
дæубæл бафтауй стур æрхун. 
Уæддæр ци не ’скодтай æнхæст, 
хуарз зæрингурдау, хуæрзгъæдæй, 
уони тæрегъæдæй æрмæст 
скъунуй дæ зæрдæ уæлгъæдæй. 
Æз дæ не ’скодтон æнæбон. 
Дæ цард де знагæй фæццæф æй. 
Цума нæбал æй дæу бунтон — 
тогау ди ледзуй хæлæфæй. 
Дæу дæ хуссæнмæ еци цæф 
сбаста де знагау мæ ристæн. 
Нæ, нæбал хъæртуй дин уæлдæф, 
нæ, нæбал ес дин исистæн. 
Дæ зунд дæ кеми æй уæддæр. 
Зæрдæ ферттевуй ма мæстæй, 
куд хусгæ арти зинг цæхæр — 
зинг æнгъæлдзауи æзмæнстæй. 
Уинис дæ сæргъи лæг. Ду ин 
нæма фегъустай æ бонхуарз. 
Кæсуй къумтæмæ губунгин, 
фал бафæсмардтай уой нур хуарз. 
Адтæй дæ бæсти фуддæр знаг 
æма де знаг. Кодта уæ пурх. 
Дæу рамардтайдæ бал фиццаг — 
адтæй е уорс. Нура æй сурх. 
Уобæл фенбалдтæ ду медарт — 
сдардта æ къохта æргонæй, 
тæссæй æнхъирттæ цæсгонæй, 
ма ’йбæл не ’руагътай æхсаргард. 

Фæдтæ ду уобæл уæлахез. 
Е ба нурмæти ’й æнæнез 
æд орс гъудитæ ’ма æд гъаст, 
æд геруз ниндæ ’ма æд маст. 
Цæмæй нимбæрза æ евгъуд, 
æма фæййервæза æ цард — 
нур æмцæдесмæ æй æ цуд, 
цума хъæбæр си ’й разæнгард. 
Нура Советти фарс дзоруй. 
Дæуæй федтонтæ агоруй. 
Уинуй дæ фæткæ, дæ мæлæт. 
Фатау дæбæл æхсуй тæлæт. 
Æй æмбæстагбæл дæр нимад, 
кæд адæймаг дæр нæ ’й, уæддæр. 
Дæубæл куд фæтти ниннимад, 
æхсуй йе ’нхъерæнтæ, æ гъæр. 
— Федтон ниввæрæ, кенæдта 
кæнун æд цъелæ дæу тæлæт! — 
Фал ку нæ еруй тæлæттаг. 
Ес ревæд фæрстæ ’ма мæлæт. 
Гъеуæд де ’фсийнæ, дæ хиццаг 
уати февзурстæй ’ма æдас 
зæнхи февардта æ киндздзаг 
æрттевгæ-’рттевгæ æрхи таз. 
— Æндæр хæдзари неци ес 
федтон раздахуни аккаг. — 
Æма фестадæй цæмæдес 
де ’зинæ ’ма де ’носон знаг. 
Нийдзулдæй бознуг уолæфтау... 
Æрмæст де ’фсийнæ мæрдонæй 
æ цæстисугтæ расæрфта 
æ раздарæни кæронæй. 
253 

ч^ 
Дæ тог дæ сæрмæ исцудæй. 
Дæ хъур байдзаг æй дæ тогæй. 
Ду уорæдтай æй тухвудтæй, 
дæ бон исдзорун нæ уогæй. 
Туххæй рабадтæ, ’ма дæ маст, 
де ’лгъисти бæсти дæ хъурæй 
тог иссæххæтт кодта æваст 
тазмæ æ гъæрзгæ цухцурæй. 
11 
Р æ с т æ г: 
Фæцæй дæ цард мулкау иурсти, 
цума де ’рæзгæ зæнæгбæл, — 
д’ адæм, дæ фицгæ рæстæгбæл, 
тугъди катайти ’ма æмпурсти. 
Цума гогойни дон ниуæзт 
фæцæй дæ уæгæ æмрæнгъонтæн. 
Ду ба æносмæ æнагъонæй 
фæдтæ сигит-мæрæй æмбæрзт. 
Фæцæй дæ цард хуасау ниуæзти, 
Дæу нæ раййевдзæнæй æндæр: 
нæдæр цифæнди сæрæндæр, 
нæдæр цифæнди хорæнгæс дæр. 
Фал ду райдæдтай дуккаг цард 
дæ тæмæссагдæр «Зæрди даур»-æй — 
махæн дæ алли финст ку ’сзар æй 
’ма ку фестадæй разæнгард. 
Борæмæлгъæ ’ма цæргæс 
1 
Ду, гъай-гъай, феронх дæ 
еци сæумæ, 

мæнæн 6а ’й ме ’носмæ бæрæгбон: 
хеуонау æрцудтæ уæд нæ гъæумæ. 
Фиццаг хатт гъеуæд дæ фæууидтон. 
Æртиккаг урокмæ ахургæнæг 
нæ зиндтæй. 
Фезнæт æй нæ къæлас: 
нæ еу къуар кодтонцæ дзахъула, 
иннæ къуар фестадæй сабургæнæг. 
Уæд Аврам нæ тæккæ, 
нæ фудагдæр 
къласмæ цурд фелвæстæй. 
Куд федог, 
гъæр кодта æ тæккæ 
æ зæрдтагдæр 
гъæугæ дзурд: 
«Некæмæ ес урок!» 
Раст цума араугæ сæрди хормæ 
мах лæудтан зингсодзгæ хъæсдаргъбæл — 
ратунстан гулфгæнгæ 
къæлидормæ 
’ма фæцан цибæли нæхст дуарбæл. 
Æнкъупхæй 
директорæн æ дуармæ 
стур æмбурд æ хъуртæ ивазтæй, 
раст цума сæ фæтки пахампармæ, 
дæумæ ’нгъæл æхсицгæ ку кастæй. 
— Рацæуæд! — 
Курдтонцæ, 
— Рахонетæ ’й — 
нæ директор ци хуарз адтæй уæд! 
— Мæ дуар мин медæмæ ма тонетæ! — 
Фал уæддæр не ’нцадан: 
«Рацæуæд!» 
255 

Хестæртæн мæ асæ — сæ ронбастмæ: 
дуар дæр ма сæ сæрти нæ зиндтæй. 
Мæн мæ бæлд дæ уиндæ ’ма дæ кастмæ 
бахудта и дуармæ стур зинтæй. 
Уæд дуарæй ракастæ барвæндонæй 
дæ буйнаг уорс ходи, 
хумæтæг 
фæнукхуз хæлаф æма хæдони, 
дæ дæрдгун цулухъти, нæ мæтæг. 
Дæ хестæр æнгулдзæ рони цавдæй, 
ходæзмол цæстити гъар рохсæй 
еугурей гъеуотæ адгин тавгæй, 
кастæ ду зæрдесгæ кæдзосæй. 
Æмæ кæд мæ хæццæ нæ фендзаст дæ, 
Кæд мæ сæр не ’рдаудтай дæ къохæй, 
уæддæр мин æносмæ ’схорискаст дæ, 
бæрзонддæр фестадтæ нæ хонхæй. 
Уотæ дин кодтонцæ кадæ-радæ, 
уотæ дæу уарзтонцæ æгæрон, 
’ма уæхæн адæми рæвдудадæ 
нæ зудта цифæнди адæмон. 
Уæд нæма зудтонцæ дæ зин тохтæ, 
дæ зин цард, 
дæ цийнæ ’ма рахез. 
Уæд нæма зудтонцæ, 
ду нæ къохти 
ке сагътай æносмæ уæлахез. 
Нæ зудтан йе ’зинæ нæ дуйнейæн. 
Нæ зудтан, ке адтæ Дебола, 
Колкæ ’ма зингзæрдæ Æндирейæн 
сæ поэт, се ’мтохæг,' сæ болат. 
Нæ зудтай, 
зин тох æма уодхари 

<*■ 
мæгурæй ке ’сдастай, куд фæрдуг, 
нæ дзиллæн æфсарæ ’ма æхсари, 
зунд æма зæрдити стур мæсуг. 
Ду уæхæн хъайтари хузæн адтæ, 
кæцибæл фенбæлгæй фæсфæдес, 
сæ цийнæй мардæнцæ мæгур адæм 
’ма ибæл кодтонцæ устур дес. 
Æцæгæй нæ тохти лæгдзийнадæ, 
не стур уарзт уæлхонхмæ исистай; 
æзнæгтæй не ’носон рæсугъдади 
лигъз æвзаг йе ’сæвдæй бахизтай. 
2 
Цума дæ фенамонд, 
цума нæ фенамонд — 
Фудлæг нигъгъæр кодта «Ирæфи» туххæй 
уæхæн цъаммар хахур, уæхæн фудцъен раконд, 
’ма ин неци хузи зæгъæн ес цъухæй. 
Кæд ду мæгур адтæ, 
уæд дæ банимадта 
бонгинти æнвæткæ 
се ’дас зæнæгбæл; 
кæд нин тогцъир хъалти тохи ду рамардтай, 
уæддæр дæу нимадта се ’гас гæнæгбæл. 
Фудлæг Каин адтæй. 
Уомæй фуддæр адтæй: 
дæ рохс сфæлдистадæй кодта æ зунд тар. 
Дæу е æ хъæмайæй, 
нæ фал хахурадæй 
тардта дæ мæлæтмæ, 
куд фудти бундар. 
Дзурддзæуги стур хъарæ, 
рохсдæр зæрдихаттæй, 
17 3аказ.ЧЬ|685 

финсти зæрди азæлд, 
цæстуингæ нивæй — 
дæумæ цидæр адтæй — 
къæхтæй ку фæххаттæй 
еугур уонæбæлти æдзæстуарз цъифæй. 
Дуйней алли рауæн листæг фæййагорай — 
нæ си иссердзæнæ дуккаг фудæлгъист: 
еугур нацитæ дæр уарзтай дæ Дигорау, 
уæддæр рахудта дæ националист. 
Уомæ мæстæй мардан, 
нæ цæсти гагу: 
схудта æнæгъæугæ де ’хсицги дзубанди, 
де ’рттевгæ зарагæ зæрийнæ — фагус, 
дæ заргæ рæнгъитæ — æргон контрæбандæ. 
Æ сау хахур дзурдæй нæ зæрдæ тудта: 
д’ адæмондзийнадæ дзиллæй банимахста, 
де стур рæстдзийнадæ мæнгæдтæ худта, 
адæми æзнаги ном дин ницъцъæхахста. 
Уæдта æндæр хахур дæубæл ницъцъæхахста 
æндæр, 
никки фуддæр цъаммар æдзæсгон. 
Фал е фудтæшюдау æ ном банимахста 
æма нæ ниффинста статьябæл æ ном. 
Статьятæ адтæнцæ, 
лæгмар сæ фурсонтæй, 
топпи еу хæтæлæй æма мургъузæй 
фæд-фæд ке барветуй лæгдæри фæсонти, 
уæхæн дууæ фатей хузæн — æнхузæн. 
Адтæнцæ ордертæ, 
фал дæу ахæссунмæ, 
дæуæн тæккæ карздæр тæрхон рахæссунмæ. 
Æма? 
Бардзурдауæй сæ бæлд исæнхæст æй... 
258 

Сум дæр ку нæ цудæй гъæуæн æ нихæстæй, 
рохс дæр ку нæ калдæй надмæ нæ къæрæзтæй, 
мæйдари æхсæвæ бонæй ку æртæстæй, 
уæхæн æнафони, 
уотæ хъæбæр хæстæг 
еу къуар дæ хæдзари фарсбæл банихæстæй. 
Кодта гъæугæрони æхсæвæ дзиназгæ, 
цума дзæгъæл феце, 
кенæ нæфæразгæ. 
Хустæ æнæмæтæй, 
дæ фунтæ не ’ртасгæй... 
Уæд дин æрбахуастæй дæумæ дæ къæразгæ. 
Зæрдæй дæ бийнонти райгъалæй фæттарстæ. 
Де ’нкъай райасугъта цирагъ зæрдæсастæй, 
æд тас, æд гурусхæ дæумæ æрбакастæй, 
фал бабæй къæразгæ, 
къæразгæ ’рбахуастæй. 
Фестадтæ. 
Æхсæви мæйдармæ рауадтæ. 
— Медæмæ! — 
Худтай сæ уæздан хъурихаттæй. 
Æма цæнгти астæу æваст ку бахаудтæ 
æма хе ратонун дæ бон нæбал адтæй. 
— Скæнон мæ хъæппæлтæ! — 
зæрдæй бæргæ загътай. 
— Атæ ходуйнаг æй, — 
дæхе бæргæ здахтай 
бийнонти уинунмæ, 
фал къуар дæу не ’суагъта, — 
лæгау бацæрунмæ 
нæбал райадагътай. 
Нæбал райадагътай дæ фуртти уинунмæ, 
лæгау дæ хъæппæлтæ дæхебæл скæнунмæ, 
финсунмæ, 

у2^ 
*Ч 
адæми хормæ исесунмæ 
æма æ рохсгæнæг кæронмæ фæуунмæ. 
Ахæст æрцудæнцæ еци хахурадæй 
ду ’ма дæ дессаги рæсугъд сфæлдистадæ, 
дæ евгъуддзийнадæ æма ундзийнадæ, 
цума паддзахади фудраконддзийнадæ. 
Æма фæццидæр дæ уотæ æгæр рæстæй, 
цума рæстдзийнадæ æма фидибæстæ. 
3 
Уæд дин мæ фидæмæ еу тар изæрдари 
дæ уарзт æрбахудта еу хуарз зæрдхæлари. 
Дзурдтонцæ авари уæлфингæ хебари 
уотæ сосæккайти, 
цума дзурд февари ’й. 
Мæнмæ фæдздзурдта уæд не ’мбаргæ, не ’уазæг: 
- Биццеу, 
дæу хонунцæ дессаг киунугуарзæг. 
Æма кæд уæхæн дæ, 
уæд йе хъæбæр хуарз æй. 
Дæ рохс цæрæнбонбæл куд нæ баниуазæн! 
Куд нæ баниуазæн уйнаг рохсдзийнадæ 
æмæ лæгдзийнадæн, 
цитæ-кадæ-радæн, — 
кæсгæй мæ фидæмæ, 
загъта, 
исистадæй, — 
кæстæр нæ идарддæр бæнтти рæсугъдадæ... 
Æз дин æрбахастон дессаги киунугæ: 
нæ уарзондзийнади цийни цæстисуг æй, 
не стур рæстдзийнадæн нифси стур мæсуг æй, 
нæхе ундзийнадæн æ хуар, 
æ нæмуг æй. 
Е æй нæ адæми зæрдæ æвдесагæ, 
260 

сæ зунд æ зæллангæй и хормæ есагæ, 
сæри нæуæг фæндтæ тунау æлвесагæ, 
зæрди рохсдæр сæнттæ зарау фæлдесагæ. 
Адтæй дæ киунугæ, 
амонд æрбаистау, 
бархе, 
æнæзонгæ цардмæ æрбахизтау, 
уæззау, 
нæ фидтæлти уарзтау, 
уæззау ристау; 
рæуæг цъæх бæласи дунгæй 
фæлмæн ризтау. 
Дæ ном исзæгъун мин 
уарзтау ивар адтæй, 
дæ ном нимæхсун мин 
мастау лæвар адтæй. 
Æз дæу нимахстон хæзнайау мæхеуонтæй, 
ме ’мзæрдæ синхонтæ æма ескеуонтæй. 
«Ирæф» рацæвинæ 
æхсицгæ мæ рони 
æма рацæуинæ 
кæрдæг гъæугæронмæ, 
хæдзари æхсицги гъæугæ 
дæс кустемæй 
æдзоргæ будури 
туппури фæстемæ. 
Кæсинæ де ’ндзæфтæ 
цийни игурцауæй 
хумтæн, 
ку — уæлгъæдтæ фунæй фæлмæн мегътæн, 
ку — мæнмæ кæсагæ айнæг хуæнхти тегътæн, 
ку — цъæх хоргин арвæн, 
ку ба — стур Хуцауæн. 
Æз дæ ку бакастæн, 
уæдта исистадæй 
евгъуд æд рæстадæ 

æма æд ристадæ, 
æд рæсугъддзийнадæ 
æма лæгдзийнадæ. 
Уод си куд нæ стадæй, 
цийнæй куд нæ тадæй! 
Гъеуæд бафæсмардтон ме ’хсаргин фидтæлти, 
мæ зæрди ниввардтон ме ’фсаргин фидтæлти, 
цума æрæгйау иссердтон мæ фæлмæстæй 
м ’адæм, 
мæ ниййерæг уарзон фидибæстæ; 
цума уæди уæнгæ 
еуварс фæййирæзтæн 
цидæр æцæгæлон æма кедæр бæсти. 
4 
Цъимара ниййиста дæ æ бунмæ; 
нæ, нæбал дæ исуагъта, нæбал 
уæлбилæмæ æма гъæдрæбунмæ, 
цард нæбал райадагъта, нæбал. 
Ци пъисмо ниффинстай, ду ЦеКамæ, 
йе схудта уæ лагермæ къамис. 
Æркастæй уæ цардон цъимарамæ, 
æрцудæй уæ фадуати къам ист. 
Агурдтонцæ æма æхсицгонæй 
еугурей уæд фарстонцæ дæубæл. 
Сæ катай ку кастæй сæ цæсгонæй, 
сæ цæсгонбæл зиндтæй сæ мæтъæл. 
Дæу нæбал иссердтонцæ. Дæ кой, 
дæ гъæр дæр уæлæбæл нæбал адтæй, 
Ду æгæр, ду æгæр бафæлладтæ, 
раст цума хуæнхтæ хастай де ’ккой. 
Ду æгæр бафæлладтæ, æгæр, 
гъезæмæрттæй, æгæр фудæфхуæрдæй, 

æгæр мастæй, æгæр æнæхуæрдæй. 
Дæ фæткæй ракалдайдæ тæгæр. 
Æууелуй мин мæ зæрдæ стур гъигæ: 
адæймагау не ’рцудтæ, дзигит, 
кири æвæрд æма цирти нигæд, 
нæ дæбæл никкалдтонцæ сигит. 
’Ма истуй Мостиздæхи уæлмæрдти 
æнæ уобау ниллæг циртдзæвæн, 
еунæгæй нидздзиназуй мæйдæртти, 
’ма нæййес æ уодхарæ стæфæн. 
Неке дин фæууидта зæрдæристæй 
кири, кенæ уæлзæнхæ дæ мард, 
’ма игъустæй æма æримистæн 
изайуй фæнзуйнагæй дæ цард. 
Гъæугæрони дæубæл кæнуй сагъæс, 
æ цъæхæй ниммæтъæл æй нигæ. 
Дунгæ дæу нæ фæххаста, куд сагъæ, — 
дзилли зæрди æрцудтæ нигæд. 
5 
Кæд дæу бакодтонцæ æхгæд ахæстони, 
д’ адæмæй кæд радæ исæвди идард. 
уæддæр æризадæй дæ финст Иристони, 
цума æнæмæлгæ уни дуккаг цард. 
Дæуæй фæллæгдæр æй зинтæн сæ хæрдтити, 
æ над æнæ дæуæй йе ’сонмæ карста. 
Фал æй бакодтонцæ адæм сæ зæрдити 
æма ’й фидбилизæй хизтонцæ уарзтау. 
Адæми зæрдити цудæй фицгæ тогау, 
адæми зæрдити ссердта нимæхсæн 
’ма ин нæбал адтæй нæдæр ахæссæн, 
нæдæр цæхæр артбæл содзæн фадгæ согау. 

Цудæй цъухæй-цъухмæ, цудæй зундæй-зундмæ, 
зæрдæй æд табедзæ зæрдæмæ цудæй. 
Цума хонæг адтæй æма дзилли хундмæ 
адæм æмбурд кодта се ’ууæнки скъудæй. 
Дæуæй фæллæгдæр æй, фæдди тухгиндæр æй: 
неке бафæразта гъеуой ахæссун; 
иссæй дæ рæстзæрдæ никки рæсугъддæрæй 
зинтæн сæ кæронмæ æ бон рахæссун. 
Мæрдтæй нури уæнгæ неке æрбаздахтæй. 
Нæбал фæззиндтайсæ ду дæр, нæ хъазар, — 
Ленини рæстадæ циртæй дæу искъахта, 
дæ расти бунати ниввардта федар. 
Æрмæст ленинонтæн сæ фæрци райгас дæ! 
Æма уæхæн хахур, уæхæн æлгъистæй 
бунтон фæййервазтæ; цума исервазтæ, 
здæхæн кæцæй н’ адтæй, уæхæн æрвистæй. 
«Ирæф» æ нимæхстæй маргъау уæд ратахтæй 
уарзон адæмтæмæ адæмти фæндон, — 
Дæуау сæрисæвдæй махмæ æрбаздахтæй 
æма турусайау ’рбахаста дæ ном. 
Лæгдæр ку н’ адтайдæ дæуæй дæ киунугæ, 
уæдта рамардайдæ дæ хæццæ дæ ном; 
нигæд æрцудайсæ, цума нади ругæ, 
неке исистайдæ дæ номбæл синон. 
Киунугæ ка ’рбайсуй — æ зæрдæ райгон уй. 
Райсуй дæ æхемæ, фусун дин исуй 
æ царди кæронмæ уотæ фуруарзонæй, 
дæу 6а устур нифсæн æ реуи хæссуй. 
Нихсистæ дæ царди зиндæр фæлтæрæнти 
æма ниффедар дæ. Æд фау, æд æстуд 
цæуæнтæ æностæ. Алли фæлтæрæн дæр 
уодзæнæ æнгарæ æма æ евгъуд. 

с*г 
УÆНХАГ 
ДОН 

Сурх Дигорæ 
Скъодт никкæнæ уæлæфцæгæй, 
дæ гъæлæсидзаг исдзорæ — 
куд синхони уæлиндзæгæй, — 
дæу фегъосдзæнæй Дигорæ. 
Фал æ зæрдæ хоргиндæр æй 
æ цъæх фæзтæй, æ цъæх æрвтæй. 
Æ зуст дæнттæй бонгиндæр æй, 
бæрзонддæр æй метсæр хуæнхтæй. 
Зарæгдæр æй борæмæлгътæй, 
фæлмæндæр æй уорс æврæгътæй. 
Æ хуæдбарæ ба æ бæсти 
фулдæр уарзуй цъæх цæргæстæй. 
Сау паддзах æма ’й æлдæрттæ 
хониуонцæ Сау Дигорæ. 
Æ бæлдбæл ин царди дуæрттæ 
æхгæдтонцæ цæнгæт дорæй. 
Æ сау тог ин ниуазтонцæ, — 
сæ фæсхъостæй си нæрстæнцæ, 
кардæй ин йе ’взаг карстонцæ, 
æ исæвдæй ирæзтæнцæ. 
Фал Дигорæ нæ ниббæлстæй 
цагъайрадæ ’ма ристадæ. 
Фурмæстæй мæлгæй æд гæрзтæ 
йе знæгтæмæ исистадæй. 
267 

Тог рауагъта сау æлдæрттæи, 
никкодта сæ листæг морæ, 
’ма ’й йе знæгтæ уæд сæхуæдтæ 
исхудтонцæ Сурх Дигорæ. 
Еци нон æй æнæсæтгæ 
еу фæлтæрæй ба иннемæ. 
Уобæл баст — æ тох, æ фæткæ 
æ тухгин зæрдау дуйнемæ. 
Мæску 
Мæску, Мæску! 
Мæнмæ нæ фæххецæн 
Сæлфунæгау равдиста æхе. 
Æвардтон ма зæрдитæ мæхецæн, 
Фал нæбал ниууорæдтон мæхе. 
Нæ даргъ балций агъоммæ гæзæмæ 
Инæфгæй куд рауинæн бабай. 
Раст уоййау æз цудтæн Сурх Фæзæмæ 
Æд фурцийнæ æма æд катай. 
Фецаудтон си кæддæр цалдæр хатти, 
Нур цума мæ дессаги, мæ хуарз 
Фуруарзонбæл æмбæлди сахати 
Æригъал æй æхсицгæ мæ уарзт. 
Мæску, Мæску! 
Де ’ной ци адтайнæ? 
Цагъайраг? 
Нæ, не ’ссайнæ цагъар! 
Бæхбæл, цид, абæрегæй хаттайнæ, 
Рæхустайдæ бонгинти м’ азар. 
Дзилли тог гъæздугутæй истайнæ, 
Уони хумтæ сугътайнæ ’хсæвæй. 
Сæ над син топпевтигъдæй хизтайнæ, 
Хаудтайуонцæ зæнхæмæ цæфæй. 

Цагъайрадæ уæддæр дзилли уонтæй 
гæлдзунгьон нæ бацайнæ нифсæй. 
Хъалти фат мин еухатт мæ фæсонтæ 
баййафтайдæ гъузгæй и пихсæй. 
Бæх æ саргъ хуррутгæнгæ хастайдæ, 
Уæгъдидонæй уастайдæ гъæрæй; 
Гъæргæнæгау нæ дуар ниххуастайдæ 
Æ финкæ финдз, кенæ æ сæрæй. 
Мæску, Мæску! 
Де ’ной ци адтайнæ? 
Æз поэт дæр не ’ссайнæ æппун. 
Зин фæткæбæл мæхеми зардтайнæ, 
Карст фæууогæй хуасæ, гьæдрæбун. 
Мæ хорхбæл нимæхст нацизм хуæстайдæ, 
Колдуарау æхгæдтайдæ мæ над. 
Мæ дзурд мин фудæзнагау æхстайдæ, 
Адæмæн мæ схудтайдæ æзнаг... 
Мæн нихседун хъæбæр фæндæ адтæй 
Æндонæй ^ нæ, кенæ цæнгæтæй — 
Дæ таведзæ, дæ карз зæрдихатгæй, 
Дæ бауарзт, дæ адæмбæл мæтæй! 
Дæу хæссун æз зæрди æрттевагæн, 
Дæ кустгъон æнæнцойнæ — зæрдæн. 
Равардтай мин цалдæр цардей фагæ 
Нифс, æма мæхецæй лæгдæр дæн. 
Куд ди нæхстæр кодтонцæ тугъдонтæ 
Тугъди карзмæ, уоййау ди нифсхаст 
Иристонмæ цудтæн мæ уарзонтæй 
Æд ихæс, æд æхсарæ, æд уарзт. 

Хуæнхаг дон 
Æй дон зундгин æви гъæла, 
уобæл некæд фæууй мæ мæтæ. 
Кæд е цæуа æма кæла, 
уæд æй зарагæ æвæлхæтæй. 
Е еу бунати нæ лæууй. 
Æ зунд, ка ’й зонуй, æй æ цуди. 
Нæхе пайдайæн ке цæуй, 
нæ ’й уобæл дæр, æдта, мæ гъуди. 
Æ уод, æ цæстæ, къæдзæхæй 
сæнтцъæх арф коммæ ку фæххауй; 
сæнтуорс æвзестæ ’ма цъæхæй 
е заргæ-заргæ фæдздзæнгъа уй! 
Ду ин ку ’рæхгæнай æ над, 
уæдта хæрдмæ цæун райдайуй: 
тæккæ бæрзонд федар амад, 
дорау, фембæрзти уй, райзайуй. 
Кенæ раскъæфдзæнæй, гулфгæнгæ, 
дæ кæци фæнди аузт дæр 
’ма ратæхдзæнæй, цийнæгæнгæ, 
никки цурддæр æма зустдæр... 
Æ уад фенгъезуй хуæнхаг донæн 
æрмæст рæстæгмæ æхгæнун. 
Фал а дуйнебæл неке бон æй 
уой еугур уорæд æркæнун. 
Мах ан хумгæнгутæ. 
Уарзæн силгоймаги 
райхалд деденæгау 
йе ’нгон мæкæрæзи, 

уарзæн æ рæсугъдбæл 
æма æ хиццагбæл, 
цума æ цæттæбæл 
зæрдесгæ сурх рæзи. 
Хезуй нæ зæрдæмæ 
тасгæ нарæг астæу 
цæхæр хъоппæгъдзастæй, 
тумбул фæткъуросæй, 
бæрзонд тæлфгæ реуæй, 
аййев даргъ къабазæй, 
аййев сау æрфугæй, 
аййев уорс фæсхъосæй. 
Уарзæн нæ рæсугъди 
дуйнети-дуйнемæ. 
Мах ин нæ нимайæн 
æ бостæ, æ хилтæ: 
нæ ба исигъусуй 
уорс хонхи фæстемæ, 
æма цъæх хæппилтæ 
исунцæ нæ билтæ. 
Косгæ ку фæккæнæн, 
уæдта — æцæгбонтæй. 
Рагон авд уæйугей 
авд хатти рахедмæ; 
цæнхæ ку рагъаруй 
мудау нæ фæсонтæй 
æма нæ хæдæнттæй 
уйнаг берекетмæ. 
Мах ан хумгæнгутæ. 
Мах ан хори фурттæ. 
Махæн нæ ниййерæг — 
зæнхи цъæх будуртæ. 
Зæрдæй адæймаг ан. 
Зундæй адæймаг ан. 
Хорæй æмидзаг ан. 
Рохсæй æмидзаг ан. 

Мах уин уæ уæлфингæ 
уæхе фæххуæздæрæн, 
уæхе рæсугьддæрæн 
нæ уод æрæвæрæн, 
уæддæр уи не ’гъдауæн 
миздæн нæ агорæн 
нæдæр цитæ-кадæ, 
нæдæр дзæгъæлдзорæ. 
Мах ан хумгæнгутæ. 
Зæнхæн æ будур ан, 
æма нæ бунатæй 
цардау сæрæстур ан. 
Еске кæд нинкъард уй 
махæн нæ уиндæбæл, 
уæд нæ фæууиндзæнæй 
йе ’дзаг уæлфингæбæл. 
Къæвда, мæй тунти изæрти, 
сахуарди, йе кенæ фæсуард, 
лимæн, æрифтуис мæ зæрди; 
ниуун æнæлæдæрд æнкъард. 
Исун устур ести гъæуагæ, 
уæхæн æнæнеци, уæхæн, 
’ма ин мæ фургъигæ ме ’взагæй 
нæййес неци хузи зæгъæн. 
Цума тæвдæ змесæ, зинг хури, 
æппун æнæдумгæ ’ма дон 
будури, араугæ будури 
фестадтæн хидæги бæлццон. 
Кæсун æрвгæнттæмæ æнгъæлмæ 
фал си æзмæлæг дæр нæййес, 
фæнди нидздзиназæ нимæлмæ, 
фæнди нигъгъæр кæнæ фæдес. 

*& 
Цума мæ зæрдтагбæл нинкъард дæн, 
адæми бæгьатæр лæгбæл, 
æцæг адæймагбæл нинкъард дæн 
æма ’ймæ фæттахтæй мæ бæлд. 
Цума райевгъудæй, фæстæмæ 
нæбал æриздæхдзæй нартау 
еци æцæг лæг нæ бæстæмæ. 
Содзун мæ фурбæлдæй артау. 
Уиндæ 
Уиндæ — цæсгон æма бакаст 
уинæн, цума нæ куд, нæ цийнæ. 
Фал ни нимæхсти æй рахаст, 
цума дæлзæнхи сугъзæрийнæ. 
Кунæг зин ергæ хæзнайау 
уой фæййагорун цæмæдесæй, 
цума м’ амонд æй, мæ ес-бес æй. 
Æрдзæ ’й арфдæри æфснайа! 
Бакасти уинд мин фæззин уй — 
даруй аууони нæ рахасти. 
Уæддæр йефстагмæ фæззиннуй 
рахаст нæ дзурд æма ракасти. 
Æз ин райахæссун йе ’нкъард дæр, 
æ бæлд, æ цийнæ дæр, тавд дæр. 
Фал æй Венерæй фуридарддæр 
’ма сугъзæрийнæй ба — арфдæр. 
Фæслæгæмпурст фæууидтон салдати. 
Хæлæфæй н’ акъоппитæ къахтан. 
Ниссæрфтан нæ белтæ. Парахатæй 
исдумдтан. Уæззау фæллад уагътан. 
18 3ака?№1685 273 

Бадтæй йе акъоппи æнæдастæй. 
Сау зæнхау ивад æма фæллад. 
Фал дуйне ферттевидæ æ касти, 
рохс кодта йе ’сонмæ царди над. 
Æрттивта йе ’нгаси сабуйрадæ, 
æ уйнаг уарзони хæццæ ’мбæлд, 
будуйрон кустити гьæугæ радæ 
’ма рæстцардмæ æвæлмæцгæ бæлд... 
Фæууидтон поэти цъæх ивадæй 
фурфæллад ’ма тайгæ цъæх цæсгон, 
раст цума æ зæрди гъардзийнадæ 
мæнкъæй донау байсустæй бунтон. 
Финст фæцæй сæудармæ æ поэмæ. 
Уоди хъарæ, нифс æма зундæй — 
цидæриддæр иссердта æхемæ — 
æ финстæн сæ равардта бунтæй. 
Фал уæддæр дуйне зиндтæй йе ’нгаси, 
рохс кодта йе сонмæ царди над, 
раст цума æ тæккæ фудæзнагбæл 
лæгæмпурсти уæлахез салдат. 
Лимæнмæ 
Æнæкъахгъæр тъæфилгай метуарæ 
æнвæйнæй, æнæ стуфæй цæуй. 
Зæрдæбæл йе ’взестæ нардиуарæй 
’взонги цард æхсицгæ æрлæууй. 
Фæззиннай. Не ’ймисгæ исистади 
бакæнæн, лимæнтæ; хиццаг бадт; 
æримисæ дæ фиццаг уарзтадæ, 
дæ фиццаг фембæлдæ, фиццаг 6а. 
Æримисæ, тугъд дæ куд раскъафта 
дæ мадæй, де ’нкъаййæй, дæ гъæуæй; 
274 

хедæвдулд уæлнæдтæ куд æндавта, 
куд ракодта офицер дæуæй. 
Куд адтæй зин бони дæ цæф бæстæ 
дæ ниййерæг мадæ ’ма хецау; 
куд лæвардтай æ фæхъау æррæстæ 
хе амонд, хе барæ ’ма хе цард. 
Куд худтай æмпурстмæ тас сахати 
дæ фæдбæл тугъдонти æмбæлттау; 
мед цъæх арт куд мардтæ сæдæ хатти, 
фал игас изадтæ дæ бæлдау. 
'Ма дин цард дæ бæстæ ке равардта, 
уой цума де ’фстауау бафистай — 
тугъд дæ рохс лæхъуæни цард растардта, 
дæ рохс уарзт, де ’сон дæр дин иста. 
...Бакæсæн нæрагæ æмдзæвгитæ 
сабур цард, сæрæнтæ ’ма тугъдбæл, — 
къахи хедау — нæ унгæг равгитæ, 
æниронх цæрагæ рæсугъдбæл. 
Исистæн не йнæфгæ зин тухсæни, 
ка равардта адæмбæл æ цард, 
уони номбæл еу фæйнæ сурх сæни 
баниуазæн æрхунæй, æнкъард. 
Баниуазæн фæйнæ еу сурх сæни 
адæймагдзийнадæ ’ма кустбæл; 
адæймагдзийнадæбæл тухсдзæнæ, 
раст цума стур тохи мард лæгбæл. 
Алкæдау де ’ведуйгæ цийнадæ, 
дæ нифсæй ке суодзæнæн нифсхаст: 
Нæ рамардæй адæймагдзийнадæ, 
куд нæ дзиллæ, куд нæ дзилли уарзт. 

че^ 
Бæллун ма дæу унмæ, фал дæ æнгъæлун 
кедæр дзæгæрæги рæзбун, 
кæцимæ не ’ндеуй саумæлгъæ тæхун, 
бор цъеу — æ фæндитæ зæгъун. 
Бæллун дæ мæн унмæ, фал дæ æнгъæлун 
кедæр метсæр хонхи бæрзонд, 
кæцимæ не ’ндеуй цæргæс дæр тæхун, 
тарст си ’й нæ зæрбатуг — хуæрзконд. 
Сæнторс дзæгæрæгау æз ба æвудæй 
кæсун æнгъæлдзауæй дæумæ: 
кæдзос дзæнгæрæгау дæ дзурд рæвдудæй 
нæруй мæ зæрдæмæ сæумæй. 
Хуæнхти сæнторс меттæй кæдзосдæр мæ уарзт 
дæумæ æхсæрдзæнтæй кæлуй; 
дæумæ еци уайгæй, куд бæхи фæттарст 
коми цæфпурхæнтæй мæлуй. 
Нæ дæн дæ саумæлгъæ, нæ дæн дæ цæргæс, 
дæ хонх, дæ рæзбун дæр нæ дæн, 
уæддæр, еунæг дæумæ бæллунæй цæргæй, 
хæссуй мæ дæумæ мæ тæлæн. 
Ду уо кæми фæнди, кефæнди цибæл, — 
уæддæр æмбæлдзæнæн дæубæл, 
цума хори тунæ хонхи меттæбæл, 
мæйрохс — куд рæзбуни гъæубæл. 
Æма æцæгæй дæр ду кæд еске уай, 
уæд нæ ниллæудзæнæн де ’нварс, 
фæнди мæ фæстети зундæй фæккеуай, 
фæнди фæууодхар уай фуркарз. 
Райсдзæнæн дæ бæсти еунæги зин цард, 
дзилли фудæбæнттæ, фæдес, 
тæхгæй уæлцъæх хуæнхтæ, уингæй дæ нинкъард, 
дæу ба æнæуингæ нæййес. 
276 

^- 
*& 
Кæд æнамонд дæ мæн туххæй, — 
æз ба дæ фæрци æнамонддæр. 
Уæд ма ци ’гъдауи стæн тухæй 
ан кæрæдзебæл баст? Ци сонт дæ! 
Цума денгизмæ æхст æддор, 
Дæуæн ме ’нæнгъæл уарзт фесавдæй; 
’ма хонхи асæ нæхст цæлхдор 
цума мæ размæ исистадæй. 
Стур зин дин мæнбæл æнвæрсун. 
Зиндæр — кæронмæ мæн бауарзун. 
Куд хонх еуварсмæ æнхуæрсун. 
Кенæ ’й гьæбесмæ исфæразун. 
Нур цæфау ци бæллахæй нæтун? 
Уæлдæфау цæмæн тæлфис мæ зæрди? 
Дудзихорау мæйрохси изæрти 
мæгургорау де ймисгæ хæтун. 
Ахæстау куд фаразис кæсун, 
цума арвмæ, мæнмæ дæ къæразгæй, 
цъинайау медбунати цæфсун? 
Куд кæнис де ’хгæдадæ фæразгæ? 
Дæ дæларм æлвасинæ æнгон. 
Рацæуйанæ бæлæсти сæр-сæрмæ. 
Æхсицгон нин заридæ нæ дон. 
Мæйæ дæр идзулидæ нæ сæрмæ. 
Нимæхсуй дæ мæнæй, мæ цийнадау, 
нимæхсуй дæ дæуæй, дæ фæндæй 
дæ сурхросгин æфсæрмидзийнадæ. 
Фал уобæл дæр нæййес æууæндæн. 
277 

у2^ 
*Ч 
Ду загътай мин: 
«Басæттæ дæ зæрдæ. 
Дæ зæрдæбæл фæууо уæлахез. 
Бауарздзæнæ мæ бæсти æндæри, 
исуодзæнæ бунтон æнæнез». 
Фал æз ба зæрдæ дæн сæрæгасæй 
мæ къæбæлдзуг дзигкоти цæгтæй, 
мæ цæсгонæй, мæ рохс цæстæнгасæй, 
къахæй къохи уæнгæ æцæгæй. 
Æрмæст зæрди ку уисæ бæргæ, 
фал тогау ду цæуис мæ къабæзти, 
хъанзау кæнис ме стæги цæргæ, — 
Мæ бæлдтитæ æма мæ сагъæсти. 
Басастайнæ мæ зæрдæ, ка ’й зонуй. 
Мæ реуæй истудтайнæ мæ уарзт. 
Фал æза мæ еугур æмхузонæй 
нæ бакæндзæн мæхе еугур саст. 
Алæмæт 
Легендæ 
Алæмæт, абæрег Алæмæт 
æ уæззаудæр фæсмон æринкъардта, — 
багæлдзгæй æ усхъæбæл нимæт, 
æ саулохбæл уæллагмæ фескъардта. 
— О хуцæутти Хуцау, мæ Хуцау, 
хатир корун, де ’сфæлдист, де ’сконд дæн. 
— Мæнмæ ба дæ ци схаста, ци цау? 
— Мæ фæсмон мæ схаста дæ бæрзондмæ. 
Æз рамардтон сæдæ еу гъæуаггин, — 
гъетæ ба дин мæ фудтæ, мæ дин. 

*& 
Цæмæн исдæн лæгмар нæ гъæуаги. 
Ку нæ адтæн æфсæн, йе гъæдин. 
Ци дзорон дин æдта мæ фурмæстæй: 
фал еу хатт ку ’ризæр æй æнкъард, — 
мæ гъæуккæгтæ гъæдæй соги бæсти 
мæ фидæн æрластонцæ æ мард. 
Не ’сбæрæг æй, мæгур, æ рамарæг, 
фал мæн 6а уой базонун гъудæй 
’ма кодтон уодесæн гъезæмарæ. 
Мæ фурмæстæй мæ зунд фæццудæй... 
Уæд фесафтæн. Æз ба ци лæг адтæн! 
Ци нæ зудтон де ’гьдауæй, кувдæй?!. 
Æрмæст тас нæ зудтон бæхбæл бадгæй, 
тогмæ бæлгæй, гæрзтæ æргъувдæй. 
Раст лæгæй не ’взурстон æз галеуи, — 
лæгмарау сæ мардтон, лæгмарау. 
Алкæмæн си сагътон фат æ реуи, 
майданау кенæдта дзиуарау. 
Фæсбæллах мæ мæ бæх куд æскъафта, 
мæ зундгин сугъзæрийнæ цæфхат! — 
Ку ледзинæ — дунгæ мæ не ’ййафта, 
нæ мæ ’ййафта ме ’знæгтæн сæ фат. 
Уотемæй сирд фестадтæн фæстагмæ, 
адæймаги тогцъиргæ гъæддон. 
’Ма цума мæ цъаммардæр æзнагмæ, — 
исмæстгун дæн мæхемæ бунтон. 
Мæ Хуцау, ме сфæлдесæг, мæ гагу, 
тæрегъæд мин никкæнæ, зæгъун, — 
мæн фæндуй нæуæгæй адæймаг ун, 
нæуæгæй алкеуарзæг исун. 
279 

— Кæд фæсмон исирæзтæй де ’фсари, 
уæд æрмæст дæ тæрегъæдтæ ес 
бафедæн: исаразæ хæдзарæ 
цуппар надей астæу æд ес-бес. 
И нæдтæбæл цифæнди æрдæмæ 
ку цæуа кæцифæнди бæлццон, — 
уой æздахæ де ’гъдау, дæ зæрдæмæ, 
уомæн дæттæ мийнасæ, æнцон. 
Алæмæт исаразта хæдзарæ. 
Æзмæлæг цуппар надей астæу. 
Стур æгъдау лæвардта æд æфсарæ. 
Æндæртæмæ æнгъæлмæ кастæй. 
Уæд еубон еу бæхгин æ комкоммæ 
фæдесонау ’рбауайуй, æцæг. 
Алæмæт фæллæудтæй надгæронмæ, 
телуй имæ æ къохтæ: «Хуарз лæг. 
Æруорамæ, раздæхæ мæ къæсмæ. 
Ис-бал уадзæ мæнмæ дæ фæллад, 
гъе, уæдта фæндараст уо де ’хæсмæ, 
ду хæссæ нивгундæрæй дæ над». 
Фæууагъта ин йе ба бæхи къахгъæр, 
истгæ ругæ æма фæддунд æй. 
Алæмæт биццеуау æцæг йаххæй 
фиццаг хатт уæд æрмæст никкудтæй. 
Фал æнгъæл æ амондау нæдтæмæ 
æ нæуæг фæндаггонмæ кастæй. 
’Ма уинуй: еу бæхгин уой æрдæмæ 
æ тæлæнтæ хæссуй тухуастæй. 
Алæмæт цурд рауадæй æ размæ, 
гъæр кæнуй æ къох телгæй: «Бæлццон, 
фæдесони уадæй æруорамæ, — 
дæ фусун зæрдибунæй фæууон». 
280 

*& 
Фал бæхгин æхуæдæг æрбаздахтæй, 
— Дæ бон хуарз! — Алæмæтæн загъта. — 
Аци надбæл бæхгин не ’рбауадæй? 
— Уой æздахæгæй мæн фæууагъта. 
Йе не ’рлæудтæй. Не скодта мин аргъ. 
Фал ду ба мæн атемæй ма уадзæ. 
Ду ме ’уазæг фæууо, мæ зинаргъ, 
куд бæлццон, дæ фæллад дæр исуадзæ. 
— Цитæ дзори, фусун, цитæ дзори?! 
Ка не ’рлæудтæй дæумæ, уой ку сорун. 
Ервæзуй фидбилиздæр æзнаг!.. 
Нур иссæй еу фæлкъуæрд дæр хæзна! 
Кæрæдзей ка уарзуй цалдæр анзи 
æнæййевгæ æма рæсугъдæй, — 
фæххæссуй син мæлæт уотæ карзæй 
æнæхатир æма тумугъæй. 
Бауадæй Алæмæт сатæг къæсмæ, 
хæлæфæй си фездахтæй æваст. 
Æ бæхбæл фæццæйбадтæй æд гæрзтæ 
’ма фатау рацæйтахтæй æд маст. 
Æрцавта ма æ бæхи гъигæй. 
Ралигъдæнцæ фæстæмæ фалдзостæ. 
Низзардта сатæг дунгæ æ гъости 
Æ фæсте истгæ уадæй ругæ. 
Фæззиннуй биндзи асæй æрвгони 
фидбилизмæ тæхагæ бæхгин. 
Алæмæт маст æма рист цæсгонæй 
зуст дунгау æй баййафуй рæхги. 
— Фæндаггон, хæлæфæй цæмæн ледзи 
мæ къæбæрæй æма мæ таведзæй? 
Цæмæн ледзи ме ’гъдауæй, æцæг, 
кæд, миййаг, фидбилиз дæ хæссæг? 
281 

Æгъдинцæнттæбæл цурд ислæууй. 
Топп ниддаруй уомæ — фудæнхæмæ. 
Бæзгин хъурæй гæрах фæццæуй,— 
ледзæг бæхгин расхъиуй зæнхæмæ. 
Æ бæх ма кумæдæр ниууаста 
’ма æ финкæ тæвдæ илигкæнттæ, 
техъулгæнгæ ревæд æгъдинцæнттæ 
æ ревæд саргъи хæццæ скъафта. 
Дуккаг хатт исцудæй и бæрзондмæ: 
— О хуцæутти Хуцау, мæ Хуцау, 
хатир корун, — де ’сфæлдист, де ’сконд дæн... 
— Ци бабæй дæ ’рхастайдæ, ци, цау? 
— Дæ фæдзæхст æнхæст кодтон дзæвгарæ, 
лæвардтон алкæмæн дæр æгъдау. 
Æрмæст еу лæг не ’рлæудтæй ме ’фсарæ, 
мæ фусуни фæдздзурдмæ сирдау. 
Кæрæдзей ка уарзуй цалдæр анзи 
æнæййевгæ æмæ рæсугъдæй, — 
йе хаста син мæлæт уотæ карзæй, 
æнæхатир æмæ тумугъæй. 
Расурдтон æй æд гæрзтæ. Баййафтон. 
Фондзæхстонæй фехстон æй æд маст, 
и цъаммари сау зæрдæ баргъавтон, 
’ма расхъиудтæй зæнхæмæ æваст. 
Ци кæнон ма, æдта, ци мæрдтаг дæн! 
Куд уорамон мæ гъигæ, мæ рист? 
— Æнцæ нур дæ тæрегъæдтæ фист 
’ма бабæй нæуæгæй адæймаг дæ. 
Нæ хумæмæ арвæй уайгæ, 
арвæй хаугæ уарундон, 

о, никкæнæ мæ фæлдайгæ, — 
дарун дæмæ мæ цæсгон. 
Кæми ’рхауис — нисси хезис, 
некумæбал рацæуис; 
мæри хæццæ исæнгьезис, 
еу æ хæццæ, еу, исуис. 
Дæу хузон ма арвæй хаугæ, 
мæ рæсогдæр уарундон, 
хори тунæ æй рæвдаугæ 
нæ зæнхæмæ тæхунгъон. 
Сумахау ми ку ниххизтæй 
рæсугъддæрти рæсугъддæр. — 
Мæ фурцийнæй бацæйризтæн, 
мæ фуруарзтæй иссугъдтæн. 
Айдагъ зæрди нæ, — мæ содзгæ 
еугур бауæри ’й рæсог. 
Некæдбал ми рандæ уодзæй 
куд мæ зæрдæ, куд мæ тог. 
Мæгур хумгæнæги хæдзари, 
кустмæ æнгъæлдзауи бонау, 
кудтæн æууæндагæ мæйдари, 
худтæн хæл-хæлагæ донау. 
Адтæн цæстисугау кæлагæ, 
рæсог, æрттевагæ, кæдзос, 
æма ми цурхта æ бæллагæ 
гъудитæ фиддæлти æнос. 
Цурхта ми фиддæлти æгъдæуттæ, 
сæ сæрæстуйрадæ, сæ зунд, 
цæмæй си скодтайнæ хуцæуттæ, 
цæмæй сæ зудтайнæ фæнзун. 

^ 
*ч 
Цæмæй æндæр фæндти нисайнæ, 
нæуæг, æргон уарзти цæхæр 
сæрау кардикомбæл истайнæ, 
цума æнæхатир сæркъуæр. 
Райстон си æрмæст сæ уарзтадæ, 
куд стонг — гъар кæрдзини къæбæр, 
уæддæр ми сæ гепп нæ рауадæй, 
исдæн цæмæйдæрти æндæр. 
Цума ’ртæ фæлтæри — æмйæстæ, — 
цума æд æппитæ лимон, 
мæхеми цæрунцæ æнвæрстæ 
æзинæ, абони, исон. 
Мæ гъæуи 
Æ дæнтти хæл-хæл ми мæ мади 
фæлмæн хъурихаттау хезуй. 
Æ уорс дзæгæрæги мудадæ 
уарзон нæуæг зарау резуй. 
Ци нæ ниффæразта æфхуæрдæй, 
ци знаг æй не ’нсаста æд кард! 
Уæддæр нæ басастæй æ зæрдæ, 
уæддæр исаразта æ цард! 
Æрмæст фæууидтайсæ бæхгинтæ 
æ цъифæ гъæунги кæддæр. 
Нура æ косагæ машинттæ 
фæцæнцæ æ бæхтæй фулдæр! 
284 

,**- 
*& 
Сæ уод, сæ нимайундзийнадæн 
аккаг а дуйнебæл нæййес. 
Кæнунцæ сæ царди тухстадæ, 
адгин комидзагау æмбес. 
Бæстæн æ зин бони исунцæ 
æ нифс, æ гъæуайгæс, æ цонг. 
Се ’взаргæ бæркад ин дæттунцæ, 
сæхе ниууадзунцæ æстонг. 
Ка син нæ лæдæруй сæ зæрдæ, 
бафснайæд æ нецæй билкъуæрд: 
гъæу æй, куд ниуæзтæ, куд хуæрдæ, 
æдзох æ фингæбæл æвæрд. 
Зæнхæ 
Дæуæй космонавттæ тæхæнтæ 
Мæйæмæ йе Марсмæ. Тæхун 
мæн 6а нæ фæндуй дæ фæтæнтæ, 
дæ гъæдтæ, дæ хуæнхтæй æппун. 
Нур ма, куд мæ фæндуй, гьеуотæ 
æз дæу нæма стахтон рæсугъд. 
Ес ма адæммарæг фудуодтæ, 
фашизм, цагъайрадæ фудтугъд. 
Дæ алли кæрони æзнæгтæ 
дæ реу рæдовунцæ бомбæй. 
Уæд ди куд агорон фæндæгтæ 
арвмæ мæ адæми номбæл? 
Арвмæ иссердтонцæ фæндæгтæ, 
иссæнцæ æ хæццæ æмбар, 
’ма си аразунцæ æзнæгтæ 
уæззау тохæнгæрзти амбар. 
285 

^ 
"Ч 
Уорсдон 
Дæ хуртæбæл бæгъæнвадæй 
донагорæг фæццæун, 
о мæ сабийбæнтти ’рвадæ, 
нæ Уорсдони сатæг къум. 
Ду ци адтæ, ци нæ адтæ! 
Цардигъалгæнгæ стуфæй 
дæ фалдзос хинцгæй ку уадтæ 
дæ хъæндзалгæнгæ гулфæй. 
Кæцифæнди сауæдонæй 
рæсогдæр уогæй, Уорсдон, 
дортæ дæр ма дæ дæлдонæй 
зинниуонцæ уотæ ’ргон. 
Дæ хъумтæмæ гæпп кæнйанæ 
кæрдæгæмбæрзт къæхæнтæй, 
куд æхсицгæ цъæпп кæнйанæ 
дæ уолæнти фæлхæнтæй. 
Нур ци фæдтæ, о, ци фæдтæ, 
не ’гасей дарæг рæсттог? 
Ку агорун дин дæ фæдтæ, 
нæ рæсогдæрти рæсог. 
Нæ зиннунцæ кæсалгдзаутæ, 
аузтбæл æвæрд дортæ, 
фал — де ’рттевгæ, дæ араугæ 
дæхе ’взагæй сдæрд хуртæ. 
286 

Къанауау ма æмтæнæгæй 
хурти астæути цæуис, 
раст цума нин дони нæгæ 
æрæздахунæй тæрсис. 
Нæбал цæуис нæ хъумтæмæ, 
фæлластай сæ æд фæллад. 
Зелун райдæдтай хумтæмæ, 
хæссун байдæдтай бæркад. 
Мæ фидæн 
Ду мæлгæ нæ ракодтай. 
Æцæгæй дæр 
неке мæлуй, ’ма неци исæфуй. 
Уæд ци ’й мæлæт? 
Цийфæнди æфцæгæй дæр 
уой нæ уинæн. 
Лæг æй некæд стæфуй, 
нæдæр зин цард, нæдæр тæссаг рæстæги. 
Фал æд цæвæг зæронд сайтан ку нæ ’й: 
не ’сбадуй е фæснад, кенæ хæстæги, 
нæдæр кæсуй цъалати рæбунæй. 
Нæййес мæлæт дæлхор æма мæн’ аци 
цитгин æма рæстзæрдæ зæнхæбæл. 
Æрмæст ес цард, æма нæ ку ниууадзуй, 
гъеуæд æрмæст бафтуйæн мæлæтбæл. 
♦♦♦ 
Лæууй нæ гъæунги стæн гæс 
и сæданздзуд толдзæ пæлæхсарæй. 
Дæу æнгæс æй, æрмæст дæу æнгæс 
федайрадæй æма стур æхсарæй. 

ч&* 
*ч 
Лимæнмæ 
Багъæуаги хатгай нæ фæззиннис, 
хатгай ба ми еувæрсти цæуис. 
Фал мæ цийни, мæ фæтки фæззини 
зæрдинцойнæн æрмæст фæгъгъæуис. 
Хатгай дин æй дзæгъæл бегарайау 
лимæнбæл æ зинбони тухсун, 
лимæнæн æ рæдудтæ бухсун. 
О, фæлтау æппун макæд байрайа. 
288 

^- 
*& 
Ку гъæуа дæ нæ лимæндзийнадæ, — 
уæд хæссис æй реубæл майданау; 
дæ мæнгæдтæ адæймагдзийнадæ 
уæд ку фестуй ревæд цайданау. 
Фæндæуй дæ, куд уа дæ дæлфæндæ 
кæцифæнди лæг дæр — дæ лимæн дæр. 
Фал æцæг зæрдæбун лимæйнадæ 
ирæзуй, хумæллæгау, змæлуй; 
нæ бæлсуй нæ еуей устуйрадæн 
’ма не ’нней устуйрадæй мæлуй. 
♦♦>♦ 
Хатгай мæ зин, мæ тухст сахати 
кæнун мæхе дæр хъæбæр хъор; 
мæхе ме ’мбæлттæмæ бахатун, 
цума къæбæрмæ — мæгургор. 
Нæбал мин фæууй уолæфæн дæр, 
ку мин райдайунцæ дæттун 
хуæздæр унаффæ, хуæздæр фæндæ 
кæнун, зæрдитæ æвæрун. 
Сæ лигъз фæндити тафсдзийнадæй 
дувæр зиндæрмæ бахаун... 
Фæлтау ниббухсæ бæгъæнбадæй 
циргъ кардикомбæл ниллæуун! 
19 3аказ№1685 
289 

Лæг 
Æцæг лæг гъæуй хæдзари. 
Ци ’й хæдзарæ æнæ уой? 
Æнæ фæндæ, æнæ хъарæ, 
Æнæ ном æма цонгой. 
Æцæг лæг гьæуй гъæубæсти. 
Ци ’й гъæубæстæ æнæ уой? — 
Æнæ зæрдæ, æнæ цæстæ, 
Давди базарау хæлхъой. 
Фал сæйрагдæр, Фидибæстæ 
Æнæ еци лæг, мæ хор, 
Æй кæддæри седзæргæсау 
Хурхагор æма зундгор. 
Уоси лæг ун стур дессаг нæ ’й, 
Аст уосей лæг ба — ниллæг. 
Ку исуинæ æдæрсагæй 
Бæсти аккаг дзилли лæг. 
♦♦♦ 
Æз дæ фуртти тæккæ нæбæззондæр, 
амондæй, лæгти цардæй сурдæй. 
Гъе, уæддæр æз адтæн дæ уарзондæр 
мæ рæстзæрдæ æма рæстдзурдæй. 
Æз дæуæн æгирид æнæпайда, 
федаркъах мæгуйрадæ адтæн: 
ниуазагæн — цума ревæд цайдан. 
Нæ цийнитæй изоли бадтæн. 
Дæуæн дæр, мæ фидæн дæр еу ести 
хуарз уæддæр ку фæцайнæ еу хатт! 
Фæццардайтæ катайтæ, фæдести, 
Фæссурдтон уи уæ царди æнцад. 

1& 
Мæн туххæй изадайтæ игæрцæ, 
нæ истон уин уæ уаргъæй къаццеу. 
Гъе, уæддæр мæ уарзтай æнæбæрцæ, 
мæн худтай имонауæй «биццеу». 
Мæ рæстзæрдæ, æдта, куд нæ тонуй, 
куд нæ фестун фалдзосмæ æзнæт? — 
Раст цума дин барæй, барвæндонæй 
æз фæттагъддæр кодтон дæ мæлæт. 
Нæ евдалдтæн дæумæ сæрæмпурсæй, 
мæ тухст цард мæ раскъафта дæуæй. 
Кумæ ма фæххæссон мæ мæгур сæр, 
ке фæхъау æрхæссон æй, уæууæй! 
Æз дæуæн маст æма гъезæмарæй 
уæлæбæл ци бавзарун кодтон, 
уонæй дæр дин, мæ мадæ Тамарæ, 
искæндзæн æнæмæлгæ дæ ном. 
Мæн кæддæр дæ гъæбеси хæссисæ, 
Мæ росбæл æнбæлидæ дæ рос, 
ку мæ сау цæститæмæ кæсисæ — 
уинисæ си дæхе ду кæдзос. 
Мæрдтæбæл ку ’ризадтæн нимади, 
мæрдтæй ба ку ’риздахтæн кæддæр, 
нæ нихъхъури кодтон дæ, мæ мадæ, 
фурцийнæй нæ никкудтæн уæддæр. 
Мæлгæ мин ку кодтай, гъеуæдта дæ 
фиццаг хатт ку нихъхъури кодтон. 
Мæ гъæбеси даргæй дæ, мæ мадæ: 
«Ракæсай, ракæсай-ма!» — курдтон. 
291 

Мæнæрдæмæ бæргæ æрбакастæ, 
дæ цæститæ уогæй тух игон. 
Цидæр тадæй æма мегъæндзастæй 
нæ уидтонцæ мæ тæлфгæ цæсгон. 
Дæ цæстити, Тамар, нæбал адтæн. 
Мæн нæбал бафæсмардтай, нæбал. 
’Ма дæуæй æвæсмардæй байзадтæн, 
’ма нæбал багъудæй, нæ, нæ 6а. 
Раст цума ми бунтон бафæлладтæ, 
дæ уодхари кодтай зин æнод. 
Дæ цæстити ду дæр нæбал адтæ, — 
тад зæрин си фестадæй дæ уод. 
♦♦♦ 
Адтæй абони гъизт уазал. 
Мегътæй нимбарзта æй Уаза. 
Дæубæл гъеуотæ искатай дæн, — 
цума хеуонтæй исуæлдай дæн. 
Тарстæн, тургъæмæ ку рауайай 
тæнæг хъæппæлти аци бон 
’ма ести косун ку райдайай 
нæ цæлгæнæни æхсицгон. 
Ку ’хснай хъæппæлтæ уазал дони, 
ку баниуазай уазал дон, 
ку нин фæссæйгæ уай абони, 
ку нин фæссæйгæ уай, мæ бон. 
Дæу рауинунмæ фæдес уадæй 
уадтæн, катайи сдæн дзæгъæл. 
О, куд феронх ун, куд, мæ мадæ, 
ду ке нæбал дæ уæлæбæл. 
292 

Мæлгæ кодтай, мæлгæ, мæ гъæбеси, 
балæдæрдтæн уйнаг фæххецæн. 
Гъеуæддæр мæ катай, мæ фæдеси 
цидæр нифс æвардтон мæхецæн. 
Мæлæтæй дин æппун некæд тарстæн, 
æнгъалдтон дæ дæлбар рæстæг дæр. 
Мæ фидæй дæ алкæд фулдæр уарзтон, 
мæ зæрдæмæ адтæ хæстæгдæр. 
Фал ду ба æгириддæр мæ коммæ 
нæбал кастæ, нæбал, мæ уарзон. 
Бæргæ кастæн дæ мæлгæ цæсгонмæ, 
æнхус ба неци адтæй мæ бон. 
Балæдæрдтæн бустæги мæ еци 
тухст сахати гъеуотæ бæлвурд, 
ке адтæн дин æппун æнæ неци, 
нæбæззон, аллайагдæр дæ фурт. 
Уæхæн зин, уæхæн гъиги тухстади 
кæд цийфæнди фестадтæн сæргой, 
гъеуæддæр балæдæрдтæн, мæ мадæ, 
мæлæт дæр æнæмæлгæ ке ’й, уой. 
Зин мин æй де ’ной, Дигорæ, 
æнæмадæ рист фуртау. 
Стонг сабийау дæу агорун, 
гъар æхсири исхъурдтау. 
Цæрæ мин цардау, Дигорæ. 
Æнæмæлгæ уо алкæд. 
Фал дæхецæн фурт агорæг 
макæддæр фæццо, макæд. 

Фурт дæхецæн ку нæ раттай, — 
ка дин ратдзæнæй æ фурт? 
Фал дæ фурттæ, бюрократтау, 
ку феронх æнцæ дæ дзурд. 
Кæмидæрти кæмæндæртæн 
æнцæ æнсувæр-хуæртау. 
’Ма сæбæл ресуй дæ зæрдæ, 
æвæд мади рист зæрдау. 
Мæн ме ’гади ниллæхорæ, 
скæнæ де ’лгъистæ ме ’ккой... 
Зин дин уодзæнæй, Дигорæ, 
зин дин уодзæнæй ме ’ной. 
Сæумæ 
Сæумæ! Ци катай ниффæразтон, 
ци фун ниффæразтон де ’ной. 
Дæумæ раст цума æрбафастон, 
ци дон фæлластайдæ мæн, уой. 
Цума æнæууæнки мæйдартæ 
тæссæй къæппæрвонги нигъгъос. 
Сæхе нин худтонцæ хъайтартæ, 
сæхе нин худтонцæ къæрцгъос. 
Сæумæ, дæ æууæнки гъар тунти 
кустгъон ’ма цардараз исдæн, 
уæддæр нæ лæдæрун, фудфунти 
æви æндæр бæсти ристæн. 
Цума мæ ниййерæг бæстæмæ 
идард ахæстдонæй æваст 
æз нур æриздахтæн фæстæмæ 
де ’рцуд æппæлунмæ æд уарзт. 

♦♦♦ 
Кæддæр поэт ку стухстæй адæмбæл 
æма æ бон ку не ’ссæй ести агъаз, 
рарвиста уæд гъар рохс агорæг бæлд 
Мæйæмæ разæнгардæй, æнæлйагъæй. 
Мæйæн зæнхæй идард уидæ æ тафс, 
уæддæр фæскуст кувтонцæ уой цæрабæл, 
раргом уидæ æ рохсмæ сосæг уарзт, 
æма уарзон кæнидæ сонт æрра бæлд 
нæ зæнхæ срохс кæнунмæ уæд тухуаст. 
Поэти бæлд Мæйæй скодта цирагъ, 
Мæйæ зæнхæн æхсæвти исуарзон æй, 
уйнаг уосау идарди ’ссæй зинаргъ, 
æносмæ уарзæгойтæн исфазон æй. 
Æма хатгай мæйхуартæ уой хуæрунмæ 
ку ’нсæндиуонцæ, уæд алке æд тас 
æхста топпæй, кенæ хуаста бор тас, 
иста дуйне мæйдарти ратæрунмæ, 
цæмæй мæйрохс байзадайдæ игас. 
Поэти бæлд Мæйæмæ фæххудта 
фиццаг æрмæст нæ уарзт, нура гъуддаги 
дуйне суагъта зæнхимбæлццон, уæдта 
суагъта идард космосмæ адæймаги. 
Поэти бæлд раййафунмæ дуйне 
тундзуй сæдгай æности æ тухсæнæй 
æма исон Мæйæмæ истæхдзæнæй. 
Поэти бæлд раййафæн ба нæййе! 

Хъæбæр сæ фæндадтæй цъаммарти, 
цæмæй фуркъефагæ иссайнæ. 
Уарун, тар æхсæвти, сæударти 
цъифи каурæбунти хустайнæ. 
’Ма мæ нæ уагътонцæ мæ кустмæ, 
цума цъæх цæргæси цъæх арвмæ. 
Дардтонцæ мæ цард сæ циргъ ухстбæл, 
цума сæ фезонæг — цъæх артмæ. 
Судæй мæ сабийти мардтонцæ. 
Хирхæй мæ фæсонтæ фастонцæ. 
Мæ финст сæ арф къарци дардтонцæ. 
Ме ’взаг мæ хъурæй ку ластонцæ. 
Фембæлди сæ кæнгæ ниццийни 
мæн, цид, ресторанмæ худтонцæ. 
Марг мин дариуонцæ сæ хийни 
æма мæ се ’рвадæ худтонцæ. 
Уæд син мæ зæрдæмæ, мæ цардмæ 
æз дæр æрæхгæдтон мæ дуæрттæ, 
куд етæ — мæнæн мæ кустуатмæ, 
куд æнæхуцаубæл — дзиуæрттæ. 
Æма ци? Ме ’намонд цъаммартæ 
исæвди къефагæй цæрунцæ. 
Мæйрохс, тар æхсæвти, сæударти 
цъифæ каурæбунти хуссунцæ. 
Уау, куд баргъæвстæй мæ зæрдæ 
уазал уодти фудгъизтæй, 
соцъа уодти фудæфхуæрдæй, 
хахур уодти æлгъистæй! 

/^- 
*& 
Ку мæ ’ртавуй еске цитæ 
цæстингас æма цъухæй, 
уæд мæ зæрди хæкъурццитæ 
ниууорамун ма тухæй. 
Фал мин еске ку райдайуй 
æцæг лæги ’гъдау дæттун, 
уæд мæ зæрди салд ратайуй, 
’мæ фурцийнæй искæун. 
Кæмæн нæбал ес дзилагæ, 
æ фиддæлти коймæ дæр, 
ка никкæнуй æрдеуагæ, 
никкæун уоййау æз дæр. 
♦♦♦ 
Нæдæр лимæн, нæдæр уарзон, 
нæдæр хæстæг, нæдæр бæлццон — 
мæнмæ маке цæуæд абони. 
Еске уинун мæ нæ фæндуй, 
маст мæ гъеуотæ æнсæндуй, — 
мæ рист маке гъæуæд абони. 
Æз уæхе къохæй дæн нигæд, 
æма уæбæл мæ дуар — æхгæд. 
Мæ ном маке сзæгъæд абони. 
Нур мæн фæндæуй еунæг ун 
’ма мæхе хæццæ еу лæг ун, — 
мæнмæ маке здæхæд абони. 
Мæ рист мæ зæрди æвгæнон. 
Мæ маст мæхеми æхгæнон — 
мæ рист маке гъæуæд абони. 
Æз мæхе хæццæ дзордзæнæн, 
мæхе мæхемæ сордзæнæн, 
мæнмæ маке ’рцæуæд абони. 
297 

чЕ^, 
*Ч 
Æрмæстдæр ескети зар кæнунмæ 
нæ райстон мæ къохмæ мæ фæндур; 
мæхе зунд дуйнемæ исзæгъун мæн, 
мæхе зар сфæлдесун мæ фæндуй. 
Цард æма не ’гъатир карздæр тохти 
мæ дзиллæн мæхе хæссун нивонд; 
нæуæг зарау куд садзон сæ къохти 
цитгин уарзт, æхсарæ ’ма амонд. 
Бæстæ ’ма ме ’хсаргин дзилли номбæл 
куд нæра зæрдити мæхе зар; 
куд бæтта сæ хъарæ федæнбонбæл, 
æфцæгæй æфцæгмæ куд хеза. 
Æз Хуцау мæхецæй нæ аразун, 
фал еске дæлмусмæ нæ лæсун. 
Мæн фæндуй Тетцойти Таймураз ун, 
’ма Тетцойти Таймураз исун. 
Мæнбæл 6а цæмæн ходуй дæ зæрдæ, 
цæмæн уадзис фудфаутæ мæнбæл? 
Ду финсун базудтай мæ лæдæрдæй. 
Надбæл дин ниййаразтон дæ бæлд. 
Циуавæр æнхус ма дин кæнон? 
Æви 6а æз дæ бæсти финсон? 
Еске бæсти фенгъезуй цæун 
сог кæнунмæ, цъæх хуасæ кæрдунмæ, 
фудæзнагæй æрвадæ скæнунмæ, 
æфсæрмæй еске бæсти кæун. 

*& 
Мæлун дæр æнгьезуй еске бæсти. 
Æрмæстдæр куд нæййес игурæн 
еске бæсти, уоййау зæрдирæстæй 
некæд ес æндзæвгитæ финсæн. 
Ме ’сони фусун 
Сумах нæ зонетæ æндзæвгæ. 
Некæд ин адтайтæ фусун. 
Кæнуй мæ зæрдæбæл æндзæвгæ 
æма мæ нæ уадзуй хуссун. 
Мæ дуар нæ бахуайуй мæ зæрдæ, 
цума æнæзонгæ хуæдцо, 
уæд унгти ронбастмæ лæкъæрдæ, 
уæд мет — нæ ’й тухсагæ бæлццон. 
Хатгай æрбацæуй мæ фунмæ. 
Райгъал ун, æдта ци, æз дæр. 
Фæууй мин бæлццонæй хуæздæр, 
’ма арвмæ багъавун тæхунмæ. 
Хæсса мин стур уарзти лæфийнæ, 
фæнди содзгæ масти æрхун, 
фæнди уæлахезау стур цийнæ, — 
уæддæр мæ никкæнуй кæун. 
Нæййес нæ бабадтæн баредзæ. 
Фал æй ку базонун финсун, — 
фестуй мин лимæни таведзæ, 
исуй мин ме ’сони фусун. 
♦♦♦ 
О мæ гъæу, сабур цардбæл гузавæ, 
æнæййивд, тухгин уарзтбæл нинкъард, 
куст æма цъæх тиллæги хъæдавæ, 
уарзт æма борæмæлгъи низзард. 
299 

Уосгинау фæббæллун дæу уинунмæ. 
Дæу хатгай æрмæст фунти уинун, 
ку, цума фурт æ мади кæунмæ, 
æригъал ун дæумæ æд æрхун. 
Æз дæуæй цанæбæрæг райдард дæн? 
Фал цæйбæрцæ игъауги уинун! 
Раст цума æндæр бæсти фестадтæн, 
Йе *ендæр æхсæнади цæрун. 
Ами куд фурхæлæфæй цæрунцæ! 
Куд нæййес нигъгъудибæл рæстæг! 
Кæрæдзебæл сæ къæхтæ къуæрунцæ, 
кæрæдзей нæ зонунцæ хæстæг. 
Ка мæнгардæй скодта мæнгæ кадæ, 
мулкæй хъал цард æма кæнгæ ном, 
ка рæстцардæй кæронмæ фегадæ ’й, 
ка смæгур æй æ кадæй бунтон. 
♦♦♦ 
Æнæмæлгæ мин цæретæ, 
хъалти сау кæрдтæй рæхуст, 
куйгæлдзæнтæй тухæсхуст 
евгъуд доги стур поэттæ. 
Æнæмæлгæ мин цæретæ, 
сау паддзæхти къохæй æхст, 
доги фаудæй цъифи нæхст 
евгъуд доги стур поэттæ. 
Æнæмæлгæ мин цæретæ, 
тогцъир хъалти цъифæй хурст, 
стонг зин уавæртæй æуурст 
евгъуд доги стур поэттæ. 

Рæстæг цæуй æййивдади. 
Сумах айтæ æнæййивд. 
Айтæ адæмæн æрттивд, 
цума хори æрттивдадæ. 
Æййевуй рæстæг поэтти, 
кизги модитау æнцон. 
Уæ раййевун нæ ’й æ бон, 
мæнæ цума сæуæхседти. 
Евгъуйунцæ студ поэттæ, 
стаугæ модитау, æнзтау. 
Æрмæст сумах изайетæ 
æнæмæлгæй гьæуæнзтау. 
Евгъуйунцæ студ поэттæ 
фари сифти æртитау. 
Сумах догтæ рохс кæнетæ 
æнæмæлгæ зæрдитау. 
Нур мæнбæл фæхходæнтæ лæгдæртæ: 
æз кудтæн, цæстисугтæ калдтон, — 
хуæздæрбæл ку нимадтай æндæрти, 
мæн ку ’нгъалдтай зæнхæмæ калд дон. 
Ку нæ кастæ мæ гъæрмæ фæстæмæ, — 
дæ фæсте æнгъæлдзауæй цудтæн, — 
уæд лигъдтæн гъæурæбуни фæзтæмæ, 
хæкъурццæй, æстур гъигæй кудтæн. 
Мæ кæун ба адтæй уотæ сосæг, — 
фæнди богъ-богъ, фæнди хæкъурццæй, 
некæддæр мæ фæцæй еу игъосæг, 
уинæг дæр мæ, æдта, нæ фæцæй. 

Еци ставд, еци гъар цæстисугтæ 
зинаргъдæр сугъзæрийнæй мæнæн. 
Ка мин загъта æнæ дузæрдугæй 
нæййес, дан, æцæг лæгæн кæуæн. 
♦♦♦ 
Мæ сурх бали, мæ сурх бали, 
дæ аууонмæ æрцæун. 
Нæ уинун де ’нварс ме ’нбали, 
фурæнкъардæй ислæуун. 
Еунæг мæнæн дæ ме ’вдесæн. 
Мах дæ цори фиццаг хатт 
ку фембалдан цæмæдесæй, 
цийнæй тадæй зæрдихатт. 
Цудан дæмæ гъар мæйрохси 
’ма мæйдари сосæгкæй. 
Æ сурх ходгæ дууæ роси 
рохс кодтонцæ рохснæгæй. 
Дæ сау бали дони тулдæй 
ци ’рттивд кæнуй фæскъæвда. 
Уой цæститæ дæр йе ’дзулди 
ирд ферттевунцæ, æдта. 
Уойбæрцæ си ес цийнадæ, 
уойбæрцæ си гъар нифс ес, 
’ма сæ тæлфгæ тафсдзийнадæй 
нæ базондзæй лæг æфсес. 
Дæу мæ хъури никкæнун. 
Д’ алли бали дин уой бæсти 
цæмæдесæй ба кæнун, 
цума гъеуой дууæ цæсти. 

Мæнæн беретæ ард хуардтонцæ, 
зæрдæй мæ уарзон унбæл ард, 
батæн сæ билтæ лæвардтонцæ. 
Лæг ма хуæздæрмæ куд бæлла? 
Æма? 
Куддæр сæ курдæуидæ 
мæн си алкедæр фæливта: 
ка си æхцамæ æрцæуидæ, 
ка мæ ме знагбæл æййивта. 
Цæргæй дæ хæццæ, 
уони уиндæ 
ку багурдтайнæ фуни дæр, 
уони лæгтæмæ 
ести ниндæ 
æз ку дардтайнæ минкъий дæр, — 
мæ уод схудтайнæ гадзирахат, 
кенæ фæсонтæ цæвæг лæг. 
Реуæй студтайнæ ’й еци сахат; знагау 
фехстайнæ ’й мæхуæдæг! 
Бæтман 
Уæрдундони фæйнæг фарсбæл 
ауигъдæй лæууис, бæтман, 
куд кæдзосдæр фиццаг уарзти 
тæккæ рохсдæр сонт дзаман. 
Гъуди ма’й кæнис, не скъола 
гъæуи нартихуар тудта. 
Нæ директор мæ фудголау 
махмæ еу кизги ’рхудта. 
Фæдзахста мин æ мæстдзорæй: 
— Бæтман дæр имæ нæййес! 

Ч&. 
*Ч 
Карз урдгути ма ’й æрсорæ, 
куд феста йе ба курес. 
Ма байрайа нæ директор, 
фудуинд æма рæсугъдæн 
ка саразта уæхæн фембæлд. 
Фур æфсæрмæй иссугъдтæн. 
Нæ директор нивæ ссера. 
Æ «рæдуд» мæнæй уæд барст. 
Цæттæ адтæй 
цæттæ ’фсерау 
еци кизгæмæ мæ уарзт. 
Хоргин арв худтæй нæ сæрмæ. 
Муди тæф хаста уæлдæф. 
Хуми зонгæ гъар сæр-сæрмæ 
берæгъау кодтон хæлæф. 
Кизгæ иссæй тункъурросдæр, 
лигъз сурхфазæдæр, хуæздæр. 
Æ цæститæ никки рохсдæр, 
æ сурх билтæ туппуздæр. 
Æз тæлфгæй 
дзурдтон цидæртæ, 
æнгустгæнгæй уотæ хуарз; 
нæ байгон кодтон мæ зæрдæ, 
нæ байгон кодтон мæ уарзт. 
Е дæр уарзтбæл неци загъта. 
Берæ æнзти ба уæддæр 
рæсугъддæртæй неке уагъта 
мæ зæрдæмæ хæстæгдæр... 
Сувæллонау æд рæстбæлдæ 
æрцудæй мæмæ кæун... 
Мæ уæраги сæртæбæл дин, 
мæ уарзон бæтман, лæуун. 

л. 
Дæ уарзт мин ци ’й, 
уарзтау ци мин дæ, 
уой нæ лæдæрдтæ хаттæй-хатт. 
Мæнæн уисæ ку нифс, 
ку ниндæ, 
ку ба гурухсæ ’ма теххатт. 
Дæ уарзт адтæй мæнæн мæ уоли, 
хизта Уасгергийау зинтæй, 
æндæр зæрдесгæ ходæзмолæй 
’ма æндæр уарзти фæззиндæй. 
Раст ма мæ царди уотид 6а дæр 
æз нæ ракодтон æндæрæн, 
уæд нур, цума дæ æндæр кедæр, 
кæнис де знагау 
мæн дæрæн. 
Дæ уарзт адтæй, 
æй мин мæ уоли. 
Кæд царди фудтæй ресдзæнæн, 
уæддæр дæ фæрци нæ фудголи 
æз кардикомбæл есдзæнæн. 
Ци кæнис мин мæ хузистæй? 
Уомæ кæсдзæнæ, мæ бон, 
ду де ’мбаргæ сау цæститæй? 
Нур цихузи æууæндон? 
О, фæлтау мин царди хæрди, 
царди урдгути уæлнад 
дæ альбоми нæ, — дæ зæрди 
ду ку ’скæнисæ бунат. 
20 3аказ.Чг1685 
305 

Донæхсинцъæ 
Фæлмæнæй донæхсинцъæ ку ’ркъолæ ’й 
и куройни мухцурти сæрмæ. 
уорæд донмæ кæсуй нæ никъолгæй, 
игъосуй перни зари гъæрмæ. 
Хори дæр еци дон — æ дингæсæн, 
къæвдай ба си ’й никки идзулддæр. 
Куд уарзондæр æма фулдæр кæсуй, — 
дон цæуй æ зæрдæмæ фулдæр. 
Æрæнбалди уæнгитæ æрцæнцæ 
æ дзигготæ и донмæ, æма 
æ цæсгон, æ лигъз фаст сæр, æ цæнгтæ 
уинуй дони, айдæни цума. 
Сабур донæн æцæг æхсицгон æй 
фæлмæн зарау сифтæрти сæр-сæр. 
Уæд æхсинцъæ дони ирд цæсгонæй 
куд исеса цъæх арвмæ æ сæр. 
♦>♦><♦ 
Ду дæ тухгин. Уæлдай дин нæ ’й: 
фæнди мæ фарсмæ уай æноси, 
фæнди идарди уай мæнæй, 
мæ уарзт, мæ маст æма мæ уосæ. 
Ес æндæр рауæн куст дæуæн. 
Дæуæн уордигки дæ зæрдтæгтæй 
иссæй мæ цардмæ зин цæуæн, 
цума мæмæ нæййес фæндæгтæ. 
Мæнбæл ескети нæ фæрсис, 
пъисмо не ’рветис зæрдидзагæй, 
мæнæн мисхал дæр нæ тæрсис 
стонгæй, уазалæй, фудæзнагæй. 

/*■ 
*& 
Уати не имисис ду мæ ба, 
кæнгæй ратолæ ’ма батолæ; 
нæ дин нинхъирдтæ уй дæ баз, 
не ’суй сурх дæр дæ уорс уадолæ. 
Æза æхсæвти нæ хуссун, 
кæнун ратолæ ’ма батолæ, 
катайæй хедæвдулд исун, 
исуй сурх зинг мæ сау уадолæ 
♦♦♦ 
Хуарз зудтон, зин дин адтайдæ 
мæн хузæни уосæ ун, 
нæ фæндагбæл ке бадтайдæ 
хъалдæр равгæбæл æрхун. 
Зундцохау дæ ке бауарзтон, 
куд райгас уни цибæл, 
уомæ гæсгæ баримахстон 
еци равгæ æз дæубæл. 
Раст цума ми фæттарстайсæ 
’ма мæ фæтки фудæнæн 
ду æндæри бауарзтайсæ, 
уарзт иссайсæ æндæрæн. 
Æз цума де ’ной иссайнæ 
æнæ тохæнгарз тугъдон, 
æнæ исæнхæст нисайнæ, 
кенæ æнæзинг курдон. 
Æз загътон, ме ’нварс цæудзæнæ. 
Куд зæрдтагдæр æмбæлццон, 
фæндаггагау дех кæндзæнæ 
царди цийнæ ’ма æнцон. 
307 

^ 
*ч 
Айнæг хонх 
Айнæг хонх снæхстæй цъæх мегъти, 
арв æ сæрбæл исиста 
’ма йе ’ндонхуз хириз тегътæй 
надмæ кæсуй æвзистау. 
Пихсæй æмбæрзт арф цъæх коми 
Ирæф заруй мæстгунæй: 
кенæ уарзти федар соми, 
кенæ кæуй æрхунæй. 
Æнгъæлдзауи сæргубурæй 
надмæ бунмæ къех кæсуй. 
Æ дæлæрмтти здухст дзугурæй 
мегъæ сагъæсау лæсуй... 
Куд бауарзта рæсугъд кизги, 
еунæг цардау, еунæг хатт... 
Уой нура кæнуй имисгæ 
æд амонд æма теххатт. 
Кизгæ ахид уорс гогойни 
аци надбæл дон хаста. 
Сахъ бæгъатæр фæрсæнцойнæй 
уой гъæуай кæнун уарзта. 
Ирæзтæй æ бæлд æ уарзтмæ, 
æхуæдæг дæр ирæзтæй 
’ма хонх фестгæй хорискастмæ 
арвбæл усхъæй исхуæстæй. 
Асæй мегъти ислæгарста, 
мегътæй дæр фæцæй уæлдæр, 

фал фурберæ ке бауарзта, 
уой нæ фæууидта уæддæр. 
Надмæ кæсуй æнæнцойнæй 
æд æхсæвæ, æдæ бон, 
цума бабæй æд гогойнæ 
фæззиндзæнæй æ уарзон. 
Дæ хъурихатт 
Дæ азæлдæй зир-зиргæнгæй, 
уарзт раргонау дин зæгъун, 
дæ рохс уарзт æма æууæнки 
дессаг бæстæмæ тæхун. 
Листæг цаути гъæр феронх ун 
зæрдæй азæлгæ зæлтæй, 
ме ’нæнецибæл фембохун 
ме ’цæг зунд æма зæрдæй. 
Раст цума зæлти пæррæсти 
æз ратайун æцæгæй, 
фулдæр бауарзон нæ бæстæ, 
цард райдайун нæуæгæй. 
Ку нигъгъос уис, зæрди арфи, 
гъе, уæддæр цæрис нæргæ. 
Фал цума рахауй арвæй 
хонхи тегътæмæ цæргæс. 
♦♦♦ 
Бæргæ тæлфагæ æнæгæдзæй 
мæхе исунмæ ду гъавтай, 
бæргæ стъæлфагæ æрмункъæдзæй 
хатгай ме ’рмункъæдзæ тавтай. 
Мæнмæ ду кастæ бор фæззæги 
тиллæг нæ раттæг гæлст хумау... 

у2^ 
*Ч 
Адтæй йе уарзт æви гузавæ, 
æз æй нурмæти нæ зонун: 
некæд фегъустæй дæ унаффæ, 
гъудæй мæ алци амонун. 
Адтæ бустæги æнæфæндæ 
ду де ’нæхъари фæлмæнæй 
æма нæ алли къахдзæфæн дæр 
кодтай идарддæр ду мæнæй. 
Н’ адтæй дæ зæрди хори гъартæ, 
къæвда, йе кенæ арви гъæр. 
Æма райевгъудтæ тæссармæ 
листæг сæлфунæгау уæддæр... 
♦♦♦ 
Куд сабур дæ, куд æнцад дæ, 
уорс дзæгъар тæрних сурх гъог! 
Дæ цæстити æрттивдадæ 
æй зундгин æма рæсог. 
Ка дæ даруй, ка дæ ’рсæрфуй, 
ка дæ радоцуй хуæздæр, 
еци бæзгин саудæр æрфуг 
радауй фæлмæн дæ сæр. 
Еци еунæг тасæ — уасæн 
æ фæхъау дæн æрмæстдæр. 
Фал мæ уарзтмæ ку нæ тасуй, 
ку нæ кæнуй кæсгæ дæр. 
Ку дæ доца, уæд мæ бæсти 
æ уорс къибилай уæлгъос 
ду растæрæ æ уорс бæрзæй 
кенæ æ тумбул сурх рос. 

Уæ къæрæзгитæн сæ рази 
ислæудтæй тута бæласæ. 
Кустмæ рацæуис æ рæзти, — 
дæ фæсте кæсуй ’дзинæг; 
æрæздæхис кустфæлмæстæй, — 
сифтæй базмæлуй цæрдæг. 
Расæрфис ин æ фалдзостæ, 
æ аууони сбади ’нцад. 
Гæр, 
æ сифтæ æнæ ’ргъосæй 
ку кæнунцæ мæргъти цагъд! 
Цъæх мæйрохс æма мæйдари 
дæумæ медæмæ кæсуй. 
Ду фунæй кæнис авари, 
е сæумæмæ нæ хуссуй. 
Æз ку не ’фсæрми кæнинæ, 
уæд уæ размæ 
тутайау 
бон æррохсмæ дæр лæууинæ, 
зæрдæ реуи куд тайа. 
♦♦♦ 
Нæ фæсмæрун, нæ дин зонун 
дæ муггаг æма дæ ном. 
Рохс бæлд 6а мæ дæумæ хонуй, 
цума ин дæн сувæллон. 
Листæг кæсун дæ фæстети 
дæ фæдбæл цæугæй гъæрзун; 
дæу раййафунгъон дуйнети 
ку не ’суа мае бон — тæрсун. 

ч&* 
*Ч 
Нæ кæсис мæмæ фæстæмæ, 
мæ къахгъæрмæ нæ лæууис. 
Фал, ка ’й зонуй, дæ зæрдæмæ 
æрмæст еунæг мæн хæссис. 
Дæ дууæ бидей æфсарми 
фæлмæн тилдмæ сонт кæнун, 
цума кедæр æхгæд дуармæ 
æдонуг цæфау лæуун. 
♦♦♦ 
Хæзнидон цæуй фæлхъæзгæ, 
ком æ сатæгæй æхснуй. 
Билгæрæнттæбæл æ уæзгæ 
финкæхуз сæххæтт æхсуй. 
Æй сахуарди ивулагæ. 
Æй гъæддзау лæгау тухгин. 
Æй мæйрохси идзулагæ, 
фæндурдзæгъдæгау цъухгин. 
Ирæфбæл кæми фембалдæй, 
уоми фæууагъта æ ком. 
Уоми æ цудæй фехалдæй, — 
ранихъулдæй си æ ном. 
Ирæфбæл æхе ’рбатохуй 
æ сæнторс цæнгтæй æнгон. 
Никки тагъддæр æй фентъохуй 
уой æндиуд цуди æ дон. 
Раст уоййау мæбæл фембалдтæ. 
Дæ исон мæбæл сбастай, 
дæ муггаги ном фехалдтай, 
мæ муггаги ном райстай. 

^* 
*&> 
Дæу уарзтонцæ, беретæ уарзтонцæ. 
А дунейбæл дессагдæр амонд, 
’ма æцæг изæдбæл дæу барстонцæ, 
сæхе ба дин хастонцæ нивонд. 
Æнæййевгæ зæрдæй ке уарзтонцæ, 
дæу æрмæст ке уарзтонцæ, уомæй 
рæсугъддæр, амондгундæр кодтонцæ, 
ирæзтæнцæ дæ уарзт, дæ номæй. 
Ка дæ уарзтæй иссæй стур бæгъатæр, 
ка — устур ахургонд, ка — тæхæг, 
ка — мæрдтæй мæлгæ уоди здахагæ, 
ка — поэт, ка — нæ зæлтæ зæгъæг. 
Фал еу давæг æмæ æдзæсгондæр 
миндзæсгомгин сайагæ зæрдхуар; 
раст цума рагацау ихæсгондæй, 
исхудта дæ æхе ’стур æрдхуард. 
’Ма æрмæст еци марг, еци давæг 
дæу æрмæст æ лигъздзурдæй тавта 
’ма, цума еу пъолцйагæн хъæдавæ, 
мæнкъæйгай дæ æхемæ давта. 
Æ цагъар ди скодта фудракондæй, 
ракодта дæ уарзгутæй хецæн, 
басайдта дæ фиццаг дæ амондæй, 
радавта дæ уæдта дæхецæй. 
Фуррæсугъдти æз дæр берæ уарзтон, 
фæгъгъæла, фæссонт уни уæнгæ. 
Еунæгей дæр уарзтæй нæ басастон, 
фал фестинæ се ’лгъагдæр уæнгæл. 
313 

Мæ рæстуарзтæй алке фæттæрсидæ, 
цума адтæн цæугæ, хуæцгæ нез. 
Алкедæр мæ мулкбæл æрфæрсидæ, 
райдаидæ тæссæй мæцгæ рез. 
Мендæуогътæн раст ма сæ хъизон дæр 
сæ машинæ æма сæ фус дæр. 
Уидæ уарзтæй берæ фуруарзондæр, 
цити кадæй берæ игъустдæр. 
Мæ рæстуарзтæй сæхе фехсиуонцæ, 
уогæй мулкæн æррæстæ нивонд. 
'Ма æрмæст æцæг мулк ериуонцæ. 
Исуиуонцæ æрмæст æнамонд. 
Мæнæн дæр уæд хуæздæр нæ фæууидæ 
сæ амондæй мæ уарзти амонд. 
Уарзт мæ реуи мастау ниллæууидæ, 
’ма исуинæ гъæрзагæ фурсонт. 
Рахауинæ м’ амонд, мæ уарзонæй 
æд тæрегъæд, æд гъигæ, æд маст. 
Æ парашют кæмæн нæ райгон уй, 
уой хузæн фæтътъæпп уинæ æваст. 
Дзæгъæл куй 
Стур базари фæдздзæгъæл æй 
æ хецауæй тургъи куй. 
Æнгъæлдзауæй, фурмæтъæлæй 
агоруй æма кæуй. 
Бауайуй мæгур еуемæ, 
исæсмотуй, 
хæлæфæй, 
байвæд, фездæхуй иннемæ, 
цума давæги цæфæй. 
Кæсун ба сæмæ не ’ндеуй, 
стур æфсæрми си кæнуй. 
314 

Уарзт нæбал цæуй æ реуи — 
ставд цæстисугтæй кæлуй. 
Æрцудтæ æндæрмæ, æма ци? 
Дæ цард, де ’нæнеци, дæ ном 
стухтай барæуадзæ хъумаци, 
æнод сугъзæрийнау æнгом. 
Дæ сæр мæ гæдзæбæл ма телæ. 
Мæхе ниууорамгæй, нæ дæн 
нæдæр æууæндагæ Отелло, 
нæдæр ба Онегин дæуæн. 
Нæ цард кæд дæ фæрци не ’сеу æй, — 
нæ дæн дæ басайди евгет: 
саулагъз, фæлмæнзæрдæ биццеуæй 
скодтай тухгинзæрдæ поэт. 
Уæд куд раздахтайнæ ме ’хсайдæй, 
куд дин ракъуæрдтайнæ мæ сæр? 
Мæ уарзт тухгиндæр æй нæ сайдæй, 
дæ рæсугъддзийнадæй — лæгдæр! 
♦♦♦ 
Рæстæг мин исæййивта 
мæ хузæ æрмæстдæр. 
фал ми ирд ци æрттивта — 
фиццагау æй уæддæр. 
Мæ сæнтсау къæбæлдзуг сæр 
фестун кодта сæнт уорс, 
мæ фестад — берæ ’ндзугдæр, 
мæ къæрцгъос ба — бæзгъос. 
Лæмбунæгдæр — мæ фезмæлд, 
сагъæсхуздæр — мæ худт, 

уазалдæрхуз — мæ фембæлд, 
арæхстгайдæр — мæ цуд... 
Мæн зудта рафæлевун, 
фал уæддæр мæ уарзон 
адæмбæл исæййевун 
мæн нæ бацæй æ бон. 
♦♦♦ 
Ма ходетæ, ма, кизгуттæ, 
мæ нинкъардбæл уотæ ’ргон: 
бауарзтон æз сау æрфгутæ, 
сау цæститæ, уорс цæсгон. 
Йе райста мæнæй мæ зæрдæ, 
мæ ниххудт æма фæндæ. 
Мæн нæбал гъæуй æндæртæ, 
фал кæд уомæн ес æндæр? 
Фæнди семон еугурхуæсти, 
фæнди хумæ æхсæдон, 
фæнди ба цурхон игуæстæ — 
цæстæбæл гьазуй фæндон. 
Ку фæззаруй малгъ мæйрохси, 
ку фæккæнуй дон сур-сур, 
уайуй гъеуæддæр мæ гъоси 
мæ уарзони фæлмæн дзурд. 
Еу уæ гъазти мæ рæсугъдмæ 
базаретæ-ма фæлмæн. 
Æ цæститæмæ, æ худтмæ 
уæ аууонæй кæсдзæнæн. 
Адæмæн ду дæхе сасодзæ, 
стур артау дæ кæронмæ фæссодзæ — 
сæ амондæн æма хуæздæрæн. — 
Нæ мин ес æндæр хузи цæрæн. 

с4 
ИРИКÆ 

Мæ гъæу 
Дæумæ цал хатти æриздæхун, 
скæун уал хатти фурцийнæй, 
цума туххæй æма зинæй 
зæнхæй и хормæ исцæйтæхун. 
Ами байрæзтæн мæ фæндон 
рæстод, косагæ дзилли астæу. 
Амонд мæ сæрмæ мæнмæ кастæй, 
цума ме ’дарддæр федæнбон. 
Æнæзийнадæ коммæгæс 
адтæн нæ алли хестæрæн дæр, 
’ма мæ худтонцæ ’рмæст цæргæс 
сæ магоса дæр, сæ сæрæн дæр. 
Уæд дæуæй райстон фиццаг хатт 
рæзæ бæлæсти зæрдихатт. 
Гъигæй æ фæрци искæдзос ун, 
æрдзæн æ дзурдтæ æригъосун. 
Уинун æхсицгæ аллихатт 
дæ рохс бæлæсти зæрдихатт 
дæ гъар гъæунгти, дæ фингтæбæл, 
дæ уорс къоборти тæвингтæбæл. 
Æма дæ хæццæ кæд æнгæс 
фæуун дæ еци зæрдихаттæй, 
уæд мæхе схонун, уæд, цæргæс 
стур зæрди бозæй, æвæлхаттæй. 

^ 
*ч 
Дигорон æфсийни зар 
А дуйней дæ царди некæд зардтай 
дæ катай, дæ цийнæ ’ма дæ уарзт. — 
Гæр, æдта, ци схъоди сæ ниввардтай 
æд кæдзос бæлдтитæ ’ма æд маст? 
Нæ зардтай æнхъуæти хумæ ’хсæдгæй, 
нартихуар бæтманмæ тонгæй дæр; 
къæлмæгæй курестæ бæтгæ-бæтгæй, 
дæ амонд комкоммæ зонгæй дæр. 
Нæ зардтай æскъæти уæ гъог доцгæй, 
дон хæсгæй зумæги сæумигон; 
уæ цирагъ уæ къæси исасодзгæй, 
æхсæвæр байвæргæй, уæлцигон. 
Нæ зардтай ке фæнди фæстаг бони, 
кæцифæнди бæрæгбони дæр, — 
имисгæй æхсицгæ дæ уарзони, — 
Гæр, æдта, не ’сзарисæ уæддæр! 
Бæлæуау, ду уомæ ратæхисæ, — 
дæ уарзтæй содзидæ уонæхсар. 
«Уарзун дæу», — зæрдесгæ ин зæгъисæ. — 
Ду бабæй куд адтæ æнæ зар? 
Гæр, æдта, ци коми баримахстай, 
налмасау, дæ зæрдæ, дæ фуруарзт? 
Кæд и ’гъдау, — дæ зæрди сæ ниййахстай? 
Кæмидæр кæд æнцæ арф æмбарзт? 
320 

,-* 
Мæ изæд, ме ’фсарæ, мæ уайсадгæ, 
мæхуæдæг æрæги иссердтон 
еци зар, мæ зæрдæ дæуæн ратгæй, 
судæймард — куд хуæрдæ ’ма ирд дон. 
Нæ, дæ зар нимæхсти нæ ниууагъд æй, 
нæ нæруй зæрдесгæ дæ хъурæй. 
Æрмæстдæр, ка ’й зонуй, дæ рацагъди ’й, 
ма ’й кæнис дæ дзоргæ фæндурæй. 
Фæндурæй цъухгин дæ æцæгæйдæр, — 
Дæу æрцагъд фегъосгæй, мадзора 
искафуй æ уати еунæгæй дæр, 
кенæдта нинкъард уй, уосгорау. 
Мæнæн 6а ’й цифæнди фæндурдзагъдæй 
зинаргъдæр де ’нæлхæнгæ хъазар 
«Дæ бон хуарз», дæ еци фæлмæн загъдæй, — 
зæрдтагондæр, адгиндæр, нæ зар. 
Фæззæг 
Дæн фæззæги æнæ азум 
Уорс тиллæг æма фæндтæй. 
Уомæ гæсгæ ’й фулдæр уарзун 
анзи иннæ афæнттæй. 
Фæууазал æй, фæттæнæг æй, 
фенæсум æй цæугæдон: 
лæг си еци цъеубæгънæгæй 
нæ рартайдзæй æ фæндон. 
Сæумæраги дзицци бога — 
хæрæмегъæ исбуруй, — 
æнæ фиййау фусти дзогау, 
дзæхæрати æристуй. 
213аказ№1685 

^ 
*ч 
Хускъæ хъæлнæгъ фæттарбун æй, — 
искурес унмæ бæллуй, 
уорс æфсерæ зæрдибунæй 
уорс нæмгутæй идзулуй. 
Дзелкъордзауæни хæтунцæ 
фонсæргъæуттæ гъæдрæбун, — 
уотæ адгин мерс кæнунцæ, — 
æрцæудзæй дæмæ хуæрун. 
Фæззæг мæмæ æ ес-беси 
æвзонг мадæ фæккæсуй, — 
раст цума мин æ гъæбеси 
анздзуд биццеу æрхæссуй. 
Мæ музæ 
Куд æхсицгæ ’ма куд гъæугæ 
уидæ не ’мбæлд алкæддæр! 
Зæрдибунæй æнæскæугæй, 
нæ финсинæ рæнгъæ дæр. 
Хорискастмæ нæ хъæртидæ 
нæ дзубандитæн рæстæг. 
Бон уайтагъддæр æрхъæртидæ, 
куд зеууон æма хæстæг. 
Фæууарзондæр дæ мæ мадæ, 
мæ косагæдæр фидæй, 
мæ лимæн æма ме ’рвадæй, — 
стурдæр амæндти бидæй. 
Мæ сæнтсау сæр иссæнторс æй, 
æ къæбæлдзуг ба — уолæн, 
уæддæр еци нæ кæдзосдæр 
фиццаг уарзт нæййес молæн. 
322 

*& 
Уæддæр арт цæфсуй мæ зæрди, 
цæстисугтæй дæн гъæздуг. 
Хуарз, æма нæ царди хæрди 
ан кæронмæ еузæрдуг. 
Ду мин уо, æма мæ къохти ’й 
æригони разæнгард, 
ме ’лтæмæнади стур тохи 
уæлæскъуæлхт æма уæлцард! 
Мæхемæ 
Æцæг цард æцæгдæрæй æвдесæ. 
Лæги ном уæлæрвтæмæ исесæ, — 
æдзæстуарзтæ æма хамасхуартæн 
сæ хуссæг куд фæлледза мæтæй, 
уарунгарти æма саумæйдарти 
дæ фæсте куд гъузонцæ знæтæй. 
Куд æхсонцæ дæубæл фуддæр фаутæ, 
фуддæр хахур æма фуддæр даутæ. 
Разæй дин куд содзонцæ дæ хедтæ, 
куд содзонцæ уони дæ фæсте; 
куд тæронцæ дæу ба дæс фæстей 
къурццæвæнмæ... Æндæр цæй поэт дæ? 
Куд кæнонцæ дæубæл сосæг цауæн 
сæ цæстуингæй æма урзацауæй. 
Артмæ дин куд гæлдзонцæ дæ неттæ, 
дæ цæсгон куд æхсонцæ фæттæй, 
куд хæтонцæ бæхти цæфхæттæй 
дæ цæсгонбæл... Æндæр цæй поэт дæ! 
323 

^ 
*ч 
Мабал мæ хонетæ поэт: 
поэт Иристони фегадæ ’й, — 
фесавдæй цума æ келбет, 
цума рамардта рæстдзийнадæ. 
Ка ’й зонуй, нæ тох æппæлуни 
уидта æ лæггадæ, æ бон: 
ка ’й зонуй, æ царди кæрон 
уидта рæстдзийнадæ финсуни. 
Едзгæй æ гъудити дзелкъортæ, 
фæцæй кæд æ цардæй дзæгъæл 
æма æ абстракций бæркъотæ 
адтæй гениалон æнгъæл. 
Ка ’й зонуй, нæ ургтæ нифтуди 
уæнгæ фургустити, гъиггаг 
рæстæги мæститæ сæ цуди 
не ’нгъалдта поэзий аккаг. 
Æма кæми гъудæй нимбохун, 
уоми уæридадæ зардта: 
нæ зин кæми гъудæй нинтъохун, 
уоми ’й нæ билтæбæл дардта. 
Æма кæд уотæ ’й æ лæггадæ, 
уæд нин нæ кæддæри æрдхуард 
ку ’рхаста æхуæдæг йе ’гадæ, 
йе ’лгъаг къахбæлцæугæ дзухъмард. 
Фæлтау кæцифæнди афони 
ку ниййауигътайдæ æхе, — 
æ зин зудтаййанæ абони, — 
куд лæг, — худтаййанæ ’й нæхе. 
324 

1& 
Дзотти Лазæр 
Фудæзнагæй æфхуæрд уодти лазæ 
кæндзæнæй фудæзнаги æнод. 
Дæу бабæй имисун, Дзотти Лазæр, 
’Ма бабæй исунгæг æй мæ уод. 
Никкудтæн еунæгæй мæ уæлстъолæ. 
Цæстисугтæ кæлунцæ — лæуун. 
Раст цума Дур-Дурæй, уæ рæсткъолæй 
æригъустæй дæ мади кæун. 
Еу лæг 6а ивулд дони æхе 
багæлста еунæг сомбæл гъæргæнгæ, 
’ма ибæл алли бон дæр нæхе 
радиойæй кæнунцæ гъарæнгæ. 
Ду дæхе багæлстай дæ фæлладæй 
пулемети зингæхсгæ цъухбæл. 
Сомбæл нæ, фал нæхе сæрæн адæм 
’ма нæхе Фидибæсти сæрбæл. 
Ивулд дон фæлласта и тæпподи, 
ранихъулдæй сомбæл фæрæтау, 
Дæу тогæй ба ферхуæстæй, фейнод æй 
фашистон пулемет мæлæтау. 
Цидæр адтæй дæумæ хуарздзийнадæй: 
рæстзæрдæй, хуæрзæгьдауæй, зундæй, 
лæгдзийнадæй, æхсарæдзийнадæй, — 
адæмæн сæ равардтай бунтæй. 
Цидæр адтæй дæумæ исуйнагæй: 
киндзæхсæвæ, стур цийнæ, амонд, — 
дæ кизгуттæ лæгмæ дæттуйнагæй, 
дæ лæхъуæнтæ уосæ коруйнагæй, — 
адæмæн æрхастай сæ нивонд. 
325 

ч2к ^ 
Зунд кæнуй хъурми хæццæ æмхæццæ, 
ку фæббадуй мæ хъури дзурд дæр. 
Зин мин æй, ке фæммардæй дæ хæццæ 
дæ фурт дæр, ’ма дæ фурти фурт дæр. 
Дæ уодау дæ фескъуæлхт æнæ лазæ ’й. 
Дзиллæ боз æй уæхæн æскъуæлхтæй, 
нæ федауй раст цард æнæ Лазæр, 
куд Кавказ æнæ уорссæр хуæнхтæй. 
Уæд нæ нифс уорс хонхау æнæзмæлгæ, 
ма ’ринкъард уæд гъарæнги гъæрбæл 
кæд мæлæн уарзон дзилли сæрбæл, 
уæд кæнæн æрмæстдæр æнæмæлгæ. 
Ци кæнон ма, куд цæрон ма? 
Уод къарцау иссæй унгæг. 
Мæйи скастæй мæн æрбонмæ 
нæбал ахæссуй хуссæг. 
Цидæр рæсугъд, цидæр изæд, 
цидæр лæфинхуз базуг 
алли сæумæ, алли изæр 
мæ цæститæбæл гъазуй. 
Ци зæрдесгæ ’й, ци, æ тавгæ 
зæрдæ змæлди уæнгæ раст, 
зæрдæлвасгæ ’ма æ гъавгæ 
сау цæстити æрбакаст. 
Нæ фæсмæрун, нæ уинун æй, 
уомæн неци лæдæрун. 
Фал цума мæн æ цæрунæй 
æрмæст е кæнуй цæрун. 
326 

^ 
^Эу 
Æнæмæлгæ комиссар 
Поэмæ 
Ци рауæн дæ? Цардæн æ нæбали? 
Æви 6а ниффунæй дæ де ’гьали? 
Дæ ристæй дзорун дæр нæ фæрази. 
Дæ цæстæбæл æппун неци гъазуй. 
Нæ, не ймисис æлгъистæ цъемоси 
дæ еунæг дæ зæрдтаг рæсугъд уоси, 
дæ кизгуттæ æма дæ биццеути, 
куд зуймон къадобæл тæхгæцъеути. 
Нæ сæрæн комиссар, æрискъетæ, 
ниббериндзæ, де ’сæвдбæл нихходæ, — 
æрбакæнæ гъар кæрцæ, гъар ходæ, 
бæттæнтæй æрбалвасæ де ’ркъетæ! 
Куд фе ’ронх дæ: æмпурсти агъоммæ 
гъизт гъардта æстгутæмæ комкоммæ, 
Тог и гъар бауæрбæл нæбал хъæрттæй, 
ту ’рхауидæ метмæ ехи къæрттæй. 
Мети хæццæ дунгæ отæ зустæй 
хъæпæнтæй æринбарзта уæ дустæ, 
уæ усхъитæ, уæ реутæ, уæ ходтæ. 
Хуарз, æма нæ судæнцæ уæ одтæ. 
Уæд бардзурд æ рæсход зæрдихаттæй — 
ниннæрттæй дæ бæзгин хъурихаттæй: 
— Мæ фæсте — лæгæмпурстмæ, цæргæстæ!» 
Æд турса разæй уадтæ æдæрсгæ. 
Фал æрхаудтæ цæфæй, — дæ турса дæр. 
Исиста æй бæрзонд æндæр кадæр. 
Ма ’й хаста батальони разæй. 
Бацудæнцæ де ’мбæлттæ карзæй 
327 

че^ 
*ч 
«Сугъзæр сиуæ» райстайтæ гъæргæнгæ. 
Фелудта туруса, иæр-пæргæнгæ. 
Федудта уæлахезау сæ сæрмæ 
ма худта уæлахезти хуæздæрмæ. 
Фал ду ба мети рагъбæл байзадтæ, — 
æ фæстаг, æ мæлæти сахати 
адæймаги æ зунд ку ниууадзуй, 
раст уæхæн æнæристи мæрдадзи. 
Мети буни фæдтæ. Эх, æмадта, 
æхецæй дин лæгæт исамадта. 
Æрмæст тог, дæ сау тог æнæ гæдзæй 
нæ лæууй, нæ лæууй æгириддæр: 
æртадæй си и мет æнæ рæдзæй, 
гье уæдта исгьар æй и сигит дæр. 
Æ фæстаг гьинг зæнхи ку ниттадза, — 
æ бунати слæудзæй буни адзал. 
Кæмæ дзорæн? Ци ’й дауæг, ци ’й зæдмæ? 
Ка уайа мети буни нигæдмæ? 
'Ма мæлис тогведудæй отхари 
салд æстгути æма дæ салд цари. 
Еунæг дæр не ’рбауайдзæй дæ размæ 
дон радтунмæ, ести фæййагьазмæ, 
Дæу неке исесдзæй æ гъæбесмæ, 
неци хузи ра ’рветдзæй фæдесмæ. 
Дæ цард дæр, дæ мард дæр метагъоди 
хъоди æнцæ мæлæти асхъоди. 
328 

^ 
*&> 
*** 
Кæдмæ кæлдзæй дæ тог уæд, кæдмæти 
а зæнхæбæл отæ æнæ лæугæй? 
Æви дин æй отæ æнæгъæугæ? 
Кæд æма кæдæй кæлуй нурмæти? 
Кæлун ба райдæдта æригонæй, — 
ку сихуæрст дæ æма реуигонæй 
ку раскъардтай хезни хъали фустæ, 
ку нæ бадтæ æма ку нæ хустæ. 
Ку кæнисæ мæтæ дæ хуæрдæбæл, — 
сабийау мадæ фус ку бададтай, 
хъал ба дæу лæдзæгæй ку фæннадта, 
уæд фиццаг æркалдæй дæ зæрдæбæл. 
Дæ сау тог никкалдтай Бургустани, 
Пятигорски, Кæсæги, Баксани; 
Сорокин ку ’сфæлхæттæй не ’фсадбæл, 
ку лигъдæй фур тæссæй æвæд надбæл, 
ку æскъафта фургæнтти идзæгтæ 
хуæцæнгæрзтæ, мулкити хиццæгтæ; 
ку давта сугъзæрийнæ, æвзестæ, 
нæ адæми бæрзонд интерестæ, — 
уæд сурдтай æй, — хуардтай дæ къæнкъунтæ. 
уæд фæццæф æй коми дæ мæкъустæг. 
Дуккаг хатт дæ бæхæй уæд æрхаудтæ, 
дуккаг хатт тогведудæй фæццауд дæ. 
Æмадта нæ колхоз ку аразтай, 
гъе уæддæр ци нæ зин ниффæразтæй! — 
Фæскъумтæй дæ цъолбертæ æхстонцæ 
сæ нагантæ æма фæндзæхстонтæй. 
329 

чЕ^. 
*Ч 
*** 
Батальон тох æма нифс — æхсарæй 
æ «Сугъзæр сиуæбæл» æрфедар æй. 
Цæттæ кодта æхе æ нæуæгдæр 
бурститæмæ æ куст, æ гъудтæгтæй: 
Къæмæндирти еу къуар уазал дзоти 
имистонцæ уæд дæу, патриоти, — 
уæд фæцæнцæ цума зæрдгъæуагæ: 
нæ лæудтæй æ бунати сæ уагæ. 
Фæйнæг стъолбæл сбадгæй хъурмæйагæй, 
цæстисуг уорамгæй, еумæйагæй 
сау гæгъæдий бæсти ку фиистонцæ 
гъиги пъисм уарзон Иристонмæ. 
Ниффинстонцæ нæ Ири газетмæ, 
дзухъмардæй куд æрхаудтæ арф метмæ, 
куд æмбаргæ адтæ комиссарæй 
дæ хæлар зунд æма лæги хъарæй: 
куд кодтай сæ æцæг фиди гъомбæл 
фидибæстæ æма дзилли номбæл; 
куд худтай дæ фæсте дæ тугъдонти 
нæ рæстуод уæлахезмæ сугъд бонти; 
дæ дзурдæй нифсæфсес куд кодтонцæ, 
знагбæл 6а уæлахез куд кодтонцæ; 
они хæццæ фидау куд фæццардтæ, 
фидибæсти фæхъау куд фæммардтæ; 
дæ ном ба æниронх ке уодзæнæй, 
нæ дзиллæн нифси хонх ке уодзæнæй... 
ззо 

<*■ 
*& 
*** 
Нирризтæй сау хабарæй гъæубæстæ. 
Фæццæф æй фуразарæй муддзæстæ — 
дæ зæнæги хæссæг, сæ рæвдауæг, 
сæ фæткæмæ кæсæг, сæ идауæг. 
Никкудтæнцæ сабийтæ ’ндеуагæ, 
зæрдæскъунгæ унгæг æрдеуагæй. 
Дæ азар сæ уодбæл ниддæлгонмæ ’й, 
дæ колдуар гъæунгæмæ байгон æй. 
’Ма ибæл йах-йахгæнгæ цудæнцæ 
дæ синхонтæ — цæсгон æнæмбæрзтæй, 
сæ кæунмæ æрвтæ æскъудæнцæ, 
дæ хæдзарæн тудтонцæ æ фæрстæ. 
’ Ма цудæнцæ гъæуæн æ кæрæнттæй 
сау тугъдæй цæф уорс закъæ зæрæндтæ; 
сæ фурттæй айдагъæй ка байзадæй, 
сæ лæгтæй еудагъæй ка байзадæй, 
халонау еунæгæй ка байзадæй, 
еци ’фсинттæ æд уау, æд дæдадæй; 
’ма цудæнцæ кæугæй, хуæрзæвзонгæй, 
ка байзадæй тугъди æнæ цонгæй, 
рæнтти цавдæй се ’фснайд ревæд дустæ, — 
сæ кæунмæ зæнхæ куд нæ ’нкъустæй! 
Сабур цæугæй, кудтæнцæ йах — йахæй, — 
ка байзадæй тугъди æнæ къахæй — 
лæдзгутæбæл æнцойнæ лæхъуæнтæ. 
’ма ризтæнцæ цъæх арви фæтæнтæ. 
Ци нæ гъæуæй дæмæ æрцудæнцæ 
мæрддзогойни æма нæ кудтæнцæ? 
331 

’Ма кудтæнцæ дæубæл дæ зæрдтæгтæ, 
нæ уингæй цæстисугтæй мæрддзæгтæ; 
дæ реубæл дин, нæ фал дæ хузистбæл 
æвардтонцæ сæ къох зæрдæристæй. 
Æмбухтонцæ мæгур лист цæргутæ. 
Хæстæг хуæртæ, хуайгæй сæ уæргутæ, 
сæ дзигготæ, сæ ростæ тудтонцæ, 
сæ гъарæнги дæ ном æстудтонцæ. 
Дæу зудтонцæ адæм хуæрзгæнæгæй, 
фæлмæнзæрдæ рæстуод хумгæнæгæй. 
Ке хастай нæ косгути, не ’фсæдти, 
ахургæндти æма лæгигъæдти, 
министртæ æма секретарти, 
нæ сæрдартæ æма нæ хъайтарти, 
нæ давгути æма нæ бæрбæрти, 
бюрократти æма думæстæрти, 
еугур бæстæ хастай дæ тиллæгæй. 
’ма дæ сæр некæддæр æрниллæг æй. 
Кæд сагъæстæ кодтай, уæд еудагъæй 
æрмæстдæр дзиллæ ’ма бæсти сагъæс. 
*** 
Уæлмæрдтæмæ дæ мард нæ хастонцæ, — 
къудурон циртдзæвæнæн ластонцæ 
æнæ гуайæн ниллæг уæсуæрдуни 
сæ гьарæнгæ æма сæ гъæрзуни. 
Цирт дæр ма дин, æдта, нæ къахтонцæ, — 
æрмæст дин къудурон ниссагътонцæ. 
Ниффинстонцæ ибæл къумух кардæй, 
кæд райгурдтæ æма кæд фæммардтæ. 
332 

Зæрдæхъурмæ рохсаг дин загьтонцæ. 
Дæ колдуар æхгæдæй ниууагътонцæ. 
Ма иссæй седзæргæс уæд дæ уосæ, 
дæ сабийтæ — седзæртæ æносмæ. 
*** 
Дæ рæсугъд рист Асйат уæд фескъуæнхтæй, 
Зæрдфедар æй худтонцæ нæ хуæнхтæ. 
Йе цæмæй нæ мардайдæ æрхуни, — 
ефтигьд адтæй кустити уæрдуни. 
Хорискастæй мæйрохси искастмæ, 
раст цума æ зинтæй фæййервазтмæ, 
йе цудæй нартихуар æхсæдунмæ, 
ку картофбæл гобæттæ кæнунмæ, 
ку æфсертæ бæтманмæ сæттунмæ, 
ку хъæлнæгъ, ку цъæх хуасæ кæрдунмæ. 
Кусти уæзæ хаста кæддæриддæр. 
Уæсуæрдунæй ласта къæдæритæ. 
Дæу ци уарзтæй уарзта фæди-фæдмæ, — 
стур амондау хаста æ зæнæгмæ. 
Зæрдибунæй уарзта æ зæнæги. 
Хумафони хаста син кæрæги. 
Еу минкъи минкъийæй минкъидæрæй, 
еу минкин минкинæй минкиндæрæй 
уæхæн авд исуйнаг сувæллони 
йе хаста кæуйнаг фудæбонæй, 
æ лигъз дзурдæй æма æ рæвдудæй, 
нифсæвæрдæй æма зæрдидудæй. 
Дзиликъутæ æма барди 4нсадæй, 
цо, бафсадæ они æгæссæдæ! 

Æриздæхгæй кустæй фур фæлладæй, 
кустæгтæбæл зустæй догъи уадæй: 
æ бæдæлтти ’ртадта мæгьæлдонæй, 
сæ хъæппæлтæ ’хснадта фунукдонæй. 
Хаттæй хатт цъилингай нидæн рохсмæ 
катаййаг нæуæг бони ’рбарохсмæ, 
кæстæр фурти, мæгур, еци уозгæй, 
ку рæхæсгæ кæнидæ, ку ’мпъозгæ, 
бæлдидзагæй æма ристидзагæй, 
цæстисуг нихъуæргæй росидзагæн. 
Фæккодта тухфудтæй дæ хиститæ. 
Нæ цудæнцæ уæддæр æ риститæ. 
Неци хузи, мæгур, ниллæууидæ, — 
уæлмæрдтæмæ дæмæ фæццæуидæ. 
Къудуронбæл æхе ниттохидæ. 
Уодæскъунгæ уобæл æмбохидæ. 
Ци унгæг гъарæнгитæ кæнидæ! 
Циртдзæвæн цæстисугтæй нихснидæ. 
*** 
Сæуми цъæхæй æрлæудтæ уæ рази. 
Дæ хæдзарæ цума сæдæ анзи 
фиццаг хатт уæд уидтай, отæ тæлфтæ. 
И сифтæрти змæлдæй дæр æстъæлфтæ. 
Дæ катай нæбал кодтай фæразгæ, — 
бахуастай, тæлфгæ-тæлфгæй, къæразгæ. 
«Ка дæ, ка?» — Ниггупп кодта дæ зæрдæ. 
«Дуар бакæнæ.» — Загътай ’ма фæгъгъæр дæ. 
Тъæбæрттæй рауадæй бæгъæнвадæй, 
æнæфастæй æма мæрдивадæй. 

*& 
Ницъцъæхахста уæдта нидздзиназта, 
гьар цæнгтæй тæлфгæ реумæ нилваста; 
æ фæлмæн гъардзийнадæй, йе ’стухстæй 
хумæллæгау дæубæл исæздухстæй. 
Æ цæсгон рацавта дæ уæлхъури 
’ма кудтæй, хæкъурцгæнгæй, æ хъурмæ; 
’ма кудтæй фиццаг хатт æ фурцийнæй 
хорæмдух æмбесонди æфсийнæ. 
Дæ сабийти нæбал бафæсмардтай. 
Хъуритæй сæ, æдта, куд нæ мардтай! 
Фингæ дин æривардта: «Æстонг дæ. 
Ци æруагътай дæ сæр? Æнæ цонг дæ? 
Уотемæй дæ никки фулдæр уарздзйан. 
Алли зин дæр нура ниффæраздзйан. 
Æрмæстдæр нин, мæ хор, æнæнез уо. 
Уæлахезау, алкæд уæлахез уо. 
Мæнæ дессаг! — Мæрдтæй нин раздахтæ. 
Зæрбатугау нæхемæ ’рбатахтæ!..» 
*** 
Уæлдæр кадæ — тугъди санитарæн, 
Мæн м ’агъоди ка ’есердта гъизт тари, 
ордигæй мæ туххæйти ка ’слæта 
лазаретмæ йе ’рагъи ка ’схаста. 
Æфсæдтон дохтурæн — уæлдæр кадæ! — 
Зонунадæй æма лæгдзийнадæй 
мæлæтæй цардмæ мæн ка раздахта, 
Ма косунмæ, цæрунмæ ка ’стахта; 
335 

*♦* 
Ду, гъай-гъай, æ фингæбæл не ’сбадтæ. 
Уæлмæрдтæмæ, æдта, ци цурд уадтæ! 
Къудурон нæ кумдта æзмæлун дæр, — 
фæндæ ’й адтæй цума дæ мæлун дæр. 
Ниффедар æй, æдта, еци къолдзах, 
сæдæанздзуд бæрзонд хехгун толдзау. 
Дæ къелтæй дæ сор хед ку ракалдæй, — 
къудурон æ бунатæй фезмалдæй. 
Циртдзæвæн æрхастай дæ уæлусхъæ 
Отæ бозæй æма ’й отæ усхъæз 
еу къохæй ниффастай уæрдундони 
дæ дуккаг райгурæн иивгун бони. 
Дæ дессаг дуккаг царди райдайæн 
ке адтайдæ гъæубæсти пайдайæн, 
уой затътонцæ сæуми хорискаст дæр, 
нæ адæми тавгæ ходæндзаст дæр; 
Иуонуг багъудæй ракосартæн, 
дæ циртдзæвæн — кувди гур-гур артæн. 
Кæдæй нурмæ нæбал исæмбалдтæн 
дæ цæстити тавагæ сæццæ, 
дæ сæнтсау æнæдзоргæ тъæфалтæ 
’ма де ’рттевгæ цæсгони хæццæ. 
Æнæ уони мæ цард æвзудæй, 
Расугау фæдздзæгъæл дæн цъæхсæрти: 
агурдтон нифси морæ зудæй, 
куд æстонг сугъд кæрдзини къæбæртæ. 
336 

*& 
Дæу уинун нур зумæги! Тæмæс! — 
Гъизт зумæги мæнæ куд æрсæрдæ ’й! 
Хори тунæ фестадæй мæ зæрдæ. 
Кæми ’нгъæл дæ? — Мæ реуи æрмæст! 
Æмидолæ ’й мæ зæрди мæ хъаурæ. 
Цæй æнамонд, цæй фæткæ, цæй рун! — 
Рæстæг бабæй иссæй мæ дæлбарæ, 
никкидæр мæ ’рфæндадтæй цæрун! 
Тæлфгæ уод æртæфстæй касти гъарæй, 
мæ тавагæ таведзæ хуæрзконд. 
Æрмæст уарзтмæ цæуй стур æхсарæ, 
æрмæст уарзтмæ цæуй стур амонд. 
♦♦♦ 
Ма мин уо ду арвбæл стъалу — 
æй уазал æма идард. 
Нæ дæ фæндуй мæ нистъалун, — 
уо мæ уарзт æма мæ цард. 
Ку фæууис ме ’нварс, уæд стьалу 
нæ фæккæнуй зингæ дæр, 
Спички пиххит дæр не ’скалуй, 
нæ ’й фæккæнун уингæ дæр. 
Уотид мегъæ дæр нимбæрзуй 
тæккæ рохсдæр стъалуй дæр, — 
æнæхъаурæ уод нигъгъæрзуй, 
’ма æ фунук скалуй сæр. 
Арв æ тарæй уод æлхъевæд, 
талингæй кæнæд лæкъун, 
гъе уæддæр мæмæ ферттевис, — 
бæлвурддæрæй дæ уинун. 
22 3аказ№1685 
337 

ч&^. 
*ч 
Дæ цæстити байаргъуди 
фæууинун цума дæ цард: 
хуæздæр бонбæл арф нигьгъуди, 
дæ мæтæхуз æрæнкъард. 
Нæ базонун æз кæронмæ 
сæ нисан æма сæ цуд, — 
уæд исунцæ мин комкоммæ 
сосæг кадæ ’ма рæдуд. 
Стур æууæнкæ кадæ-радæй 
зæрди цæруй ’ма зуруй, 
фал дæ еци сосæгкадæй 
сау гурухсæ æвзуруй. 
Уарзт мин ду дæ, дæхуæдæг дæ, — 
æй римæхст дæр, æргон дæр: 
æй мин еци-еу рæстæги 
уæларвон дæр, зæнхон дæр. 
Мæ рæстадæй, мæ рæдудæй 
æцæг зæгъун дин уæддæр: 
мæнæн ду дæ, æрмæст ду дæ, 
мæ сайтан дæр, изæд дæр. 
Айсæдо 
Сæуæхседау æригон, 
даргъ æставд бид сау дзигго 
Айсæдо. 
Дæ цæстити тавгæ гьар 
бакодта мæ дæ уацар, 
Айсæдо. 
Мæ комкоммæ кæсгæ саг — 
Айсæдо. 
Мæ цæсгонмæ фæлгæсай, 
Айсæдо. 

Зæрдæрохсгæнæг цæсгон, 
мæ хæдзарæ дин игон, 
Айсæдо. 
Æнæ дæуæй — æнæ арт — 
æй уазал æма æнкъард, 
Айсæдо. 
Уарзгæ цийнæй дзи слæууай, 
Айсæдо. 
Хуарз æфсийнæ дзи фæууай, 
Айсæдо. 
Уодзæнæ мин авд фуртей 
мадæ-кадæ а дуйней, 
Айсæдо. 
Ку фæндури цагьд, ку зар 
нæ хæдзарæй игъуса, 
Айсæдо. 
Авд амондемæн сугъдæг 
Айсæдо. 
Æстæймаг уай дæхуæдæг, 
Айсæдо. 
Дæубæл мæ зæрдæ нæ ивтон, 
калдтон фурцийни цæстисугтæ. 
Æз дæу мæхемæ æлхъивтон, 
кодтон сонт батæ дæ уæргутæн. 
Ду ба, æвæдзи, исæндæр дæ... 
Дæхе æндæрмæ равардтай. 
Мæнбæл дæ зæрдæ ма дардтай, 
дæу ма ке ’схондзæнæн мæ зæрдæ. 
Мæнмæ фæззиндтæ бурдæнау. 
Адтæ хецау мæ бæлд, ме ’хсайди. 
Фал де ’веппайди фæззиндау, 
æндæ дæр радæ æвеппайди. 

♦♦♦ 
Нæ гъæунги æрдæмæ къæрæзти 
хуæдæнвæрстæ цъæхцæстæ бæлæстæ 
сæ сæнторс дзæгæргин къалеутæ 
хæдзæрттæмæ медæмæ гъарунцæ. 
Гъæу фестадæй æнцад рæсугъдадæ, 
гъæу кæнуй сæрзелагæ мудадæ, 
раст цума уалдзигон рæсугъд цъеутæ, — 
дзæгæргутæ сæхуæдтæ зарунцæ. 
Уарзт базмалдæй дæ хæццæ фенбалдæй 
’ма де ’нбалдæй мæ реуи райхалдæй, 
куд деденæг — хори фæлмæн гъарæй. 
Цъæх æрдзау, зæрдæ дæр цийни зарæй 
ку байдзаг æй уотæ æхсицгонæй: 
дæ арази ходуй дæ цæсгонæй, 
æнæ хор цæрунгъон ка нæбал æй, — 
еци уорс дзæгæргути цопалæ. 
Мæ уарзт 
Мæ уарзт, ци дæ æма ци нæ дæ? 
Мæ рист содзагæ зæрди арт, 
мæ нифс, мæ уоди лæгигъæдæ, 
м’ адæм, мæ бæстæ ’ма мæ цард. 
Ду дæ мæ царди зин фæлварæн, 
рохсмæ мæ бæлд æма æхсайд; 
ку фæди-фæдмæ зæрдæдарæн, 
ку — мæ расоми, ку — мæ сайд. 
Ду дæ мæ курмæ, мæ кæсийнæ, 
ку мæ мæсуг дæ, ку — азар; 
ку дæ мæ хъурмæ, ку — мæ цийнæ, 
ку — ме ’рдеуагæ, ку — мæ зар. 
340 

^ 
*& 
Æз ба дæуæй кодтон æфсæрми, 
цума фегадæ ’ма фудæй. 
Æз нæ хастон де ’ской мæ сæрмæ, 
’ма ахæст адтæ æвудæй. 
Дæу ка не ’взаруй зæрдихаттæй, — 
нæ ин раттинæ аттестат дæр, 
нæ ин раттинæ диплом дæр 
’ма адæймагæн æ ном дæр. 
Ка дин бавзаруй дæ хиццаг 
адгин уотхарæ ’ма æфсарæ, 
е уæд райгуруй æд æхсарæ, 
исуй æрмæст уæд адæймаг! 
Дæубæл мæлæтмæ нæ цæунцæ. 
’Сдæ растдзийнадау хуæрзеунæг. 
Дæубæл ордентæ нæ дæттунцæ: 
ду дæхуæдæг дæ хуæрзеуæг. 
Тунтау мæ кæнунцæ хъуритæ, 
тунтау мæ тавунцæ фæлмæн, 
игъал ми кæнунцæ гъудитæ 
де ’мбаргæ цæститæ. Цæмæн? 
Ку ’рцæуис хатгай мæ фалдзости, — 
гæзæмæ гъе уотæ бæлвурд 
рæсугъд расурх унцæ дæ ростæ, 
дæ хъури фæббадуй дæ дзурд. 
Хатгай сæ æндæрмæ не ’сесгæй, 
мæнбæл æртухсунцæ фæлмæн, 
цума къæбæлдзугсæр, зæрдесгæ, 
рæсугъд сау биццеу дæн дæуæн. 
341 

че^ 
^ч 
Цума дæн де ’сон æдæуагæ, 
æма мæ гъе уотæ рæстæй 
уинис зæрдæдзурд дæр уинагæ 
кæронмæ æууæнки цæстæй. 
Ферайуй мæ тог еци фицгæй, — 
цума нецибал лæдæрун, 
æма мæ æхсицгæ, æхсицгæ 
дæуæн æрфæндæуй цæрун. 
Фестадтæ мæ май ’ма мæ сæрдæ, 
идзулд хорискасти сæудар. — 
Цума æй мæ зæрди дæ зæрдæ, 
ду ба — æд æфсæрмæ — фæсдуар. 
Фондз сонети 
1 
Фæткæй, нивæй дæ зæрдæ бафæлладæй. 
Ес дин уосæ, ес дин уæдта зæнæг. 
Скъæрис размæ де ’рттевгæ тæхгæ «Ладæ», 
де ’цæг амонд, де ’хсицги хуæрзгæнæг. 
Да уат фæлуст хъæдавæ, æсгæлладæй. 
Пайдадæр куст — дæ нæдтæ лигъзгæнæг. 
Æрмæст уæддæр де ’схъалæй фæгъгъæла дæ: 
дæ мулк иссæй дæ фæткæ нигæнæг. 
Еу уод уæддæр дæ царди некæд уарзтай: 
еу лæг дæр дæу не ’схондзæй æ лимæн. 
Лимæнти ба хохолæгæй февгарстай, 
де ’нкъайи уарзт уæййаг иссæй дæуæн. 
Фудтæй, хинттæй абони исналмас дæ. 
Уарзтай? Некæд! — Ду адæймаг нæма сдæ! 
342 

2 
Мæн ду уарзти ма ’нгъæлæ мæгургор. 
Цума феце, — не ’рлæудзæнæн дæ дуармæ, 
дæумæ мæ лигъсти ревæд æрмттæ даргæй, 
цума мулкгор, гъе кенæдта зундгор. 
Фæндуй мæн ба, куд уарзгæ сонт уосгор: 
цæрæ дæ уарзт, дæ цийнæ, дæ уодхарæй: 
де ’мод цæргæй, уинæ дæ сæрмæ хор 
’ма-еу уæлдæф уолæфæ сæребарæй. 
Æрмæст, мæ хор, бадарæ зæрдæбæл: 
æз ку мæлон де ’ной, де ’нæ арази, 
уæддæр дæуæн не ’рхаудзæнæн дæ рази 
лигъстæмæ мæ уæраги сæртæбæл. 
Ду — æнæ уарзт — мæгурти гæвзукдæр, 
æз 6а — уарзæг — дуйнети гъæздугдæр. 
3 
Уæ над не ’руайуй донгæрæнтти, 
кæмтти, уæлхуæнхти, æгæрон 
арви æнæсгæрст цъæх фæтæнти, 
дæлдон, гъе кенæдта уæлдон. 
Дзилли зæрдæмæ уин мæ фæндтæ, 
над ку ниддаргъ æй хевæндон 
къæрцгъос редакторти æхсæнти, 
куд хуæнхти астæу цæугæдон. 
Арвау байгон æй стауæггадæн: 
къарццау нихгæд æй рæстдзийнадæн 
уæ над, ме ’мдзæфтæ. Ке дæмон? 
Уæ лæуд мæ дзилли зæрди дуармæ 
æй мæгургорау ревæд армæй, 
уогæй уæхуæдтæ адæмон. 

^ 
*ч 
4 
Кизгæ кæсæд æмбаргæ дæ хузистмæ: 
цума саби, — хебари идзулæд. 
Кæлæд цæхæр æ ходгæ сау цæститæй: 
æ цийнæ уорс цæсгонбæл ивулæд. 
Гъавгæй æ рос æ росæй рацæйдауæд. 
Туппуз билтæй дæ билтæн ба кæнæд: 
де ’нгаси зинг æ реумæ ниццæйхауæд, 
цийнæй, хицæй йе ’суолæвд æхгæнæд. 
Ду ба идард сахари. Дæумæ геуй, 
фал, æ зæрдау, цума тæлфис æ реуи. 
Ссирдтайдæ уарзт, — кæронмæ уæ хай уа! 
Йе ’ной нæййес æфсарæ, лæгдзийнадæ. 
Нæййес амонд: цард ба ревæд, æнадæ, — 
æлгъисти тифтирикъу тарст хайуан. 
5 
Дæуæн лæг ку исуидæ дæ цагъар, 
уæд Ацæмæз фестидæ уарзти гъарæй. 
Æ дзурд — цæрдод деденæги æвзарæ, 
кенæ цæнгæт рæстади уонæхсар. 
Æма уогæй кæронмæ æназар, 
дæ райстбæл тох кодтонцæ уодфедарæй 
æма, цума Хуцауи стур лæвар, 
дæубæл мæлæт истонцæ æназарæй. 
Ист мæсугау байгон дæ фæди-фæдмæ. 
Лæгæй нæбал арази нур хъайтар. 
Дæубæл нæбал кæнунцæ кади зар. 
Уарзон дæубæл нæбал цæуй мæлæтмæ. 
Ду мин — изæд, поэзий ба — мæ уоли, 
фал царди ба ду исдæ гъазæнгъолæ. 
344 

/*- 
*& 
Хуæздæр хуæрзтæ кæмæн фæддæн, 
зæрдибунæй ке уарзтон, — 
фуддæр фудтæ, содзгæ фæттæ, — 
æрмæст уонæй æвзурстон. 
Мæ фæсаууон мæ фудгоййæй 
’ма сæ кæнгæ имистæй 
нарæгдæр уидæ æрдойæй 
мæ рæстуод æма ристæй. 
Раст цума си масти дæнцæн 
æрцæуинæ фæсти хуаст. 
Уæддæр адæм адæм æнцæ, — 
мæн кодтонцæ рæсти уарзт. 
Ка мæ фаудта, е фæффауди ’й, 
ка къуæридæ мæ фæндаг, 
е фæснадмæ ку фæххауди ’й, 
мæ тæрегъæди фæндау. 
Знаги фау мæбæл не ’сбадтæй, 
фæнди бабæй æртæха. 
Еци рæстзæрдæй байзадтæн, 
сæуми цъæхи æртæхау. 
Дæуæн лимæнтæ некæд адтæй 
’ма некæд уодзæй, некæддæр, 
куд догъи уайун — уæрагбадтæн, 
куд дони ехбæл — цъæх сифтæр. 
Кæд уа лимæн, уæдта рæстæгмæ, 
фæууй куйтæмæ уотæ ’рмæст: 
лимæни цард — фиццаг æстæгмæ, 
уæдта хилæ æма фæххуæст. 
345 

Хатир никкæни ду алкæд 
дæ хуарз лимæни фæррæдудæн, 
æ сайд, йе схахур, æ фуддзурдæн, 
æ лæгдзийнадæн ба — некæд! 
Хатир никкæни уотæ ’ргомæй 
цъаммар, хахур æма фæлхæт 
давæг, цифæнди æдзæсгомæн, 
фал стур талантæн ба — некæд! 
Куддæр бавдесуй æ фиццагдæр 
æскъуæлхт нæ рази дæ лимæн, 
уæд кадгин фестуй адæмæн, 
дæуæн — цифæнди знагæй знагдæр. 
Æма уæдмæти ке фæффауис, 
’ма ке фелгъетис фуддæрæн, 
гъеуой гъæбесмæ бацæйхауис, 
исуис уайтæккæ æ лимæн. 
Зонæнгин ма зæрди гъæнæй 
зонæнгин гъæр никкæнæд: 
«Фидæ фурти ма нигæнæд, 
фурт æ фиди нигæнæд». 
Æй дуйней фæткæ фуркарз, 
’Ма ’й раст надбæл ка ниввæрдзæй? 
Кæдмæдæр цæра фурхуарз, — 
фудлæгъуз дæр уæдмæ цæрдзæй. 
346 

*& 
Базургин исдæ дæ зæруи? 
Ду æрзилдтæ, ду, хорбæл? — 
Басадзон æдта гъæдкъуæри 
Дууæ базури дорбæл. 
Æз арæх кæнун дæубæл дес: 
и лæгигъæдтæй царди хуми 
дæумæ бустæги неци ес, 
уæд куд райгурдтæ лæги хузи! 
Дæ зунд æрмæст хъилматæ амайагæ ’й, 
кæми ’й дæ хуарз? — Де ’гурци рамардæй. 
Ду дæ еумæ Сальери æма Яго. 
Æрмæст уонæй дæс хатти цъаммардæр! 
Фæндурдзæгъдæги сагъæс 
Кадæр цæгъдуй æ фæндурæй; 
гъазт искодта гъæунгæй. 
Мæ зæрдæ ба ниммæгур æй, 
æй мæ зæрдæ ба унгæг. 
Æрмæйрохс æй æрбабонмæ, 
æр мæ ахæссуй æрхун: 
неке хонуй æ уарзон мæн, 
’ма гъеуой туххæй кæун. 
347 

Æк 
Еу мæйрохси мæ цæсгонмæ 
неке кастæй цибæлæй, 
неке рацæуй донгонмæ 
мæ фæстети мæтъæлæй. 
Ку нæ фæдтæн сæ фудконддæр 
нæ рæсугъддæр кизгуттæн, 
хъоди кондау уæд хумгонди 
гæлст деденæгау куд дæн? 
Кусти ку дæн æцæг берæгъ, 
Сатана æма цъæх арт. 
Цæмæн фæдтæн уæд фæлери, 
нæ уосгортæй фур идард? 
Мæн æрцагъдбæл нæ дзæбæхтæй 
кæци, ка, нæ æнвæрса! 
Ка не ’ркæнуй æнгулдзæхтæ, 
ка нæ никкæнуй фæрсаг! 
Сосæг уарзт дæр ма раргом уй 
зæрди азæлгæ зæлтæй. 
Фал куд неке ниддæлгоммæ ’й 
мæ зæрдæбæл æ зæрдæй! 
Ку нæ зонун азум кæнун, 
ку нæ зонун фæлмæн ба; 
æз адæми уарзун кæнун, — 
куд неке уарзуй мæн 6а?.. 

С*6 
ИФС 

1986 анзи феврали 18 бони 
г. Дигорай 
Хъумдзæститæ. Лæкъæрдæ. Цъифæ. 
Къах гъæунги нæййес æрæвæрæн. 
Куд фæззæги æрхаугæ сифæ, 
къæхти бунæй асфальт фæццидæр æй. 
Нæ зиннуй цъифлæкъæрдæй нæ хед. 
Имонау синæрцæгъдгæй, гæццитæ 
унги хормæ тавунцæ сæхе, 
кадæр ба фæццæуй хæбæццитæй. 
Раст цума фæццæуис уарунбони 
æ тугур кæмæн тæдзуй, уæхæн 
æнæсæрфт фагусæйдзаг гъогдони, — 
рабадтæй мæ зæрдæбæл æрхæн. 
Æрдеуагæ кæнуй еу нихæсæй 
бензопила æхе лæгъузæн, 
гуфи уæнгæ цъифи ка ниххæссуй, 
раст уæхæн мотоцикли хузæн. 
Хамасхуартæ машинтти тæхунцæ, 
сæ гъуддагхуз цидæр хæлæфæй, 
мæнæн ба «Дæ бон хуарз», — разæгъунцæ 
сæ тæр-тæр, сæ бензини тæфæй. 
Уони ба нæ гъæуй нæ Дигори 
стæн киунугæ, Дигори æвзаг, 
нæ Дигори бæгъатæр истори... 
Сæ сæрмæ ’й нæ хæссунцæ хуæрзаг. 

чО^ 
&и 
Багъæуаги æнцæ нецизонæг, 
аййевади — гоби, фахъæра; 
фал уарзунцæ æрмæст нæ фезонæг, 
фал уарзунцæ æрмæст нæ арахъ. 
Кæд æрмæст давæггагæй цæрунцæ, 
кæд сæ цард зарæггаг æй, уæддæр 
зæнхи нафæ сæхе æнгъæлунцæ, — 
хæпполати хæссунцæ сæ сæр. 
Мæнæн ба кæд мæ цард фæззиндæр æй, — 
мæ мадау мин мæ гъæу уарзон æй, 
æ фагус дæр мæнæн цитгиндæр æй, 
æ машинттæ ка скъæруй, уонæй. 
Лæг 
Сæлфунæги цума арви гьæр, — 
лæг фесавдæй: 
гъизт зумæги цума цъæх сифтæр, — 
лæг фесавдæй. 
Зæрæстони цума цæугæдон, — 
лæг фесавдæй: 
сау зиндони цума бæрæгбон, — 
лæг фесавдæй. 
Лæг фесавдæй? — 
Нæбал ес сæребарæ ’ма уарзт: 
лæг фесавдæй? — 
Фуд — хецау, рæстдзийнадæ ба — карст. 
Лæг фесавдæй? 
Мæнгæ æнцæ ихæстæ ’ма ард: 
лæг фесавдæй? — 
Нæбал ес фидибæстæ ’ма цард. 
352 

^- 
*& 
Исмæстгун дæн мæ рæстæги, 
Мæ фæтки нихмæ æстун: 
дефицит иссæй бустæги 
цæстуарзон æма рæст ун. 
Мæ фурмæстæй исирайун: 
багъæуй нæ лæги сæр. 
Фал æ зини уой нимайун 
дефицит иссæй хъæбæр. 
Сойнæ ’ма сæкæр еуварси 
зинтæй ерис хеуонæй. — 
Силгоймаги берæ уарзун 
дефицитдæр æй уонæй. 
О, кæми дæ, сфæлдистадæ! — 
Циргъ поэмæ ’ма сонет! — 
Стихтæ финсгæй берæ адæм, 
дефицит иссæй поэт. 
Фæууæлдæр æй мулки хъарæ, 
царди нивæ — ниллæгдæр. 
Дефицит ку ’суй æфсарæ, — 
дефицит исуй лæг дæр. 
Лирикон балладæ мæ еу 
киунугæбæл 
Киунугæ къохфинстæй 
уæхæн фурт фæууй, 
кæци нæма сдзоруй дуйнемæ 
æма æ къæхтæбæл 
нæма фæццæуй 
авари еу фарсæй иннемæ. 
23 3аказ№1685 
353 

чЕ^ 
*Ч 
Фестуй мухургондæй 
мингæйтти æфсад 
æма бараггенæй хебари, 
зундгин хæдзаронау 
æ фæндæ, æ бадт 
фæууй кæцифæнди хæдзари. 
Уæдта нæхецæй дæр 
исуй тухгиндæр. 
Зæруæ нæ фæззонуй æ карæ. 
Æма ’й æ кæстæрмæ 
æмбаргæ кæстæр 
радтуй, куд, æгьдау, куд æфсарæ. 
...О, куд зæрдæдзоргæй 
æма куд тухстæй 
сластон мæ киунугæ сахармæ 
мухур никкæнунмæ 
газети тухтæй 
мæ зæрди æрдигки дæларми. 
Загъта рауагъдади 
редактор мæнæн: 
— Ами дигоронау финститæ 
нæ ’нцæ, нæ, нимади, — 
мухур нæ кæнæн. 
Уинун, дæ зин фæтки инсти дæ... 
Уогæй æ рæуæнттæ 
æвинст тæрхонау, 
мæ фæндæ не ’рдардта ругæмæ: 
— Къохфинст æрбахæссæ 
кæдзос иронау. 
Кæд нæ, — дæ дзубанди — дунгæмæ. 
Кенæ æндæр хузи 
бавзарæ мадта, — 
фиццагмæ бацо æхсицгонæй. 
Дæуæн æнæмæнгæ 

^ь 
*& 
кæд барæ радта, 
уæд над и мухурмæ райгон æй. 
Хъæбæр туххæй-фудти 
бахаудтæн бæрзонд 
фиццаг секретармæ æмбæлдмæ. 
Цудтæн сурх горцъебæл, 
цума мæ амонд 
æма мæ цæстуингæ стур бæлдмæ. 
Мæнæн исистадæй. 
Æ къохист — æнгон, 
фæлмæн — æ табедзæ, æ уасæ. 
Хизтон æ унаффæ 
æма æ тæрхон, 
куд цæф-исдзæбæхæн — æ хуасæ. 
Е ба æрбакастæй 
ме ’нгасмæ, æма 
æ гъар ходæзмолæ райвадæй, 
цума мæ дæлармæй 
фелвастон хъæма, — 
зустæй æ бунатæй фестадæй. 
Цума паддзахади 
тæссаг фудгæнæг, — 
бадтæн æ комкоммæ æмбаргæ, 
е 6а, куд уæлбарæ 
къæрцгъос судгæнæг, 
кодта мæ фудраконд æвзаргæ. 
— Цæмæннæ не ’сахур 
кæнис иронау? — 
Дууæ институтти ку фæдтæ! 
Ниууадзæ Дигорæ, 
æма ирд бонау, 
исуонцæ мухурмæ дæ нæдтæ. 
— Финсуй дигорон 
дигоронау æрмæст 
355 

уæдта уруссагау, — загътон ин, — 
уой хуарз лæдæрунцæ 
не ’гъдауæй æнхæст, 
зундæй æнæнхæст дæр абони. 
Уидтон, æ зæрдæмæ 
уотæ фæццудтæн, 
æма æ зир-зирæй не ’нцадæй. 
Æз ба мæ медбилти 
мæхеми худтæн. 
Е ба нæуæгæй исистадæй. 
— Финсæ кæрзиронау 
æма дин — мухур. 
Зæгъун дин æнæ дузæрдугæй: 
Куд нæ фæууиндзæнæ, 
лæхъуæн, дæ мæкъур, 
уотæ — дæ дигорон киунугæ. 
...Арви цъæх ирдадæй, 
мудгун уæлдæфæй 
идзулд горæтæгти унæрмæ, 
цума райервазтæн 
фæсонти цæфæй, — 
æрдæн мæхе кеми хуæздæрмæ. 
Гъæуй æй Дигори 
сæнтуорс нартихуар, 
нæ бор сугъзæрийнæ мæнæуæ, 
нæ уорс сæкæр картоф, 
нæ бор хъæбæрхуар, 
нæ фонси хезнитæ, нæ нæуæ. 
Гъæуй нæ уорс сæкæр, 
гъæуй нæ халсар, 
нæ фид, нæ хъаймагъæй ист сойнæ: 
нигки æхсицгондæр 
гъæуй нæ хъазар 
рист къохти, рист къæхти фæллойнæ. 

Æрмæст æи нæ зунди 
куст ба нæ гьæуй. 
Нæ ’й гъæуй, йе ’сæвдау, не ’взаг 
æма фудæзнагау, 
æ нихмæ цæуй. 
Уотæ кæд кодта фудæзнаг дæр!? 
Цъаммар фудгæнæги 
æфтуйгæ незау, 
фуд-зунд, æдзæстуарзон диктатор 
æрмæст æ хевастæй 
рансудта не ’взаг 
газеттæ, Дигори скъолатæй. 
Нур æй нæ зæрдити 
иссæй маруйнаг, 
цума æ уйнаги, æ хори 
мадæн æ губуни. 
Уæхæн фудæзнаг 
махæн нæма адтæй историй. 
Æфсадæн фенгъезуй 
фæстæмæ здæхун 
тухгин багъæуаги рæстæгмæ. 
Æз ба ку бахаудтæн, 
цума æнæзунд, 
мæ хорх æлвасагæ скъæппæгмæ. 
Æвзаг зæрди дуар æй. 
Фал дуар æхгæд æй. 
Цума ’хгæд мæсуги æнæхсти 
æз нур æризадтæн 
æнæ нигæдæй 
ме ’гади мæлæти бæрнæхсти. 

^ 
*ч 
Ма мæ уарзæ æппун, 
мæ рæстзæрдæ æдули исхонæ. 
Куд ивайун дæубæл, 
уой ме ’сонæн исхонæ тæссаг. 
Ке фæнди дæр бауарзæ 
æма ’й медæггоммæ æрхонæ, — 
мæнмæ гъе нæ кæсуй, 
нæ кæсуй æгириддæр дессаг. 
Фал мæнæн æй дессаг: 
дæу æрмæст уотæ уарзгæй фурберæ, 
æрмæстдæр æнæ дæу 
нецæбæл ке нимайун мæ цард: 
ке ’й мæнæн æмбесонд 
мæ инæфгæ, мæ гъæрзгæ уæхери, 
бæласау зундгин ке ’й 
мæ гъудитæгæнагæ æнкъард. 
Фал мæнæн æй дессаг: 
дæу æрмæст уотæ уарзгæй фурберæ, 
дæумæ бæлгæй, мæ цард 
ке ’й соцъа æдзæстуарзтæй æртæст: 
ке ’й ме ’нкъард æхсицгон, 
зæрдæйесгæ — мæ еци уæхери, 
гъе дуйней ке ’й мæхе 
устурдæр лæгдзийнадæ æрмæст. 
Æз дæн десгæнагæ 
Æз дæн десгæнагæ царди алцæбæл дæр. 
Æй цард æхуæдæг дæр дессæгти дессаг. 
Хезун нæуæг дестæ æма нæуæг бæлдæ, 
цума тухст æфсийнæ — дзоллаг æд уорсаг. 
Соцъа, мæн æстаугæй, хæрдмæ ку фæххауй, 
ку цид исфæлхæтуй йе ’цæгбæл йе ’взаг, 

^ 
Гъæунги фенбæлгæй, хецау ку цид райсуй 
мæ къох, ку исуй нин нæ зин æмбесаг, — 
цума мæрдти бæстæй æваст æригас уй, 
уæд мæмæ фæккæсуй æнахур дессаг. 
Æдзох мæ ка ’ппæлдтæй æгас Иристонбæл, 
гъе мæ ку исхонуй кæронмæ йе ’знаг, 
знагау ку фæххæтуй къæхтæй мæ цæсгонбæл, 
уæд мæмæ фæккæсуй æнахур дессаг. 
Цъифкал æнæ хахур æма æнæ фауæй 
мæ ном ку феронх уй еу бон ес-бесау, — 
ку ’сун сæребарæ æма æнæ дауæ, 
уæд мæмæ фæккæсуй æнахур дессаг. 
Дуйне ку фæххонун æппун æнæ хахур, 
рæстзæрдæ, тæнзæрдæ, цума гъæди саг, 
уарзт си ку фæххонун уодтæн сæ хъалагъур, — 
мæхе фæххонунцæ æнахур дессаг. 
Уарзондзийнадæ 
Ку ни пеллон артау, ку ни тухгин уадау, 
ку ни ивулд донау цæуй: 
зундæй, лæгигъæдæй, цума рæзи адау, 
бæрзонд исцæттæмæ тæруй. 
Æрмæст уарзгæ-уарзгæй исуæн имисагæ, 
цума нæ Хуцауи исконд. 
Исуæн гениалон хуæздæр фæлдесагæ, 
амонд аразагæ амонд. 
Фал уарзт адæймагау, æр, цид, æрхæндæг уй, 
уæдта æрзæронд уй лæгау: 
артау æрцæйтар уй, донау æртæнæг уй 
æма æринцайуй дунгау. 

Нæ уарзт нæхе хæццæ æ еци æрттивди 
зæруæмæ уодау нæ цæруй, 
уæддæр лæгдзийнадау фæстаг исæййивди 
нимайундзийнадæ æруй. 
Сау цилауи 
Фæззæг æрцæгъдуй ин рæзау æ сифтæртæ, 
цæмæй æ бæгънæгæй ма уа фурæфсæрмæ, — 
уотæ ’й исфæлундуй æ метæй зумæг, — 
цилауи рафтауй цума дзæгæрæг. 
Уалдзæги думгити æ мет ку ратайуй, 
кизгау гъар къæвдати æхе ку рартайуй, — 
сæнтуорс дзæгæрæгæй æма сифтæрæй 
ковуй алкæмæн дæр уæздан æ сæрæй. 
Сæнтсау сæнæфсерау бабæй куд æрзадæй! 
Рæзæ ку фестадæй. Мудау ци хуæрзадæ ’й! 
Лæуун нæ фæразуй. Уæзæй фурфæлладау 
æма æмбесонди рæзæй куд æрбада! 
Уæззау таст къадотæй дзоруй кауи сæрти: 
— Бæлццон, дæ фусун дæн, — зæронд дæ, кæстæр дæ, — 
м’ аууони исбадæ. Мæнæ мæ бæркадæй 
ду дæр исахуадæ, дæхе си бафсадæ. 
Æ тæтондзийнадæй цума мæнæ аци 
цилауи бæласæ мæнæн æй мæ Дацци, — 
мæ месин, мæ хурхæ, мæ цигъд, мæ губорæ, 
м ’аргъæуттæ, мæ фунтæ, мæ сабий Дигорæ. 
360 

^ 
*& 
Хуæрдæ — хъазар, хъæппæл — хъазар. 
Уонæй хъазардæр ба — ниуæстæ. 
Æдта кумæ цæуис, мæ бæстæ, — 
ку мæ баууилдта дæ азар. 
Хъазар — хæдзарæ исамайун, 
хъазар — фæндон цæрун фæрнæй, 
хъазар — лимæни банимайун, 
лæг ба капекки аргъ дæр нæ ’й. 
Лæгæн кæми нæййес мæрддзæстæ 
цъасæ капекки кадæ дæр, 
уоми нæййес мин фидибæстæ, 
нæййес ниййерæг адæм дæр. 
Кармен 
Уарзтай? Некæд! Дæ кондмæ агъудæнцæ 
ку æфсæддон, ку — бери, ку — хуймон. 
Дæумæ, цума с ’амондмæ уæд цудæнцæ, — 
фæлкъуæрт — сæ еу, фæлкъуæрт — иннæ, руймон. 
Æма алке фæлкъуæртмæ, еци ходгæй, 
цъирдтай сæ тог æма кодтай ревæд 
’ма æрвистай æндæмæ æнæ уодтæй. 
Ду н’адтæ уарзт, фал фонси уарзт гъе уæд. 
Нура стур уарзт, уодау, кæми фесавдæй, 
уоми дæуæй дзиуарæ искиндæй. 
Сæттис уони кæронмæ дæ ракавдæй, 
де ’хæлд æма де ’нæфсæрмæ уиндæй. 
Æй лæги уарзт Хуцауи рохсбæл барст, 
Æма ’й некæд раййафдзæй фонси уарзт. 
361 

^ 
*ч 
Некумæ кæнун хæлæф 
Æз кумæ тундзон, мæгур, 
кумæ уайон фæдесонæй? 
Æзинæй фуддæр мæ нур, 
мæ нурæй фуддæр — ме ’сон æй. 
Æз кумæ тундзон, мæгур, 
кумæ уайон фæдесонæй? — 
Æнæуод кæд æй мæ нур, 
æнæуоддæр кæд ме ’сон æй. 
Уарзт кæми нæййес, уордæмæ 
нæ фæндæуй мæн цæун, 
уомæ гæсгæ зæруæрдæмæ 
размæ цæугæй, искæун. 
Исревæд æнцæ хизинтæ, 
нæбал ес ми нифси цъиртт. 
Мæ фæсте æрмæст мæ зинтæ, 
разæй 6а — æрмæст мæ цирт. 
Æнахур бæлд 
Куд æууелуй силгоймаги 
еу дессаги фуди рун: 
фæндæуй æй нæлгоймаг ун, 
нæлгоймагау 6а — цæрун. 
Рагацау мин ма никкотæ, — 
ци нæ дессæгтæ цæуй! — 
Ракъуæрдта нин æ дзигготæ, — 
гъуд кæнун сæ нæ гъæуй? 
Никкодта нин лæги ходæ, 
скодта джинси ’ма курæт. 
Нæ проспектбæл æнæходгæй 
рафецауй нæ изæд. 

Никкæсунцæ ’ймæ биццеутæ, 
а ци маргъ æй æцæгæй? 
Нæдæр цæсгон, нæдæр — реутæ, 
нæдæр къилдун... Кæд лæг æй. 
Фæццæй кæнуй уæхæн къахдзæф, 
уæхæн къохти тилд ин ес, — 
еске цæстæ цума скъахдзæй, — 
сау рæсугъд нæ, фал — асес. 
Тарæрфугæй æ цæститæ 
фуруазал æма сæнтуорс, 
фут кæнунцæ сæ мæститæ, — 
сау рæсугъд нæ, фал — боксер! 
Цо, исесæ цæмæдесæй 
дæ гъæбеси уæхæн уаргь! — 
Фæлледздзæнæ æ фæдесæй, 
искæндзæй дин уæхæн аргъ. 
Уæхæнбæл мин, цо, бауодæ, 
барæвдауæ ’й, ба, гъæугæй. 
Фæнди дзорæ, фæнди ходæ, — 
æрмæстдæр ибæл кæугæ ’й. 
Цаутæй цохи нæ изайун, 
ба дин кастæн сæрдигон: 
ке райдайдзæй лæг дæр зайун 
силгоймагау рæхги бон. 
Мæ ниссагъæси сахати 
фæццæйтæрсун хаттæй-хатт, 
ма рансонæд патриархати 
æ бунатæй матриархат... 
Ци нæ уинæн ес ме ’носи? 
Куд нæ бауа лæг нæлæг? — 
Æхсæвæй уодзæй дæ уосæ, 
бонæй ба уодзæй дæ лæг! 

чО^ 
*К 
Ци не ййевуй, ци, абони? 
Æ ивдтити æной ма 
силгоймаги дæр, ка ’й зонуй, 
æрцæйгъудæй силгоймаг? 
Нуриккон æфсийнæ 
Исдессаг æй, ис, æфсийнæ: 
нæ ’й æ лæг æлдар, уæддæр 
æнгъæлуй æхе æхсийнæ, 
фулдæр хæтти ба — уæлдæр. 
Пайда гæнгæй мах æнбарæй, 
гириз гæнгæй рæстæгбæл: 
нæ хæдзари исæлдар æй, — 
уæлахез фæцæй лæгбæл. 
Тъохи уосæ æ хæдзаргæс, — 
кæд æ хæццæ ’й цæруйнаг, — 
нæдæр си кæнуй æндзаргæ, 
нæдæр ести хуæруйнаг. 
Ресторани æнæ мела 
ес фидгун æма æхцин, 
уæд æхецæн цæмæ згела 
сæри нез æма стур зин? 
Æрбадавуй æ буфетæй 
гæгъæдий тухт цигъди къæрт, 
дзол æма кило къанфеттæ, 
никкæнуй сæ стъолбæл пъæрт. 
Тъох ин есуй берæ пенси, 
Тъох ин косгæ дæр кæнуй, 
уæддæр уосæ ниффæдес уй, 
æнигъосгæ гъæр кæнуй. 

Бакодта ибæл идонæ, 
искодта ибæл бæхбадт: 
лæги цард нæ, фал — зиндонæ, 
хуцаубон нæ, фал — сабат. 
Тъох ба бурстмæ батальонтæ 
инсæйанздзудæй худта: 
цæхæр уогæй æ тугъдонтæ, 
знаги федæрттæ тудта. 
Ни-ура, цид, кæниуонцæ 
æ цæргæстæ æ фæдбæл, 
стур уæлахез фæууиуонцæ 
фудæзнагбæл, мæлæтбæл. 
Гъе нур ба ин карз къамандæ 
ку фæккæнуй хуæдхуæцæг, 
раст цума ин ести банди 
къохмæ бахаудтæй æцæг. 
Раст цума дин фæззундцох ун, 
уæхæн бон скæнуй мæнбæл, — 
æ тæрегъæдæй нимбохун 
мæ* бæгъатæр лимæнбæл. 
Зæнхæмæ 
Адæм дæ фæрци æмбæлунцæ 
æнцон æма зинбæл, уæд ма 
дæубæл бафтуйунбæл цума 
ци цардамондæй фæббæллунцæ! 
Кæд алцæмæй дæр дæн æфсес, 
кæд æз мæ барæ некæд цæрун, 
уæддæр бустæги нæ лæдæрун, 
дæубæл бафтуйæни циййес. 
365 

Ч&. 
*Ч 
Фæнди раст лæг, 
фæнди цъаммар 
йеу бон æ кири ку радаргъ уй, 
уæд нин æнбойни исзинаргъ уй, 
куд пахампар æма хæлар. 
Цума нæ райсис еске марди, — 
студæй уæларвмæ исесæн, 
цума ’й æ кири ести парти 
кенæ цæдесмæ фæййесæн. 
Кæд ка нæ бафтудæй дæубæл? 
Циртæй уæлæмæ ка раздахтæй? 
Æндæр къоримæ ка фæттахтæй, 
кенæ байзадæй уæлæбæл? 
Цæрæн ирæзгæ, 
рæдуйæн 
мах дæ уæлзæнхæ æзмæнст цардæй 
æма кæд фæнди æрмæст мардæй 
æрмæст дæхебæл æфтуйæн. 
Куд базонай мæ зæрди уæхерæ, 
мæ катай, мæ фæдестæ, мæ тарст? 
Фæккудтæн æз дæубæл хъæбæр берæ, 
фæццудæй цæстисугтæй мæ уарзт. 
Еци ставд фуррæсог гъæр фæрдгутæй 
ниттадайдæ къæйнаг ех дæр ма, 
къæдзæх дæр си фæцайдæ æрдгутæ, 
æ къæхтæмæ кæлгæй æфсæрмау. 
Мæ зæрдæй нæтгæ дзурд мин не ’гъосис — 
Ци кæнон? Кæд мæ зæрдæ ’й фæдес, 
мæ зин уарзт, мæ лæггадæ ме ’носи, — 
мæнмæ кæд устурдæр мулк нæййес. 
366 

Нæ райстай еци зæрдæ лæвари 
зæрдæй стурдæр лæвар ба кæмес? 
Æма ма мин байзадæй азари 
дæ бунтон сайæггадау дæ нон. 
♦♦♦ 
Цæрун не ’нгъезуй содзгæ мастæй, 
’ма ходуйнаг дæр æй лæгæн, 
дæ хуарз гъуддæгтæ, дæ фуруарзтæй 
цитæ ма скæнæ дæ дзиллæн. 
Моторти тагьд æма нискъодти 
уæддæр еу гъуди тавуй мæн: 
ес ма мæгуртæ, мæ лимæн, 
ес æхседарфау содзгæ уодтæ. 
Фал æхседарфау нæ хуссунцæ, 
некæд исуогæй, цид, цагъар, — 
къæйнаг уазали дæр хæссунцæ 
сæ æнæмæлгæ нифси гъар. 
Фæткæн йе ’гъатир, æ тузмæг 
уазал думгитæ, гъизт зумæг 
махмæ цæунцæ гъизт цæгатæй; 
дзилли лæгдæрти цард æхсун, 
стур рæстдзийнадæ нимæхсун 
махмæ цæунцæ гъизт цæгатæй, 
æнæ æфсарæ, æнæ ’гъдау, 
Хуцауи бæсти ба хецау 
махмæ цæунцæ гъизт цæгатæй. 
Уæу, ку нæбал ан нæ сæрæн, 
æцæгæлонау ку цæрæн, 
иссæй нæ бæстæ æмдзæрæн, 
уæд кумæ ледзæн гъизт цæгатæй?! 
367 

Бæрзæ 
Хор æй фæййарауй, думгитæ нæмунцæ: 
ехæй æ дзæгæрæг, æ сифтæ ’ркæлунцæ, 
арви ниггæрæхтæ æма ниццæфæй 
æй е æнæйергъæв, уæхæн идæф æй. 
Зумæги думгитæй, соцъа фудуазалтæй, 
бурдæнти нинниуди гъизгæ фудадзалтæй, 
зæнхæй æд уедæгтæ стундæй и бæрзæн 
нæййес æрримæхсæн æма æмбæрзæн. 
Фæтки нидздзæхститæ æма фæгъгъизтитæй, 
цъифкали фудхахур, соцъай æлгъиститæй 
ку дæн æнæйергъæв æз дæр бæласау. 
Поэти зин фæткæ, дон дæ фæлласа! 
Ескæд дæ уод кафта? Кафтонцæ ’рмæст дæ реутæ, 
де ’взестæ ’ма æрхи фæрдгути æмæзмæлд, 
де ’нæфсæрмæ къилдун, дæ ходгæ цæсти къеутæ, 
де ’гон тæнгъæзтæ ’ма дзигготи æрихæлд. 
фæхъхъел-фæхъхъел кодтай даргъ пъолций 
думæггæгтæ, 
фегон-фегон кодтай де ’рхихуз тæтæт агъд: 
æрттевгæ ’ма къæл-къæл кодтонцæ дæ дæндæгтæ, 
зилдтæ, кинау, ку ба, зелæн дунгау, ду тагъд. 
Фал нæ кафта дæ уод, — фестадæй е дæ зæнхæ. 
Æма ибæл кафтай æма къæхтæй цавтай, 
æма къæхтæй надтай, цума адтæй фудæнхæ, 
цума ’й бунтон нийнод кæнунмæ ду гъавтай. 
Е ба дæуæй кæддæр де ’нодæй ку фæттахтæй, 
фал хуарз, æма дæумæ е некæдбал раздахтæй. 
368 

*& 
Æнæ уосæ лæги зар 
Сдæн дессаги фурхеваст, 
сабур денгизи хузæн. 
Хуарзæн раттинæ мæ уарзт, — 
нæ дæттун æй лæгъузæн. 
Кæмæ бахицæ кæнон, 
ке рæстцардмæ бабæллон, 
зар кæбæл скæнон æцæг, 
нæбал ес нур уæхæн лæг. 
Нæ фæндуй мæ хахур ун, 
козбау ун мæ нæ фæндуй. 
Æппæлунбæл ахур ун 
нæ бауарзта мæ фæндур. 
Кæмæ хуасæ, кæмæ нез, 
сæ игъауги мæ ’нсæндуй. 
Рæсугъд уосæ кæмæн ес, 
уомæй дæр мæ нæ фæндуй. 
Нæ фæндуй мæ гъæздуг ун, 
нæ фæндуй мæ мæгур ун, 
’ма цума дæн бугурун, 
фудæй фуддæрмæ гурун. 
Рæстзæрдæ 
Минкъий фуддзийнадæй райрайун, — 
райсæфуй ме ’рсабур гæнæн. 
Рæстадæ агорун райдайун; — 
гъай-гъай, зин цæрæн æй мæнæн. 
Давун æгирид нæ ’й мæ тоги, — 
йе ’знагæй æзнагдæр æз дæн 
æма нæ давгути стур доги 
хъæбæр зин цæрæн æй мæнæн. 
24 3аказ№1685 369 

У&^ 
*Ч 
Еске рафæлевæ, уой бæсти 
нивæн байагордзæн ингæн 
æма мæ фæлхатти стур бæсти 
хъæбæр зин цæрæн æй мæнæн. 
Хецауи не ’стаун æ рази, 
не ’стаун æмбурди æхсæн 
æма мæхецæй дæн арази, 
уæддæр зин цæрæн æй мæнæн. 
Цъухтæ некæд хастон хецаумæ, 
гæртан нæ лæвардтон лихстæн 
æма хицæ кæнун ме ’гъдаумæ, 
уæддæр зин цæрæн æй мæнæн. 
Лæгæн некæд райстон æ нæдтæ, 
гъигæ некæд хастон лæгæн, — 
цума фæндаггонтæн се ’зæд дæн, — 
уæддæр зин цæрæн æй мæнæн. 
Рæстзæрдæ, тæрегъæдгæнагæ, 
æз дæн фæлмæнзæрдæ æстæн, 
цæрун изæдау æдæуагæ, 
уæддæр зин цæрæн æй мæнæн. 
Ду бадтæ берети гъæбести, 
уæддæр изæдау дæ рæсугъд. 
Æй ма рæвдауагæ, зæрдесгæ 
еци уодидзагæй дæ дзурд. 
Кæлуй уоди тунтæ де ’нгасæй, 
кæлуй уодæгасæй цæхæр, 
æма си дзухъмарди райгас ун, 
райгас ун кæндзæнæ нур дæр. 

Цæуис паддзахуосау æдæрсгæ, 
цума дæхуæдæг дæ стур уарзт, — 
федауцæ æма æнæнвæрсгæ, 
цума фæткæ дæр æй дæу карст, 
Уарзтайнæ æз дæу цæмæдесæй, 
адтайсæ мæ зæрди фæтæг, 
фал мæ дæ евгъуди гъæбестæ 
дæумæ нæ уагътонцæ хæстæг. 
Ду берæ берети хиццаг дæ, 
берети æмбойни æмбай. 
Мæнæн ду фæткъуй хуæрæццаг дæ, 
еске сæни авги уæлдай. 
Уотæ рæсугъд кизгæ адтæ, — 
рæсугъдтæн истай сæ над, — 
уарзæг уодти бæддау бадтæ, 
уоми цудтæ сурх сæнау. 
Фæгъгъæла æнцæ уосгортæ 
дæ фæккаст æма уиндæй: 
ис дин æнцæ мæгургортæ, — 
æздахтай сæ дæ ниндæй. 
Ци амондгун игурд адтæ! 
Ниви нæдтæ дин — игон. 
Рохс сæнттæбæл ходгæ хаттæ, 
куд кæрдæгбæл сæумигон. 
Дæ сæдемæй нивæнгъæлæй 
еунæгæн исдæ æнкъай. 
Нур дæ бæлдæ фæдздзæгъæл æй, 
дæ нивæй фæдтæ тæргай. 

Ч&. 
*Ч 
Уæ бийнонтæн уæ хæдзарæ 
æй æхсæни æмдзæрæн, — 
раст ибæл мæстæй бандзарæ 
уæ синхæнтти хуæздæрæн. 
Мæйгæйттæй æй нæ бафснаис, 
нæ кæнис си хуæруйнаг: 
æндæр рауæн сæни ’ртаис 
дæ евгъуд æма уйнаг. 
Ракæсайтæ, уæ фалдзоси 
ка ’й уæ цардмæ ба бæллæг? 
Ра ди уадæй номбæл уосæ, 
ра си уадæй номбæл лæг. 
Бафæнзтайтæ уæ фудголи: 
еу иннемæн æй фудгол, — 
фулдæр уарзис дæ хуæзголи, 
уарзондæр ин — æ хуæзгол. 
'Ма хæлхъой-хæлхъой æноси 
еу гъуддаг мин æй гъулæг: 
рæсугъд не ’суй рæсугъд уосæ, 
рæсугъд лæхъуæн — рæсугъд лæг. 
Цæмæн фæдтæн уотæ æнæхъарæ, 
дæу феронх ун ку нæ ’й, ку, мæ бон! 
Нæ мæ уадзис æппун мæхе барæ, 
куд фæндуй мæ, уотæ — мæ фæндон. 
372 

^. 
*& 
Нæ лæууис мæ бонхуарзмæ, мæ гъæрмæ, 
нæ гъæуй мæ рæстзæрдæ, мæ уарзт, 
гъеуæд дæу цæмæн хæссун мæ сæрмæ, 
ци ’й де ’нод, ехгæнагæ рахаст? 
О, байгъосæд уарзтмæ мæ гъæла сæр, 
’ма еу бони еци мæстгунæй, 
раст цума æд уедæгтæ бæласæ, 
дæу истонæ мæ зæрди бунæй. 
Фал мæ зæрдæ цæуй фудæрдæмæ: 
куд æнгондæр дæ уарзт æхгæнис, 
уотæ арфдæр цæуис мæ зæрдæмæ, 
уотæ мин æхсицгондæр кæнис. 
♦♦♦ 
Дæумæ бабæй уарзтидзагæй 
æнгъæлдзау зæрдæй кæсун. 
Дæ бакаст мин ци хиццаг æй, — 
сугъзæрийнау æй хæссун. 
Тухгин цæфæй фургузавæн 
куд æхсицгæ ’й дони хъуртт: 
раст уоййау мин — дæ хъæдавæ, 
дæ уодæй идзаг исдзурд. 
Дзорæ мин дæ гъаст, дæ бæлдæ, — 
цидæриддæр дæ фæндуй, — 
федар дарунцæ мæ зæрдæ, 
зæрдæ сæбæл æууæндуй. 
Сæ гъургъахъбæл, сæ буранбæл 
æууæндун æз ба бунтон, 
куд урнæг лæг — æ хъуранбæл, 
ардбахуардбæл — куд тугъдон. 
373 

♦ ♦♦ 
Размæ уайуй поезд æнæлæугæй, 
фал мæ зæрдæ фæстæмæ здæхуй, 
ка ’й дуйнетæй æппун æнæцæугæ, 
еци уарзт ин мæ зæрдæ зæгъуй. 
Æгирид мæ гузавæ не ’нцайуй, 
уод агоруй хебарæ фæзæ. 
Мæ зæрдæбæл арвау æринцадæй 
арви асæ къæдзæхти уæзæ. 
Мæ ниййерæг уарзон Иристонæй 
куд идардæй-идарддæр кæнун, 
уотæ уобæл, цума мæ уарзон æй, 
фурæнкъардæй æнкъарддæр кæнун. 
Мæсуг 
Кæми калдæй æхе дорæй 
хонхи бæрзæндæн мæсуг, — 
лæг си цардæй мæгургорæй, 
адтæй давæг а гъæздуг. 
Бæгъæнбадæй рæстдзийнадæ 
уоми уидæ тарст угау, 
зундамонæг — фуддзийнадæ, 
фурæдули уæйугау. 
Уидæ тæппод уоми стæри 
стур бæгъатæрбæл нимад, 
бæгьатæр ба думæстæри 
сау бæрзæй цæфæй дзухъмард. 
Æрмæст уоми тæвдæ сонтæй 
фат æргъавта, куд æвдеу, 
лæгдзийнадæн æ фæсонтæ, 
фуддзийнадæн ба æ реу. 

,-* 
л& 
Мæ мадæ Тамарæн 
Сау биццеуæй мин куд адтæ, 
раст уоййау ба дæ уæгæй. 
Арти фарсмæ æрцæйбадтæ 
тъæригъосбæл нæуæгæй. 
Ку æмпъозгæ, ку æфснайгæ, 
ку нæ тургъи доцис гъог. 
Дæ фæдздзурдмæ кæнун уайгæ, 
уæрдундони фадун сог. 
Ку архаис пеци рази, 
ку æхцинтæ нин дæттис. 
Ку бустæги нæ фæразис 
’ма хæстуолæфтæй нæтис. 
Мæлæтæй мин ду æдас дæ, 
уæд федардæр мин де ’нгас. 
Цалинмæ дин сæрæгас дæн, 
уалинмæ мин ду — æгас. 
♦♦♦ 
Мах æппун не ’фсастан нæ хъуритæй. 
Нæ батæн нæ уидæ, нæ, кæрон. 
Фулдæр уарзт нæ цийни игуридæ, 
раст цума ефстагмæ бæрæгбон. 
Дæумæ дæр хæдзари фæккæсинæ, 
’ма дæ къох фæууидæ рæуæгдæр. 
Къибилати сæуми дон хæссинæ, 
ирæзтæн не ’мвæндæй æцæгдæр. 
Зæнхæ ’ма хъæппæлти рагъ æхснунмæ, 
мæн иту ниввæрунмæ стæндæр, 
адгиндæр æхцинтæ искæнунмæ 
не ’мбулдта синхбæсти киндзæ дæр. 
375 

Нæ кæнгæй цæстæмæ хинттæ-минттæ. 
ку цæгъдинæ нæ авар къирæй, 
ходиуонцæ уæд мæнбæл æфсинттæ, 
нæ синхон æфсинттæ кир-кирæй. 
Нæ синхон кизгуттæ зæрдихаттæй, 
уæд айуан кодтонцæ зæрдгинæй: 
— Тахтæ нин бæрзæндти, 
нур æрбадтæ. 
Фал ниллæги... 
Куд дин æй! 
Лæгтæ дæр н’ адтæнцæ уæд арази, 
раздæр 6а зонинæ си æстуд, 
уæд нур ба фаудтонцæ мæн мæ рази, 
фæсаууон худтонцæ мæн пъæсту. 
Кæд мæстгун сæ фаумæ нæ кæнинæ, 
гъеуæддæр мæ зæрди кæмидæр 
цидæр зин æд гъигæ æстæфинæ, 
фал цидæр фæууидæ уæд, цидæр. 
Карз тæрхон синхæнттæн æркæнинæ. 
Сæ уайдзæф, сæ фаутæ æрмæстдæр 
æнгъалдтон уой асæ æнæсæр, 
’ма сæ кой мæ сæрмæ нæ хæссинæ. 
Раст цума æрдо дæр нæ зудтонцæ 
уарзт æма уарзони нивæн дæр: 
уой туххæй мæ алцидæр худтонцæ, 
уой туххæй фаудтонцæ уæд мæн дæр. 
Нæ фал ’ма нæ уарзти амунд зундæй 
æз худтæн сæ фаути хæрхæбæл. 
Уæд адтæн æ тæккæ амондгундæр 
адæймаг мæн’ аци зæнхæбæл. 
376 

/» 
*& 
Нæ ’й мæ уарзт мæгургор. 
Нæ лæудзæнæй дæ дуармæ 
гье мулкгор, 
гъе зундгор, 
дæумæ дард ревæд армæй. 
Нæ ’й мæ уарзт тæрегъæд 
нæ ’й нифссаст, нæ ’й æнкъард. 
Неци коруй дæуæй: 
æй тухгин разæнгард. 
Инæфун мæ фæндуй 
дæ ристæй, дæ уодхарæй. 
ци уæлдæф уолæфис, 
гъеуомæй уолæфун. 
’Ма цума ахæстдонæй — 
ледзун мæ хæдзарæй 
’ма æцæг мæгургорау 
де ’ной исæфун. 
♦♦♦ 
Мæн ку фæссодзуй кедæр хахур, 
Мæ над ку рбайсæфуй стæн хатт. 
Уæд мин де ’лвасгæ тавгæ бахудт 
Фестуй мæ зонгæ, мæ зæнхау. 
Уæдта райдайун æз уинун: 
Уорс хонх ронбастмæ æрниллæг уй, 
Æрвгон ампъезмæ æрхæстæг уй, 
Денгиз уæрагмæ — фуруæлбун. 
377 

Мæ рист феронх ун содзæггагау, 
Уæддæр де ’нгаси дæ зæрдау, 
Цидæр ферттевуй сосæгкагау, 
Цидæр ферттевуй лæдæрдау. 
♦> ♦> ♦> 
Нæбал дзорун дæуæн мæ уарзтбæл, 
уарзти цийнæ æма.мæ зинтæбæл, — 
куд дзиназун, æдта, дæ уиндæбæл, 
куд æмбохун де ’нбаргæ кастбæл! 
Мадзорайæй фестадтæн æз дор, 
мæ уарзт ба дори медæг ниввардтон 
’ма, дуйнейæн хуарзæй ци равардтон, 
цæрдодæй банигæдтон, мæ хор. 
♦> ♦> ♦> 
Мæ нифс, мæ хъарæ фагæ адтæй 
Еу æнæгъæнæ фæлтæрæн. 
Æма дзæгъæли некæд бадтæн, 
Кодтон уæхери фуддæрæн. 
Адтæй уæхæнттæ мæ лимæнтæй, — 
Æрмæст къуæрдтонцæ мин мæ над, 
Минæг кодтонцæ мæ тæмæнтæ, 
Фал нæ равардтон мæ бунат. 
Ци бакодтонцæ фуддзийнадæй, 
Мæстæй, хахур æма схустæй, 
Кенæ фæстети рæхустæй, — 
Гъе æй сæ царди сфæлдистадæ. 

Мæ Дигори мæйрохс 
Ци рæсугъд æй Дигори цъæх арв 
æхсæвæй æнæмæтæ мæйрохси! 
Æринцайуй дуйне уотæ тарф 
æ гъудитæгæнагæ нигъгьоси. 
Нæ будуртæ, нæ кæмттæ мæйрохс 
ниррохс кæнуй хорау æ лæфинттæй. 
Кæд фæуунцæ дæ ходгæ, дæ уорс, 
дæ рæвдаугæ уодау цæнгæринттæ! 
Æ никъкъехи дуйне ку нигъгъос уй, 
ниууорамуй æ уолвæд, æ йау, 
’ма цума æ уйнагмæ нийгъосуй 
кенæ бабæй æхемæ, уоййау. 
’Ма цума цæмæ бæлдтæй æноси, 
ци амондмæ фæккастæй æнгъæл, 
гъе æрмæст æрлæудзæй æ уæлгъоси, — 
исунтæбæл исуй æ цибæл. 
И мæйрохс æ бæлдтити, е ’нцади 
æрæфтауй мæ зæрди, фиццаг 
сувæллонмæ хъæбæр æнгъæлдзау 
æригон изæдау рæсугъд мади. 

чО* ^ 
СÆРГÆНДТÆ 
Раздзурд 3 
Æмдзæвгитæ 
Гъæу 9 
Фæдесони зар 10 
Хуæрзбон! 10 
«Мæ цæргæбæнтти зæрдинцойнæ...» 12 
«Нæ дæн æз номдзуд уруссаг...» 13 
Фæххецæн 14 
Мæ мадæмæ 15 
Имисун 16 
Фуни 16 
Мæ бæстæмæ 17 
Биццеуи æриздæхт 18 
«Цума тугьд æппун некæд адтæй...» 20 
Дæумæ 21 
Гебох 22 
«Æдзох мæ, уарзгæ, имисис...* 22 
Еу кизгæмæ 23 
«Фæсте байзадæй тугъд æд рун...» 25 
Бола 26 
«Дæ уорс къæразгæ æмбæрзæн...» 31 
Бæласæмæ 32 
380 

Мæ зæрдтæгтæ 
Мадæ 35 
Джон 36 
Багыерати Созурмæ 37 
Æхсæвæй 38 
Дзела 38 
Æргом дзурд 39 
Мади зæрдæ 40 
Билгон 42 
Гæр?! 42 
«Гъуди кæндзæнæ, мæ муддзæстæ?..» 43 
Цæргæс (поэмæ) 44 
Мæ уарзт æма мæ маст 
«Мæнæ бабæй мæ фиди хæдзари...» 55 
Сæрдæ 57 
«Зумæг ма нин мет ивардта 58 
«Фæскуст ба уæ кæд фуни уининæ...» 58 
Лæгæмпурсти агьоммæ 59 
Тамбимæ 61 
«Æнцæ уосгинтæ нæ ротæ...» 62 
Украинаг æхсæвæ 64 
«Цудæй йеу бонæ сах къæвда...» 65 
«Рандæй уæззау тугьд йехуардау...» 67 
Тæгæр 67 
«’Рфæни фæд ниуурдуг æй гъæубунмæ...» 68 
«Тугъдæй сиздахтæй сау лæхъуæн...» 69 
«Адтæй раст цума æзинæ...» 70 
«Бæлццон силгоймагау, бæласæ лæууй...» 70 
Сонет 71 
«Ци зин æй, ци, кæрæдземæй...» 71 
«Ду цо мæ фарсмæ федар зæрдæй...» 72 
«ФæххшГ ан. Тухгин хилæ фæцан...» 72 
381 

чЕк ^ 
«Гъизт зумæги дæр мæ къохи...» 73 
«Уатмæ бацудтæ айфонмæ...» 74 
«Исдæ æнæсагъæс, кæсис æндæртæмæ...» 74 
«Фæстæмæ фæккæсæ, фæснадæй...» 75 
«Куд хъæбæр базæроид дæ, мæ мадæ!..» 75 
Бухарходæ 76 
«Иуазæгуарзæг æй Габол...» 77 
«Уардта æхсæвæ æнæскъунгæй...» 77 
Фæдзæхст 78 
«Гæр, уæддæр уæхæн уæззау сахати...» 79 
Мæ рæстзæрдæ æууæнкæ 
Сæйраг бæгьатæр 83 
«Мæ бон ци’й хуарздзинадæ скæнунæй...» 84 
Ратæхæг стъалу (поэмæ) 85 
«Корун ди, цард, еу хъарæ æнæбарстæй...» 91 
Лæгбæл бадагæ дзурд 91 
«Цуппор анзи...» 92 
«Мæнæ ци бон! Цума мин фиццаг хатт...» 93 
Лектор Алсахъ 94 
Еу кизги пъисмо еу лæгмæ 96 
Еу тукангæс 98 
Еу поэтмæ 100 
«Кудзиго фæццардæй хахурадæй...» 100 
Гибизти Дебола (балладæ) 100 
Цæголти Геуæрги (поэмæ) 108 
Гуйман (поэмæ) 130 
Мадæн 140 
Маддæлон дзурд 141 
Бæрзæ бæласæн 142 
«Еунæг мади седзæр фурттæ...» 143 
«Ду зудтай, лæгдзийнадæй зудтай...» 144 
«Ку некæд фæууидтайнæ готони...» 145 
«Сæлфунæг — цæлæмбуддæр æфсийнæ...» 146 
382 

^ 1& 
Сахуарун 147 
Фæсуарун 148 
«Де ’ной, Дигорæ, куд нæ зонун...» 149 
Берекети гагидау 150 
Мæ зæрдихатт 151 
«Тæходуйтæ, æма дæ царди...» 151 
«Фæнди къæвда, фæнди æнхъуæт...» 152 
«Цагъар не ’суодзæнæн нæдæр...» 153 
«Ка загъта мин, æрмæстдæр тугъди...» 153 
«Мæ рæстзæрдæ æууæнкæдзийнадæ...» 154 
«Æз фæсмойнаг нæ дæн, ме ’нгарæ...» 155 
«Цума тоггини хили фæдбæл...» 156 
Мæхе цардмæ 157 
Уарзт 158 
«Дæумæ мæ бæлд ци хори гъар лæфийнæ ’й!..» 159 
«Басастон æ афони хуссæг...» 159 
«Нæ лимæндзийнадæй райгурдæй нæ уарзт...» 160 
Курдони мæтæ 160 
«Цудтæ мæнæй. Уагьтай билгони...» 161 
«Мæ фæдбæл ма дæ рохс сорæт...» 162 
«О мæ зæрдæ, бурдæнти æрвадæ...» 163 
Уарзт æма лæгдзийнадæ 
Не’сон 167 
«Мæстгун арв сæххæтуарæ кæнуй...» 167 
Сæрдæмæ 168 
«Æрцудтæн а дуйнемæ, мæ уарзондзийнадау...» 170 
Мадæмæ 171 
Мадæ 172 
«Бæх æма силгоймагбæл...» 174 
Уарзт æма лæгдзийнадæ 176 
Фидæбæл æндзæвгитæ 177 
«Фæлмæй æмбæрзт æнцад изæрдартæ...» 186 
Тохæг рæстдзийнадæ 187 
383 

>&. ^ 
«Ци лæхъуæн адтæн...» 187 
Æфсæрмæ 189 
Денгиз 190 
«Бонæ еугурей æмбарæ...» 190 
«Кæд дæ адæмм<т — дæ уарзонмæ...» 192 
«Мæ гьудитæ ’ма мæ фæндтæ...» 192 
Рæстдзийнадæ 193 
«Æ фæлмæн, æ саумæрæ хумгæнди...» 193 
«Цума æндзæвгæ дæр нæбал...» 194 
«Мæнæ дессаг!..» 195 
«Равардтонцæ æдзæстуарзтæ...» 197 
«Уе ’нцад бæласæйдзаг гъæунги...» 197 
«Еци бали, еци къалеу...» 198 
«Лæууй фиддæлтиккон мæсуг...» 199 
«Ку адтайдæ мæ зæрдæ æндон...» 199 
«Ме ’фсæрмидзийнади...» 200 
«Мæн нæ фæндуй уарзт фæнзун...» 201 
Зæронд уосгори мæтæ 202 
Æнæрадех уарзт 203 
Поэмитæ 
Алан 217 
Поэт æма рæстæг 234 
Борæмæлгъæ ’ма цæргæс 254 
Хуæнхаг дон 
Сурх Дигорæ 267 
Мæску 268 
Хуæнхаг дон 270 
«Мах ан хумгæнгутæ...» 270 
«Къæвда, мæй тунти изæрти...» 272 
Уиндæ 273 
«Фæслæгæмпурст фæууидтон салдати...» 273 
Лимæнмæ 274 
384 

^ ы& 
«Бæллун ма дæу унмæ, фал дæ æнгьæлун...» 276 
«Кæд æнамонд дæ мæн туххæй...» 277 
«Нур цæфау ци бæллахæй нæтун?..» 277 
«Ду загьтай мин...» 278 
Алæмæт 278 
«Нæ хумæмæ арвæй уайгæ...» 282 
«Мæгур хумгæнæги хæдзари...» 283 
Мæ гьæуи 284 
Зæнхæ 285 
Уорсдон 286 
Мæ фидæн 287 
«Лæууй нæ гьæунги стæн гæс...» 287 
Лимæнмæ 288 
«Хатгай мæ зин, мæ тухст сахати...» 289 
Лæг.. 290 
«Æз дæ фуртти тæккæ нæбæззондæр...» 290 
«Мæн кæддæр дæ гьæбеси хæссисæ...» 291 
«Адтæй абони гьизт уазал...» 292 
«Мæлгæ кодтай, мæлгæ, мæ гьæбеси...» 293 
«Зин мин æй де ’ной, Дигорæ...» 293 
Сæумæ 294 
«Кæддæр поэт ку стухстæй адæмбæл...» 295 
«Хъæбæр сæ фæндадтæй цъаммарти...» 296 
«Уау, куд баргъæвстæй мæ зæрдæ...» 296 
«Нæдæр лимæн, нæдæр уарзон...» 297 
«Æрмæстдæр ескети зар кæнунмæ...» 298 
«Мæнбæл ба цæмæн ходуй дæ зæрдæ...» 298 
Ме ’сони фусун 299 
«О мæ гьæу, сабур цардбæл гузавæ...» 299 
«Æнæмæлгæ мин цæретæ...» 300 
«Нур мæнбæл фæхходæнтæ лæгдæртæ...» 301 
«Мæ сурх бали, мæ сурх бали...» 302 
«Мæнæн беретæ ард хуардтонцæ...» 303 
Бæтман 303 
25 3аказ№1685 385 

Н&. ^ 
Л .305 
«Ци кæнис мин мæ хузистæй?..» 305 
Донæхсинцъæ 306 
«Ду дæ тухгин. Уæлдай дин нæ ’й...» 306 
«Хуарз зудтон, зин дин адтайдæ...» 307 
Айнæг хонх 308 
Дæ хъурихатт 309 
«Бæргæ тæлфагæ æнæгæдзæй...» 309 
«Куд сабур дæ, куд æнцад дæ...» 310 
«Уæ къæрæзгитæн сæ рази..> 311 
«Нæ фæсмæрун, нæ дин зонун...» 311 
«Хæзнидон цæуй фæлхъæзгæ...» 312 
«Дæу уарзтонцæ, беретæ уарзтонцæ...» 313 
«Фуррæсугъдти æз дæр берæ уарзтон...» 313 
Дзæгъæл куй 314 
«Æрцудтæ æндæрмæ, æма ци?...» 315 
«Рæстæг мин исæййивта...» 315 
«Ма ходетæ, ма, кизгуттæ...» 316 
Адæмæн ду дæхе сасодзæ 316 
Лирикæ 
Мæ гъæу 319 
Дигорон æфсийни зар 320 
Фæззæг 321 
Мæмузæ 322 
Мæхемæ 323 
Мабал мæ хонетæ поэт 324 
Дзотти Лазæр 325 
«Ци кæнон ма, куд цæрон ма?..» 326 
Æнæмæлгæ комиссар 327 
«Кæдæй нурмæ нæбал исæмбалдтæн...» 336 
«Ма мин уо ду арвбæл стъалу...» 337 
«Дæ цæстити байаргьуди...» 338 
Айсæдо 338 
386 

^к <& 
«Дæубæл мæ зæрдæ нæ ивтон...» 339 
«Нæ гьæунги æрдæмæ къæрæзти...» 340 
Мæ уарзт 340 
«Тунтау мæ кæнунцæ хъуритæ...» 341 
Фондз сонети 342 
«Хуæздæр хуæрзтæ кæмæн фæддæн...» 345 
«Дæуæн лимæнтæ некæд адтæй...» 345 
«Зонæнгин ма зæрди гьæнæй...» 346 
«Æй дуйней фæткæ фуркарз...» 346 
«Базургин исдæ дæ зæруи...» 347 
«Æз арæх кæнун дæубæл дес...» 347 
«Дæ зунд æрмæст хъилматæ амайагæ ’й...» 347 
Фæндурдзæгъдæги сагъæс 347 
Нифс 
1986 анзи феврали 18 бони г. Дигорай 351 
Лæг 352 
Мæ дефициттæ 353 
Лирикон балладæ мæ еу киунугæбæл 353 
«Ма мæ уарзæ æппун...» 357 
Æз дæн десгæнагæ 358 
Уарзондзийнадæ 359 
Сау цилауи 360 
Мæстгун 361 
Кармен 361 
Некумæ кæнун хæлæф 362 
Æнахур бæлд 362 
Нуриккон æфсийнæ 364 
Зæнхæмæ 365 
«Куд базонай мæ зæрди уæхсрæ...» 366 
«Цæрун не ’нгъезуй содзгæ мастæй...» 367 
«Фæткæн йе ’гъатир, æ тузмæг...» 367 
Бæрзæ 368 
«Ескæд дæ уод кафта? Кафтонцæ ’рмæст дæ реутæ...... 368 
387 

чО* ^ 
Æнæ уосæ лæги зар 369 
Рæстзæрдæ 369 
«Ду бадтæ берети гъæбести...» 370 
«Уотæ рæсугъд кизгæ адтæ...» 371 
«Цæмæн фæдтæн уотæ æнæхъарæ...» 372 
«Дæумæ бабæй уарзтидзагæй...» 373 
«Размæ уайуй поезд æнæлæугæй...» 374 
Мæсуг 374 
Мæ мадæ Тамарæн 375 
«Мах æппун не ’фсастан нæ хъуритæй...» 375 
«Нæ ’й мæ уарзт мæгургор...» 377 
«Мæн ку фæссодзуй кедæр хахур...» 377 
«Нæбал дзорун дæуæн мæ уарзтбæл...» 378 
«Мæ нифс, мæ хъарæ фагæ адтæй...» 378 
Мæ Дигори мæйрохс 379 

Литературно-художественное издание 
ТЕТЦОЕВ ТАЙМУРАЗ ГАЦИРОВИЧ 
ПРОИЗВЕДЕНИЯ 
Стихи и поэмы 
Составители: 
Скодтаев Эльбрус Борисович 
Колиев Виталий Олегович 
Художник Т. Ф. Алипченкова 
Технический редактор Б. Т. Бесаева 
Компьютерная верстка Ю. О. Федорова 

Подписано в печать 02.06.14. Формэт издания 84 х 108/32. Бум. офсет. № 1. 
Гарнитура шрифта «АЕ КиотазНоу». Печать офсетная. 
Усл. печ. л. 20,37. Уч.-изд. л. 16,91. Тираж 500 эю. Заказ№ 1685. 
Огпечатано в ОАО «Издательско-полиграфическое предприятие 
им. В. А. Гассиева». 362021, г. Владикавказ, ул. Тельмана, 16. 
е-таП: |рр@Но1Ьох.го, тел.: 76-81-97 


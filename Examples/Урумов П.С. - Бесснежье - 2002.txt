Уырыллты Петка 
ДЗÆУДЖЫХЪÆУ 
2002 

Уырыллты Петка 
шшю 
Æмдзæвгæтæ 
ё/% Й ^ Дзæуджыхъæу 
ЧИНЫГУАДЗÆН 9/7^^-^г 2002 

84 Осет 
У-94 
Чиныг сарæзта 
Уалыты Лаврент 
Нывгæнæг 
Дзиуаты Батрабз 
Уырымты П. 
У-94 Саузым: Æл/щзæвгæтæ - Дзæуджыхъæу: 
Ир, 2002-191 с. 
Урумов П.С. 
Бесснежье 
У™™°™? 67-02 84 0сет 
М131(03)-02 
©УрумовП.С.,2002 
13ВЫ 5-7534-0824-9 © Дзиов Б.Г., оформление, 2002 

ÆНДÆР У МÆ ХÆС 
Æрдзыл фысс, лсеппу, семсе 
Де ’мзæвгсетæ уой сепусоп. 
Балаты Тембол 
Фæзæгьыс арæх: 
Дæ зарæг 
Бирæйы фаг нæу, 
Куы нæ фыссай нæ æрдзы нывтыл, уæд: 
Сæуæхсид арт куыд бандзары нæ хæхтыл, 
Куыд фæхъазы мæ зæрдæ хурæвдылд æртæхты, 
Куыд самайынц дзæбидыртæ сыкъахæст, 
Куыд фемæхсы нæ цъититæй цæссыг, 
Зæронд хъæууаты айнæгыл куыд баныхæст 
Фыдæлты цæсгом - тохвæллад мæсыг... 
Поэт, ныббар, 
Æз дæм нæ хæссын азым, 
Æфхæр мæ ды, 
Куыдфæнды мæ æмбар, 
Æндæр хæс мын 
Æвæры дуг мæ разы, 
Цæмæй уа цардыл, 
Адæмыл мæ зард. 
Цæргæс йæ ахстон аразы нæ хæхты. 
Йæ хæтæнтæ фæцагуры уæлдæр. 
Фæндыр йæхæдæг зарджытæ нæ цæгьды, 
Йæ тæгтæ ’взист, хъуытаз куы уой, уæддæр. 
Фæлæ йыл лæг куы æрцамоны, мардзæ, 
Уæд ратты махæн цин дæр æмæ ныфс. 
Мæнæн мæ фæндыр адæймагыл зардзæн, 
Йæ хъаруйыл, йæ сагьæстыл - мæ фыст. 
5 

Разы дæн æз, æнæ хурæй мах цард, 
Цы дзурын, тобæ, иу бон дæр нæ хъæуы! 
Фæлæйæхызы сабитæдзæбæх 
Нæ фæндиаг куы фæхъазынц цъæх нæууыл, - 
Сæ циныл сын куыд нæ зарон, уый зæгь? 
Мæхи æдзух æз адæмыл фæдзæхсын, 
Фæиппæрдæй мæ бахизæд Хуыцау... 
Зæххыл рæсугьддæр дунемæ цы фæзынд, - 
Нæй адæймагæн се ’хсæны æмбал. 
Поэт, бæгуы, 
Цы лæг нæ уарзы æрдз! 
Куы фенын уалдзæг дидинæг бæлæстæ, 
Нæ фæззæджы сыгьзæрин хуымты зад; 
Куы фехъусын, сæумæрайсом мæ бæстæ 
Куыд самоны йæ ног ысгуыхты зард; 
Йæ хъæбултæ - нæртон Батрадзы ’нгæстæ - 
Зæд-бадæнтæм куы фæтæхынц бæрзонд, 
Уæд хæхтæй семæ атæхын, сæ фæстæ 
Раст арвæрттывдау бафтыйы мæ зонд. 
Поэт, бæгуы, 
Куыд нæ у æрдз нæ фидыц! 
Цытджын Пушкин, цытджын Къоста сæ цæст 
Нæ истой æрдзы аивтæй, æрмæст 
Сæ дудгæ зарды æрдзы ныв - кæрддзæм, 
Сæ артдзых фесты тохы дзырд - æхсаргард. 
Зыдтой, фыдгулты уыцы дзырд кæрддзæн, 
Лæг та-иу дзы йæ фидар ныфс ыссардта. 
Поэт, ныббар, 
Æз дæм нæ хæссын азым. 
Æфхæр мæ ды, 
Куыдфæнды мæ æмбар. 
Æндæр хæс мын 
Æвæры дуг мæ разы, 
Цæмæй уа цардыл, 
адæмыл 
мæ зард. 
6 

ææж 
Мигьтæ, мигьтæ, сау базырджын мигьтæ, 
Хæхтимæ гуыррыстытæй хæцут! 
Ма уадзут хъуына бадын уæ тигьтыл, 
Абухут хæххон дæттау, фыцут! 
Фесхъиудта зынджы стъæлфёен - мæ зæрдæ, 
Удæнцой нæ фæразы ’мæ стыхст. 
Дымгæмæ йын байтындзут йæ тæрттæ, 
Галæгон ын бавзара йæ ныфс. 

ХУРЫ ХЪÆБУЛ 
Ног бон та ралæууыд, бæстæ рæвдаугæ, 
Арвы къуырф тæбæгьы мигьы тæпп нæй. 
Хурзæрин райхъал, йæ цæстыты хаутæ, 
Уалæ æркалдысты хæхты сæрæй. 
Уазал йæ судзинтæ асадзы буары, 
Хæхты фæззыгон дзæбæх тæфсæн нæй. - 
Хъуамæ æз бавзарон абон мæ хъару: 
Хуры нæ зæхмæ æрласрн сыфцæй. 
Хуры йæ бындзыгæй ме ’ккойы ласын, 
Тибы уæзæгмæ йæ пæлæз æрхауд. 
Фæлæ йæ рухс цæсгом коммæ нæ разынд, 
Хæхты дæндæгтыл ныффидар, ныссагьд, 
Оххай, цы бакæнон? Абастон хуры 
Комы бæлæстыл йæ дзыккутæй раст. 
«Ма ’взар дæ хъару!- дæлæмæ мæм дзуры, - 
Фæззæг мæ нал уадзы хæхтæй ыскаст». 
8 

ФЫЦЦАГ КЪÆВДА 
Хуры цæсгом исдугмæ фæтар. 
Сифтыгьта йæ сармадзантæ арв. 
Сау мигьтæ фæллад галтау фæлæсынц. 
Сабитæ сæ хæдзæртты æмбæхсынц. 
Раст цыма зæрватыччы лæппын 
Ахстонæй йæ бур бырынкъ æвдисы, 
Уыйау сыфтæр радардта йæ фындз, 
Къуыбарæй йæ бафæндыд æрхизын. 
Дуне фендзыг исдугмæ... Æваст 
Арв æрцыди Сау хохыл зынг ехсæй, 
Цыма къæвда истæмæй фæтарст, 
Уыйау фæзты азгьордта цырд ефсау. 

Дидинджытæ? - 
Кæд, мыййаг, нæ хæхты 
Тохы бон фыдæлты туг ныппырх и. 
Æмæ ныр сæуæхсиды æртæхтау 
Дарынц фæзтæ, саппытæ сырх-сырхид? 
Уалдзыгон та, æрдзы ивылд афон, 
Дидинджытау барæй кæд фæзынынц? 
Базоной, - сæ фæстагæттæй абон 
Ферох ысты æви ма сæ мысынц. 

РЕКВИЕМ 
Систа сау рояль йæ базыр, 
Карды цæф цыма у раст. 
Урс бæлонау чызг- йæ разы... 
Ууыл райдыдта йæ хъазт. 
Уыд цæргæс цыма дын, уыйау, 
Схæцыд æнгуылдзтыл æмæ 
Амонæнтыл раст цæкуыйау 
Схъиудтой радыгай хæрдмæ. 
Стæй фæллад барджытау цадæг 
Клавиштыл уыди сæ хауд... 
Мæн фæхаста уыцы уатæй 
Тохы быдырмæ йæ цагьд. 
... Кæрдæг - саухъулæттæ тугæй, 
Дудгæ уарын æй æхсы. 
Нал зынд быдыр цæф лæппутæй, 
Хъуысы се’нæнцой хъæрзын. 
- Ехх.æна, кæм дæ? Фæзын мæм... 
- Исчи, иучысыл мын дон... 
- Оу, кæмæн дзурон мæ зынтæ?.. 
- Оу, кæд ма скæндзæни бон?.. 
- Ма уаф цухъхъайаг дæ фыртæн, - 
Дзуры, удисгæ, сæ иу. 
- Топп ныссагътон ам мæ цыртæн, 
У æгæр сыхырна риу... 
Тохы фæздæг зилы мæрдтыл, 
Химидæг цыма тыхсы... 
Фæлæ та фыдгултæ уæртæ 
Ногæй райдыдтой бырсын. 
...Уыд цæргæс цыма дын, уыйау 
Цæнгтыл схæцыд чызг æмæ 
11 

Æнгуылдзтæ фыркъа-цæкуыйау 
Схъиудтой клавишты сæрмæ. 
...Цæфтæ сыстадыст’ы уартæ, 
Сау зæххæй куы хæрынц ард: 
- Кæд мæлгæ, уæд тохы арты 
Хъуамæ басудза нæ цард! 
Здыйы судзгæзæй цыма йыл 
Ракалд, уыйау аци знаг. 
Цардмондаг лæппутæ та йын 
Размæ нал радтой фæндаг. 
Кæрдæг - саухъулæттæ тугæй... 
Дудгæ уарын æй æхсы. 
Быдыр дзаг - ирон лæппутæй, 
Хъуысы се ’нæнцой хъæрзын... 
... Сау рояль нырхæндæга зæр, 
Чызг йæхи дæр ма зыдта?.. 
Цæфты хъæрзын риуы азæлд 
Æмæ сонт зæрдæ куыдта. 
12 

ИРОН ÆВЗАГ 
Цъиувæдис цæуыл систат, цæуыл: 
«Сæфты къахыл Иры ’взаг ныллæууыд». 
Цард зæххыл куы равзæрди, уæд ыл 
Мах æвзаг фыццæгтимæ куы зæлыд, 
Дары ’нусты ’вæрæнты бæрæг, 
Фатау уый дзырд нæу рæстдзæф дзæгьæлы. 
Бирæтæ йæм бакæнынц хæлæг, 
Бирæ ’взæгты цъуттайы дæгьæл у. 
Искæд цард куы сыскъуыид зæххыл 
(Тобæ, уымæй бахизæм нæ сæртæ), 
Цардимæ та, - сомы уын кæнын, - 
Ногæй не ’взаг райгуырид, хæлæрттæ. 
13 

ææж 
Йæ кæрцы къæриты сæ кæрты лæг бадти, 
Йæ урс боцъо даудта æнцад. 
Уæд.дам, æм уæлхæдзарæй тагьд-тагьд æруади, 
Æртхъирæнтæгæнгæ, йæ мад. 
Йæ хъустæ йын сивæзта: «Ма дын фæриссой, 
Цы бадыс, нæ лæппу, дæ фыдмæ фæкæс!» 
Мæ зæрдыл æрбалæууыд уыцы æмбисонд, - 
Нæ къæсæрыл абон куы бахызтæн æз. 
уыма мыл æвзæрста мæ мад дæр йæ тыхтæ, 
Йæ къухтæй мыл атыхсти кæрты æваст, 
Цыма та мыл авдæнбæттæнтæ æртыхта, 
Йæ хъæбыс мæм афтæ фæкаст. 
14 

МАХ ФЕДТАМ ХÆСТ... 
Хæххон къуылдымтыл хурзæрины тынтæм 
Ызгъордтам мах, кæлкæлгæнгæ, тъæбæрттæй. 
Нæ зарæг азæлд суадæттау нæ кæмтты, 
Сæууон æртæх - нæ цæстыты цæхæртæ. 
Æвзонг сæгуыттау хъазынæй æфсис та 
Уæд чи зыдта нæ карæнæй, зæгьут-ма? 
Мæ фыд мæ-иу бæрзонд йæ къухты систа, 
Цыма мæ ’вдыста арвы цъæхмæ, хурмæ. 
Фæлæ нæ сæрмæ сыстадысты мигьтæ, 
Æмбæхстой, ссæстой мах рæвдауæг хуры. 
Нæ хъæубæстæ æмбырдтæ кодтой тигьтыл. 
«Хæст райдыдта...»-иу фехъуысти сæ дзурын. 
Нæ фыдæлтæ, нæ æфсымæртæ, хотæ 
Хæстæлвæстæй æрбабастой сæ гæрзтæ. 
Хæрзбоны пъа-иу акодтой сæ цотæн... 
Мах кастыстæм кæуындзастæй сæ фæстæ. 
Хæст райдыдта... Цæмæй æмбæрстам мах та, 
Кæй фескъуыди нæ хъæлдзæг цард рæстæгмæ, 
Нæ ахсджиæгты нын сау фыдгул кæй цагьта, 
Кæй не ссæудзысты бирæтæ фæстæмæ. 
Цы уыди хæст, æвзæрстам æй нæхæдæг, 
Фыдгул нæ скаст кæд ныккæндтæй нæ уагьта, 
Нæ хъæлдзæг худт нын раивта æрхæндæг, 
Нæмгуыты ’хситт нæ судзаджы тас уагьта. 
15 

Сырды зæрдæ цы лæгæн уыд, гье уый нын 
Нæ сабидуджы сау нæмыгæй ахызт. 
Æрмæст ма-иу æххормаг куыйты ниуын 
Æмбисæхсæв нæ хъæугæронæй райхъуыст. 
Нæ хъæздыг хъæу уæд марзт арынгау сафтид, 
Хуыскъæл, дзындзалæг- адджындæр хæринаг. 
Кæрдзыны мур-иу искæмæ куы ’рхауди, 
Уæд-иу ын уыд ыстыр бæрæгбон, цинаг. 
Уæд ахуыр та? Æххормагæй, бæгънæгæй. 
Нæ тетраедтæ - зæронд газетты скъуыдтæ. 
Чернилæ кодтам уанцъылийæ нæхæдæг, 
Æмпъызт хæдæттæ - дарæсы рæсугъддæр. 
Æнахъомæй хæдзардарджытæ систæм, 
Мах нал зыдтам уæд худын дæр, кæуын дæр. 
Æргьомæй хастам кау бийынмæ уистæ, 
Кæй æвдæлди уæд хъазынмæ, лæууынмæ! 
Нæ кæстæртæн - бынтон хуыздзыд сæ рустæ, 
Сæ тæригьæдæй дур куыд нæ скъуыд, уастæн! 
Мах уыдонæн æмбыд картофы хустæ 
Хæзнайау хуымтæй рагуалдзæджы хастам. 
Лæгау-иу сæ æрмгуыройы ыссадтам, 
Ныййарæг-иу сын ракодта кæрдзынтæ... 
Хуыздæр амал нæ кæстæртæн нæ ардтам, 
Нæхицæй-иу æрбайрох ис хæрын дæр. 
Мæ мад та уæд? Цы хъизæмар æвзæрста! 
Йæ мисхал дæр нæу бафидын мæ бон. 
Йæ комдзаг нын æххормагæй куыд уæрста, 
Йæхæдæг та-иу бахуыпп кодта дон. 
16 

Мæ фыдмæ ’нхъæлмæ касти, мæгуыр, ал-аз, 
Йæ сæрæн нал уыд тухитæй мæ мад. 
Йæ хъарм цæссыгтæй равзæрыди халас 
Æмæ мæ сæрыл цадæггай æрбадт. 
Фæстаг писмо нæм постхæссæг куыд радта, 
Нæ ферох ис уый абон дæр мæнæй. 
Кæсгæ-кæсын мæ мады къухæй ’рхаудта, 
Цы ныл æрцыд, цæмæй зыдтон, цæмæй? 
Цæмæй зыдтон, мæ фыд кæй фæмард хæсты, 
Уыдтон, æхсæв кæй фæкæуы мæ мад. 
Цæмæй зыдтон, Созырыхъойы бæсты 
Мæ номæй нæм кæй дзурдзæни сыхаг. 
17 

*:*>; 
Зымæг, зилдухгæнгæ, ниугæ 
Хæхты фапейы фæтар. 
- Уалдзæг! Уалдзæг! - зарынц цъиутæ, 
Бæлас рафтыдта къуыбар. 
Миты стæм хъæпæнты донмæ 
Сагойæ æппары хур. 
Цард та базмæлыд нæ комы, 
Хуымтæм къахвæндаг фæсур. 
Уæртæ мæсчъы дон дæр раирд 
Уый цы диссаг уа, цы ’рцыд?.. 
Сыхы ног адæймаг райгуырд, 
Бахудт мидбылты йæ фыд... 
Бæлæстæ - бæгьнæг, æгомгæрц, 
Хъуысы се ’рхæндæг къæр-къæр. 
Мигь сыл байтыдта æнгом кæрц, 
Фæлæ нал тæфсынц уæддæр. 
Хур нæ раздæрау нæ уарзы, 
Мигъты амбæхсы йæ сæр. 
Уалæ тохынайы сæр 
Халон уасы æмæ уасы... 
Катай мæ æнцой нæ уадзы, 
Цымæ сыхбæстыл цы ’рцыд? 
Цардæй урсзачъе лæг ацыд, 
Сусæгæй кæуы йæ фырт. 
18 

ЗÆРОНД ФÆНДАГ 
Хуыссыс æнцад... Цыма мæрдвынæй бадæ. 
Фæлурс фæсалæй бамбæхстай дæ тæрттæ. 
Цыма сæ разæй барджытæн нæ уадтæ, 
Цыма дыл никуы цыдысты уæрдæттæ; 
Цыма нæ хуыдтай адæмы дæ фæстæ, 
Цыма «Акимы зарæгмæ» нæ хъуыстай, 
Цыма æдзух фæсалы бын æмбæхстæ, 
Цыма лæгæн хæрзгæнæгæй нæ куыстай; 
Цыма нæ сыгьдтæ карз бонты цæхæрты, 
Цыма дæ сæрмæ тохы мигь нæ бадти. 
Хуыссыс æнцад... Ныр разагьды кæстæртæн 
Сæ лæгьз фæндаг дæ иувæрсты æруади. 
20 

МÆСАБИДУГ 
Нæ хъæугæрон арæх 
Æрлæууы мæ зæрдыл: 
Æз быдыры хуры хызтон, 
Нæ хæхты комулæфт 
Мæ фарæстæм сæрды 
Мæ мады æхсырау нызтон. 
Нæ зыдтон, циу сагьæс, 
Мæхи-иу уæлгоммæ 
Цъæх кæрдæгыл аппæрстон æз. 
Æврæгъты цæндтæ-иу 
Кæм кастысты коммæ: 
Æрвбыдыр-иу фестади хæст... 
Мæ сабийы бонтыл 
Арт суагъта фыдызнаг... 
Æнахъомæй радæн бындар. 
Мæ тæригьæд уастæн, 
Æнустæм фæхæсса, 
Мæ цъæх-цъæхид арв мыл ныттар. 
Нæ чысыл бинонтæн 
Ысдæн æз сæ дарæг, 
Хъæддзау æмæ кауби ысдæн. 
Хуымгæнæг - мæхæдæг, 
Мæхæдæг - йæ тауæг. 
Нæ хъæуы уыд ас лæг ыстæм. 
Нæ цард мах æрвыстам 
Æххормаг, бæгънæгæй, 
Хуыздæр нын цы уыдис гæнæн!.. 
Мæ сабидуг афтæ 
Æртæхдзыд кæрдæгыл 
Бæгьæввадæй азгъордта иухатт мæнæн. 
21 

ГЪЕ УЫЙ ДЫН ДУГЬ!.. 
Байхъусут-ма мæм, æмгæрттæ, 
Диссаг уын зæгьын: 
Иу бон дын æз арвы тæртты 
Уарийау тæхын. 
Мигь мæ йе ’хсæнты æвдулы, 
Уазалæй тæрсын. 
Агурын поэт Расулы, 
Хæхтæм æз кæсын. 
Ауыдтон æй: иу ран хохæй 
Сагьæсгæнгæ цыд. 
- Гъей, Расул, бырсын дæм тохмæ! - 
Фехъуыст æм мæ дзырд. 
Мигьтæй рахызтæн йæ цуры, 
Джихæй баззад уый: 
- Цæй, хæххон дзигло, цы курыс? 
Чи дæ, лæппу, чи? 
- Дæ хæххон дзигло дæхæдæг, 
Фысджытæй дæн æз. 
Хъазы сис æмæ гæххæттæй 
Рагæйдæн æххæст. 
Уæд Гамзаты фырт ныххудти: 
- Нæй æндæр гæнæн? 
Дугьæтты æхсæн, тæхуды, 
Ку’ аййафис ды мæн. 
22 

ИРОН ФЫНГ 
Цин уа, хъыг - кæмфæндыдæр æмбæлæм - 
Зæрдæйы уаг базонæм нæ фынгæй. 
О, дæ фарнæн макуы уа ныммæлæн, - 
Иры бæркад чи ’вдисы йæ уындæй ! 
Хъазт... Чындзæхсæв... Æйдæ-гъа... Уæд цадæг 
Зарæг фынгыл зæрæдтæ дæр сисынц. 
Иу абонæй иннæмæ фæбадæм. 
Кафынæй нæ къахфындзтæ фæриссынц. 
Ноггуырдæн мах аргæвдæм нæ тохъыл, 
Ахæм куывдæн ницы ис æвгьауаг. 
Гаджидæуттæ уадздзысты дæ номыл, 
Номæвæрды амонд дæм куы ’рхауа. 
Уазæгыл нæ батыхсæм мах къаддæр, 
’Нафон дæр æй бахонæм нæ фынгмæ... 
Цæхджын фыдтæн бамбæхсы сæ нарддæр 
Хорз æфсин йæ уазæджы æрцыдмæ. 
Не ’хсæн ис æндæр кæрдзындæттонтæ: 
У цæттæ дæ дæлхъуыры бырынмæ, 
Хъардзæн дын йæ фæстаг ног хæдон дæр, 
Ласдзæн дæ лæхстæгæнгæ йæ фынгмæ. 
Ома йын куыд ахсæдай йæ фæндаг. 
У йæ цин былсæрдынæн æрмæстдæр... 
Ехх, уæд-иу, нæ ирон фынг, мæ фæндиаг 
Гагазгьæлд куы бауиккой дæ фæрстæ! 
23 

ПОЭТЫ РАЙГУЫРД 
Фыццаг хатт куы стæхы цæргæсæн йæ лæппын, 
Фырцинæй æвзонгау йæ фæдыл уæд бафты. 
Нанайæн дæр цумахъом аци йæ лæппу, 
Æмæ та фæзæгьы: «Мæ хъарутыл бафтыд». 
Фæдзырдта йæм: «Цу-ма, дæ нывонд æрбауон...» 
Цæстныкъуылдмæ саби æрбайсæфти кæртæй. 
Æрбайрох дзы «цума», сæ тигьæй фæаууон, 
Гæлæбуты фæстæ ызгъоры тъæбæрттæй. 
Нана та фæдзæхсы: «Цæй, цу-ма, мæ къона...» 
Кæс, æмæ та быдырмæ саби фæуайы. 
Æрбайрох дзы «цу-ма», сырх уардитæ тоны. 
Сæ уындæй чысыл зæрдæ райы. 
Нана та йæм дзуры: «Ныууай-ма, мæ дарæг...» 
Æнæзивæг азгьордта саби дæр кæртæй. 
Æрбайрох дзы «цу-ма», нæ хъал мæргьты зарæг 
Уый сайдта йæ фæдыл нæ бæлæсты сæртæм. 
Æрлæууыд-иу зæрдыл нанайы фæдзæхст, 
Бæргæ-иу æй скодта æрæджиау æххæст... 
Мæ хатыр ын!.. Ма ’фхæрут уе ’нахъом хуры, 
Кæд абон Ирыстонæн ног поэт гуыры. 
24 

УАИХ ФÆУАЙ... 
Уаих фæуай, уæлæ мæй, дæ хуыз 
А изæр мæ зæрдæмæ нæ цæуы. 
Рудзынгæй мæм цикъæйау кæсыс, 
Раст цыма дæ рухс кæнын нæ хъæуы. 
Кæд дæуыл уæлахиз кæнынц мигьтæ? 
Кæд æфсæрмæй амбæхсыс дæ хилтæ? 
А, фæуæнт мæ мæцъæлтæ мæхи, 
Ацы хатт æз разындтæн æгьатыр. 
Айрох мæ, нæ Зæххæй дæм кæй и 
Уазæг лæппу - адæмон хъæбатыр. 
Ма фæтæрс, тыхмондагæй дæм не ссыд, 
Бæлццæттæ зæххагурæг дæр не сты. 
Уаих фæуай, ма фæтæрс бынтон, 
Ам, зæххыл, дæ уазал къæртт кæй хъæуы? 
Фæлæ нæм ис диссаджы фæндон: 
Арвы тыгъды басгарын, фæцæуын... 
Суадздзæн-иу дыл адæймаг йæ фæллад, 
Стæй-иу дарддæр акæндзæн йæ фæндаг. 
25 

жасас 
Мæ сабийы бонты хылгæнаг уыдтæн, 
Мæ фындз дæр ма баззад зылынæй... 
Мæ фыдгулмæ сусæгæй никуы цыдтæн, 
Нæ хъуызыдтæн уымæ чъылдымæй. 
Нæ сæрмæ нæ хастам фæснад дæр кæуын, 
Хæрамæй мах бирæ нæ хастам. 
Ныр дæр ма нæ зæрдыл ызнонау лæууы, 
Кæрæдзийы цæфтæ куыдбастам. 
Ныр дæр мыл æруайы æнæнхъæлы дзæхст, 
уæф ахæм, - фырсонтæй фæчиуын. 
Йæ рисыл нæ дзурын, бæллæх у æрмæст: 
Нæ фенын, мæ ныццæвæг чи уыд. 
26 

ФЫЙЙАУЫ ЗАРÆГ 
Фæлмæн кæрдæгджын - 
Бæрзонд сæрвæттæ, 
Хæххон ирд суадон - 
Мæ дойны сæттæг. 
Сæууон уæлдæфы 
Мæ зарæг хъуысы, 
Нæ зазты тæфæй 
Мæ фæллад сысы. 
Куы ’ркæнын рог цагьд 
Нæртон уадындзæй. 
Уæд мæм сæгуыттæ 
Ныхъхъусынц рындзæй. 
Мæ фосы дзугтæ - 
Мæ зæрдæрайæн. 
Уæддæр мæ цæстыл, 
Чызгай, ды уайыс. 
27 

КУЫДЗЫ РÆЙД 
Æнафон... Мæй худы... У тарф фынæй хъæу... 
Æрдз - сабыр... Дыргьбæлæстæ джихæй 
лæууынц. 
Æвиппайды хъæугæрон фехъуыст «æ-æу», 
Уый срæйдта йæ фыны нæ сыхæгты куыдз. 
Æппæт сыхты уый адыл стынг и «æйтт-æйтт», 
Уæ бындар æрбауат, цы куыйтæ стут, кæд! 
Æппындæр æй ма ’мбар, цæуыл у дæ рæйд, 
Гъе афтæмæй адæмы ’гьуыссæг фæкæн. 
28 

æюос 
«Медузæ», «Медузæ!» цы кæныс? 
Зæгъ-ма йæ, иронау та циу? 
Æви нын æнæфенд æнхъæлыс? 
Ныр чи зоны алцы, æниу? 
Медузæ! Йæ ном нæй хæхбæсты, 
Нæ дзырдуаты не ’рцыд йæ рад. 
Кæм цæрой, кæм тæхой цæргæстæ, 
Æгас мæрдтæн уым нæй бынат. 
29 

ДИНГÆНДЖЫТÆ 
«Дæуæн уæлæрвтæм атæхдзæн дæ уд, 
Дæуæн нæ уыдзæн амæлæт æппындæр», - 
Æдзухдæр мын гье уый дзурæг ыстут. 
Уæ диныл ме ’ууæнк ацы хатт фæфылдæр. 
Мæ бæллицтæн мын базыдтат сæ уаг: 
Æнусон цардæй диссагдæр цы уаид! 
Мæ уд уæлæрвтæм куы амонид фæндаг. 
Мæ зæрдæ зæххыл дидинæг куы ’фтауид. 
30 

ÆНУСОН ВАЛЬС 
Донай ныхъхъус, нæ бафынæй, 
Кæд бафæллад, уæддæр, 
Æрвон стъалыты кафынæй 
Кæд разылди йæ сæр. 
Æхсæвдзу уддзæф басгуыхти: 
Сыфтæрты хъазт хæссы. 
Бæрзонд нæзыты базгуыты 
Йæ уадымсæй æхсы. 
Цæй диссаг у, нæ йæ ’мбарын, 
Æмызмæлд фестад æрдз. 
Æмбисæхсæв цæуыл зары, 
Цæуыл кæны къæрцц-къæрцц? 
Фæлурс къухæй мæй амоны, 
Бæлæстырдæм кæсын: 
Кæсын, æмæ сæ аууоны - 
Гуырвидауц лæг фæзынд. 
Йæ хъисфæндырыл бандзыг и: 
Æрцамоны æрдын, 
Уый Штраус фæзмæ рацыди, 
Æнусон вальс цæгьды. 
31 

ГУЫРДЗИАГ ЧЫЗГМÆ 
Хуры уæ донбыл æрцахстон йæ тынтæй, 
Уадз æмæ тынгдæр фæрæвдауа дæу. 
Уадз æмæ хайджын уа абон дæ уындæй, 
Ма тагьд кæн, чызгай, чысыл ма фæлæуу. 
Хуры уæ донбыл æрцахстон йæ тынтæй, 
Радта дын къабайæн йе ’взист хъуымац. 
Гого - гуырвидауц, фæхай кæн дæ зынтæй, 
Дурын уал иучысыл зæхмæ æруадз. 
Хуры уæ донбыл æрцахстон йæ тынтæй, 
Уарзæгой хъынцъым нæ хъусыс уæддæр. 
Ифтонг куы уаин æз фат æмæ ’рдынæй, - 
Асæттин дурын, - фæлæууай фылдæр. 
Науæд мæ зæрдæ куы фестид дæ дурын, 
Дон та мæ рæсугъд, сыгъдæг уарзонад. 
Уымæй куы суадзис дæ дойны, тæхуды, 
Зæххыл ма арин мæхицæн бынат? 
Лекъури, къахфындзтæ садзгæ, æркафин, 
Айнæджы фахсæй дæр рауадзин дон. 
Хуры тынтæй дын æз къабайаг уафин, 
Стъалыты ирдтæй дын бахуыин рон. 
32 

СИАХСАГ 
Физонæг, фыдджынæй дæ хынцдзысты, - 
Хойрагхъуаг нæ ма скæнæд Хуыцау! 
Чызджытæ дæм сусæгæй кæсдзысты, 
Кæстæртæ дын ратдзысты æгьдау. 
Махæн буц, рæвдауинаг - нæ уазæг, 
Фæлæ дыл-иу ма æрцæуæд сайд: 
Чызджы мад дæм ку ’авæра йæ нуазæн, 
Уæд дæхи сиахсагыл нымай. 
2 Уырымты Петка 
33 

ЧЫНДЗÆХСÆВ ТА?.. 
Сæрддон æхсæв нæма схæццæ æмбисмæ... 
Фæцыдысты та хус хихты къæрццытæ... 
Хæтаг уддзæф та у цыма æвдисæн, 
Æрæмбæхст уыйау кæрдæджы æрцытыл. 
Чызг фестади, æрлæгьз кодта йæ къаба... 
«Чындзæхсæвта?.. Кæдуыдзæни, зæгь ма мын?..»- 
Æрбайрох уайтагьд лæппуйæ йæ хъарм ба, 
Нæ дзуры ныр йæ «зæрдæйы хæзнамæ». 
Йæ хихтæ бæлас ногæй уым æркалдзæн, 
Уым раздæрау цъæх кæрдæг дæр æрзайдзæн, 
Фæлæ чызгаймæ нал раздæхдзæн уалдзæг, 
«Чындзæхсæв та?..» - æдзух йæ хъустыл уайдзæн. 
34 

УÆД КУЫРМ ДÆН 
Чызджытæм, дам, мауал кæс мын дзурынц, 
Мауал ныкъул уыдонмæ дæ цæст. 
Ау, цъæх арвыл хурзæрин куы стулы, 
Уæд мæхи нæуынæг скæнон æз? 
Чызджытæм, дам, мауал кæс мын дзурынц, 
Мауал ныкъул уыдонмæ дæ цæст. 
Дидинæг мæм быдыры куы схуды, 
Уæд мæхи нæуынæг скæнон æз? 
Чызджытæм, дам, мауал кæс мын дзурынц, 
Мауал ныкъул уыдонмæ дæ цæст. 
Циу рæсугьд, куы нал хатон уæ цуры, 
Уæд мæхи куырм рахондзынæн æз. 
35 

СУАДОН 
Урс уырынгтæ комы астæу 
Дурты сæр дæ хъазт. 
Урс уæрыкк дын фестон, уастæн, 
Ма у сонт, æваст. 
Уарзын хъусын æз дæ зардмæ, 
Цъитийæ гуырд дон! 
- Хæхтæй ма цу, ма цу дардмæ, - 
Рагæй дæ куырдтон. 
Фæлæ ды ызгъорыс размæ, 
Иучысыл фæлæуу. 
Суадон байхъус мæм ныхасмæ... 
Хивæнд аив нæу. 
Мадæн ку’ ацæуы йæ кæртæй 
Дард балцы йæ фырт, 
Уæд куыд фæриссы йæ зæрдæ, 
Уыйау дæн æз ныр. 
Хæхты махæн дæ цыкура, 
Хатæм мах дæ зын. 
Денджыз дæ куы аныхъуыра, 
Уымæй дын тæрсын. 
36 

МÆ ИРЫСТОН 
Мæ фæрныг Ирыстон - мæ зæрдæйы авдæн, 
Мæ бæллицты суинаг, мæ нысæнтты зæй. 
Куыд рæсугьддæр зæгьон, нæ зонын, мæ арфæ, 
Цы дзырдтæй нывæндон дæ рухс сурæт, цæй! 
Дæ аив уæхсчытыл куы сæрттивы рухс хур, 
Дæсæрыл куы ’ркæныс цъæхзæлдаг-æрвон. 
Дæ уæлæ куы ’рбатухыс камари рон, 
Фæкæсы мæм, цыма фæзынди дæ усгур. 
Кæркæ-мæркæ куатæ дыл фæззæг куы ’рбæтты, 
Сызгьæрин уылæнтæй куы ивылы цин, 
Фæкæсыс мæм гьеуæд нæ бирæ бæркæдты, 
Нæртон Сатанайау, хæларкъух æфсин. 
Дæ разагьд хъæбултæ - нæ дзыллæйы рæгьы 
Сæрыстыр, нымадæй куы феныс, уæд ды 
Фæрайыс сæ мадау, дæ зæрдæйы хæхты 
Дæ цины бæлæттæ фæтæхынц хæрдты. 
Мæ фæрныг Ирыстон - мæ зæрдæйы авдæн, 
Мæ бæллицты суадон, мæ рухс фæндты зæй. 
Куыд рæсугьддæр зæгьон, нæ зонын, мæ арфæ, 
Цы дзырдтæй нывæндон дæ рухс сурæт, цæй. 
38 

МАД 
(Балладæ) 
Ох... Саударæг мад 
Цас фæцыд фæсхъæумæ, 
Кæд искуыцæй йæ буц хъæбул фæзынид. 
Ныр бамбæрста: дзæгьæлы каст æнхъæлмæ, 
Фæлахс удæн цæуын дæр ныр фæзын и. 
Мæллæг уæнгтæ... 
Æнæтуг цæсгом бахус. 
Ныххаудысты йæ цæстытæ сæ къуырфты. 
Æваст йæ зæрдæ иу хъуыдыйæ барухс: 
«Цæуон мæхæдæг сагурон мæ фырты». 
Къæвдайæ, хурæй 
Нал æвзары иу дæр, - 
Цæуы... Хъæбулы агуры ныййарæг. 
Ныддон вæййынц йæ уæрджытæ - хъæдхъиутæ, 
Куы айхъуысы уæлмæрды бынæй хъарæг. 
Йæхи хуызæн 
Æмбæлццæттæ йыл бафтыд: 
Чи ’фсымæры, чи агуры йæ фыды. 
Кæсынц, хъæууат - хæдзарбындурæй рафтыд, 
Æрмæст ма иунæг тохына - æвыдæй. 
Уæууа, нæ зæхх, цы фидар уд дæ, уастæн! - 
Куыдма ныййарыс дидинджытæ уалдзæг, 
Кæд кад кæныс хъæбатыртэен сæ уарзтæн, 
Кæд кæстæртæн фæцамоныс сæ балцвæд?! 
39 

Æндæр сахар. 
Æнахуыр уæлмæрд уартæ... 
Æмхуызон къæйтæ обауыл рæгъ-рæгъы. 
Фæйлауы дымгæ йе ’взæггæ цъæх артæн, 
Æрхауди мад фæззыгон нæуу-хæбрæгьыл. 
Æрхæндæг зарын обауы хъæбысæй 
Фæллад цæргæсау уæлдæфмæ хи айста. 
Ехх, базонид мад мин-мины хъæлæсæй, 
Хъæбулы уон, фæлæ йæ хъус нæ ахста. 
Кæм агура? 
Кæдæм ма цæуа дарддæр?. 
Фырадæргæй æрбалвасынц йæ фæрстæ. 
Цæуылдæр ма уæддæр йæ зæрдæ дардта, 
Уæззаугай араст йе ’мбæлттæн сæ фæстæ. 
Кæсы. Мæрддзыгой, -сæргуыбырæй, æнкъардæй... 
Нæ федта уыйас райгуырынæй ардæм. 
О дун-дуне, цы лæг фæхъуыди цардæй, - 
Кæй зиан нынкъуыста афтæ бирæ адæм? 
Зæрдæрыстæй æрбалæууыд сæ фарсмæ, 
Цæуы, цæуы. Æрбайрох дзы йæ тухи. 
Егъау уæлмæрд ныззылд дæрдты йæ размæ, 
Йæ цæсты рухсæй исдугмæ фæцух и. 
Кæсы, æмæ дын уæртæ хохау сыстад 
Зæронд ус, цавддур, йе ставд цæссыг капди, 
Цыма уыди æппæт дзыллæты рыстад, 
Цыма уыди æппæт мадæлты халдих. 
Къæйдурты рæнхъ... Сæ кæрон дæр нæ зынди, 
Сæ уæлæ фыст æдзард хъæбулты нæмттæ. 
Мад къухæвæргæ се ’ппæтыл фæзылди, 
Фæуæрста сын йæ рыст зæрдæйы хъæрмттæ. 
40 

Уæууа, нæ зæхх, куыд фидар уд дæ, уастæн! - 
Куыд ма ныййарыс дидинджытæ уалдзæг, 
Кæд кад кæныс дæ хъæбултæн сæ уарзтæн, 
Кæд кæстæртæн фæцамоныс сæ балцвæд?! 
Нæ та разынд 
Хъæбулæн ам йæ ингæн. 
Фыдгул йæ кары ахæм зын æвзарæд. 
... Къæвдайæ, хурæй 
Нал æвзары иу дæр, - 
Цæуы... Хъæбулы агуры ныййарæг. 

жжж 
Æхсараты Эиверæп 
«О бузныг, лæппутæ, мæ тавиц кæстæртæ! 
Уæ дидинты арвæрдын батавта мæн. 
Æнхъæлут, фæмард дæн? Нæ бæхджын ыстæртæ 
Æндиудæй куы кодтой фыдгулы дæрæн. 
Уынут æй уæхæдæг, æдзæстхизты хъæуы 
Æцæгæлон зæххыл æз иунæг нæ дæн. 
Ирыстоны фендмæ мæ зæрдæ нæ лæууы, 
Фæлæ мын нæй сыстæн - æрхæндзæф фæдæн. 
Æдзæмæй цы лæуут? Уынут æй уæхæдæг: 
Мæ æмбæлттæ кондæй, цæсгомæй -уындджын. 
Украинаг зæххыл нæ зонæм æрхæндæг; 
Украинаг зæхх нын - фæлмæнуырз, мынчын. 
Тæхуды, æрмæстдæр куы расимы уахъæз, 
Уæд уадсисы базыртыл Ирмæ фæтæх. 
Цæргæсау фæйнæрдæм дæ нуарцæнгтæ ахæсс, 
Дæ хъæбысы акæн дæ авдæйнаг зæхх». 
42 

МÆНМÆ ДÆР ФÆЛÆУУТ 
Бæрæгбон у абон мæ худгæ кæстæртæн, 
Фæстаг хатт ма скъоламæ - ацы изæр. 
Куыд ивынц, æвæдза, фæлтæрты фæлтæртæ... 
Мæ хъустыл æруади кæйдæр уынгæг хъæр: 
Фæцæут, æмгæрттæ? 
Мæнмæ дæр фæлæуут! 
Мæ аттестат уемæ уæддæр райсон æз. 
Цы уалдзæг та худы нæ цардæфсæст хъæуы, 
Раст ахæм рæстæг уыд, куы райдыдта хæст. 
Цы тугуарæн бонтæ ныл скодта, цы хъазуат, 
Фæдисы куы фæцыд мæ æдзард фæлтæр, 
Мæ итувæрд урс хæдон бандоныл аззад, 
Мæ кафæн хæдбынтæ дуаргæрон - ’вæрд. 
Æнамæ фæдзурут, мæ цæфæй, зæгъ, ниугæ 
Нæ кодтон, фæрæзтон мæйдзаст изæр æз, 
Мæ уæлмæрд нæ разынд æфсымæрон ингæн, 
Æрхаудтæн, зæгъ, донбыл, æрзоныг мыл хъæз. 
Мæ фарсмæ æрфæлдæхтиме’мбал-фæидзæхстон, 
Куыд æрхуыссы хорз бæх йæ барæджы раз. 
«Зæгъ-ма-иу æнайæн, -æз мæйæн фæдзæхстон, - 
Мæ аттестат-иу мын мæ бæсты ды райс». 
Мæ зæрдæйы арты ’взаг не стыдта зæххæй, 
Нæ фендзыстут цыртыл мæ рæсугъд цæсгом. 
Уæлахизмæ фæндаг йæ туджы æртæхтæй 
Ныхсадта, зæгь, æна, дæ æвзонг хæстон. 
43 

Фæцæут, æмгæрттæ? 
Мæнмæ дæр фæлæуут! 
Мæ аттестат мемæ уæдцæр райсон æз. 
Куы зониккат, уемæ мæн кафын куыд фæнды, 
Куыд самонид зарæг мæ цъæхснаг хъæлæс». 

ЖУИЖ 
Лæгыл, мæ бон, куынал ыскæсы хур, 
Фæзæгьынц уæд: «Ныккалди йыл йæ бон, 
Нызгьæлыди йæ мæсыджы бындур». 
Фæзæгьынц ын хæстæджытæ хæрзбон, 
Ныссадзынц уымæн уæлмæрдты йæ цырт. 
Ныссадзынц уымæн уæлмæрдты йæ цырт, 
Цæмæй бæрæг уа ингæнты æхсæн. 
Ды та кæм дæ мæ карæнæй, мæ фыд, 
Цырт дын цæмæн нæй иннæты хуызæн? 
Ма сагьæс мæ куынæ уадзы æнцад. 
Мæ сагьæс мæ куынæ уадзы æнцад: 
Налат нæмыг кæм фескъуыдта дæ цард, 
Кæм æрхаудтæ, бæрз бæласау, салдат? - 
Нæ зонынц абон сабитæ, сæ мад, - 
Дæ мæлæтмæ зæронд халон кæм каст. 
Дæ мæлæтмæ зæронд халон кæм каст, 
Сырх дидинæг уым рафтыдта дæ уарзт, 
Фæлæ цы ран?.. Нæу абон дæр бæрæг. 
Куыд зын у, куыд: фæхъæуы цардæй лæг, 
Йæ ном дæр ма йын ку ’амары мæлæт. 
45 

ЗЫНГГУР 
Æмбæрзæн дуры ’ртæдзыхон къæрттытæ, 
Лæджы цæст уыл ныр нал æрхæцы, нал. 
Уæ хъæбысæй-иу сгуылф кодтой æртытæ, 
Зынггурæй-иу куы æрбаздæхт мæ мад. 
Зынггур... Уыди мæгуырдзинады ’вдисæн... 
Зынггур... Уыди хъæздыг зæрдæйы хатт. 
Зынггурæн сых йæ цин æмæ йæ рисæй 
Сæхимæ истой алкæддæр сæ хай. 
Идæдз æфсинты цас æвдæлд ныхасмæ, - 
Зынггур æфсон кæрæдзийы уыдтой. 
Æрбадтысты-иу къонайæн йæ фарсмæ, 
Кæрæдзийæн сæ тыхстытæ дзырдтой. 
Ныфсæвæрдæй ыздæхтысты фæстæмæ 
Æртваг зынгимæ, риуы та - цæхæр. 
Нæ хъæубæстæйы хистæрæй кæстæрмæ 
Зынггур цæуын æхсызгон уыд кæддæр. 
Зынггур цæуын - ныр худинаг, ай-гьайдæр, 
Уæддæр-иу фен ды исты ’фсон дæ сых. 
Дæ цин, дæ хъыгæй уымæн дæр фæхай кæн, - 
Фылдæр кæндзæн дæ зæрдæйæн йæ зынг. 
46 

МÆ ЛÆВАР 
Мад йæ ныфс цæуылдæр, мæгуыр, дардта, 
Кæд мæ фыд нæ фæзынди, уæддæр. 
Чырыны йæ худ нырмæ фæдардта, 
Чырыны йын буцæн уыд æвæрд. 
Алы бон æй ризгæ къухæй иста, 
Асæрфта-иу хъавгæйæ йæ рыг. 
Хур æрттывта хуры цæстмæ ’взистау, 
Згьæлди-иу ыл мады хъарм цæссыг. 
- «0, мæ хъæбул, рахъомыл дæ, зонын, - 
Басидти мæм иу бонты мæ мад. - 
Хъæубæстæ дæ кадджын лæг фæхонынц, 
Адæммæ дæ фыдау дæ нымад. 
А зæххыл зынаргъдæрæн цы рарди, 
Ацы худау адджын дзы нæ уыд. 
Айс æй. Дар æй. Кæд дæ фыд фæмард и, - 
Ма фегад кæнуымæн ды йæхуд!» 
О, мæ фыд! Рæстдзинады сæраппонд 
Радтай ды мæ карæнæй дæ цард, 
Æз дæ ном куы фегад кæнон абон, 
Фенæнт-иу мын кæстæртæ мæ мард! 
47 

НÆ ЗОНЫН, МÆ ХУР, КАФЫН 
Уынын æй æз, фæхалас и мæ сæр, 
Æвзонджы ном мыл нал бады, уый зонын, 
Мæ зæрдæ хъазтмæ фехсайы уæддæр, 
Мæн фæндыры цагъд рухс дунемæ хоны. 
Æцæг мæм ма хат кафынмæ, кæстæр. 
Мæ къах айсын нæ базыдтон мæ царды. 
Цæуылнæ, цæ? - фæдис кæнын æз дæр, 
Куы нæ уыдтæн æдзæрæг бæсты тарды. 
Мæ кафыны кар, чи зоны ’мæ, уыд, 
Фæлæ кæд уыди, ахæм дуг нæ мысын. 
Нæ уалдзæджы хай пиллонæй куы сыгьд, 
Æрхæндæг нын нæ сонт удтыл куы хъызыд? 
Кæд уыди, кæд? Æнæнуарджын фæлтæр 
Хъуымыздзыхæй хæдзардзинтæ куы сысты? 
Æви лæгтау нæ уыдыстæм фæлтæрд, - 
Нæ фыдæлты куы раивтам сæ куысты? 
Кæд уыди, кæд, мæ кафæн рад, кæд уыд? 
Нæ хæстонтæ куы здæхтысты цæнкуылтæй, 
Æмæ сæ мах куы рæвдыдтам цæкуытæй 
Мæ зæрдыл ма уый тар нывау лæууы... 
О, аззад ныв хæрæ мигьы фæстæ, 
Уадз, аныгьуылæд мин-мин азты тарфы. 
Дæ зæрдæ-иу мыл ма худæд, кæстæр, 
Куы-иу зæгьон: «Нæ зонын, мæ хур, кафын». 
48 

СÆУУОН СИМФОНИ 
Арвгæрон симды фæз фестад, 
Стъалыты рæгьæуттæ тайынц. 
Зæхмæ сæ кæстæр хи фехста, 
Зæхмæ хæрзæггурæг уайы. 
Чындзы æрбахонынц уалæ, 
Хæхты фæстæмæ æрхæццæ. 
Дæттæ ысамыдтой зарæг, 
Бæлæстæ систой кьæрццæмдзæгьд. 
Фасы йæ дзыкку æхсæрдзæн, 
Чындз ыл сырх дари бæтдзæни. 
Абон бæрæгбон у æрдзæн, 
Чындз ын лæвæрттæ дæтдзæни. 
Циу-циу-циу? - Мæргьтæн фырдисæй 
С’ ахстæтты къæсæр ыснарæг. 
Арвæй мæ цæст æз нæ исын, 
Фенон, куыд райгуыры зарæг. 
Гауызтæ айтыгьта арвыл 
Хур-чындз, - фæцæуы уæзданæй. 
Амондджын къах та æрбавæр, 
Зæрдæтæ батав дæ хъармæй. 
49 

ХИСТÆРЫ ФАРН 
«Кæй лæппу дæ? Цæмæн кæныс фыдуаг?» 
«Дæ хъус дын сиваздзынæн, ма кæ...» 
Уыд хистæрæн йæ уайдзæф фаг, 
Цæмæй кæстæр уыдаид цух фыдуагæй. 
«Уый хистæрмæ фæстæмæ, дам, дзырдта». 
«Уый хистæрæн нæ бакасти йæ коммæ». 
«Уый хистæрæй тамакотæ куырдта», - 
О, ахæмтæн сæ ном хъуыст комæй-коммæ. 
Гуыпхъазт цины, бæрæчеты фынгыл 
Кæстæрæн хъус ыстыр цинæй лæвæрдтой. 
Уæздан æгьдау нывыл уыди, нывыл, 
Нæ хистæртæ йæ алы ран æвæрдтой. 
Нæ хистæры фарн! Цæр æмæ нын цæр! 
Уæ кæстæртæ кæд зондæй сты уæлахиз, - 
Фæлæ куы нал уа хистæрæн кæстæр, - 
Нæ æгьдæуттæ нын ахæм бонæй бахиз! 
50 

ЦИН ÆМÆ ХЪЫГ 
Æрбазылд уарын хæххон фæндæгтыл, 
Йæ къахфындзтæ та нæ уынджы ’рсагьта. 
Доулы цагьдау, мæ зæрды тæгтыл 
Мæ рогбазыр цин йæхи ысцагьта. 
Æрфæндыди мæ бæгьæввад къæхтæй 
Кæддæрау уынгты сабийау згьорын. 
Хъæрмуст уарыны хырыз æртæхтæй 
Лæппуйы цæсгом æфсис кæм зоны. 
Мæ размæфесты æлхынцъ æрфгуытæ, 
Дыууæ цъæх цæсты - сагьæсты бадæн, - 
Нæма, дам, зоныс царды æрфытæ, 
Акæс, дам, далæ куыд риссынц адæм. 
Уæззау æфсирджын мæнæуы хуымтæ 
Ныффæлдæхтысты кæрдынæввонгæй. 
Ды та, дам, райыс дæ райдзаст къуымты, 
Фæцахуыр, дам, дæ хæрын æввонгæй. 
Ныббар, зæхкусæг - нæ хоры бардуаг, 
Æхсæвæддæйы дæфарсмæ нал дæн... 
Цин æмæ хъыг, дам, - æнусон цардуаг, - 
Æфсымæртæ сты, - фæзæгъынц адæм. 
Нæ, уый æфсонæн нæ дзурын афтæ, - 
Дæ къухвæллойæ мæ ныфс фæхæссын! 
У иу нæ хъыг дæр, нæ цины арфæ, 
Дæуæй дæн алкæд, мæ хур, æз хæсджын. 
51 

АВДÆН 
Æмбисæнттæ сты не ’взагæн йæ хъаймагь, 
Уыци-уыциты, марадз, зонд æхсид! 
Куы бахъæуа, æфхæрынмæ цыргь хъама, 
Куы бахъæуа, уæд тохмæ у сæ сидт. 
Æцæг, сæ иута&н нæй мысан сæ хъавдæн. 
Фæмынæг и сæ хъуыдыты цæхæр. 
Æхсæвæй-бонæй тулы, зæгьынц, авдæн, 
Йæ бынатæй, дам, не ’нтысы уæддæр. 
Нæ, царды денджыз куы айтындзы нæ размæ, 
Уæд авдæн махæн басгуыхы нæ нау. 
Фæхудæм уымæй хуры тынты хъазтмæ, 
Нæ хъару махæн февзары лæгау. 
Лæууынхъом мах куы фæвæййæм нæ зæххыл, 
Æндæрнауæн нæбафæдзæхсы уæд. 
Фæндараст нын уый хъæлдзæгæй фæзæгьы, 
Æндæр саби йыл бафтауы хъысмæт. 
Æмæ фæнды фæтæхæм мах уæлæрвтæм, 
Хæдтæхæджы домбай зæрдæ фыца. 
Æгæрон фурдты науты мах лæгæрдæм, -. 
Зон, авдæн уыд нæ фæндагмар фыццаг. 
52 

РАГВÆЗЗÆГ 
Знон дæр ма æнæмæт мæргьтæ 
Иры дзыхъхъ фæлыстой, 
Зарджытæ хуымоныл цыма 
Ерысæй фæфыстой. 
Уæд цы фесты цымæ, оххай, 
Зæрдæ сæ куы мысы, 
Уартæ дидинæджы риуы 
Царды тæпп куы сысы. 
Уартæ хъæд, мæгуыр, бынтондæр 
Тихалæг куы фестад. 
Зымæг афтæ раджы хæхтыл 
Урс пæлæз цы фехста? 
Хъæдгæрон фæззыгон цъæх мигь 
Бирæгьау æрхуыссыд. 
Доны сæрты, мæкъуылты ’хсæн 
Хъæуырдæм фæхъуызы. 
54 

СУАДОН 
Суадон нæ зыдта фæлмæцын æппын, 
Уади кæлкæлгæнгæ хæхты: 
Уыд ма æнæрцæф, æнæмаст, лæппын, 
Никуы ма бахауд бæллæхты. 
Суадонау уыдтæн æнæмæт æз дæр, 
Ме сныхас сонт уыд, æргом уыд, 
Фæлæ куыдфæстæмæ мадзура сдæн, 
Цард мæ фылдæр хъуыды домы. 
55 

ДЗАБОЛАТЫ ХАЗБИЙÆН 
Фæцард, дам, азтæй фондзыссæдз, фылдæр. 
О, цъиувæдис. Куыд, дам, ын бантыст, уагæр? 
Цытæ хордта, цы фæкусы ныр дæр?- 
Куырыхон лæгтæ иртасынц йæ уавæр. 
Æндæр лæг та йæ кармæ дæр нæ бафтыд, 
Æрбасыгьди уый стъалыйау æваст. 
Зæххон курдиат куыд æрбатар и афтæ? - 
Зæрдæйы къуымты абухы нæ фарст. 
Кæйдæр загъдау, нæй халонæй мæгуырдæр, 
Уæвгæ та мæргьтæй чи цæры фылдæр! 
Цард бонтæй баргæ нæу, мæ хур, бæгуыдæр, 
Мæнмæ гæсгæ, йæ барæн у æндæр. 
Лæджы зæрдæ йæ дзыллæйыл куы судза, 
Йæ тыхст, йæ рыстæй уый куы уадза арт. 
Нæ зонын æз, мæ цæрæнбон цы суыдзæн, - 
Мæ адæмыл нывондгонд у мæ цард. 
56 

жзсж 
Зæгь, дæ чыр-чыр цæуыл у, цæуыл, 
Ау, мæ дзырдтæй дæм худæг фæзынд? 
Дæу нæ уырны, нæ мæгуыр хъæуыл 
Хатт мæнæй уый кьæбæргур кæй зылд? 
Дæу нæ уырны, зæронд лæджы ’рфгуытау 
Уыд мæ сæрмæ хъæмпынсæр хæдзар? 
Мад-иу зоныгыл арæх кæй куывта: 
«Курын, стыр Хуыцау, мауал ныл уар!» 
Дæу нæ уырны, бæзджын кæрц зымæджы 
Æз хæдоны къæриты цыдтæн? 
Æмæ Майрæмы комы дымæджы 
Суг сыфцæй ласгæ митыл сыдтæн? 
Дæу нæ уырны, æнæфыд дæсаздзыд 
Мигьтæм й’ амонды ’фсургьмæ кæй каст. 
Уый уырныдта, йæ амонд æссардзæн, 
Æмæ тухæнтæй уымæн нæ тарст. 
57 

**сж 
Мæ фындзы бын нæма райдыдтон дасын, 
Дæуæн та уæд хъуымбылдзыккутæ уыд. 
Фыццагау демæ нал уæндыдтæн хъазын, 
Фæлæ æдзух дæ цуры мæн фæндыд. 
Сæууон дидинæг хуры тынтæм хæлы, 
Уæд арвæрдынау рафтауы йæ хуыз. 
Мæ сонт зæрдæ цы рухс фæндтæм фæбæллыд, 
Нæ райхæлыди дидинау сæ хуыз. 
Фæсаджил ис нæ царды фæндаг махæн, 
Фæхаста нæфæйнæ ранмæ хъысмæт, 
Мæ сæнтты æз уæ цурмæ арæх тахтæн, 
Уæ рæзты-иу фæцæйцыдтæн куыстмæ. 
Ныр, чи зоны, ды узыс а зæр авдæн, 
Æз стих кæсын мæ хъамбулджын фырттæн. 
Фæлæ уæддæр нæ æвзонг бонты кадæн, 
Нæ уарзтæн уадзын ацы фыст цыртæн. 
58 

АМОНДАГУР 
(Зарæг) 
Дидинæджы рог сыфтæ ызгьæлынц, 
Дидинæджы цæссыгтæ кæлынц. 
Ме ’мгæрттæ чындзæхсæвмæ куы бæллынц, 
Фæлæ та сын афсæнттæ кæнын. 
Аргьæутты бæстæйæ дæ æрхонин, 
Иу уысм дæр нæ фæтæрсин зынæй, 
О, фæлæ, цы ран дæ, уый нæ зонын, 
Бахуд-ма дæ мидбылты, цæмæй 
Дидинæг йæ рог базыртæ сиса, 
Уалдзæг та йæм раздæха фæдисы. 
Фæззæгта йæ пакъуытæ ызгъалы, 
Ехх, дæуæй куыд фидауид нæ кæрт, 
О, фæлæ цы ран дæ, уый нæ арын, 
Искуыцæй куы айхъусин дæ хъæр. 
Уадтымыгь мæ цъæх аласа фестад, 
Арвæрттывд - мæ быд ехсы æрдзæхст. 
Сонт зæрдæ дæумæ бæлгæйæ не стад, 
Ей-джиди, куы дыл æрхæцид цæст, - 
Дидинæг йæ цæссыгтæ нæ калид, 
Арвæрдынау уый йæ хуыз ыскалид... 
59 

КОМБАЙНЕРЫ ЗАРÆГ 
Денджызы науау ме ’фсæн бæх тулы 
Мæнæуы хуымты, гьей. 
Мæй мæм уæларвæй йæ цæст ныкьулы, 
Цæуылдæр худы, гьей. 
Кæд мын базыдта мæ зæрдæйы фæндтæ! 
Нанайы рæсугьд, мæ зарæг ды кæй дæ. 
Уæлæ мæй, курын, аивæй бакæс 
Чызгайы уатмæ, гьей. 
Мæ бæсты уымæн фæдзур мæ сагьæс, 
Мысын æй дардмæ, гьей. 
Зæгь-иу ын æргом мæ зæрдæйы фæндтæ: 
Нанайы рæсугьд, мæ зарæг ды кæй дæ. 
Марадз-ма, уадымс, фæцагай хъæумæ 
Мæйрухс æхсæвы, гьей. 
Зæгь-иу чызгайæн, кæсæд æнхъæлмæ 
Нæ чындзæхсæвмæ, гъей. 
Зæгь-иу ын æргом мæ зæрдæйы фæндтæ: 
Нанайы рæсугьд, мæ зарæг ды кæй дæ. 
60 

УАЛДЗÆГ - МÆ БАРÆГ 
Циу уый, цы зæлы? 
Дæтты сæр-сæр. 
Дуртау цы згьæлы? 
Цæфхæдты хъæр. 
Уый нæм фæдисы 
Уалдзæг тæхы. 
’Рцæвы зынг уисæй 
Йе ’лвæст бæхы. 
Хуры цырагьау 
Йе ’ккой хæссы. 
Уалæ нæм рагьæй 
Худгæ кæсы. 
Хъарм уарын бæстыл 
Тауы зыдæй. 
Раивылд фæзты 
Дидинты зæй. 
Уалдзæг нæ хæхтыл 
Рахызт цæрдæг. 
Зæхх ын йæ бæхæн 
Дары кæрдæг. 
Уалдзæг - нæ дарæг, 
Амонд нын ратт. 
Бахуый нæ дуарыл 
Сызгьæрин цæфхад! 
61 

жæас 
Хæдзар бамбæхсти бæлæсты фæстæ, 
Уынгмæ ’рхуымæй, мæгуырæг, кæсы. 
Хъусы адæмы ’рдиаг хъæлæстæ, 
«Циу, цы ’рцыди?» - æдзæмæй фæрсы. 
Хæдзар бамбæхсти бæлæсты фæстæ. 
Аууон мигътæй фæйнæрдæм нæрсы. 
Тар, ныттар ысты авджын фæрссæгтæ. 
«Циу, цы ’рцыди?» - æдзæмæй фæрсы. 
Хæдзар бамбæхсти бæлæсты фæстæ. 
Абон кæртæй дзыназын хъуысы. 
Арвмæ сирвæзти здыхтытæ фæздæг, - 
Хæдзары хицау чырыны хуыссы. 
62 

ÆНАФОНЫ ДЗÆНГÆРÆГ 
Фæлмаст æнафон, телефоны дзиу-дзыр... 
Мæ хъустыл хæтæл авæрдтон æваст. 
«Куьщцæрыс.куьщ?» -сылпоймаджы æцдиуд дзырд... 
«Кæцы дæ? Чи дæ?» - сирвæзти мæ фарст. 
Кæцы дæн? Чи дæн? Нал лæууы дæ зæрдыл? 
Бæрзонд акъаци, ног чындзау, фæлурс. 
Хъæддаг бæлæттæ тахтысты нæсæрты... 
Уæдæй нырмæ мыл рацыди æнус... 
Æмбарын æй, лæгау-лæгтæ дæ фырттæ. 
Ис бинонтæ мæнæн дæр, ис, дæуау. 
Фæлæ мæ риуы - рагуарзты æртытæ, 
Нæ фæдæлдон мæ рухс монцтæн сæ нау. 
Æмбарын æй, чысыл рæстæг нæ рацыд, 
Куыд ма хатай мæ зæронд хъæлæс ныр. 
Кæцы дæн? Чи дæн? - Сидзæр дæн мæ балцы. 
Дæуæн та зæлы д’ алæмæт фæндыр. 
Кæцы дæн? Чи дæн? - Иу бон дæр мæ зæрдæ 
Уæдæй нырмæ йæхи чемы нæ уыд. 
Бæрзонд акъаци урс базырджын сæрды... 
Нывæфтыдау мæ цæсты раз лæууы. 
Æз чи дæн, чи? - Хатыр мын кæд фæтыхстæ. 
Æз чи дæн.чи? Дæ рагуалдзæджы уарзт. 
Мæ сæнттæ та мыл ацы ’хсæв фæтых сты, 
Дæ хорзæхæй, фæуæд мæ рог ми барст. 
Фæлмаст æнафон. Телефоны дзиу-дзыр. 
Мæ хъустыл хæтæл авæрдтон æваст. 
«Куьщцæрыс, куьщ?»-Сылгоймаджы æидиуддзырд... 
«Æз чи дæн, чи?» - Дæ рагуалдзæджы уарзт. 
63 

ФЫНЫ 
Мæ фыны цыма ахицæн дæн цардæй, 
(Цы нæ хъылма дын ауайдзæни цæстыл). 
Нæ базыдтон, куыд бавæрдтой мæ марды, 
Фæлæ та дын куы ’рцæйцæуин нæ рæзты. 
Æрбахызтавн... Куыд фидар разынд кау дæр. 
Æрæмбæхстæн нæ дыргьдоны, æддейау. 
Кæсын. Нæ ус нæма систа йæ саутæ... 
Йæ зилæнтæ кæны, мæгуыр, къуыттыйау. 
Мæ зæрдæйæн йæ цæф фæци æнуддæр. 
Мæхи ’вдисынмæ хъавыдтæн-иу хатгай, 
Фæлæ, зæгьын, куы ауайа йæ уд дæр, - 
Цы нæ вæййы - æвдæрзта мæ мæ катай. 
Фæлæууыдтæн æнафонтæм æмбæхстæй... 
Уæдмæ дын арвыл бур тасмачъи сзынди. 
Мæ сагьæстæ мыл ахæцыдысты ’мхæстæй... 
Æваст мæ фæрсты уазал дымгæ ’рзылди. 
Æрызгьæлдысты уаты рухсы хаутæ... 
Кæйдæр аууон мæм кæртастæуæй разынд. 
Æхсæвау тар - нæхионæн йæ саутæ, 
Йæ дзыккутæй быйгæ-халгæйæ хъазыд. 
Хъуызгæ-хъуызгæ дын дыргьдонмæ æрбахызт, 
Нæ бандоныл сындæг йæхи æруагъта. 
О, уыцы сахат туг мæ уæнгты рахсыст, 
Цæф маргьау зæрдæ къултыл хи ысцагъта. 
64 

Кæсын æмæ дын бæлæсты æхсæнты 
Бæрзонд æндæрг йæ размæ бацыд цадæг. 
Кæрæдзиуыл ныттыхстысты рæхсæнтау, 
Мæ хъус ма ахста ног уарзæтты батæ. 
Дæ цæсгом дыл куыд нæ лæбыры, уастæн, 
Дæ саутæ уал уæддæр систаис, гормон! - 
Мæ сонт хъæрæй мæхæдæг дæр фæтарстæн, 
Фыдфынтимæ мыл ралæууыди ног бон. 
3 Уырымты Петка 

ææж 
Куыд диссаг у, цы уыдтæ ’мæ куыдтæ сдæ, 
Цыма дæ азты дымгæмæ ныддарди. 
Æрæджы дæр ма лæппутæн дæ фæстæ 
Кæсынæй раст сæ цæсты гагуы тади. 
Хъуымбыл дзыккутæ - уæхсчытыл пæлæхсар... 
Къæдз æрфгуыты бын - сау цæстыты худын... 
Уæздан ныхас- нывæфтыдау, хæдæфсарм... 
Дæ фæдыл тахти усджынты тæхуды... 
Дыууæ риуæн къуындæг уыди дæ гуырыл. 
Сæ ахстæттæй мæкæрæзау æрттывтой. 
Уæд иу æнцъылд нæма уыди дæ хъуырыл, 
Дæ рустыл сыгьд сæуæхсиды æртытæ. 
Цы фесты ныр дæ аивтæ, цы фесты, 
Фæхаста сæ кæд хуры чызг йæ бæстæм. 
Кæд бахъуыди дæ аив гуыр Гефесты, 
Ныууагьта ма дæ сау æндæрг æрмæстдæр. 
Цæмæй ма дарай ауындзæнау къаба, 
Цæмæй кæсай ныр лæппутæм дæхæдæг, 
Цæмæй мысай мысайнагау мæ хъарм ба, 
Цæмæй дæ цæсты бамбæхса æрхæндæг. 
66 

ШВ№$^^:;-\>,г: 
№'..-&' 
Г^,:^.^, 
> -'&Ы~*& 
%;р-^ 
#'' 
Ш- 
;щ;у. 

АКИМЫ ЗАРÆГ 
О, цы зæхх уыд ацы комы Мадзатæн, 
Зарджыты ма райхъуысы сæ кой. 
Абырджытæ ардтой ам сæ адзал дæр, 
Хорласæг-иу фестад ам сæргой. 
Ам Аким йæ лæгдзинад куы равдыста, 
Удисæг æм топпы цæстæй каст. 
Цалдæры мæрдтæм йæ разæй барвыста, 
Сабитæн ма баззади йæ уарзт.... 
Комы дымæг... номы зарæг айзæлди, 
Уадсисау Ирыстоныл ныппырх. 
Дидинджытау зæрдæты уый равзæрди, 
Суадзæм дзы нæ мæстыты тыппыр. 
Бахъуыди лæгдзинад, уæд, æндон уартау, 
Сисæм мах Акимы зард хъæрæй. 
Уæд нæ хъару сабухы фæндон артау. 
Уæд нæ ныфсæн бауромæн нæй. 
Стæм фæндаггон, цардысгарæг барджытæ, 
Хъуамæ уа нæ сагъадахъ æмдзаг 
Рогфæттæй, нæ ныфсæхсидæг зарджытæй, 
Ма фæуой æндæртимæ ивддзаг. 
68 

ж*ж 
Фæззыгон бон æхсиды, 
Фæкъуда сæрд. 
...Æхсыргурты æхситты 
Тæлфы изæр. 
Сырхгопп уасæгау хæхтыл - 
Сырх-сырхид хур. 
Зынгау нывæзт æндæхтыл 
Йæ был ныммур. 
Йæ сæстæгтæ, йæ хуырты 
Куы æхсы дон, 
Цыма сызгьæрин хуртуан 
Изæрыгон. 
Цыллæ кæрдæн ма фехста, 
Фæбур и фахс. 
Къæлæсы мæйы ефс та 
Бæрзондæй каст. 
Æнхъæлмæ каст йæ радмæ, 
Йæ баст тыдта. 
Дæлджинæгмæ - мæ уатмæ 
Йæ барц тылдта. 
69 

ФÆСИВÆДМÆ 
Гъей, сагсур фæсивæд, 
Æрцыди уæ рад. 
Цы нæ бантыст махæн - уæ бар у! 
Рæсугьддæрмæ ивæд 
Уæ фæрцы нæ цард. 
Цæттæ стæм - куы хъæуа нæ хъару! 
Маххистæрты рæгьмæ 
Фæхæццæ стæм тагьд, 
Æнхъæл та йын чи уыди, чи уыд?! 
Мах райстам нæ рагьмæ 
Фыдхæсты зын уаргь, - 
Нæ иу дæр йæ уæзæй нæ чиуыд. 
Нæ зыдтам фыды ад, 
Йæ барджын ныхас. 
Сæ бæсты хæдзардарæг систæм. 
Æмæ ныл куы уынат 
Æнкъард цæстæнгас, - 
Дзæгьæлы-иу ма кæнут дистæ. 
Нæ агуырдтам фурдæн 
Йæтæнджытæ мах, 
Йæ сæрмæ та чи хаста тъизын. 
Фæлмаст арвыл хур дæр 
Куы ’мбæхста йæ цалх, - 
Нæ бон уыд ныфсы зарæг сисын. 
Æрхæццæ ныр рæстæг. 
Нæ бонтæ - цыбыр. 
Мæхинымæр арæх фæтыхсын. 
70 

Хæстон ниуды бæсты 
Нæ ирон фæндыр 
Кæй нæ цагьта махæн - у тынг зын. 
Гъей, сагсур фæсивæд! 
Æрцыди уæ рад. 
Цы нæ бантыст махæн - уæ бар у. 
Рæсугьддæрмæ ивæд 
Уæ фæрцы нæ цард. 
Цæттæ стæм - куы хъæуа нæ хъару. 

МАДЫХÆС 
Чи бафыста мады хæс та, чи? - 
Ууыл арæх райдайæм ныхæстæ. 
Уæртæ кæс, ныййарæджы фæдцжи, 
Саби та - дзæлæпп-дзæлæпп йæ фæстæ. 
Байрæздзæни, атæхдзæн кæддæр, 
Мады фæлгонц зæрдæйæ нæ исдзæн. 
Цасфæнды йын хорз фæуа, уæддæр 
Дудгæ бонты сусæгæй уый рисдзæн. 
Рисдзæни, кæй ницы у йæ бон 
Мисхалы бæрц бафидын йæ зынтæй, 
Дардзæн ын мысайнагау йæ ном, 
Разы у, куы бахæрид йæ рынтæ. 
Царды тагæн аскъуыйæн куыд и? 
Уæртæ ныр йæхицæн дæр лæппынтæ. 
Идонау сын мады рон - фæдджи, 
Ницы мæт ис уыдоны æппындæр. 
Даргь æхсæвтæ... Хъизæмæрттæ, мæт, 
Цалынмæ йын схъомыл уой - хъуырдухæн. 
Чи зоны ’мæ цардæн у йæ фæтк - 
Фида йын хъуырдухæнæй йæ тухæн. 
Мысы ма ныййарæджы фæдджи, 
Хорзæй йын куыд ницы фæци, уастæн, 
Чи бафыста мады хæс та, чи? - 
Хъуысы ныр йæхи цоты ныхас дæр. 
72 

КЪОСТАЙЫ УÆЛМÆРДЫ 
Аргьуаны кæрт... Мраморæй ингæнтæ. 
Бæлæсты бын - цыртытæ рæгъ-рæгъ. 
Рисæй дзаг- Ирыстоны игæртæ, 
Цас уромы ацы чысыл зæхх. 
Цас цæссыг фæкалди ам æнæвгьау! 
Ферттивы æртæх-фæрдгуытæй ныр. 
Мард ныгæнын кадимæ - нæ æгьдау, 
Самайынц лæгмæ гæсгæ йæ цырт. 
Акæс-ма, уæйгуыты бæстау, ам та 
Айнæджыты стыр фæхстау лæууынц. 
Чи нæм кæсы мрамор къæйты къамтæй? 
Чи сты, чи? Кæй зæрдыл ма лæууынц? 
Сидзæрау Къостайы цырт сæ разы... 
Кæрты къуымы бамбæхсти кæмдæр. 
Ау, нæ Иры сахъ фыртæн нæ разынд 
Иннæтау бæрæгдæр дур, æндæр. 
Цæй, цы зæгъон? Ам дæр та цæстмæ ми... 
Ирæн уый кæцæй фæци, кæцæй? 
Циу тыхсын? Поэты дзырд - рæстдзæвин, 
Уый йæ цырты рахаста æрдзæй. 
73 

жжж 
Цы чызг уыдтæ! Кæрон нæ уыд дæ хъалæн, 
Дæ гуыры конд - нывгæнæджы фæлдыстау. 
Рæстмæ ныхас нæ загьтаис æмбалæн, 
Фæсарæйнаг - дæ ахорæн, фæлыст уа. 
Æрбатахтæ хæстæгдæр хъæуæй ардæм, 
Ам, горæты, нæ уыд цыма дæ хуызæн. 
«Æнæбон хъал, - дзырдтой дæу тыххæй адæм, - 
Йæхи дæргьыл уæд та куы барид хуыссæн». 
Кæмæ хъуыстай? Æндæр хъуыды - дæ ахаст. 
Хæлæгæй дæм мæлынц, зæгьгæ, æнхъæлдтай. 
Дæ зæрды ’нцой уыди дæ рæсугьд бакаст. 
Ныфсытæ дзыдæхицæнды æвæрдтай. 
Цы фесты бонтæ? Азтæ та цы фесты? 
Ау, иу усгур куыд нæ фæзынд уæ кæртмæ. 
Дæ урс хилтæ ахоринаг фесты, 
Дæ цæсгомыл - æмбæхст æнцъылдтæ уæртæ. 
Куыд хъал вæййæм æрыгонæй мах, уастæн, 
Куыд фæкæсæм мах иу бон цæстæй цардмæ! 
Куы стæхынц сæрмæ стыр æвзæнау азтæ, - 
Фæтавæм хи нæ рæдыдтæн сæ артмæ! 
74 

жжж 
Бон æрныгьуылди хъæуы дæлфæдтæм, 
Сатæг узы йæ бур фынтæ цадæг. 
Арв ыл тауы йæ урсдзыгьуыр кæрдæн, 
Зилы уæлдæфы быдырты кадæг. 
Уынджы къахдзæфтæй барын æнцадгай, 
Хуыссæг ацафон асурын дарддæр. 
Уарзын иунæгæй сагьæсты цадæй 
Æз йæ былтæм куы ленк кæнын цардæн. 
Уæд куыд фæрайы, оххай, мæ зæрдæ, 
Мæн хæйрæгау фæсайы цæмæйдæр. 
Уалæ стъалытæ хъазынц мæ сæрмæ, 
Семæ мадау куы ныххуды мæй дæр. 
Æз нæ фæллайын арвмæ кæсынæй, 
Ехх, æрзæбул у Мæйæн йæ сыйыл, 
Бастай стъалытæ зæхмæ хæссынæй... 
Нæ! Мæ хъуыды æруæззау пъæззыйау... 
Дзурынц, алкæмæн йе стъалы - хицæн, 
Хорз у, ничи сæ зоны, кæцы у, 
Уæд сæ скъæфиккой адæм сæхицæн, 
Æмæ амæлид арвы æрдзон уд. 
75 

ÆНДÆР У МÆ САГЪÆС 
Парижыл мæ зæрдæ нæ риссы, 
Париж у парижæгты фаг. 
Æрвылбон фæхъуысы Парижы 
Куырыхон Гюгойы æвзаг. 
Мæ сагьæс, мæ хъынцъым æндæр у, 
Сæхинымæр худынц хæрзаг: 
Цы кусут, зæххыл ма цы цæрут, 
Куы мæлы Къостайы æвзаг. 
76 

МÆ ЗАРÆГ 
Сæрдыгон хур мæ рудзынгæй 
Куы ’рбадары йæ цæст, 
Куы айхъусын нæ рухс уынгæй 
Нæ хъомгæсы хъæлæс. 
Уæд фестын æз 
Æвзонг сæгуыт, 
Мæ къахвæндаг - бæрæг. 
Цъæх дари хъæд, 
Дæ хъæбысмæ 
Фæцæйуайын цæрдæг. 
Сæууон уддзæф мыл базыртæ 
Куы бафтауы, æмбал, 
Зæрин хуримæ хъазынтæй 
Уæд нал фефсæдын, нал. 
Уæд фестын æз 
Æвзонг сæгуыт, 
Мæ къахвæндаг - бæрæг. 
Къæбæлдзыг хъæд, 
Дæ сатæджы 
Фæцæйуайын цæрдæг. 
Мæ Ирыстон - мæ цинты сæр, 
Мæ бæллицты æвзæн. 
Вæййы мын хъарм дæ миты сæр 
Сæрддон боны хуызæн. 
Уæд фестын æз 
Æвзонг сæгуыт, 
Мæ къахвæндаг - бæрæг. 
Дæ цъититæм 
Æнæзивæг 
Фæцæйуайын цæрдæг. 
77 

ÆНАФОНЫ УАЗÆГ 
Хур æрбахъуызыд рудзынгыл сусæгæй, 
Цыма агуырдта уаты цыдæр, - 
Къуым ныррухс ис йæ æрттиваг хъусцæгæй, 
Стæй мæ цæстытæм бакаст цыбæл. 
О, нæма мæ фæндыди нæ сæмбæлын, 
Кæд мæуды лæууæн дæ уæддæр. 
Æз дæргъвæтин æхсæвтæм куы фæбæллын, 
Мæн къæрныхау фæхъæуы сæ сæр. 
Æз мæ хуыссæджы хурхыл уæд бахæцын, 
Æмæ зæрдæмæ байхъусын арф. 
Хъавгæ фæндыры тæнтыл уæд ахæцын, - 
Зараг стъалытæй байдзаг уа арв. 
Цæй, цы дын зæгьон, рухс хур, æрбахиз та, 
Кæд æнафоны уазæг - уæддæр. 
Иумæ сидæм фæрнæйдзаг уæлахизтæм, 
Сисæм зарæг мах ноджы уæлдæр! 
78 

жюк 
Æз цы дæн? Æрмæст фæлурс ыстъалы, 
Арвæй тæхгæ чи фæуадзы фæд. 
Зæрдæ уыйау сонт цæхæр ыскалы, 
Фæлæ цадæг райдайы хуыссын. 
Æз цы дæн? Сæууон бæллицты суадон, 
Суинаг фæндтæ, зарджыты æлхынцъ. 
Хъуамæ уыдон райхалон, ысуадзон, 
Риуы уал æддæг-мидæг тæлфынц. 
Æз цы дæн? Фыцгæ, æхсидгæ зæрдæ, 
Данкойау ыл н’ ауæрдын æппын. 
Хурау уын æй сауындзин уæ сæрмæ, 
Уа цæмæй фæндагамонæгтын. 
79 

УАЛДЗЫГОН ЗАРÆГ 
уъæхбазыр уалдзæг æрхастой мæргьтæ, 
Йæ дидинпæлæз байтыдта. 
Ныллæг ын кувынц, ныллæг. Нæ хæхтæ, 
Æрвон фæрссæгтæ байтыгьта. 
Кæрæдзи сæрты куы хауынц дæттæ, 
Сæ зарджытæ та самыдтой. 
Фырцинæй зæрдæ ныррухс, æмбæлттæ, 
Мæ сæнттæ хурмæ адымдтой. 
Ба з а р д: 
Нæртон Ацæ йæ уадындз райста ныр: 
Æгас дуне куы фестади фæндыр. 
Фæткъуы бæлæстыл сыфтæр нæма и, 
Сæ дидинджытæ банкъуысынц. 
Бурдзалыг гугукк рæстæг нымайы, 
Фæлæ йæм иу дæр нал хъусы. 
Цъæхбазыр уалдзæг ныххойы дуæрттæ, 
Рæвдауы цæст йæ даритæй. 
Æрбатыхсти та мæнæн мæ зæрдыл 
Налхъуыт-налмас камаритæй. 
Б а з а р д: 
Нæртон Ацæ йæ уадындз райста ныр: 
Æгас дуне куы фестади фæндыр. 
80 

КÆСТÆРТÆМ 
Цæгьдут фæндырæй, кафут, зарут! 
Ныр ма уæ ницы домы цард. 
Уæ фидæн агурут, ысгарут, 
Уæ хъаруйæ гæрдут фæндаг. 
Уæ сæрмæ хур æрттивы, хъазы, 
Уарвы бæгьсымахæн цъæх. 
Сæууон æртæхтæй уын уæ разы 
Фæрдгуытæй бахуды нæ зæхх. 
Сымахмæ бирæ ис бæлджытæ... 
Кæд дуне сабыр у, уæддæр, 
Мыййаг, куы бахъæуа лæджыхъæд - 
Фыдæлтæй ма ’рлæуут дæлдæр. 
Æрцæгьдут фæндырæй зæллангæй, 
Æрсадзут къахфындзтæ цæрдæг. 
Уæ цин, уæ зарæджы тъæллангæй 
Ныфсхаст у хистæрты зæрдæ. 
81 

СÆЛФЫНÆГ 
Нæ уарзын тъизын, æнæвзаг арт сæнарæй. 
Сæлфынæгæй мæ зæрдæ - дойнаг дур. 
Фæлыгьдтæн та мæ горæтаг хæдзарæй, 
Кæд хъæугæрон уæддæр æрцахсин хур. 
Лæдæрсгæ уарын февзæрд ам мæ разæй, 
Æгуыдзæг мигьтæ уæлбылы - тымбыл. 
Лæмарынц дон тыхтæй цыма сæ фарсæй, 
Цыма мын ахсынц хуры цалх - гуымбыл. 
Мæ риуы сцæнд сты аууæттæ, чырсæгтæ, 
Мæ базыртæ хуылыдз маргьау - уæззау. 
Æрбахгæдтон мæ зæрдæйы фæрссæгтæ, 
Цыма фæсизæр хъысхъысаг фæсау. 
Тæрккъæвдатæ бæргæ уарзын. Сæлфынæг- 
Фынæйы хос - мæ удхæссæджы цæст. 
Цъæх-цъæхид арв - мæ зæрдæйы æрдынæг, 
Кæд уарынтæ - уæд саувадыгты хæст. 
82 

КÆСАГАХСÆГ 
Фæхуыдтой дын кæсагахсæг мæн дæр, 
Мæ фыны дæр нæ ахстон æз æнгуырæй. 
Куы сæ бахъæуа уаллонкьах - кæстæр, 
Уæзхæссæг дæр мæн бафтыдтой , мæгуырæг. 
Сæнтсау суадон. Ныхъхъус ысты, кæсут. 
Сыбырттæй дæр, дам, кæсаг тынг ыстъæлфы. 
Хъуыры нарæгмæ схæццæ и мæ уд, - 
Сæ æнгуыртæ куы ам, куы уым ыстæлфынц. 
Æризæр... Къухы ницы ’фты... Мæсты... 
Кæрæдзимæ дзыхæй дæр ма мын дзурынц. 
«Æриут-ма... æз уе ’ппæты бæсты... 
Æрбадæттут-ма уе ’нгуыртæ - æз курын». 
Фæлтау, фæлтау куы уыдаин æмыр. 
Фæлтау хæстæг куы нæ цыдаин донмæ. 
Фæцъортт ластон æз хъуыдымæй æнгуыр, 
Æвзист кæсаг æрхауд, мæгуыр, уæлгоммæ. 
«Ау, уый та куыд?» - кæнынц мыл иууыл дис, - 
Дæ амонд уыд, кæмæй хуыздæр - дæ арæхст?» 
Æз нал уырæдтон зæрдæйæн йæ рис, - 
Кæй бабын кæсаг, ууыл уыд мæ сагьæс. 
83 

СÆРКЪУЛ РОЗÆ 
Хурытынхæрæ мигьтæй æрбазынд, 
Парк нырма æдзæм у, змæлæг нæй, 
Бандон банцой хæрисы дæлбазыр, 
Цады был кæны цыма фынæй. 
О, фæлæ мæ зæрдæ срыст, цы адыл? 
Хæрисмæ æввахсдæр мæн хуыдта. 
Уым йæ цуры дидинæг - сырхуадул - 
Рыджы уæлæ сусæгæй куыдта. 
Уыд фæлахс, фæлмаст, мæгуыр йæ уынд дæр, 
Зæхмæ згьæлди руад сыфтыл цæссыг. 
Бандонæй нæ райхъуысти сыбыртт дæр, 
Розæйæ бæрæг уыд: уарзт фæсыкк. 
84 

МÆЙЫ ХУДЦЖЫТÆ 
Баизæр и, 
Бадын донбыл. 
Сау рагьыл 
Фæтулы мæй, 
Стъалытæ та 
Ахсын доны, 
Арвмæ сæм 
Æвналæн нæй. 
Фæлæ уый цы у? 
Мæ хъустыл 
Худын ауади. Кæцæй? 
Мемæ - ничи. 
Арвы къусчы 
Фырхудтæй 
Нымдымбыл мæй. 
Бахудтæн æм: 
- Гъей, цы худыс? 
Федтай худ-худæг, хæрзаг. 
- Раздæр-раздæр 
Ды - мæ худæг, 
Стъалы дын кæд нæу кæсаг. 
Баизæр и, 
Бадын донбыл. 
Сау рагьыл 
Фæтулы мæй. 
Цасфæнды мыл 
Мæй фæхудæд: 
Стъалы ахсдзынæн, уæллæй... 
85 

ÆППÆЛ-ИУ УÆД 
Тымыгьты хъызын абухта мæ риуы, 
Ныууарыд-иу дзы залты мит дæр хатгай: 
Мæ уарзты зынг куы тар кодта, уæд-иу ыл 
Мæ судзгæ туг дæр калди, калд æртахгай. 
Æхсидгæ-иу ныггуыпп ласта фæстæмæ, 
Æмæ та-иу мæ бæллицтæ, мæ сæнттæ 
Рæубазыр Афродитæйы бæстæмæ 
Зæрватыччытау тахтысты бæрзæндты. 
Ды та? Ды та? Цæмæндæр дæм фæкасти, 
Æдзух дæ уалдзæг дидинæг æфтаудзæн. 
Былалгьæй худтæ хинымæр мæ уарзтыл, 
Хъару хъуыди мæ уæлмонцты æфтауцæн. 
О, ферох дæ, æгъатыр кæй у рæстæг, 
Лæгæн кæй ивы й’ ахорæнтæ цадæг, 
Куыд рæсугьд вæййынц уалдзыгон бæлæстæ, 
Куыд бахус вæййынц тугæмхæццæ балтæ. 
О, ферох дæ, поэты зæрдæ - ’ууæндаг, 
Хъызт зымæджы дæр сусæны мæй фесты, 
Нæ агуры йæ царды уый лæгъзвæндаг, 
Йæ сагьæстæ уæййаг, æлхæнгæ не сты. 
Нæ бамбæрстай поэтæн ды йæ катай. 
Æрмæст уыдтæ ды иузæрдион йæ кадыл, 
Йæ зарæгæн ын базыртæ нæ радтай, 
Зыны сахат æй уагътай ды йæ адыл. 
Ныббар, фæлæ дæ цæсгомы æнцъылдтæ 
Куы нал фæразай бамбæхсын фæстæдæр, - 
Æппæлдзынæ, мæ зæрдæмæ кæй цыдтæ, 
Фæлæ мæм ды кæй нæ кастæ рæстмæ дæр. 
Æппæл-иу уæд, - мæнг ныхас дын нæ уыдзæн, - 
О, чи зоны, фæсмон дæр дæм фæзына, 
Кæй нæ кастæ поэты уарзты рындзæй, 
Дæ уарзтæй йын кæй нæ сырдтай йæ зынад. 
86 

МА.МÆМ КÆС ТАРÆРФЫГÆЙ 
Цæй, цы мæм кæсыс тарæй, тызмæгæй, 
Цыма хъуыддаг æргьæвын æз барæй? 
У мæ зæрдæ чырсæйдзаг зымæгау, 
Æз нæ лæппутыл тыхсын, æмбар æй. 
О, цы акæнон, уый дæр нæ зонын. 
Ау, куыд цыбыр ныййисты мæ къухтæ. 
Нæй нæ цинмæ æппæты æрхонæн, - 
Уый хæсдзынæн мæ зæрдæмæ ’дзух дæр. 
Ау, нæ мæ фæнды, кæрты гуыппхъазты 
Адæм амæй-лæгдæрæй куыд кафой? 
Хъæлдзæг зарæг куыд нæра чындзхасты, 
С ’амонды охыл куыд зæла сæ арфæ? 
Ей, мæгуырдзинад, ме ’нусон пъæззы, 
Кæд цы пирыс мæ дзæмбыты ’лгьыстау. 
Зонын, саст хъуыды царды нæ бæззы, 
Фæлæ зæрдæ йæхимæ ныхъхъуыста. 
88 

МÆТ ÆМÆ РЫСТ 
Лæууы ма мæ зæрдыл, 
Мæ фыны-иу арæх 
Æнахуыр сæрсæфæнмæ тахтæн, 
Мæ хъæрмæ-иу фехъал 
Мæ идæдз ныййарæг, 
«Уæд рæзгæ фæкæныс»-иу загьта. 
Нæ кæрты-иу арæх 
Хуыссыдтæн дæлгоммæ, 
Æввахс мæм уый никæйы уагьта: 
«О, ма йæ хъыгдарут, 
Тæхуды, куы слæг уаид тагьддæр». 
Лæууы ма мæ зæрдыл. 
Мæ сæрты-иу барæй 
Куы ахызти исчи нæ кæрты, 
Мæ мад-иу хыл кодта: 
«Цы хизут йæ сæрты, 
Цы исут йæ рæзæнтæ, ’взæртæ?!» 
Хуыцау дын æвдисæн, 
Цæмæй мын нæ тыхстæ: 
Мæ уындыл, мæ рæзтыл, мæ кондыл. 
Мæн исчи куы фæрсид 
Мæ царды хуыздæрæй, 
Зæгьин уæд: мæ сабийы бонтæ. 
89 

УЫЦЫ УАЛДЗÆГ 
Ех, цы фæци уыцы уалдзæг, - 
Хъоппæгцæст, рæхснæг. 
Мидбылхудт, йæ бакаст-алдзæн, 
Дидинтæ рæхснæг. 
Дихфаст дзыкку, сау æрфгуытæ - 
Зæрдæйы къæлæт. 
Сауцæстыты сау æрфытæ- 
Монцты цад - тæлæт. 
Ныр кæм дæ, мæ уды хъынцъым, 
Сусæггаджы уарзт?! 
Цард мын бадардта йæ хъыцъы, 
Дудаг æмæ маст. 
Мауал æфтау ныр мæ рыстыл, 
Азты бын фæдæн. 
Фæлæ раздæрау сæрыстыр 
Æз мæ уарзтæй дæн. 
Федтон иу чызджы хъæубæсты, 
Де ’нгæс мæм фæкаст. 
Абон, чи зоны, мæ рæзты 
Уый дæ чызг фæраст. 
Ех, цы фæци уыцы уалдзæг, - 
Хъоппæгцæст, рæхснæг. 
Цæстыл арвæрдынау уайдзæн 
Цасфæнды рæстæг. 
90 

ЛÆВАР 
Мысай мæ, уый тыххæй хъуамæ 
Абон дæуæн æз цы радтон? - 
Аивæй бакæсын къаммæ, 
Цæй-ма, цы зæгьдзынæ дзуаппæн? 
Зæрдæйы тæгтæй фыст зарæг, 
Доны чызджыты цæнгдарæн, 
Æви ирон чызджы кадæг, 
Цæй-ма, цы ’взарыс лæварæн? 
Оххай, мæрдырох мыл схæцыд, 
Малусæгтæ-иу куы уарзтай... 
Уалдзæг-иу хохмæ куы ’рхæццæ, - 
Миты бынæй сæ куы кьахтай. 
Иу уалдзæг мах уарзт кæм раргом, 
Малусæг махау кæм ради, 
Уырдæм фæцыдтæн æз абон, - 
Ссарон дын диссаджы уарди. 
Дидинæг абон нæ разынд 
Рагьыл, фæсалбын ызгъæрты... 
Чи зоны, райдыдтой уарзын 
А уалдзæг махау æндæртæ. 
Амонд сын фестæд, уæнт райгонд, 
Каисæй фидар уæнт царды... 
Абон ма иу уарзт кæд райгуырд, - 
Айс æй, мæ хуыздæр лæвар дын. 
91 

ФÆЗЗÆГ 
Нал уромынц бæлæстæ рæсыфтæ, 
Уддзæф дæр сын байдыдта тых кæнын. 
Фæззæг æрдзы цъæх дари ныссывта, 
Мигьпæлæзæй хæхты дуæрттæ ’хгæны. 
Нал ис парк дæр раздæрау йæ чемы: 
Адæм дзы сæхи æддæдæр ласынц. 
Адæймаг дзы мæлхъыты нæ фены, 
Раздæрау сæ æмбæлттæм нæ уасынц. 
Бандæттыл - ыстæм бадæг, нæ фæззæг 
Рох бандæттыл сыфтæртæ нызгьæлдта. 
Уарзон ныхас рох дымгæ нæ хæссы, 
Хъæды къохты - митын урс згьæртæ. 
Мæй куы стулы, уæд æрцæуын паркмæ, 
Сонт уæлмонцтæ, уадз, кæрæдзи сурæнт. 
Раздæрау бæргæ фæкæсын цадмæ, 
Фæлæ мемæ нал фенын дæ сурæт. 
92 

МÆ РАЙГУЫРÆН БОН 
Нуазут, нуазут, нуазут, 
Физонæг хæрут, 
Фæлæ мæн ныууадзут, 
Къахыр у мæ уд. 
Гаджидау мæ номыл 
Ма рауадз, æмгар: 
Зæрдæ йæ нæ комы, 
У мылазон, тар. 
Иу аз та мæ царды, 
Фæрдгуытæй фæци. 
Атахти уыраудæй, 
Уæд цы у мæ цин. 
Иу аз та хæстæгдæр 
Уæлмæрдтæм фæдæн. 
Акасти фæстæмæ, 
Райгонд дзы нæ дæн. 
Нал зыны мæ фæд дæр, 
Цард уыди уый, цард? 
Уыд йæ сæр мæ мæтæн: 
Бинонтæн - æхца. 
Зарджытæн та риуы 
Уыд къæйдур фæлдæхт. 
Хорз æмгар уæ чи у, - 
Бамбардзæн мæ мæт. 
Нуазут, нуазут, нуазут, 
Физонæг хæрут, 
Фæлæ мæн ныууадзут, - 
Райгонд нæу мæ уд! 
30 август, 1972 аз. Коктебель. 
93 

ХÆЛАРÆН 
Айдарты Георæн 
Бон-æрхæндæг. 
Сыфтæрты уад сыстад, 
Дымгæ мын мæ цæсгоммæ лæбуры. 
Арв - пырхæнтæ. 
Зæрдæ мæ нынкъуыста: 
Адæмæй куыд ничи ис мæ цуры! 
Къахдзæф - цадæг. 
Иунæгæй фæцæуын. 
Хъустыл уайы сабийы дзыназын, 
Чемыл нал дæн. 
Уромын мæ кæуын. 
Ех, куыд уарзтон мидбыл худын, хъазын. 
Риу дæр басыгьд, 
О, куыд дуды рæстæг, 
Местыр фæндтæ аскъуыдысты ’мбисыл. 
Саби баззад 
Сидзæрæй мæ фæстæ, 
Зæрдæ ууыл, топпы цæфау, риссы. 
94 

ХЪÆРМÆДОНЫ 
Дзгойты Уырызмæгæн 
Стронци нуазын. 
Ма дзы тæрсут, адæм! 
Арв куыд нæры, афтæ нæу йæ цæф. 
Кæд тæссаг у стронцийæн йæ атом, 
Нæ, уæддæр ыл мах кæнæм хæлæф. 
Кæй æндыснæг бафхæрдта æвзонгæй, 
Кæй йæ игæр нал уадзы цæрын... 
Хъæрмæдоны стронцихъæстæ донæй 
Сурæм мах æфхæрд уæнгтæн сæ рын. 
Ме ’мбал уартæ исдугмæ фæхъæлдзæг, 
Фæндырмæ æрбайрох и йæ зын. 
Бацыд хъазтмæ, аппæрста йæ лæдзæг, 
Чызджы фæстæ къахфындзтыл æрзылд. 
1969 аз 
95 

УАЗÆГУАРЗОН 
Фыдгул фæцæрæд иунæгæй зæххыл, 
Хæзнаты бын дæр, уадз, æмæ фæуæд. 
Æнцой сахат куы акæны мæныл, - 
Бынат мæхицæн нал фæарын уæд. 
Æз уазæг уарзын, тынгдæр та хæддзу, 
Цы ’рбаийафа - хъабыл æмæ хæлар. 
Нæ æфсин мæм фæхыл кæны æдзух, - 
Мæгуыр фынгыл куы бахуда æмгар. 
Куы бафтын хъæумæ уазæгуаты, уæд 
Æз бамбарын, сæ цины уаг- æндæр. 
Фæкæсы мæм: мæ зæрдæйæн кæддæр 
Кæй фесæфти йæ уарзты тых кæмдæр. 
96 

ХИНЫМÆР 
Цæй сагьæс, цæ? Уæдæмæ афтæ 
Цыдæр зæгьинаг зæрды ис: 
Куысты цæй бæрц ныгьуылай арфдæр, - 
Фылдæр нæфæуыдзæндæ ис. 
Кæм хъуыдтæ иудадзыг, кæм бадтæ, 
Æнæ дæу къахырæй кæм зынд, 
Уым раздæрау нæ дæ нымад дæр, 
Куыдфæнды цæстæй дæм кæсынц. 
Дæхи дæр, чи зоны, нæ уырна, 
Ныр бархи адæймаг кæй дæ. 
Дæ хъару - сасирау сыхырна, 
Дæ бынат бахъуыди кæйдæр. 
Ды та цæф цæргæсау - хæрз иунæг, 
Фæдæ дæ хъысмæты æвджид. 
Кæд дæм нæ æрхауди хæрзиуæг, 
Уæд къуымæй хи удмæ æвзид. 
Нæ базыдтай, цы домдта рæстæг, 
Æрмæст дæллаг галау куыстай. 
Зæндцжынтæ та цытæй дæ бæсты 
Тыдтой лæгьз æвзагæй сæ хай. 
4 Уырымты Петка 
97 

ФÆСМОН 
Кæсыс-ма, мæнæй уый, æнхъæлмæ хуыздæрмæ? - 
Дзæгьæлы, дзæгьæлы, дзæгьæлы. 
Æрвæрдынтæ нал судзынц абон дæ сæрмæ, 
Дæуды мызгьуырта æфхæлы. 
Пæлæзау ма райтау мысинæгты тæгтæ, 
О, цас дæ рæвдыдтой ныхæстæй. 
Бæллицтæ нывæзтай гуырдзæфтыд хъуыддæгтæй, 
Ныфс дын сæ æвæрдта дæ бæстæ. 
Цы дын дзырдтой, уый дæм æцæг касти алкæд. 
Æууæнкæй та - сабийау хайджын. 
Дæ фæндаг æууилы æгæндæджы тархъæд, 
Дæ къах дзы нæ фæразыс айсын. 
Фæскъæвда куы барухс уа хæхты хъæбысы, - 
Дæ зæрдæ-иу байтындз рæдауæй. 
Уадз, арвы кæрæттæм дæ хъæлæс дæр хъуыса, 
Мæн дæр, зæгь, бæргæ хъуыд рæвдауын. 
Цы федтай, уый федтай æвзæрæй, дзæбæхæй, 
Фæсмон ма цы давы дæ кары. 
Æрцъыччытæ-ма лас æвзонгау дæ бæхы, - 
Куыд та зæла дардыл дæ зарын. 
98 

КЪАДА КУЫРОЙ 
Ахстонау арф комы бандзыг, 
Азæлд уæлхохмæ йæ зард. 
Цал лæджы хорзæхы бацыд: 
Арфæйаг йе ссад ыссад. 
Дардæй йæм ластæуыд хортæ, 
Никуы суæгьд йе ’фхæрд æккой. 
Фæлæ фæзынди бынхортæ, 
Фесафын куырой - сæ кой. 
Банцади, бамыр, ныххус и, 
Куыройæн фехгæд йæ хъуыр. 
Зарæг? Цæй зарæг? Ныхъхъус и. 
Бады къуырттонау, мæгуыр. 
Рæмпæгта кафы, æхсыны, 
Ахæм лæвар æй фæци. 
Махæн ныфс чи уыд нæ зыны, 
Уый сæфтыл - рæмпæджы цин. 
Цинаг та цастæ у, цастæ? 
Фæлæ мæ фæндон зæгьон: 
Куырой - нæ дарæг уыд раздæр, 
Куыройæ фидыдта ком. 
99 

лигъдон 
Мæ былы цъар хордтон йæ фендмæ мæ зæххæн, 
Ныр сусæгæй лидзын, мæн машинæ скьæфы. 
Мæ фæдыл ныййарц ысты, сурынц мæ хæхтæ. 
Фæлæуу-ма, фæлæуу-ма!-сæхъæрæй ыстъæлфын. 
Æз лидзын сымахæй, цы тэехут мæ фæстæ? 
Мæ цæсгом уаем акæсын иу уысм нæ хъæцы. 
Куы уыдтæ зын раны, кæмдæрты æмбæхстæн, - 
Мæнæй уый, дæ фыртау, дæ сæрыл нæ хæцыд. 
Фæзындтæн ныр Ирмæ æндæр бæстæй, дардæй, 
Æнхъæлдтон, мæ фыдракæнд ферох æппæтæй. 
Тыхстæн æз мæхицæй, мæ ницæййаг цардæй, 
Мæ цæсгом æмбæхстон нæ хæхтæй. 
Уæййаг лæг! Уæййаг лæг! - æз хъуыстон сæ хъæртæ. 
Тæппудæн нæ адæм нæ барынц йæ митæ. 
Æз лидзын сымахæй. Хæрзбон ут, нæ хæхтæ! 
Йæ хæстæ фыдгæнæг фыдраны фæфиды. 
100 

МИДХЪУЫРДУХÆН 
Зилгæ-дымгæ - сагьæсты къуыбылой. 
Мидхъуырдухæн афтæ тынг ыстынг, 
Раст цыма мыл ме знæгты къуыбырæй 
Ратылди Балсæджы цалхау зынг. 
Абадт уæртæ уадтымыгь æфсургъыл, 
Акодта уынгæджы бон мæныл. 
Иу къуымæй мæ иннæмæ æрсуры, 
Ехсæй мын мæ рохст зæрдæ нæмы. 
«Рахъуыдты у!- Хъусын æз йæ хъæртæ, - 
Партийыл ма чи бæтты йæ ном?! 
Загьд-замана раивылд йæ кæртæй, 
Чи йæ хоны раздæрау æнгом. 
Рахъуыдты у! - Карздæрæй мæм дзуры, - 
Адæмы ’ууæнк бахордта, кæсыс. 
Барстай йæ дæ æмдзæвгæты хурыл, 
Абон ма дзы исты ныфс хæссыс?!» 
Ох, цы кæнон? Мидхъуырдухæн, банцай! 
Мæйау разынд мигъфæлмæй мæ зонд. 
Зæрдæйыл егъау ихы къæртт банцад, 
Бастæй суæгьд æндзыг хъуыды, фæсонт. 
Бахауд æм рæмпæг удт гуыдæр, 
Гамхудтæй - сæ цæсгæмттæ æмбæрзт. 
Номыл хæст, быдыргьытау - æгуыдзæг, 
Рувæстау - фыдхин æмæ фыдцæст. 
Парти ныр сæ уарт æмæ сæ бар у, 
Хи удыл - сæ тыхст æмæ сæ мæт. 
Мидхъуырдухæн! Байсысти мæ хъару, 
Лидзын та куыд æрхæссон сæрмæ? 
101 

МЫСЫН УЫЦЫ ДУГ УÆДЦÆР 
Нæ мысын æз мæ ивгьуыд цард, нæ мысын, 
Фыны дæр мын æй ма радтæд Хуыцау. 
Хæцъилдзабыр... Хуыскъæлæй конд æмысы 
Нымадтам мах дзаджджын гуылыл, бецау. 
Нæ мысын æз мæ ивгъуыд цард, нæ мысын: 
Хæстон æрвнæрд... хæстон фæздæг... мæрдтæ... 
Мæгуырдзинад йæ тæнтъихæг хъæбысы 
Куы бакодта нæ æнхъæлцау хъæутæ. 
Æрмæстдæр иунæг хорздзинад æз мысын: 
Куыд хурдзаст уыди цардæфхæрд зæрдæ. 
Æрвылизæр фæскуыст нæ сыхæй хъуысыд 
Фæндыры цагъд, къæрццæмдзæгьд хъазт, нæргæ. 
Мæлæт æрвыста сау хабæрттæ хæстæй, 
Æхста нæ хъæутыл маргæвдылд фæттæ. 
Фæлæ-иу лæг йæхи марой æмбæхсгæ, 
Æвæрдта ныфс йæ сыхагæн уæддæр. 
Нæ мысын æз мæ ивгьуыд цард, нæ мысын, 
Фæлæ мæ зæрдыл бадардтон æрмæст 
Къæрцæмдзæгьдхъазт цола хъæуы хъæбысы... 
Уæлахиз бонтыл азæлыди хæст... 
102 

ИЗÆР 
Хæхтæ дарынц сæ уæлныхты хуры, 
Гормон, иучысыл, дам, ма фæкæс. 
Уартæ галуæрдон цадæг фæтулы, 
Хъуысы цæлхыты уæзбын кьæс-къæс. 
Хур ныттыхта - зæрæхсид - йæ цæнгтæ, 
Цыма уазæгæн кæндзæн хъæбыс. 
Æ, бын бауат, гуыргьахъджын фæндæгтæ, 
Кæд цæмæн сæттут лæгæн йæ ныфс. 
Гъей, зæронд лæг! Лæппуйау-ма фезмæл, - 
Уартæ голлагцы цæрдхуынкъ фæци. 
Гъей, зæронд лæг! Дæ зæрин хор фезгьæлд, 
Йемæ ма байтау зæххыл дæ цин. 
Тулы галуæрдон хуры хъæбысмæ, 
Зæхмæ хоры нæмгуытæ кæлынц. 
Уæвгæ, чи зоны, дзæгьæлы стыхстæн, 
Зæхх нæ бауадздзæн уыдон мæлын. 
Сом та мæрæй фæлмæнуырз кьæвдатæм 
Хуры хъарм тынтыл схæсдзысты тау. 
Ног ныккæнæн нæ уыдзæн бæркадæн, 
Тулдзæн галуæрдон дзагæй нырау. 
Фæлæ сагьæс мæ зæрды æрбафтыд: 
Цæстыл ауад мæ царды фæндаг. 
Æз фæцыдтæн, куыд галуæрдон, афтæ, 
Æмæ згьæлдтон мæ цины мыггаг. 
Æз фæтыхстæн, мæ катайаг иууыл 
Кæд нæ равæрдта уалдзыгон тау, 
Ног ныфс адæмы тохвæллад риуы, 
Уæд мæ цард дæр нæ хъуыди фæлтау. 
103 

ЗÆРДÆТЫ РУХС 
Цæргæсау æз Гæмæх хохæй фæлгæсын; 
Мæ уæхсчытыл - æхсæвы тар нымæт. 
Мæ цæстыты ыстъалыты æмбæхсын, 
Кæмдæр ма арвыл аззайы сæ фæд. 
Ныссабыр и мæ алфæмблай æппæтдæр. 
Æрмæст ма ахсы доны уынæр хъус. 
Нæ тоны балцмæ уддзæф дæр йæ бæттæн, 
Уый хохы скъуыды абырыд, ныхъхъус. 
Æниу цæуыл уа уддзæфæн йæ агайд, 
Йæхæдæг исты, зарæггæнæг нæу. 
Йæ хъисфæндыр - фæллойгæнæджы архайд, 
Йæ уаз мыртæ та - ерысы быцæу. 
Мæ дзырды сæр - мæ хъæубæстæ - æвæлмон, 
Хъазуатон бон йæ нывæрзæн хуыссы. 
Сæ арынгтæ кæд ацафон - æвдæлон, - 
Сæ цырæгьтæ нæ акодтой хуыссын. 
Цырæгътæ нæ - сæ зæрдæты цæхæртæн 
Æхсæв дæр, зон, нæ батайы сæ зынг: 
Уæд та, мыййаг, æнафоны сæ кæртмæ 
Фæллад уазæг фысымагур фæзынд. 
104 

ÆРДЗЫ НЫВТÆ 
Ой æллæх, кæцæй та фегуырд сагьæс, 
Ой æллæх, кæцæй фæци мæ зын. 
Иу хатт ма мæ цæстытæм æрбакæс, 
Мин хурау уым пиллон арт ыссыгьд. 
Уалдзыгон дæм урс дæттæй ызгьоры, 
Хъарм къæвдатæй фемæхсы уый сæрд. 
Бур сыфтæй дыл фæззæджы ызгьæлы, 
Зымæджы дыл урс кæрдæн æвæрд. 
Урс дæттæн нæ фехъусыс сæ зарæг, 
Хъарм къæвдаты фенхъæлыс цæссыг. 
Бур сыфтæрты акалыс ды барæй, 
Митын гаруз у дæуæн дæ хъыг. 
Ой æллæх, куы мын сæнад мæ цард дæр, 
Ой æллæх, куы разылди мæ сæр. 
Æй-джиди, куы мæм фæзынис тагьддæр, 
Æй-джиди, куы фехъусин дæ хъæр: 
Уалдзыгон мæм рухс дæттæ ызгьорæнт, 
Хъарм къæвдатæ ма æнцайæнт сæрд. 
Бур сыфтæ мыл фæззæджы ызгьæлæнт, 
Зымæджы мын митгауыз æвæр. 
Урс дæттæй мæ зæрдæйы æз тавин, 
Хъарм къæвдатæн бавзæрстон сæ ад. 
А фæззæг дæ минæвæрттæ рарвит, 
Митгауызау рухс уыдзæн нæ цард. 
105 

жжж 
Комы дæлбазыр рæсугæй куы рахъарыс, - 
Уайтагьд цæттæ вæййыс дугьмæ. 
Гъе, æрмæст иу чысыл лакъон куы банкъарыс, - 
Райдайыс, суадон, хъуырдухæн. 
Сонт бæллиц— дунемæ ирд цæстæй акæсын, 
Ууыл æвзонг уд фæхъарыс, 
Кæмтты дæ рог зарæг уадындзау ахæссыс, 
Хуырты æхсидыс дæ хъару. 
Алчи дæ сатæг æлутонау ф’ агуры 
Гъей-джиди, зæрдæ куыд раид: 
Саби дæр цардмæ куыд сыгъдæгæй райгуыры, 
Асæй дæр афтæ куы уаид! 
106 

БЮРОКРАТ 
Рувасмæ æрхауд бынат, 
Хъавыди йæм бирæ хатт. 
Ныр куы ралæууыд йæ рад, 
Загьта: «Фесæф, бюрократ!» 
Сырдтæм нал цыди хæстæг, 
Фестади рын бирæтæн. 
Нал æмбæрста, циу хæстæг, 
Кад ма кодта бирæгьтæн. 
107 

ДЕМОКРАТИ 
Хæларæй алкæд немæ царди, 
«Салам» зæрдæбынæй дзырдта. 
Куы ралæууыди демократи, 
Уæд ма дын искæйы зыдта. 
Уæлбикьон хицау фестад ай та, 
Æрзылд дыдзæсгæмттæн сæ дуг. 
Дæ хъуыды ма зæгьай, - уæд уайтагъд 
Йæ цæстыты фæбаддзæн туг. 
108 

ÆРГОМДЗЫРД 
Æргомдзырд! - Райы уый. Нæ хиты. 
Æргом ныхас, дам, у нæ ис. 
Æргом йæ мады дæр нылгьиты, 
Кæдæй-уæдæй, дам, фадат ис. 
109 

ПЛЮРАЛИЗМ 
Æнафонмæ та стыр æмбырды 
Тæрхæттæ цас фæхастой, цас. 
Æрæджиау арс ныссидти сырдтæн: 
Уыдзæн мæ фæнд! Æз чи дæн? - Арс! 
110 

ÆРРАТÆ 
«Дон æмæ кæрдзынæй ис фæцæрæн», 
Афтæ дзурын сахуыр стæм мах. 
Цард нæм-иу куы ракасти æндæрæй, - 
Хæхбæсты нæ цъиувæдис-иу тахт: 
«Ура! Ура! Уратæ!» 
Чидæр та йæхинымæр дзырдта: 
«Æрра! Æрра! Æрратæ!» 
«Ма тыхсут (æвæрдтой нын зæрдæтæ), 
Сомбон уæ йæ дæлбазыр кæндзæн, 
Донимæ фæзындзæни сæкæр дæр». 
Хæхбæсты та арыдта æмдзæгьд: 
«Ура! Ура! Уратæ!» 
Чидæр та йæхинымæр дзырдта: 
«Æрра! Æрра! Æрратæ!» 
Уæд нæ мæлæт хистæргай, фæзæгъынц, 
Цал фæлтæрæн ахицæн сæ цард. 
Абон та нын ныфс мыдæй æвæрынц, 
Дымгæ та хæссы нæ хъæлæс дард: 
«Ура! Ура! Уратæ!» 
Чидæр та ныл хинымæры худы: 
«Æрра! Æрра! Æрратæ!» 
Рацарæзт нæ зæрдæйы ныддурау, 
Сæрымагьзы циндзинад ныссагьд. 
Бæстæйы, дам, атулдзæни хурау, 
Цъиувæдис, хъæрахст та систам мах: 
«Ура! Ура! Уратæ!» 
Чидæр та ныл хинымæрьгхуды: 
«Æрра! Æрра! Æрратæ!» 
111 

ЗÆРДÆИМÆ НЫХАС 
Зыбыты рох мыл бахæцыди, марадз, 
Мæ зæрдæ дæр куы худы уый мæхиуыл, 
Дæхимæ, дам, ды азым хæссын ма уадз, 
Дæ цæргæ бонтæ цардæн радтай иууыл. 
«Цытæ дзурыс? - фæрсын æй æз фырдисæй, - 
Кæм фесгуыхтæн? Цæмæй дын уон сæрыстыр?» 
«Дæ райгуырæн бон у мæнæн æвдисæн, 
Дæ хъизæмæрттæй цал хатты фæрыстæн?» 
Мæ райгуырæн бон? Уый кой та цы ’нтауыс? 
Дзæнгæрæг мын куыд нæ ныццæгьддзæн аргьуан, 
Мыййаг, бæрзонд куы нæ фæтахт мæ намыс, - 
Лæгæн, дам, хъуамæ бынатмæ гæсгæ аргь уа. 
Æргом зæгьгæйæ, дудгæ бонты царды 
Дæуыл, мæ зæрдæ, бирæ рæстæг хордтон. 
Æрбакæс ныр - æхсидæвтæ мæ арты, 
Мæгуырæгау - мæ рухс бæллицтæ хордтон. 
Циу райгуырæн бон? Хъалтæн у бæрæгбон, 
Фæлæ мæн та уый никæцæй æндавы. 
Бæгуы, фæнды мæ суадонау цæрæнбон 
Рæстæй куы уаид рахæссæн, гье давæн, - 
Мæ хъарутыл нæ бацауæрдин, мардзæ, 
Мæхи удæн мæ мисхал дæр нæ хъæуы. 
Мæ фæндыр уæд фылдæр, хъæрдæр фæзардзæн 
Мæ бæстæйыл, мæ уарзт æмæ мæ хъæуыл. 
114 

ÆМГÆРТТÆ 
Уæдæ цы фесты ме ’мгæрттæ, цы фесты? 
Куы сæ фæцух мæ уазæгуарз кьæсæр. 
Сæ иутæ, зонын, асины сæр фесты, 
Мæнæй æмбæхсынц арвы бын сæ сæр. 
Фæлæ кæм ысты иннæтæ, кæм ысты? 
Æхсæвты дæр нын иу куы уыд нæ цар. 
Æрæджы дæр ма донбылты хъæбысты 
Æвæлмон хурмæ куы арыдтам нæ царм. 
Бæллицты бардзæй махæй хъалдæр чи уыд! 
Мах уадсистæ нæ базыртæ хуыдтам. 
Цы цардуарзон арт ивылди нæ риуты! - 
Рæстуд райсом нæ фидæны уыдтам. 
Цы фесты уæд? Цæстæй дзæбæх дæр нал дæн, 
Æхсæвты бадтæй райдыдтой мын тар. 
Уæддæр мæхицæй æз гæзæмæ хъал дæн, 
Мæ адæмæн кæй нывæндын мæ зард. 
Цæй диссаг у, куы фæлæууын фæндагыл, 
Мæ рæзты сисынц машинæтæ дугъ. 
Фырæфсæрмæй æз нал вæййын мæ уагыл, 
Куы мæм фæтилынц чидæртæ сæ къух. 
Æцæг сæ æз нæ базонын цæсгомæй, 
Ау, уый тыххæй мæм рахæссой хæрам. 
Сæ иутæ мæм æрбадзурынц мæ номæй, 
Гъе рахъæр кæнынц уырдыгæй: «Салам!» 
Кæм ысты, кæ, мæ раздæры æмгæрттæ? 
Бæгьæввæдты, æххормæгты фæлтæр. 
Кæд мулчы рæмпæг бахордта сæ зæрдæ, 
Хæдтулгæтæ кæд бауарзтой фылдæр. 
115 

жжж 
Æз аппæрстон куыдзæн къæбæртæ, 
Кæс-ма йæм, æрвæссы сыл исты. 
Мæ сабидуг - куыдзæй гæбæрдæр, 
Æфтауы мæ абон дæр дисты. 
Ныббарут мын, ме зноныл дзурын, 
Уæ хъалæн нæй абон кæрон дæр. 
Уæззау дуг æнæбары цурын: 
Фæсайынæн фаг уыд кæрог дæр. 
Цин - футæг, лæджирттæг, цъæх давон, 
Кæрдзын та кæд уыди нæ къæйыл! 
Дæ сабидуг афтæмæй батон, - 
Æлгьыстагдæр уымæй цы вæййы?! 
Цард бирæ уæз уагъта сæркъулыл, 
Хæрдмæтулæг дур ыл фæцагьуыд. 
Æмбал куыдз, ау, не ’рвæссыс дзулыл? 
Дæу чи скодта къулбадæг ахуыр?! 
Æз аппæрстон къæбæр æнæвгьау 
Дæ лæппынты ’фсæрмæй æрмæстдæр. 
Цы дæ схонон? Хъал æви ’нæгъдау? 
Тагьд фесæф мæ цурæй, мæ цæстæй! 
116 

КУЫДЗÆМГАД 
Дзæгьæлдзу куыдз кæрты. Куыд нæ уа бынатон! 
Фæкъахыр мын кодта йæхицæн мæ бандон. 
Кæцæйдæр æрхаста йæ лæппынты абон, 
Фæцæуы, фæзыны кæддæрты, æнафон. 
Бынтондæр фæхъал и: хæдзары - рæбинаг. 
Куы мæ федта а изæр - уыд мыл рæинаг. 
Мæхи йыл ысцагьтон, ысдзырдтон хъæбæрæй, 
Цæуыл зæгьын кæныс, мæлымæн, дзæгьæл рæйд. 
Йæ хъуыр-хъуыр ыссыди, цыма мæм хæцыди: 
«Мæнæй уæлдай абон дæуæн дæр цæй цыт и?» 
117 

ХУЫМОНЫ ХЬЫНЦЪЫМ 
Дæлæмæ ’рхау, куы ма банцайай ды, 
Цыма мын уалдзæг разындтæ рæдау. 
Дæ иугæндзон уард - зæрдæйы нæтын, 
Йæ хъæдгæмттæ йын де ’ртæхтæй рæтау. 
Мæ тугвæллойыл рауагьтай цæссыг, 
Мæ тыхст дæуæн - дæ фæсоны æрхæг. 
Фæкалдтой уæртæ мæнæутæ сæ сыг, 
Цыма тæрсынц сæ райгуырæн зæххæн. 
Мæ комбайн дæр баст бæхау лæууы. 
Мæхи мын хуыссæг абырсынмæ хъавы. 
Ныууадз-ма, арв, нæ мæм цæуы кæуын, - 
Мæн хуры цъыртт дæр стыр артау æндавы. 
118 

ТÆРС 
Йæ рæхснæг, йæ кондæн 
Кæм уыди æмбал! 
Æппæтæй - бæрзонддæр, 
Куыд хъал уыд, куыд хъал! 
уъæх дымгæ йын фаста 
Йæ къæбæлдзыг сæр, 
Фæззыгон ын марзта 
Йæ зæрин сыфтæр. 
Сæумæйæ изæрмæ 
Уыд хурмæ йæ каст. 
Бæлæттау йæ сæрмæ 
Уыдуадсисты хъазт. 
Æдкъабуз, æдкъабаз 
Тындзыдта хæрдмæ. 
Бæрзондæй-иу ракаст 
Ныййарæг зæхмæ. 
О, цал хатты хызтæн 
Йæ лæгьз зæнгыл æз. 
Фæлæ-иу фæрыстæн: 
Æвадат уыдтæрс. 
Хъысмæтæн цы кодта? 
Куыд фескъуыд йæ цард! 
Ныр мæнæ йæ къодах - 
Кæмæндæр ударм. 
119 

МÆ КÆСТÆРÆН 
Хæрзаг фæхъынцъым кæныс хатгай: 
«Цæрын мын а зæххыл у зын». 
Зæронд хъазы æдых базыртау катай 
Дæу райдайы йæ уæлныхты хæссын. 
Хæрздзæгьæлы, мæ кæстæр, у дæ сагьæс, 
Ды ма фæцуд æнæбары зынтæй. 
Дæ алфæмблаймæ дзаг цæстытæй акæс, 
Цы хай дæм æрхауд хистæрты бынтæй. 
Ныр та, мæ хур, дæ хъару ’мæ дæхæдæг, 
Дæ ис-бисыл æфтауын у дæ хæс. 
Дæумæ бæлгæйæ ’ууилы мæн æрхæндæг, 
Дæ карæнæй мыл рахъызыди хæст. 
Цæй ис, цæй бис? Бæгьнæг... Бæгъæввад къæхтæ... 
Рæмыгъд... Фæллад... Мæстæй дзынæзта хъæу... 
Кæрдæг ысуадзын нал фæрæзта зæхх дæр, 
Кæм ма йыл зад нартхор кæнæ мæнæу. 
Мæ сабибонтыл залты мит ныууарыд, 
Нæ риуты смал и сау хъыджы къæвда, 
Уæддæр зæрондæй сисæм мах нæ зарæг, 
Уадз, дадзинты фыца нæ туг - тæвд уа. 
120 

ХУЫМГÆНÆГ 
Уалдзæджы бонарæн рæстæг... 
Кæрдæджы дугьуайæн рæстæг... 
Быдыры дондзыд фæсонтыл 
Рацыд хуымгæнæг æдгæрзтæ. 
Хур æм фæзындис æххуысмæ, 
Гутæттыл фидар æрхæцыд. 
Ахæм цæдисонты куыстмæ 
Зæрдæ дæр, марадз, кæм хъæцы! 
Нуарджын, дысвæлдæхт хуымгæнæг, 
Быдыры систа йæ сæрыл. 
Сау нымæт, цыма, лыг кæны, - 
Ауæдзтæ иуварс æвæры. 
Уæнгтæм фæллад дæр нæ хъары, 
Хъузон ын ахæм тых радта. 
Уæлдæфы азæлыд зарын, 
Быдыр та сау-сауид дардта. 
Цард дæр, æвæдза, дзæбæх у, 
Хурау æмбал дын куы фæуа. 
...Хуымгæнæг суагьта йæ бæхы; 
Суадза йæ дойны, йæ фæллад. 
Гутондар хур дæр йæ фæстæ 
Хæхты фæсонтыл æрфынæй. 
Бон ма рæдзæ-мæдзæ цæстæй 
Ракасти рæгьты æрдынæй. 
121 

КУЫДЗÆВИЛÆГ 
Царды бардуаг куыдз лæгæн æххуысæн 
Радта æмæ бафæдзæхста уæд: 
«Хур, къæвдайæ, сæрд, зымæг дæ хуыссæн 
Кæрты æмæ арвы бын фæуæд. 
Хъахъхъæн ын йæхи, йæ мулк, æрмæстдæр 
Хæдзармæ ды ма æвæр дæ къах». 
Ау, уæд абон цавæр дуг æрхæстæг? - 
Ерысы куы бацыдыстæм мах. 
Ерысы, кæй куыдз нæ у рæсугъддæр, 
Нал æй уадзæм сарайы, æддæ. 
Авæрдзыстæм уымæн мах нæ уд дæр, 
Уый сæрыл хылмæ ыстæм цæттæ. 
Фынджы уæлхъус рабады нæ фарсмæ, 
Батыхсæм, куыд нæ уа хуыссæн цауд. 
Хатгай нын куы бакæсис нæ хъазтмæ, - 
Атулæм йæ быны мах куыдзау. 
Аба-бау, куы дæм фæзына уазæг, - 
Нал æнцайдзæн, араудзæн йæ рæйд. 
Адæймаг! Цы диссаг ысдæ, уастæн, 
Адæймагыл батыхс ма, æррæй! 
122 

АЗЫМ 
Æз никуы сдзырдтон хистæрмæ фæстæмæ, 
Нæ бадымдтон тамако дæр йæ цуры. 
Къæпдзых - кæуинаг мыггаджы хъæстæмæ. 
Уый йе ’взагæй йæ мæгуыр зонд лæхуры. 
Фæлæ хæссын мæ хистæртæм æз азым. 
Мæ зæрдæ сыл цæмæн фæхуды хатгай - 
Кæй мын лæвæрдтой буццæрæн сæ нуазæн, 
Кæй мæ хынцтой сæ фынджы цур арахъхъæй. 
123 

ХАЗБИЙЫ ЗАРÆГ 
Ей, Хазби... Цæуылнæ сисæм зарæг? 
Æви нæ хъæлæс ист у, нæу нæ бар? 
Уæлахиздзауы кады ном ыссарæм, 
Кæй цардзæххыл хъæндзæргæсау æмгар. 
Йæ зæрдæйы æвæрд уыди хæхбæстæ, 
Йæ дадзинты фыхти æхсидгæ туг. 
Уæрæсейы хуыты æрдонпгы хъæстæ 
Нæртон дзæхстытæй кодта уый хуыдуг. 
Ирон гадзрахат зæдтæн дæр нæ барста, 
Йæ карз сомы: сæрибар гъе мæлæт, 
Цагьардзинад йæ сæрмæ та кæд хаста? - 
Фыдгулы ’фсад-иу ракодта тæлæт. 
Паддзахы ’фсондз уæргьуын къæлæт нæ уыди, 
Йе тар æхсæв нæ фестади цырагь. 
Лæг чи уыди - хæцæнгарзæй хæцыди, 
Цæмæй кæмæдæр ма дара йæ рагь. 
Зæгьынц, уыди, дам, уый тыххæй уынаффæ... 
Ныхъхъус ыстут? Кæйдæр дзыхæй тæрсут?.. 
Æфсымæрдзинад - махæн у нæ арфæ, 
Хæлардзинад - нæ дзæцц æмæ нæ уд. 
Хæххон цæргæс бæрзонд хæтæнтæ уарзы, 
Стæй сонт-монты нæ рафыццзæн йæ маст. 
Хæрам лæгæн йæ сау мæлæт ыссардзæн, 
Цæмæй та сиса арвгæрон йæ хъазт. 
Октябрь хæхтæн аскъуыдта сæ хъарæг, 
Цæмæй Ирыстон мин азты цæра... 
ÆмæХазбийы тохмæсидæг зарæг 
Нæ кæмтты хъуамæ азæла, нæра. 
124 

АДÆМЫ СÆФТ 
Раджы-ма, раджы-ма, раджы, 
Чи ма йæ зоны, кæд уыд. 
Лæгæттыл фыстыты руаджы 
Аргьау нæ дугмæ æрцыд. 
Хæхты, дам, иу адæм царди, 
Сабыр, уæзданæй куыстой. 
Ахæм хъару, дам, сын рарди, - 
Ничи сæм уæндыд зыстæй. 
Дауджытæн кодтой уынаффæ, 
Зæдтæ - сæ цагьар, дæлбар. 
Тахтысты балцы уæларвмæ, 
Дæлдзæхмæ дуæрттæ - сæ бар. 
Фурдты сæ хъару æхсыстой, 
Фаттæн - æрвæрттывдты баст. 
Царциаты диссæгтæ ’ вдыстой, 
Никæмæн барстой сæ маст. 
Хистæр кæстæрæн - йæ хуыцау, 
Хурау - сылгоймаджы ном. 
Уарзондзинад сын - мæсыгау, 
Иуыл - æнувыд, æнгом. 
Се ’взаг та ахæм уыд, ахæм - 
Минмырон, дзагарм, хъуытаз. 
Суангма-иу мæргьтимæ адæм 
Се ’взагыл кодтой ныхас. 
126 

Ферох и, фесæфт æд адæм. 
Дунейы дæснытæ ныр 
Рагон анналты хъæууаты 
Сгарынц сæ фæдтæ, сæ дзырд. 
Зилынц быдырты, лæгæтты, 
Зилынц хæлд мæсгуыты бын. 
Рæстæг æнцонæй кæм сæтты, - 
'Нустæ фæлхатын у зын. 
Хæхтыл - гæзæмæ фыстытæ 
Дамгьæтæ скалдтой цæхæр: 
«О дуне, ацы хæстытæ... 
Сар нын куы кæны сæ сæр. 
Арæх нæ цыдыстæм стæры, 
Тугмондаг махмæ нæ уыд. 
Не знаг нæ былмæ фæтæры, 
Нал хъуысы н’ адæмы дзырд...» 
Чи сæм ныббырста фыдазы, 
Цавæр фыдæзнаг, лæгсырд? 
Уалæ та иу хохы фахсыл 
Тугæй фыстытæ ыссыгьд: 
«Арт ныл куы ссыди - цы кодтам, 
Сау æхсæв фестад нæ æрдз. 
Зæйау бырсынц овцыкотæ, - 
Нæй сын кæрон æмæ бæрц. 
Сухтау дзы бирæ ныццагьтам, 
Се ’фсад - æвидигæ, стыр. 
Иугай нæ хæхтæ ныууагьтам... 
Фосау нæ пырх кæны сырд». 
127 

САГЬÆС 
Ирыстон, Ирыстон, куыд уыдзæн дæ фидæн, 
Дæ æцæг хъæбултæн у ууыл сæ мæт. 
Æнæхуыссæг æхсæвтæ уымæн æрвитын, 
Дæ хорзы кой нал кæнынц абон. Цæмæн? 
Зæххы цъарыл цыма æппындæр нæ цардтæ, 
Дæ тугæй нæ истай хъæбатыры ном. 
Хуызæнæн ныгæнæг куы нал и нæ мард дæр, 
Кæрæдзиуыл раздæрау не стæм æнгом. 
Бæрæг дæр куы нал у, цы æвзагæй дзурæм, 
Æмтъеры, куыддæртæ, хæццæ ’мæ мæццæ. 
Нæ ивгъуыд ма чингуыты агурæм, цурæм, 
Нæ номæн, нæ цытæн нын ссардтой кæрддзæм. 
Нæ хонын æз азымджын цард кæнæ дуджы, 
Табуафси, дардыл дæ базыртæ хæсс. 
Кæрæдзиуыл комдзог фæзынди нæ туджы, 
Гъе, ууыл хъынцъым кæнын æз. 
Гъе, уый дæр нæ нал хъæуы, иннæ дæр афтæ, 
«Нæ уæ хъæуы уыцы ’гьдау», - цас æмæ цас 
Фæзынди нæм дзурæг, хæссынц нын уынаффæ, 
У махæн куырмытау - сæ барджын ныхас. 
Ирыстон, Ирыстон, куыд уыдзæн дæ фидæн? 
Æцæг лæгæн вæййы йæ сомбоныл мæт. 
Æнæхуыссæг æхсæвтæ уымæн æрвитын, 
Нæ тыхстаг дæ буц кад, дæ ныхас, дæ фæд. 
1982 аз 
128 

МÆХЪÆУ 
Ныббар, мæ хъæу, æрæгмæ дæм кæй зындтæн, 
Æнæрвæссонæй никуы зыдтай мæн. 
Мæ зæрдæйы - дæ цин æмæ дæ зынтæ, 
Дæ хорзы кой цæсты рухс у мæнæн. 
Фæцæуын уынгты. Ничи мыл æмбæлы... 
Æгæр ыстæм куыдзысрæйæг мыл нæй. 
Куыстафон у... Лæгау лæг æм фæбæллы, 
Йæ фæззæг ыл цæмæй цæуа фæрнæй. 
Уынын, бынтондæр аивта дæ хъысмæт, 
Цы арæзтадтæ райтынг ыстыам... 
Хæссы нæ цард æндæр фæлгонц дæ хуызмæ, 
Цыма дын исы ретушер дæ гам. 
Тыххæйты ма æз къахвæндаг ыссардтон, - 
Дæ дæллаг бынты суаинаг уыдтæн. 
Дæ фæдджитæ кæркæ-мæркæ кæм дардтой, 
Фæлдахынц зæхх уым нартхоры хуымтæн. 
Нæ уæрыччытæ сабийæ кæм хызтон, 
Дæ суадæтты зард зæрдæйы кæм фыстон, 
Уым трактортæ тынуафæгау кæнынц, 
Мæ къахвæдтæ сæ æфсæнæй нæмынц. 
Æмæ æрлæууыд зæрдæйыл æндæр хъæу, 
Йæ нывтæ ма мæ цæсты раз лæууынц. 
... Бæлæсты сатæг. Къанауы был цъæх нæуу... 
Дæ ног чындзытæ къухмитæ кæнынц... 
5 Уырымты Петка 
129 

Чи дзабыртæ йæ хицауæн рæтауы, 
Чи донгæрон цæгьды, цæгьды хъуылæг. 
Чи змискъухæй йæ æрхуы æгтæ дауы, 
Чи та рæхсы йæ уарзонæн куырæт. 
... Къæскъæсгæнгæ та къорыпджын уæрдæттæ 
Фæласынц хъæумæ фæззæджы бæркад. 
Фæхæссынц та сæ лалымау фæздæтты 
Дæ хъомрæгьау цъæх хизæнты хæрзад. 
... Егъау пецтæ та байтыгьтой сæ кæмттæ, 
У арынгтæм æнæнцойæ сæ каст. 
Кæм хусысмаг фæхæлиу и дæ уынгтæм, 
Кæм хъарм дзулы тæф апырх и æваст... 
Гъæ! Уыдæттæ ма чи мысы ныртæккæ, - 
Æндæр у хъæуæн ацы бон йæ уаг. 
Дæ дуканиты алцыдæр - хæрзцæттæ: 
Сæкæр уа, дзул, кансервы къоппæй - дзаг. 
Дæ газын пецты судзын арт нæ хъæуы, 
Æмæ дæ нал и физонæджы ’фсарм. 
Дæ ног чындзытæ сатæджы нæ лæууынц, 
Куыстафоны æхсызгон хъæуы с’ арм. 
Цы дын зæгьон, дæ рæстæг дыл ызгъорæд. 
Дæ хъаруйæн куыд нæ уа ’мбал. 
Хъыг у æрмæст, кæй бафæзмыдтай горæт, 
Дæхи хуызæн кæй нал дæ, нал. 

ХОРЫ УÆЗ 
Хæхбæсты фæцарди уый бирæ, 
Хъæриуау бæрзонд уыд йæ кад. 
Фæллойы цырен арт уыд, бирæгъ, 
Нæ зыдта, циу зивæг, фæллад. 
Йæ иу уис нæ хастаид цалдæр, 
Æккойæ æмпъыхта мæкъуыл. 
Хъаруйæ-æртæ цæды галтæ, 
Ныр азтæн сæ уæзæй фæкъул. 
Йæ уæнгтæ æркалдысты уартæ, 
Йæ судзаг рис дуды - хъуырмæ, 
Йæ цæсты рухс райдыдта тартæ, 
Йæ фæндаг ысгары куырмæй. 
Йæ кады кой айхъуысти комæй, 
Æмбæхсы ныр дæр ма йæ рис. 
Фæлæ уын куы зæгъон æргомæй, - 
Йæ митæй мыл бафтыдта дис. 
Къæбæр хæрын, марадз, кæд комы, 
О цас ын фæкæнынц лæгьстæ: 
Йæ бакуыст, дам, хæхты цы домы, 
Уый бавзæрстон раджы æз дæр, 
Мæ зæрдæйы цин уыд æвзонг хор, 
Куыд, дам, уарзтон уымæ кæсын. 
Мæн исчи ысхона æввонгхор, 
Нæ, уымæй, дам, рагæй тæрсын. 
131 

ЗАРÆГ ФЕСКЪУЫД 
Бур тутитæ къалатийы бадынц. 
«Чъык-чыррык-чъык» - ахйцæн сæ зард. 
Узæлгæ сæ базыртæ ысхъауынц, 
Раст цыма сæ пыхсбыны ыссард. 
Хъал, мыййаг, цæуыннæ уой сæ цардæй, 
Ницы хæс сыл сæвэердта нæ æрдз. 
Сластой сæ цæстрæвдауынæн дардæй, 
Урс къух сын æрбадары сæ хæлц. 
Мæнæ та цъæх къалатийы дуарæй 
Урс фæлмæн къух базырау фæзынд. 
Хæлц нæ радта - ратахти дын армæй 
Тынг рæсугьд маргь, къалатийы ’рзылд. 
Хиуонау дын абадти сæ фарсмæ, 
Се ’взаг сын нæ бамбæрста, æцæг. 
Мыст куыд кæса богьтæгæнæг арсмæ, 
Афтæ абадт тутитæм дæрддзæг. 
Стæй ныккодта ахæм зарæг, ахæм, 
Цыма азæлд минмырон хъæлæс. 
Уайтагьд ыл æрæмбырд ысты адæм, 
Зарæг цъиуæй нал истой сæ цæст. 
Тутитæ ныцъцъæх ысты фырмæстæй, 
Фестадысты хæрæнтæ хæсгард, 
Зараг цъиуы бадомдтой сæ хæстæй, - 
Фескъуыд, бандзыг минмыроны зард. 
132 

ÆЦÆГÆЛОН БÆСТÆЙЫ 
Бæзджын урс æрфгуытæ... Æрхæндæг цæстытæ... 
Мыдадз рустæ - ’нхъырдтæ, фæлахс. 
Сæвджын тымбыл къухтæ сты дадзинбæстытæ... 
Зæронд лæг кæдæмдæр нымдзаст. 
«Æцæгæлон адæм, æцæгæлон бæстæ, 
Æхсныфæй нуазынц мæ туг, 
Мæлæтæй нæ тæрсын, фæлæ мын мæ фæстæ 
Мæ уæлмæрдмæ чи хæсдзæн суг». 
Æвиппайд æрбатахт ирон зарæг дардæй, 
Йæ зæлтæй ныццарыдта уат. 
Æрчъицыдта цыма фыдфынæй, гье мардæй, - 
Лæппуйау дын тыргьтæм фæуад. 
Йæ риумæ нылхъывта уый радио тынгдæр, 
Куы айсæфа зарæг - фæтарст. 
Йæ цæстытыл уадысты йе ’взонджы зынтæ, 
Хъысмæт ын куыд нæ зыдта барст. 
Йæ фыдыуæзæгæй фæхауæццаг раджы, 
Хуыздæр цардмæ бæлгæ, тыхстæй. 
Хæхбæсты мысгæйæ, фæцыдысты азтæ 
Фыдæбæтты, масты, рыстæй. 
«Мæ Иры фæсивæд, дæ цинæй, дæ хъыгæй 
Фæластон мæ сау зæрдæ дард» 
Æцæгæлон бæсты йæ цæссыг фæрдыгæй 
Зæронд лæджы рихитыл тагьд... 
133 

БЫНДАР ФÆУАЙ, АРАХЬХЪ! 
Нæртон куывды фынгта. æртасыд, 
Йæ уæлæ - нæ рæсугьд бæркад. 
Амдунейы нозтытæй цаси, 
Кæд дын сæ фæуаин нымад! 
Румынаг ром, вискийы фарсмæ, 
Шампайнаг сæн, водкæйы цур. 
Коньяк æмæ шнапсæн сæ размæ 
Æрбалæууыд джинтæн сæ «хур». 
Куыд хистæр æрбадтысты адæм, 
Цæрай нын нæ фынджы æгьдау. 
Цæй, сидтæн ныхасы бар радтæм, 
Нæ сыкъатæ сисæм лæгау. 
О-о, фæлæхистæр ныхъхъуси, 
Йæ къухы нуазæн дæр нæй. 
Йæ урс сæр цæуылдæр æнкъусы: 
«Мæдæле фæбадут фæрнæй, 
Фæлæ ма ды æфсинмæ бадзур, 
Мæ бæсты дзы ракур хатыр, 
Æрмæст дзы ирон арахъ ракур, 
Ирон сидт, зæгь, уадзы Батыр...» 
Уæддæр та ирон арахъхъ, уастæн, 
Дæ уидаг дын артыл ныддар! 
Дунейы æвзæрст нозтты раздæр... 
Бындар фæуай, арахъхъ, бындар! 
134 

ЦЫБЫР ХЪУЫДЫТÆ 
Уайынц та цыхцырджытæ, тæдзынц, - 
Ахæм къæвда ратылди мæ сæрмæ. 
Хивæнд дæттæ абухынц, фыцынц, 
Арвы нæрд фæсабыр и сæ хъæрмæ. 
Циу цыхцырæг? Хохаг дон куы нæ уай,- 
Гомриуæй дæ зарæг размæ хæсс: 
Исчи дæм ныхмæ, мыййаг, куы лæууа, - 
Сис бæрзонд дæ зарæджы хъæлæс. 
Лæг цырагъау ма асудза хъуамæ, 
Лæг йæ цардæн зона хъуамæ аргъ: 
Адæмыл куы нæ цæуай хæрамæй, 
Уæд дæ цард рæсугъд уыдзæни, даргь. 
Уад йæ уæлных куы ’рбахæссы мигътæ, 
Уад куы ’рбадымы кæмттæм, уæд-иу 
Ды фæраст у цъæх айнæджы тигъмæ, 
Байтындз дымгæйы ныхмæ дæ риу, 
Бавзар, базон, лæгдзинад та циу. 
135 

ФÆДЗÆХСТ 
Есенинмæ гæсгæ 
Цардæгасæй чи мысы мæлæты? 
Нæй нырма мæ хъуыдыйы кæрон. 
Баууæндут мæ къудавадыг мæтыл: 
Хатгай сонтæй атар вæййы бон. 
Гъе, аемæ цынæ æрцæуы царды, 
Ацух дæн куы базонат, уæд-иу 
«Додой» заргæ ахæссут мæ марды, 
Хурмæ-иу мын байтындзут мæ риу. 
Дурын цырт мæ ингæныл нæ хъæуы, 
Хохæй йæ куы сфæнд кæнат хæссын. 
Хæхты фидыц м’ азымæй фæхъæуа, - 
Нæ, уæд мын мæрдты уыдзæни зын. 
О, фæлтау-иу заз бæлас ныссадзут, 
Уадз, æнхъæвза, ивыла йæ тæф. 
Искуыд ыл цыбыр фыстæг ныууадзут: 
«Уарзта тынг Ирыстоны уæлдæф». 
136 

ХОР ÆМÆ МÆЛÆТ 
Æз куы фенын 
Искуы зæххыл 
Хоры къæбæр, уæд 
Рагон таурæгь 
'Рлæууы зæрдыл: 
Удхæссæг-Мæлæт 
Хойрагæй 
Куы фæхъæстæ и, - 
Аивта фыдвæнд, 
Цардæгæсты 
Рухс бæстæйæ 
Асатар и уæд. 
Аргь нæй хорæн, - 
Дзурынц афтæ, 
У зæххы æмуæз. 
Байхъус уæдæ, 
Рагон таурæгь 
Радзурон дын æз. 
Раджы-ма, 
Раджы-ма, 
Хъæуы кæрон 
Цуанæтты цуанондæр цард. 
Диссаджы 
Лæппу йын 
Рахъомыл уæд: 
Нуарæй, æрха^гæй - хъандзал. 
Бадзырдта 
137 

Иу бон 
Йæ хъæбулмæ фыд: 
«Дарынц мæ сыхаг хъæу хæс. 
Ацу, фæцу сæм, 
Ныр уый хъомыс дæ, 
Ракур æй æмæ - æрхæсс. 
Комдзаг дæр 
Иунæгæй 
Ма скæ, мæ бон> 
Уый дын мæ фæстаг фæдзæхст». 
Араст и лæппу, 
Цæуы ’мæ цæуы, 
Хурæй йæ фæндаг - тæвд къæй. 
Бастади, 
Бафæллад, 
Стонг у, фæлæ 
Иунæгæй хæрæн куы нæй, 
Урсдзыкку 
’Хсæрдзæнмæ 
Схæццæ, кæсы, 
Бады зæронд лæг æнцад. 
Боцъотæ - 
Урс-урсид, 
’Хсæрдзæнау раст, 
Цæстытæ - хъоппæг, æнкъард. 
Зæронд лæг 
Лæппумæ 
’Ххормаг фæкаст, 
Хордзенмæ февнæлдта тагьд. 
«Барвæсс 
Мæ кьæбæрыл, курын дæ æз, 
Хъæумæ нæ фæндаг у даргь». 
Урсбоцъо 
Арфæтæ 
Ракодта, стæй 
Райдыдтой сихор хæрын. 

Фесты, 
Фæцæуынц та, 
Хъæумæ хæстæг 
Зæронд фæтар и, куыд фын. 
Райста сæ рагон хæс 
Лæппу æмæ 
Рабалц фæстæмæ хъæмæ. 
Цас рауад? 
Ницы ма, 
Дымгæ фæзынд, 
Лæппу фæлæууыд æмæ 
Айхъуыста 
Сонт хъарæг, 
Марой, кæуын: 
Хæсдарæг систа йæ уд. 
Аздæха, афтæ 
Кæсы ’мæ уыны - 
Урсбоцъо зæронд лæууы. 
Дзуры йæм: 
«Ма батыхс, 
Нал уыд гæнæн, 
Афтæ йæхæдæг куырдта: 
Цалынмæ 
Искæмæй 
Дарон æз хæс,- 
Ма мæ айс, - афтæ куывта». 
Афæлурс 
Сонт лæппу: 
«Чи дæ? Цы дæ? 
Хабар куыд зоныс бæлвырд?» 
«А зæххыл 
Растдæр лæг 
Иунæг æз дæн, 
Фидаруалкæд мæдзырд. 
Курын дæ, 
Ма мæм кæс 
139 

Джихæй мæнмæ, 
Адæмæй хъоды фæдæн. 
Фехъуыстай 
Искæмæй 
Искæд мæ ном, - 
Удхæссæг? Уый та æз дæн». 
Радзырдта 
Лæппуйæн, 
Уымæн дæр барст 
Бонгай кæй æрцыд йæ цард. 
Айсдзæн æй, 
Ахондзæн 
Кæрты куыдцæр 
Сисой чындзхонтæ сæ зард. 
Дугьон у рæстæг, 
Æрхæццæ и рад, 
Лæппумæ хатынц æдзух: 
«Афон у, 
Амонд 
Æрцагур, цæй, ды, 
Цинæй ды ма кæ мах цух!» 
Сразы ис 
Иу заман, 
Зæрдæ рысти, 
Никуы дзы ферох йæ тас. 
Бацыд 
Йæ фыдмæ. 
Фæдзырдта бæстон 
Уымæн мæлæты ныхас. 
«Оххай, 
Æвæццæгæн, 
Ферох дæуæй 
Искæд мæ ныстуан - фæдзæхст». 
«Ард дын 
Хæрын, баба, 
Уыд-иу æххæст, 

Алкæд мæ хойраг уыд уæрст». 
«Уæдæ мын 
Ма фæтæрс, 
Удхæссæг нæм 
Ардæм куы фæзына, 
Уæд. 
Бафæрс-иу: 
Хоры аргъ, 
Цас у - куы базонай, 
Гъе уæд кæндзынæ 
Дæфæнд...» 
Хистæры зонд та 
Куыд нæ у бæрзонд, 
Дзуапп ын нæ радта Мæлæт. 
Уайтагьд фæлидзæг, 
Æрбайсæфт йæ фæд, 
Аивта йе ’вирхъау фæнд. 
Абон дæр, 
Чи зоны, 
Амондджынæй 
Лæппу цæры ’мæ цæры. 
Удхæссæг 
Адæмæй 
Бамбæхст кæмдæр, 
Хойраг нæ уæнды хæрын. 

МÆ КÆСТÆРТЫ ХАЙ 
ЧИ У МÆ БОГАЛ 
Арв та йæ кæфойæ 
Дымгæмæ дары. 
Урс миты тъыфылтæ 
Луары мæ луары. 
Зымæджы хъал мит 
Уарзын æз рагæй. 
Скъæрынц та сабитæ 
Ихын фæндагыл. 
Денджызы урсхъазау 
Ратæхынц рогæн, 
Чи хуыздæр ахъаза, 
Уый у мæ богал. 
Уадулсырх лæппутæ 
Згьорынц æлвæстæй. 
Гъе, æрмæст тæппудтæ 
Бадынц æргьæвстæй. 
142 

БУР ГÆЛÆБУ 
Бур гæлæбу,- 
Тæнæг базыр, 
Къулы рæбын 
Хурмæ хъазы. 
Бауадтæн æм- 
Уайтагьд амбæхст, 
Базыртæй ма 
Хорз фæцарæхст. 
Дымгæимæ 
Смидæгхуымты. 
Ныр кæимæ 
Хъаздзæн уым та? 
Бур гæлæбу - 
Къабускайыл, 
Хуры тын - 
Йæ даргь сыкъайыл. 
Бур гæлæбу 
Æртæх нуазы, 
Ма йæм лæбур, 
Уадз æй хъазын. 
Бур гæлæбу, 
Тæнæг базыр, 
Мауал атæх, 
Бад мæ разы. 

Бур гæлæбу, 
Дзыгьуыр базыр, 
Хъулон гæды 
Дæу нæ уарзы. 
Атæх тагьддæр, - 
Уæртæ гæды, - 
Ма дæ ’рцахсæд, - 
Мæн нæ фæнды. 
Бур гæлæбу 
Стахти арвмæ, 
Базыртæй мын 
Кодта арфæ. 

ЦЪИУЫ ЛÆППЫН 
Миттæ æртадысты, 
Мæргьтæ æртахтысты, 
Мæнæутæ суагьтой æвзар. 
Фанеры гæбæзтæй 
Сауцъиутæн сарæзта 
Бæласыл ахстон Тузар. 
Цъиутæдзы ’рцардысты, 
Кодтой цъыбар-цъыбур, 
Хъæлдзæг æрвыстой сæ цард. 
Хур-иу куы байзæрста 
Хъæуыл йæ рухс тынтæ, - 
Азæлыд дардыл сæ зард. 
Иу райсом рудзынгæй 
Цъиуты æнахуырхъæр 
Фехъуыст Тузармæ æваст. 
Акодта рог дарæс, 
Рауад бæрæггæнæг: 
«Цымæ цæуыл уа сæ уаст?» 
Кæрдæгæй «цъиу-цъиу-цъиу» 
Кодта æнæхъуын цъиу; 
Мадæл йæ цурæй ыстахт, 
Абадти кьалиуыл, 
Зæхмæ æргæпп кодта, - 
Нал ардта иу ран бынат. 
Раст цыма базырæй 
Асæрфы цæссыгтæ, 
Афтæ Тузармæ фæкаст. 
146 

Сывæллон лæппыны 
Кæрдæгæй фелвæста, 
Цъиуæн фæтынгдæр йæ уаст. 
Сбырыди ахстонмæ 
Сывæллон сабыргай, 
Бавæрдта лæппыны уым. 
Мадæл ныззарыди 
Хъæлдзæг, рæсугьд зарæг, - 
Арфæ Тузарæн кæны. 

САЙÆГОЙ КОЛЯ 
Ахуыргæнæг къласы зылд, 
Сабитæн сæ куыст уыдта: 
- Коля, хорз сарæзтай пыл, 
Рауай фæйнæгмæ ныр та. 
Коля зивæггæнгæ цыд, 
Раст цыма уæнгвæллад уыд. 
Фæйнæджы цур, сæр ныллæг 
Риумæ ’руадзгæйæ, сындæг 
Ног пыл райдыдта кæнын. 
Сарæзта уал ын гуыбын, 
Фæлæ йын куы скодта сæр, 
Пыл уæд рауади æвзæр. 
Калди лæппуйæн йæ хид, 
Катай кодта: «Ныр зæгьин... 
Нæ, уæд мæм хæсдзысты фау, 
Асайдзынæн сæ фæлтау». 
Скъоладзаутæ йæм зыдæй 
Стыр цымыдисæй кæсынц. 
Коля аныхта йæ фындз, 
Стæй уæд радзырдта зынæй: 
«Дæн нæ хæдзары дæсны, 
У мæ пластилин хуыздæр, 
Ам мæм алчидæр кæсы, - 
Уымæн н’ арæхсын æз дæр...» 

Коля хъазынæй æрцыд, 
Кусæг лæгау хордта раст. 
Стъолы фарсмæ бадт йæ фыд, 
Чиныджы цыдæртæ каст. 
- «Папæ, сарæзтай мæ куыст, 
Æви йæ нæма фæдæ?» 
- «О, дæ хъуыдыйад у фыст, 
Стæй дæ хынцинаг - цæттæ». 
Афтæ Коляйы бæсты 
Уроктæ фæкæны фыд. 
Пылы саразын бæстон 
Уый бон уый тыххæй нæ уыд. 

ТÆППУД 
Чи кæны мæнимæ хыл, 
Чихæцы хъæбысæй, 
Чи фæтых уыдзæн мæныл, 
Чи уæнды, кæй ныфсæй! - 
Афтæ феппæлы Хæмæт 
Кæстæртæн йæ.тыхæй. 
Фæлæ «хæпп», зæгъгæ, гъеуæд 
Хид фæкæлы ныхæй. 
Искуыдæм куы цæуа мад, - 
Райдайы кæуынтæ: 
- Æз нæ уæндын, нана, ам 
Иунæгæй æппындæр. 
Цума-мæ нæ комы ’хсæв: 
«Бирæгъ мыл фæхæцдзæн». 
- Ох, цы тæппуд дæ, æвзæр, - 
Маддæрæм фæхæцы. 
Цырагь ахуыссыди, уæд 
Аныгьуылы уаты. 
- Æз уæддæр, - зæгьы Хæмæт, - 
Дæн уæндаг, хъæбатыр. 
150 

АРСЫ ÆМБИСОНД 
Иубон дын рухс хур фæсрагьæй 
Райсомæй раджы куы скаст, 
Арс уæд йæ цæрæнбынатæй 
Аходæнагур фæраст. 
Бирæ нæ фæзылди хъæды, 
’Хсæр бæлас ссардта хæстæг. 
Раздæр æм хизын нæ уæндыд, 
Касти йæ алы фæрстæм. 
Никæйы федта йæ разы, 
Никæуыл андзæвд йæ цæст. 
Саджилзæнг æхсæр бæласыл 
Тухитæгæнгæ ыслæст. 
Бæлас бындзарæй ныууыгьта, 
Æхсæрты къупп-къупп ыссыд. 
Арс ма йæхи дæр кæм уыдта - 
Артау йæ зæрдæ ыссыгьд. 
Тагьд-тагьд æрхызти фæстæмæ, 
Фæлæ фыдæнхъæл фæци: 
Не ’ссардта иунæг æхсæр дæр, 
Айсæфти уайтагьд йæ цин. 
Райдыдта богътæ, ысмæсты, 
Сæрыхъуын арцау ысбадт. 
Сыфтæртæ къахæй ызмæста: 
«Арæби, ничи уыд ам?..» 
151 

Схызти та бæласы сæрмæ, 
Бауыгьта йе ’ппæт т*>1хæй. 
Ракасти зæхмæ, йæ зæрдæ 
Барызт æнахуыр нывæй: 
Уырытæ, мыстытæ, уызын 
Æхсæртыл самадтой тох. 
Арс сæм сындæггай æрхъуызыд, 
Айхъуысти дардыл йæ богъ. 
Уырытæ, мыстытæ уайтагьд 
Тæссæй фæуагьтой сæ хыл. 
Уызын йæ сындзкæрц æртыхта, 
Æмæ къуыбылойау тылд. 
Арс æй ныццавта, ’мæ фемæхст 
Дзæмбыйы ныхбынæй туг. 
Уызын йæ мæлæтæй фервæзт, 
Арсæн та ауад йæ уд. 

БАЗОН-МА ЙÆ ДЫ 
Ракуры йæ мадæй 
Уый хыссæ æдзух, 
Феууæрды йæ армæй, 
Бафæллайы къух. 
Архайы, фæлмæндæр 
Уый куыд уа, фæлæ 
Рауайы хъæбæрдæр, 
Ссау вæййы æгæр. 
Бацæуы йæ мадмæ 
Къахфындзтыл хъуызгæ. 
Уый сæнтурс ыссады 
Фезмæнты хыссæ. 
Ау, йæ хыссæ сау та 
Уæд цæмæн кæны? 
Уый цæмæн у афтæ, 
Базон ма йæ ды? 
153 

ХИН РУВАС 
Миты гæлæбутæ тадысты зæххыл, 
Уазалты афон æрхæстæг. 
Агуырдта тæрхъусы рувас, йæ фæдтыл 
Фембæлди, - араст йæ фæстæ. 
Иу ран кæсы, æмæ - тæрхъус куы бады, 
Цавæрдæр уидаг æхсыны. 
- Байрйай, мæ хæлар. Дæ хизæн бынаты 
Иунæг кæрдæг дæр нæ зыны? 
- Афтæ у, мæ хур, æрцæуы та зымæг, 
Фæлæ мах рæвдздæр куы не ’стæм. 
- «Мидæгдæр рацу» уæд та зæгь, фысым дæ, 
Исты хыл, мыййаг, нæ фестæм. 
Тæрхъус йæхинымæр бацыди дисты: 
«Цымæ цы кура мæ хæлар». 
-Хъус-ма мæм, тæрхъус, ысфæнд кæнæм исты, 
Саразæм иумæ нæ хæдзар. 
Зонын, дæуæн дæр æнцондæр нæ вæййы, 
Иунæг мæгуыр у, æдых у. 
Тæрхъус ысразы, æнæхин зæрдæйæ 
Райдыдта кусын цæнгдыхæй. 
Хæдзар куы сцæттæ, уæд рувас рæбынæй 
Уайтагьддæр хъарм ран æрцарди. 
Тæрхъус фæрынчын ис хъæды фыдрынæй, 
Рувас æй суры мæнгардæй: 
154 

- Лидзгæ, науæд мыл ысхæцдзæн дæ фыдниз, 
Кусгæ дæр бирæ нæ кодтай. 
Тæрхъус йæ хъастхæссæг хъæды фæзылдис, 
Амбæлд ыл уалынмæ Домбай. 
Тæрхъус зæрдæрыстæй хъæды паддзахæн 
Радзырдта, хъуыддаг куыд уыди. 
- Искуыма федтай ныры дуджы ахæм!- 
Домбай мæстыйæ лæууыди. 
- Хорз, мæ хур, райсом æрæмбырд уыдзыстæм, 
Иннæ сырдтæн дæр зæгъдзынæ. 
Уыцы æнаггагæн стæрхон кæндзыстæм, 
Уым æй дæхæдæг уындзынæ! 
Рувас та алкæддæр хиндæр куыд нæ у - 
Фехъуыста тæрхъусы цоппай. 
Уайтагъд æрзылди уый хæстæгдæр хъæуыл: - 
Карк уарзы рагæй дæр Домбай. 
Хъуамæ йын балхæна раздæр йæ зæрдæ, 
Рувасы фарсуæд фæуыдзæн. 
Зилы. Уый бахъуызыд иу кæйдæр кæртмæ, 
Фембæлд уым бирæгьсур куыдзыл. 
Рувасы ацахста куыйты налатдæр, - 
Уыйау дæ ралгьитæг бауæд... 
Гъе уæдæй фæстæмæ тæрхъусæй хъал дæр 
Тар хъæды цæрджытæм нал уыд. 

ГÆДЫ ÆМÆ МЫСТ 
Мыст сындæггай пъолы хуынкъæй слæсти, 
Скъаппы та фæджигул кодта фаг. 
Лалымау йæ фырхæрдæй ныннæрсти, - 
Бахордта уый нартхоры мыггаг. 
Стæй тыххæйты рахъуызыд фæстæмæ, 
Фæлæ хуынкъ ыснарæг ис æгæр. 
Нал дзы цыди дæнгæлгуыбын æмæ 
Кодта мæт: «Цы фæкæнон мæ сæр!» 
Гæды йæ куы ’рбаййафа, уæд уыйау 
Чи фæуыдзæн къæрных мыстæн фаг? 
Уæд кæцæйдæр фехъуысти йæ «миау», 
Мыст йæхицæн нал ардта бынат. 
Тынг фæтарст, йæ алывæрстæм акаст. 
Лæппын гæды стъолы бын хуыссыд. 
Мыст йæ рæзты ризгæйæ куы бараст, 
Лæппын уæд æндæр къуыммæ фæлыгьд. 
Мыст, цыма дзы нал тарсти æппындæр - 
Лæппынæн йæ хæдфæдыл фæцырд. 
Бауасыд-иу гæдыйы лæппын дæр, - 
Никуы федта ахæм налат «сырд». 
Мысты цъистмæ мадæл гæды фестад: - 
Пецы сæр йæ аргьæуттæ фæци. 
Ракаст зæхмæ, къæрныхы куы федта - 
Уарийау ыл андзæрста йæхи. 
156 

ФÆЗЫН, СÆРД! 
Миты гæлæбутæ уæлдæфы зилынц, 
Зæххыл сындæггай æрбадынц фæлмæн, 
Зымæджы хъызты мæ къухтæ нæ сыйынц, 
Зымæг у рагæй мæ лымæн мæнæн. 
Къахдзоныгьтыл та æркафыдтæн ихыл, 
Райсом мæ фыдимæ цуаны цæуæм. 
Тæрхъусы фæдтæ ысгардзынæн митыл, 
Хъуамæ æхсæвæддæ хъæды фæуæм. 
Хорз у зымæгон, фæлæ мæм гьеуæддæр 
Рагæй-æрæгмæ хуыздæр кæсы сæрд: - 
Хъæлдзæг фæзарынц сæ зарджытæ мæргьтæ, 
Фескъæфы дымгæ нæ дæтты сæр-сæр; 
Ахуыры фæстæ мæ хъазæн у найæн, 
Рæзы йæ цуры бæзæрхыг хæрис; 
Галæрыскъæфтæм мæ зæрдæ фæрайы, 
Нал сæ фæзонын æппындæр æфсис! 
Науæд изæрæй нæ доныбыл малы, 
Мæйрухсы æнгуыр куы дарын æнцад, 
Æнгуырыл кæсаг тæмæнтæ куы скалы, 
Уымæй рæсугъддæр, дзæбæхдæр цы уа? 
Миты гæлæбутæ уæлдæфы зилынц, 
Зæххыл сындæггай æруадзынц сæхи. 
Тагьддæр фæзын, сæрд, мæ къухтæ дæм тилын, 
Тагьддæр фæзын, сæрд, - мæ зæрдæйы цин! 
157 

УАРЗЫН ÆЗ 
Хур куы стулы 
Арвы къулыл- 
Уарзын æз. 
Хæхты ’ргъæмтты 
Фосрæгьæуттæ 
Уарзын æз. 
Бур мæнæуты 
Тулæг наутæ 
Уарзын æз. 
Арвыл тæхæг 
Урс хæдтæхæг 
Уарзын æз. 
Нарæг кæмтты 
Зарæгдæттæ 
Уарзын æз. 
Уынгтæ сгарæг 
Дымгæ-барæг 
Уарзын æз. 
Зæххы цъарыл 
Саха уарын 
Уарзын æз. 
Арвæрдыны 
Авд æрдыны 
Уарзын æз. 
Ме стыр бæстæ - 
Зæрдæрайæн, 
Уарзын дæ, 
Хурæнгæс дæ 
Цард-цæрайæ, 
Уарзын дæ. 

кш 
$ 
и 
'••• I '.’А 
■• \-<^\ -/^» 
к ^^у^>?т^уУ\\\ VII ^гИ1.пОС|7| ’/ • 14-**/ '*ИÆ^^ч 
шш 

ДУРАМАЙÆГ 
Хорз у алцыдæр нæ царды, 
Хорз у ахуыргонд уæвын, 
Хорз у арвыл зилын дардыл, 
Хорз у их-хæхтæ гæрдын. 
Хорз у быдыртæ фæлдахын, 
Хорз у хъал дæттæ сæттын, 
Хорз у, хуры уæфт æндахыл, 
Хорз у рухс бæллиц бæттын. 
Фæлæ уæндæр мæхъуыды, 
Фæлæ у æндæр мæ хæс: 
Тагъддæр ку’ айрæзин, тæхуды, 
Тагьддæр ку’ алæг уаин æз, 
Уæд мæнæй хъалдæр кæм уаид, 
Уæд цы бакæнин фыццаг? 
Дурамайæг æз ысуаин, 
Дурамайæг уХуыцау. 
Хæхты аразин хæдзæрттæ, 
Хæхты мæсгуыты хуызæн, - 
Арв куыд æнцайа сæ сæртыл, 
Арв сын авгцатыр уыдзæн. 
Æз мæ сæр бæрзонд хæсдзынæн, 
Æз ныттындздзынæн мæ риу, 
Хохы рагьæй сæм кæсдзынæн, 
Хохау уæд уыдзæн мæ цин. 

КЪАМ 
Ме ’фсымæр кæцæйдæр 
Дардæй, - 
Хуссарæй æви Цæгатæй 
Махæн сæрвыста салам. 
Нал хъуыст хæдзары ныхас дæр, 
Æз сындæг йæ писмо кастæн, 
Стæй йын равдыстон йæ къам. 
Уайтагьд къухæй-къухмæ ацыд: 
«Ай цы замманай лæг аци, - 
Рихи аздыхта баба. - 
Æз уыдтæн æфсады раджы, 
Нæ хæдтæхæджы, нæ танчы 
Ма сбадтаин, абабау. 
Чиныг н’аргьуыдтон рæстмæ дæр, 
Чи мæ уагьтаид хæстæгдæр 
Ахæм машинæтæм уæд. 
Тохы фæндæгтыл фæцыдтæн, 
Æз бæхтыл куыстон, хæцыдтæн, 
Ахуыргонд ыстæм уыд уæд, - 
Къух та зачъетыл æруагьта: 
- Фæлæ цоты цотæй, - загьта, - 
Æз сæрыстыр дæн бæгуы», 
Ахуыр хорз кæнын мæхæдæг, 
Æз ыскъæрдзынæн хæдтæхæг, 
Айрæзын ма мæ хъæуы. 
Уæд баба мæныл дæр афтæ 
Дис кæндзæн, кæсдзæни арвмæ, 
Чи зоны, кæна æнкъард. 
Æз бабайæн дардæй, дардæй, - 
Хуссарæй æви Цæгатæй 
Сæрвитдзынæн уæд мæ къам. 
6 Уырымты Петка 
161 

БАРÆГ 
Саргъыл ныддæвдæг и барæг, 
Цуды, нæ тæрсы уæдцæр. 
Бæхдæр æй цыма æмбары, 
Разыйæтилы йæ сæр. 
Найынмæ бæхы фæтæры, 
Сабимæ афтæ фæкаст, 
Цыма фæцæуы ыстæры, 
Барцыл дзæбæхдæр фæхæст. 
Каст æм, ныппака йæ нымæт, 
Размæ цæргæсау кæсы. 
Згьоры фыдгулты цæгьдынмæ, 
Тырыса разæй хæссы. 
Мæнæ æрбахæццæ донмæ, 
Барæг фæлæууыд æваст. 
Бæх дæр куыд нæ касти коммæ, - 
Доны цæхгæрмæ фæраст. 
Лæппу йæхицæй ныхъхъал и, 
Дары йæ æфсургъæн дон. 
Чи загъта, барæг, дам, нал и? - 
Уæртæ Иссæйы фæдон. 
162 

ДЗИУ 
Фаг ыл нæ цыд азтæ, 
У мæнæй кæстæр. 
Скъоламæ йæ н’ айстой, 
Кодтон хъыгæздæр. 
Дзиу нæ кæны цухтæ 
Ахуырæй уæддæр. 
Чингуытæ - йæ къухты 
Райсом уа, изæр. 
Иу бон та йæ рустæ - 
Чернилæамæст. 
Райдыдтон ыл бустæ: 
«Марадз, дæхи цæхс!» 
Дзиу нæу хиæппæлой, 
Бахудти уæддæр. 
Уадз, дам, сых æнхъæлой, 
Скъоладзау мæндæр. 
163 

БÆЛЛИЦ 
Кæрты та æнгузы аууон 
Уæртæ мæ баба æрбадт. 
Мемæ нæ хъазы уый абон, 
Зоныс, цæуыл у æнкъард? 
Нартхор, дам, бампылд, ныууырауд, 
Зæххæн, дам, басур йæ ком. 
Фæззæгуыдзæн, дам, мæгуырау, 
Хуымтæн куы нæ фæуа дон. 
Гъæй-джиди, ахæм тых, æмæ 
Æрдзыл куыд цæуа мæ бон. 
Адзурин мигъбарц дымгæмæ: 
«Ракал нæ хуымтыл дæ дон!» 
Саувадыг рауадзин хæхтæй, 
Арвы цъæх фестид ызмæст. 
Уарыны хæмпус æртæхтæй 
Зæххы æз дарин æфсæст. 
Ехх, уæд баба дæр нæ уаид 
Мадзура æмæ æнкъард. 
Мемæ бæгьæввадæй уаид. 
Хъусид та хуымæй нæ зард. 
164 

ФЫНУАРЗАГ 
Бæлæстæ ’мæ 
Дидинджыты 
Пух сæртыл 
Райсом раджы 
Уалдзыгон хур 
Атылди. 
Мин-мин цæстæй 
Бахудтысты 
Хуссæрттæ, 
Цыма сæ 
Сыгъзæрин доны 
Атылди. 
Рудзынгæй дæм 
Бакаст хур 
Æфсæрмхуызæй. 
- Айс мæ салам! - 
Сабырæй дæм 
Бадзырдта. 
Фæлæ ды 
Æгæр уарзыс 
Дæ хъарм хуыссæн, - 
Иунæг хатт дæр 
Хурыскаст 
Нæ базыдтай. 

ЦÆРГÆС ÆМÆ ХАЛОН 
Пæлæхсар цæргæс арвы кьуымты тахти, 
Йæ рог базыртыл мигъты.цæссыг тагьди. 
Йæхи мæт æй нæ уыди, нæ, æппындæр, - 
Хæринаг н’ардта йе суинаг лæппынтæн. 
Кæмдæр æм комæй ферттывта уæд артдзæст, - 
Фысты дзугтыл фæхæцыди йæ фатдзæст... 
Æрхауд сæ цурмæ. Базыртæ фæхаста, 
Бæрзонд айнæгмæ уæрыччы фæхаста... 
Уый халон федта. Къутæрæй дын тагъд-тагьд 
Сæррæтт кæнгæйæ уæтæрмæ æрбатахт. 
Хъуызгæ гæппæй дын баирвæзти фыстæм, 
Йæ сау ныхтæ дын фыркъайы фæтъыста. 
Цæй фыс, цæй æндæр, къуымбилы ныссуйтæ, 
Мæстджын фыййау кæм кодта айтæ-уыйтæ, 
Æтт, мардзæ, зæгьгæ, лæдзæг дард фæхаста, 
Фæзмой халоны базыртæ ныссаста... 
Цы йыл дзурæм, цы нæ æрцæуы царды - 
Зон алкæддæр дæ хъаруты, дæ барты. 
166 

ЗÆРВАТЫКК ДЗУРЫ ДÆУМÆ 
Ды мæм дæ дурæхсæнæй хъавыс. 
Фæлæуу! 
Мæ зард мын аскъуынынмæ хъавыс. 
Фæлæуу! 
Хатыр, дæ карз тæрхоны размæ 
Фæлæуу! 
Ды байхъус иучысыл ныхасмæ. 
Фæлæуу! 
Мæ ахстон рудзынджы хæд сæрмæ. 
Уыныс. 
Мæ цъиутæм зилын бон-изæрмæ. 
Уыныс. 
Къæвдайæ, хурæй æз фæтæхын. 
Уыныс. 
Сæ цин - æз дзагармæй куы здæхын. 
Уыныс. 
Уæд сын сæ дарæджы куыд марыс? 
Цæмæн? 
Æви дæ истæмæй хъыгдарын? 
Цæмæй? 
Æз фенын, бæлæстæ фæсæттыс . 
Цæмæн? 
Уынын, сæ цъæрттæ сын æхсæдыс. 
Цæмæн? 
Зæгьæм, дæхи дын исчи ’рнадта, 
Уæд та? 
Науæд дæм дурæхсæн ныддардта, 
Уæд та? 
Æз дæ мæ хæларыл нымадтон, 
Ды та? 
167 

МÆМÆТ ÆМÆ ТЕЛЕВИЗОР 
Бон фæивгьуыдта, æризæр, - 
Мауал æм дзур, сбаддзæн уæд, 
Цалынмæ уа телевизор - 
Ма дын бахуысса Мæмæт. 
Кæрчытæ сæ фæллад уадзынц, 
Хъомтæ нал цæгъдынц сынæр, 
Уасæг бамбæхста йæ уадындз, 
Мæй дæр аныгьуылд кæмдæр. 
Нæ, уæддæр Мæмæт ныдздзагьыр, 
Телевизормæ - йæ каст. 
Бафынæй æд худ, æд дзабыр, 
Нæу йæ уæлæдарæс ласт. 
Афтæ алы хатт йæ «куысты» 
Бастайы, мæгуыр, Мæмæт. 
Райсомæй тыххæйты сысты, 
Æмæ - скъоламæ тъæбæртт. 
Урокты йæ сæр фæриссы, 
Науæд иваздзæн йæ ком. 
Бафтауы ма мах дæр дисы, 
Нал фæзоны, нал, йæ ном. 
Партæйыл йæ сæр æруадзы, 
Кæс, æмæ та у фынæй. 
«Шайбæйы Третьяк нæ уадзы», - 
Кълас ныццарауы хъæрæй. 
168 

«Нал фæразын æз дæ митæй, 
Нал у къласæн дæр йæ бон», - 
Дзуры ахуыргæнæг, уый та : 
Чи бакъуырдта, зæгъыс, гол? - 
Худинаг дæм ныр нæ кæсы, 
Хорз лæппу куы дæ, Мæмæт. 
Телевизор фестад пъæззы, 
Ахуырыл нæ кæныс мæт. 
Фæсурокты, Мæмæт, ахъаз, 
Телевизормæ дæр кæс. 
Телевизор - зондæн ахъаз, 
Ахуыр ма рох кæн æрмæст! 

дзигло 
Нал фæрæзта уæйгуыты хъыгдардæй, 
Дзиглойы-иу бафхæрдтой рæстæй. 
Дзигло, мæгуыр, ратыхсти йæ цардæй, 
Дзигло ралыгьд аргьæутты бæстæй. 
Хохаг 
Дзигло 
Нал хæцы зæххыл дæр. 
Тархъæды фæуайы уый цæрдæг. 
Зары, 
Зары, 
М ’амонд, дам, фæфылдæр, 
Дæн æз дæр сæрибарæй цæрæг. 
Хурвæрсты фæцæйуади сырх рувас. 
- Ей, хæлар, фæлæуу-ма мæм чысыл. 
Рувас срæйдта: «Алидз тагьддæр иуварс, 
Науæддæм цы фыдбылыз кæсы!» 
Хохаг 
Дзигло 
Аззади æрхуымæй. 
Рувасмæ хæлар куы дзырдта, уæд, 
Раст ын 
Цыма 
Адавта йæ хуымæй, 
Уыйау ыл куыд æруагьта æфхæрд? 
Тæрсбыны сындæг фæцæйхылд уызын. 
- О, уæд та мын ды фæу хæлар! 
Уызын фестад къори, Дзиглойы фæныхсы, 
Фесæф, дам, мæ разæй тагьд, мæнгард. 
170 

Хохаг 
Дзигло 
Бафтыди хъынцъымыл: 
Хорзæнхъæл æз тархъæдмæ цыдтæн, 
Уæд цы кæнон, 
Базонон уæдæмæ 
Ам цы хъæуы кад æмæ цытæн. 
Федта, уæртæ арс кæрдо куыд цæгьды. 
- Рагæпп-ма лас! - азæлди йæ хъæр. 
«Уый мæнмæ нæ бауæндыди уæгьды». 
Арс фæлидзæг, бафснайдта йæ сæр. 
Дзигло 
Загъта: 
Цон, цæуон фæстæмæ, 
Ам дæр ма цæй охыл у мæ лæуд. 
Дзигло 
Аздæхт 
Аргъæутты бæстæмæ, 
Уæйгуытæй, дам, афтæ тæссаг нæу. 

ХЪУСОЙ 
Ферох йе ’цæг ном Хъусойæн, 
Афтæ йæ фæхонынц ныр. 
Сыхы алкæмæндæр - койаг. 
Хъустæ залмы сыфтау - стыр. 
Хорз лæппу бæргæ уыд раджы, 
Аив - йе сныхас, уындджын. 
Уынджы, скъолайы - æгъдауджын, 
Стæй... фæци цыма рынчын. 
Иудадзыг - хъуыр-хъуыр уа, бустæ, 
Фестад зивæджы дзæкъул. 
Ивæзтой йын, и, йæ хъустæ. 
Дис кæнут: «Цæмæн, цæуыл?» 
Мад æм дзуры: «Ахс-ма къустæ, 
Афснай хуыссæнтæ, мæ хур!» 
Марадз сиваз ын йæ хъустæ, 
Ма фезмæла, баддзæн - дур. 
Чернилæйæ сæрды рустæ 
Дамгьæ кæсыны бæсты. 
Ма, дам,ын иваз йæ хъустæ, 
Ма, дам, æй кæн ды мæсты. 
Бæласыл куыд нæ и хустæ, 
Уый та къалиутæ сæтты. 
Ивазынц та йын йæ хъустæ, 
О, цы фыдуаг, дам, дæ ды. 
172 

Ауалдзæг та ’руад мæ хъустыл 
Смарзта сыхæгтæн сæ къуыртт. 
Ивæзтой та йын йæ хъустæ, 
Хорз та баййæфта ныхкъуырд. 
Хъустæ дæр æфсæн кæм ысты, 
Ноджы ахæмыл куы уой, 
Раст хæрæджы хъустау систы, 
Хуыйны уый тыххæй Хъусой. 
Худут, фæлæ уе ’хсæн ма уа 
Иу Хъусой - нæ уырны мæн. 
Урочы æгьдау куы хала, 
Уæд бæрæг уыдзæн. 

ДЫУУÆ УАСÆДЖЫ 
Уæртæ ма, 
Уæртæ ма, - 
Фестад нæ кæрт 
Тохы быдырау нæ уасджытæн. 
Базыртæй хойынц кæрæдзийы... Пъæртт! 
Æмæ та аздæхынц уазджытау. 
Уæртæ ма, 
Уæртæ ма, - бацайдагь загьд. 
Ног та кæрæдзи ныггуымс ластой. 
Ног та зынджытау сæ пакъуы фæтахт, 
Цыма нæ кæрты зыгуым ластой. 
Уæртæ ма, 
Уæртæ ма, - 
Амбæхст сæ иу. 
Гоппой та кауы сæр стæлфыди. 
Хойы йæ базыртæ... Уасы: «Хъи-хъриу! 
Алцымæтæссæй ыстъæлфыди...» 
Уæртæ ма, 
Уæртæ ма, - 
Цъиусур йæхи 
Гоппойыл сонтæй куыд андзæрста, 
Арвы цъæхæй ма фæцыди йæ хъихъхъ, 
Каурæбын иннæ хи ануæрста. 
174 

ГÆДЫ МЫСТÆЙ ХЪАЗЫДИ 
Хæдзар рыгæй нал зынди, 
Нал зынди. 
Гæды мыстæй хъазыди, 
Хъазыди... 
Дзæмбытæй йæ ацахсы, 
Ацахсы, 
Мыст йæ рисæй бауасы, 
Бауасы. 
Тулатæ йæ - йæ быны, 
Йæ быны. 
Мысты зынтæ нæ уыны, 
Нæ уыны. 
Марадз, рахæц йæ сæрыл, 
Йæсæрыл... 
Никæмæн и йæ зæрды, 
Йæзæрды... 
Цъылын къуымы - ауыгъдау, 
Ауыгьдау. 
Фæрæт-суджы агъудау, 
Агьудау. 
Сахатбандзыг йæ цыдæй, 
Йæ цыдæй. 
Мысты номыл фæцуда 
Йæ цытæй? 
175 

Базтæ уæле кастысты, 
Кастысты... 
Бахизут-ма тарст мысты, 
Тарст мысты... 
Йе ’мварс иу нæ разынди, 
Нал зынди. 
Гæды мыстæй хъазыди, 
Хъазыди. 

БÆППЫДÆ 
Чи у, зæгьыс, чи, Бæппыдæ? 
Ау, нæ йæ зоныс, æцæг? 
Сыхы уый хуызæн лæппутæй 
Хистæртæ фæзæгьынц: «Лæг!» 
Уалдзæг уый фæкъахы хуымтæ, 
Фыдимæ фæбийы кау, 
Фыдимæ фæзилы хуытæм, 
Кусы фермæйы лæгау. 
Фæлæ ратыхсы Бæппыдæ: 
«Ай цы хабар у, цы у... 
Стыр дзаума мын нæй æппындæр, 
Чи мæ зæгьдзæн уæд: «Лæг у». 
Æмæ та йæ фыды дарæс 
Хатгай акæны, уæдæ. 
Уæртæ йæм дæхæдæг бакæс, 
У Бæппыдæ та цæттæ. 
Фыды уæлдзарм худ - йæ сæрыл, 
Цæстытæм æрхауди раст. 
Цухъхъа йыл дæлдæр-уæлдæртæ, 
Хæлаф урс бæттæнтæй баст. 
Фыды цырыхъхъытæ - къæхтыл, 
Калынц ссыд кардау цæхæр. 
Кæртмæ суры уый сæ сæгьты, 
Схæцы хæлафыл уæлдæр. 
Федтай? Уый та дын Бæппыдæ, 
Сыхы лæппуты хуыздæр. 
Нæй йын ас дзаума æппындæр, 
Фæлæуый лæгууæддæр. 
177 

УАРЫ МИТ 
Луары, луары 
Чидæр мит. 
Уæртæ уынгты цас и! 
Арвы дуарыл 
Бандзыг мигь, 
Арвы буар ныссасир. 
Калы, калы 
Пакъуы фаг, 
Уыйас та кæм разынд, 
Далæ малы 
Сæр æрбадт, 
Мал бынтондæр басыд. 
Калы, луары, 
Миттъыфыл, 
Цæстыхаутыл тайы. 
Дымгæ баниуы 
Чысыл, 
Къахдзоныгьтыл уайæм. 
Махнæ тæрсæм 
Уазалæй, 
Чи æфсæды хъазынтæй? 
Райæм, уайæм 
Ерысæй 
Доны ихын базыртыл. 

ЕХХ, КАНИКУЛТÆ! 
Уалдзæг, 
Уалдзæг, 
Уалдзæг! 
Дунета ныцъцъæх. 
Фарæстæм 
Уæладзыг - 
Дард кæмдæр и зæхх. 
Хæхты рæгь - мæ разы, 
Ноджы тыгьд быдыр, 
Фæлæ, зæгь, кæм хъазон, 
Дугь кæм кæнон ныр 
Уаты къултæ - м ’арæн, 
Балкъонæй фæлгæс. 
Дидинджытæй уартæ 
Сдзыгьуыртæ и фæз. 
Цæссыгтæ нызгьалын, 
Ма сын фен сæ зынг. 
Нæй мын ам ызмæлæн, - 
Уаты сыстдзæн рыг. 
Хистæртæ мах кæртæй 
Асурынц: «Æнцад!» 
Сæфæм, дам, уæ хъæртæй, 
Мах, дам, стæм фæллад. 
179 

Æй-джиди, ’мæ тагьддæр 
Каникулты рад. 
Нал фенис мæ къах дæр 
Горæты. Уæд та 
Æз ныффардæг уаин 
Хъæумæ. Ам - мæ бар 
Уынг уа, быдыр, найæн, 
Хурæфсæст - мæ буар. 
Уалдзæг. 
Уалдзæг. 
Уалдзæг! 
Дуне та ныцъцъæх. 
Фарæстæм 
Уæладзыг - 
Дард кæмдæр и зæхх... 

П . ■ . \> г .., ^ _- .,.-•■ ~Л 
-V * ч^-- > ; -’- — 
"■ ," ■• *' ^\ ^ / ^*4^-' Ч— -^чч ’’ 
"~' "^ч V-.-*--••*—"-■'-—•-—■ ^^ч\ч 
\'/- . 1Г'У /у^гг л, - -г<К\^ .-*^—*~ ■' 
■ ’ . -г-*^ •".- .- '.$0' • <■•»'.' • //?'■ ’ *""■". ^ч^ 
<•* " -»' ?~ -•»;*' \ "’’ * ’ **' "- 
^з^^,. .. •■•■ •-г^^^ЧЗ’* ’ $ ( 
_#4*"^*~ ":"■'■ *"*"4'Ц_*' --~^1ц*^/_^?~Сх-.<»»*Ь^7^гГ''_-^^^^ 
[с_*_-_****"^ " >^ Й/^ "^**^*^^**^^^^ 
г**~***~ *&/*&&'• ■. • _^*'уЕлВр*«,Й**^'_^^ ^У^х^ 
[!У?)^У^С^тГУ|1)[й|1^ 
рА^-~" -*--• '"'г^^^^^^^^>^^ 
^^ЯЙь?_:'^1 
к^^Ш^г-^- ^.ТЯ?,* 
'-А_ «’ОП Г" 11»в^,\щ__ 
*-»■**- ,^*>гЬ^а_р>С 
Ш&йхЛ 
•**** - ^^•д^г^ч. 
шК^"’’ юй&’Шь "'*Л 
Г?.. ^"Ю^ 
^*~~2_2Й!*ЙК*Ъ*_. ■ *1 
^А^^^^М 
_<и*' , ^^Г^У^ь^идД?!^^!!^?^)!^!^^?^-^ ^"^^;*-^Т%К«Йв* 4^*1*^1 
г’*"-" ^^^*^"**"'',^9^ ^5**_5____й»-*"**Ч 
у _* ^^ ^^^^Ч^^^^^^^Ь^ -_Г- ""^^^^- ,„ 
~ ^<<,и8д*)я^у*^*;**^тр1^|>'' **"|*Т !Дг|^^^Р^^||^*^;д^й**д1?йк^~' .-■'^т^л 
1 ^*^*****^ '^■•"••••^-••-Яя^ 
р *' " »******~,"~~~~~^*' ""чЛ^^к^^^у^ - ’»**е<~'!~у~~^"~И~~~^>*'|ь|^^' ч’• -.- •*'''~'- -^'-’•-*-■—к-*.-*г| 
^^■~^Ч~__У**м^'^^^в*^В*^-_^ _^ ■-- 
Г4*»*^" "’ '|'*.иг~*-_Дж* -^^^^^^^г^^ 
’ ^^*д*^*Д'?^г>«»^||*Д1ЯЙ»^^^^^^ 
~ •','^-_*г_^^Р^_^~':'* ^^^^ЧК*_г ~~*л1 
"**"^'*"'*'*^*2^^*^^™***'^^**^*>Г1|_- ■■__■ |1~***_У^^гЕс*г**.- I 1 
’ /^&^У - «^^ЛнмЗу’^ё**^ *** • - -~. ____ - . 
'^~ч ^^^-^^.-^а’д^^*^^^^ • -*-- ^^•^Д|'1Г: Щ ^^^^Г^^^] 
^~*^^ЩШ 
^Лф^^Щ^^^^^■ -■- ■ ^а$$^\ 
^^^Ш^^9^^^^^^^^^ 
г__~ ЯГ ±#3*^ '■ '♦■'• " ^'•Р'^^^ъ&ЩШгЛ§1и14& ^^**Ь>*^^4Д/ 
*2^'/п къ$^л 1_>^""*"""- ^-’* "<" У.-*Г*уЗдйИя1*»ДГ æГ*_^-55^*\ ^ 
^^^Ж^^ 
\".:'\у^х^^-' ^^^т^.'~~—^^^~^^^ *"^-С^Т*ч 
я-аА__и*^^^*Ц*^Мс^ 
’ ^ V 
’ ^^^^Й^^^^^^^те^^ 
^Щ^ 

АМАРДТАЙ МÆ ХУДÆГÆЙ 
Чи фæуарзы мæгуыры... 
Хъæндил донмæ фæбыры, 
Фæстæмæ дæр нал кæсы, 
Мæлæтæй дæр нал тæрсы. 
Цæхæраджын футæгæй, 
Амардтай мæ худæгæй. 
Куыд ницы у, куыд ницы! 
Тæрхъус арсæй фæлидзы... 
Цæмæй фæтарст, цы кодта? 
Арсыбартæ æрдомдта... 
Цæхæраджын футæгæй, 
Амардтай мæхудæгæй. 
«Чи ма зардзæн хæхбæсты», - 
Цъыр-цъыраг дын фæмæсты. 
Йæхи фахсæй нывзылдта, 
Иу кæй нæ у - нæ зыдта. 
Цæхæраджын футæгæй, 
Амардтай мæ худæгæй. 
182 

ТАГЬД ДЗУРЫНÆН 
Аккæ-дыккæ, 
Дывадыккæ, 
Сæрды хæрды 
Хæхты сæрты 
Хуры хæрдгæ 
Æрфадгуытæ. 
Аккæ-дыккæ 
Дывадыккæ 
Доны уылæн - 
Дур лæхурæн, 
Нанайы хурæн 
Йæ фадгуытæ. 
Аккæ-дыккæ 
Дывадыккæ, 
Марадз, тагъддæр, 
Ма ’руадз ’ртах дæр 
Хуры ’ртæхтæй - 
Сур æндæхтæй. 
Уæртæ куырдтæ- 
Зæрингуырдтæ. 
Ды кæй фырт дæ? 
Сæрæнгуырд дæ. 
Аккæ-дыккæ, 
Дывадыккæ. 
Коммæгæс дæ, 
Комы фæхсты 
Хизыс фыстæ 
Ды æдæрсгæ. 
Раст рæфтафон 
Хурдын уафы 
Буртынтæй хæдон, 
Уай цæмæй æндон. 
183 

ДЗЫБЫРТТ 
Диссагта дындзурон? 
Байхъус мæм бæлвырд. 
Ам цæры нæ цуры 
Иу лæппу - Дзыбыртт. 
Къаннæг нæу уый асæй, 
Телыхъæдау даргъ. 
Чысылты йæ разæй 
Асуры уыйдард. 
Райсомæй йæхъæрмæ 
Сых фæкæны ’мбырд. 
«Хъом тæрын мæ сæрмæ?.. 
Нæ! - зæгьы Дзыбыртт, - 
Суг дæр сæтт дæхæдæг... 
Цы? Ныууадз мæ, цæй. 
Картоф кæд ысцæттæ, - 
Белтæ дын рæвдзæй...» 
Загьд-замана сисы 
Магуса Дзыбыртт. 
Бафхæры Дрисы, 
Дрис та у йæ фыд. 
Хур фæкъул и, - уæртæ 
Хъал Дзыбыртт æваст 
Дарæсы хуыздæрты 
Клубырдæм фæраст. 
184 

Афтæмæй йæ бонтæ 
Арвиты Дзыбыртт. 
Уынджы дзы бынтондæр 
Не схаудзæн сыбыртт. 
Фæлæ нæу уый диссаг, 
Диссаг уæндæр: 
Й’ аххос, дам, уыд Дрисæн, - 
Уый рæдыдкæддæр. 
Саби ма куы уыди, 
Хъазæнхъул Дзыбыртт, 
Дрис ын уæд лæууыди 
Йе сныхасмæ цырд. 
Сабиимæ хъазын 
Дрисмæ каст дзæбæх: 
Зонгуытыл йæ разы, - 
Фестад ын-иу бæх. 
Кæд бынтон ныддаргь и, 
Байрæзти йæ фырт, - 
Фыды фæллад рагъæй 
Нал хизы Дзыбыртт... 

ФÆЗМОЙ 
Тутийæ цы зæгьыс? 
Тути уый раз циу? 
Чи зоны, æнхъæлыс - 
Амбулдзæн æй цъиу? 
О, куыд нæ! Фæзмойæ 
Хъæу сæргой фæци. 
Мыстытæ йæ койæ 
Баризынц: «Ци-ци». 
Уасæг уасы - 
Уый дæр уасы, 
Райвазы йæ хъуыр. 
Айсы гогызты йæ разæй, 
Райдайынц хъуыр-хъуыр. 
«Ай цы кодта, ай æрра у» - 
Алчи кæны дис. 
Бон-изæрмæ сых арауы 
Лæппуйы хъыллист. 
Милайы дын кауы сæрты 
Сфæзмыдта: «æу-æу». 
Куыдз йæ фæдыл, уый - тъæбæрттæй: 
«Фендзынæ, фæлæуу!» 
Ацахста йæ уынджы астæу, 
Фадыгыл фæхæст. 
Лæппуйы хæлаф æрфаста... 
Уый дын хъуыд, фæлхæрст! 
186 

СÆРГÆНДТÆ 
Æндæр у мæ хæс 5 
«Мигътæ, мигьтæ, сау базырджын мигьтæ...» ...7 
Хуры хъæбул 8 
Фыццаг къæвда 9 
«Дидинджытæ?..» ю 
Реквием 11 
Ирон æвзаг 13 
«Йæ кæрцы къæриты сæ кæрты лæг бадти...» ..14 
Мах федтам хæст 15 
«Зымæг, зилдухгæнгæ, ниугæ...» 18 
Зæронд фæндаг 20 
Мæ сабидуг 21 
Гъе уый дын дугь! 22 
Ирон фынг 23 
Поэты райгуырд 24 
Уаих фæуай 25 
«Мæ сабийы бонты хылгæнаг уыдтæн...» 26 
Фыййауы зарæг 27 
Куыдзы рæйд 28 
«Медузæ», «Медузæ!» цы кæныс?..» 29 
Дингæнджытæ зо 
Æнусон вальс 31 
Гуырдзиаг чызгмæ 32 
Сиахсаг зз 
Чындзæхсæв та? 34 
Уæд куырм дæн 35 
Суадон 36 
Мæ Ирыстон 38 
Мад (Валладæ) 39 
«О бузныг, лæппутæ, мæ тавиц кæстæртæ!..»...42 
187 

Мæнмæ дæр фæлæуут .? 43 
«Лæгыл, мæ бон, куынал ыскæсы хур...» 45 
Зынггур 46 
Мæ лæвар 47 
Нæ зонын, мæ хур, кæфын 48 
Сæууон симфони 49 
Хистæры фарн 50 
Цин æмæ хъыг 51 
Авдæн 52 
Рагвæззæг 54 
Суадон 55 
Дзаболаты Хазбийæн 56 
«Зæгь, дæ чыр-чыр цæуыл у, цæуыл...» 57 
«Мæ фындзы бын нæма райдыдтон дасын...» ...58 
Амондагур (Зарæг) 59 
Комбайнеры зарæг 60 
Уалдзæг- мæ барæг 61 
«Хæдзар бамбæхсти бæлæсты фæстæ...» 62 
Æнафоны дзæнгæрæг 63 
Фыны 64 
«Куыд диссаг у, цы уыдтæ ’мæ куыдтæ сдæ...» ..66 
Акимы зарæг 68 
«Фæззыгон бон æхсиды...» 69 
Фæсивæдмæ 70 
Мады хæс 72 
Къостайы уæлмæрды 73 
«Цы чызг уыдтæ! Кæрон нæ уыд дæ хъалæн...»74 
«Бон æрныгъуылди хъæуы дæлфæдтæм...» ...75 
Æндæр у мæ сагьæс 76 
Мæ зарæг п 
Æнафоны уазæг 78 
«Æз цы дæн? Æрмæст фæлурс ыстъалы...» ...79 
Уалдзыгон зарæг 80 
Кæстæртæм 81 
Сæлфынæг 82 
Кæсагахсæг 83 
188 

Сæркъул розæ 84 
Мæйы худджытæ 85 
Æппæл-иу уæд 86 
Ма мæм кæс тарæрфыгæй 88 
Мæт æмæ рыст 89 
Уыцы уалдзæг 90 
Лæвар 91 
Фæззæг 92 
Мæ райгуырæн бон 93 
Хæларæн 94 
Хъæрмæдоны 95 
Уазæгуарзон 96 
Хинымæр 97 
Фæсмон 98 
Къада куырой 99 
Лигъдон юо 
Мидхъуырдухæн 101 
Мысын уыцы дуг уæддæр 102 
Изæр юз 
Зæрдæты рухс 104 
Æрдзы нывтæ 105 
«Комы дæлбазыр рæсугæй куы рахъарыс...» ...106 
Бюрократ 107 
Демократи 108 
ÆрГОМДЗЫрД 109 
Плюрализм 110 
Æрратæ 111 
Зæрдæимæ ныхас 114 
Æмгæрттæ 115 
«Æз аппæрстон куыдзæн къæбæртæ...» 116 
Куыдзæмгад 117 
ХуЫМОНЫ ХЪЫНЦЪЫМ 118 
Тæрс 119 
Мæ кæстæрæн 120 
Хуымгæнæг 121 
Куыдз æви лæг 122 
189 

АЗЫМ 123 
Хазбийы зарæг 124 
Адæмы сæфт 126 
Сагьæс 128 
Мæ хъæу . : 129 
Хоры уæз 131 
Зарæг фескъуыд 132 
Æцæгæлон бæстæйы 133 
Бындар фæуай, арахъхъ! 134 
Цыбыр хъуыдытæ 135 
Фæдзæхст 136 
Хор æмæ мæлæт 137 
Мæ кæстæрты хай 
Чи у мæ богал 142 
Бур гæлæбу 144 
Цъиуы лæппын 146 
Сайæгой Коля 148 
Тæппуд 150 
Арсы æмбисонд 151 
Базон-ма йæ ды 153 
Хин рувас 154 
Гæды æмæ мыст 156 
Фæзын, сæрд! 157 
Уарзын æз 158 
Дурамайæг 160 
Къам 161 
Барæг 162 
Дзиу 163 
Бæллиц 164 
Фынуарзаг 165 
Цæргæс æмæ халон 166 
Зæрватыкк дзуры дæумæ 167 
Мæмæт æмæ телевизор 168 
Дзигло 170 
190 

ХъуСОЙ 172 
Дыууæ уасæджы 174 
Гæды мыстæй хъазыди 175 
Бæппыдæ 177 
Уары мит 178 
Ехх, каникултæ! 179 
Амардтай мæ худæгæй 182 
Тагьд дзурынæн 183 
Дзыбыртт 184 
Фæзмой 186 

Литературно-художественное иэдание 
УРУМОВ ПЕТР СЕМЕНОВИЧ 
Бесснежье 
Стихи на осетинском языке 
Редактор Л.Е.Валиев 
Художник Б.Г.Дзиов 
Художественный редактор Г.З. Чеджемты 
Технический редактор А.В.Ядыкина 
Корректор Э.Дз.Баликоева 
Компьютерная верстка — З.С.Мисикова 
Сдано в набор 23.01.02. Подписано к печати 30.01.02. Формат 
бумаги 70x90 1/п. Бум.тип.№1. Гарнитура шрифта «АНа1». 
Печать офсетная. Усл.пл. 7,02. Учетно-издл. 5,69. Тираж 
500 экз. Заказ № 383. С 4. 
Комитет Республики Северная Осетия-Алания по печати 
и делам издательств. 
Издательство «Ир», 362040, г.Владикавказ, пр.Мира, 25. 


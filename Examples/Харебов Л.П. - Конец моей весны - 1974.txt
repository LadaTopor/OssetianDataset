М — 623 

♦ 
— Цæмæн у зæхх, — уæ фарст у ахæм, — 
Лæгмæ уæлдай хуыздæр, рæдау?.. 
Цы йæм вæййы, уый радты махæн, 
Йæхи ныууадздзæнис фæлтау. 
— Нæ зæххы риуы сты нæ мæдтæн 
Сæ рæдау зæрдæтæ ныгæд 
Æмæ сæ хъæбултæн, сæ удтæн 
Нæ дарынц къæбицтæ æхгæд. 
1970 аз. 

• ФÆЦИС МÆ УАЛДЗÆГ 
фæцис мæ уалдзæг, ралæууыдис сæрд: 
Фæзындæр куыст, фæфылдæр ис мæ хæс. 
Мæ развæндаг — даргъ, гакъон-макъон, хæрд, 
Æмæ кæд фаг æз баййæфтон æфхæрд, 
Кæд цард æдзухдæр уагъта мыл нæ уæз, 
Уæддæр уынын: мæ байт’аугæ æвзар 
Фæцыд хæрдмæ, æфсирхъæлæс у ныр. 
Цæуы куысты мæ хид калгæйæ цард... 
Мæ фæззæг дæр æрбаввахс, нал у дард 
Æмæ нæ дæн, нæ уыдзынæн мæгуыр. 
Фæлæ уæддæр цынæ вæййы зæххыл, 
Кæцæй нæ дæн фыдбылызæн æнхъæл, 
Миййаг мыл уым куы ныууара цъæх нх, 
Хæрз дзæгъæлы фæуыдзæн уæд мæ хид. 
Ныр ацу ’мæ дæхи фæрныг æнхъæл... 
Фæцис мæ уалдзæг, ралæууыдис сæрд, 
Мæ фæззæг дæр мæм фидæнæн кæсы... 
Мæ фæндаг уырдæм — гакъон-макъон, хæрд, 
Мæ уæхскыл — уаргъ, нæ быны дæн æфхæрд, 
фæлæ уæддæр нæ сахуыр дæн хъæрзын 
6 

@ ОПТИМИСТОН ЭЛЕГИ 
Æрцæудзæнис искуы мæнæн дæр мæ рад, 
Фæуыдзæн мæнæн дæр уæд иу бон мæ цард. 
Нæ ныккæлдзæн дуне, нæ фенкъуысдзæн зæхх, 
Уыдзæнис мæ кæнды кæрдзын æмæ цæхх... 
Æмæ уый куы вæййы, уæд байсæфы мæт, 
Уый, иунæг мæ удæн æрцыдис хъаймæт. 
Уый, иунæг мæ удæн нынныгуылд йæ хур, 
Уый, иунæг мæ риуыл ныффæлдæхти дур... 
Æз разы дæн, исын, цыфæнды уæ зын, — 
Мæрдтæй дæр мæ риуæй уæд хъуысдзæн хъæрзын 
Мæ фæстæ ма исчи куы кæна æдзард, 
Уæд, дунефæлдисæг, дæу судздзæн мæ ард. 
Нæ дзыллæ кæд дара дæуæй исты хæс, 
Уæд дын æз — сæ нывонд, сæ сæрыл мæ ’рхæсс! 
Уадз, сабитæ рæзой, уадз, байрайæд цард, 
Нызгæ уæд дын, уадз ’мæ, дæ лæгмарæн кард! 
Кæд хъуыса уæлæуыл, нæ хæхбæстæй зард, 
Æз дæр уæд цæрдзынæн, нæ уыдзынæн мард. 
7 

• 
Æз никуы бæллын, 
Уон номдзыд поэт. 
Стæй, æвæццæгæн, 
Никуыдæр уыдзынæн... 
Æрмæст бæллын: 
Сабй куы кæуа кæрдзыныл, 
Уæд æз 
Куы хæцин гутоны къухтыл. 
Æрмæст æз бæллын: 
Мад йæ сæфт фырты куы мыса, 
Уæд мæн фенгæйæ 
Куы ссур уаид йæ цæссыг. 
Æрмæст æз бæллын: 
Иры зæхх искæд бон 
Истæуыл куы тыхса, 
Уæд йæ цæстытыл 
Æз куы уаин. 
Æз никуы бæллын: 
Уон номдзыд поэт. 
Стæй, æвæццæгæн, 
Никуыдæр уыдзынæн. 
1969 аз. 

♦ 
Пылыстæг бандон мæм 
Нæ кæсы æнхъæлмæ. 
Нæ кæсын сомбоны гауызтæ æмæ 
Æрттиваг къултæм... 
Стæй куы уой, уæддæр сæ нæ сарæхсин, 
Мæ зæнгæйттæ, 
Ме ’рчъитæ 
Æмæ мæ нымæтхуд 
Уым не сфидаудзысты... 
Æз сыгъзæрин къусы 
Хæрын ахуыр нæ дæн. 
Æз — дæрзæг, 
Зындзæрин дæн, — æмгæрттæн дæр, 
Фæлæ мыл уæддæр сæхи нæ тигъ кæнынц. 
Хæлæрттæ, 
Æз нæ бæллын пылыстæг бандонмæ, 
Хæхты бæрзонддæр — 
Мæ кувæндон, 
Уады зарæг — 
Мæ фæндыры хъæр. 
1969 аз. 

Мæ фырт; 
Мæ фидæны фидæны фырт, 
Мæ ныхас дæумæ у: 
Искуы куы мысай дæ зæронд фыдæлы, 
Уæд-иу ма дзур æмæ-иу ма дом: 
«Цæуылнæ дæн паддзахы байзæттаг, 
Цæуылнæ мын баззад 
Фыдæлтæй къæлæтджын 
Æмæ æрттиваг галуантæ?» 
Уыдон дæ фыдæлы нæ хъуыдысты 
Æмæ дæу^дæр нæ хъæуынц. 
Æз дын ныууадздзынæн 
Зынаргъдæр хæзнатæ. 
Уыдон та сты: 
Фыдыфарн, 
фыдызæхх 
Æмæ 
Мадæлон æвзаг... 
Хъахъхъæн сæ æмæ дын уыдзæнис: 
Къæлæтджын, 
Æрттиваг галуантæ, 
Уæрæх денджызы — наувæндаг. 
Арвы тыгъдады — тæхæн... 
1970 аз. 

♦ 
— Æз чп дæн? 
— Арвимæ б)ыцæу чи кæны, уый. 
— Ау, стæй цæмæн? 
— Нæ зоныс? 
Цæмæн ис уый мæ сæрмæ, 
Æмæ йæм æз цæмæн кæсын хæрдмæ?! 
4. VI. 1961 аз. 
11 

• АС И Н 
Æз хурмæ 
Никуы æвæрдтон асинтæ, 
Æз никуыма сфæнд кодтон 
Абалц кæнон Парнасмæ. 
Мæ уды бæллиц 
Цæрæнбонты уыд: 
Куы ссарин асин 
Æмæ йæ куы сæвæрин... 
Æмæ. куы схизин... 
Хурмæ нæ, фæлæ лæджы, 
Зæххон лæджы зæрдæмæ. 
1969 аз. 
12 

@ МЕ ’ФСЫМÆР 
Ма мын дзур: «Дæхи дæ сисæй дарыс, 
Бадгæ цард нæ ис æрмæст дæуæн. 
Афæдзы цыппар афоныл зарыс... 
Уыдонæн та никæд ис фæуæн. 
Тауыныл нæ батыхсдзынæ уалдзæг, 
У дæуæн дæ хуым кæддæрид зад. 
Афоныл фæлмæн къæвдатæ уардзæн, — 
Никæд дæ ис уыдæттæм хъуыддаг. 
Рог машинæ ласы дæу дæ куыстмæ, 
Уазал доны н’ атулдзынæ къух. 
Дзурыс нодж’ы: нæй, дам, мын æрхуыст дæр, 
Нæ, ме ’фсымæр, ницæмæй дæ цух. 
Уæд мæнæн та — къаты бон дæр нал ис 
Уалдзæг, сæрд, фæззæг æмæ зымæг. 
Уым мæнæн дæр исты куыст куы ссарис; 
Цардæй ма кæд исты фенид лæг. 
Фæлæ нæй! 
Цы куыст кæндзынæн уым та, 
Гутондарæн асфальтыл цы и?! 
Науæд ды нæ фехъуыстай, куыд куыдта 
Цалдæр боны химидæг гыцци?! 
Алцы дæр ын дзур, фæлæ йын ма скæн 
Горæтæн æфсонæн дæр йæ кой. 
А-зæхмæ, дам, ’уарзты тæгтæй баст дæн... 
А-зæхх ын дæтты йæ риуæй сой!» 

Хорз мын дзурыс, 
0, фæлæ, æфсымæр, 
Алыран дæр у нæ дарæг куыст. 
У мæнæн мæ фыдæбон æртывæр, 
Ды нæ зоныс, нæй мæнæн æрхуыст. 
Тауæг дæн æз дæр, дæуау, æрмæст нын 
Хицæнтæй фæйнæ бардуаджы ис: 
Уацилла дын зад тыллæг фæдæтты, 
Музæ та мæнæн зоны мæ рис. 
Æз мæ дзырдтæ урс гæххæттыл тау’ын, 
Авæййы мæ зæрдæ семæ дих. 
Хи нæ зонын искæйтау ыстауын, 
Цал хатты сыл рацæуы тæрк их. 
Тауинаг куыд февзарыс нæмыггай, 
Афтæ дзырдты февзарын уырзæй, 
Ьадгæцардыл ахуыр нæу нæ мыггаг, 
Ме стыр куыстыл цал хатты ’рцыд зæй... 
Фæлæ æз кæмæн зæгъон мæ хъаст дæр, 
Чи мыл тыхса — ну ахæм мын нæй. 
Цин куы хæс;са искæмæн дæ маст дæр, 
Уæд йæ цуры макуы хъæрз зынæй. 
9. VII. 1970 аз. 
14 

♦ 
Ис мæнæн æртæ уарзон хæлары, 
Иуæй иннæ — ’нувыддæр æмгарыл. 
Алчи дæр сæ уарзаг зæрдæ дары, 
Æмæ зонд та дих нæ кæнынц карыл. 
Риуы хатт куынал фæцæуы сагъæс, 
Уæд мæ цуры февзæрынц æмбойны. 
Гъе, уæд мæм ды искуыцæй æрбакæс: 
Басæттын сæ цинæй æз мæ дойны. 
Дзурынц мын: нæ тулдз тала, дам, райсом 
Йе ’взонг цæнгтæ хурырдæм иваздзæн. 
Рог зызын йæ бæрзонд сæрыл кафдзæн 
Æмæ йын йæ сау коцора фасдзæн. 
Дзурынц мын: нæ уалдзыгон бон хæхты 
Хуры тынтæм хъазы зæрдæ, акæс! 
Рукъæй Нармæ, райсомы æртæхты, с 
Никуы сысы даргъ фæндаджы сагъæс. 
Ис мæнæн æртæ ныфсы хæлары, 
Иуæй иннæ — ’нувыддæр æмгарыл. 
Алчи мæм сæ рухс-хъарм зæрдæ дары, 
Афтæмæн цæуын æз дæр мæ кары... 
1971 аз. 
15 

• 
Дуар мæм хойы — мæ рагбæллицц, 
Хинæйдзаг мæ сайы: 
Мæ бæгъæввад къæхты хъарммæ 
Миты тъыфыл тайы. 
Тъæнджы мæй мын мæ гом буар 
Цъыкк кæны дзæлв уисæй. 
О, ныр дæр ма æз фестъæлфын 
Ме ’взонг бонты рисæй. 
фæлæ уæддæр йæ зынтимæ 
Мæ рагбæллицц хорз уыд: 
Нæ мæ ’ндæвта, кæд не ’рцыдис 
Зæххы цъарыл хор тыд... 
Фæлæ уæддæр йæ зынтимæ 
Рагбонты рухс мысын. 
Уæд ме уæнгты туг абызта... 
Ныр та? — 
Мургай сысы... 
1969 аз. 

48и 
ЩР 
Цал кадæджы ныффыстæуыд Ирыл... 
Уарзты пиллон сæ арвыл ныдзæвы. 
Уæд мæнæн та мæ къухты мæ лирæ 
Бамыр æмæ нæ ризы, нæ цæвы. 
Æз нæ фæдæн мæ кæсдæрæн раздзог, 
Æз нæ фæдæп тыхсты бон — быцæуæн. 
Æз нымбæхстæн мæ хъузджы, мæ уарзон, 
Æмæ-иу мæ ды ма фæрс: «кæм цæрæм?» 
Æз нæ уынын мæ цæстытæй дардыл, 
Арф нæ исын мæ зæрдæмæ сагъæс. 
Гъе, цы фæдæ, дунейы фарн, ракæс, 
Тагъд мын амонд, — зæрдæйыхъус рахæсс! 
2. Харебаты Л. 
17 

+ ХЪУЫДЫТÆ 
Уæлæ арвыл сау мигъ бады, 
Зилы, сау сынтау, мæ сæрмæ. 
Æз ныхъус дæн низæфхæрдæй, 
Схъæрзын нал уæндын æфсæрмæй. 
Удхæссæг мæ царды бонтæм 
Бавналы, сыфгай сæ тоны. 
Арæхстджын лæг у, йæ хъуыддаг, 
Йе -’нгуылдзтау, бæлвырдæй зоны. 
Бавналы сæм: чъизи къухæй, 
Мидбылхудгæ, цинæй райгæ. 
Уый уынгæ мæ уд та химид 
Уæд æдзух куы кæны тайгæ. 
Бирæ нал ис: сау халæттæ, 
Се уонты кæсгæйæ, дардыл, 
Фендзысты: мæ къай йæ рустæ 
Уæд куыд тондзæлис мæ мардыл. 
Атæхдзысты уæд хъæуи-хъæу, 
Сау хабар кæндзысты Ирæн: 
Уый, дæ хъæбулæн, дам, дысои 
Заргæ асастис йæ лирæ. 
V 

• 
Æрдз каст 
Æмæ федта: 
Хæдзары къултæ 
Чъырæй рацагътой, 
Æмæ рæсугъдæй 
Дардмæ рарттывтой, 
— Диссаг! — ысдзырдга 
Æмæ райдыдта мæн 
Урс 
Æвзист донæй сæрдын. 
/969 аз. 
19 

♦ 
Æз фæтыхсын, 
1''уы ’рыхснырсын 
Æмæ куы фехъусын: 
«Цæр!» 
Исчи мын куы сысты 
Æмæ куы фæзæгъы: 
«Сбад!» 
Уазæг куы вæййын 
Æмæ фысым йæхицæи 
Адджын куы ницыуал фæкæны... 
Исчм хорз лæгæн куы фæкувы # 
Æмæ йæм куы ’рхауы 
Мæ кой, 
Уæд æз ныфсæрм вæййын 
Æмæ ацæуын хъуыдыты: 
Мæ цард, 
мæ хæрд, 
мæ улæфт, 
мæ ном 
Кæй хъæуынц, уыдонæй, 
Минйаг, куы баззайон хæсджынæй. 
1969 ах 

<> ХОСГÆРДÆН 
«Райс-ма, по$т, 
Де схъæл цæвæг, 
Зарджытæ уал уадз, 
Бавзарæм нæ тых». 
Уый мæм дзуры, 
Зилгæ зæнгой, 
Уанелаг, къæйных. 
Бакæс æм: 
Къæдзæхы фарскæй 
Йе уæнгтæн — сæ конд. 
Æз йæ цуры, — 
Хохаг дзигло, 
Нал сæттын мæхи. 
Æмæ згъоры 
Фындзы хъæлæй, 
Къадайау, 
Мæ хид. 
27. VI. 1969 аз 
21 

• МА ’ФХÆР 
Ллцы дзур, 
Фæлæ ма ’фхæр фыссæджы, 
Масты сагъæсдон — 
Уымæн йæ зæрдæ. 
Ды куы вæййыс 
Æнкъард æмæ рыст, 
Уæд йæ зæрдæйы тугтæ 
Ныттæдзынц... 
Ма ’фхæр фыссæджы. 
Иууыл иухуызон 
Нс сты сæ тыхтæ. 
Йутæ дурæй дæр 
Рауадзынц дон. 
Иннæтæн та — 
Хъæмпы хал сæ бон. 
Фæлæ дыууæ дæр 
Царды фидауынц, 
Уыдон а-зæххыл 
Хуры тын тауынц. 
Алцы дзур, 
Фæлæ ма ’фхæр фыссæджы. 
1960 аз. 

© 
Мæц тæрсын кæиы: 
Æнафоны мæлæт, 
Мæн тæрсыи кæны. 
Миййаг мæ фæстаг дзырд 
Æз куы нал зæгъон! 
Миййаг ме ’мдзæвгæ 
Райсбавæрд дзырдæй 
Æз мæ буц Ирыл 
Злрд куынæ фæуон... 
Мæн тæрсын кæны: 
Æнафоны мæлæт!.. 
23 

+ ИСЧИ МÆМ ФЕВЗИДÆД ЕХСÆЙ 
Æз — уазал, хæххон суадон, 
Бæлццон, æрлæу мæ цуры, 
Дæ дойны мæ суадз 
Æмæ мæ зæрдæйы 
Уды æнцойады — æлутон æртах 
Ныттадз. 
Æз кæсдæр дæн, 
Иры урсзачъе зæрæдтæ, 
Бар мын радтут, 
Кæсдæрау бацæуон уæ цурмæ, 
Æз сидзæр дæн. 
Мады рæвдыд, мады «цума» 
Цы ад кæны, уый дæр нæ зонын. 
Иры мæдтæ, исчи мын уæ «цума» зæгъæд 
Æмæ-иу стæй мæнмæ кæсæд. 
Хæхтæ фаркгай фæкæндзынæн, 
Арвæй æрхæсдзынæн хур. 
Æрмæст мæм ды, мæ Иры мад, 
Дæ мидбылты худ! 
Æз кæсдæр дæн, — 
Ног «цæфхадсагъд», — 
Ивтыгьд æфсургъ. 
Исчи мæм февзидæт ехсæй, 
Чъылбыс мæ куыд ысхауа... — 
Æмæ уадсур фестон! 
Кæннод нындзыг дæн, 
Мæ фæндаг та — даргъ, 
Йæ кæронæй мæм æрттивы 
24 

Цырагъ! 
Æз бæлццон дæн, 
Къæсæры Уастырджыйæн 
Мæхæдæг куыд а’кувон?! 
Ды мын акув, мæ Ир, 
Æмæ дæ арфæйæ 
Рафтауон 
æфсир! 
1960 .<ъ. 
25 

• ЦÆСТЫЛ УАЙЫ 
Этюд 
Æргубыр кæн зæхмæ. дæ хъус ыл æрывæр, 
Æрцæуынц Ыскифтæ, мæ уарзои æфсымæр, 
Ыскифты — аланты æвзаргæ лæппутæ 
Æрхæццæсты уæртæ, æрцыдысты, /врутмæ. 
Сæ разæй — Бæгъатыр, зæрин хурау, худы. 
Цы чызг æмч нæ кæны йæхимид тæхуды. 
Иæ фæдыл йæ бирæ гæрзифтонг æфсæдтæ... 
Уæззау цæф фæкодтой ызнагæн сæрсæттæн. 
Нæ хæхтæ нырризынц сæ зарын, сæ хъазтæй. 
Нæ чызджыты риутæ ыссудзынц зынг уарзтæй. 
Фæзынд сæм Сатана — йæ хъæбултыл тайы... 
Сæ тохы лæгдзинад иæ цæстытыл уайьг: 
Сæ фæттæй ызнæгтæн уæззау мæлæт хастой, 
Сæ болатком кæрдтæй ызнаджы сæр фастой. 
...Бæгъатыр — сæ раздзог йæ бæхæй æрхызтис 
Æмæ уæд йæ быны зæхх химид ныррызтис. 
Фæцæуы фаггæнуæхск, Алгъуыз-паддзах сыстад 
Æмæ уæд æмхуызон зæхх цины хъæр фсстад. 
Алгъуызон нылхъивы Бæгъатыры риумæ: 
Фыд, фырты кæдæйныр нæ фендæуыд иумæ. 
26 

«Кæддæрид нæм тохæй уæлахизæй здæхут, 
Уæ фатæй, уæ кардæй, куыд нæ уат зæрдæхудт». 
Уын кувы Алгъуызон, йæ хъæлæс нæ ризы, 
йæ къухты — дыхъусыг, фынк калы, æнхъизы... 
...Æрцæут, æркафут, нæртон хъазт ис Иры, 
Мæ зæрдæ фырцинæй нæ цæуы мæ риуы. 
Æргуыбыр кæн зæхмæ, дæ хъус ыл æрывæр. 
Бæхты къæхты хъæр у, мæ уарзон æфсымæр. 
Æрцæуынц нæм дардæй Аланты фæсивæд, — 
Фыдызнаг ныккодта сæ цæфæй мæрдривæд. 
Æрцæуынц нæм дардæй нæ рагон фыдæлтæ, 
Сæ балцæн нæ фестæм, нæ фестæм фыдæнхъæл. 

ф ХЪЫРЫМЫ ЗÆХХ 
Ам мæ сагъæсты фенын ивгъуыд дуг, 
Хъустыл ауайы Скифты фаты ’хситт. 
Зæххыл ацахсы сау фыдгулы туг, 
Дардыл анæры Аттилæйы сидт: 
«Уадз бындзагъд фæуæм, 
Цæйнæфæлтау мах 
Уæм сæргуыбырæй знагмæ уацары!» 
Æмæ карз тохы Скифты туджы ’ртах 
Судзгæ, араугæ зæххы ахъары... 
Æмæ уырыдгæй сысты кардимæ; 
Æмæ уырдыгæй сысты уартимæ: 
...Знаг цы бакæна, — уый цъæх артимæ, 
Знаг цы бакæна Скифтæ — Нартимæ?! 
Фат кæм нæ хизы, 
Кард кæй нæ кæрды, 
Уыцы Скифтимæ, уыцы Нартимæ 
Тохы бацæуын уыд мæрдтæм цæуын, 
Æмæ уымæй дæр — ’гады уаргъимæ... 
Ам мæм алцы дæр дзуры скифагау, 
Ам мæ цæстытæн у уæлдай æнцон. 
Ам мын разыны зæрдæ, хъуыдытæ, — 
Хи цæмæй хæссой, 
Стæй цæуыл хъæцой. 
Хъырым. 1970 

+ НЫХАС МÆ ФИДÆНЫ 
ФЫРТЫ ФЫРТИМÆ 
Уцй цыдæргъуызон уæнгты, 
Фатау, ацæуы тас: 
Махæй абон уа, сом уа 
Иу дæр нал уыдзæн ’гас. 
Фæлæ денджызы, цæй-ма, 
Чи кæд бакодта сур? 
Мах фæстæ дæр та дардыл 
Тавдзæн адæмы хур. 
Мах фæстæ дæр та гуырдзæн 
Ног тых, ног хъару, уарзт... 
Зоиын, гъеуæддæр чидæр 
Ирыл не ’ркæндзæн маст. 
— Арт ыл сирвæзæд, — дзурдзæн, — 
Циу Фыдыбæстæ, зæхх?! 
Парахатæй мын кæд ’мæ 
Уа кæрдзын æмæ цæхх. 
Æз кæмæй кæнын сомы, 
Æз кæмæй хæрын ард, 
Уыцы ’взаг æмæ фарныл 
'Фтаудзæн сусæгæй арт. 
Уый цыдæргъуызон уæнпы, 
Фатау, ацæуы тас. 
Махæй абон уа, сом уа 
Иу дæр нал уыдзæн гас. 

Æмæ фестадис риуы 
Ме-стыр мæты хай Ир. 
Уæ, мæ хуымгæнды ме ’взар 
Сом куынæ суадза ’фсир.. 
Стæй кæй уаз зæрдæ таудзæн 
Ирыл йе ’гъуыстæг уарзт, 
Гъе мын чи уыдзæн, æммыст, 
Ирæн ныфс æмæ уарт?! 
1966 аз. 
30 

• ФЫДЫБÆСТÆ 
Æз нæ банкъардтон сабийæ 
Райгуырæн зæххæн йе стыр уарзт. 
Æз-иу фехъуыстон: «Дард ^кæмдæр 
Судзы цыренæй не стыр арт!» 
Æмæ-иу зæрдæ агуырдта 
Дард фæтæхынæн базыртæ, 
Цæмæй аргъæутты бæстæйыл 
Атухон цырд мæ базгуытæ. 
Ныр мын бантыстис, хæхтæ мæм 
Буцæй, рæвдаугæ бахудынц: 
«Тас нæм цу, æвзæр къæбæда!» — 
Афтæ мæм цыма ’рбадзурынц. 
Алкæмæ дæр сæ бацæуын, 
Хи сæ алкæуыл атухын. 
Сусæг нæу! 
Уарзын ацы зæхх, 
Уарзын йæ риуыл абухын! 
1961 аз. 
31 

зараужы 
—Щ1яшшшшшшшшшшш 

@ 
Айнæг 
Скульпторæн сабыр цыдæртæ дзырдта... 
Скульптор 
Айнæгæн сабыр цыдæртæ дзырдта.., 
Ничи сын фехъуыста, базыдта 
Сæ хъуыды, сæ фæнд, 
Афтæмæй бакодтой 
Дыууæ æмдзырд. 
Æрвылбон, æрвылуысм скульптор 
Айнæгæй нал цыдис дард. 
Йæ иу къухы дзæбуг уыд, 
Иннæйы — сарт. 
Нал уыд йæ уд æмæ* сартæн æнцой. 
Æнахуыр уæлтæмæн фестад йæ кой. 
Уалынмæ байтыгъта айнæг йæ риу,— 
Уын цыма арвæрдын хохмæ æриу... 
Раст цыма хохриуы исты куыста, 
Уыйау дзы рахызт фæлладæн К’ьоста. 
Иумæ ныттыхстысты 
Фыд æмæ фырт... 
Харебаты Л. 
^З 

Цинæй сæ нал хаудта иуæй дæр дзырд. 
Айнæг уæд 
Скульпторæн сабыр дзырдта: 
«Тарстæн æз Иры сæрхъуызойæн тынг, 
Макæд мæм ма фæут уый тыххæй хъыг. 
«Мацы йыл æрцæуæд...» 
Сидзæргæс мады 
Æмæ 
Хъуыбадыйы фидар фæдзæхстæй 
Дардтон мæ риуы Къостайы æмбæхстæй. 
1973 аз. 
36 

♦ 
Дæи къæйных æмæ фыд-зыкъуыр, 
Ме ’взаг — ардуан, дæрзæг. 
Фæлæ никуы уыд, мæ къæбиц 
Уа афтид мæнæн фæззæг. 
Уарзты табутæ нæ зонын, 
Нæу зæлдаг хæцъил мæ дзырд. 
Фæлæ бахъуыды тыхст зæрдæ 
Баййафы мæнæй рæвдыд. 
Никуы, — 
Хъал митæм нæ бæллын, 
Арын 
Комдзаг дæр зынтæп. 
Фæлæ уазæгыл узæлын 
Алхатт 
Дзул æмæ цæххæн. 
Нæй мын уыи фадат, æмгарæн 
Æз нæ самадтон мæсыг. 
Фæлæ 
Бахъуыды йæ зыныл 
Йемæ ’рыппарын цæссыг. 
1969 аз. 

• ГУЫРДЗЫСТОН 
Й* уыдисЛ#т%& 
Дæ даргъ фæндпг æнусты, 
Дæ зын, дæ рыстæн никуы уыд кæрон. 
О, цал хатты дæ найаг баззад мусты, 
Ьæ ластай рагъæн згъæрæй конд хæдон. 
Дæ цирхъ, дæ уарт 
Кæддæрид демæ хастай, 
Фæдисы ’рвыстай иудадзыг дæ цард. 
Фыдгулæн де ’фхæрд никæд бон нæ барстан, 
Фыдæй-фыртмæ-иу хордтай ууыл ард. 
Дæ хур ныгуылд, 
Уæддæр дæ ныфс нæ састи, 
Æрцæудзæн сом, — уырныдта дæ мæрдтæм. — 
Дæ хъæбул та йæхи удæн кæд тарсти, 
Кæд æй цыргъ арцыл систой-иу, уæд дæр. 
Дæ зын, дæ цинæй 
Хай уыдис мæ Ирæн, 
Ныккалд дæу тыххæй цал хатты йæ туг. 
Нæ дардтат мурмæ уе знагæн нæ бирæ, 
Уæхски-уæхск тохмæ сидтис-иу уæм дуг. 
Ныр дæм;æрцыд, 
Æрцыд дæ уалдзæг дардæй, 
Дæ рыст зæрдæ дын батавта йæ хур. 
Дæ цард^æдзух кæй тыххæй уыд æнкъардæн, — 
Пыффæлдæхт раджы уый риуыл къæидур. 
38 

Æрвит фæрнæй 
Дæ бæрæгбои, дæ цимаг: 
Зыны сахат дæ макуы фæуæд рох! 
Мæнмæ та цы, цы мæм уыдзæн зæгъинаг, 
Æрмæст дын арфæ, арфæ кæны хох!.. 
1971 аз. 
$9 

© ЛДÆЙМЛГ 
Лдæнмаг хуыздæр адæймæгты хъахъхъæнынæм 
Фыссы, мысы закъонтæ. 
Лдæймаг æвзæр адæймæгты сафынæн 
Фыссы, мысы карздæр закъонтæ. 
Иуты уадтымыгъ хæссы йæ барцыл, 
Инкæты — нæ арцыл. 
Адæймаг тыхджын у, 
Адæймаг æдых у; 
Куы фæкæны хохы фаркган, 
Куы фæкæлы жрдуныл. 
Фæлæ адæймаг уарзы: 
Æдыхæн дæр æмæ тыхджынæй дæр 
Куы фыссид закъонтæ, 
Æрдзæн дæр æмæ 
Иæхицæн дæр. 
40 

4 БАХЧИСАРАЙЫ ГАЛУАН 
Уазал комытæф сысты галуаны 
Æмæ химидæг зæрдæ баризы. 
Талынг ныккæндæй удыскъуыды хъæрзт * 
Риуы иннæрдæм, фатау, ахизы. 
Къултæ — тугахуырст, 
Нымд, æгомыгæй 
Дзурынц адæмы судзгæ сагъæстыл, 
Хан-Гирейы кард уыйбæрц ракодта, 
Æмæ дудгæ фыд нал цыд абæстыл. 
Къах кæм ’рывæрдта, ныр дæр уырдыгæй 
Сысты судзгæ маст, схъары туджы ’ртах, 
Бантыст карз лæгæн — уый ныуурæдта 
Уæд йæ цæуынæй зилгæ царды цалх. 
Æмæ саудалынг сыстад абæстыл, 
Цины баивта дудгæбоны маст. 
Ничи нал зыдта, уый цы ад кæны 
Уалдзыгон боны худгæ хурыскаст. 
Иунæг, иунæг дзы хан уыд амондджын... 
’Рмæст дзы уый удæн уыдис удæнцой. 
Иннæ — сау адæм йе ’лгъаг дзæмбыты 
Хъуамæ ма кæной царды цины кои. 
равзаргæдæр чызг уыд йæ хъазæнхъул, 
Химид тадысты уарзты ’нкъарæнтæ. 
Ханы сау митæн ам йæ гаремы 
Ницæмæй уыдис мур дæр арæнтæ. 
41 

Уазал комытæф зилы галуанЫ, 
Сагъæс хнмидæг уд æрбалвасы. 
Ам цы сау калм цард, уый йæ сыхæгты 
Æммыст цал хатты ’ппæрста сау тасы?! 
Уазал комытæф зилы галуаны, 
Ивгъуыды нывтæн зæрдæ баризы. 
Талынг ныккæндæй удыскъуыды хъæрзт 
Риуы иннæрдæм, фатау, ахизы. 
5. XII. 70 аз. 
Хъырыч. Бахписарай. 
42 

• 
Поэттæ, 
Дунейы тыхджындæр поэттæ 
Фыссынц æмдзæвгæтæ 
Æмæ домынц: 
«Ма уæд хæст!» 
Паддзæхтæ, 
Дунейы тыхджындæр паддзæхтæ 
Ног хотых рауадзыны 
Бары гæххæттыл 
Зулмæ бафыссынц сæ къухтæ, 
Æмæ дзурынц уыдон дæр: 
«Ма уæд хæст!» 
Поэттæ, 
Дунейы тыхджындæр поэттæ 
Агурынц рифмæтæ 
Æмæ 
Агайынц зæрдæтæ. 
Паддзæхтæ, 
Дунейы тыхджындæр паддзæхтæ 
Се ’ппæт дæр агурынц, 
Æрмæст: 
Рифмæтæ нæ — 
Здытæ! 
Æмæ уыдон дæр агайынц 
Зæрдæтæ. 
1969 аз. 

♦ 
Уалдзæг хърихъуппытæй 
Фаты, нæртон фаты цыргъ 
Сарæзта 
Æмæ йæ Ирыстоны сæрты, 
Арвы тыгъдады, 
Æхситтгæнгæ рахста. 
1969 аз. 
41 

© ЦЫ ГÆНÆГ УЫД 
Знон ма ацы тулдз 
Æрдзимæ хæцыд... 
Ныр-ма йæм бакæс... 
Арв æй ныццавта 
Æмæ хъæлтæ фæхауд. 
Æниу ын æндæр 
Чи цы ракодтаид?!. 
Æмæ цы гæнæг уыд тулдз, 
Тыхджын кæй уыд, 
Уый цæмæн каст 
Искæмæ хъыг? 
1970 аз. 
45 

♦ 
«Мит» ныууарыд мæ бабамыл, 
Сурсысты «йе ’фсад»... 
Афтæ мæм кæсы, 
Цыма’ йæ сæр 
Дзуар’бадæн фестад. 
я 

• ГАЛТÆ СÆ СÆРТÆ ÆРУАГЪТОЙ 
Знон, гутоны къухтыл хæцгæйæ, 
Амард мæ фыд. 
Хуым æрдæг кондæй баззад. 
Галтæ, æфсондзы ивтыгъдæй, 
Ныккастысты зæхмæ, 
Нырмæ-иу мæ фыды фыддæрадæн 
Рахс-бахс кодтой. 
Сæ фæллад бæрзæйтыл 
Æфсондзæвæрæджы 
Æнхъæлдтой айнæгриу, 
Тыхы къуыбар, 
Мæлæт кæмæн нæй, ахæм! 
Æмæ-иу дзы «хъазыдысты»... 
Æгæрыстæмæй-иу сын 
Иæхи армæй 
Цæхх куы дардта, уæд дæр. 
Ныр æрхауд сс ’мцæдисон, 
Æмæ. галтæ 
Æнкъардæй зæхмæ 
Æруагътой сæ сæртæ. 
1969 азг 

Дысоны уазал къæвда 
Зæххы зæрдæйы 
Тугтæ ныттадзын кодта... 
Нынкъард, 
Зондджын зæрондау, 
Иæхимæ ныхъуыста. 
Йæ цæсты раз мæлынц 
Дидинтæ 
æмæ сыл 
кæуы. 
Иæ цæсты раз 
Бæлæсты дадзинты 
туг ахсы, 
Æмæ сыл кæуь!. 
Хурæй æххуыс куры, 
фæлæ уый дæр, 
Чъырттым цъиуау, 
Фæсмигъ нымбæхст. 
Зæххы тыхджын æнкъарæг зæрдæ 
Нæ баурæдта уыцы зын, 
Æмæ æхсæвæй райсоммæ азæронд: 
Урс-урсид фестад. 
1969 аз. 
43 

4 ХÆХХОН ЛÆГ САХАРЫ 
Æрбалæууыд уалдзæг æмæ фынты дæр 
Сыджытимæ архайы æдзух. 
Уым, сæ хъæуы доны был сæ тырты дæр 
Райхъал ис, йæхимидæг ныппух.- 
Уым, сæ хъæуы хуссарварс цы уаццаг ис, — 
У бынтон зæрæстонæн æвгъау... 
Æмæ фыны горæтæй «фæбæлццон ис», 
Асфалтыл, зæгъ, не суадздзынæн тау. 
Мæнæ, гъе, йæ гутон химид арауы, 
Хъуамæ хуымы акала йæ «фист». 
Хосласæны фæд нæ баззад аркъауыл, 
Уæрдои химид райдайы «хъыллнст». 
Чи йæм кастис, сапонæй йæм чи зылдис? 
Æмæ сæмæн баруадис, ныххус. 
Нал айзæлы йе ’хситт, мæгуыр, цæвæгæн, 
Рагъæныл йæхимидæг ныххус. 
Рагуалдзæг-иу ацы скъæтæн райхъуыстис 
Род, сæныкк, уæрыччы уаст зæгъай... 
Царды мад дзы ацы хатт нæ ранкъуыстис, 
Уый дæр æм фæцис, зæгъынц, тæргай. 
Уæртæ уым — йæ хуымы гæппæл донгæрон, 
Фæззæджы-иу фестадис хæндыг. 
Ничи цæуы ныр бынтондæр йе ’мгæрон 
Æмæ риуы нал цæуы йæ хъыг. 
4. Харебаты Л. 

Сабыр, джихæй иухатты нæргæ хæдзар 
Комхæлиуæй хъарм бонтæм кæсы... 
Уалдзæг у, бæллы йæхимид хицаумæ, 
Дзуры йæм: «Дæ уæзгуытæм фæзын!» 
Афтæ хохаг фыны мидæг базмæлы, 
Ахæссы йæ уарзон хъæумæ уарзт. 
Хатт ыл фыны хосгæрдæн æрцъыкк ласы: 
Иу бындзыг ын не ’рыййафы карст... — 
Æмæ фыны райдайы уæд джитæнтæ: 
«Аскъуыйдзысты ныр мæ фос сыдæй...» 
Райданынц ыл хъæуы худын чидæртæ, 
Уый, зæгъ, дын фыдæй баззад, фыдæн. 
Райхъал вæййы æмæ суанг бонцъæхтæм, 
Иунæг уысм дæр нал акæны цъынд: 
Фефхæры йæхи, мæгуыр: «Кæм æрцардтæн, 
Ардæм мæ цы хæйрæг кодта цырд?..» 
Ацæудзынæн, ацæудзынæн, сахары, 
Уадз, цæрæд, кæй хъæуы, уый фæрнæй. 
Чи дæн ам, цы хъуыддаджы уын ахадын?! 
Уым та, уым? Цыд хæхты хъарм мæнæй!... 
< 1974 аз. 
50 

• 
Мигъы къуыбыр арвыл бандзыг, 
Зæхмæ кæсгæйæ сагъæсты ацыд, 
Уæдмæ йæ æрбаййæфта æндæр, нæхи ’мсæр, 
Æмæ йæ ’рфарста: 
— Цы нынкъард дæ, 
Дæ зæрдæйы цы маст, цы сагъæс бацыд? 
— Ныккæс-ма зæхмæ, хоры ’фсиртæ тъизынц, 
Нымпылдис сыфтæр, кæрдæг дæр нырради, 
Нартхоры сыфтæ фырдойнынæ ризынц. 
Хур, дам, ныл æрхауди. 
Фæрысти мигътæн уæд, чызгау, сæ зæрдæ 
Æмæ ныккуыдтой, чи фæуид æнæхъыг? 
...Ысдардтой буцæй халсæрттæ сæ сæртæ 
Æмæ сдзырдтой: 
«Мæрдтæй нæ раздæхта уæ цæссыг!» 
1969 аз. 
51 

• 
Сыфтæр сыфтæрыл 
Йæ сæр бакъул кодта 
Æмæ йын йæ хъусы дзуры: 
— Ме уæнгты цыдæр уазал ахъазы, 
Цæстæй нал уынын рæстмæ, 
Хæхты цъуппытæ куыд ысты? 
— Æвзистхуыз баисты, — уыдис дзуапи. 
— Уæдæ не сæфты рад куы ралæууыд, 
Не сæфты рад... 
1969 аз. 
52 

♦ 
Дысон арвæй 
Судзгæ стъалы ’рхауд. 
Æрхауд цæф хæстон 
Вьетнамы! 
Иæ райгуырæн зæххы айнæг къултæй та 
Иу къæртт æрхауд. 
Мæнæн мæ цæстытыл уад: 
Хур, 
дидинæг, 
арв, 
цард... 
Уыдон иугай ныгуылдысты 
Ме ’мбал — вьетнаймаг 
Салдаты цæстыты... 
Цыдæр мæ зæрдæйæн 
Нал кæны фаг. 
«Топпы кæсæн нал æвзары цæст, 
Топпы фæздæгмæ сарыд»... — 
Вьетнаймаг мæлгæ-мæлын зарыд. 
1969 аз. 
53 

• НЕМЫЦАГ ИНÆЛАР ХЪЫРЫМЫ 
Сапуи-хохы цы хæстон диарамæ нс, 
уын иемыцаг инæлар куы федта, уæд 
йæхп пал баурæдта æмæ сдзырдта: 
„нæ, ам, хæот раст æвдыст иæ цæ- 
уы...м 
Цæмæн ныхъус дæ, зæгь, дæхимид, 
Æви дæ цæстыл абадт фæлм? 
Æмбарын дын, «уазæг», дæ хин ми; 
Дæ зæрдæйы та хæсты тæлм 
Нызмæлыд, 
Ыссыгъдис та дæ сæрмæ арв. 
Лæджы тугæй йæ дойны мары 
Зæхх... йæ хъæбулты ныттухы арф, 
Ыздыйы къæртт æнæсцух уары, , 
Дæ мæгуыр сæр фæцис дæ кой. 
Дæ зæрдæ буц кæмæй уыд, — фесты 
Дæ уыцы ’фсад дын ам сæргой... . 
Дæ ивгъуыд бон дæ цæстыл уайы; 
Уæддæр цы цард ракодтай ам. 
Фæлæ дæ кæд дæ зонд нæ сайы, ! 
Тыхæй ма ахастай дæ царм. 
Æмæ ныр къорд азтæн сæ фæстæ I 
Æрцыдтæ а-зæхмæ ’уынæг. 
Фæнды дæ: 
Фенай ма дыккаг хатт, 4 
Кæм цыдыстут дæрæн, куынæг. 
Уæ сæртыл уын нæ кард кæм састам, 
Æмæ кæм агуырдтат æххуыс... 

Сымахæн ам уæ удтæ’ ластам, 
О, афтæ зонæм мах — уырыс. 
Ныр цалынмæ кæсай дæ цæстæй, 
Уæдмæ нæ фæкæндзынæ рох. 
Дæ зæрдыл дардзынæ нæ бæстæй: 
Хъырым æмæ Сапуны хох. 
Ныхъхъус дæ ды, уæддæр цæй тыххæй? 
Ды ацы бæласыл кæддæр 
Æрцауыгътай лæджы йæ хурхæя 
Æмæ йыл не ’ркодтай мæт дæр. 
Ныр дын зын у, дæ фæстаг балцы 
Дæ къухы нал дарыс дæ кард. 
Дæ фюрер дын лæвæрдта бардзырд 
Æмæ зæххыл ыскъуыдтай цард. 
Ныхъхъус дæ ды, 
Фæлæ цæй тыххæй 
Дæ сау зæрдæ нæ кæныс гом? 
Æви та сног, — ысдзур дæ дзыхæй, — 
Дæуæн дæ зæрдæйы хъæдгом? 
Æви дæ цæстыты раз сыстад 
Дызгъуын, цъыфæйдзæгтæй дæ кад. 
Кæддæр цы дун-дуне нынкъуыстат, — 
Уæ сæрыл их-зæйау ныккалд. 
12. VII. 1970 аз. 
Хъырым. Сапуны хох. 

@ «ИХУАРДЫ ФÆСТÆ» 
Цæуы салдат, цæуы хæстон... 
Цæуы уæззау, цыма йыл уаргъ 
Æрынцад уæхсчытыл æнгом, 
Æмæ. йæ ’лхъивы зæхмæ — карз. 
Йæ рог уæнгтæ цыма сты баст, 
Гъей, уыйау у уæззау йæ каст... 
Æмæ зæгъынц: «Зыдтам æй хорз, 
Зæххыл нæ хæцыдис йæ къах, 
Тæхуды кодтам-иу æм мах». 
Бæгуыдæр уыд кæддæр цæрдæг, 
Кæддæр йæ уонг уыдис рæуæг. 
Фæлæ цыппар азы æдзух 
Хæцыд уæззау топпыл йæ къух — 
Æмæ фыдызнагæн хуынæн . 
Æрвыста нæмгуыты лæсæн. 
Йæхи дæр ын кæм уагътой цух, 
Цыппар азы — къæвда уа, хур — 
Æдзух ыл уарыдис цъæх их. 
Ныр мин-мин ыздыны къæртты 
Хæстоны уæхсчытыл æнгом 
Æруагътон сабыргай сæ уæз 
Æмæ ^ныууæзау ис йæ уонг, 
Уæлæмæ нал исы йæ цонг... 
1971 аз. 
56 

• 
Ма тындз... 
Куы фенай æнæкъух, 
Æнæ къахы, 
Æрлæу-иу йæ цуры. 
Ссудз ын йæ тамако. 
Сис ын йæ хæссинаг, 
Худгæ, фæлмæнæй йæм ракæс. 
Фæлæ уарзэн мад цы дарæг цæнгтæм 
Каст æнхъæлмæ, 
Уыдон цы фесты, 
Уымæй йæ ма фæрс. 
Ма йын ысног кæн 
Иæ зæрдæйы сау хъæдгом, 
Алцы йын ма мыс. 
Ферох дзы: 
Ног тынд балтæ цы ад кæнынц 
Æнгуылдзты! — 
Ма тындз, куы фенай 
Æнæкъух, æнæкъахы, 
Æрлæу-иу йæ цуры. 
Ссудз ын йæ тамако, 
Сис ын нæ хæссинаг, 
Хулгæ* фæлмæнæй йæм рлкæс. 
Æрмæст æй йæ хъæдгомæй 
Ма фæрс. 
1969 аз. 

♦ 
(Байронмæ гæсгæ) 
Æз лæууыдтæн хохыл — ме ’мбæлттæн ныфсæн, 
Арвы цъæх — мæ сæрмæ, сау мæр та — бынæй. 
Æз лæууын æнкъардæй, нал кæнын фынæй, 
Ардыгæй нæхимæ ацæуæн мын нæй. 
Уырдыгæй æз федтон: хохрæбын, кæмдæр, 
Адæмы ныфсы лæг ’рывæрдта йæ сæр. 
Уый цурæй уæйгæнæг ахъуызыд, фæлыгъд 
/Емæ уыцы бынат мæстæй арыд, гыгъд. 
58 

$ ЧЫНДЗÆХСÆВЫ 
(Т. Шевченкомæ гæсгæ) 
1 
Ног, æвзонг къайæ фæдзурынц: 
«Амондджын уыдзысты...» 
Ма сын баууæндут сæ дзырдтыл, 
Се ’ппæт дæр мæнг ысты. 
Ног бинонтыл царды зылды 
Фембæлдзæн дызгъуынтæ. 
Кæд æнгом уой — уарзонад сын 
Сафдзæнис сæ зынтæ. 
Фæлæ афтæ стæм хатт вæййы, 
Цард фæтæргай зоны... 
Æмæ уæд дзæнæты бæстц 
Бахауынц зындонц, 
к 59 

+ МÆ УÆЛМÆРД 
(Шандор Петефийæ) 
.Амæлдзынæн... мæ ингæныл 
Дурæй ничи скæндзæн цырт. 
’Рмæст — хъæдын, æфсæйнаг дзуармæ 
Къух нæ фæкæндзæнис куырд. 
О, фæлæ мæрдты мæ сагъæс 
Фестадис, зæгъгæ, мын дур, 
Уæд йæ бæрзонд цъуппыл никуы, 
Никæд аныгуылид хур. 
60 

• ивылд доны 
(Ш. Пстсфийæ) 
Улæн мæ æд бæлæгъ хъазы. 
Æтт, кæй бафæнддзæн мæлын. 
Æз мæ уд ыскъуынын æмæ 
Хид цыхцырæгау кæлы. 
Афтæмæй мæ мад куы фенид, 
Хъæр кæнид, мæгуыр, тыхстæн: 
«Исты дыл æрцæудзæн, ма кæн, 
Рахиз мæм, ныууадз æй, цæй!» 
Фыд та сдзурид, зонын, афтæ: 
«Уыдæттæй дæуæн цы у, 
Фæлæ аскъуыдтан дæ хæлаф, — 
Гъеуæд-иу мæ къухмæ ’рцу!» 
5. VII. 1970 аз. 
61 

ф ФÆНДАГ ХÆДЗАРМÆ 
(Клевко Геннаднйæ) 
Зад хуымтыл мæ фæндаг — 
Хæдзармæ мæнæн. 
Ьур æфсир — сырхзæлдаг — 
Базары фæлмæн. 
Базарынц ныфсджынæй, 
Нард фæззæгыл, раст 
Хор, мæнæу, сысджыйæ 
Хуымонмæ — сæ каст. 
Ауыдтой мæ дардмæ, 
Тилынц мæм сæ къух. 
— Мауал кæс цъæх арвмæ, 
Хурæй не стæм цух. 
Куырой дæр йæ дæндаг 
Сдыргъ кодта, кæсы. 
«Ауылты дæ фæндаг 
Нал кæныс?» — фæрсы. 
Хоры зарæг афтæ 
Зилы, зæлы дард 
Æмæ ’фснайы, кафгæ, 
Фæззæджы бæркад. 
62 

+ МÆ АРФÆ 
(Арын дзы Джноты Дауыты пом) 
Хатын æй: хъаймæт цæудзæн мæ удыл, 
Расидт мемæ тугкалæн хæст низ. 
Нал мæм цæуы хъазын æмæ худын, 
Ахаудзæн мæ фæллад къухæн сис. 
Саудалынг мæ ирд цæстыты хъаздзæн, 
Цардæй ме ’хсæн фестдзæнис уый цурк. 
Ам та алчи, чи цы уарзта, — уарздзæн: 
Иутæ — хорз ном, иннæтæ та — мулк. 
Æмæ цард кæндзæн йæ кæнон афтæ, 
Ничи йын фæуромдзæн йæ цыд. 
Удыгæстæ, уе ’ппæтæн — мæ арфæ: 
Макæй цæст уæ макуы бауæд цъынд! 
8. VIII. 1970 аз. 
63 

• 
(Лрыи дзы Нлртыхты Д\мхллы ном) 
Знон, фыццаг хатт 
Мæ зæрдæйы уадтымыгъ сыстад: 
Акъуырдта мын хъысмæт йæ цирхъæн 
Мæ рахис цонг — ме ’мгар æрхауд. 
Æмæ ныр — уæртæ табæты, 
Сау пæлæзы бын æмырæй хуыссы. 
Иры зæххыл, дам, ирон дон баназон, 
Æмæ Кахетæй Ирмæ — 
Иæ фыдæлты зæхмæ æрцыд. 
Иры зæххыл, дам, ирон дзырд фехъусон... 
Æмæ Къахетæй Ирмæ — 
Нæ фыдæлты зæхмæ æрцыд. 
Æмæ зарыд. — 
Ирон кæй уыд, уын цинæй зарыд. 
Æмæ зарыд. — 
Ирыстоны мады сагъæстыл зарыд. 
Иры уарзтæи нын нал уыд æфсис, 
Æмæ улæфт нал зыдта йæ сис. 
Æхсæв ын нал уыд, 
Бон ын нал уыд... 
Иæ уæнгты хъаруйæн фæуынæй нал тарст! 
Ныр уæртæ — табæты, 
64 

Сау пæлæзы бын æм>1рæи хуыссы... 
Аскъуыд хъисфæндыры таг, бамыр. 
О, куыд уазал у абон алцы дæр, 
Михал, дæ буарау... 
1968 аз. 
5» Харебаты Л. 
65 

ф ХЪОРНИСЫ МÆСЫГ 
Чидæр мыи мæ уæхск æрцавта цирхъæй 
Æмæ исы ныр йæ уд мæ цонг. 
Туг тæдзы... 
Зынг-араугæ,. æртахган, 
Ме зиаг та? 
Уый бады, нуазы ронг. 
Туг тæдзы... 
Мæ рахис фарс æгасæй 
Ахицæн ис, атыдта йæ цæф. 
Уый, кæддæр мæ иу бакаст, мæ тасæй 
Цал хатты фæцис ызнаг æрвдзæф. 
Туг тæдзы... 
Фæлæ фыдгул нæ фендзæн: 
Никæд бон мæ не ’рхаудзæн цæссыг. 
Уæхскыл хауд цонг авд ахæмы фсстдзæн! 
Ме ’ндон риуы не ’рнымæги зынг. 
Туг тæдзы... 
Уæддæр мæ къах у фидар, 
Акæлынæй нæу мын, никæд, тас. 
Бауадзут мæ иучысыл мæхи бар, — 
Ис мæнмæ дæр рухс бæллицтæ — уаз. 
Туг тæдзы... 
Мæ фыдгул цинæн райы... 
Фæлæ хъуамæ рахауа йæ цæст. 
Ма ’нхъæлæнт, мæ тых, мийнаг, нæ тайы, 
Æз нырма нæ райдыдтон мæ хæст. 
66 

Туг тæдзы... ’ 
Фæлæ мæ зарæг зæлы, 
Хæхтæ, фæзтæн циндзинад хæссы. 
Уый — мæ уæнгты хæхты уд ызмæлы. 
Карды бын нæ сахуыр дæн хъæрзын. 
1970 аз. 
67 

+ МЛИЫ ХЪУЫДЫТÆ 
Фæнды мæ: ахæм уалдзыгон бæрæгбон, 
Алы удгонмаг æгæрон 
Куы ’взарид цин æмæ рæвдыд! 
Фæнды мæ: ахæм уалдзыгон бæрæгбои, 
Цин æмæ кæм ис рæвдыд, 
Уым куынæ мæлид бынтондæр 
Иунæг удгоймаг зæххыл! 
Фæнды мæ: ахæм уалдзыгон бæрæгбон 
Иры урс хохы бæрзæндæй, 
Цы ранмæ не ’ххæссы мæ цæст, — 
Сидон: хотыхтæ æркалут, 
Фаг уæд хæст! 
Фæнды мæ: ахæм уалдзыгон бæрæгбон 
Ма ’руадзон нæ зæхх, нæ хæхтæм 
Маст, хæрамдзинад æмгæрон. 
Фæнды мæ: ахæм уалдзыгон бæрæгбон 
Хъусон алы къуымæй зард! 
Мæлæтæн уа æхгæд йæ фæндаг 
Æмæ уый хыгъд хæхты, фæзты 
Гуыра, 
Гуыра, гуыра цард! 
1972 аз. 
68 

УарЗмм 
стъселсЬсентæ 

@ ЧЫЗДЖЫ ФЫСТÆГ 
«Хъазыдтæн ын æз йæ удæй», — загътай 
Иукæмæндæр «де ’мбæлттæн» кæддæр... 
Æмæ худтæ, худæгæй йæ мардтай, 
Кæд дæ намыс бахордтай, уæддæр. 
Æмæ худтæ, ме ’взонг уарзтыл худтæ, 
Саутæй йæ куы сфæлыстон æз уæд. 
Разындтæ ма, хинæйдзаг, ды тутт дæр, 
,Се ’ппæтыл кæм æххæссыдтæ, кæд! 
Худыс ныр, цы ’нхъæл уыдтæн, дæ риуы 
Не суыдзæн мæ тæнбазыр уарзт хъарм? — 
Уалдзыгон фыццаг къуыбыр æфсирыл 
Атыхта йæхи фæлывдæй калм, 
Æмæ ныр, мæ рагбонтæм кæсгæйæ, 
Авæййы мæ уарзаг зæрдæ дих. 
Рагуалдзæджы царды цин хæсгæйæ, 
Иу мæныл куы ныууарыдис их. 
Абон ма цы бакæнон мæ удæн? 
Афтæ у мæнæн мæ хъысмæт фыст. 
Иунæг хатт кæн бауарзтон мæ удау, 
Уый риуы дæр уарзты зынг уыд хуыст. 

Ныр фæхудыс, хинæйдзаг, мæ уарзтыл, 
Нал дын ис мæ фыдкойæ æфсис. 
Иукæйдæры баппæрстай зынг арты 
Æмæ дыл æфтауы «де ’нтыст» дис. 
«Хъазыдтæн ын æз йæ удæй», — загътай 
Иукæмæндæр «де ’мбæлттæй» кæддæр 
Æмæ худтæ, худæгæй йæ мардтай, 
Кæд дæ намыс бахордтай, уæддæр. 
Æз дæ бахудт, чизоны, фæразон, 
Уый мæ удæн афтæ тынг нæу зын. 
Ницæйаг кæй разындтæ, мæ уарзон, 
Иунæг ууыл æз кæуын, хъæрзын. 
Гагра. 
* 1971 аз. 

+ УАЙДЗÆФ 
Ды мæ разы дæ зонгуытыл ма лæу, 
Сывæрдтой дын, «æнхъæлын, уæзæг. 
Фембæлд-иу дыл рæуæууæнк чызджытæ 
Æмæ дын æй нæ фæцис зæгъæг: 
Æз нæ фæдæн, сылваз лæджы митæм 
Чи фæдары йæ дæндаг зыхъхъыр. — 
Уыцы митæ цы лæппу фæкæны, 
Уымæ мастæй æхгæны мæ хъуыр. 
Уыцы уагæй кæй фены мæ зæрдæ, 
Уымæ фесты цъæх айнæг, цъæх дур. 
Уый, цæй æлгъаг лæппу мæм фæзыны, — 
Чи мæ схоны йæ бæлон, йæ хур. 
Фæлæ уый хыгъд кæй не ’ндавын мур дæр, 
Уый мæ цæсты у кадджын, зынаргъ. 
Уый куы зонид, куыд тынг мæ фæфæнды, 
Æз йæ размæ куы дарин цырагъ. 
Фæлæ уый та, æфсонæн мын радтæд 
Искуы иу хатт йæ мидбылты худт. 
Ех, лæппутæ, куы уæ уарзы исчи, 
Уæд сымах дæр æхсон дуртæ стут... 
1963 аз. 

• ФЫДÆНХЪÆЛ 
Уæлæ, ирд мæй, ды мæ сагъæс зондзынæ, 
Феххуыс мын кæн, — сау маст риуæй стондзынæ! 
Афæлгæс-ма къухаууæтты быдыртыл: 
Ме ’взонг уарзон «байсæфт», къухы нал æфты... 
Васгар ма-иу хæхты тигътæ, дарддзæст дæ, 
Хъус-иу фидар Хуры фырты артдзæстмæ. 
Чи зоны нæ уый аскъæфта ’вæндонæй 
Æмæ баззад Зæххы фырт дывыдонæн. 
Хъавыд ма нæм Бонвæрнон дæр, тадис ыл! 
Рахызт-иу æм боныцъæхæй асинтыл... 
— Ма йæ агур арвы риуыл, ма, мæ бон, 
Схæцыд ыл мæ цæст, лæппу, уæ хъæугæрон. 
«Уым мæнмæ>у не ’нхъæлмæкаст сауцæстæн!» — 
Загътон, фæлæ 
цинæй химид баргъæвстæн... 
Сауæрфыг æрцыд мæ разæй хъæубынмæ, 
Нал бабыхста ацы хатт мæ хъæрзынмæ. 
п 

@ 0, ФÆЛТАУ 
Æз дæуæн мæ уарзонад, Къостайау, 
Уаз ныхæстæй дзурынхъом нæма дæн. 
Фæлæ, æммыст, о, мæ хур, куыд уаид — 
Сиахсиуæг райдаин дæ мадæн? 
Райдаид мыл фаутæ ’вæрын, дзурын 
(Ахæм дуджы стæм мад зоны барын): 
«Уымæн æз мæ буцхасты куыд радтон, 
Уый фæлтау æй дæлæ доны ’ппарын... 
Уый фæлтау хъæубæсты дæр мæ цæстæй 
Млкуы фенон, ма, сиахс бынтондæр. 
Амæлæд фæлтау мæ чызг дæр уадз ’мæ, 
Уымæн ма куы фехъусои йæ кой дæр. 
Чи у уый, йæ ныфс та мæм куыд хæссы? 
Искæйтау дын къулбадæг куынæ дæн! 
Джидзæггаг кæй æнхъæлы? — Лæбурид, 
Акъахид йæ цæст, мæгуыр, мæ мадæн. 
Развæлгъау мæ цæстыл уайы сау мигъ 
Æмæ дын мæ уарзт зæгъынхъом нал дæн! 
Цæй, уæд та дæ аскъæфон, æмæ йæ 
Уый фæстæ ыскоп кæнон дæ мадæн... 
1962 оз. 

♦ 
Махмæ арв бæрзонд æмæ сыгъдæг у, 
Урс хæхтæ йæм бавæрдтон быцæу. 
Ма кæн, чызг, къæлæсытæн æгъгъæд у, 
Иу хъуыддагыл, 
Иу зондыл ныллæу. 
Иу бон мæм фæхудыс æмæ сдзурын: 
Дун-дуне æд дур, 
Æд хъæд у мæн. 
Фæлæ сау мигъ абады зынг хурыл, 
Æмæ та ныууары сыг-фæлмæн. 
Ды куы зонис: 
Хæхты, уым мæ мадæн 
Уаис ды йæ хъулон хъæбул, чызг. 
'Нæ дæу уый къæбæр нæ хæрид адæн, 
Демæ никæд адих кæнид зынг. 
Батавид дæ уым мæ уарзт, зынг хурау, 
Арвæй зæхмæ фидиуæг дæн æз. 
Уым нæ хæхты 
Фестдзынæ цыкура... 
Арвьнрон дæм агурдзæнис хуыз. 
Уый дæуæн æххæст зæгъын нæ уæндын, 
Алцæмæй нæ уыдзынæ æххæст. 
Дæу хъæудзæн, 
Уæйлаг нымæт æууæрдын, 
Бахъæудзяен дæ карчы цъиутыл мжт. 

Алцы дæр цæудзæнис уым дæ къухæн, 
Хохы нæм æндæр ад кæны цард. 
Чи нæм кусы, 
Уый нæ заны цухæй, 
Ис йæ къуымы фарн æмæ бæркад. 
...Чизоны мæ дæрзæг дзырдтæм хохæй 
Химидæг дæ сонт зæрдæ фæтарст 
Æмæ лидзыс 
Царды сæрыл тохæй, 
Уæд цы кæнон, цу, дæ фæндаг раст. 
1971 аз, Гагра. 
11 

4 МА КÆ 
Дарыс мæи ллыбон азымы, 
Хоиыс мæ: «’нæзæрдæ, дур». 
Дзурыс: «Æнæ дæу мæм нал зылымц 
Арвæй сыкъаджын мæй, хур». 
Ма мын дзур афтæ, дæ мадыстæн, 
Ма мыл тау уарзтæн нæ хыз. 
Мæйрухсмæ иумæ куы бадтыстæм, — 
Нал уыд дæ цæсгомы хуыз. 
Раст, цыма авг уыд мæ фæстаг дзырд, 
Тарстæ ныцъæлæй йын уæд. 
Фæлæ цæстмæ уыд, æнкъардтон æй, 
Ацы хатт ууыл дæ мæт. 
Иу дзырд дын загътон, мæй — ме ’вдисæн, 
Зонын, зын дын уыд дывæр: 
Иумæ цы тын мах нæ балвисæм, 
Уый-иу дæхицæн нывæр! 
Ма кæ, нæ хъæуы къæлæсытæ, 
Ма кæ, нæ фестдзынæ зæд. 
Хатын: мæ размæ дæ цæстытæн 
Баззад æндæр ран сæ фæд. 
1966 аз. 
78 

@ 
Ды-иу дзырдтан: «Дæ тыхджын цæнгтыл 
Мæ уд ыссардзæнис æнцой». 
Мæн уагъта уыцы дзырд æцæг тых, 
Æз-иу куы фехъуыстон сæ кой. 
«Уыдзынæн айнæджы сæрыл дæр 
Æз демæ амондджын», — дзырдтай. 
Ныр дæм куы нал цæуы цæрын дæр, 
Уæд дын цы ракодтон, чызгай? 
Миййаг кæд не ’нхъæлдтай: мæ фыд мын 
Ныууагъта стыр хъæзнатæ, бын 
Æмæ ысуыдзынæ сæ хицау, 
Уæд дæ куы фæсайдта дæ фын. 
Цы хъæуид уæд мæн дæр цæрынæн, 
Фæлæ мæм ахæм амонд каст. 
Дзырдæй æнцон вæййы зæгъынæн, 
Нæ кæнын уый тыххæй дæ хъаст. 
Ыстæй цæмæн хъуамæ æвзара 
Дæ уд йæ барвæндонæй зын? 
Фæлтау дæ бæсты дæр æвзарон 
Зындзинад, ахуыр дæн хъæрзын. 
Мæ уд уый никæдбон ныббыхсид, 
Уына дæ тыхст æмæ дæ рис... 
Зæгъгæ дæ къах-къух дæр ысрыстис, 
Цæгъдин уæд дунетыл фæдис, 

Цæуыс, 
мæн уадзыс ныр æнкъардæй, 
Нæ дарын æз дæ удмæ бар. 
Фæлæ куы схъыг уай искуы цардæй, — 
Мæныл дæ зæрдæ алкæд дар. 
1971 аз. 
8(1 

+ ДÆ ЦÆСТЫТÆ 
Систой мæ сæ уæлныхты, 
Сауæрфыг, дæ цæстытæ. 
Уыдон фендæй зæрдæйы 
Атайынц мæ мæстытæ. 
Иу фæкастæй дардмæ дæр 
Уазал зæрдæ батавынц. 
Æмæ риуæй худгæйæ 
Уаз бæллицтæ адавынц. 
Бирæ хатт мыл боны рухс 
Се стъæлф зынгæй атары. 
Амæлæтмæ дарин дæу, 
Хуры къæрттау, ме ’тары, 
Атæхин дæм, фæлæ мын 
Асудзыс мæ базыртæ. 
Ех, тæхуды, удæнцой 
Чи ма фены базыл дæр. 
Афæнд кæнын: «Уарзын дæ» 
Бадзурон уæ къæсæрæй. 
Фæлæ уырдæм чи уæнды 
Уе стыр Мила къæпсырæй. 
Бафæнды мæ, хæхтæм дæ 
Дард, цæргæсау, ахæссон. 
Гъе та æз дæ цæстытæй ■ 
Искуы мæхи бамбæхсон. 
6. Харебаты Л. 

Фæлæ диссаг, уый дæр мын 
Никуы бантыст аразын 
Æмæ джиуын, уæ чызгай, 
Æз хæдудæй уал азы. 
Сисынц мæ сæ уæлныхты 
Де ’рфгуытæ, дæ цæстытæ. 
Уыдон фендæй зæрдæйæн 
Атайынц йæ мæстытæ. 
Æмæ иугæр афтæ, уæд, 
«Уый нæ уыдзæн», макуы зæгъ, 
Науæд мын зындон æмæ 
Сау марг фестдзæн ацы зæхх. 
1970 аз. 
82 

* МА МÆМ ХУД ’ 
Мидбылты мæм худыс æмæ домыс: 
«Бауарзтон дæ, иунæг дзырд мын зæгъ». 
Ма кæн, чызг, æвæццæгæн, нæ зоныс, 
Иры хæхты ме ’мкъайы дзæбæх. 
Уымæн æз йæ уарзтвæллад цæстыты 
Никæдбон нæ бакалдзынæн рыг. 
Уымæн æз йæ фæлмаст, буц цæстытæн 
Никæдбон нæ райсдзынæн сæ хъыг. 
Ма ’нхъæл, ам, нæ Иры хæхтæй, дард ран 
Агурон мæ къайæн æз йæ сих? 
Мах зынтæй цы рæсугъд уарзт ыссардтам, 
Алкæимæ уый нæ кæнæм дих. 
Макуы зæгъ: «Нæ зоны хъазын, худын». 
Чизоны, нæ сахуыр ис, дæуау. 
О, фæлæ дæ иу хорз хъуыддаг курын: 
Иры чындзмæ ма хæсс уымæй фау. 
Уый йæ уарзт йæ былалгъыл нæ дары, 
Нæу, дæуау, къæлæсытæм æмхиц. 
Уымæн у йæ буц зæрдæ, æнкъарын, 
Уарзонадæй абузгæ къæбиц. 
Махмæ Иры уарзт нæ хонынц хъазын, 
Де ’нкъарæнтыл цъус æнгомдæр хæц. 
Ды нæ зоныс, хæхты чызгау, уарзын. 
Уый тыххæй дæ не сфæлдыста æрдз. 
1970 аз. 
83 

• 
Хъуысы мæм, 
Чызджы зарын мæм хъуысы... 
Хæрис донбыл химидæг æнкъуысы. 
Æз нынкъард дæн, дураууон нындзыг дæн, 
Æмæ ахсын \У алы дзырд дæр чызгæн: 
«Уæ, мæ тæнбазыр зæрватыкк, 
Байхъус-ма, дæ низтæ... 
Радзур-ма мын хæсты тыххæй, к 
Дæ дард балцæй исты... 
Уым мæ цæхæрцæст цы фæцис? 
Постхæссæг мæ ’мбæхсы. 
Ныр, кæдæй ардæм мæм хæстæй 
Иу фыстæг нæ хæссы. 
Атæх ма Германы зæхмæ, 
Ахæсс ын фыссæнтæ 
Æмæ-иу мын уыдон тыххæй 
Ма кæнæд æфсæнттæ». 
Хъуысы мæм, 
Чызджы зарын мæм хъуысы... 
Хæрис донбыл химидæг æнкъуысы. 
Æз нынкъард дæн, дураууон нындзыг дæн 
Æмæ ахсын й’ алы дзырд дæр чызгæн. 
84 

* БАЛЫ ДИДИНÆГ 
Дидинæг æфтауы балбæлас — рæсугъд, 
Дыргъдоигæс æм зилы, хъары йын йæ уд. 
Мæн мæ зæрдæ хоны дыргъдонмæ æдзух. 
Балдидииыл хъавгæ авæрын мæ къух. 
Дырдгъдонгæс мæм аив сусæгæй кæсы, 
Мигæнæн мæ фæстæ ’ркъæппæввонг хæссы. 
Ис ын тынг рæсугъд чызг:— худгæхур у, раст, 
Уый мæтæн мæ ферох цин, фæндыры хъазт. 
Дыргъдонгæс мæм аив сусæгæй кæсы, 
Æмæ мæн бынтондæр ницæмæй фæрсы. 
Нал цæуы йæ цурæй, балы бын ысбадт. 
Афтæмæй йыл иунæг иу гага æрзад. 
Схуыдта мæ: дзæгъæлдзу, бауагъта мæ маст. 
Фефхæрдта мæ алкæм, кодта-иу мæ хъаст. 
Уагæры куы зонид, чи йын дæн, — бæстон, 
Уæд дунейы рухсæн ракæнин хæрзбон. 
1958 аз. 
85 

# ХЪУС-МЛ 
Хъус-ма, хохаг, мæ цъæх сæгуыт, хъус-ма, 
Хъус-ма, иу дзырд дын хъуамæ зæгъон. 
Ма фæхъыг у, æнæгъдау мæ ма схон, 
Уæ, мæ тæнбазыр, хурдзаст бæлон! 
Ис мын къан, -фæлæ бахаудтæн арты, 
Бафтыдтон мыл дæ цæстытæ зынг. 
Фестъæлфдзынæ мæ дзырдтæм, уый зонын, 
Фæлæ ма райс мæ зæрдæйы хъыг. 
Ма фæтæрсæд дæ зæрдæ, мæ сæгуыт, 
Ма мын бакал мæ цæхæрыл дон. 
Ды мæ фæллад цæстытæй куы ’мбæхсай, 
Дун-дуне мын уæд фестдзæн зындон. 
Уый дæр зарæгæй, рифмæтæй бузныг, 
Зонынц уыдон мæ сагъæс, мæ рис. 
Ныр куыд ныффыстон ацы рæнхъытæ, 
Уый мæхнуыл дæр бафтыдта дис. 
Нæ, нæ ратдзынæн зарæг мыхуырмæ, 
Риуы сусæгæй арауæд уарзт. 
Ды цы ракодтай, искуы дæ удæн 
Уæд цæмæн хæсса ме ской дæр маст?! 

$ 
Дæ иу фендæй мыл хур ракаст 
Æмæ уымæн ысбони, 
Æви... 
Мæ цæстыты æхсæв батади? 
Æммыст, куы зонин... 
87 

♦ 
Диссаг, худын мæм куыд цæуы, 
Худын нæ, мæ бон, кæуын. 
Фæлæ афтæмæй дæр зонын, 
Æз дæ зæрдæмæ цæуын. 
Сты мæ хъуыдытæ æмтъеры, 
У мæ бонты хыгъд хæццæ, 
Фæлæ ме ’нгас дæр куы феныс, 
Уæд дæ цин вæййы æрдзæ. 
Саст — мæ базыртæ, цæнкуылтæ, 
Нæй мын атæхæн, уыныс. 
Фæлæ не ’мбарын, — 
Уæддæр мæм 
Ды 
Тæрк зæрдæйæ тырныс. 
Фидæн тар мигътæй нæ уынын, 
Алцы не ’взары мæ цæст. 
Иунæг а-зæрдæ æмбары 
Де схудт, 
Де сныхас æрмæст. 
Æз цыфæнды зын æвзарон: 
Зон ныббардзынæн æппæт. 
Адунейыл ма ды кæныс 
Иу мæ рох удæн йæ мæт. 
88 
1970 аз. 

• 
Фæхуд ма мæм иу Хатт, 
Уæ, ме ’рвон ыстъалы, 
Мæ риуы та ссудза 
Мæ кæддæры уарзт. 
Дæ хъуызгæ фæлмæн каст, 
Дæ рæвдыд дзыхы дзырд 
Мæ зæрдæйы бафтауынц 
Арт. 
«Куыд хорз у. 
Куыд хорз у, — 
Ысдзурын мæхимид, — 
Дæуимæ, 
Кæддæриддæр цард!» 
89 

ф 
~!"1 
Ма мыи дзурут: 
«Уыцы дыууæ сау цæстæн 
Ахуыссыд.сæ рухс». 
Ма мын дзурут: 
«Тыгъд быдыры заз бæлас 
Ныххус». 
Ма мын дзурут: 
«Иры зæххы уаз зарæг 
Абон дæр нæу фыст». 
Ма мын дзурут: 
«Судзгæ уарзт дæ зæрдæйы 
Бартхутæг, у хуыст». 
1970 аз. 
90 

♦ 
Е-йæн 
Дæу фенын мæ фыны, 
Æртæхыс мæм арвæй. 
Æрхæссыс мын демæ цыдæр сусæг цйн. 
Нæ мæ фæрсыс никуы мæ цардæй, мæ бонæй, 
Æрмæст мын ыскæныс, 
«Кæлæнгæнæг», хин: 
Ныууадзын мæ гутон, 
Ныууадзын мæ цæвæг... 
Мæ фæззæджы най ма кæм вæййы мæ мæт: 
«Уадз, басудзæд иууыл: мæ хæдзар, мæ уæзæг!» 
Куы сдзурын æз афтæ, 
Ды базмæлыс, уæд. 
Мæ цурæй ыстæхыс 
Дæ мидбылты худгæ. 
Мæнæн уæд мæ риуы ныццæм вæййы маст. 
Ныууадзыс мæ афтæ мæхимидæг судзгæ, 
Уæддæр дæ, цæмæндæр, 
Нæ фæкæнын хъаст. 
Дæ базырты дымгæ 
Ысфæйлауы риуы... 
Дæ мидбылты худтæй ныррухс вæййы зæхх. 
Фæбæллын: куы уаид, о, ахæм фын иууыл. 
Фæлæ мыл йæ уæлвæд 
Ныууары уым зæгъ. 
91 

Дæ уазал цæстысыг, 
Дæ зæрдæйы сагъæс 
Куы байсынц бынтондæр мæ удæн æнцой. 
Фæдзурын: «Æрыздæх, мæ уд дæр мын ахæсс! 
Æнæ дæу æз цардæн 
Нæ кæнын йæ.кой». 
Фæлæ мын ды иу хатт 
Дæ цæстыты сыгæй 
Ныууагътай æнкъардæй зæрдæмарæн фыст: 
«Нæ базондзæн усджын (о, ма тæрс мæ хъыгæй),— 
Зæрдæскъуыд чындздзонæн 
Иæ сагъæс, йæ рыст». 
1969 аз. 
92 

• 
О, ды ацыдтæ, ахастай, 
Мæ уд æнцой кæуыл кодта, 
Уыцы мидбылхудт, 
Уыцы буц астæу, 
Уыцы худгæ ’нгæс, 
Уыцы хъуытаз хъæлæс! 
О, ды ацыдтæ, ахастай 
Мæ уарзтæй дарддæр 
Демæ алцы дæр. 
1966 аз. 
93 

0 
Знон æртахтысты мæргътæ хъарм бæстæй, 
Къалиутæй зарынц: 
«Уалдзæг, уалдзæг». 
Кжмтты нал цæуы Леуахи — раивылд... 
Хъус-ма,. абухы, зары: 
«Уалдзæг, уалдзæг». 
Абон малусæг мидбыл бахудтис 
Æмæ базарыд химид: 
«Уалдзæг, уалдзæг». 
Æз æд дидин æрцыдтæн мæ уарзонмæ 
Æмæ нын сабыр 
Иæ хъусы зарын: 
«Уалдзæг, уалдзæг». 
Уый — мæрдон хуызы цæссыг згъалы 
Æмæ дидинмæ ризгæ æвналы. 
Стæй мын æдыхæй 
Сабыргай дзуры: 
«Уалдзæг мæн нал у... 
Уалдзæг мæн нал у...» 
1969 аз. 
94 

♦ 
Денджыз, бирæ нæ, фæлæ 
Дæуæй куы фестин, 
Æрмæстдæр дæуæй, 
Иу сæрдыгон бон: 
Дунеты рæсугъдты 
Сисин къухуырзтыл... 
Цымæ сæ уæд дæр 
Ничи баууæндид 
Хохаджы уарзтыл? 
1969 аз. 
95 

• 
Хатын: 
Мæ цуры дын 
Нал кæны ад. 
Хатын: 
Дæ уарзты дын нал ис бæркад. 
Хатын: 
Цы ахстон ысбыдтам кæддæр, 
Ууыл ныр нал кæныс 
Иу мур мæт дæр. 
Зонын: 
Уыдзæнис дын ахæм рæстæг: 
Æмæ дæ æрфæнддзæн, 
Куы уаин дæ удмæ, фыццагау, 
Хæстæг, 
Фæлæ дын нал уыдзæн, 
Уый фадат, ку. 
Не ’хсæн æрлæудзæн уæд 
Ингæны къул. 
28. VI. 1969 аз. 
96 

♦ 
Сагбадæнæй хъуаз уасыд, 
Агуырдта йæ цардæмбалы. 
Æмæ ацыд йæ агурæг... 
Иæ цæст схæцыд тугвæдыл. 
Йæ фындзыл сæмбæлд 
Топпыхосы маргæйдзаг тæф. 
Æмæ хъуаз химид бандзыг. 
— О, куыд зын у: 
Цардæмбалы хурхы фенай 
Кард йæ фистонмæ сагъдæй. — 
Загъта хъуаз æмæ 
Тугвæдæй раздæхт. — 
Фæлтау мæ сæнтты цæрддзу кæндзынæн 
Æмæ йæ агурдзынæн 
Хæхты, фæзты... 
1969 аз. 
Харебаты Л. 
97 

• уынджы 
Цæуæм уынджы, 
Ме ’мкъай æмæ æз. 
Мæнæн уысммæ 
Аивта мæ хуызг, 
Кæцæй, куыд уыд: 
Нæ разы февзæрд 
Раст уæларвон зæд 
Æмæ мæ риуы 
Сгуыпп кодта... 
Цы? .Л\., 
Кæсæг æй зæгъæд. 
Ме ’мкъай хин худт 
"Бакодта .æмæ 
Мæ цæстытæм 
Аивтæй кæсы: 
«Мацы кæнай, 
Зæрдæ дын тæрсы...» 
- Цытæ дзурыс, — 
Зæгъын мæ къайæн, 
Фæлæ хæйрæгæн 
Кæм ис фæсайæн: — 
Бакæс-ма, куыд хорз у, цым* 
Цы фос уыдзæн йæ къаба? 
Акарста ацы хатт 
Мæ «хъама.» 
Мё ’фсин ныццавта 
Къабамæ й* Цæст^ 
Æз та кæмæ? 

Кæсæг æй зæгъæд. 
Афтæ не ’хсæн нал рауадис! 
-Цы? 
— Хæст. 
Цъхъалтъубо. 1969 аз. 
99 

© 
Мæ сæрты фæтæхынц мæргътæ 
Æмæ мæм цъæхахстгæнгæ дзурынц: 
«Фæззæг, фæззæг!» 
Сыфтæр мæрдон бур ныцци, 
Згъæлы æмæ йæхимид дзуры: 
«Фæззæг, фæззæг». 
Мæ зæрдæ, 
Чызджы рæвдыд æмæ цинæй, 
Æфсис кæмæн нæ уыд, 
Уый ныр ныффынæй 
Æмæ йын æрдз йæ хъусы дзуры: 
«Фæззæг, фæззæг!» 
1969 аз. 
100 

4 МÆ «КЪÆРНЫХ» 
Мæ дзыхæй нæма схауд дзырд: «Къæрных». 
Лфтæ мæм адæм скодтой сæ ных. 
— Чи у?! 
— Цы фæци?! 
— Ма уа Гæбæци?! 
— Мæ хæдзары дуар ныууагътон æз гомæй! 
— Ме ’рфыг мæ хордта, кæдæй нырмæ — знонæй! 
Лфтæ фæйнæрдыгæй хъуыстис фæдис, 
Мæныл та мæхимид бафтыдис дис. 
Згъорынц мæм иугай, 
Лыстæг мæ фæрсынц. 
Ьæрæг у, сæ къуымтæн хæссынæп тæрсынц. 
— Радзур, цы дæ фесæфт, — давд дæ цы ’рцыд?! 
Моджы дæр адæмыл бафтыд фырдзырд. 
Загътон сын: къæрныхы зонын бæргæ. 
Фæлæ мын давдыл нæ кæны сæтгæ. 
Уадид мын райдыдтой амонын зонд, 
Хъуамæ, дам, ахæм уа ныккæнды конд. 
— Уагæр цы хуызæн уыд? — ног та фæрсынц, 
Стæй мын мæ цæстытæм сабыр кæсынц. 
— Уæртæ, уынут æй, сырх къабайы — чызг, 
Уый мын мæ зæрдæйыл бафтыдта зынг, 
Стæй мын æй ачырхта, — уый дын йæ ми... 
Уайтагъд уым чызгыл ныццавтой сæхи, 
101 

Фæлæ сын, цыма 
Ысчындæуыд хин: 
Дзурынц мæм: ма уа дæ къæрных æндæр, 
Уымæн нæхион дæр фесæфт кæмдæр. 
1971 аз. 
102 

м<& 

• МАД 
Фыны мæм æрцыдтæ дысон дардæй. 
Систай мæ дæ хъæбысмæ — фæлмæн. 
'Хсыдтай мын мæ хус рустæ дæ пъатæй 
Æмæ мызт дæ цæссыг, уæд цæмæн? 
Чи дын загъта, уагæры, дæ фæстæ 
Ног дыгъд æхсыр нал федтон цæстæй, 
Уæлахсджытæй гæды кæд фæхъæстæ, 
Уый йеттæмæ рох ысты мæнæй? 
Чи дын загъта, уагæры, дæ фæстæ 
Хус къæбæрæй не ’ййафын мæ фаг, 
Бахаудтой мæ гуыбыныл мæ фæрстæ, 
Нал мын ис нæ къæбицмæ фæндаг? 
Раст дын загътой, цалдæр хатты «’вастæй» 
Алыгътæн, дæ агурæг, хъæуæй, 
Æз, гыцци, куынæ ’фсæдын дæ уарзтæй, 
Уæд дæхи куыд бамбæхстай мæнæй?.. 
Фыны мæм æрцыдтæ дысон дардæй, 
Систай мæ дæ хъæбысмæ фæлмæн. 
'Хсыдтай мын мæ рустæ уæд дæ пъатæй 
Æмæ мызт дæ цæстысыг, цæмæн? 
1970 аз. 

4 
Мæ мады риуыл, 
Ингæны дурыл æрыицадтæн 
Æмæ ныхъæрзыдта... 
Æвæццæгæн та мæ 
Ацы хатт дæр 
Мад нæ базыдта... 
106 

I 
Мæ рынчын мадæн дысон бонмæ 
Хъахъхъæнæг уыдтæн: 
Удхæссæджы йæм æввахс ма ’руадзон... 
Цъынд нæ акодтон... 
— Ницы мын уыдзæн, афынæй мын кæи! 
Мæныл тыхст, мæгуыр... 
Æмæ афтæмæй дзургæ-дзурын 
Ахгæдта йæ хъуыр... 
107 

• 
Арт мæхи фаг дæр нæ кæны, 
Зæрдæ баргъæвсти, ныссалд. 
Сабн дзидзийыл ныккæуы... 
Мад та? — 
Сыджыт ыл ныккалд. 
3. X. 1969 аз> 
108 

Авдæнмæ мын тарст мæ мад... 
Зынгæй, 
Æмæ фæдзæхста: 
«Зынгмæ йæ ма уадзут 
Æввахс». 
Куы байрæзтæн, 
Куы слæууыдтæн мæ къахыл, 
Уæд дæр æдзух 
Уыд йæ фæдзæхст: 
«Ма хъаз зынгæй!» 
Слæг дæн ныр, 
Фæлæ ныр та 
Фæцис фыддæр: 
Хæсты коймæ 
Нæ зоны æнцой, 
Æдзух у зынг 
Йæ сар, йæ кой! 
1969 аэ. 
109 

• 
Æз дæуæн дæ ацыдыл нæ хъæцыдтæн, 
Хурæй дын тарстæн, 
Зынгæй дын тарстæн, 
Донæй дын тарстæн, 
Дæ къах куы басийа, 
Уымæй дын тарстæн 
Æмæ дæ бæмбæджы тыхтæй хастон. 
Дуне мæм, 
Дæ чысыл хъæлæсæй зарыд 
Æмæ ныр кæм дæ? 
Дысон-бонмæ, 
Мæ ныфс, мæ зæрдæйы таг, 
Митхæццæ къæвда, дæ бæсты, 
Уыцы уазал ингæнмæ, 
Дæ мады риуыл 
Цæуылнæ фæуарыд?! 
1969 аз. 
1Й 

ф ••••■•• 
— Мæлын, — ысдзырдта мад. * 
Рахæссут мын чырынæй 
Мæ хæстон фырты фыстæджытæ 
Хъæрæй мын сæ бакæсут, 
Мæ фырты ныхас ма 
Фæстаг хатт фехъусон... 
«Нана, фæцæуын дæм...» 
Кæсы чысыл чызг хæстоны фыстæг. 
Мады цæстыты цинулæн азылд, 
Цыма йæм йæ хæстон кæртæй æрбазынд... 
— Мауал мæ сай, ма, мæ къона, 
А-уал азы дæм мæ цæст куы ныуурс, 
Ныр дæм мæхæдæг фæцæуын... 
Уынгæг зæрдæйæ сидт фыртмæ йæ мад 
Æмæ йæ цæстысыг уадултыл тагъд. 
1969 аз. 

♦ 
Тæнбазыр дидиныл, 
Уарзоны хъусцæгау, 
Сæууон æртæх æрзæбул 
Æмæ йæм дидин 
Рæвдаугæ дзуры: 
«Мæ. хъæбул, 
Мæ хъæбул». 
1969 аз. 
112 

# ДЫУУÆ УДЫ 
Зæрватыккæн йе ’мкъай нал æрбаздæхт... 
Атæха йæм агурæг 
Æмæ къуыртт куыд ныууадза. 
Мæсты йæм кæны æмæ йæм 
Мæсты дæр нæ кæны. 
Ахæм æнæмæтæй нæ зыдта 
Мадæл йе ’мкъайы- 
«Цыдæр фыдбылыз ыл æрцыд». 
Загъта 
Æмæ йæм агурæг атахт. 
Къуыртт уал фæуагъта. 
...Æмæ федта: 
Фæндаджы был йе ’мкъай — 
Зæрдæдзæфæй хауд. 
Иæ дзыхы — хæринаг, — 
Йе ’мкъайæн æй хаста. 
Фалдæр хивæнд саби дуры цæндыл бадт... 
Мад зæрдæскъуыдæй ратагъд кодта къуыртмæ. 
Йæ хъустыл уыцы сабийы 
Худын уад... 
1969 аз. 
8. Харебаты Л. 

ф НÆ ХОТЫ БÆРÆГБОНМÆ 
М<æн зæрдиагæй фæндыди 
Рудзынг бахойын фæрнæй, 
Æмæ бадзурын: «Салæмттæ, 
Айсут, буц хотæ, мæнæй!» 
Фæлæ цалынмæ мæхимид 
Æз фæндтæ кодтон, дзæвгар... 
Гъеуæдмæ сымахмæ чидæр 
Хаста дидинтæ лæвар... 
Фефсæрм дæн, фæци мæ разæй 
Æстæм Март — уæ бæрæгбон. 
Æмæ уын æз уый арфæтæй 
Ныр хуыздæр цы ма зæгъон?,, 

• РЛГБОНТЫ 
(Арын мæ мад Раичканы ном) 
Нæма-иу æризæр, фæлæ-иу æз уадид 
1зæ тыргъы тæгæл фынæй адæн. 
Нæ зонын, фæлæ-иу куыдфæнды уыдаид, 
Нæ рох кодтон уыцы ран мадæн. 
Куы-иу мæм æрбакаст мæ хуыссæнмæ рухс хур, 
Уæд-иу мын мæ цæстытæ къахта. 
Мæ мад-иу мын ауæттæ скодта, ыстæй-иу 
Мæн афтæ фынæйæ ныууагъта. 
Æмæ-иу фæкодта йæ митæ кæронмæ, 
Уæдмæ-иу мæ хуыссæг дæр алыгъд. 
Æмæ та, кæс, мадæн, æвæлмæцгæ мадæн 
Йæ хъуыртыл, æгънæгау, дæн ауыгъд. 
...Уый афтæ уыд, афтæ, фæлæ та æз иу хатт 
Нæ тыргъы тæгæл фынæй адæн. 
Нæ зонын нырма дæр, куыд уыдаид уый та, 
Куыд ферох дæн уыцы ран мадæн. 
— Нæ сыхæгтæм ауад, сусс, ма ку, фæзындзæн... 
Мæ мады файнуст-иу мæ сайдта. 
«Куыд бирæ сæм бады?» Ыслæг дæн, уæддæр ма 
Мæ зæрдæ цæмæдæр æхсайдта... 

@ ХУС ЦÆССЫГ 
Абон дидинæг худгæ нал райхæлд, 
Калы йæ цæссыг... 
Абон фæсмигътæй хур дæр нал кæсы, 
Сар кæны химид. 
Ме ’взонг мад ис йæ табæты, 
Ингæны былыл æвæрд. 
Хъуысы мæ кæуын, 
Фæнды йæ: 
Сиваза мæм йæ къухтæ... 
Фæнды йæ, 
Схæца йæ цæсты тъыфылтыл... 
Фæнды йæ, сдзура мæм: 
«Ма ку, мæ къона», 
Фæлæ уæдмæ æнкъард хъæлæс райхъуыст: 
«Афон у мардæн, 
Йæ сыджытыл сæмбæлæд, уадз ’мæ! 
Уыцы æвирхъау ныхасмæ 
Сау сфæлдæхта мадæн йæ цæсгом, 
Цыма йын исчи къуымых кардæй 
Къахта йæ ^ъæдгом... 
Йæ цæссыг ма зæрдæйæ ратагъд 
Фæлæ... 
Дадзинты басур. 
Табæты сæр, 
Дзæбугæй хойынц... 
Æмæ хъуыст мæ мадмæ 
Дзæбуджы хъæр æмæ 
Мæ кæуын. 
1971 аз. 
116 

Сг 
исы 
иыргъ&й 

♦ 
Æнæ базырæй-иу мæргътимæ ма тæх, 
Дар дæ зæрдæйы ме стыр фæдзæхст. 
О, дунейы фарн, уый дæр ын ма зæгъ, 
Кæннод дæ фæскъæбут баййафдзæн дзæхст. 
Акæс уæд иуæрдæм, иннæрдæм акæс, 
Сабыр ма цæстытæ аивæй рахæсс: 
Лæг ныззæронд ис, пакъуы йыл не ’рзад 
Æмæ поэзийы хоны мæн йе ’рвад. 
1968 аз. 
119 

# АДÆМ КУЫРМ НЕ СТЫ 
Ды диссаджы дзæбæх цæрыс: 
Карчы фыд дæ хъæуа — 
Ис. 
Роды фыд дæ хъæуа — 
Ис. 
Æз бирæ хатт фæкæнын 
Дис. 
Кæцæй дын цæуы уыцы æввонг цард. 
Æвй махæй ды дæ ахуырдæр, 
Æгъдауджындæр, 
Зондджындæр. 
Нæ! Уымæй нæу. 
Ды дæ хинæйдзаг, дæлбындзог, 
Цæствæлдахæг... 
Æмæ хизыс 
Зад хуымæн йæ астæу. 
Æнхъæлыс: фæрсæг дæ ничи и, 
Фæлæ йæ зон, 
Дæ фæдыл бафтыдис уæндон — 
Адæмы фыдæх æмæ дыл 
Ныйичъи и. 
« 1969 аз. 
120 

$ МА ’НХЪÆЛ 
Æз зæд дæн, 
Сабыр, хæдæфсæрм, дзырдбарон? 
Нæ! Ма ’нхъæл! 
Мæ зæрдæ у уссурийаг ыстай, 
Фæлæ йæ æз дарын бастæй, 
Æмæ абухы, тоны æддæмæ. 
Фæлæ дзы ма тæрс. 
Æз дæуæн зæд дæн: 
Сабыр, хæдæфсæрм, дзырдбарон... 
Фæлæ дæу аххосæй ыстай 
Йæ бæттæн куы ратона, 
Уæд æз нал уыдзынæн зæд, 
Фæлæ-иу дæхи хъахъхъæн. 
121 

+ ЙÆ РÆДЫД ЦЫ УЫД? 
Самсонтæн сæ бур куыдз 
Ныззæронд, ныххауд. 
Йæ нæргæ хъæлæс дæр 
Йæ комы ныттад. 
Нæ уалдзæджы бонтæ 
Лæ зазрдыл лæууынц 
Æмæ йын æй уыдон 
Ныккодтой æлхынцъ. 
Уый, цал хатты уæлбæхæй 
Æриста лæджы. 
Уый, цал хатты бацыд 
Хуыснæджы хъыджы. 
Йæ удау ын адджын , 
Уыд йе стыр хæдзар. 
Цыдис ыл, мæгуырæг, 
Кæддæрид йæ бар. 
Æхсæв-иу йæ мæтæй 
Нæ акодта цъынд. 
Цæттæ уыд: ныккала 
Фæстаг туджы цъыртт. 
Нæ тахтис йæ тасæй 
Уæд арвыл дæр маргъ. 
Ныр бинонтæн фестад 
Сæ удхæссæг, марг. 

«- Цы ракодтон,' — дзуры, — 
Мæ рæдыд цы уыд. 
Цæмæн мыл æркодта 
Зæрыбоны фыд? 
Æмæ уæд фæхаста 
Иæ зæронд сæр дард... 
Ныр ничи йæ зонæг — 
Кæм æрцыд йæ мард. 
1970 аз. 
123 

• 
Изæр кæны: 
Царддæттæг хуры тынтæ, барджытау, 
Ныххызтысты фæсрагъ. 
Изæр кæны: 
Цæргæстæ фæтæхынц сæ бадæнтæм, — 
Хæхты бæрзæндтæм. 
Изæр кæны: 
Хæлынбыттыртæ нал тæрсынц хурæй, 
Ратахтысты... 
1969 аз. 
124 

© 
Къ-йæн 
Бæрзонд къæдзæхы сæр 
Цæу 
Йæ сыкъатæ арвмæ радта 
Быцæу... 
йæхи нысхъæл, ныттынг кодта 
Æмæ мехъ-мехъ кæны, уасы: 
«Арв æркæлид, æз куынæ уаин, уæд! 
Хъанмæт фæзынид, æз куынæ уаин, уæд!» 
Æмæ сæныччыты дары тасы. 
1970 аз. 
125. 

+ ИУÆЙ-ИУ 
Худдзæнис дæм æмæ ды зæгъдзынæ: 
«Уый у, уый, мæ ныфсы лæг æцæг». 
Гъей, фæлæ куы базона: кæлдзынæ, — 
Никæд бо.н дæм балæудзæн быцæу. 
126^ 

• ÆНХЪÆЛЦАУ 
'Нæ дæу уый къæбæр нæ хæры адæн, 
Хоны дæу йæхицæн уый хуыцау. 
Кувы дын дæ фыд æмæ дæ мадæн, — 
Дар æрмæст дæ чыссæйы æхца... 
127 

1ЙЬ 
Кæмæдæр 
Нал кæсы мæ коммæ рифмæ, 
Уайдзæф мын кæны æргом. 
«Хъазæнхъул нæ дæн миййаг, 
Бæлццонæн йæ фæллад нæ сафыс, 
Рынчынæн — йæ зын. 
Дæ риумæ нæ хъуысы 
Тыхст лæджы хъæрзын. 
Нæ хатыс, гъей, дуджы, 
Гъей, дзыллæйы маст. 
Нæ судзы дæ риуы 
Зæххон лæджы уарзт. 
Нæ зоныс нæ худын, 
Нæ зоныс нæ катай, 
Æмæ дын куы зæгъын: 
Æхцайы тыххæй мæ 
Дæ рæнхъытæм ма сай. 
1969 аз. 
128 

♦ 
Хорз лæг рацыдтæ, 
Паддзахады хардзæй 
Дæ райгуырæн хъæумæ 
Хæдтулгæйыл æрцæуыс 
Афæдз иу хатт 
Æмæ дыл хъæубæстæ райдайынц æмбырдтæ. 
Хъæддаг сырдмæ куыд фæкæсынц, 
Афтæ дæм сабитæ 
Кауы хуынчъытæй фæкæсынц. 
Ды дæр дæхи нысхъæл кæныс. 
Æхцон улæфт скæныс 
Карды бын уæвæг сæныччы мехъмæ. 
Фæлæ нæ бабæллынц мæдтæ — дæ мадмæ. 
Фæлæ нæ бабæллынц фыдтæ — дæ фыдмæ. 
Нæ сыл фæзындтæ, 
Нæ сын фæрог кодтай сæ къух. 
Дæ хæдзар дын нæ зонынц. 
Тæрсыс: 
Дæ гауызтæ, дæ хæрзвæлыст къуымтæ 
Хæххон лæджы тæф куы скæной, 
Тæрсыс: 
Исчи дын куы зæгъа: 
«Ахæм «æвзæртæн» ды æвгъау дæ». 
Æппæт дæр дын нымад, хыгъд у. 
Æмæ сæм фæлтау дæхæдæг æруайыс. 
Цыма сыл тайыс. 
Цæмæн зæгъа исчи: 
«Зæрæдтæм сæ фырт нал цæуы: 
Харебаты Л. 
129 

Æмгæрæтты...» 
Цæмæн зæгъа исчи: 
«Зæрæдтæн сæ фырт тæхы 
Æрзгæрæтты....» 
1969 аз. 
130- 

• МÆ ДЗЫРД ДÆУЫЛ У 
Кæсын дæ зæрдæмæ æмæ дын 
Йæ мидæг бацардис фырмæт. 
Æз дын дæ цæссыгтыл æууæндын 
Æмæ дын барст цæуы æппæт: 
Кæд дард Вьетнамы хæсты ’мбалæн 
Æмбойны аскъуыдис йæ уд, 
Уæд ын, зæрдæрисгæ, æмбæлы, 
Лæгау ын сисай ам дæ худ. 
Кæд искуы дард бæстæйы мадæн 
Йæ риуы нал цæуы йæ маст, 
Дæ хæрд дын уæд нæ кæны адæн, — 
Дæ сагъæс уый вæййы æрмæст. 
Кæд дард, дыууæ хæларæй чидæр 
Мæнгардæй басаста йæ дзырд. 
У маст дæ зæрдæйæн та уый дæр, 
Мæнгарды рахуыдтай цъæх сырд. 
Кæд искуы сидзæр саби • уаты, 
Йæ фыны агуры кæрдзын. 
Ды та ам бахауыс нын мæты, 
Дæ риуæй сыхъуысы хъæрзын. 
Кæд искуы саузæрдæ, фыд адæм 
Нæ кæнынц номы лæгæн аргъ. 
Ысдзурыс: «Ацы ран куыд бадæм?» 
Фæбæллыс: «Ехх, куы фестин маргъ!» 
131 

Æмæ куы атæхис йæ цурмæ, 
Цæмæй фæрогдæр уа йæ зын. 
Рæстдзинад агурыс зынг хурмæ, 
Ды уæд нæ фæзоныс тæрсын. 
Уый хорз. у, мах хæс у, тыхст лæгæн 
Хъæуы, æфсымæрау, æххуыс. 
Фæлæ ма байхъус ды мæ дзырдмæ, 
Æрмæст та ма фæлив дæ хуыз. 
Кæд афтæ дардыл у дæ сагъæс, 
Ды кæд æцæг æнкъарыс рис?! 
Уæд ма мæ цæстытæм æрбакæс, 
Дæ гамхуд цæсгомæй æрис: 
Дæ цуры лæг йæ уд куы иса, 
Куы кæна абæстæн хæрзбон, 
Уæддæр дæ сагъæс у дæ чыссæ, 
Йæ дзыхмæ йын нæ раттыс дон. 
Дæуæн æз не ’мбарын дæ сагъæс, 
Нæ хъуысы зæрдæмæ дæ тыхст! 
Фæсхохмæ хорз уыныс, фæлæ ныи 
Дæ фарсмæ не ’нкъарыс нæ рыст. 
>? . 1971 аз. 
132 

$ ПОЭТ-ФÆНЫКГУЫЗ 
Бады, диссæгтæ фæлдисы, 
У дæлгоммæ сынкъ нæ маргъ... 
Сахуыр, зарджытæ æлвисы, 
У сæ уæз хæрæгæн уаргъ. 
Уый йæ «зарджыты» нæ чиуы, 
Ис сæ мидæг ын æппæт. 
Лæг зæгъдзæн, цыма йæ риуы 
Вацард ’гас дунейы мæт. 
Фæлæ макуы зæгъ: æфсонæн 
Дуджы бахъуыдис æххуыс, 
Уæд нæ фæныкгуыз поэты 
Нал вæййы бынтондæр хуыз. 
Уайтагъд зæрдæйыл фæхæцы 
Æмæ райдайы хъæрзын. 
«Уæуу, мæ игæрæй та сау низ 
Уынгтæ райдыдта мæрзын». 
Æз цæмæн фæуон дæ фыццаг, 
Уæ, мæ фыдыбæстæ, зæгъ?! 
Исчи уал хырхæд, æз та дын 
Аргæвдон дæ куывдæн сæгъ. 
Иунæг дæн мæ усæн, зоныс, 
Уарзт куынæ фæдæн нырма. 
Ссар æфсон: «Æз дæн дæлæсин, 
Æмæ хъусæй та — къуырма!» 

...Фæлæ иугæр тымыгъ ацыд 
Æмæ ракастис зынг хур, 
Уæд нæ фæныкгуыз поэт дæр 
Рахæссы йæ сæрыл худ. 
Иугæр базоны, нæ зæхх мæ 
Нал æрдомдзæнис æххуыс, 
Уæд нæ фæныкгуыз поэтæн 
Сьæлы -уардийау йæ хуыз. 
134 

4 КУЫДЗ ÆМÆ АФОН 
(Æмбисонд) 
Дымгæ, бирæгъау, нынниуы, 
Куыдз та кæрты джиуы. 
Кыттымбылтæ, нал тæфст. 
Миты сæрыл’ баргъæвст. 
Райхъал та сты куыдзмæ ивгъуыд азы фæндтæ. 
«Мæ фæрстæ атоной, — зæгьы, — мæ фæрстæ! 
Сæрддæргъы цы бадтæн, 
Цæмæн фæлмæцын? — 
Иæхимæ æркаст: — Чысыл дæн æмæ 
Хуыссæн не скодтон мæхицæн. 
Фæлæу, кæд ма мыл æрцæуа сæрд, 
Уæд афтæ фæуæд!..» 
Хъуыдытæ дзы 
Нал кодтой хицæн... 
...Зымæг ацыд, уалдзæг, сæрд æрцыд... 
Хиды мидæг куыдз мæцы. 
Аууоны та уæртæ даргъкъахæй хуыссыд, 
Йæ сым-сым цыд. 
Ыстæй райхъал, 
Йæхимæ æркаст 
Æмæ фæтарст: 
— Цæй даргъ ныддæн, уый!?. 
Ахæм стыр хуыссæн куыд саразон, и? 
Загъта 
Æмæ та йæ сæр æруагъта. 
1959 аз. 
135 

• ДÆ КЪУХТÆ «ЦЫБЫРДÆР» ДАР 
Уый мын цал загъта уайдзæфæн, 
Цалæй мын амыдтой «зонд». 
Фæлæ. нæ фæчъил дæн уал цæфæн, — 
Афтæ у м’ ахаст, мæ конд. 
Федтон:. дыууæйæ кæрæдзимæ 
Марæнкард райстой æваст. 
Февзæрын се ’хсæн лæдзæгимæ 
Æмæ ныууадзынц сæ «хъазт». 
Федтон: хуыснæг та кæйдæр мулкыл 
Ауагъта, зæгъгæ, йæ къух. 
Уадид æрхæцын йæ дзæкъулыл 
Æмæ та иу лæг фæцух... 
Федтон: фæлитой куыднæ уадзы; 
Чызгæн йæ разы ныддæргъ. 
Къух та йæм аирвæзт, æмæ та дзы 
Нал уыд капеччы бæрц аргъ. 
Афтæ мын царды «мæ даргъ» къухтæ 
Иу уь1см нæ дæттынц æнцой. 
Сау митæ ракалынц уал хурмæ 
Æмæ ныхъхъæрис сæ кой. 
VI. 1970 аз. 
136 

Ныннæрст, ныууæзау 
Хурмæзилæгæн йæ сæр, 
Зæхмæ ныккаст 
Æмæ 
Афтæмæй Хурмæ дзуры: 
«Дæ фæдыл, кæй хъæуыс, 
Уый зилæд!» 
Æз нырмæ дæр 
Нæ уыдтæн æнхъæлцау!» 
1969 аз. 
137 

♦ ÆРГОМ ФЫСТÆГ МЕ ’МГАРМÆ 
«Зондамонæгмæ хъус 
Æмæ бæззаи лæгæн». 
Къоста. 
Мæ хъуыды нæу нырма мæлæтыл, 
Стæй мын уый рæстæг дæр нæй. 
Ныртæккæ дæн æрмæст дæ мæтыл: 
Лæг куыд саразон дæуæн. 
Лæгæн стырдæр у йæхицæм 
Царды алцæмæй нæ хæс. 
Дæуæн та хатт уæрдоны хъинцъæн 
Цыдæр ’рбавæййы дæ уæз. 
Æмæ дæ ферох вæййы чи дæ, 
Стæй цæй тыххæй у дæ цард. 
Нырма дын ничи федта иу дæр 
Дæ къухы комыссадæй кард. 
Цæуыс æмбырдтæм дæр, фæлæ дæ 
Уым дæр никуы вæййы уæз: 
Фæдзурыс, бауафыс фæлмæн тын, 
Уымæй бафидыс дæ хæс. 
Фæлæ кæд хицау дæм мæгуырау 
Бакаст, йе ’рфыг уыд æлхынцъ, 
Дæуæн уæд, Хохойы дзæкъулау, 
Зæхмæ ’рдаргъ вæййы дæ фындз. 
138 

Уæд та куынæ уаис нæ’конмаг, 
'Мæ куынæ кæнин дæ мæт. 
Лæг дын куынал хæра дæ хоираг, 
Уæд хуыздæр мадзал — мæлæт. 
Бæргæ дыл аудып, дæхæдæг 
Зоныс уыцы хъуыддаг хорз, 
Фæлæ мын рацыдтæ цъæх хæрæг, 
Тоныс алкæмæ дæ бос. 
Мæ хъуыды нæу нырма мæлæтыл, 
Стæй мын уый рæстæг дæр нæй. 
Æз дæн æдзух æрмæст дæ мæтыл: 
Лæг куыд саразон дæуæй?! 
6\ I/. 1970 а 

# ДÆХИ МÆ ХИЗ 
Ме ’мдзæвгæ мæм фæстæмæ æрбаздæхт абон 
Редакцийæ. 
Æмæ... мæ цæстытыл ауад: 
Æнæхотых салдат — лидзы хæсты быдырæй... 
Ды дæр, ме !мдзæвгæ, 
Салдат дæ, хæстон... 
Фæлæ дæм нæ разынд хотыхтæ 
Æмæ «хæсты быдырæй» 
Фæстæмæ æгадæй æрбаздæхтæ. 
Уас йæ цæрæнбон бирæ, 
Дæуæн дæ фæрсчытæ чи снадта, 
Дæ уæнгты нæ разынд фаг хъару. 
Æмæ дыл суагъта редактор йæ фат. 
Ныр ды мæ разы сæркъулæй лæууыс 
Æмæ кæуыс. 
Фæлæ зон, дæхи мæ хиз, 
Мæ тæфтыл дæр ма цу. 
Уыцы уагæй мæн дæр нæ хъæуыс! 
Фæхæссæд дæ низ! 
1969 аз. 
140 

$ САБИ МА КУЫ УЫДТÆ... 
Дæу уæд дæр лæггады ’фсон фæндыди. 
Алкæм дыл куы хæцыдаид цæст. 
Уæд дæ уд æдзух цæмæ бæллыди, 
Ууыл дын хæрз сабийæ фæхæст: 
Хъавыдтæ, цыфæндыйæ дæр искæд 
Хъуамæ искуы истæмæй зынай. 
Никæдбон дæ ницы кодта «рисгæ», 
«Цума»-тæй кæмæн лæвæрдтай хай?.. 
Ныр «ыслæг» дæ... 
Дзурынц, цыма, афтæ, 
Фæлæ у «лæг» зæгъын дын æвгъау. 
Аив дзырдтæм æз нæ кæнын хъавгæ, 
О, фæлæ куы уыдаис фæлтау: 
Хицæутты раз 
Цума-йы лæппу дæр, 
Иу ранæй уæддæр ма уай хъæстаг. 
Фæлæ ма нын рацыдтæ тæплуд дæр: 
Уарзыс дам-дум, ахæссыс æвзаг. 

Ныр цæмæн, цæмæн дæ кæнын фатдзæф, 
Алкæмæн йæ бар куы у йæ уд. — 
Науæд дæу кæм бахъуыдис мæ уайдзæф? 
Ды уæддæр куы никуы дарыс худ. 
30. XII. 70 аз. 
143 

♦ ПАРНАСДЗАУ 
(Хъæлдзæг зарæг) 
Фæцæуон Парнасмæ, мæхицæн зæгъын, 
Æрлæууæн мын нал ис æндæр ран зæххыл, 
Фæлæ мæ хæссынхъом куынал у мæ къах, 
Мæ уæнгты дæр нал ис цъыртт-туджы æртах. 
Уæддæр у мæ бæллиц — Парнасы бæрзонд, 
Æндæр ран цæрæнуат нæ ахсы мæ зонд. 
Кæддæр ма йæм хастон лæппуйæ мæ ныфс, 
Фæлæ-иу мын загътой: «Ныссабыр у, цъысс!» 
Ныр Музæмæ сидын: «Пегасы мын ратт, 
Æрлæууыд мæнæн дæр Парнасмæ мæ рад». 
Фæлæ та мын дзуры: «Пегасæн йæ рагъ 
Фæхъæдгом æмæ йыл нæй сæвæрæн саргъ», 
Цымæ йыл мæ разæй кæмæн уыд йæ балц? 
Дæттæй, Музæ, иуцъус мæ бар дæ фæуадз: 
Дæ мæллæг фæрстæ дын ыснымаин хорз, 
Сæдæ дохтыры дын куыднæ скæной хос. 
Æдзухдæр уыд ме ’рдæм дæ чъылдым ыздæхт, 
Дæу аххосæй арæх æййæфтон æз дзæхст... 

Поээи ныр уадиссаг не ’ндавы мæн, 
Æрмæст мын Пегасыл саргъ сæвæр, — фæлмæн! 
Нæ хъæуы Парнасмæ мæн хонджытæ, зон, 
Магъз уæрджыты мидæг нæма фестад дон! 
Нæ зоныс, мæнæн уым цы хæлæрттæ ис? 
Куы сæ фенис, Музæ, фæкæнис мыл дис. 
Ыскусдзæн пС уым дæр кæрдзын æмæ цæхх, 
Æрмæст мын рæстæгыл ысамал кæн бæх. 
1972 аз. 

%Лиршсн 
псэм&та 

• ДЫККАГ МАД 
Ме ’ртæ æфсымæримæ нæ хæрз сидзæрæй 
схъомыл кодта нæ дыккаг мад Æлборть] 
Ксеня, æмæ дзы арын уый ном. 
Автор 
Мæ дыккаг мад, фæзæронд мын дæ, зонын, 
Дæуыл дæр азтæ ’руагътой ныр сæ уæз. 
Фæлæ, цыма нæ хæдзары ызнон уыд, 
Дæ митæй алцы афтæ мысын æз, 
Фыццаг дæуæн æцæгæлон хæдзары 
Цыдæр нæ уыд, цыдæр нæ кодта фаг. 
Нæ уарзта суг дæр ма дæ цæст æндзарын, 
Дзырдтай: «Мæ силзæртæ куы фæуой хъуаг». 
Æмæ-иу тарстæ алцæмæн, куы сцух уæм, 
«Цы уа, уый уæд»-æй никуы уыд дæ цард. 
Зæгъдзæн уæд исчи: «Сидзæртæ йын лухæнт, 
Куынæ бахордта се схæссыныл ард!» 
О, тарстæ ды, фыдæвзагæй мын тарстæ. 
Мæ дзæбæхтæ, 
Мæ фæлмæнзæрдæ мад. 
Æниу мын ды уæд уыдæттæм кæд кастæ? 
Дæ сæр ныл хастай, 
Удæй цагьтай арт. 
147 

Æз дын чысыл нæ уыдтæн, нæ, «нывыл» гуырд, 
Дæхæдæг дæр фæзæгъыс уый чъызгæ. 
Нæ мын ирвæзтис де ’вæрæн, дæ гуыдыр... 
О, цал хатты сæ рачырхтон хъуызгæ. 
Дæхæдæг дæр цыдæр, цыма, «рæдыдтæ», 
Мæ митыл-иу мын худтæ, уый зыдтон. 
Зæгъгæ та дæм æз абон дæр ныфтыдтæн, 
Арт ауадзи’н æз де ’вæрæнтыл, зон. 
Ды афтæ мах дæ къухуырзтыл фæхастай, 
Нæ цин, нæ хъыгæй никуы уыдтæ цух. 
Нæ рынчынæн-иу ’гъуыссæг æхсæв састай, 
Ныр дис кæнын: куыд фæрæзтай æдзух? 
Нæ кæрты-иу куы фембырдысты иумæ, 
Сæумæрансомæн, сылгонмæгтæ хатт. 
Ныккæс-иу уæд, зæгъгæ, дæуæн дæ риумæ: 
«Ныр та сын хъуамæ ацайдагъ уа бадт!» 
Нæ уыд дæуæн сæрибар рæстæг никæд 
Æмæ-иу кодтай ахæм дуджы дис: 
«Куыд сæ ’вдæлы, куыд тагъд æркæнынц «ривæд», 
Хæдзæрттæ ’мæ сын бинонтæ куы ис?» 
Нæ-иу сæм цыдтæ ’мæ сæ иухатт чидæр, 
Каейдæр дзæгъæлдзых андæгъта дæуыл: 
«Æрхиз-ма, бирæ чи фæкуыста, уый дæр... 
Ыстæй фыдбон кæныс æмæ кæуыл?» 
148 

Ды андзыг дæ, дæ мидбынаты ’рхаудтæ, 
«Хъæбултæн ме ’хсæн чи хæссы æвзаг?!» 
— Кæд дæ мæ хо: дæ дзул, дæ цæххæн цардтæи, 
Уæддæр уыдзынæ ныр мæнæн ызнаг! — 
Куы загътай уæд ды уыцы калм-æвзагæн, 
Салам зæгъын ын нал уарзта дæ цæст. 
Куывтаи уæддæр нæ хæстоны фæндагæи: 
«Цы йæ фенæм уæлахизæн фæсхæст!» 
Дæ цуры-иу куы ’рхаудис дзырд хъæбултыл, 
Фылдæр æппæлгæ, — мадтæн уын сæ куыст. 
Фæлæ-иу нæ æдзух кæм кодтой «суртыл», 
Нæ номыл-иу сæ уайдзæфтæ дæр хъуыст: 
«Нæ лæггад нын нæ фиддзысты нæ фырттæ, 
Иыры кæсдæртæй уый домæнтæ нæн». 
Ды-иу, нана, уæд хъуыдыты фæцыдтæ 
Æмæ-иу не схауд иунæг дзырд дæуæй. 
Миййаг, зæгъан сын: «раст ыстут, мæ хотæ, 
Ныры хъæбултæй уый домæнтæ нæи». 
Ды гарстæ уæд, сæ бар ысты сæ рохтæ, 
Куы дын зæгъон: «Куы дзурыс, уæд кæмæй?» 
Нæ иуæрдæм, нæ иннæрдæм уыд дзурæн, 
«Дыккаг мадæн» дæ хъæубæстæ тыдтон. 
Дæ зæрдæнæ цы мастæн уыд фæсурæн, 
Гъе, уый дæр дæм хъæдмæцъисæй тылдтой. 
149 

Уæддæр дæуæн дæ рæвдыд дзырд нæ кайдта, 
Дæ хъарм хъæбысæй иикуы фсстæм цух. 
Нæ уынд, нæ цииæй уæд дæ зæрдæ райдта, 
Нæ дард фæндаг нын сарæзта дæ къух. 
Дæ бон цы уыд, дæ уд æппæт цы карста, 
Нæ бакодтай ды махæн уын æвгъау. 
(Хъæбулæн хъуамæ мады лæггад барст уа, 
Фæлæ хæссын мæхимæ абон фау): 
Фæвæййы къуыри, ацæуы мыл аз дæр, 
Нæ мæ февдæлы Къахетмæ бынтон. 
Ды дæр æмæ æз дæр фæвæнйæм ас дæр, 
Уæддæр нæ зæгъыс: «Уый дæ æз зыдтон». 
Фæлтау мæн хъæуы устытимæ бадты, 
Фæкæныс алхатт, сомыгæнгæ, раст: 
«Кæйдæртау мын дзæгъæл нæ кæсы цæртты, 
Мæнæй дарддæр ма у хъуыддагыл баст». 
Ыстæй дæ уæд фæрсынтæ сисынц махæй: 
«Дæ фырттæй дын кæцы хуыздæр у, зæгъ? 
Хуыздæр дзабыр нæ ласыс ды дæ къахæй, 
Сæ койæукæд дæ зæрдæ нæу дын цъæх?» 
«Уæ царды кой кæнут æмæ уæ фындзтæ, 
Кæм не ’мбæлы, уым ма дарут æдзух. 
Куы тыхсон, уæд мæ хъæбултæ, мæ фырттæ 
Сæ нанайы нæ ныууадздзысты цух!» 
150 

Ды сын дæ дзуаппæй сыхгæныс сæ дзыхтæ, 
Кæйдæртау махæй никуы кæныс хъаст. 
Æниу æмбæлы, дзырдтæн-иу сæ цыргъдæр 
Мæныл куы дзурис, бакæнис-иу раст. 
О, иннæтæ, фæлæ мæнæй цы зоныс? 
Дæ удæй мын цы фæкодтай лæггад, 
Ды уый дæхицæн стыр амонд фæхоныс: 
Мæ фырт, дам, мын бæрзонд систа мæ кад. 
Æмæ цæмæй? Æз абононг дæ номыл 
Мæ къухмæ сис куы нæма райстон, уæд?! 
Кæддæр-иу æз куы хуыссыдтæн дæ цонгыл, 
Фæлтау дæ уæд куы ’ййæфтаин æфхæрд. 
Уыдтæн уæд æз æдых æмæ æвæлмон, 
Æвæрдтай мæ дæхицæн-иу ды ныфс: 
«Куы уа хæдзары рæзинаг, сывæллон — 
Зæры бонты нæ домдзынæн æххуыс...» 
Ныр дæ æппæт дæр ферох ис, æрмæст ма 
Мæ цæрайæ цæрыс, æрвитыс бон. 
Ды Чъребайæ кæуылфæнды фæхæст уай: 
«Ныр цал азы нæ банызта нæ дон!» — 
Фæдзурыс ын æмæ мæм уый дæр уайдзæф 
Æрбахæссы, фæлæ, вæййы дзы хъарм, 
Æвæццæгæн, уым бацæуы дæ уддзæф, 
Ыстæй йыл хъавгæ авæрыс дæ арм. 
151 

Куы фехъусыс: «Уыдзынæн уым æввæхсты...» 
Кæм ма вæййы дæ цинæн уæд кæрон! 
Дæ буц митæ та ауайынц мæ цæстыл, 
Мæ астæуыл та нал æххæсдзæн рон. 
Нана цыфæнды ма фæтыхса царды, 
Нæ дын зæгъдзæн, нæ дын ракæндзæн хъаст. 
Фæлтау зæгъдзæн: «Мæ фадæттæ сты дардыл, 
Мæц ис æрмæст, мæ хъæбултæ, уæ маст». 
Иæхи мын хондзæн амондджындæр мадтæй, 
Фыссæг хъæбул, дам, ис æрмæст мæнæн. 
Мæ рустæ стæй æрсæрфы буц йæ æрмттæй 
Æмæ мæм хъавгæ ’рбакæсы фæлмæн: 
«Уæ ныййарæг мæрдты дзæнæты бадæд, 
Уысммæ уæм уый куы ракæсид уæд та. 
Зæгъынц, зæгъгæ, уæ уындмæ бæлгæ марди: 
«Куы ма сæ фенин»,— ниугæ, дам, дзырдта». 
Ды уый зыдтай: хъæбулуарзгæйæ батад ’ 
Хæрз æвзонгæй, нæ ныйнарæг, нæ мад. 
Иæ бæсты нæм дæ удæй цыдис мадад, 
Нæ домдтай цыт, нæ домдтай никæд кад. 
Ныр дæр нырма нæ фæллайыс нæ уарзтæй, 
Хæссыс нæ сæртыл алæбон дæ сæр. 
Дæ цинæй — хайджын, цух вæййæм дæ мастæй, 
Ныййарæг мадæн хох, дам, у къæсæр. 
Æмæ нын барæй алы ’фсон ыссарыс, 
«Дзæгъæлы хæрдзтæн ма, дам, уæд бынат». 
Зæгъ-ма мын, цæй, дæ зæрдæ ныл нæ дарыс? 
Дæ уал хъæбулæй — алкæмæ дьгн уат... 
152 

Дæ зæры бон нæ иу искæйы равзар. 
Æгъгъæд у ныр, фыдбон фæкодтай фаг. 
Кæрдзынæн нæ нæ басыгъта нæ азар, 
Нæ риутыл дын нæхи, нана, — фæндаг. 
Уæддæр та дын æз ракæнон мæхи кон, 
Мæхи цардыл фылдæр цæуы мæ бар. 
Æниу та зонын, ’фсымæртæ зæгъиккой: 
«Нæ мад дæумæ цы уæлдан у хæлар?» 
Фæлæ уый нæу фæсмон æмæ хъыджы хос, 
Фæсмойнаг у: куынæ раттон æгъдау. 
Дæ зæрдæ мыл куы фæхуда зæры бон, 
Уæд дын ныммæлон авд хатты фæлтау. 
Цы чындз дын ис, дзæбæх æй ды нæ зоныс, 
Дæ цæрайæ цæры æхсæв уа, бон. 
Ды уымæй дæр уæздан митæ нæ домыс 
Æмæ кæндзынæ искæд бон фæсмон. 
Каесын дæм ныр кæдæй нырмæ æнхъæлмæ, 
Хъæуы мæн дæр дæуæй, мæ нана, хай! 
Куы мæ зоныс, нæ лæууыдтæн æрхъæцмæ, 
Æмæ та дын фæуыдзынæн тæргай. 
Кæдæм, кæмæ, уый ме ’фсымæртæн ма зæгъ 
(Дæ разы дын куы айтындзой бæндæн). 
Цæугæ дæр нæ, дæ «зындард» фыртмæ ратæх 
Æмæ ыстæй, мæ буц нана, мæн дæ! 
1974 аз. 
153 

Ф РАЙГУЫРÆН ХЪÆУ 
1 
Зæрдæйы æгæрон цины тæлм скафы, 
Мæн нæхимæ дардæй хæдтулгæ скъæфы... 
Разынд мæм нæ къуылдым, разынд мæм нæ хъæд, 
Уæртæ уыцы фахсыл баззадис мæ фæд. 
Ме ’взонгад фийиауæй арвыстон æз уым, 
Хурау у дæ иу фенд, о мæ уарзон къуым! 
Ныр æрцыдтæн ардæм, уазæгуаты нæ... 
Райгуырæны уарзт-иу сидт æдзух мæнмæ. 
Уал азы бынтондæр аивта йæ хуыз, 
Чи ма мæ дзы зоны, чи ма сын дæн æз?! 
Ме ’взæр Мила дæр мæ уæзæгæй сырдта: 
— Дард бæлццон, мæ кæртæй айс дæхи, — дзырдта. 
Уæ Милæ, æрцыдтæн, ферох дæ мæ конд? 
Хионтыл-иу ма рæй, ма бахæр дæ зонд. 
Мемæ-иу ды хохмæ фиййау дæр цыдтæ. 
Уым-иу ды мæ фæдыл къæмбыртыл зылдтæ... 
Цал хатты мæ къухæй аскъæфтай къæбæр, 
Фæлæ дæ мæныйас чи уарзта уæддæр? 
Гъеныр ис дæ зæрды: асурай мæ дард? 
Гъенырмæ кæм уыдтæ, уым, дам, кæн дæ цард. 
154 

Нйкуы дæ ныууагътон ам мæ хъалæй дæу, 
Мах куыд фæнды, хъуыддаг иууыл афтæ нæу. 
Худинаг дæхицæн, ма мæ базон хорз, 
Фæлæ рансом иумæ аскъæрдзыстæм фос. 
II 
...Ам-иу, ам, Гæбуца хуры хъæрммæ бадт. 
Бадæн-иу ныууагъта искуы иу-стæм хатт. 
Хъæуы-иу куы фæзынд, гъе, чындзæхсæв куывд... 
Гъе, мардзæ, уæд уымæй кувæгдæр кæм уыд: 
Сæртæ-иу æруагътам уый кадæн ныллæг. 
Урсзачъе, дзырдарæхст, зæды хуызæн лæг, 
Уынджы йыл ныр никуы, нал хæцы мæ цæст, — 
Æмæ ’нхъæлут, иунæг уый ацыд æрмæст?! 
Уый цахъхъæнтæй хъæуы иу дæр нал у ’гас, 
Никуы уыд мæлæтæй уыдон уæнгты тас. 
Уæлмæрды улæфынц Местор, Кудза, Андо... 
Цал хатты сæ былтыл арфæйы дзырд бадон. 
Фынджы сæр уæлийæ бадынц ныр æндæртæ, 
Хъæуы фарнæн кувынц иухатты кæсдæртæ. 
III 
Хъазынц сабитæ уынджы: æз сæ нæ зонын, 
— Кæй стут, мæ хуртæ? — мæхимæ сæ хонын, 
155 

Кафеттæ сыл уарын æмæ мын æппæлЫнЦ, 
Фыдты пæмттæ хъазгæ иугай-дыгай дзурынц: 
Се ’мбæлттæн ма иуæн кафетты хан курынц, 
Æмæ худгæ иуган хъазæнмæ ызгъорынц. 
Æз сæ фыдты ’мбал дæн, — сабитæ нæ зонынц, 
Химид ма мæ хъæуæн æцæгæлон дæр хонынц... 
О, фæлæ сæ фыдтæ «’взонг» ысты сæхæдæг, 
Æмæ, акæс, уынгты нал цæуынц сæ зæнæг, 
Се ’ппæт дæр мæ разæй ускурынмæ фесты, 
Ныр сæ æз цы схонон, «санæгойтæ» не сты? 
Балойæн, дам, дысон сагсур лæппу райгуырд, 
Уæд нæхи фæндиаг, рацæуæд ын сахъгуырд. 
Уал лæппуйы куывдтæй иуы дæр нæ фæдæн, 
Æмæ, Бало, рансом уазæгуат — дæумæ дæн. 
Не ’гъдæуттæй ма иуты базондзынæн цъустæ, 
Фæлæ-иу мæ цуры бахъахъхъæн дæ хъустæ. 
IV 
Кафæн фæзмæ арвæй стъалытæ æртахти, 
Æви, Хуры, Мæйы чызджыты æрхуыдтат? 
Чи уын сты, æммыст, а-рæсугъд чызджытæ? 
Басудздзысты искæй, хъазæн нæй зынджытæй... 
156 

Лæппутæн сæ риутæй ракæиы цъæх фæздæг. 
Багъæцут, мæ хуртæ, дард уын нал у фæззæг... 
Æз кæсын — Фатимæ се ’хсæнæй нæ разынд, 
Уый, дам, мад у, дзурынц, уымæн нал ис хъазты, 
Нал разынд Аминæт, гъе, Динæ цы фæци? 
Уыдонæй дæр алчи сасирцæгъдæг баци. 
Ау, уæдæ-ма, æммыст, а-рæсугъдтæ чи сты? 
Иухатты чысылтæ афтæ стыртæ систы? 
Буц ысты сæхицæй, кафæн фæз сын баззад, 
Спæр-пæр кæнынц арвмæ, базыртæ сыл базад. 
Хъус-ма сæм, сæхимид джис-хъусæн цы дзурынц, 
Се ’рттиваг æнгасæй зæрдæтæ ныццæвынц: 
«Иу боны уазæг ма исты ’фсон куы суаид, 
Цыма, дам, ын, æммыст, уарзон чызг нæма и?.,» 
V 
Хур æрныгуылд, уынджы электрон цырагъ 
Стъалытимæ сбыцæу, нал сын кæны аргъ. 
Ие ’рттывдæй уæд бонау ме стыр хъæу ныррухс, 
Расыг лæгты зарын ацахста мæ хъус... 

Æмæ хъæуы лæгты сæны зæй фæласта. 
Чидæр нæм йæхицæн цардæмбал æрхаста. 
Ныр сæ зарын хъуысы, хъуысы æмæ хъуысы, — 
Нарты зæххыл дардыл цард фыцы, нæ сысы... 
Къахет, Хуыцъеиы хъæу. 
153 

+ ЛЕНИН 
(Фрагменттæ) 
1 
ЛЪ мæ домут зарæг, 
Æхсæрдзæнтæ зарæнт, — 
Хæхтæ сын хъырнæнт,.. 
Æз ныртæккæ, абон, 
Афтæмæн куыд бадон, 
'Ндæр куы у мæ мæт, 
Урс — цыллæгъуыз мигътæй 
Æз нæ хæхты тигътæй, 
Рассывтон мæ фаг. 
Никæмæн сæ ’вдисын, 
Афтæмæй æлвисын 
Урс æндахы таг... 
Хуры зæрин тынты 
Ахурын мæ тыны, — 
Бакæс æм — æрдаг... 
Цæсты тигътæ исы, 
Алчи хауы дисы, 
Ис мын, ис, хъуыддаг. 
Арæхстгай йæм хъавын, 
Афтæмæй æз уафын 
Сгыр зæххоны хуыз. 
Фарны дзырд дæ разы, 
Музæ мæ кæд уарзы — 
Бакæнæд æххуыс. 

Ауал азы зарын. 
Дзырд тæрæзтыл барын, 
Фæлæ нæй, уæддæр 
Абоны хуызæн мæ 
Никуы бахъуыд, Музæ, 
Бауырнæд дæ, сæр. 
II 
Дард Цæгаты стъалыджын арв 
Худт: 
Иу уырыссаг фехста арвмæ 
Худ. 
Загъта: ме ’рдæм цардамонд 
Фæкъул. 
Сах та абадт ноджыдæр 
Мæ хъул — 
Уый мын дыккаг райгуырдис 
Лæппу! 
Абон уа ’ви райсом, — фарнамонд 
Мæн у. 
Уынджы — уалдзæг, риуы — 
уалдзæг, 
Бæстæ рад. 
Хуры базырджын фæдисон 
Радта *мад. 
Салд цæгаттаг цъити цинæй 
Химид тад. 
Ульяновты фарны хæдзар 
Кафыд, рад. 
Уынджы — уалдзæг, 
100 

Риуы — уалдзæг, 
Фарн æркаст. ’ 
Дардылзылд уырысы зæххыл 
Сцырын хъазт. 
Æмæ акæс, æрдз дæр цинæй 
У фæлыст. 
Мады къухæй саби худгæ 
Зæхмæ ’рхызт. 
Æмæ уадид зæхх базмæлыд, 
Нынкъуыст. 
Уæздан паддзахы хъузæттæ 
Кæнынц фыртæсæй хъулæттæ, — 
Сæхимидæг тыхсынц. 
Ыстыр монарх сæм басиды, 
Тымбыл къухæй сæм бавзиды, 
Фæлæ уæддæр быхсынц. 
— Зæгъут, куы фестад пиллон арт 
Мæ импери, мæ болат уарт, 
Уæд чи исы мæ хъыг!? 
Æнæхсад, чъизи музуктæм 
Кæцæй бафтыдис, радзурут, 
Цъæх пиллон уадзгæ зынг?! 
Æмдзыхæй дзурынц хъузæттæ: 
— Цы ма дын зонæм уыдæттæн, 
Кæцæй сæм бафтыд, куыд! 
11, Харебаты Л, 

Прометей, дзурынц, ратыдта, 
Æфхæрд дзыллæты сардыдта, — 
Дæ фыдбылызæн гуырд. 
— Йæ разы къул ис, айнæг къул, 
Болат æндонæй фидар ку’ у, 
Куыд æм хæссы йæ ныфс? 
— Йæ иу цæфмæ нызгъæлæнтæ 
Дæ фидар къул, æрдыдæгътæ! 
Паддзахы нал ис хуыз. 
Æрхауд, ныррыхы химидæг, 
Фыртæсæй нал у удмидæг, 
Йæ сæфты дуг æрцыд... 
Уæрæсе фестад арты ’взаг, 
йæ мидæг судзы сау ызнаг, 
Йæ сау туджы мæцы. 
Прометей сиды — уазхъæлæс: 
«Ныссæттут ’лдары сау къæлæт!» 
Дæтты парахат зынг. 
«Ныцъцъæл, ныссæттут калмы сæр, 
Ыстонут ын йæ марг ыссыр, 
Цæвут æн ноджы тынг!» 
Бæргаб та Зевс æрхъавыди, 
Йæхимид мæстæй арыди, 
Фæлæ йæ хид ныссаст 
Æмæ зындоны амидæг! 
Фæзындис зæххыл цардуидаг, 
Уæларвæй хур æркаст. 
162 

IV 
Хохы сæрмæ мæй цæмæндæр бандзыг, 
Æхсæрдзæнæн нал хъуысы йæ зард. 
Фехста фиййау айнæгмæ йæ уадындз, 
Ферттывта йæ домбай къухты кард. 
Химид мæстæн дæндæгтæ нылхъивы, 
Сау халоныл аскъæрдта йæ фат. 
Чидæр абон сусæгæй Хъæриуыл 
Бафтыдтд мæнгард зæрдæйæ арт. 
Чи уыд, уагæр, уый кæй къух æртасыд, 
Чи бахаста хох-лæгмæ йæ ныфс? 
Дысон, цымæ, сау сидахъ цы уасыд, 
Кæд хæххонæй агуырдта æххуыс?! 
«Чидæр фехста Прометейы», — ’рыхъуыст, 
Уымæн ысты хæхтæ дæр æнкъард. 
Уый кæй сидтмæ зæххы къори банкъуыст, 
Уый къухæн æрхаудта дысон кард. 
V 
Ма бауадзут, хæхтæ, 
Сау ызнаджы худын. 
Айнæг сæрæй ноджы 
Фидардæр лæуут! 
Урс, бæрзонд æврæгътæ, 
Æз сымахмæ дзурын, 
Байсæфут æмбойны! 
Хур, дæ мидбыл худ! 

Мах нæ рухс нысанæй 
Нал кæнæм иртæсгæ, 
У нæ къахист рог, 
У нæ фæндаг ног! 
Рацыдис нæ разæй 
Прометен — зæххон лæг. 
Акæс-ма йæм, дары 
Фидæнмæ йæ цонг. 
Уый амынд фæндагыл, 
Махæн нæй фæцудæн, 
Скодтам æм æмгуырæй 
Не ’ппæт дæр нæ риу. 
У нæ нысан дардыл, 
Гъе, фæлæ кæд исчи 
Бахъава фыдвæндмæ, — 
Не стухдзæнис фиу! 
VI 
Мах зæрдæты амонд æмæ цинæн 
Иикуы уыд ныры хуызæн бынат. 
Сахуыр кодтам цардæн мах йæ зилæн 
— Абон æй ныфсджынæй размæ зилæм. 
Уæ, бæсты фарн, тых, хъару нын ратт! 
Махæн абон парти ис нæ разæй, 
Дары нын нæ развæндагмæ рухс. 
Райгонд у ныр гутондар йæ азæй, 
Æмæ ноджы — царды бæллиц разæп, 
Тавы йæ рæвдаугæ ног æнус. 
164 

VII 
Зарæг зæлы — рог, нæртон — нæ хæхты, 
Адар-ма лæмбынæг ды дæ хъус. 
Уый мæ фыды артдзæстмæ æртахти 
Фарны уазæг, базырджын æнус. 
Бафæрс-ма нæ хæхты фидыц Ресы, 
Радзура, цы бавзæрста, цы зын... 
Абон дæр йæ дæлвæччитæй не ссыд 
Лигъдæтты мæлæтхæссæг хъæрзын. 
Бафæрс-ма-иу, Чъехы нарæг зоны, 
Царды сæрыл ам куыд цыдис тох, 
Чи рох кæны цæл, минасы, зноны, 
Ууыл худы мид-зæрдæйы хох. 
Радзурдзæн дын Леуахи: тыхст азты 
Туджы зæй Ирыстоныл куыд цыд. 
Радзурдзæн дын Леуахи, Ирыстон 
Тохы бон куыд нал акодта цъынд. 
VIII 
Зарæг зæлы — рог, нæртон — нæ хæхты, 
Хурмæ абон айгæрстам фæндаг, 
Тауы амонд уалдзыгон æртæхты 
Прометей — сæрибары æрдаг. 

Æмæ абон хæхты уый ном зарымц, 
Арауы сæ саг-хъæлæсмæ хох. 
Фарны лæджы стъалытимæ барынц. 
Нры йæ нæ кæнынц иу уысм рох. 
1969 аз. 
166 

СÆЙ РÆГТÆ 
МÆ ЗАРÆГ - ИРЫСТОН 
— Цæмæн у зæхх, — уæ фарст у ахæм 
Фæцис мæ уалдзæг 
Оптимистон элеги 
Æз никуы бæллын 
Пылыстæг бандон мæм 
Мæ фырт 
Æз чи дæн 
Асин 
Ме «фсымæр» 
Ис мæнæн æртæ уарзон хæлары 
Дуар мæм хойы мæ рагбæллицц 
Цал кадæджы ныффысгæуыд Ирыл 
Хъуыдытæ 
Æрдз каст 
Æз фæтыхсын 
Хосгæрдæн 
Ма «фхæр» 
Мæн тæрсын кæны 
Исчи мæм февзидæт ехсæй 
Цæстыл уайы 
Хъырымы зæхх 
6 
6 
7 
8 
Э 
10 
11 
12 
13 
15 
16 
17 
18 
19 
20 
21 
22 
23 
24 
26 
28 
167 

Иыхас мæ фидæны фырты фыртнмæ 
ФыдыАæстæ 
МÆ ЗАРÆДЖЫ СÆР 
Айнæг 
Дæн къæнных æмæ фыд-зыкъуыр 
Гуырдзыстон 
Адæймаг 
Бахчисараны галуан 
Поэттæ 
Уалдзæг хърнхъуппытæн 
Цы гæнæг уыд 
Мит ныууарыд мæ бабапыл 
Галтæ сæ сæртæ чæруагътои 
Дысоны уазал къæвда 
Хæххон лæг сахары 
Мигъы къуыбыр арвыл бандзыг 
Сыфтæр сыфтæрыл 
Дысон арвæй 
Немыцаг инæлар Хъырымы 
«Ихуарды фæстæ» 
Ма тындз 
Æз лæууыдтæн хохыл... 
Чындзæхсæвы 
Мæ уæлмæрд 
Ивылд доны 
Фæндаг хæдзармæ 
Мæ арфæ 
Знон фыццаг хатт 
Хъорнисы мæсЫг 
Майы хъуыдытæ 

УАРЗТЫ СТЪÆЛФÆНТÆ 
Чызджы фыстæг 
Уайдзæф 
Фыдæнхъæл • 
0, фæлтау 
Махмæ арв бæрзонд æмæ сыгъдæг у 
Ма кæ 
Ды-иу дзырдтай: «дæ тыхджын цæнгтыл 
Дæ цæстытæ 
Ма мæм худ 
Хъуысы мæм 
Балы дидинæг 
Хъус-ма 
Дæ иу фендæй мыл хур ракаст 
Диссаг, худын дæм куыд цæуы 
Фæхуд ма мæм иу хатт 
Ма мын дзурут 
Дæу фенын мæ фыны 
0, ды ацыдтæ,' ахастай 
Знои æртахтысты мæргътæ хъарм 
Денджыз, бирæ нæ, фæлæ 
Хатын 
Сагбадæнæй хъуаз уасыд 
Уынджы 
Мæ сæрты фæтæхынц мæргътæ 
Мæ «къæрных» 
Мад* 
Мад 
Мæ мады риуыл 
бæстæй 
71 
73 
74 
75 
76 
78 
79 
81 
83 
84 
»5 
86 
87 
88 
89 
90 
91 
93 
91 
95 
96 
97 
98 
100 
101 
105 
106 
169 

Мæ рынчын мадæн дысон бонмæ 
Арт мæхи фаг дæр нæ кæны 
Лвдæимæ мын тарст мæ мад 
Æз дæуæн дæ ацыдыл нæ хъæцыдтæп 
Мæлын, — сдзырдта мад 
Тæнбазыр дидиныл 
Дыууæ уды 
Нæ хоты бæрæгбонмæ 
Рагбонты 
Хус цæссыг 
СИСЫ ЦЫРГЪÆЙ 
Æнæ базырæй-иу мæргътимæ ма тæх 
Адæм куырм не сты 
Ма ’нхъæл 
Йæ рæдыд цы уыд 
Изæр кæны 
Бæрзонд къæдзæхы сæр 
Иуæй-иу 
Æнхъæлцау 
Нал кæсы мæ коммæ рпфмæ 
Хорз лæг рацыдтæ 
Мæ дзырд дæуыл у 
Поэт-фæныкгуыз 
Куыдз æмæ афон 
Дæ къухтæ «цыбырдæр» дар 
Ныннæрст, ныууæззау 
Æргом фыстæг ме ’мгарма? 
Дæхи мæ хиз* 
Саби ма куы уыдтæ 
Парнасдзау 

ЛИРИКОН ПОЭМÆТÆ 
Дыккаг мад 147 
Райгуырæи хъæу 154 
Ленин 159 
171 

Леонид Петрович 
Харебов 
КОНЕЦ МОЕЙ 
ВЕСНЫ 
(стихп и поэмы на 
осетинском языке) 
. сз?ог1р°в? ^Об^О^ ^О 
ЬаЛо^тЗ° 
каэо ЗбЪбяьзегоь 
одьбьб’З^о 
(СГ0<^0&° С?^ З^О^Э^0 
юЬ^)6 о^’^О^ 
Редактор 
Р. К. Тедеты 
Худож. редактор 
А* Д. Ванеев 
Техн. рсдактор 
В. А. Тедеева 
Корректор 
А. И. Наниева 
Сдано в набор 29. V. 1974 г. 
Подписано к печати 19. VII. 
1974 г. Формат бум. 60х90'/з2. 
Усл.-печ. л. 5,25. Уч.-изд. л. 4. 
Тираж 500 экз. Заказ № 1286. 
ЭТ 00107. Цена 60 коп. 
1 Ьдательство «Ирыстон», 
г. Цхинвали, ул. Ленина, 3. 
Цхинвальская типография № 10 
Госксмитета Совета Минист- 
ров ГССР по делам нзда- 
тельств, полнграфин и книж- 
иои торговли, г. Цхннвали, 
ул. Московская, 5. 


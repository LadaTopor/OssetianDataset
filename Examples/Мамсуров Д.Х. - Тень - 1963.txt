ИУ РАДЗЫРДЫ БИБЛИОТЕКÆ 
МАМСЫРАТЫ ДÆБЕ 
ЦÆГАТ ИгЫСТОГЫ ЧИНГУЫТЫ РАУАГЪДДД 
Ордг.(ннкидзе * 1Е63 

Мамсуров ДаСе Хабиевич 
Тень 
Рассказ на осетипском языке 
Северо-Осетииское киижнос издательст-ю 
Орджоникндзе * 19>3 

ауаты Гæбил къаннæг лæг у. Бакæс ын 
йæ гуыры кондмæ, йæ цæсгоммæ, уæд 
сæ æппæтæй дæр зыны гæдыдзинады, тæн- 
зæрдæйы, фæлывды нысæнттæ. Схъæл рихи- 
тæ æмæ цыргъ боцъомæ кæсгæйæ æдзухдæр 
зыны, цыма ныртæккæ, сæ астæу цы чысыл 
дзых ис, уый фегом уыдзæн æмæ, лæгъ- 
стæйаджы фæлывд мидбылты худгæйæ, æф- 
сæрмы хуызæй сдзурдзæн: 
— Ай-гъай, дæ ныхас тынг раст у. Мæ 
хъуыранæй дын ард хæрын, дæу хуызæн 
лæг ацы зæххыл нæма ’рлæууыдис. 
Зæрдæбынæй никуы бахудт, афтæмæй 
æппынæдзухæй худæндзаст вæййы, æртти- 
вынц чысыл цъæх, цыргъ цæстытæ. 
Ныртæккæ рацыд Гæбил бригадæй. 
Цæуы сындæггай. Кæсы зæхмæ йæ аууон- 
мæ. йæ сæры гуыры цыдæр хъуыдытæ. 
Зæрдиагæй йæ фæнды аныхас кæнын, фæлæ 
йæ хъуыдытæн нæй искæмæн радзурæн. 
— А-а-а! Байриай, мæ хæлар, — сдзырд- 
та æвиппайды Гæбил йæ аууонмæ. — Мæ 
с 
3 

фæдыл цæуыс? Æниу ма ма рацу! Зын дын 
у мæ фæдыл цæуын? Мæнæн дæр æнцон нæ 
уыд... Фæлæ гæнæн нæй. Æз дын мæ тау- 
рæгьтæ куы ракæнин, уæд дæ фыдæбæттæ 
ницæмæуал æрдарис. Дæуæн дæ цард мæ- 
ныл баст у, æз куыд кæнон, æнæ афтæ кæн- 
гæ дын нæй. Кæсыс, æз систон мæ къух, 
ды дæр æй систай. Æз акъæдз кæндзынæн 
мæхи, ды дæр дæхи акъæдз кæндзынæ. Æз 
мæ сæрæй æркувдзынæн, ды дæр дæ сæрæй 
æркувдзынæ. Уыныс?.. Кæй бар дыл цæуа, 
уый раз хъуамæ дæхимæ мацы фæндон уа. 
— Уæдæ, куы дын загътон, дæуæй мæ- 
нæн зындæр уыдис. Ды, æз цы кæнын, уый 
кæныс, æмæ дыл рæдыд не ’рцæудзæн. Фæ- 
лæ мæныл рæдыд арæх цыд. 
Æз раджы иу булкъонмæ, Лабунец, зæгъ- 
гæ, фæсдзæуииæй куыстон. Архайдтон ьш 
йæ фæндон кæныныл, йæ зæрдæ æлхæны- 
ныл, уæдæ? Гæнæн нæ уыд. 
Иухатт æрбацыд ’ æмæ мæ фæрсы: 
— Гаврил Хамицович... (Гаврил Хами- 
цович мæ хуыдта, дæ зæрдыл æй дар æмæ 
’мбар, цас. аргъ мын кодта, уый). Гаврил 
Хамицович (мæнæ ныртæккæ куыд зæгъын, 
афтæ), куыд сыл дæм кæсы Лизæ Петров- 
нæ? 
Æз зыдтон, булкъон уыцы сылгоймаджы 
бирæ кæй уарзта, -уый* æмæ йын æй куыд 
4 

хъуамæ рафаудтаин? Рафау ын æй æмæдæ 
хæдзар сарæзтай. 
— Мæ хъуыраныстæн, зæгъын, уый хуы- 
зæн сылгоймаг зæххыл нæма ’рлæууыдис. 
— Ницы, зæгъы, æмбарыс, сæрхъæн дæ! 
— Æнæмæнг, зæгъын, сæрхъæн дæн, дæ 
бæрзонддзинад. 
«Сæрхъæн нæ дæн» зæгь æмæ дæ гуырæй 
райгæ у. 
— Уый цъаммар æмæ æдзæсгом куы у!— 
баздæхт мæм булкъон. Зыдта, йæ ныхасыл 
ын дыууæ кæй никуы загътон, уый, æмæ 
мæм афтæ фæкаст цыма мæ ракъахынмæ 
хъавыд, ома, Лизæйæн цы аргь скæнин, 
æмæ та сдзырдтон: 
— Нæ, нæ, дæ бæрзонддзинад. Лизæ 
Петровнæ иттæг хорз адæймаг у! 
— Æвзæр, сæрхъæн! — зæгъы уæд бул- 
къон, — ницы æмбарыс! 
— Æнæмæнг, дæ бæрзонддзинад, сæр- 
хъæн æмæ æвзæр дæн, ницы æмбарын, фæ- 
лæ уыцы ныхас зæрдæйæ зæгъын. 
— Уæдæ дæ зæрдыл дар, уый цъаммар 
сыл у. 
— Нæу, зæгъын, дæ бæрзонддзинад. 
— Куыд нæу? Æз æм чысыл февиæлд- 
тон, уый мын мæ уадул ныггæрах ласта. 
Гъе уæд бамбæрстон, тынг кæй фæрæ- 
дыдтæн, уый... Ахæм зынтæ, мæ хур, гъе. 
5 

Цы зæгьынмæ хъавы булкъон, хæйрæг æй 
базонæд. Зонын та йæ хъæугæ кæны, раст 
дзуапп ын цæмæй радтай, уый тыххæй. 
Стыр рæдыд фæкодтон уæд. Хуыцау хорз 
æмæ, Лизæйæ кæй загьтон, уыдон мæхи 
хъуыдытæ сты, ууыл нæ баууæндыд м<æ хи- 
цау, æндæр мæ хъуыддаг цъар ацыдаид. 
Хатыдтон, мæ рæдыд мæ исты амалæй 
сраст кæнын хъуыд, æрмæст ма дзурын чи 
уæндыд. Æвæдза, лæджы цæсгом фидар у. 
— Бахатыр, зæгъын, кæн, дæ бæрзонд- 
дзинад. Æз, уарзгæ йæ кæй кодтай, уый 
тыххæй... 
— Æз уый никуы уарзтон, стæй ахæмты 
уарзгæ дæр никуы бакæндзынæн... 
Уайтагъд та фембæрстон, уыцы ныхас 
зæгъын мæ кæй нал хъуыд, уый... 
— Æз, зæгъын, никуы фæдызæрдыг дæн, 
ды йæ кæй нæ уарзтай, ууыл, фæлæ дзы 
спайда кæйынмæ хъавыдтæ, æмæ уый тых- 
хæй... 
— Спайда кæнынмæ дæр дзы нæ хъа- 
выдтæн, æз ахæм æлгъæгтæй нæ фæпайда 
кæнын, — мæстæй цæхæртæ калдта бул- 
къон. Адæймаг та, йæ хицауы маст цас 
стырдæр кæна, уыйбæрц йæхæдæг хъуамæ 
къаддæр кæна. 
— Пайда кæнынмæ дæр дзы нæ хъавыд- 
тæ, фæлæ...—дарддæр ма цы ’фсон акодта- 
6 

ин?—Дæ бонæй уай, ды ахæм зындзинады 
никуы бахаудтæ! Мæ разæй цæуыс, æмæ æз 
цы кæнын, уый кæнрс, æндæр дæ цы мæт 
ис?.. Фæлæ та мæ цыргъзонд фæцарæхст. 
Цы йын загътон дæумæ гæсгæ? Ды дæ ду- 
нейыл дæр ахæм дзуапп не ’рхъуыды кæнис. 
— Бахатыр, зæгъын, кæн, дæ бæрзонд- 
дзинад, мæн базонын фæндыдис, уарзыс æй 
æви нæ, уый. Кæд æй уарзыс, уæд ма дын 
æй чи æнад юæны? Фæлæ йæ нæ уарзыс, 
уый кæм базыдтон, уым дын æцæг мæ 
хъуыды зæгъын (мæ хицау мæ цуры кæм 
лæууыдис, уым мæм кæцæй хъуамæ æрцы- 
даид мæхи хъуыды, фæлæ уæддæр). Оæмæ 
дын, зæгъын, мæ хъуыды зæгъон. Мæнмæ 
гæсгæ уый цъаммар æмæ æнаккаг адæймаг 
у. Мæнæн дзы, зæгъын, мæ цæстытæ дæр 
рисгæ кæнынц. 
— Маладец! — фæхъæр ласта булкъон 
(ныртæккæ æз куыд зæгъын, афтæ),—Гав- 
рил Хамицович, нырæй растдæр никуы 
загътай. Цæугæ ныр æмæ искуы баулæф. 
Æз рацыдтæн. Дуар рахгæдтон. Мæхæ- 
дæг хъусын дуары дæгъæлы хуынкъæй. 
Хъусын, æмæ мæ булкъон кæуы. 
— Æз, зæгъы, мæхи дæр амардзынæн, 
уæддæр нæ фæцæрдзынæн æнæ уыцы сау 
цæстытæ, къæлæт æрфгуытæ, хъуымбыл 
7 

дзыккутæ, урс дæллагхъуыртæ, æлвæст ас- 
тæу. 
Уыныс, йæхи хъуыдытæ дæр алыхуызæт- 
тæ уыдысты, æмæ ацу, ды сæ рагацау ба- 
зон. 
Афтæ цардтæн æз мæ хицæуттимæ æмæ 
мын бирæ аргъ дæр уымæн кодтой. Дæ зæр- 
дыл дар, «Гаврил Хамицович» мæм дзырд- 
той, æмæ уæд æмбардзыкæ, цы кад мын уы- 
дис се ’хсæн, уый. 
Æз ныр дæр афтæ кæнын. Хицау хуинæд 
æмæ цы фæнды дæр фæуæд. Мæ хъуыра- 
нæй дын ард хæрын, цы булкъоны кой кæ- 
нын, уый сæры мæ зæвæты бæрц зонд нæ 
уыд. Фæлæ зондæй нæу хъуыддаг. Мæнæ 
нæ колхозй сæрдар, мæ хъуыраныстæн, 
уыцы булкъонæй мин хатты зондджындæр 
у. Гъемæ мæ хицау у æмæ йын козбау ны- 
хас кæнын. Хуыцау æй зонды дæгъæл фес- 
тын кæнæд, уæддæр раджы æгад хæдзар 
уыдысты, æз та цæрæг хæдзарæй рацыд- 
тæн... Фæлæ йын козбау куы кæной, уæд 
æй ие ’мбары. Æфхæрд та бынтондæр не 
’мбары. 
Æмæ, мæ хъуыраныстæн, хицаухуыз дæр 
нæу. Æмбырды йæ ныхмæ радзурьшц, алы- 
выд ын фæкалыиц. Æз æнхъæл вæййын, 
ныртæккæ сæ ехсæй нæмын райдайдзæн, 
8 

зæгъгæ. Уый рацæуы, æмæ сабырæй фæ- 
зæгъы: 
— Æмбæлттæ рает зæгъынц, æцæг нæм 
уыцы хъæнтæ ис-æмæ сæ фесафын хъæуы. 
Уæу, ард йæ хæдзары бацæуа, кæд куыд 
раст дзурынц, дæ ныхмæ куы цæуынц, уæд. 
Уæдæ ма булкъонæн загътаис, раст нæ дæ, 
зæгъгæ. Уый дын, раст æмæ зылын цы. у, 
уый фенын кодтаид. 
О, æмæ дæуæй зæгъын. Ды мæ аууон дæ, 
æмæ хъуамæ мæ фæндтæ æххæст кæнай. 
Æз мæ хицауы аууон дæн, æмæ хъуамæ 
уый фæндон æххæст кæнон, уый та йæ хи- 
цауы аууон у, æмæ уый фæндон æххæст 
кæна. Æз цард афтæ ’мбæрстон æмæ йæ аф- 
тæ ’мбарын. 
— Дæ фæндаг раст, Гæбил! — фехъуыст 
æм æвиппайды. 
Фæстæмæ дæр нæма фæкаст, афтæ та йæ 
лæгъстæйаджы фæлывд мидбылты худт ба- 
кодта Гæбил æмæ дзуапп радта: 
— Арфæгонд у, мæ хæдзар. Иæ фæстæ 
цæуæджы ауыдта. Уый уыдис колхозы сæр- 
дар Сандыр. 
— Кæимæ дзурыс, кæ, Гæбил, иунæг куы 
дæ? 
— Мæхиимæ ныхас кæнын... Дæуæй æп- 
пæлын. Мæ хъуыраныстæн, зæгъын, мах 
9 

хицауы хуызæн лæг ацы зæххыл нæма 
•рлæууыдис. 
— Æнхъæлдæн, æмæ та дæ аууонимæны- 
хас кæныс? Ныр аууæттимæ ныхас кæныны 
рæстæг нал у. Уый раджы кæддæр уыдис. 
— Æмæ мын мæ ныхæстæ... Дæуæй æв- 
зæрæй куы ницы загътон, — фæсырх Гæбил 
æмæ тæссæй ризæгау скодта. 

Дабе Мамсуров 
Тень 
Редактор Бицоев /*. X. 
Художиик Нануков У. К. 
Худож. ред. Сабанов X. Т. 
Технич. ред. Дзгоев А. А. 
Корректор Каболова И. Д. 
Сдано в набор 28-111-1963 г. Подиисано к пс- 
•чати 6-УIII-1963 г. Формат бумаги 60x92732» 
Печат. листов 0,38. Учетно-изд. листов 0,22. 
Заказ № 364. Изд. № 33. Тираж 3000. 
БИ01535. Цена 1 к. 
Северо-Осетинское киижное издательство, 
г. Орджоникидзе, ул. Гражданская, 2. 
Ресиубликанскаи книжная типография, 
г. Орджоникидзе, ул. Джанаева, 20. 


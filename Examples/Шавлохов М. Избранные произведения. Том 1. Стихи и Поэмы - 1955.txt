ОАУЛОХТЫ МУХТАР 
I ТОМ 
ÆМДЗÆВГÆТÆ ÆМÆ КАДЦЖЫТÆ 
ХИРРАУАГЪДАД — 1955 — СТАЛИ НИР 

МУХТАР ШАВЛОХОВ 
ПРОИЗВЕДЕНИЯ 
I ТОМ 
стихи и поэмы 
(На осетинском языке) 
ГОСИЗДАТ ЮГО-ОСЕТИИ 
СТАЛ ИНИР-1955 

САУЛОХТЫ МУХТАР 
(1915-1946) 
Не 'взонг драматургийы Саулохты Мухтары ном ахсы 
-зынгæ бынат. Советон цард фадæттæ ратта уымæн йæ 
драматикон дæсныйады райрæзтæн æмæ курдиат равдисы- 
нæн. 
Саулохты Паулейы фырт Мухтар райгуырдис Хуссар 
Ирыстоны, Згъуыбиры хъæуы 1915 азы зæхкусæджы хæ- 
дзары. ?927—30-æм азты хъомыл кодта сидзæр сывæллæт- 
тыхæдзары Къоджоры (Тбилисмæ æввахс), стæй ахуыр кодта 
•Стадиниры „ФЗУ"-йы. Уым ахуыргæнгæйæ, цыд Сталин- 
иры ирон театрмæ, фæстагмæ бацыдис театралон къорд- 
мæ æмæ æххæст кодта хуымæтæг ролтæ: 1932—33-æм азты 
куыста театры профессионалон актерæй æмæ декораторæй. 
Мухтар уый фæстæ азты ахуыр кодта Тбилисы Шота 
Руставелийы номыл театралон студийы æмæ Ленинграды 
театралон ахуыргæнæндоны, 1936 азæй фæстæмæ куыста 
æдзухдæр Сталиниры. 
1939 азы Сталиниры паддзахадон театры фыццаг хатт 
фæзынд йæ драмæ „Фийæутты уæтæр" колхозон хъæуы 
цардæй. Уыцы драмæ æвдыст æрцыд Тбилисы Хуссар 
Ирыстоны аивады декадæйы 1940 азы, æмæ йын кæсджытæ 
бæрзонд аргъ скодтой, фæзынд цалдæр рецензийы респуб- 
ликæйы газетты дæр. 
Уыцы драмæйæ нæ литературæйы фæзынд ног, кур- 
диатджын драматург Саулохты Мухтар. 
Фæлæ Мухтар драматургимæ æвиппайды не 'рцыд. Уый 
йæ литературой куыст райдыдта 1930 азы æмдзæвгæтæй. 
Суанг йæ фыццаг æмдзæвгæты дæр йæ разы æрæвæрдта 
хæс нæ дугæн кад кæнын, ног социалистон цардуагæн кад 
кæнын, æвдисы советон адæймаджы сыгъдæг зæрдæ, йæ 
3 

прогрессивен дзыллæйон хъуыдытæ. 
Мухтары æмдзæвгæты зынгæ бынат ахсынц кады зар- 
джытæ колхозон хъайтартыл: „Уалдзæг", „Дуцджыты 
зарæг" „Хосдзæутты зарæг" æмæ æндæртæ. Ацы  
æмдзæвгæты цикл нын дæтты хъæлдзæг, зæрдæрай æмæ куыст- 
уарзаг колхозонты фæлгондз. Колхозон куыстæй зæрдæ- 
райындзинад ахъардта Мухтары æппæт æмдзæвгæты. 
Зынгæ бынат ахсынц æмдзæвгæтæ адæмон фæтæгтыл, æх- 
сæнадонстыр куеджытыл: „Ды немæдæ, Ленин", „Сталин", 
„Зæрдæ риссы"—Орджоникидзейымæлæтыл æмæ æндæртæ. 
Æвдисы адæмы уарзондзинад сæ фæтæгтæм. 
1940 азты Мухтары сфæлдыстады зынгæ бынат ахсынц 
уацмысты стыр формæтæ: кадджытæ æмæ драмæтæ хæстон 
тематикæйыл. Хæстон азты сфæлдыста стыр кадæг  
„Хæстон бæгъагыр"—Советон Цæдисы хъайтар Цоциты Васили- 
йыл, æмдзæвгæтæ „Денджызон хъайтар"—Советон Цæдисы 
хъайтар Хъоцыты Къостайыл, „Милдзыхты Хадзымырзæ" 
æмæ æнд. Ацы уацмысты цоэт кад кæны Советон æфсады 
хъайтартæн, æвдисы сын сæ хъæбатырдзинад карз хæсты- 
ты, сæ патриотизм, се 'нувыддзинад советон хицауадыл, 
адæмы уарзондзинад се 'фсæддон фырттæм. 
Ванысан хъæуы Мухтары æмдзæвгæты цикл: „Мады фæ- 
дзæхст", „Уайгæ мæ хъæбул" æмæ æндæртæ. Нæ фæсивæд 
фæцыдысты нæ уарзон бæстæ хъахъæнынмæ æмæ сæ 
мадæлтæ сты буц. Советон мад у стыр патриот, уарзы йæ 
советон бæстæйы, уарзы йæ фыртты æмæ сæ знаджы ных- 
мæ тохмæ æрвиты, цæмæй бахъахъæной нæ райгуырæн 
бæстæйы, нæ адæмы. 
Фыдыбæстæйон хæсты заманы Мухтар сидти карз  
тохмæ знаджы ныхмæ, уый фидар уырныдта, фашистон знаг 
кæй æрцæудзæн пырх. Æргом кодта йе 'мдзæвгæты  
адæмы уырнындзинад, коммунистон партийы разамындæй  
Советон адæм карз знагыл кæй фæуæлахиз уыдзысты, уый. 
Зæгъæм, æмдзæвгæты „Тохмæ сидт", „Цæфæн фыд цæф", 
„Нæ дзыллæ растад" æмæ æндæртæ. 
Нæ поэт йæ карикатурой æмдзæвгæты циклы худы, 
дунейыл æлдариуæг кæнынмæ чи æрхъавыд, уыцы Гит- 
4 

лер, Геббелс æмæ æндæртыл, зæгъæм, æмдзæвгæтæ „Сырд 
фæтыхст йæ хызы", „Хæстон цуаны" æмæ æндæртæ. 
Æвæццæгæн ахæм фы.ссæг нæй (прозаиктæй æмæ дра- 
матургтæй), æмæ йе взонджы бонты æмдзæвгæтæ чи нæ 
афыста æмæ уымæй чи нæ райдыдта, фæлæ стæй фæс- 
тæдæр сæ литературой æцæг фæндаг ссарынц. Афтæ Мух- 
тар дæр райдыдта æмдзæвгæтæй æмæ фæстагмзе ссардта, 
йæ литературой курдиат æххæстдæрæй кæм раргом, йæ 
артисты æмæ драматурги курдиат æй кæдæм кодтой, уый^ 
ома драматурги фæндаг. 
Драматургийы истори зоны ахæм цаутæ дæр, æмæ-иу 
авторæн йæ фыццаг драмæтæ тынг фæхицæн кæнынц йæ 
фæстагдæр драмæтæй аивадон дæсныйадæй æмæ фæл- 
гондзтæ аразыны амæлттæй, ома фæзыны сæ авторы дæс- 
ныйады рæзт. 
Фæлæ Мухтар фыццаг драмæйæ дæр ралæууыд цæт- 
тæ æмæ дæсны драмæтургæй. Фыццаг драмæйы дæр зы- 
нынц йе сфæлдыстадон амалтæ æмæ хиадтæ, кæцытæ  
характерен сты йе 'ппæт драмæтæн дæр. Йе, уымæ гæсгæ 
æрдзурдзыстæм уыцы драмæйыл. 
Драмæ „Фийæутты уæтæры" æвдыст цæуы хæххон 
колхозы цард 1937—38 азты. Хъæумæ æрцыдысты Хъыз- 
ларæй фийæуттæ æд фос. Хъæу сыл сæмбæлдысты цин- 
имæ. Фийæутты хисдæр Тугъан у ацæргæ дæсны фийау, 
Стыр кад ын ис фийæутты æхсæн дæр æмæ адæмы æх- 
■сæн дæр. Куыддæр фос æрæскъæрдта бынатмæ, афтæ 
ацыдис Мæскуымæ—йæ хорз куысты тыххæй йæ хицауад 
схорзæхджын кодта. Йæ бæсты уал баурæдта фæлтæрд 
фийау Садуллæйы. 
Уыцы рæстæджы колхозмæ æрцыдис фосы дохтырæй 
Гæба, раздæры кулак Агоры фырт—уый размæ фондз азы 
дæргъы ахуыр кодта Уырысы. Гæба цуаны æфсон ацыдис 
сæрвæтмææмæ фембæлд знаггадгæнæг Мырзæйыл, уый та 
биологы æфсон, кæрдæджы мыггæгтæ агурыны æфсон 
бацыд колхозон хъæумæ. Мырзæ Гæбайæн бахæс кодта, 
цæмæй фыстыл исты низ бафтауа. 
5 

Гæба йæ фыд Агоримæ куы баныхас кодта, уæд сæм 
хъуыста Тугъаны фырт Зауыр, бæхыл абадт, райкоммæ 
фæдисы ацыд æмæ фехъусын кодта, колхозы фосыл низ 
æфтауынмæ кæй хъавынц знæгтæ, уый. Агор фийæутты 
æрæмбырд кодта æмæ уымæй размæ низ кæуыл бафтыд- 
той, уыдон сын хъуамæ ныццæгъдын кодтаиккой, фæлæ 
фийæуттæ дæр фæгуырысхо сты æмæ сын не сразы сты 
уыцы хъуыддагыл. 
Гæба æмæ Мырзæ сæ хъуыддæгтæ сæргомæй куы старс- 
тысты, уæд сæхи айсынмæ хъавыдысты колхозæй, фæлæ 
сæ фийæуттæ нал ауагътой. Уæдмæ схæццæсты партийы 
рæйкомы секретар Джиуæр йе 'мбæлттимæ æмæ знаггад- 
гæнджыты æрцахстой. 
Тугъан драмæйы комкоммæ æвдыст нæ цæуы. Уый 
ацыдис фийæутты тохы размæ æмæ æрцыдис тохы фæс- 
тæ, фæлæ йын колхозонтæ кæй аргъ кæнынц, уымæ гæс- 
гæ уыд номдзыд, стыр дæсны фосы хъуыддагæн æмæ йын 
колхозы фос фæфылдæр кæныны уыдис стыр æнтыстытæ. 
Колхозонтæ сыл куы сæмбæлдысты, уæд йæ раныхасы 
афтæ зæгъы: „Мах фарон уæ разы цыхæстæ райстам,  
уыдон сæххæст кæндзыстæм цæсгомджынæй, нæ бирæ фосы 
дзугтæй нæ бауагътам иунæг уæрыкк дæр амæлын. Кæд, 
ныры онг мæ зæронды бонтæ нывонд кодтон нæ фосдарды 
тыххæй, уæд ныр уыцы зæрдæ зæронд нал у, фæлæ æв- 
зонг зæрдæйæ хуыздæр кусын райдыдта". 
Гæба йын афтæ куы бакодта: „Ныр та мах, фæсивæд, 
кусæм дæу æмæ мæ фыд Агоры хуызæн зæрæдты бæсты",. 
уæд ын Тугъан афтæ зæгъы: „Нырма куысты мидæг мæ 
разæй никæйы ауадздзынæн, цалынмæ мæхи хæссын фæ- 
разон, уæдмæ. Ме 'рмахуыр фосæй ницæйы тыххæй фæ- 
хицæн уыдзынæн". Æмæ æцæгдæр йе стыр куысты  
тыххæй хорзæхджын æрцыд Фæллойады Сырх тырысайы ор- 
денæй. 
Реалонæй нывгонд сты колхозон фийæуттæ Оадуллæ, 
Рутен. Дуцджытæй уæлдай рæсугъд нывгонд у Агуындæ, 
уый у сыгъдæгзæрдæ, куыстуарзаг чызг, тынг бæллыдис 
Хъызларæй фосы дзугтæ æрцæуынмæ æмæ рагацау цин 
6 

кодта йæ фидæны куыстыл, æмæ йе 'мбæлттæн афтæ дзу- 
ры: „Æппæт нæ куыстдæр хъæлдзæгдзинад нæу, уæдæ 
циу, алы изæр æмæ райсом дæр фæлтæрд æнгулдзтæ хъа- 
зын кæн дзаг фæздæттыл, урсурсид сойджын æхсыр къæр- 
тамæ калгæйæ, цыма фæндырæй цæгъды æмæ уыцы цагъд- 
мæ дæ уарзон зарджытæ кæн, йе уымæй хъæлдзæг дæр 
цард-ма цы хъæуы адæймаджы". 
Фæсивæд кæрæдзийыл сты æнувыд, се 'хсæн фидар у 
æмгардзинад, хæлардзинад. Сæ йуы размæцыд æхсызгон у 
иннæтæн, æмæ кæрæдзийæн æххуыс кæнынц, кæмæн цы 
йæ бон вæййы, уымæй. Уыцы æмуддзинад ,æмæ уарзон- 
дзинад уæлдай æргом у, Гæба æмæ Мырзæ фосы кæм 
цæгъдын кæнынц, уыцы сценæйы дæр æмæ стæй Рутен 
æмæ Агуындæйы уарзондзинады дæр. 
Афтæ реалонæй æвдыст цæуынц классон знæгтæ-знаг- 
гадгæнджытæ дæр. Уæлдай арфдæр раргом æрцыдысты 
Агор æмæ Гæба. Агор уыдис раздæр кулак, цыдæр мадзæлт- 
тæй колхозмæ бацыд, ныхъуси æмæ сабырæй куыста. Сæ 
фæллæйттæ сын кæй райстой, уыцы мает арф басусæг кодта; 
уыцы мает исыныл схæцыди йæ фырт Гæба. Гæба  
колхозы фосмæ кæсгæйæ, иунæгæй куы аззад, уæд афтæ  
зæгъы: „Мæ фыды бирæ дзугтæ мын сæхи бакодтой æмæ  
афтæ æнхъæлынц, ферох мæ сты. Нæ, нæ уын батайдзысты 
мæ удæгасæй". 
Агор æмæ Гæбайы æцæг характер, сæ хъуыдытæ, сæ 
фæндтæ раргом сты 3-аг архайды, Гæба Агоры знаггады 
фæндагыл куы ардауы, уыцы сценæйы. Гæба йын куы 
ехъæр кодта йæ сусæг фæндтæ, фосыл низ бафтауын, уæд 
Агор йæхи фыртыл не ууæндыди æмæ йæ стæрсын кодта: 
„Ныртæккæ дын раргом кæндзынæн дæ мидæггаг цæсгом. 
Банцай, къæбыла, науæд дæ удæгасæй басудздзынæн". Фæ- 
цæйцыд, фæлæ йæ Гæба фæурæдта: „Иунæг къахдзæф дæр 
нæ акæндзынæ, иунæг сыбыртт дæр нæ зæгъдзынæ, ным- 
мардзынæн дæ, мæнæн хъауд^кыдæр нал у"... Агоры  
бауырныдта уæд Гæба зæрдиагæй кæй дзуры, æмæ йын  
афтæ зæгъы: „Ныр мæ бауырныдта, мæ лæгкæдтæ уæгъды 
7 

кæй нæ фесты. Цæуылнæ мын- исты хъæр кодтай ныры онг 
дæр, мæнæн мидæгæй мæ зæрдæ фыр цинæй куы худы, ацы 
низтæ кæй сарæх сты, уый тыххæй". 
Гæба æмæ Мырзæйы куы 'рцахстой, уæддæо-ма Агор 
йæхи раст адæймагæй равдисынмæ хъавыдис, йæхи сæм 
лæбурæг скодта: „У! Уæйгæнджытæ, уæдæ нын барæй 
цæгъдынмæ хъавыдыстут нæ дзæбæх фосы дзугтæ!.." Уый 
нæ зыдта, Гæбаимæ куы ныхас кодта, уæд сæм Зауыр кæй 
хъуыста, æмæ сын йæ уд æргом кæй уыди. 
Афтæ реалонæй драмæйы æвдыст цæуы классои тох 
колхозон арæзтады рæстæджы. Драмæйы архæйдтытæ цæ- 
уынц цырд, конфликттæ сты интересен æмæ афтæмæй дра- 
мæ йæ мидисæй дæр æмæ йæ формæйæ дæр у æххæст 
аивадон. 
Литературой критикæйы ис фембæлæн ахæм фиппаи- 
нæгтыл дæр, æмæ, дам, фыссæгæн бантыст арф æмæ хæрз- 
арæхстæй сныв кæнын зæрдæмæдзæугæ характертæ (кол- 
хозонты, стахановонты), фæлæ йын æнæзæрдæмæдзæугæ 
типтæ та сты шаблонау, схемæйон, æнæуд, æнæтуг (ку- 
лæктæ, спекулйанттæ æмæ æндæр ахæмтæ), кæннод та 
фæзæгъынц иннæрдæм дæр. 
Фæлæ Мухтары фæлгондзтæм ахæм цæстæй куы 'ркæ- 
сæм, уæд æнцонæй фæфиппайдзыстæм уый, æмæ йæ  
характертæ, советон адæймæгтæ уой æви классон знæгтæ 
уой, хъауджы дæр нæу, — нывгонд цæуынц арфæй æмæ 
алырдыгæй фарсæй дæр, куыд сæ æхсæнадон ахастытæ, 
афтæ сæ арф интимон æнкъарæнтæ дæр. 
Алы адæймагæн дæр ын ис йæхи сæрмагонд миниу- 
джытæ, æрмæст йæ хиуыл чи фидауы, ахæм манерæтæ, 
ахæм æвзаджы ахает. Архайджыты хъуыдытæ, фæндтæ, 
æнкъарæнтæ æмæ сæ митæ рацæуынц архайджытæн, æх- 
сæнады цы бынат ахсынц æмæ сæ классон интерестæ цы 
домынц, уымæй, цæвиттонæн абарæм Тугъаны царды  
фæндтæ æмæ Агоры фæндтæ. 
Советон адæймæгтæн Мухтары драмæйы ис, æцæгæй 
сын царды мидæг цы миниуджытæ вæййы æмæ фидауы, 
уыдон: фæллойгæнджыты уарзын, патриотизм, куыст уар- 
8 

зын æмæ æндæр ахæм зæрдæмæдзæугæ миниуджытæ. 
Ахæмтæ сты колхозы фийæуттæ, сæрдар æмæ иннæтæ. 
Афтæ реалонæй нывгонд сты классон знæгты фæл- 
гондзтæ дæр сæ типон характерон миниуджытимæ: фæл- 
лойгæнæг адæймагыл зын æввæрсон, искæйы фæллойæ 
фæцæрыны мондæгтимæ, хин æмæ фæлдыст характеримæ. 
Ахæмтæ сты, цæвиттонæн, Гæба дæр æмæ Агор дæр. 
Ие, ахæм ахастытæ ис Мухтарæн йе *ннæ драмæтæн 
.дæр, „Партизантæ", „Патриоттæ" æмæ æндæртæ. 
Мухтар уыдис курдиатджын актер, хорз зыдта сце- 
нæйы æгъдæуттæ, театры кæсæджы домæнта* æмæ уый 
фæзынд йæ драмæты скондыл. Сæ сюжеттæ сты вазыг- 
джын, фæлæ интересон, архайдтытæй — дзаджджын,  
динамикой æмæ кæсæг сценæмæ кæсынæй нæ хъыг кæны. 
Мухтар тæлмац кодта ирон æвзагмæ уырыссаг æмæ 
гуырдзиаг æвзæгтæй. Йæ тæлмацтæй зынгæдæр у Шота 
Руставелийы кадæг „Стайы цармдар". 
Къорд азты Мухтар уыдис Хуссар Ирыстоны фысджы- 
ты цæдисы разамындгæнæг æмæ стыр æхсæнадон куыст 
кодта канд фысджыты 'хсæн нæ, фæлæ æндæр организа- 
диты æмæ æхсæнадты дæр. 
Биазырты А. 
9 

ÆМДЗÆВГÆТÆ 

■х- * * 
Тæхуды зæллангдæр хъæлæсæй 
Нæ бæстыл куы зарин! 
Уæ, царддæттæг ног дуг, æххæстæй 
Дæ хæс дын куы фидин! 

НИУДТОЙ НÆ САБИТÆ 
Ниудтой нæ сабитæ 'ххормаг, бæгънæгæй, 
Уазал лæгæтты æрвыстам нæ цард. 
Хур дæр нæ кастис Мæгуыртыл уæларвæй, 
Сидзæрæн мæстæй йæ цæсты сыг калд. 
Чи уыд мæгуыртыл фæхæцæг, мæтгæнæг?! 
Знæгтæ нын састой фыдмитæй нæ тых. 
Талынг, æвадат, зæйуат уыд нæ зымæг, 
Фезмæлынæн нын фæндаг та каем уыд! 
Атонæн нал уыд фидар рæхыстæн, 
Адæмты сæфтдзинад риуты ныххауд. 
Талынг фыдмигъты нæ зындис нæ фидæн, 
Рагæй уыд додойаг махæн нæ цард. 
Уалынджы карзæй ныннæрыд Октябр, 
Айхъуыстис дунетыл тохы фæдис! 
Ленин 'мæ Сталины фæрцы ыссардтам 
Райдзаст, сæрибар Советон Цæдис. 
1У35 
и 

МАЙ 
'О, зæрдæ куыд райы, 
Фырцинæй куыд кафы 
Сырх-сырхид тырысаты бын. 
Сырх зæлдаг фæйлауы, 
Нæ хур æй рæвдауы: 
Уый калы æрттивгæ тæмæн. 
Нæ сæрибар цардæй, 
Бæрæгбоны кадæй 
Ам алчи дæр исы йæ хай. 
Уæлахизы цытæй 
Æрвитæм мах цинæй 
Нæ кадджын бæрæгбон, нæ Май. 
Хур калы тæмæнтæ, 
Ныррухси нæ зæрдæ. 
Нæ зарæг ныннæры фæрнæй. 
Куы цæуæм мах размæ,— 
Нæ буц коммунизммæ, 
О, гас нæм æрцæуай, нæ Май!.. 
Тбилиси, 
1935 
15 

МÆЙРУХС ÆХСÆВ 
Мæйрухс æхсæв. Стъалытæ 'рттывтой бæрзондæйз, 
Рæсугъд мæй нæма 'сзынд,—фæндагыл хæтыд. 
Мæ зæрдæ фырбуц уыд нæ дæттæн сæ зардæй, 
Фæндырау, мæ зарæг сæ хъусты нæрыд. 
Ыстæм хатт-иу уæлдæф узæлгæ æрбазылд, 
Цъæх сыфтæртæ сабыр æнкъуыстой сæхи. 
Нæ фарсмæ хæл-хæлæй цæугæдон ызмæлыд, 
Æмæ йын йæ хъазтмæ ирхæфстам нæхи. 
Мах ахæм рæсугъд æхсæв бадтыстæм донбыл, 
Мæ уарзон, дæуимæ, дæ зæрдыл лæууæд. 
Рæсугъд мæйы рухс тын куы хъазыд дæ рустыл,, 
Æмæ ма мæ цæстытыл уайы ныр дæр. 
Дæ урс фæлмæн къухты мæ риумæ нылгъывтон, 
Фырцинæй мæ цæстытæ калдтой цæхæр. 
Æнусмæ дæ буц ном мæ риуы нывæрдтон,^ 
Гъе, афтæ мæ ном дæр дæ риуы цæвæр. 
Лæууæд-иу мæйрухс æхсæв арæх дæ зæрдыл, 
Нæ фæндтæн æвдисæн ыстъалытæ, мæй. 
Кæд исчи фæливгæ-иу зила нæ фæндтыл, 
Уæддæр мын нæй, зон æй, фæхицæн дæуæй. 
Сталинир, 1936. 
16 

ШОНЫ БÆРÆГБОН 
Æрцыди нæм ногæй Июны бæрæгбон 
Æмæ йыл æмбæлæм зæрдæрухсæй мах. 
О, диссаг! Æрттывта йæ цинæй Ирыстон; 
Июнæн йæ æстæм бон—махæн зынаргъ. 
Зæрин хуры 'ркастыл æмбæлæм мах балтæй, 
Нæ колхозон дзыллæтæ хъазынц фæрнæй. 
Цъæх фурды улæнтау куы зынынц цæугæйæ,— 
Тырысатæ нæ къухты æрттивынц сырх-æй, 
Нæ горæдмæ фæндæгтæ адæмæй се 'мдзаг,— 
Бæргбон æрвитынмæ хъæутæй цæуынц. 
Нæ дзыллæтæн цинæй ныззæлыд сæ зарæг,— 
Сæ зарæгæй 'нусон къæдзæхтæ нæрынц. 
Ыстыр боны дарæсы хисдæр, кæсдæрæй 
Нæ Ленины цыртæн йæ разы лæууынц, 
Советон сырхбазыр цæргæстæ бæрзондæй 
Нæ цинæфсæст дзыллæйæн арфæ кæнынц. 
Сталинир, 1936. 
2. Саулохты М. 
17 

ПУШКИНÆН 
Куы тауы рæсугъд хур уæларвæй йæ тынтæ. 
Рæуæг уæлдæф хæхтæй фæйлаугæ цæуы. 
Рæсугъд хуры тынтау æрттивы нæ бæстæ,— 
Дæ цины зард абон нæ хæхты нæры. 
Гъе, ахæм рæсугъд дуджы дзыллæтæ буцæй 
Ныр систой дæ кады ном ноджы бæрзонд. 
Æнæхъæн дунеты рæвдауы йæ рухсæй 
Дæ буц цырт, фæллойгæнæг къухтæй у конд. 
Дæ ныхас дзаджджын уыд,—хæрз бирæ хъæлæсджын, 
Дæ лирæйы цагъдæй дæ кад уыд бæрзонд. 
Дæ дуджы ызнæгтæ уыдысты дыл барджын, 
Фæлæ сын нæ барста дæ зæрдæйы конд. 
Дæ диссаджы 'взагæй фыст бирæ ныууагътай, 
Æвзонг курдиат дын лæвар уыд дæуæн. 
Дæ рифмæтæй хъазгæ, сæрибарæй цагътай,— 
Уыд зæрдæйæн адджын дæ фæндыры хъæр. 
Ды адæмты 'взагмæ æввахсдæр лæууыдтæ, 
Ды радтай æвзагæн бæрзонддæр бынат... 
Æнкъардгъуыз фысджытыл æргомæй-иу худтæ,— 
Сæ цардмæ фæндаг сын лæвæрдтай ды фаг. 
Ды зарыдтæ 'дзухдæр цагъар æмæ 'фхæрдтыл,— 
Нæ уарзтай паддзах 'мæ йæ хъузæтты цард. 
О, Пушкин, нæ дзыллæ æртыхстис дæ цыртыл, 
Кæндзысты дын уыдон æнусбонтæм кад. 
Ленинград, 1936. 
18 

ЗÆРДÆ РИССЫ 
(Серго Орджоникидзейæн) 
О, Серго, ды не 'хсæн нал дæ, 
Риуы 'ндон зæрдæ ныттар. 
Цардæй ды æваст фæцух дæ,— 
Уæнгтæ нал ысты дæ бар. 
Райдзаст, хъæлдзæг дуджы цинæй 
Размæ нал тындздзынæ ды, 
Уарзон кусджыты хæларæй 
Нал рæвдаудзынæ куысты. 
Фехъус ды æппæт Кавказæй. 
Стыр зæрдæриссы ныхас, 
Тохы-иу цæргæсау разæй 
Ды кæй акодтай æдас. 
Ды куы нæ фæлладтæ куыстæй, 
Царды стыр дæсны Адком. 
Уарзон Серго, уæд дæ зæрдæ 
Ныр цы ныссабыр бынтон? 
Не 'хсæнæй цæуыс бынтондæр,— 
Цæй, фæндараст дын зæгъæм! 
Фæлæ де 'стыр кад, дæ хъуыддаг 
'Нустæм махимæ цæрдзæн! 
Ленинград, 1936. 

20 АЗЫ 
(Сырх æфсадæн) 
Æндон уартау фидар—уæ риутæ,.. 
Зæрдæтæ—пиллон цæхæр. 
Абон уæ цинæй нæ бæстæ 
Хъусы уæ зарæджы хъæр. 
Зонæм, æрвыл бон уæ ныфсæй 
Райгуырæн бæстæ—æдас. 
Ихуард, къæвда 'хсæв уæ къухæй 
Никуы фæцух вæййы кард. 
Чи уæнды махмæ лæбурын! 
Чи у? Зæгъæд ма йæ ном? 
Ыссæдзæймаг азы æз арын, 
Кадджын сырх æфсад, дæ нам! 
Ленинград, 
1938 аз, 8 феврал.. 
20 

УÆЛАРВОН ЦÆРГÆСТÆ 
Мæ уарзон æмгæрттæ, уæларвон цæргæстæ, 
Уæ цинæй Советон Ирыстон ныйирд, 
Æрцæгъдæм сæномыл нæ фæндыры тæнтæ, 
Сæ зарæг кæд арвы кæрæтты нæрид. 
Цы уыдтæ, Ирыстон, паддзахы заманы? 
Æдæрсгæ дæ зæххыл нæ тылди уæрдон, 
Уæд абон дæ сæрмæ, цъæх арвы хъæбысы, 
Дæ рæзгæ хъæбултæ куы тæхынц уæндон! 
Ирыстон, ныр сомбон сæрбахъуыды тохы 
Куы расида Сталин йæ фыццаг фæсидт, 
Уæд суадздзæн дæ фыртты, сырхбазыр цæргæсты, 
Сæрд уа, гъе, фæззæг уа, гъе, уара фыд мит... 
Цæй, рæзут нын, рæзут, нæ дуджы хъæбултæ, 
Нæ царды уын ноджы æнтысæд фылдæр! 
Ирыстоны номæй, нæ фыццаг цæргæстæ, 
-Куыд судза уæ риуты æрвыл бон цæхæр! 
1938 
21 

ДÆДТÆМ ХЪÆЛÆС 
Июны æхсæз æмæ 'ссæдзæймаг боны— 
Историкон кадджын бæрæгбоны хæс. 
УСФСР-æн йæ Сæйраг Советмæ 
Æвзæрстыты дзыллæ дæтдзысты хъæлæс 
Мах зонæм нæ дуджы æндон риу богалты,, 
Зæрин хурау дардыл æнхъæвзы сæ кад; 
Мах зонæм Октябры 'хсидгæ цæхæрты, 
Йæ тугкалгæ чи хаста 'рттивгæ йæ кард; 
Мах зонæм сырх тырыса чй хаста разæй, 
Цъæх пиллон цæхæрты кæмæн уыд фæндаг; 
Мах зонæм фыдтохы хъайтар æмæ 'хсарæй, 
Уæд чи 'рхаста махæн сæрибары цард. 
Гъе, уыдонæй иу дæ, нæ уарзон фыд Сталин,— 
Зæрдæйы цин, буц ныфс, нæ хур дæр ды дæ, 
Дæ ныфсæй куы райынæ Райгуырæн бæстæ— 
Ды тауыс дунейыл сырх хуры тынтæ. 
Гъе, уыдонæй иу дæ, нæ кадджын Сталин, 
Æрхастай ды махæн сæрибары цард. 
Дæ ныфсæй нæ бæстæ ныффидар, о, Сталин, 
Нæ сомбоны рухс цардмæ байгом фæндаг. 
Дæуæн дæдтынц дзыллæ сæ барджын хъæлæстæ,. 
Дæу нымайынц дзыллæ сæ кадджын фыдыл, 
Нæ ног дуджы фæлтæр, нæ царды богалтæ 
Хъæцынхъом куы нæ сты, о, Сталин, дæуыл. 
22 

Хæххон фийау хохы сæр, рындзыл куы 'рбады.— 
Йæфосы нырривæдæн зоны уый хос. 
Уый уадындзы цагъдæй дæ зарæг фæзары, 
Дæ фæрцы у амондджын, бирæ—йæ фос. 
О, Сталин, ды амонд æрхæссæг дæ махæн, 
О, гени, хъæбатыр, сырхбазыр цæргæс! 
Нæхи мах, гъе, уый тыххæй амонддяшн хонæм. 
О, буц фыд, дæу тыххæй кæй дæдтæм хъæлæс! 
Ленинград, 1938 аз, 12 июн 
23 

КРЕМЛÆН 
Ды калыс дунетыл, Кремл, цæхæртæ, 
Советон Цæдисæн—Вæ ныфсы зæрдæ, 
Дæ зондæй у зондджын паз сæрибар бæстæ,— 
Ныррухс кодтай раздæры талынг хъæутæ. 
Дæ райгуырæн бæсты æндон риу хъæбултæ 
Дæ ныхас, дæ сидтмæ цæргæсау тæхынц. 
Нæ цины бæрæгбон—æстдæсæймаг сездмæ 
Цæдисы кæрæттæй æмбырдтæ кæнынц, 
Стахановой куыстæй егъаудæр лæвæрттæ 
Советон дзыллæтæ цæстуарзгæ хæссынц. 
Æстдæсæймаг сездæн йæ кадджын тæрхæттæ 
Æвзонг уæнгты, тугау, æдзухæй фыцынц. 
1938 аз. 
24 

ДУЦДЖЫТЫ ЗАРÆГ 
Æрбамбырд ма у, не 'фсæст фосы дзуг, 
Цæстуарзгæ нын дæдтут уæ сой æхсырæй! 
Сымахæй буц куы у нæ амондджын дуг, 
Нæ хур уæ рæвдауы йæ рæсугъд тынтæй. 
Нæ рæсугъд сæрвæттæй, нæ цыллæ кæрдæгæй 
Уæ егъау фæздæттæ къуыппæй æрхæссут: 
Цæсты ныкъуылдмæ зæрдæхæларæй 
Нæ дуцæн къæртатæ æрыдзаг кæнут. 
Нæ фосы фæрцы та нæ колхозонтæн 
Мах бур-бурид цыхтæй фаг куы уардзыстæм! 
•О, цæй-ма, чызджытæ, цырддæр радуцæм, 
Нæ дуцæн къæртатæ тагъддæр дзаг кæнæм! 
1938 аз. 
25 

ХОСДЗÆУТТЫ ЗАРÆГ 
Нæуæг цагъд цæвæг 
Нæ угæрдæнты 
Быныл æрдасы,. ей, ей! 
Нæ сæрды хосгарст— 
Астæумæ кæрдæг,— 
Рæвдздæр æркæрдæм, ей, ей! 
Нæ хорз бакуыстæй 
Нæ хъæздыг фæззæг 
Мæкъуылддяшн уыдзæн, ей, ей Г 
Цæй-ма, фæсивæд, 
Колхозон зиуы 
Цæрдæг æркусæм, ей, ей! 
Зымæджы бонтæм 
Нæ фосы дзугтæн 
Цъæх хос æркæрдæм, ей, ей! 
Цъæх-цъæхид арвæй 
Сырх-хуры тынтæ 
Уадз æмæ 'рттивæнт, ей, ей! 
Нæ царды цинæй 
Нæ фаг куы 'фсæдæм 
Мах—хъал фæсивæд, ей, ей! 
1938 аз. 

КОЛХ030Н ЧЫЗГМÆ 
Дæуæн дзурын зæрдæйы цин, 
Колхозон чызг, мæ хуры хай! 
Бæркад къух дæ, нæртон æфсин,. 
О, буц цардæй мын бафсæдай. 
Дæ куысты дæр ды—хъалзæрдæ, 
Куы нæ 'нцайыс дæ зарынæй. 
Дæ зарынмæ æвзонг зæрдæ 
Кæм æнцайы йæ кафынæй! 
Мæ царды рухс, мæ хуры хай, 
Хæххон сæгуыт, рæсугъд чызгай,, 
Лыстæг æлвыст зæлдаг быдæй 
Фæтæджы ныв ды сарæзтай! 
Лæвæрд мын уыд лæвары хуын— 
Æнусмæйы зæрдылдарæн. 
Нæ къулмæ йæм куы бакæсын, 
Æхсызгон у мæ зæрдæйæн. 
Ды мæм радтай дæ ныуазæн 
Дæхи скæнгæ б.æгæныйæ. 
Куыд адджын уыд ныуазынæн, 
Уый сатæг-сау фынккалгæйæ! 
Мæ уд нывонд дæ зарæгæн, 
Куы зарыс-иу ды Сталиныл, 
Куы зарыс уый æрвыл бон дæр— 
Улæфт боны, дæ куысты дæр. 
Ленинград, 1938 аз. 
2? 

ЦИНЫ БОН 
Хур арвæй йæ тынтæ нывæнды, 
Йæ рухсæй—нæ бæстæ æфсæет. 
Сæрибар æрдз мидбылты худы,— 
Йæ уындæй кæм æфсæды цæст. 
Йе, ахæм бон акæс: нæ бæстæ 
Æрвиты историкон бон— 
Бæрзондмæ куы систа нæ дзыллæ 
Æндон сæрст фæсивæды ном. 
Йе, уыцы ном никуы фæсэйдзæн 
Йæ хъару—хæстарæхст, йæ кад. 
Бæрзонд ранæй хурау æрттивдзæн,— 
Æрзылди фæрнджын дуг, нæ цард. 
О, Ленины рæзгæ фæсивæд- 
Нæ бæстæйы кад æмæ цин— 
Компартийы 'ууæнкджын хъæбултæ— 
Нæ сомбоны царды æфсин. 
Октябры 'хсидгæ цæхæртæй 
Ды равзæрдтæ, уый у дæ мад. 
Октябры сойджын æхсырæй 
Ды бирæ бададтай дæ фаг. 
Октябр мах ракодта хурмæ, 
•Октябрæн Ленин—йæ кад. 
Йе, уый тыххæй абон æрвитæм 
Мах афтæ сæрибары цард. 
28 

Сæрибар, хъæздыг дæ, нæ бæстæ, 
Хæлардзинад—бирæ дæумæ. 
Дæ уарзон, дæ рæзгæ хъæбултæ— 
Дæ сæрыл мæлæтмæ—цæттæ! 
Хæрз фидар, æндон сæрст нæ риутæ,— 
Куы бахъæуа сомбон нæ сæр... 
О, Сталин, дæ фыццаг фæсидтмæ 
Æрвыл бон дæр тохмæ цæттæ. 
Ленинград, 1938 аз. 
29 

У АЛДЗÆ Г 
Нæ уарзон, буц колхозонтæ, 
Фæфæуы та хъызт зымæг. 
Æрцæуынц та куысты бонтæ— 
Æрыввахси нæ уалдзæг! 
Нæ уалдзæгыл цæттæ къухæй 
Куы сæмбæлæм цæстуарзгæ, 
Уæд фæззæджы нæ хорз куыстæй 
Мах райсдзыстæм фæллæйттæ. 
Нæ кусæг фос хæрзхаст зылдæй 
Нæ кæндзысты фæллайгæ, 
Нæ гутæттæ хæрз æрттывдæй 
Кæндзысты зæхх фæлдахгæ. 
Нæ тауинаг хæрз сыгъдæгæй 
Нæ быдырты куы тауæм, 
Уæд фæззæджы нæ цæвджытæй 
Мах зад хуымтæ кæрддзыстæм! 
Нæ кусæнгæрзтæм базилæм, 
Хуым кæнынмæ рæвдз куыд уæм, 
Уæд уалдзæджы нæ быдыртæм 
Мах заргæйæ цæудзыстæм. 
Нæ фæззæг ныл бæркадджынæй 
Уæд хъæлдзæгæй æрцæудзæн, 
Æмæ та мах уæлахизæй 
Ыстыр куывдтæ кæндзыстæм! 
1940 аз. 
'30 

МЫХУЫРЫ БОН 
Октябри тохы уый стыр æххуыс кодта 
Нæ Лениной, кадджын, сæрибар мыхуыр. 
Нæ талынг хъæутæм нын царды рухс хаста,— 
Ныр та ныл куы тауы културæйы тын,— 
Нæ амондджын дуне, компартийы хотых,— 
Нæ уарзон, сæрибар, Советон, мыхуыр! 
Кæй дын ис нæ дуджы æгæрон, ыстыр тых, 
Гъе, уый тыххæй цинимæ 'мбæлæм дæуыл. 
1940 аа. 
31 

ÆНДОН РОН 
Лæбырдысты раджы Ирыстоны хæхтæ, 
Зыд Леуахи кæмтты кæм уагъта фæндаг! 
Æййæфтам æдзухæй æххормаг, фыд азтæ, 
Нæ сабитæн хастам æккойæ бæхуаргъ. 
Сырдбадæн лæгæттæ уыдысты нæ хъæутæ, 
Зындочы къæйты бын æрвыстам нæ цард. 
Кæлæдэдзаг уыдысты нæ тъыгуыз хæдзæрттæ,.. 
Тæдзынæг, сæгхæццæ цъыф ердотæй тагъд. 
Иыр акæс, æрттивы Советон Ирыстон,— 
Ыскодта йæхицæн Сталины ном. 
Нæ фæндæгтæ—дардыл, уæрæх æмæ райдзаст, 
Нæ кæмтты æдæрсгæ ныр тулы уæрдон. 
Ирыстон бæллыдис, æнхъæлмæ каст рагæй; 
Æнусты бæллицаг кæд уыдзæн æххæст? 
Ныр акæс, æндон рон æрбайтынгис Гурæй,— 
Æнæкæрон циндзинад федта нæ цæст! 
1940 аз. 
32 

ХЪÆБАТЫР ЗНАУЫР 
Кавказæн йæ хæхтыл цæргæсау ды тахтæ,— 
Ызнæгтæн дæ койæ куы сыгъдис сæ сæр. 
Сырх тырыса хастай сæрибары тохмæ, 
Фæдисмæйы сидтау нæрыди дæ хъæр. 
Уыдтæ ды æнхъæлцау дæ сомбоны тохæй, 
Фыдæфхæрд дзыллæты ды кодтай æнгом. 
Цыдысты дæ фæдыл ныфсхаст æмæ 'хсарæй, 
Уыдысты хъæбатыр, уыдысты уæндон. 
Æрвнæрдау дæ хъæлæс, æхсарджын, дзырдарæхст,— 
Дæ цæстытæй калдис æрттивгæ цæхæр. 
Æвзонгæй фæхъуыдтæ, цæрын дын нæ бантыст,— 
Сæрибары тохыл æрхастай дæ сæр. 
Сæрнбары цардмæ бæллыдтæ æдзухæй... 
Æххæст у, æххæст, ныр, дæ уарзон фæндон. 
Советон дзыллæты 'хсæн каддяшн, рæсугъдæй 
Æнусты-æнустæм цæрдзæнис дæ ном. 
1940 аз. 
0. Саулохты М. 
33 

ЛЕРМОНТОВЫМ 
Куы хъæрзыд тар дуджы Уæрæсе, 
Куы уыдис мигътæй арв æхгæд, 
Куыхастой 'фхæрд дзыллæтæ ризгæ, 
Цагъайраджы уæззау къæлæт,— 
Уæд-иу нæ урæдта дæ зæрдæ 
Мæгуырты тухи цард, фыдбон, 
Уæд-иу цыдтæ æдзух сæ ныхмæ 
Цагъардарджытæн ды æргом. 
Æмæ дæ куы базыдтой лæгмартæ,— 
Сæ удхæссæг уыдтой дæуæй. 
Æвзæгтæ хастой уæд паддзахмæ, 
Цæмæй дæ амарой фæндæй. 
Фæлæ кæм уæндыдысты 'ргомæй 
Дæ ныхмæ рацæуын дæуæн, 
Æмæ дæ фервыстой уæд барæй 
Кавказмæ, тохгæнæг бæстæм. 
Дæ фæстæ бафтыдтой лæгмарты, 
Сæ фæндон конд уыдис бæстон: 
Цæмæй дын сусæгæй Кавказы 
Дæ хур ныттар кæной бынтон. 
Уæндонæы райдыдтай ды зарыи, 
Дзыллæтæ се 'ппæт дæу уыдтой. 
Нæ хæхтæ тар, æнкъард зæрдæйæ 
Дæ лирæйы зæлтæм куыдтой. 
34 

Æдзынæг дæм æппæт дæр хъуыста. 
Уæд дымгæ дардмæ скъæфта зард, 
Дзæбидыр дæр йæ хъазт фæуагъта, 
Æмæ дæм уый дæр хъуыста 'нцад. 
Фæурæдта уæд æрдз йæ улæфт, 
Нæ хъуысты бæлæсты сыр-сыр. 
Цъæх арвыл рухс хур æмæ мæйы 
Ныуурæдта дæ хъисфæндыр. 
Æртахтысты дæ цурмæ мæргътæ> 
Ызмæлæг нал уыдис зæххыл. 
Æмæ ыстыр Кавказы бæстæ 
Куы кодта дис æдзух дæуыл. 
'Мæ та куы базыдтой лæгмартæ, 
Кавказ кæй бауарзта дæу тынг, 
Уæд та куы бавдыстой паддзахмæ... 
Фыдæхад дæм бынтон ыстынг. 
Æмæ дæ сайдтой уæд мæлæтмæ... 
Нæ хæхтæн загътай-ма „хæрзбон". 
Нæ радтой бар—зæгъай Кавказæн 
Æххæст дæ зæрдæйы фæндон. 
Паддзахы хъузæтты фæндонæй 
Дæ лирæ уæд фæци йæ цагъд. 
Дæу барæй амардтой æмзондæй, 
Æвзонгæй аскъуыди дæ цард. 
Фыдуац æцпæт дунетыл айхъуыст,— 
Цæсты сыг нал кодтой æвгъау; 
Дæ уарзон æрдз æикъардæй барызт, 
Уæд хур дæр мигътæй скодта сау. 
В5 

Дзынæзта уæд Кавказ дæ мастæй, 
Уæд урс сæр цъититæ куыдтой; 
Æхсæрдзæнтæ мæстджын, ивылдæй 
Нæ кæмтты ниугæйæ бырстой. 
Уæд сеппæт дæр æвзæрстой иу мает,. 
Æнкъард, æрхæндæгæй дзырдтой: 
„О, сау мает! Лермонтов нын амардI* 
Æмæ сæ сæры хил тыдтой. 
Ныр абон райгуырдтæ ды ногæй,— 
Нæ фёсæфт мах дуджы дæ ном. 
Сæрибар адæм ныр дæ номæн 
Æрвитынц иумæ кады бон. 
1941 аз. 

ГУЫРДЗЫСТОН 
Рог дымгæ радымдта нæ хæхты рæбынтæй, 
Уый рахæссы циндзинад йемæ дзæвгар. 
Уæларвæй æрттивынц рæсугъд хуры тынтæ, 
Цъæх арвыл нæ фендзынæ мигъы къуыбар. 
Кæс, абон ныррухси Кавказæн йæ цæсгом, 
Сæрибар, хъæздыг æрдз куы худы æргом. 
Ызгъоры уæм заргæ нæ кæмтты цæугæдон, 
Æгомыг къæдзæхтæ куы кæнынц тæрхон. 
Ыскафы дзæбидыр, ныззарынц нæ мæргътæ, 
Хъæддаг сырдтæ дагъы ыскодтой æмбырд. 
Сæ мыдбылты худынц фыдæлтон къæдзæхтæ, 
1Йе, уыдон дæр абон æййафынц „рæвдыд". 
Ныр ахæм рæсугъд бон нæ кадджын Гуырдзыстон 
Йæ рæсугъд быдырты æрцарæзта симд. 
Æрвиты уый кадæй йæ номдзыд бæрæгбон, 
Кæс, арвы кæрæттæм фæцыдис йæ цин. 
Нæу диссаг уый, абон фырцинæй поэтæн 
Кæй ысрухс йæ зæрдæ, нæ зоны фæллад. 
.Гуырдзыстоны номыл зæллангæй ныннæрдзæн 
Йæ рæвдыд хъæбулæн йæ лирæйы цагъд. 
Ысцæгъд-ма, цæй, ногæй, ныззар-ма, мæ лирæ, 
Цæй равдис-ма, равдис, æххæстæй дæ цин: 
Нæ уарзон Гуырдзыстон куы кæны егъау куывд, 
Нæ хурæмхуыз царды—бæркадджын æфсин. 
37 

Мæ райгуырæн бæстæ, Советон Гуырдзыстон, 
Ысхъомыл дæ риуыл хъæбатыр фæлтæр. 
Дзæгъæл дæ нæ уагъта дæ тохы, дæ тыхст бон,— 
Æнувыдæй хастой нывондæн сæ сæр. 
Фæдисы бырсæгау Къуар дæр куы схъиудта, 
Йæ уарзон Тбилисы уый кодта хъæбыс. 
Дæ домбай хъæбултыл дзынæзта 'мæ ниудта, 
Уæддæр уый нæ саста йæ фидæны ныфс. 
Йе, ахæм фыдтохты домбайау хæцыдтæ, 
Хъæбатыр Гуырдзыстон, нæ радтай дæ зæхх. 
Æвдисæн дын уымæн дæ быдыр, дæ хæхтæ, 
Дæ карз тохы бонтæй дæ зæрдæ уыд цъæх. 
Æвдисæн дын уьтмæн Шота Руставели,— 
Дæ дзаджджын æвзагæн ыскодта бындур. 
Йæ тугæй ныффыста „Вепхис Тъхъаосани", 
Уый абон нæ дуне куы хонынц сæ хур. 
Ыстахти сырхбазырджын уари дæ риуæй, 
Уыд арвы нæрынау йæ зæлланг ныхас. 
Йæ фæзындæй бахудт нæ бæстæ фырцинæй, 
Йæ цинæй ныррухси нæ талынг Кавказ. 
Йæ тохы фæдисхъæр нæ арвы кæрæттæм 
Уæд дымгæ ыскъæфта фæйнæрдæм рæуæг. 
Сæрибары тохмæ мæгуырты æрхуыдта 
Нæ уæрзон Сталин—дзыллæты фæтæг. 
Йæ хъæбатыр тохы уый иунæг нæ уыди,— 
Дæ номдзыд хъæбултæ йын кодтой æххуыс. 
Ызнаг-иу сæ уындæй фыртæсæй куы лыгъди,— 
Фæллойгæнæг адæм ыссардтой сæ ныфс. 
38 

Мæ уарзон Гуырдзыстон, ды номдзыд хъайтартæ 
Чысыл нымæц махæн нæ радтай мийаг. 
Ды махæн куы радтай хъæбатыр Сергойы, 
Уый айгæрста хæхтæм сæрибар фæндаг. 
Мæ уарзон Гуырдзыстон, цæсгомджын, хæларæй 
Ды Ленины орден дæ риуыл хæссыс. 
Чысыл дæм куы нæ ис нæ дужы хъайтартæй, 
Ды уыдонмæ уарзон, рæвдаугæ кæсыс. 
Компартийы хаххыл ды фидар куы лæууыс, 
Цъæх айнæг къæдзæхау фæтасæн дын нæй. 
Фæтæджы тырыса бæрзæндты куы хæссыс, 
Фæтæджы фæндагæй фæцудæн дын нæй. 
Ды номдзыд дæ, номдзыд, о, цитрусты бæстæ, 
Уæд цай, йе, сæнæфсир—бæркадджын дыргъдон. 
Ныр хурау æрттивы нæ уарзон Колхидæ, 
Уый Сталиной дуджы ныр нал у зындон. 
Нæ уарзон Гуырдзыстон, дæ рæвдаугæ риуæй 
Куы худы Ирыстон, дæ хурæй у хъарм. 
Дæ номдзыд бæрæгбон, ыссæдз азы цинæй 
Æрвиты дæуæн уый йæ уарзон салам. 
Æнусæй-æнустæм хæсдзынæ бæрзæндты 
Сырх зæлдаг тырыса хъаруджын, уæндон. 
Ды фидар нывæрдтай дæ нæртон зæрдæйы 
Нæ гени, нæ фæтæг Сталины ном! 
Ысцæгъд-ма, цæй, ногæй, ныззар ма, мæ фæндыр, 
Цæй, равдис-ма, равдис, æххæстæй дæ цин! 
Нæ уарзон Гуырдзыстон куы кæны егъау куывд, 
Нæ хурæмхуыз царды—бæркадджын æфсин. 
1941 аз. 
39 

ТОХМÆ СИДТ 
Æйтт мардзæ, тохы хъæр айхъуыст, 
Цырддæр ныббырсæм æхсарæй! 
Хотых ивтонгæй куы рацыд 
Кадджын Компарти нæразæй! 
Сæрст ысты 'ндонау нæ риутæ, 
Туг дæр æхсиды нæ уæнгты. 
Растæм хæстивтонгæй иумæ,— 
Тагъддæр ныббырсæм ызнæгты! 
Нæй йын ирвæзæн ызнагæн 
Райгуырæн бæсты фыдæхæй,— 
Сау мæлæт карзæй ыссардзæн 
Абоы нæ фыдгул нæ къухæй! 
Сталины стыр ном ис немæ, 
Немæ—нæ сæрибар бæстæ, 
Размæ, Компартийы фæстæ, 
Тохмæ, Советон дзыллæтæ! 
1941 аз. 
40 

НÆ БÆСТÆ 
'Нæ бæстæ, ды нæ фыд, нæ мад дæ, 
Дæ риуæй бададтам æхсыр! 
, Ды нын æппæтæй дæр зынаргъ дæ, 
Адджын—дæ хъарм риуыл цæрын! 
.Дæ сойæ хает хъайтар дзыллæтæ, 
Дæуæй æййафæм фаг рæвдыд, 
Дæ сæрыл нæм ныр сиды тохмæ 
Нæ уарзон буц фæтæг, нæ фыд! 
Йæ сидтмæ растади хъазуатæй 
Нæ дзыллæ—хотыхджын æмткæй. 
Нæ тæрсынц Гитлеры лæгмартæй, 
Нæ тæрсынц тугахуыр сырдтæй! 
Æмхъæлæсæй зæгъынц ныр иумæ: 
Æрлæу! Хъæддаг бирæгъ, кæдæм? 
Нæ райгуырæн, нæ Фыдыбæстæ 
Нæй, никæд ратдзыстæм дæуæн! 
Цæйнæфæлтау нæ зад быдыртæй 
Ды худгæ дзаг уæргътæ хæссай, 
Цæйнæфæлтау дæ маргджын дзыхæй 
Нæ урс, хæмпус дзул ды хæрай,— 
Цæйнæфæлтау дæуæн цагъарæй 
Æввонгæй куеджытæ ысуæм! 
Фæлтау мæлæт цæсгомдлсын, кадæй! 
Фæлтау æлгъыстаг мах фæуæм! 
Кæд ма уыд, кæд, Уырысы бæстæ 
Нырмæ дæр искæмæн цагъар? 
■Зон, уæгъды сты, ызнаг, дæ фæндтæ, 
Æртхутæг фестдзынæ хæрзтагъд! 
1941 аз. 
41 

УАЙГÆ, МÆ ХЪÆБУЛ 
Тохмæ æрвитын, мæ хъæбул, дæу абон, 
Райгуырæн бæсты æххуысы сæр бахъуыд: 
Сталины ныфсæй ныфсджын у, мæ уаряон,— 
Кадджынæй сæххæст кæы Сталины бардзырд! 
Тугдзых ызнæгтæн дæ фыд дæр нæ барста,— 
Амардис райгуырæн бæстæн йæ сæрыл. 
Уый дын рæсугъд цард, сæрибар æрхаста— 
Бадар дæ фыды фæдзæхст ды дæ зæрдыл: 
„Знæгтимæ чи хæца тохьт тæппудæй, 
Райгуырæн бæстæн фыртæн уый нæ бæззы! 
Чи 'вдиса 'хсардзинад тохы рæстудæй, 
Уый кад æнустæм дзыллæтæн нæ сæфы!" 
Бахъахъæн абон дæ сæрибар царды, 
Тугдзых ызнаг дын æй байсыымæ хъавы. 
Уайгæ, мæ хъæбул, ныххурх кæн ызнаджы, 
Сахъ хæстон тохы фыдгултæн нæ бары. 
Зон æй, æгадæй кз^ы 'рцæуай фæстæмæ, 
'Лгъыстаг уьтдзынæ æнустæм дæ мадæн. 
Тагъд та нырттивдзæн зæрин хур нæ сæрмæ,. 
Сталин æрхæсдзæн уæлахизад махæн! 
1941 аз. 
42 

МАДЫ ФÆДЗÆХСТ 
Хуры зæлдаг тынтæ арвæй 
Зæхмæ æруагътой сæхи. 
Хохаг рæуæг уæлдæф дардæй 
Уацхæссæг мадмæ фæци. 
„Афон у, сыст-ма уæлæмæ, 
Срæвдз кæн дæ хъæбулы, цæй, 
Абон куы цæуы уый хæстмæ, 
Ракæс æм уарзои цæстæй!" 
Мад дыи уæд фестадис худгæ, 
Срæвдз кодта алцы цæрдæг. 
Райста фæндаггæгтæ къухмæ,— 
Рарастис мæнæ Хæмæт. 
Фæззæджы уæлдæф рæвдаугæ, 
С 'алы фарс буцæй куы зылд, 
Мæргътæ хæмæты уым заргæ 
Буцæй фæндараст кæнынц 
Рарастис, рацæуынц иумæ. 
Мад æй фæндараст кæны. 
Мад æй нылвæста йæ риумæ, 
Хур сæм хæларæй кæсы. 
Загъта: „фæндараст, мае хъæбул! 
Амондджын фæндаг—дæ хан. 
Тохы ысбæззæд дæ хъару, 
Знæгтыл æхсарджын куыд уай! 
Схъомыл дæ кодтон, ыслæг дæ, 
Риуæй фæдадтай æхсыр. 
Сиды дæм абон нæ бæстæ, 
Бахъуыд дæ лæджы сæр ныр! 
4& 

Бахъахъæн буцæй нæ зæххы, 
Уымæй зынаргъдæр дын нæй. 
Ма йæм æрбауадс ызнæгты, 
Мар сæ дæ карды цыргъæй. 
Ма схæсс æгадæй дæ сæрмæ 
Тохæй æрцæуын мийаг, 
Буц дæ уыдзæн уæд мæ зæрдæ, 
Айхъуысдзæн дардыл дæ кад! 
Мады фæдзæхст иу æдзухдæр 
Тохы дæ зæрдыл ды дар. 
Хорз, рæвдыдæй дын цы фæдæн, 
Уыдон дын иуыл—хæлар". 
—„Бузныг, мæ зынаргъ мад, бузныг, 
Хатын дæ бæллиц—фæндон. 
Базон, цæстуарзгæ дæ рæвдыд 
Уæгъды нæ фæуыдзæн, зон! 
Тохы ныфсхаст æз куы нæ уон 
Уарзон бæстæйы сæрыл, 
Знæгты кæд кардæй нæ кæрдон, 
Семæ нæ зонон хæцын, 
Уадз, уæд ызнæгтæ мæ сисæнт 
Арцыл, уæд худæнт мæныл, 
Уадз, уæд хæрам мын æрбауæд 
Буц мады риуы æхсыр". 
Хур сæм æрттивгæ ныккасти,— 
Мæргътæн фæтынгдæр сæ зард. 
Дугъоныл уайтагъд ысбадти,— 
Тохмæ Хæмæт ныр фæраст! 
1941 аз. 
44 

АРД ХÆРÆМ 
Нæ уарзон буц фæтæг, о, Сталин! 
Дæ тохы сидт ныннæрыд дард, 
Æмæ мах хъахъæнæм уæндонæй 
Сæрибар, уарзон, райдзаст цард! 
Хæрæм цæсгомджын ард дæ разы: 
Нæ ратдзыстæм нæ хъæздыг цард, 
Цæвдзыстæм мах фыдгул ызнаджы, 
Дæ ныфсæй 'хсарджын у нæ кард. 
Фæллойгæнæг дзыллæ ньтр иумæ 
Дæ сидтмæ растадис куыд иу, 
Цы знаг фæлæудзæнис нæ ныхмæ, 
Æндонау фидар у нæ риу! 
Дæ бирæ рæвдз, хъайтар фæсивæд 
Дæ фæрцы хорз зонынц хæцын, 
Фыдгултæ ныр нæ тасæй ризæд! 
Фæсайдта сæ бынтон сæ фын. 
Дæ сидтмæ мах цæттæ стæм, Сталин,— 
Куы лæууæм ныр æнгом рæнхъæй, 
Нæ тохы хъæр нæры æрвнæрдау; 
—Цом размæ! Сталины фæрнæй! 
1941 аз. 
45- 

НÆ ДЗЫЛЛÆ РАОТАДИ 
Тохы стыр фæдис 
Фвнæрдау айхъуысти. 
Кæс, æндон Цæдис 
Тохмæ растади! 
Уайынц фæсивæд 
Иу зонд, иу тыхæй; 
Уайынц сахъ фæлтæр 
Стыр æхсарджынæй. 
Чи йæ дугъоныл, 
Чи та фистæгæй, 
Уайывц йуылдæр 
Хотых ивтонгæй! 
Æйтт, æндон фæлтæ'р, 
Размæ 'фсымæртау! 
'Хсар та равдисæм 
Мах нæ фыдæлтау! 
Райсут хотыхтæ, 
'Ппæт æмбæстæгтæ! 
Тохмæ, гъе, мардзæ, 
Хотæ, 'фсымæртæ! 
Карз ард бахордтам 
Раджы Сталинæн. 
Мах нæ кадджын хæс 
Хорзæй бафид&м! 
Æйтт, æидон фæлтæр, 
Размæ 'фсымæртау! 
'Хсар та равдисæм 
Мах нæ фыдæлтау. 
1941 аз. 

ЦÆФÆН ФЫД ЦÆФ 
Æппæт дæр, кæс, сырх цæхæр фестад, 
Хæсты карзæй нырризы зæхх! 
Æд хотыхтæ нæ дзыллæ растад 
Æмæ дæдтынц цæфæн фыд цæф. 
Цы тых фæлæудзæнис нæ ныхмæ? 
Кæй бон у байса нын нæ цард? 
Æнæсæттон ысты нæ хæхтæ, 
Æндон фидар нæ сырх æфсад! 
Æппæт дзыллæты 'хсæн ныр абон 
Ныхъæри ноджы та нæ кад. 
Нæ сырх æфсад, нæ ныфс, нæ уарзон, 
Дæ тæсæй лидзы та ызнаг! 
Ызнаг фæкалд, сæтты йæ бæрзæй, 
Йæ туджы зæйты ленк кæны. 
Йæ къахыл нал лæууы фыд цæфæй 
Æмæ цæф арсау уый хъæрзы. 
Фæлæ цæвут! Цæвут сæ тынгдæр, 
Нæ ныфс, нæ сахъ æфсад, сымах, 
Цæмæй дзы удæгасæй иу дæр 
Нæ бæстæй ма авæра къах! 
Нæ барста рагæй дæр нæ дзыллæ 
Хæддзу тыхгæнджытæн йæ мает! 
Нæ уарзон мад нæ фыд, нæ бæстæ 
Нырмæ дæр йе 'знæгтæй нæ тарст. 
Ныртæккæ мах æвварс у æрдз дæр, 
Фæнды сæрд уæд, фæнды зымæг, 
дæвæм сæ, цæй, æмдыхæй тынгдæр, 
Куыд æрцæуа фашизм куынæг! 
47 

Кæс, фриц ныкъæдзис æмæ ризы,, 
Фæллæйттыл нал кæны кæрæф, 
Оырх æфсад сын сæ сæрæй исы 
Нæ тугæн туг, цæфæн фыд цæф! 
1941 аз.. 
48 

МИЛДЗЫХТЫ ХАДЗЫМЫРЗÆ 
Денджыз тыхдымгæйау хаста йæ улæнтæ, 
Тар æхсæв карз хæст уæд æйттæй нæрыд. 
Ахæмтыл ахуыр уыд рагæй Хадзымырзæ, 
Знаджы фæстæты та хъавгæ æрзылд. 
Райгуырæн бæстæ фæсидти хъæбатырмæ, 
Миты æрæмбæхст, ысцырын йæ мает. 
Хотыхтæ равæрдта знæгты ныццæгъдынмæ, 
Скодта домбайау фыдгулмæ йæ каст! 
Стонг сырдты балау уæд й'алы фарс быдыр 
Знæгтæ лæбурдтой, уæддæр сæ нæ тарст. 
Гъей мардзæ! Иры хъæбатыр Хадзымырзæ, 
Цагъта ызнæгты уым къордгæйттæй раст! 
Бæстæ зынгцæхæр фестадис карз тохæй, 
Тошш фæздæгæй æрбахгæдта арв, 
Тугдзьтх ызнæгтæ бырстой йæм æррагондæй, 
Й 'алы фарс байдзагис сау сынты бал. 
Фесты йæ иæмгуытæ, йе 'хсынæй фенцадис, 
Загъта: „Ныр бавзарон абон мæ тых". 
Номдзыд бæгъатыр йæ бынатæй фестадис. 
Раст цыма сыстад æвирхъау тымыгъ. 
Знæгтыл домбайау йæхи дын уый рауагъта, 
Армæй сæм бавнæлдта, бæстæ рызти. 
Йе 'знæгтæй бирæ рæдзæгъдтæ уый самадта..- 
Чи ма дзы баззад—фыртæсæй лыгъди! 
Бирæ фæцæрай, хъæбатыр Хадзымырзæ! 
Царды дæ хотыхтæ кадæй фæдар! 
Дзыллæ кæндзæни дæ ноахыл йæ зарджытæ, 
Ды дæ æрдхæрæн, Советон хъайтар. 
1942 аз. 
4. Саулохты М. 

БАРÆГ 
Айхъуыст фидиуæг: 
„Тохы карз бонтæ!" 
Æз цæттæ барæг,— 
*Рбастон хотыхтæ. 
Кард—æндонæй конд. 
Цыргъ—мæ сау хъама, 
Рæвдз—мæ лæсгæрой, 
Рæвдз—мæ дамбаца! 
'Нгом æрбабастон 
Сау фæсмын цухъа, 
Рон, ирон сау рон 
Астæу балвæста. 
Худ—уæлдзармæй хуыд, 
Сау къæбæлдзыгæй, 
Кæс, мæ басылыгъ— 
Конд хæрдгæ быдæй; 
Бæх, саулохаг бæх— 
'Ууæрст хъæбæрхорæй, 
Уый-иу яадтон æз 
Хорз сыгъдæг донæй. 
Æз ирон саргъæй 
Уый æпифтыгътон, 
€ау уæйлагнымæт 
Фæсарц бабастон. 
Гъе, мæ саулохаг 
'Ндон дæ цæфхæдтæ. 
Зон, нæ дард фæндаг— 
Абон карз хæстмæ! 

Цæй, æрбакæома 
Ды дæ барæгмæ, 
*Нгом æрбаста уый 
Хорз, лæвар гæрзтæ. 
Знаг сæм ма 'взидæд— 
Сты фыды хæзна. 
Уый куы марди, уæд 
Мæн ныффæдзæхета: 
„Дар сæ, о, мæ фырт, 
Ды цæсгомджынæй. 
Сау ызнагмæ сæ 
Хæсс ды комджынæй!" 
Ныр фæсидтис нæм 
Хъарм Фыдыбæстæ. 
Иумæ атæхæм 
Тохмæ, карз хæстмæ! 
Уай, мæ саулохаг, 
'Ссæнд нæ фыдгулты 
Ды дæ цæфхæдтæй 
Тохы бы дыр ты! 
Уай, мæ саулохаг, 
Цом нæ фæдисмæ. 
У нæ-раст фæндаг 
Ныр уæлахизмæ! 
1942 аз. 

ДЫ НЕМÆ ДÆ, ЛЕНИВ 
О, Ленин, нæ уарзон, 
Мæлæн нæй дæуæн! 
Æнусмæ дæ хорз ном 
Нæ риуты цæрдзæн! 
Дæ амынд фæндагыл 
Мах размæ тындзæм! 
Мах Сталины фæдыл 
Æнгомæй æм. 
Дæ номдзыд хъæбултæ,. 
Домбæйттау хæцынц, 
Фашистон лæгхортæн 
Сæ сау ных сæттынц! 
О, Ленин, дæ номæй 
Куы хæрæм мах ард: 
Фыдгул нын æввонгæй 
Нæ байсдзæн нæ цард! 
Мах Сталины ныфсæй— 
Æппæтæй цæттæ! 
Æмзонд æмæ 'мдыхæй 
Хæцдзыстæм уæдмæ, 
Зон, цалынмæ иу уа 
Фашистон сырдтæй, 
Цъæх фæнык нæ феста 
Нæ карз фыдæхæй! 
Дæ тохы тырыса 
Хæсдзыстæм бæрзонд. 
Рæхджы та æрцæудзæн 
Фыдызнаг пырхгонд! 

БÆГЪАТЫР ФÆСКОМЦÆДИО 
Æнæкæрон денджызау анхъæвзта дардмæ, 
О, Лениной фæлтæр цытджынæй дæ кад, 
Нæ адæм, нæ дзыллæ фæхъусыиц дæ зардмæ,— 
Дæ цинæй бынтондæр нæ зонынц фæллад. 
Дæ кады бæрæгбон æрвиты нæ дзыллæ, 
Дæ ныфсæй нæ бæстæ ныфсджын у, тыхджын: 
Рæвдз куы дæ ды тохы ызнаджы сæттынмæ,— 
Гъе, уый тыххæй ноджы дæ ном у цытджын. 
Лæгдзинад æвдисут, хæхбæстаг цæргæстæ, 
Уæ хотых—хæдæхсгæ, болатæй—уæ кард. 
Шаликъо, дæ кадæй ныррухси нæ бæстæ 
Нæ дзыллæ кæндзæнис дæ номыл йæ зард. 
'Уый Остъаты номдзыд Алекси куы расгуыхт, 
Уый Кобылты Серго куы калы цæхæр. 
Гъе науæд та Милдзыхты фесгуыхгæ сахъ фырт, 
Йæ тæсæй лæгмартæ æфснайынц сæ сæр. 
Гъе, афтæ уæ фыдæлтæ знæгтæн нæ барстой. 
Сæрибары сæрыл мæлын дæр зыдтой. 
Цагъарæй фæцæрын сæ сæрмæ нæ хастой, 
Ызнагæн йæ иу цæф дæс цæфæй фыстой. 
Сæрыстыр æрбауæнт уæ кадджын фыдæлтæ: 
Сæ тохы 'хсар баззад сымахæн фæрнæй. 
Фæдзæхстæй уæм радтой уæлахизы гæрзтæ, 
Къæртт, цъула нæ кæнынц, хъæстгæнæн сæ нæй. 
Ныр фондз æмæ 'ссæдз азы буцæй æрвитут,— 
Уæ тохы кад дардмæ фæйлаугæ цæуы. 
Фæтæджы тырыса бæрзонддæр, цæй, сисут, 
.Бынтондæр ныссæттут ызнаджы рæхыс. 
5$ 

КЪОСТА 
Дæ ном дын хæларæй нæ зæрдыл куы дарæм,. 
О, уарзон, мæлгъæвзаг, нæ кадджын Къоста! 
Дæ номыл, дæ кадыл нæ зарджытæ зарæм, 
Дæуыйас кæй уарзтам, зæгъ-ма? 
Паддзахы заманы, цагъайраджы дуджы 
Нæ адæмы сæрыл фæкодтай фыдбон. 
Дæ райгуырæн бæсты зæрдæрыст мæгуырты 
Куы бастой рæхыстæй,—сæ цард уыд зындон.. 
Æдзухдæр бæллыдтæ сæрибары цардмæ, 
Мæгуыры зæрдæйæн уыдтæ ды йæ ныфс. 
Дæ тохы хъæр 'дзухæй куы нæрыди дардмæ,— 
Дæ уарзон дзыллæтæн ыстыр уыд дæ куыст. 
Уæд цалынмæ зæххыл дзыллæтæй цæрæг уа,.. 
Зæрин хур нæ цалынмæ тава, уый зон, 
Нæ хæхтæй æхсæрдзæн уæд цалынмæ уайа, 
Уæдмæ нын цæрдзæнис дæ рухстауæг ном1 
54 

ДЫУУÆ ФЫСТÆДЖЫ 
1-а г фыстæг 
Æрвитын дардæй 
Ныр ам Кавказæй, 
Мæ уарзон, æз дæумæ фыстæг. 
Æз буц—дæ кадæй, 
Дæ тых, дæ кардæй,— 
Лæууыс мæ зæрдæмæ хæстæг. 
Æрвитын мæнæ: 
Æрмкъух, цъындатæ, 
Басылыхъ æз дæуæн лæвар. 
Дæу мысгæ дардмæ 
Куыстон сыл заргæ, 
Мæ номыл сæ фæрнæй фæдар. 
Тых фаг—дæ уæнгты, 
Цæгъдыс ызнæгты, 
Дæ ныфсæй у æдас мæ цард. 
Хæсты цæхæры 
Дæ бæх куы тæхы, 
Æрттивгæйæ хæссыс дæ кард. 
Мах сомбон иумæ 
Кæндзыстæм цинтæ, 
Ызнаг куы скуынæг уа бынтон; 
Уæд хур æрттивгæ, 
Уæлахиз сидгæ, 
Кæсдзæн нæ сæрмæ та, ды зон! 
О, кад ыссарæг, 
Кæнын дыл зарæг, 
Дæумæ куы фехъуысид мæ зард. 
55 

Бæ цины уалдзæг 
Уыдзæн нæ дарæг, 
Кæндзыстæм уарзонæй нæ цард. 
Нæ зæхх, нæ бэастæ, 
Æгас дзыллæтæ 
Æвæрынц фидар ныфс дæуæй. 
Кæсынц æнхъæлмæ 
Дæуæн дæ фендмæ, 
Цæр, мын, мæ'хъайтар, цæр, фæрнæй! 
2-аг фыстæг 
Дæуæн, мæ уарзон, 
Дæ фыстæг райстон, 
Дæ лæвæрттимæ уыд æвæрд, 
Æз дæр дæм абон 
Фыссын, мæ уарзон,— 
Мæ фыстæг дæм цæрдæг тæхæд. 
Цæуы гæрæхтæ, 
Ам судзы бæстæ,— 
Ызнæгты 'нæхатыр цæгъдæм. 
Кæс, лидзы мæнæ, 
Ызнаг фæстæмæ,— 
Тæппуд сырдтау сæ мах тæрæм. 
Дæ ныхас раст у: 
Рæстдзинад мах у, 
Уæлахиз райсдзыстæм рæхджы! 
Нæ ном æхсар у, 
Нæ тых фыд карз у! 
Ызнаг йæ сау туджы мæцы. 
Кæнын мæ уæлæ 
Дæ хорз лæвæрттæ,— 
Æгад нæ уыдзысты, уый зон! 
Ыстыхджын зæрдæ, 
Цæуын та хæстмæ,— 
Ызнæгтыл ныр кæндзæн фыдбон. 
56 

Цæгъд ды фæндырæй 
Дæ буц æнгуылдзтæй, 
Йæ зæлтæ хъуысдзысты мæнмæ. 
Æз та ныфсджынæй, 
Уæндон, тыхдяшнæй 
Кæнын ызнæгты ам цæгъдгæ. 
Хæрзбон уал рау, 
Æнкъард ды ма у, 
Æппындæр ма кæн ды мæ мæт. 
Лæвар зынаргъ у, 
•Сæ тых егъау у,— 
Хæсдзысты не 'знæгтæн мæлæт! 
5? 

НÆ УАРЗОН КИЕВ, МАХ ДÆГ 
Ныннæрыд цины уацныр дардылг 
Нæ уарзон Киев, мах дæ, мах! 
Æмæ та зарæм ныр дæ кадыл, 
Хъайтарты саразгæ гæнах! 
Дæ сæрмæ ныр æрттивы кадæй 
Сырх тырыса фæрнæй, бæстон. 
Дæу чи байста фыдгул ызнагæй, 
Ыскадджын уыдонæн сæ ном. 
Кæд баййæфтай дзæвгар æфхæрдтæ,. 
Нырмæ фæцухыстæм дæуæй, 
Уæд ныр Украинæн—йæ зæрдæ, 
Цæр та дæ адæмæн фæрнæй! 
Нырмæ кæд тухæнтæ æвзæрстой 
Дæ адæм Гитлерон сырдтæй, 
Æмæ дын джауыртæ лæгæрстой 
Дæ буц уынгты ысхъæл цыдæй, 
Кæд дын дæ хъæбултæй фæцагътой 
Лæгмартæ, тугхортæ дзæвгар, 
Кæд сыл хъадамантæ æрбастой, 
Нырмæ уыдысты уым цагъар, 
Кæд тугхæццæ цæсты сыг бирæ 
Дæ адæм калдтой уым нырмæ, 
Кæд демæ ниудта Украинæ, 
Дæ мастæй уый фыста зынтæ,— 
Уæддæр дæм касти уый æнхъæлмæ,.. 
Йæ бæллиц ныр æрцыд æцæг. 
Нырттывта, Киев, хур дæ сæрмæ, 
Æрвит та ногæй буц дæ цард! 
58 

ХÆСТОН ЦУАНЫ 
Хъуыстис ма ыстæм гæрæхтæ, 
Знаг нырма йæ туджы 'вдылд, 
Мæнæ 'рталынгысты хæхтæ, 
Уæлæ арвыл мæй ыстылд. 
Зæххыл сау æндæрг фæзынди, 
Знаг нырма йæ туджы 'вдылд, 
Уый бæрц хъызт тымыгъ нæ уыди^ 
'Хсæвы ирдгæ кодта 'рмæст. 
Тынг фæндыди мæн æрфынæй, 
Фæлæ хуыссæг дæр фæлыгъд: 
Лæг æрра вæййы мæстджынæй,— 
Арф хъуыдытæй зæрдæ сыгъд. 
Загътон: „Фрицы кæнæ гансы 
Æз нæма 'рцахстон нырма". 
Араст, дын, дæн уæд æз балцы. 
'Хсæвы цæст мæ дард хуыдта. 
Афтæ 'нхъæлдтон, цыма цуаны 
Æз сырды фæдыл цыдтæн. 
Фæлæ 'хсæвы цæст цы уыны, 
Уæгъды 'гас æхсæв зылдтæн. 
Бон цъæхтæ куыд кодта, афтæ 
Тар хъæдмæ ныфтыдтæн раст. 
Гæмæхты цыдтæн æз хъавгæ,— 
Знæгты 'рдæм уыди мæ каст. 
Уалынджы фæкастæн, уæртæ 
Æрх-æрх иу чидæр хъуызы. 
Тар хъæды фæдæн йæ размæ, 
Федтон: дзодайыл тындзы. 
59^ 

Фæифтонг кодтон мæ уæнгтæ, 
Бæласы фæстæ лæууын. 
Бафистæг кодтон мæ цæнгтæ,— 
Фрицы 'рцахсынмæ бæллын. 
Къахдзоныгътæ миты 'рсагътон, 
Мæнæ м'амæттаг фæзынд... 
Маргъау ыл'мæхи ныццавтон,— 
Арф миты мæ быны стылд. 
Фесхъиуы, риуыгъы къахæй, 
Ахст сырдау нæты, хъæрзы; 
Бает куыдзау хæцы дæндагæй, 
Калмау мæм ныхмæ лæууы. 
Фиппайдтон, тых ыл кæй кæнын, 
Фæлæ нæй, уæддæр нæ саст, 
Куы йæ быны дæр фæвæййын... 
Тынгдæр сыхсысти мæ мает. 
Ацахстон йæ къухтæ знагæн, 
Зæххыл æй ныххуырстон тынг... 
Цæй, куыд барстаин хъæддагæн? 
Фыр надæй мæ къух нындзыг. 
Ратыдтон йæ гæрзтæ фрицæн, 
Хæлы, фескъуыйы йæ мает. 
Йе 'мбал тугхорæн фæхицæн... 
Туджджыны цæстæй мæм каст... 
Загътон: „Лидзын кæд фæлгъауай, 
Зон уыдзæнис дын фыддæр! 
Исчердæм чысыл фæзилай,— 
Додой мын кæны дæ сæр!" 
Къахдзоныгътæ 'рбастон иумæ,— 
Рауад дзоныгъæй хуыздæр. 
Уым æрифтыгътон мæ сырды, 
Уый хъуыр-хъуыр кæныцыдæр... 
'60 

Иу сæнт хъæр дын ыл фæкодтон,. 
Йе 'мбæрцæй фæхауд хæрдмæ. 
Хæдæхс дын æм æз ныддардтон, 
Загътон: „уайгæ, хъус мæнмæ!" 
Цъиусурау мæ уый рæуæгæн 
Дзодайыл ыскъæфта тагъд. 
Лидзын хорз æнтыст мæ лæгæн,. 
Нал кодта ныр мемæ загъд. 
Афтæ ме 'мбæлттæм дзæбæхæй 
М'амæттаг æрласта мæн. 
Донау уад йæ хид йæ ныхæй,— 
Фидар уыд, куыд раот хæссæн. 
Фрицы ме 'мбæлттæ куы федтой 
Уым æнцъылд цæстæй, къæдзтæй^ 
Худæгæй сæхи уæд мардтой, 
Фарстой мæ: „куыд уыд, кæцæй?" 
Ард сын бахордтон хуыцауæй, 
Баууæндут, зæгъын, мæныл. 
Тынг æхсызгон у фæлладæй 
Ахæм хъусдлсыныл цæуын. 
61 

СЫРД ФÆТЫХСТ ЙÆ ХЫЗЫ 
Гитлер арф хæцы йæ цæфтыл, 
Мает кæны йæхицæн: 
„Туг ныууарыди мæ сæрыл, 
Афтæ 'нхъæл нæ уыдтæн! 
Ме 'фсæдтæ уырыесаг арцæй 
Цагъды ныр куы кæнынц, 
Æмæ ныр сæхи æгадæй 
Уацары куы дæттынц!" 
Геринг йе 'намонд цæргæстæн 
Базыртæ куы сагъта,— 
Стыр Уæрæсейы сæттынæн 
Иу мæйы 'мгъуыд ратта. 
Фæлæ „йе 'хсарджын" цæргæстæ 
Фесты, ныр цы кæна? 
Сохъуыр цæст, къуылых фюрерæн 
Цæй, ныр-ма цы зæгъа? 
Нал æй хæссы ныр йæ зæрдæ, 
Йе 'ппæлын фæуагъта. 
'Рбайхæлдысты 'васт йæ фæндтæ, 
Ныр йæ фындз æруагъта. 
Гебелс дæр гæды ныхæстæй 
Алæбон æппæлыд. 
Фæлæ ныр йæ цыргъ дæндæгтæй 
Йе 'взагыл фæхæцыд. 
Алы бон йæ сæт уый калдта, 
'Взагæй уыд æхсарджын. 
Гитлер æм зыдæй куы хъуыста,— 
Уыд йæ цæсты кадджын. 

-Фæлæ ныр уыны йæ цæстæй, 
Гебелс æй кæй сайдта. 
Гитлер уый гæды ныхæстæй 
Ныр йæ мæлæт федта. 
Æмæ рагацау йæ куыйтæн 
Гитлер бардзырд ратта: 
Напалеоны цур йæхицæн 
Арф ингæн ыскъахта. 
63 

СОВЕТОН ИРЫСТОН 
Нæ арф кæмтты мигъæй нæ зынди фæндаг, 
Нæ цæсты сыг калдтам, æййæфтам фыд цард.. 
Зынг хур ныл уæларвæй куынæ каст мийаг. 
Нæ уыдис нæ цардæн бынтондæр сæрфат, 
Нæ зымæг зæйуат уыд, нæ сæрд та—лæсæн, 
Æдасæй нæ кæмтты нæ уыдис цæуæн. 
„О, иуылдæр сæфæм!" —ныннæрыдис хъæр. 
Нæ фæдисы хъæрмæ уæд не 'нхъæлцау Гур 
Ыскалдта сырх-сырхид æрттивгæ цæхæр,— 
Ыстахтис йæ сæрмæ сырхбазыр цæргæс. 
Нырттывта... дунетæм иуыл зындис. 
Сæрибары тохмæ йæ нæргæ хъæлæс 
Бæ дзыллæтæм хъуыстис, куыд тохы фæдис. 
Йæ сидтмæ нæ дзыллæ уæд растад æмткæй, 
Ызнæгты ыссæста нæ домбай цæфтæй, 
Цæхæр æмæ арты сыгъдис уæд,Кавказ, 
Фыдгултæн сæ ныхмæ хæцыдыстæм карз, 
Ирыстон, дæ дзыллæ уæд тохмæ бырста, 
Йæ фæдыл ма ноджы æндæрты хуыдта, 
Ызнаг нын нæ хъæутыл куы 'фтыдта цъæх арт,. 
Уæд лидзинаг фестæм, уæд сæфти нæ цард. 
Æххуысмæ фæзынди нæм Ленины 'фсад. 
Ызнæгты бæстонæй ныккодта бынцагъд. 
Ысулæфыд бæстæ, нæ карз тох фæцис, 
Æрлæууыд нæ бæллиц—Советон Цæдис. 
Ныр фондз æмæ ссæдз азы рацыд фæрнæй, 
Ирыстон сæрибар куы расидт, уæдæй, 
Ы 

Фæсырдта йæ риуæй зындоны хъæрзын, 
Мах уый бæсты 'рцæгъдæм хъæлæсджын фæндыр. 
Нæ бæстæ—сæрибар, бæркадджын, фæрныг, 
Нæ колхозтæм акæс,—бæркадджын, хъæздыг. 
Зæйбадæн, лæсæнуат, кæм уыдис зындон, 
Хæххон лæг ныр заргæ уым тулы уæрдон. 
Нæ фæсивæд рæзынц, æппæтмæ—æвзыгъд, 
Фæтæджы зынгхурæй æййафынц рæвдыд. 
Фыддуджы хъæухуызæй Чъреба кæм уыд, 
Уым Сталины номыл нæ горæд фæзынд. 
Нæ Ир ын ыскодта йæ бындур æндон, 
Æнустæм хæсдзæнис Сталины ном. 
■:<- -х- * 
Нæ бæстæм мæнгардæй куы бырста ызнаг, 
Фашистон лæгхортæ куы 'фтыдтой ныл арт, 
Нæ фæтæг, дæ сидтмæ нæ дзыллæ куы уад, 
Иæ Иры хæстонтæ дæр уадысты тагъд. 
Нæ хæхтæм æрхæццæ фашистон налат, 
Уый хъавыд Кавказы æркæныи бынат... 
Нæ хъæздыг хæхтæм нын лæбурдтой, тыдтой, 
Гæныстон нæ кодтой, æргæвстой, сыгътой... 
Йæ хъайтар хъæбултæй Ирыстон у буц, 
Советон хъайтартæ нæй махмæ дæр цъус: 
Уый Остъаты Алекси, уый Плиты Иссæ, 
Гъе, Кобылты Серги, Хъоцыты Къоста, 
Уый Сланты цæхæрцæст, Сабанты хæстон, 
Гъе, Цоциты Вася,—у хъуыстгонд сæ ном. 
Сæ цинæй нæ дыргъдон æфтауы къуыбыр. 
Ирыстон сæ кадыл куы цæгъды фæндыр. 
О, Сталин, дæ фæрцы уæлахиз вæййæм, 
Дæ ном дын нæ риуты мах буцæй хæссæм. 
О, Сталин, дæ разыирон ард хæрæм: 
5. Саулохты М. 
65 

Фæсид-иу, о, гени, куы бахъæуа сæр, 
Нæ тохы хъæр дардыл æхсарæй нæрдзæн. 
Хъæздыг цардмæ дарддæр тырндзыстæм цæрдæг, 
О, Сталин, дæ ныфсæй, нæ уарзон фæтæг! 
Сталинир, 1945 аз. 
66 

НЫЗЗАРÆМ! 
Ныззарæм хъæрдæрæй, ныззарæм рæвдзæй, 
Уæлахизы зарæг ныннæрæд! 
Æрцæгъдæм фæндырæй зæронд, гъе, кæсдæр,— 
Нæ зарæг зæрдæтылæмбæлæд! 
Цæугæдæттæ худгæ нæ зардæн хъырнæд, 
Нæ хæхтæ дæр ма уæнт æрхæндæг, 
Уадз, дунетæ иуыл нæ цинад уынæнт,— 
Уæлахиз æрхаста нæ фæтæг! 
Рæсугъд æмæ буцæй кæндзыстæм нæ цагъд,— 
Фыддугæй ирвæзт ысты адæм! 
Ныззарæм, цæй, иумæ, ныззарæм нæ зард 
Нæ фæтæг Сталины кадæн! 
Кæд раз дæр нæ бæстæм фыдызнаг бырста, 
Сæрыстыр, æппæлой, мæнгардæй, 
Уый йеныр цы зæгъдзæн, цы зæгъдзæн ныр та? 
Йæ гæрзтæ æркалдта æгадæй! 
Дунеты раз йеныр æнусмæ хæссæд 
^æ чъизи ном афтæ тыхсастæй! 
Уадз, йеныр йæхæдæг мæтмæрдтæ кæнæд, 
Цæрæнбонты нæ быхсгæ мастæй! 
Уæлахизы тырыса æрттипы сырхæй, 
Берлиныл йæ хаутæ æруагъта. 
Уый фидар, уæлахизы номæн фæрнæй 
Нæ фæтæг Сталин æрсагъта! 
Рæсугъд æмæ буцæй кæндзыстæм нæ цард,— 
Фыддугæй ирвæзтыСты адæм! 
Ныззарæм, цæй, иумæ, ныззарæм нæ зард 
Нæ фæтæг Сталины кадæн! 
1945 аз. 
67 

ХÆСТОН ÆРЫЗДÆХТИ ФÆСТÆМÆ: 
Хæстон æрыздæхти фæстæмæ, 
Йæ райгуырæн хъæумæ тындзы. 
Кæм ма лæууы йæ зæрдæ 'рхъæцмæ,— 
Йæ риуы циндзинад фыцы. 
Йæ мидбыл худгæйæ, фæлгæсы... 
Йæ зæрдæ хуры фарсмæ бадт. 
Йæ цурты Леуахи ызмæлыд,— 
Йæ размæ цингæнгæйæ уад. 
Цыма йæм афтæ каст æппæт дæр: 
Уæд мæргътæ, дæттæ, хъæдтæ дæр,. 
Дзырдтой йæм уарзонæй æцæгдæр: 
—„Æгас æрцу, хæстон хъайтар!" 
Лæвæрдта сын хæларæй уый дæр, 
Йæ сæр æркувгæйæ, салам: 
— „Уæ бонтæ хорз! Æз та æрцыдтæн,. 
Уæ цинæй бафсæстæн æз ам!" 
Ыстыр æхсæрдзæны сæр дагъыл 
Йæ фæллад уадзынæн æрбадт. 
Йæ зæрдæ 'рцагуырдта дзы зарын,— 
Йæ зарæг анæрыди дард: 
„Мæ райгуырæн бæстæ, куыд уарзьш 
Дæ цъитиджын хæхтæм кæсын. 
Дæ уазал суадæттæй нуазын... 
Салам дын дард бæстæй хæссын!" 
68 

ТÆРХОН 
:3ындзинад, фыдтохы цæхæр æмæ арты 
Фæлтæры нæ дзыллæ цыппар азы ныр. 
Фыдгултæн нæ радтам нæ буц цард, нæ бартæ, 
Нæ хъæбатыр адæм, дæуæн кад ыстыр! 
Бæгънæг æмæ 'ххормаг æрдумæ нæ дардтой, 
Дæ сабиты ниуынмæ арв дæр куыдта. 
Лæгхорты дæ зæххæй æнæрынцой тардтай, 
Дæ хъайтардзинад дын дун-дуне уыдта. 
Ныр фервæзт нæ бæстæ сырх туджы лæсæнтæй, 
Уæлахизæй абон мах райгæ цæрæм! 
Кæс, фидынцызнæгтæ дæ бафхæрд сæ сæртæй,— 
Фыдызнаг йæ зæххыл æрцыдис дæрæн! 
Уæлахизы хур нæм нырттывта æргомæй, 
Фыдгæнæг лæгхортыл уыдзæнис тæрхон! 
Тæрхондонмæ дзыллæ цæудзысты æнгомæй, 
Чысылæй, ыстырæй, зæронд, гъе, хæххон. 
Чи домдзæн: „Цы фесты мæ уарзон æмгæрттæ?" 
Чидомдзæн: „Кæм ысты мæ саби, мæ фырт?". 
Зæгъут-ма, цы фесты нæ хъæздыг хæдзæрттæ? 
Цы гæнæг уыдысты мæ мад, гъе, мæ фыд?! 
Кæм ысты куырдуаты ныууадзгæ чызджытæ? 
Цы фесты нæ урссæр зæрæдтæ, зæгъут! 
Тæрхондон уæ домы, о, тугкалд хæсдя^ытæ! 
Цы гæнæг уыдыстæм, цы уæ хъуыд, зæгъут?" 
Тæрхондонæй домдзысты хæхтæ 'мæ бæстæ, 
Мæстыгæрæй айхъуысдзæн дардмæ сæ хъæр: 
.„Цыфкъахæй ыссæстой цъæх кæрдæджджын фæзтæ, 
Нæ зад хуым быдыртыл æфтыдтой цæхæр] 
69 

Кæуынц ныр нæ разы, æруагътой сæ сæртæ. 
Зæгъут ма: цæмæн нæ фæкодтат гæндон? 
Ныр уæгъды æхсæдынц лæгхортæ сæ рæзтæ Г 
Тæрхон сыл ыскæнут, æркæнæм тæрхон!.." 
Дзыллæйон тæрхоны раз тугдзых лæгхортæй 
Нæ фервæздзæн иу дæр, уыдзысты æфхæрд! 
Дзыназут, нырризут Советон тæрхонæй, 
Æфхæрд адæм иумæ зæгъдзысты сæ фæнд. 
Сæ тæрхон дунетыл æрвнæрæгау хъуысдзæн, 
Рæстаг адæм райæнт, фыдгултæ кæуæнт! 
Нæ карз тæрхон дуне цæрæнбонтæм мысдзæн, 
Нæ дзыллæ зæгъдзысты; „лæгхортæн мæлæт"Е 
70 

ФÆДЗÆХСТ ГЫЦЦИЙÆН 
Уыд растдæр тъæнджы мæй йæ карзыл, 
Фæйлыдта мит-тымыгъ æдзух. 
Æвæрдта нын хъæпæн нæ фæрстыл,— 
Хæстон гæрзтыл æндæгъдис къух. 
Рыг миты астæумæ лæгæрстам, 
Ысцырын не 'хсæн кардæй хæст. 
Фыдгулты дарддæр мах æппæрстам, 
Сæ сау туг урс митыл лæдæрст. 
Фæцæф нæ камандир, æрхаудта, 
Йæ цæфтæй фемæхсти йæ туг, 
Йæ тугвæд мйтыл уый фæуагъта, 
Уый фестад, загъта-ма: „Бырсут!" 
Ыстæй уæззау йæхи æруагъта, 
Уый дарддæр ахаста йæ цæст. 
Мæнæн—хæстон æмбалæн загъта, 
Уæззау улæфгæйæ æрмæст: 
— „Ныффыс мæ мадмæ ды мæ номæй: 
„Хæрзбон, гыцци, дæумæ фыссын! 
Фыдгултæм карз æмæ уæндонæй 
Ныр æз тæссаг тохмæ бырсын... 
Куывдмæ, чындзæхсæвмæ нæ цæуын, 
Мийаг куы фехъусай фыдуац, 
Уæд дæ, мæ буц гыцци, фæдзæхсын, 
Кæуынтæ, хъарджытæ ныууадз. 
Дæхи сæрыстырæй-иу равдис,— 
Мæнæн ыскæндзынæ уæд кад. 
Дæ фырт хæстьт быдырмæ уадис,— 
Оæрибары сæрыл фæлшрд. 
71 

Дæ чындз фæбадтаид идæдзæй, 
Фæлæ дзы мур пай да дæр нæй. 
Фæлтау ын зæгъ, гыцци, рæвдыдæй, 
Ыссарæд хорз амонд фæриæй. 
Дæуæн та, о, гыцци, мæ бæсты 
Ныфсæн куы уадзын æз хъæбул, 
Æмæ куы слæг уа уый дæ фæрцы, 
Уæд ын мæ хабæрттæ фæдзур. 
Хæрзбон, гыцци, дæ фæлгондз 'хæсты 
Мæ цæстыл уайдзæнис æдзух. 
Мæ тугисæджы мын мæ бæсты 
Де 'ртты мин хатты æртух!" 
Сталинир, 10. IX. 45. 
72 

ТОХЫ ХЪÆР АЙХЪУЫСТ 
Тохы хъæр айхъуыст ногæй та дардмæ, 
Растад нæ дзыллæ æд хотыхтæ тагъд. 
Тугдзых ызнæгтæ æрбабырстой махмæ, 
Халынц нæ сæрибар, амондджын цард. 
Иры дзыллæтæ нæ тохы быдырмæ 
Хотых ифтонгæй æмзондæй бырсынц, 
Калынц цæхæртæ сæ къухты сæ кæрдтæ. 
Акæс, уæлахизмæ 'хсарæй тырнынц! 
Сталины стыр ном уæлахизы кадæн 
Тохы нæ адæм сæ риуты хæссынц. 
И 4адæм Кавказæн, кæс, тугхор ызнæгтæн 
Фидар æндонау йæ ныхмæ лæууынц. 
Рагæй нæ фыдæлтæ знагæн нæ барстой, 
Уыдон нæ хастой цагъары къæлæт: 
Уыдон цыргъ кæрдтæ сæ байзæттаг райстой,— 
Не 'знаг ыссардзæн сæ къухтæй мæлæт! 
Иры дзыллæтæ ныр тохы быдырмæ 
Хотых ивтонгæй æмзондæй бырсынц! 
Калынц пæхæртæ сæ къухты сæ кæрдтæ, 
Акæс, уæлахизмæ 'хсарæй тырнынц! 
7а 

ДЕНДЖЫЯОН ХЪАЙТАР 
Сау мигътæ уайынц æмæхгæдæй арвыл, 
Карз дымгæ хæхты йæ цæфтæй хынцы. 
Сау денджыз калы йæ улæнтæ дардыл, 
Ризы, унæргъы, лæбуры, фыцы. 
Улæнтæ размæлынц карзæй фæд-фæдыл, 
Растдæр, хылгæнаг фырытау, фыд-зонд. 
Бавæййынц хæхты йас, сисынц сæ сæрыл 
Науты къæс-къæсгæнгæ, арвмæ бæрзонд. 
Карз тохæй баризынц зæхх æмæ хæхтæ, 
Топпы фæздæгæй ма цы уыны мæ цæст. 
Анæрынц арвынæрынау гæрæхтæ,— 
Уыдон цæхæртæ ма 'рттывтой æрмæст. 
Карз тох у, карз тох, лæджыгъæд нæ бахъуыд,. 
Тугхор фашистыты не 'фсад тæры. 
Бакæс, Хъоцыты Джиуæрджийы сахъ фырт 
'Ссæнды йæ науæй, фыдгулты сæтты. 
Сау сынт ызнæгтæ лæбурынц Кавказмæ, 
Нал зыны Сау денджыз, наутæй—æмбæрзт, 
'Хсарæй лæгæрдынц нæнаутæ сæ размæ, 
Бацайдагъ се 'хсæн тыхæвзарæн хæст. 
Иу нау сæ разæй лæгæрды, ыссæнды, 
Тугдзых фыдгултыл æфтауы цæхæр. 
Ахæм бæгъатырмæ иу дæр нæ уæнды,— 
Науы фындзæй сæ рæмпъузы рæвдздæр. 
Ассив-ма сау мигъты, дымгæ, цы фæдæ, 
'Знæгты сыгъдон фæздæг сауæй ныббадт,. 
Феной хъайтары тох дардæй. нæ хæхтæ, 
Радзурой сомбон йæ диссаджы кад. 
74 

Наутæн сæ пырхæнтæ арвмæ фæхауынц,. 
Пиллон ысуадзынц, сæ фæздæг кæлы. 
Иннæтæ, мæнæ, ирвæзын фæлгъауынц, 
Знæт денджыз уыдон йæ быны кæны. 
Чи уыдзæн уыцы хъæбатыр, кæцон у? 
Чи кæны знæгты æгъатыр бындзагъд? 
Уый у Хъоцыйы фырт Кьоста, ирон у, 
Сау денджыз уымæн иыззары йæ кад. 
Карз тох фæсабыр, æрбарухси бæстæ, 
Сау денджыз нал у ныр карз æмæ знæт, 
'Хсæды Къостайæн йæ фæндаг, йæ рæзтæ,. 
Калы ызнаджы пырхæнтæ фæсфæд. 
Тохæй уæлахизæй раздæхт фæстæмæ, 
Улæнтæ йæ буцæй сæ сæрыл хæссынц. 
Хуры зæрин тынтæ хъазынц йæ сæрмæ, 
Дзыллæ йæм æрдзимæ райгæ кæсынц: 
„Уарзон хъайтар гуырд, 'гас нæм фæцæуай, 
Кадджын, уæлахизæй исæм дæ къух! 
Бирæ, дзæвгар азты буцæй фæцæрай, 
Дзыллæ дæ кады ном зардзæн æдзух!.." 
Сталинир, 25. III. 45 аз. 
75< 

СТАЛИ Н 
Адæмты хурты-хур—Сталин—нæ фæтæг, 
Алкæд дæ ныфсæй æхеарджын ыстæм— 
Адæмæн амонд, уæлахиз æрхæссæг, 
Царды гуылфæнтæм дæ фæрцы тырнæм. 
Арвы нæрынау дæ фезмæлд, дæ къахдзæф,— 
Дунейæн иуыл дæумæ у сæ каст. 
Басыгъта, судздзæн знæгты дæ карз цæф, 
'Фхæрд адæм райстой дæ фæрцы сæ мает. 
Уарзон дæ, уарзон, нæ адæмæн рагæй, 
Хурау дæ фæлгондз мах тавы æдзух. 
Мæргътæ ныззарынц дæ кадыл зæллангæй,— 
Уыдон дæр не сты дæ рæвдыдæй цух. 
Хæхтæ бæрзонддæр ыедардтой сæ сæртæ, 
Уарзонæй мидбылты худгæ кæсынц. 
Денджызтæ, суадæттæ, æрдз æмæ бæстæ 
Зарджытæ буцæй дæ кадыл кæнынц. 
Адæм бæркадджын, уæлахизы куывдтæ, 
Сталин, нæ фæтæг, дæ фæрцы кæнынц. 
Уадзыиц дæ фæрцы сæ фыццаг рæгъытæ, 
Урссæр зæрæдтæ фæкувынц, зæгъынц: 
„Цалынмæ адæмтыл хур кæса арвæй, 
Цалынмæ змæлæг уа, зæххыл уа дур. 
Уалынмæ рацæрай буцæй, хæларæй, 
Сталин—нæуæг дуджы рухстауæг хур!" 
Цинты бон фæсивæд хъазты æрзилгæ, 
Сталин, дæ фæлгондз сæ риуы хæссынц. 
Буц чызг, фæндырцæгъдгæ, рахизы симгæ, 
Адæм дæ кадыл сæ зарæг кæнынц. 

Цалынмæ адæмтыл хур кæса арвæй, 
Цалынмæ 'змæлæг уа, хæхтыл уа дур, 
Уалынмæ рацæрай буцæй, хæларæй, 
Сталин—нæуæг дуджы рухстауæг хур1 
5. XII. 45 аз.. 
77 

НÆ НАЗБÆЛАС 
Нæ хъазæн хъул, нæ назбæлас, 
Æрцарæзтай дæхи! 
Æгас цæуай, нæ нæуæг аз, 
Дæ фæлмæн къух æри! 
Æркодтам дыл нæуæг дарæс,— 
Куы цин кæнæм дæуыл, 
Хъуынтъыз цæстæй нæмма ракæс,— 
Дæуæн цæгъдæм фæндыр. 
Куы кафæм мах дæ алы фарс,— 
Ныззæлыди нæ зард. 
Æвдисæм дын, нæ назбæлас, 
Куыд хъæлдзæг у нæ цард. 
О, сабитæ, цæй рацæут, 
Нæуæг хур нæм æркаст! 
Нæ салд боцъойæн радзурут 
Уæ цин æмæ уæ хъазт. 
Æрбакæсут-ма, сабитæ, 
У диссаджы уындтаг: 
Нæуæг азæн йæ лæвæрттæ 
Нæ бæласыл ис фаг. 
Нæ цъæх назæн йæ алы фарс— 
Нæ сабитæн сæ кафт, 
Нæуæг азы фæрныг бæлас 
Дæумæ куы у нæ каст. 
29. XII. 1945 

ÆГАС НÆМ ФÆЦУ 
Æгас нæм фæцæуай, нæ хæхты хъайтар гуырд, 
Алекси,—мæй, хурау у махæн дæ уынд. 
Ирыстон дæ кадыл зæллангæй ныззарыд, 
Нæ номдзыд инæлар, Харебайы фырт! 
Дæ Иры дзыллæ дыл æмбæлынц ам кадæй, 
Дæ цинæй ныккафынц, æрцарæзтой хъазт. 
Сæ кадджын куывдты дын фæкувынц хæларæй, 
Сæ куысты хъæр анæрыд дардыл æваст. 
Дæ тохы цырын арт фæйлыдта уæларвмæ, 
Фыдгултæн дæ ныббырст куы хаста мæлæт. 
Дæ бæгъатыр тох дын мах хъуыстам Кавказмæ,— 
Æвзидæг ма чи уа, дæ койæ тæрсæнт! 
Уæлахизæй абон ды бадыс ам не 'хсæн, 
Дæ хуызæн хъæбатыртæ бирæ цæрæнт. 
Цæуылнæ ысбуц уæм, мæгуыр, мийаг, не 'стæм, 
Нæ хъазтмæ, нæ цинмæ, уадз, хæхтæ кæсæнт. 
Нæ кады нуазæн—бæгæны фынккалгæ— 
Нæ Иры хъайтар фырт, цæй саккаг кæн, айс! 
Нæ фæсивæд, цæй-ма, æмдзæгъд æмæ заргæ, 
Нæ кадджын хæстоны зæрдæбынæй уарз! 
Сталинир, 2. 1. 1946 аз. 
79 

КАДДЖЫТÆ 
6. Саулохты М. 

Г В Р С А Н 
Хæларæй лæварæн— 
Нæ фæскомцæдисæн. 
Нæ райгуырæн хæхтæ, 
Нæ райгуырæн бæстæ, 
Нæртон дзыхæй исты зæгъут! 
Ыссæдзæймаг азты 
Ызнаджимæ тохы 
.Дæ риуыл цæй бæрц ныккалд туг? 
Цæй, бахъырн ды мемæ, 
Куы 'рзара мæ лирæ 
Нæ тохы хъæбатыры зард. 
Уый цалынмæ зарæм, 
Нæ кадæг ысцæгъдæм,— 
Мæ фыссæн нæ зондзæн фæллад. 
Нæ мæгуырты сæрыл, 
Оæрибары цардыл 
Мæлæты раз чи 'вæрдта сæр. 
Йе, уыдон кад, намыс, 
Ысцæгъд ма, мæ уадындз, 
Дæ зæлджын хъæлæсæй ныннæр. 
Цъæнутджын цъæх комы 
Цæугæдон æруайы, 
Йæ цыд уыд фæдисы ызгъорд. 
Чысыл фалдæр хъæды— 
Тæрхъус ахсæн фæзы— 
Куы лæууы ныхасгæнæг бардз. 
-Зыны уым бæрæгæй 
Хæрз лæппу æвзонгæй, 
Цæхæртæ йæ цæстытæй калд. 
Цъæх тынæй—йæ цухъа, 
Цыргъ, сау-арæзт—хъама, 
'83 

Уæд сау фист фырдзармæй—йæ худ.. 
Сæрбахъуыд—хъæбатыр,— 
Ызнагæй нæ тарсти 
Æндон риу, фæтæнгуыр Герсан. 
Йæ урс бæх, ныр дæр та, 
Ныхас æй кæм уагъта,— 
У уадæй рæуæгдæр 'мæ хъал. 
Уый бады йæ бæхыл,— 
Йæ фарсыл æрттывта йæ кард. 
Герсан та ныккафыд, 
Хæстоы лæг ныззарыд, 
Сæ фæндаг у абон хæрз дард. 
Йæ фæсидт уæд кæмтты, 
Фæйлаугæ ныннæры... 
Бæх зилы, ысхъиуы цæрдæг: 
— „Мæ уарзон, богалтæ, 
Нæ тохы хъайтартæ, 
Ызнагмæ ныббырсæм нæуæг! 
Ныббырсæм уæндонæй,— 
Куы сиды Герсан дæр 
Уæлбæхæй,—æхсарджын нæ кард.. 
Нæ тæрсæм мæлæтæй, 
Мæлæт нын уæд кадæй, 
Нæ сомбон нæ уыдзæн æгад. 
Гъей, цомут æмбæлттæ, 
Мæ ныфсджын цæргæстæ, 
Ызнаг нæ хæрзбын сæфт кæны. 
Ызнаг нæ нæ зондзæн, 
Дзаджджын фынгыл баддзæн,— 
Нæхи сыл ныццæвæм æваст. 
Цæй, абон æхсæвæй, 
Фæсфæдты æдасæй,— 
Нæ фæндаг—Чъребамæ раст!" 
Герсан та уыд разæй, 
Йæ уарзон æмгæрттæ 
Йæ фæстæ æдæрсгæ тæхынц.. 

Уæларвон цæргæстау, 
Æрдхæрæны уадау, 
Ызнаджы лæгæтмæ тындзынц. 
Герсанæн—зынаргъдæр 
Йæ кæнгæ æфсымæр 
Хæрз æвзонг, æнæхил Ботаз, 
Фæрсæй-фæрстæм разæй 
, Дыууæ 'рдхорды радæй 
Оæ тохыл куы кодтой ныхас: 
— „Хъаруйæ цух не стæм, 
Джебогътæй хæцдзыстæм," — 
Хъæбатырæй загъта Герсан. 
— „О, ме 'рдхорд æфсымæр, 
Мæ домбай æфсымæр, 
Ыссарæм ныббырсты фæндаг! 
Мæ фæндон у афтæ: 
Цæуæн нын нæй иумæ,— 
Мах хъуамæ дыууæ дих фæуæм. 
Ды аууондæр рæтты 
Цæудзынæ, фæсфæдты 
Куы лидзой, уæд-иу сæ уром! 
Нæ хæстон фæсивæд,— 
Мæстыгæрæй—хивæнд,— 
Сæ рохтыл хæцын сын хъæудзæн. 
Æхсæвыгон, зон æй, 
Ды хъусдзынæ махæй, 
Æртæ хатты—стыр æхст нæрдзæн. 
-У- -Х- -X- 
Цъæх æрдузы фæзы 
Æрурæдтой бæхты. 
Хæрзбоны хъæбыстæ кæнынц; 
Нæ тохы богалтæ 
Фæстаг хатт ам хицæн кæнынц. 
Фæстаг хатт сæ бæхтæ— 
Сæ хæстон æмбæлттæ 
Куы тонынц сæ рохтæ æваст, 
85 

Сæ фæстæгтыл кафынц, 
Цырд размæбырот домынц, 
Сæрбахъуыд,—нæ вæййынд тыхсаст.. 
Фæтæхынц цæргæсгау— 
Лыгъдарæхст сæгуытау, 
Ботазæн зындгонд у йæ ран. 
Тыхсæттæг домбæйттау, 
Цъæх арвы цæхæртау, 
Уысмбæрцмæ ф 'аууон Герсан. 
Сæ урс бæхтыл бадынц 
'Мæ разæй ыскъæрынц 
Дыууæ 'рдхорды знаджы ныхмæ.. 
Сæ фæстæ сæ къордтæ— 
Сæ уарзон богалтæ 
Сæрбахъуыд,—мæлæтмæ цæттæ. 
Вотазы цæстытæ 
Ыскалынц цæхæртæ,— 
Æрттивы йæ къухы йæ кард. 
Герсан та ныккафы, 
Герсан та ныззары, 
Сæ фæндаг у абон хæрз дард. 
Л 
Ныр мæнæ æризæр. 
Нæ бæстæн йæ фылдæр 
Уæд сау мигъты 'нуæрзта йæхи.. 
Ыстæй уæд ныталынг, 
Мигъ зæххимæ хъазыд, 
Цæст нал уыдта, бон: дæр фæци. 
Ныссабыр и бæстæ, 
Æрмæст ма нæ мæргътæ 
Æхсæвивдæн кодтой сæ цагъд. 
Мæйдар æхсæв хъал уыг, 
Уый боныгон—уадзыг, 
Гъе, уый дæр у ахсæв æнкъард. 
Тызмæг ысты хæхтæ, 
Ысфыхти сæ зæрдæ 

Æрвылбонон топпы хъæрæй. 
Хъæддаг сырд куы быры 
Кæм арфдæр лæгæты 
Зынгкалгæ нæмыджы тæсæй. 
Гъе, ахæм æхсæвы— 
Цæст сайаг мæйдарьт 
Вотазы хъайтартæ бырсынц. 
Ызнаг ныр хæстæг у, 
Цæй бæрц у йæ хъару, 
Уый йеныр бæрджытæ кæнынц. 
Вотаз та сын дзуры: 
—„Ызнаг нæ нæ зоны, 
Куыд лæууат ныббырстмæ цæттæ! 
Æхсæн нын нæй топпæй, 
Цы нæ бон уа—кардæй, 
Ызнаджы цæгъдынмæ бырсгæ! 
Сæ сæртæ нын сайраг, 
Мах зонæм нæ фæндаг, 
Цы зонынц, кæндзысты фынæй. 
Хæцæнгарз сæм—бирæ, 
Нымæцæй дæр афтæ, 
Ныссæиддзыстæм уыдон тыхæй"... 
Йе, уыцы рæстæджы 
Герсан дæр æрцæуы, 
Æрхæссы йæ риу та æргом. 
Сæ фæндаг у кæмтты,— 
Кæм тардæр ран хъæдты 
Æрурæдтой доны кæрон. 
Зыд Леуахи 'згъордта, 
Фæйнæрдæм лæбурдта, 
Кæм уагъта фæндагыл цæуæг. 
Зыд, холыхор куыйтæн— 
Джугъелийы 'фсæдтæн 
Куы цæуынц сæ ныхмæ хæцæг. 
Нæ мæгуыр Чъреба, 
Зæгъ ма мын, цы кæна, 
87 

Куы нæ уал дзы баззад цæрæг? 
Джугъелийы тугдзых, 
Куыннæ йæм уыд фаг тых— 
Чъребайы скодта бынат. 
Йæ тугхор æфсæдтæ— 
Лæгмар 'мæ фыд-зæрдæ 
Ысуагътой Ирыстоныл арт. 
Нæ мадæлты ниуын 
Нæ сабиты кæуын 
Кæм ма цыд нæ иры бæстыл, 
Джугъели дæр уым ет, 
Йæхицæй ныббуци: 
—„Мæ тыхæй Ирыстон кæуы!" 
Нуазæнæй 'скуывта, 
Ыстæй уæд ысдзырдта—. 
Ыслæууыдис,—-дзойтæ кæны: 
—„Мæ хъайтар æфсæдтæ, 
Мæ домбай уæйгуытæ, 
Нуазын уæ цæрæнбон æз. 
Ирыстон ныр мах у, 
Йæ зæхх дæр нæ бар у, 
Рæсугъдæй æххæст у уæ хæс. 
Кæмдæрты ма хъавынц, 
Мæ ныхмæ фæлварынц, 
Мæ хъустыл цыдæртæ æруад. 
Сæ талынгдæр рæтты, 
Æнæныпырх хъæуты 
Ыскодтой нæ ныхмæ æфсад. 
Тæккæ райсом раджы 
Æрбадут сæ разы. 
Фæстаг хатт цæвут сæ бæстон! 
Æндзарут-иу хгьæутыл, 
Сæ ахстон-лæгæттыл, 
Цъæх фæнык куьтд фестон быптон!.. 
Нуазæн нуазы, 
Ыстæй уæд æрбады, 
Ныр нал хæцы зæххыл йæ къах. 

Уæд уайтагъд хæстæгæй— 
Бæрæг дзырд Герсанæй 
Фæцыдис æртæ 'хст—гæрах. 
Йæ фæстæ тымыгъау, 
Нæ хæххон цæргæстау, 
•Хъæбатыр хæстонтæ тæхынц. 
Джугъели ыстарсти, 
Джугъели æрхауди, 
Йæ цæстытæ тартæ кæнынц. 
Йæ хæстон богалтæ, 
Йæ хæстон хъайтартæ 
Фæйнæрдæм гæрæхтæ кæнынц. 
Фыд-зæрдæ ызнæгты 
Герсаны æфсæдтæ 
Ныр кардæй цъыччытæ кæнынц. 
Кæм не 'ххæссынц кардæй,— 
Æвналынц джебогъæй, 
ДжугъелиЁы 'фсæдтæ кæлынц. 
Куы лидзынц фæстæмæ 
Джугъелийы хъалтæ,— 
Кæм тардæр бынæтты бырсынц. 
Сæ фæндаг æхгæд у,— 
Ботаз дæр куыд карз у, 
Æмбæлы сыл карды цыргъæй. 
Джугъели фæлидзы, 
Джугъели фæхъуызы, 
Йæ сау хил ысурси тæсæй. 
III 
Æрбарухси бæстæ, 
Фæлыгъдысты мигътæ, 
Ныр тохы бон карздæр кæны. 
Сырх туджы лæсæнтæ 
Куы фестад нæ бæстæ, 
Уæд Леуахи туджы фыцы. 
Герсан та ныззары, 
Герсан та ныккафы, 
89' 

Ныццарауы кæмтты йæ зард, 
Герсан уæд æдасæй 
Лæбуры сæ разæй,— 
Уый семæ хъазуатæй хæцы: 
„Гъе, рауайут, цæй-ма, 
Ызнаджы куы цæвай, 
Хæстон къух уæд фидар кæиы. 
Æрфæлварут мемæ 
Уæ тугæйдзаг кæрдтæ, 
Кæд ма уæ уæ хъару хæссы!" 
Уæд уайтагъд сæ иуæн 
Цыргъ карды цæф—сæрæн,— 
Ныр зæххы бæгъдулæг кæны. 
Дыууæйæ та уæртæ, 
Æртылдысты зæхмæ,— 
Фæтары сыл дуне бынтон. 
Хъæбатыры къухæй 
Уыл абон æхсæвæй 
Æркодта тæригъæддаг бон. 
Герсан ма цы кæна, 
Налæтты куыд цæгъда, 
Йæ карды 'рдæг зæхмæ фæхауд. 
Йæ хъама ысласта, 
Ызнаджы ныссырдта, 
Фæлæ йын фæмæнгис йæ хъавд. 
—О, сау хъæды сырдтæ! 
Уæ маргæйдзаг ныхтæ 
Фæсфæдæй куыд даргъ ысты, куыд?! 
Уæ нæмыг чъылдымæй 
Нæ рахызтис риуæй, 
Уæддæр-ма мæ хъару—æндои. 
Цæф æнхъæл нæ уыди, 
Мæ зæхмæ куы 'ртылди 
Хъæбатыр, фæтæнриу Герсан. 
Йæ урс бæх йæ цуры 
Йæ къæхтæ куы хойы, 
Куы нæ уал æм дзуры Герсан. 

Герсан ма кæм хъазы, 
Рæуæг ма кæм кафы, 
Ныр нал хъуысы кæмтты йæ зард. 
Сырх туджы куьт мæцы, 
Уæддæр ма фæлвары,— 
Куы нæ уал фæразы йæ кард. 
Цыдæр ма ысдзырдта: 
—Ботаз,—зæгъгæ, загъта, 
Ыстæй уæд бынтондæр æрхауд. 
Йæ туджы пырхæнтæм, 
Йæ мæлæтдзаг цæфтæм 
Йæ урс бæх куы кæсы æнцад. 
Нæ тохы хъайтартæ 
Куы фæбырсынц размæ, 
Кæм ма уыд сæ ныхмæхæцæг? 
Уæд Гуры быдырты 
Ызнагæн йæ мæрдты 
Кæм ма уыдис се 'ппæт хынцæг. 
Хур арвыл ыстылди, 
Нæ бæстæ ныррухс и, 
Чъреба ысулæфыд фаг. 
Йæ сæрæн ма чи уыд,— 
Ныхмæ ма кæм уæндыд, 
Ныр худистæй лидзы ызнаг. 
Хъæбатыр æмбæлттæ, 
Ботазы хъайтартæ 
Нæ уарынц Герсаны, кæм и? 
Ныр мæнæ уæлбæхæй, 
Мæрдджынæй, æнкъардæй 
Сæ разы æрхызти Бæппи. 
Уæд цавддуртау зæхмæ 
Æруагътой сæ сæртæ,— 
Æдзынæгæй зæхмæ кæсынц. 
Герсан ма фæстаг хатт 
Йæ цæстытæй ракаст,— 
Йæ туджы æртæхтæ тæдзынц. 
91 

Цæф хъайтар ыскæсы, 
Ныхасыл фæлвары, 
Уæззаугай ысдзырдта ма: „Дон!" 
Ыстæй уæд Ботазыл, 
Йæ уарзон æрдхордыл 
Нытыхстис, зæгъы йын: „Хæрзбон!" 
Куы лæууынц йæ фарсмæ... 
Куы систой сæ худтæ, 
Сæ цæсты сыг донау кæлы. 
Дæ райгуырæн Ирæй 
Дæ ном хъуысдзæн дардмæ, 
Æмæ уæд Ботаз та зæгъы: 
—Æз райгуырдтæн демæ, 
Мах рæзтыстæм иумæ, 
Æдзухæй нæ фæыдаг уыд иу. 
Уæд абон, æркæс-ма, 
Цы 6оё дыл æркодта, 
Куы самæхст сырх тугæй дæр риу. 
Дæ уарзон æмгæрттæ, 
Дæ хæстон æмбæлттæ 
Дæ цуры тыгуырæй лæууæм. 
Кæугæ дыл нæ кæнæм, 
Дæ ном дын хæсдзыстæм, 
Дæ разы æндон дзырд дæттæм: 
Дæ цытыл дын кадæг 
Ыскæндзыстæм зарæг, 
Мыггагмæ цæрдзæнис дæ ном. 
Ызнæгтæм бырсдзыстæм, 
Сæ риу сын цæвдзыстæм, 
Йе, уый уыд дæ уарзон фæндон.— 
Ботаз уæд нывнæлдта, 
Йæ билет ын систа, 
Ныккодта йæ сæрыл йæ худ, 
—„Дав уæнгон билет дын 
Мæ риуы æвæрьш, 
Уый райсдзæн ызнагæй дæ туг!" 

Ыстæй та уæлбæхæй, 
Сæ кæрдтæ æлвæстæй 
Сæ тохы быдырмæ тæрынц. 
Фæсурынц ызнаджы 
Сырх туджы быдырты, 
Герсанæн йæ зарæг кæнынц. 
Нæ диссаджы бæстыл, 
Нæ урссæр къæдзæхтыл 
Куы хъуыстис хъæбатырты зард. 
Нæ тохы æвзонгæй 
Иыр чи фæцух махæй— 
Сæ зарæджы зарынц йæ кад. 
Хæрз бынсæфт æрбацис 
Фыдызнаг—уый мах цин. 
Нырттывта уæларвæй нæм хур. 
Нæ бæстæ нæ уагæй 
Æфсæстис йæ цардæй, 
Æрæвæрдтам царды бындур. 
Нæ æфхæрд, сыгъд хъæутæ,, 
Ныр буцæй сæ бонтæ 
Нæ иумиаг царды фыцынц. 
Сæрибар нæ бæстæ, 
Æрттивынц нæ хæхтæ, 
Мах уарзон, хæлар цард кæнæм. 
О, Лениной рæзгæ 
Фæсивæд дæуимæ 
Мах никуы кæндзыстæм сæ рох 
Герсаны хуызæтты, 
Нæ хуыздæр æмгæртты, 
Сæрибарыл чи кодта тох. 
1938 аз, 27 июл. 

ÆРТЫНДÆСÆЙ ИУМÆ 
I 
Чъребайæ уæд Рукъгоммæ, 
Куы зоныс æй ды дæр, мийаг, 
Уым сатæг-сау ивылд дæттæ 
Кæм ма уагътой, кæм, къахфæндаг! 
Мæгуыр адæм ыстарстысты 
Зыд, холыхор лæбурджытæй. 
Æмбæхстой ма сæ сабиты,— 
Сæ туг лæдæрст сæ цæстытæй. 
Лыгъд адæмæн æд æргъæмттæ 
Сæ хид куы калд, мæгуыр сæ бон! 
Нæ сабитæн сæ мадæлтæ 
Куы-иу тыдтой сæ сæры хил. 
Лыгъд адæм уæд уым фосимæ 
Æпнынæдзух æмбу кодтой... 
Бындар фæуай, зыд Леуахи, 
Æрынцой дын уæд нал уыди, 
Тыхст лæг-иу дæм куы бахауди, 
Дæ дæтты-иу куы бабын и. 
Бынтон гæныстон—Пацъагом, 
Лæсæн фестад, бынтон лæсæн. 
Лæбурдта уым æмбухгæ дон, 
Нæй рохгæнæн йæ фыд-фынтæн! 
Фыддуг, фыдаз ыскодта ныл, 
Кæй бон ма у, кæй бон, цæуын? 
Цæй, ракæс-ма, нæ дарæг хур, 
Кæм фесæфтæ, æркæс, фæзын! 
Цыппар боны цъæх фæздæгæй 
Нæ зындис хур, кæмдæр хæтыд. 
Цæхæр калгæ зынг-пиллонæй 
Уæд Хуссар Ир цырынæй сыгъд. 

Кæс, тугхортæ æрбабырстой 
Хъæддаг сырдтау ызнæт цыдæй. 
Лæджы сырх туг куы ныуæзтой,— 
Хуыздæр сæм каст сырхдæр сæнæй.— 
Ыссæдзæм аз Июны мæй... 
Тæригъæдтаг мæй кæм нæ уыд! 
Уæларвæй ныл лæсæн уардæй 
Фыр тæрккъæвда æдзухæй цыд. 
* -х- ж 
Бæрзонд къуыппыл—Присы хъæд, 
Куыд гæмæх дæ цæрæнбонты!.. 
Лыстæг къутæр дæ быны 'вæрд, 
Тæригъæдджын нæ дæ ды, цы? 
Æрмæстдæр, зон, цъæх арвы бын 
Æвдисæнæн бæззы дæ ном, 
Æртындæсæн сæ бавæрын 
Кæй нæ баци дæуæн дæ бон. 
Æртындæсæй дæ сау зæххыл 
Æфсымæртау кæнынц тæрхон. 
Ызнаджы риу ныццæвыныл 
Уæд рахæссынц сæ карз фæндон... 
Сæ кæрæдзи ныффæдзæхстой, 
Куы бахордтой æмгæртты ард,— 
Сæхи ифтонг æрцарæзтой. 
Хæстон зынгхос сæм ис сæ фаг... 
Сæрдыгон мигъ, фыр тар æхсæв, 
Цъæх мигътæ сты зæххимæ 'мхæст. 
Цырын арт калд уый арвы 'мбæрц 
Чъребайæ æрттивгæ 'рмæст. 
Фæцис хæрзгæнæг тугхортæм, 
Фæкæны сæ ныр сау халон... 
Кæм ис цæсгом нымудзджытæн, 
Æлгъыст фæуæд, æлгъыст, сæ ном! 
Ыскодта сæ уæд сусæгæй, 
Æртыхстысты сæ алы фарс. 
Цæуынц иумæ æртындæсæй, 
95 

Фæраст кæнынц сæ фæндагыл. 
Кæсынц, æваст фæцыд гæрах 
Уый иу, дыууæ, æртæ, цыппар!.. 
Хæрз æввахсæй фæцыдис хъæр: 
„Кæцы дæ уый, дæ къухтæ сдар?! 
Æрхуыссынц ныр æртындæсæй, 
.Æркъæппæввонг—сæ хотыхтæ. 
Ныр тох кæнынц хъæбатырæй 
Æнæуынгæ ызнаджимæ. 
Кæм уыд кæрон, æхсæв ныддаргъ.... 
Уæд уалынджы æрбарухс арв, 
Фæцис зынг-хæст, ныссабыр æхст. 
Æрмæстдæр, ды, Присы хъæд, 
Дзыллæты раз ды бахæр ард, 
Æртындæсы цыргъ нæмгуытæй 
Фынддæсæй уым кæй фесты мард. 
Сæхи дæр сын уæд бонрæвтыл 
Æрцæйкодтой уæнгтæ бастæй; 
Ныддардтой сæм сæ джебогътæ, 
Æркъæппæввонг—сæ хотыхтæ. 
II 
Цæттæ у ныр Згъудеры 
Сæхи къухæй ыскъахт ингæн. 
Æртындæс сахъ хъæбатыры 
Æрæвæрдтой уым топпытæм. 
Ыскъуыд дзаума, уæд гом цæнгтæй 
Кæрæдзийыл хæцынц æнгом, 
Æфсымæртау домбай тыхæй 
Мæлæты раз лæууынц æргом. 
Кæс, сауджын сæм æрбалæууыд,— 
Хæцыдис уый йæ дзуарыл. 
Ысфæнд кодта уый саргъауын 
Æрдхорд гуырдтыл—æртындæсыл.. 
Фæлæ дын уæд Джиойы фырт 
Фæлæбурдта уым сауджынмæ, 

Сæ размæ 'ргом ныр ралæууыд— 
Æрбадзуры уый се 'ппæтмæ: 
„Цы ма кæсут? Уæ тæрхон—конд.— 
Цæвут нæ, цæй, æгъгъæд у ныр! 
Уæ ном—æлгъыст, уæ зонд—фыд-зонд,— 
Кæд зыдтат, кæд, сымах хатыр? 
Фæнды сымах ныббын кæнын 
Ыæ бæстæйы, нæ мæгуырты! 
Нæ базыдтат, нæ бахыгътат, 
Мæгуырты тых куыд карз фæци... 
Кæнут хæлæф сæтой куыйтау... 
Фæлæ æгъгъæд, фæци уæ цард! 
Сæрибар дуг æрхæстæг ныр. 
Сырх тырыса фæйлауы дард!.. 
Мах зонæм, уый нæ ингæныл 
Ысзайдзæнис сырх дидинæг, 
Сæрибар хур æртындæсыл 
Кæсдзæн, йе, уый нæ рæвдаугæ. 
Сымахæн та нæ рæстаг туг 
Нæ батайдзæн, о, джауыртæ! 
Уæлахиз уæд сæрибар дуг! 
Компартийы хъæбатыртæ! 
Цæвут ыæ ныр, цæттæ стæм мах, 
Цы ма кæсут, зыд куыйты бал!" 
Фæцыдис уæд гæрах, гæрах... 
Сæ сæрмæ мигъ æрбадтие тарф. 
III 
Фæцис фыд дуг, ныйирди арв, 
Ныр мах у, мах, уæлахиз, кад. 
Иыррухси ныр æфхæрд Кавказ,— 
Фæсырдтам дард зындоныцард! 
Æрцыд уæ дзырд нæ бæстæйыл... 
Уæ кады ном—уæ фидауæг. 
Æнæмæнг дæр уæ ингæыыл 
Ысзадис ныр сырх дидинæг. 
7. Саулохты М. 

Уæ буц помыл нæ дзыллæтæ 
Куы кæнынц ныр сæ кадджытæ. 
Цæуынц чыртæй уæ рухс цыртмæ. 
Нæу рох уæ ном, хъæбатыртæ! 
Компарти уын ыскодта кад,— 
Уый дзыллæтыл хъуыстгонд у ныр. 
Уæ ингæныл бæрзонд ыссыд 
Нæ бæстæйы æрттивгæ цырт. 
Æрттивдзысты нæ хур, нæ мæй,— 
Кæсдзысты нæм æдзух æргом. 
Гъе, уыдонау сымахæндæр 
.Дзыллæты 'хсæн цæрдзæн уæ ном. 
Сталинир, 15. X. 1940 аз. 
98 

СОСЛАН 
I 
.Дзæрæх уыд урсбоцъо зæронд лæг, 
Уыди ныфсхаст æмæ уæздан. 
Зæронды 'рдæм йæ ныфс, йæ дарæг 
Уыдис йæ иунæг фырт Сослан. 
Дзæрæх фæлтæрд уыдис фыд тохты, 
Сæрибарьтл зыдта хæцын. 
Йæ сахъ сырх партизанты къорды 
Зыдта рæствæндæгтыл кæнын. 
€æ разæй-иу цæргæсау тахти,— 
Тæппуд нæ уыд Дзæрæх мийаг; 
Уæндонæй фидар бæхыл бадти,— 
Йæ иу койæ рызтис ызнаг. 
Уыдис ызнæгтыл уый æхсарджын,— 
Домбайау сæм бырста уæндон 
Æмæ дзыллæты раз цæсгомджын 
Йæ хæс уый бафыста бæстон. 
Компартийы фæрцы нæ дзыллæ 
Ыссардта уæд сæрибар цард,— 
Мæскуыйæн уæд бæрзонд йæ сæрмæ 
Сырх тырыса фæйлыдта дард. 
Йæ тухæнтæй Дзæрæх ныр фервæзт,— 
Хæларæй колхозы куыста 
Æмæ йæ иунæг фырт Сосланæн 
Йæ ивгъуыд сахъ бонтæ дзырдта... 
Сослан ыслæг, хъæдтых—йæ уæнгтæ, 
Уый рагæй дæр æдзух бæллыд, 
Цæмæй уый хъахъæна йæ бæстæ 
Æмæ Сырх Æфсадмæ фæцыд. 
9& 

Зæронд Дзæрæх йæ фырт Сосланмæ 
Æдзух æнхъæлмæ-иу куы каст, 
Фæлæ нæ цыд Сослан хæдзармæ, 
Уæддæр Дзæрæх нæ кодта мает. 
Уæд иу бон, дын, рæумæйæ сыстад,— 
Зæронд Дзæрæх йæ куыстмæ цыд, 
Йæ хæдзарæй цæттæйæ рараст 
(Нырма Дзæрæх куыстмæ рæвдз уыд).. 
Куы рахызтис Дзæрæх ныр кæртæй, 
Уæд хъугомæй бæлццон ыезынд,— 
Йæ размæ нæнхъæлгæ, дзæбæхæй 
Йæ иунæг фырт Сослан фæзынд. 
Кæрон дæр нал уыди хъæбыстæн,— 
Æгас хъæубæстæ цин кæнынц. 
Уыди æхсызгон тынг Дзæрæхæн... 
Ысбадтысты, ныхас кæнынд: 
—Сослан—хъæбатыр сырхæфсæддон— 
Танкист у ныр, улæфты— 'рцыд. 
Фæлæ уый ам дæр у куыстуарзон,— 
Йæ колхозмæ- куыстмæ-иу цыд,— 
Нæ бæстæ царды цинæй 'фсæсти, 
Фæйлыдта дард йæ цины хъазт, 
Фæлæ ныр тохы сидт фæцыди,— 
Ызнаг фæлæбурдта æваст. 
Мæстыхуызæй Сослан ныр касти, 
Цæстытæй калдта уый цæхæр. 
Дзæрæх дæр ныр æнкъардæй бадти, 
Лæдзæджы 'нцой 'руагъта йæ сæр. 
Йæ сæр-иу хаттæй-хатт нынкъуыста,. 
Тыхæй урæдта уый йæ мает. 
Йæ зачъетыл йæ къух æруагъта 
Æмæ-иу зæхмæ 'нцад ныккаст. 

Лæууыд хæрз ифтонгæй йæ разы 
Йæ царды иунæг ныфс Сослан. 
Дæуы ныртæккæ дардмæ балцы,— 
Фыдæхдзинад йæ риуы смал. 
Зæроид Дзæрæх уæд хорз æмбæрста 
Бæлццон лæппу кæы кæны тагъд, 
Йæ бадæнæй уæд фестад-загъта, 
Йæ цæстытæй цæхæртæ калд: 
„Мæ хъæбул, ма банхъæл,—дæу тыххæй 
Æз афтæ 'нкъард кæнын мийаг,— 
Мæ райгуырæн сæрибар бæстæн 
Аккаг æххуыс кæй нæу мæ цонг. 
Кæд бахъæуа мæ сæр æххуысæн, 
Æрбæтдзынæн мæ гæрзтæ уæд, 
Мæ зæронд сæр бæздзæн нывондæн 
Мæ райгуырæн рæсугъд бæстæн. 
Нырма мæ саулохаг цæрдæг у, 
Ыскъæфдзæн уый цæргæсау мæн. 
Æххуысæн уый дæр, зон, æгъгъæд у: 
Дæс цæфы — 'знаджы иу цæфæн. 
Мæ кард, мæ сау хъама куй 'рбæттон,— 
♦Сыгъдæг хъандзалæй у сæ конд, 
Мæ дугъон сау бæхыл куы 'рбадон?— 
Мæ зæрдæ нал уыдзæн зæронд. 
Ныфсджынæй æз тæхдзынæн тохмæ,— 
Кæддæр ма тох кæнын зыдтон. 
Ныр та зæронд риуы æз мемæ 
Хæсдзынæн Оталинæи йæ ном. 
Зæронд зæрдæ йæ дзырд кæд сайа, 
Фæтæрса 'знæгтæй уый мийаг, 
Йæ мает уæлдайдлсынтæй нæ райса, 
Куы нæ уа цæст-рæстдзæвин дард,— 

Уæд мын мæ зæронд сæрæй 'знæгтæ- 
Æгады хынджылæг кæнæнт, 
Уæд мын сæ тугæйдзаг джебогътæ 
Мæ зæронд зачъетыл сæрфæнт!" 
Дзæрæхы хорз, ныфсджын ныхæстæм, 
Сослан дæр хъуыста худгæ, 'нцад. 
Ныр уый ныпъа кодта Дзæрæхæн 
Æмæ йæ дугъоныл ысбадт. 
Сослан цæргæсау тахти размæ, 
Йæ фæстæ мигъау рыг ысбадт. 
Дзæрæх йæ къухаууæтты дардмæ 
Йæ фæдыл хъæлдзæгæй куы каст. 
II 
Цæгатæй Хуссармæ хъазуатæй 
Ысцырыни æвирхъау хæст: 
Нæ сахъ æфсæддонтæ уæндонæй 
Ызнæгты райдыдтой дзæхст-дзæхст! 
Сослан—танкист ыскъæрдта радæй,— 
Уыдысты 'ппæтæй дæр æххæст. 
Тæхынц сырх танкæтæ сæ тыхæй, 
Нæ сыл хæцы æппындæр цæст. 
Уыньтнц: цæрдæг хæцæн бынатмæ 
Ызнаг кæй фæцæуы хæстæг. 
Æрхауди ахæм хæс Сосланмæ, 
Цæмæй йæ 'рцахса уый цæрдæг. 
Сослан уæд фездæхта йæ танкæ, 
Йæ фæстæ ноджы дæр дыууæ. 
Ызнæгтæн фесты уæд сæ размæ, 
Фæсфæд ран, тар хъæдты хъуызгæ. 
Ызнæгтæ махуæтты куы федтой, 
Сæ ныхмæ фесты уæд дæсæй, 
Сæхи сыл 'ргæвдæг калмау фехстой,. 
Сæ фæрсты 'рзылдысты зыдæй. 

Æртæ хъайтар танкисты иумæ 
Ызнæгты 'рбауагътой хæстæг, 
Ыстæй сæ уæд æмæхст фæкодтой 
Æмæ сын бацайдагъи хæст. 
Фæйлауынц зæххы цъар сæ быны, 
Уым уæлдæф фестади цæхæр. 
Сæ фæздæгæй ма цæст цы уыны, 
Сæ фарсмæ хъæд кæны къæс-къæс. 
Сослан уæд йе 'мбæлттæй фæхицæн, 
Æртæимæ уый тох кæны. 
Нæ тарст фæлдæхынæй йæ танкæн, 
Сæ фæрсты, цъиусурау, тæхы. 
Сосланы цæфæй уæд ныззылди 
Ызнаджы танкæтæй сæ иу, 
Йæ уæлвæд дыккаг дæр ыссыгъди,— 
Сослан ын батыдта йæ риу. 
Сосланы цонджы туг куы кæлы, 
Æрбаста йæ йæ дысæй тагъд. 
Йæ цæфы 'рдумæ дæр нæ дары,— 
Ызнаджы размæ цырдæй тахт. 
Нæмыг æм нал баззад Сосланмæ, 
Йæ фæдыл знад^кы танк зылди. 
Сослан уый не 'схæсдзæн йæ сæрмæ, 
Нæ ратдзæн афтæмæй йæхи. 
Йæ тыхтæ 'рбамбырд кодта ногæй, 
Ызнагмæ сарæзта йæ ных. 
Ныццавта йыл йæхи уæндонæй,— 
Ызнаджы танк бынтон ныппырх. 
Сосланы танк дæр уæд фæцæфи, 
Йæ бынаты лæууыд æнцад. 
Сослан йæ танкæйæ æрхызти 
Æмæ йæ срæвдз кодта хæрз тагъд. 

Æмæ та ногæй уый ысбадти, 
Ныр йе 'мбæлттæм æххуысмæ уад. 
Тындзыдта размæ, цъиуау, тахти, 
Ныззары уæд уый тохы зард. 
Æрхæццæ та Сослан дæр мæнæ, 
Цыдис нырма уым карзæй хæст. 
Сослан та бабырста ныр хæстмæ, 
Нæ ивгъуыдта нысанæй цæст. 
Сæ къухтæй фесты знæгтæ цагъды, 
Уæлахизæй сæ тох фæци. 
Хæцынæн хорз уæлвонг бынаты 
Ныр уыдон бакодтой сæхи. 
III 
Дзæрæх æнхъæлмæ касти рагæй,— 
Йæ фыртæй нæй бæрæг ныхас. 
Йæ бандоныл уый бадт фæлладæй, 
Æнкъард уыди йæ цæстæнгас. 
Уæд фехъуыста, фæтæг кæй сиды 
Æппæт Советон дзыллæтæм: 
Уый махæй алкæмæн фæдзæхсы 
Цæмæй ызнаджимæ хæцæм. 
Хъæуы сырх партизанты къордтæ 
Ыскæнын алы ран цæрдæг. 
Фæтæджы ацы стыр ныхæстæ 
Йæ зæрдыл бадардта Дзæрæх. 
Зæронд сырх партизан та ногæй 
Æрымысыд йæ ивгъуыд тох: 
Куыд бырста знæгтæм уый уæндонæй, 
Ныр дæр нæма кæны уый рох. 
Уæд райсомæй изæрмæ 'дзухдæр 
Йæ риуы 'хсысти сау фыдмаст, 
Цыма йæ нал тавта ныр хур дæр, 
Гъе, афтæ раст Дзæрæхмæ каст. 

Зæронд Дзæрæх 'йæ сæр нæ исы,— 
Уый зæхмæ сарæзта иæ каст. 
Йæ зæрдæ сахъ лæгæн тынг риссы, 
Йæхинымæр куы кæны мает: 
—„Цæуылнæ ацыдтæн, цæуылнæ, 
Мæ фырт Сосланимæ æз дæр? 
Æз дæр ызнаджимæ хæцынмæ 
Кæддæр рæвдз куы уыдтæн, кæддæр! 
Куыд хæссын ам бадын мæ сæрмæ? 
Иырма Дзæрæх кæм у зæронд? 
Мæ риуы хорз кусы мæ зæрдæ, 
Нырма мæхимæ ис мæ зонд... 
Уым тох фæйлауы, 'хеиды карзæй, 
Æвдисы алчи дæр æхсар. 
Цы кæныи уæд ныр ахæм цардæй, 
Цæмæн бадын æз ам æнцад?" 
Кæрон дæр нæй Дзæрæхы мастæн, 
Йæ риуы сабырад нæ уыд. 
Фæлæ йæ размæ ныр Дзæрæхæн 
Сæ хъæуггаг хъæлдзæгæй фæзынд: 
Хæрзæгхæссæгæн уым фырцинæй 
Иæ цæсгом хуры тынты зылд. 
Йæ цинад уый æрвыста 'ргомæй,— 
Нæуæг газет йæ къухы уыд. 
Æвдисы газет уый Дзæрæхæн 
Æмæ йын хъæлдзæгæй кæсы: 
„Дзæрæхы фырт, танкист Сосланæн 
Хъайтары ном лæвæрд цæуы!" 
Дзæрæх уæд фестадис цæрдæгæй, 
Уый газетмæ æркаст лыстæг. 
Сосланы базыдта йæ хуызæй,— 
Йæ ныв уыд газеты æцæг. 

„Нывонд дын уæд мæ цард, мæ сæр дæр, 
Цæр мын, мæ хæрзгæнæг, цæр мын! 
Фæдзур мæ хъæубæстæм мын тагъддæр,— 
Ныртæккæ балцы æз цæуын!" 
Фырцииæй хæдзары ысмидæг, 
Йæ гæрзтæ 'рбабаста дзæбæх, 
Лæппу-лæгау рæвдзæй йæхæдæг 
Æривтыгъта йæ дугъон бæх. 
Йæ фæсарц ын нымæт æрбаста, 
Йæ саулохаг хæрдмæ куы хауд. 
Пылыстæг ехс йæ къухмæ райста 
Æмæ йæ дугъоныл æрбадт. 
Кæнынц ыл адæм уым æмбырдтæ, 
Дзырдтой йын иуылдæр æргом. 
„Кæдæм цæуыс,' Дзæрæх, зæронд дæ,, 
Зæрондæн-ма цы у йæ бон?" 
Дзæрæх сæ ныхæстæм нæ хъуыста, 
Йæ фæндон конд уыдис бæстон. 
Йæ бæхы рохтæ уый нылгъывта . 
Æмæ зæгъы зæронд хæстон: 
„Бæлвырд уыдтæн иырмæ æз уе 'хсæк 
Фæндзай æхсæз аздзыд зæронд. 
Ныр ма мæ цæст нысаны фендзæн, 
Мæ уæнгтæ фестдзысты æвзоыг. 
Ныр сиды не 'ппæтмæ нæ фæтæг, 
Йæ тохы сидт ныннæрыд дард. 
Йæ сидтмæ растади нæ бæстæ, 
Уæд æз куыд бадон ам æнцад? 
Кæд исчи разына сымахæй 
Ныр абоы карз тохы тæрсаг, 
Нæ хæца знæгтимæ хъайтарæй, 
Фæдисы бамбæхса мийаг, 

Уæд-иу фыдызнæгтæн цагъарæй , 
Сæ цъыф къæхтæн сæрфæг ысуæдг 
Уæд-иу дзыллæты раз æгадæй 
Уый усы сау кæрдæн хæссæд! 
Цæуын æз карз тохы цæхæрмæ... 
Æз -хъуамæ бафидон мæ хæс!.. 
Ыокъæфдзæн мæ уæндонæй размæ 
Мæ дугъон саулохаг цæргæс. 
Æз дæр куы раздæхон æгадæй, 
Мæ къухæй куы ахауа мæ кард, 
Куы фæтæрсон мийаг ызнагæй, 
Куы нæ уа 'хсарджын ме 'ндон кард.. 
Мæ фæлтæрд сæр, кæд ды фæцудай 
Джебогъ, гъе, карды 'взыгъд цæфæй, 
Уæд мын мæ рихитæ æрдугай 
Фæтонæд сау ызнаг зыдæй! 
Ныр цомут, чи уæ цæуы мемæ? 
Кæмæн у хорз ыссад йæ кард?.. 
Цом размæ бахъахъæнæм иумæ 
Нæ уарзон, буц, сæрибар цард!.." 
Уæд сын хъæрæй „хæрзбон ут" загъта 
Æмæ сæм худгæйæ фæкаст, 
Пылыстæг ехсæй бæх æрцавта 
Æмæ йæ фæндагыл фæраст. 
Ныр хъæр кæны Дзæрæхы фæстæ 
Зæронд сырх партизан Дзæрæм: 
„Фæлæу, Дзæрæх, ныр мах дæр демæ 
Цæттæйæ карз тохмæ цæу.æм! 
Нæ фæтæг нæм хæстмæ куы сиды, 
Уыдзыстæм уый ныфсæй уæндон. 
Хæсдзыстæм иуылдæр нæ риуты 
Нæ уарзон Сталинæн йæ ном!" 

Уый йе 'мкарæн хъайтар зæрдæтæ 
Ысрæвдз кодтой цæрдæг сæхи, 
Æрбабастой сæ хæстон гæрзтæ,— 
Сæрбахъуыды зæронд кæм и! 
Ысбадтысты сæ дугъон бæхтыл, 
Сæ цæстæнгас зæрдæргъæвд уыд. 
Хæстон Дзæрæхæн та йæ фæдыл 
Сырх партизанты къорд ныр цыд. 

ЗÆРОНД МАТВЕ Й 
I 
Ам уыд хъæздыг колхозон буц хъæу— 
Æпиæтæй дæр уыдис æххæст. 
Бæркадджынæй æрвыстой рæстæг, 
Сæ фæллæйттыл кæм æххæст цæст. 
Сæ хæдзæрттæ уыдысты райдзаст, 
Уæрæх уынгтæ—рæсугъд, сыгъдæг,— 
Сæрдыгон хур-иу сæм куы бакаст, 
Сæ уындæй не 'фсæсти-иу лæг. 
Ам цард Матвей йæ хъæубæстимæ,— 
Йæхи уый амондджын хуыдта. 
Йæ колхозонтимæ уый иумæ 
Æвæлмæцгæ æдзух куыста. 
Фæлæ фашистон бал—лæгхортæ 
Матвейы хъæуыл 'суагътой арт. 
Ныссæрфтой сын сæ мулк, сæ хортæ 
Æмæ сын фехæлдтой сæ цард. 
Зынгæ ран ауындяæн ыскодтой, 
Хъæддаг сырдтау зыдæй бырстой. 
Рæстаг хъæууон адæмы цагътой, 
Æнæбон сабиты сыгътой. 
Матвей уыдта æппæт йæ цæстæй, 
Йæ згердæ тынг рыстис бæргæ, 
Фæлæ нæ уыд ныхмæ æрлæудæй 
Йæ бон æххуьтс кæнын, хæцын. 
Матвей йæ рыст зæрдæ æмбæхста, 
Цыма зæронд, къуырма лæг уыд, 
Цыма бынтон ныхас нæ хъуыета, 
Гъе, уыйау гомыгæй лæууыд. 
109 

Йæ райдзаст хæдзарæй Матвейы 
Фæсырдтой ныр фашистты бал. 
Ыскодта хъæугæрон, быгъдæджы, 
Йæхицæн халагъуд-хæдзар. 
•Зæронд Матвей йæ бонтæ 'рвыста, 
Æнкъард, æрхæндæгæй-иу бадт. 
Йæ фырты къаннæг хъæбул Вася, 
Гъе, уый дæр йемæ уым куы цард. 
Дыууадæс аздзыд лæппу Вася 
Нырма чысыл, фæлæ—æвзыгъд, 
Æппæт дæр базонын фæлвæрдта, 
Æвзонг цæстыты арт-иу сыгъд: 
Тыхсти йæхимидæг æдзух дæр, 
Кæй уыдис тасы, уый зыдта 
Æмæ-иу уый зæронд Матвейæн 
Æнкъард, уынгæг хуызæй дзырдта: 
„Цæмæн ныллæуыдыстæм хьæуы?... 
Кæннод цæуылнæ лидзæм ныр? 
Дада! Мæн ам лæууын нæ фæнды, 
Æз немыцæгтæй тынг тæрсын!.. 
Ыссарæм, цом, дада, мæ фыды 
Æмæ йын радзурæм бæстон, 
Куыд нын ныпырх кодтой нæ хъæуты, 
Сæ фыдмитæн куыд нæй кæрон!" 
Зæронд Матвей йæм хъуыста 'нкъардæй, 
Йæ цæсты сыт уым зæхмæ калд. 
Уыдис тæссаг, фæлæ уый барæй 
Йæхи йæ разы 'вдыста 'нцад. 
„Дæ фыд æрцæудзæнис фæстæмæ, 
Уый зоны, мах кæй ыстæм ам, 
Æмæ æфхæрæджы зæрдæмæ 
Ныддардзæн уый йæ фæринк кард. 

Йæ партизантимæ уый хъæумæ 
Уæндон, æхсарджынæй бырсынц. 
Тындзынц нæ ирвæзын кæнынмæ,— 
Фашистон тугхорты цæгъдынц. 
Рæхджы нæм ныр хæццæ кæндзысты, 
Фæсурдзысты лæгхорты дард 
Æмæ та уæд нæ уарзон хъæуы 
Кæндзыстæм барджынæй нæ цард. 
Гъе, ахæм ныфс, рæсугъд фæндтимæ 
Æрвыстой хъæугæрон сæ цард. 
Лæгхортæ не 'внæлдтой Матвеймæ, 
Йæхицæн сабырæй кæй бадт. 
II 
Сæ хъæу æппын хъæугъуыз дæр нал уыд, 
Пырхытæй хæдзæрттæ лæууынц, 
Фыдгулты къухæй мард уымцас уыд,— 
Сæ туджы алы ран мæцынц. 
Фашистытæ сырдтау лæбурынц, 
Сæ сæт сæ донгомтыл кæлы, 
Цы 'ййафынц,—алцыппæт æмпулынц,— 
Ыстонг сырд алцы дæр хæры. 
Фæлæ кæдмæ хæрдзысты афтæ? 
Сæ хъуыдыйы нæ уыдис уый, 
Æмæ ныр базыдтой, сæ размæ 
Мæстджын адæм кæй бырсынц, уый. 
Ыскатайаг сæ сæр бынтондæр, 
Сæ уæнгты бацыдис ныр тас... 
Ызнонæй абон у хъызт бон дæр, 
Нæ зындис арвæй армы йас. 
Æлхынцъæрфыг, мæсты, фæлурсæй 
■Зыд афицер уым къуымты зылд. 
Ыстæм хатт ферттивы йæ къухæй 
Йæ тамако,—æдзухæй сыгъд. 
111 

Зæронд Матвей йæ разы бадти, 
Цæулдæр арф хъуыды кæны, 
Тызмæгæй афицер æм касти 
Æмæ Матвейæн уый зæгъы: 
„Зæгъынц, ды дæ рæстдзæвин цуанон, 
Æдзух, дам, хъæдты-иу зылдтæ, 
Æмæ дæ 'рвитын цуаны абои, 
Цæмæй нын 'рхæссай ныр сырдтæ. 
Лæвар дын уæд мæыæй хæцæнгарз, 
Рæстдзæвин у, нæ сайы цæст." 
Матвей йын бамбæрста йæ ныхас, 
Нæ уыди зондæй уый иртæст. 
„Æз цуан кæнын нууагътон раджы, 
Фæцух дæн æз тыхджын цæстæй. 
Мæ хъустæ нал ахсынц ныхас дæр, 
Уæд ма цæй цуанон ис мæнæй?" 
Уæд афицер арахъы нуазæн 
Матвеймæ бадардта рæвдзæй, 
Фæлæ Матвей нæ райста нуазæн 
Уым саузæрдæ афицерæй. 
„Æз нуæзт кæнын ныууагътон рагæй,, 
Мæ тых ын нал цæуы бынтон... 
Æнæуый дæр мæ зæрдæ мастæй 
Ныдзаги, ратоны, уый зон!" 
Бæргæ йæ ныхæстæм фæмæсты 
Æгъатыр, тугдзых сау налат, 
Йæхи йæм уый тыхæй уромы, 
Фæлæ уæддæр йæ цуры 'рбадт. 
г.Æз хатын, ды кæй дæ æууæнкджын, 
Æппæлынц ме 'фсæдтæ дæуæй... 
Æмæ дыл уый тыххæй æууæндын— 
Лæвар ды райсдзынæ мæнæй!.. 
112 

„Сырх партизантæ 'ртыхсти махыл, 
Æмæ нæ фервæзын кæн ды!.. 
Фæсвæдты, аууондæр фæндагыл 
Сæ фæсчъылдым фæуын хъæуы. 
Æмæ ды раздзæуæг уыдзынæ, 
Мæ разы равдис ды дæхи, 
Ыстæй хъæздыг цардæй цæрдзынæ. 
Зæгъ нын, фæсвæд фæндаг кæм ис?" 
Зæронд Матвей хъуыдыты ацыд, 
Ныддыз-дыз кодтой уæнгтæ 'васт. 
Йæ сæры иу хъуыды куы бацыд: 
„Фæлæу, ныр райсдзынæн мæ мает!" 
Фæлæ куыд райедзæн, уый нæ зоны,— 
Хъуыды кæнынæн нæй рæстæг. 
Йæхи сын кæд æнæбон хоны, 
Уæддæр уыдис ныфехаст, цæрдæг: 
„Æз разы дæн, цæуын уæ разæй, 
Уæ фæндон, зон, æххæст уыдзæн! 
Фæлæ æз уый фæстæ сымахæй 
Лæварæн, зæгъ, цы райсдзынæн?" 
Уæд афицер фæныфеджын тынгдæр 
Æмæ йын худгæйæ дзырдта: 
„Лæвар ды райедзынæ æппæтдæр: 
Хæдзар, хæринаг, мин æхца!" 
Матвей уæд бахудт æмæ загъта: 
„Æгæр аслам æлхæнут мæн... 
Цæмæн афтæ зынаргъ у уе 'хца? 
Аслам аргъыл мын нæй цæуæн'Ч 
„Фæуæд æртæ мины, цыппар дæрГ 
Æз исгæйтау чъынды нæ дæн. 
Цæугæ, дæхи ысрæвдз кæн тагъддæр! 
Куыддæр æрталынг уа3—цæуæм!" 
8. Саулохты М. 
113 

Матвей дæр уæд уæззаугай сыстад. 
Йæ хъуындяшн худ æркодта тагъд. 
Йæ хæдзармæ сындæггай араст, 
Æмæ сыгъдис йæ риуы арт... 
Йæ фæстæ немыцаг каст хъуынтъызæй, 
Цы бакæна, уый хорз зыдта, 
Йæ цæсгом сынцъылд уæд налатæн 
Æмæ йæхинымæр дзырдта: 
„Нырмæ дæм æз хæларæй худтæн, 
Цæмæй æрыууæндай хуыздæр... 
Фæлæ дæ тагъдхъæуы мæ къухтæм, 
Æмæ уæд сар кæндзæн дæ сæр!" 
Матвей ныццыд сæхимæ 'нкъардæй, 
Сæргуыбырæй уый зæхмæ каст. 
Йæ хисæрфæн уый систа тарæй— 
Йæ хид дзы асæрфта 'мæ 'рбадт. 
Йæ сæр йæ къух æнцой æруагъта, 
Йæ дзыхæй иу сыбыртт нæ хауд, 
Иæ рихитæ йæ къухтæй даудта, 
Йæ сæр-иу банкъуыста уый хатт. 
Иæ фырты 'нахъом лæппу Вася 
Йæ цуры джихауæй лæууыд, 
Ыстæй йæм тарстхуызæй ысдзырдта: 
„Зæгъ мын, дада, зæгъ мын, цы 'рцыд?" 
Матвейы уæрджытыл æрхаудта, 
Æмæ йæм дзуаппмæ 'нхъæлмæ каст, 
Фæлæ Матвей йæ сæр æруагъта, 
Æдзынæг сау зæхмæ ныккаст. 
Ыстæй уæд сыстади уæззаугай, 
Дæрдтыл уый ахаста йæ цæст 
Æмæ йын райдыдта сабыргай 
Ныр дзурын лæппуйæн йæ мает... 
114 

III 
Цъæх арвыл хур æппын нæ зынди, 
Зымæджы мигътæй уыд æхгæд... 
Зымæг йæ фыр карзæй хъызыди, 
Нæ уыд фæндаг, уыдис æвæд. 
Изæры 'рдæм фæсабыр дымгæ, 
Тызмæгæй нал кодта æхситт, 
Фæлæ уæларвæй калд уырдыгмæ 
Ыставд тъыфылгæндтæй уæд мит. 
Уæд аивæй цæхæрцæст Вася 
Æттæмæ рахызти цæрдæг, 
Йæ къæхтыл къахкъæлæттæ 'рбаста, 
Йæ къухтæм райста уый лæдзæг. 
Йæ хъустыл арф йæ худ æркодта, 
Цæрдæг йæ алфæмблаймæ каст. 
Матвейæн ныр хæрзбон уый загъта, 
Æмæ йæ фæндагыл фæраст. 
Йæ къахкъæлæттыл миты сæрты 
Уый растдæр цъиусурау куы тахт, 
Цæсты ныкъуылдмæ ф'аууон хъæды— 
Йæ фæд ын мит æмбæрзта тагъд. 
Матвей дæр ранета уæд йæ лæдзæг, 
Зыдта йæ, дзырд æххæст кæй хъуыд. 
Йæ дуар рахгæдта, йæхæдæг 
Йæ зонгæ афицермæ 'ссыд. 
IV 
Æгас хъæуыл уæд уайтагъд айхъуыст,— 
Æппæт уый хъæубæстæ зыдтой,— 
Матвей уæйгæнæг ныр кæй разынд 
Æмæ мæстыгæрæй дзырдтой: 
„Ннр чи уыд уый æнхъæл Матвейæ 
Æмæ ныл сайдæй уый цæудзæн? 
Уый не 'хсæн цард хæларзæрдæйæ, 
Нæхйцæй уарзтам æй фылдæр. 

Фæлæ ныр абон хинæй разылд, 
Фæндагамонæг сын цæуы. 
Йæ фырты марынмæ æрхъавыд, 
Æмæ сæ размæ уый кæны". 
Матвей бæргæ 'мбæрста æппæт дæр,— 
Йæ хъæубæстæ кæй кодтой мает, 
Фæлæ нæ уыд йæ бон ыедзурын 
Æмæ сæм сабыргай уый каст. 
Иæ цæстæнгасæй уый æвдыста, 
Кæй цыд мæлæтмæ ныр æргом 
Æмæ йæ хъæубæстæн куы дзырдта 
Йæхинымæр фæстаг хæрзбон. 
Æмæ йæ худ æркодта арфдæр 
Æмæ æвæд миты фæраст... 
Фæрастысты йæ фæдыл растдæр 
Фашистыты æрдонг æфсад. 
Æхсæв ныттар, ныммæйдар бæстæ,. 
Йæ развæндаг нæ уыдта лæг, 
Фæлæ уæддæр цыдысты размæ— 
Уыдис Матвей сæ раздзæуæг. 
Иæ къахкъæлæттыл миты рогæй 
Æвзонг лæппуйау размæ тахт, 
Мæйдары мардта сæ фыдбонæй— 
Матвей сæ иста уым йæ мает. 
Бæрæг нысан ныр уым хæстæг уыд.. 
Матвей йæ тынг дзæбæх зыдта. 
Фæлæ нырма мæйдар æхсæв уыд 
Æмæ фæдсафынæн дзырдта: 
„Æввахс ыстæм нысан бынатмæ, 
Уыдзыстæм боны рухсмæ уым. 
Æрмæст-ма ис ныр нæ размæ 
Зын ныххизæн—ыстыр къуылдым. 
116 

Зæрондæн-ма йæ бон кæм вæййы, 
Гъе, уый бæрц фистæгæй цæуын... 
Фæлæ уæддæр мæ цæст нæ сайы 
Æмæ уæ комкоммæ кæнын!.." 
•х- #- * 
Æхсæв фæцис, æрбарухс бæстæ; 
Сæууон ирдгæ кæны къæс-къæс, 
Фыр уазалæй æлвасы уæнгтæ, 
Уым кæмттæ митæй сты æмвæз. 
Фæлæ Матвей цæуы сæ разæй, 
Йæ фæндаг кодта уый цыбыр. 
Чысыл фæрæуæгдæр йæ мастæй; 
Нысан бынатмæ 'схæццæ ныр. 
Уый акает аивæй фæйнæрдæм 
Æмæ зынæн бынаты 'рбадт. 
Æлхынцъæрфыгæй каст ызнæгтæм: 
Уыдта, къæпхæны ис йæ цард. 
Бæрзонд, ыстыр къуылдымыл сауæй 
Зындысты дардмæ знæгты 'фсад. 
Матвей æрынцадис уым барæй, 
Йæ зæрдæ цины фæндтæй рад. 
Фæлæ тæрсы: „мийаг, кæд Вася, 
Фæдзæгъæл тар æхсæв æваст?... 
Фæлладæй искуы кæд ныххаудта, 
Уæд уæгъды у æнхъæлмæкаст! 
Мæ мает æнæрайсгæ ызнæгтæй, 
Мийаг, куы бацæуон мæрдтæм, 
Æнусмæ æз бынтон мæ хъæуæй 
Æлгъыстаг уæд, æцæг, фæдæн!" 
Матвей йæ сæр æруагъта зæхмæ, 
Йæ цин, йæ бæллиц дæр фæлыгъд. 
Фыд мает ыхсыдта йын йæ уæнгтæ,— 
'Йæ зæрдæ растдæр артау сыгъд. 
117 

Уæд афицер йæ размæ бацыд 
Æмæ Матвейы уый фæрсы: 
„Бæлвырд, дæ фæндаг раст нæ разынд? 
Дæуæй мæ базонын фæнды... 
Зыны дæ цæсгомыл,—нынкъард дæ, 
Кæныс дæ рацыдыл фæсмон? 
Æви йæ нал зоныс, цы ран дæ, 
Кæд уыдзæн тухийæн кæрон?" 
Матвей йæм бакасти уæззаугай 
Æмæ йын аагъта уый цæхгæр: 
„Фыдбылыз барвæндæй куы къахай,, 
Лæгæн уæд басудзы йæ сæр!... 
Ды ма банхъæл, ома зæронд дæн 
Æмæ мийаг мæ зонд фæцыд; 
Нырма мæхимæ ис мæ зонд дæр, 
Æз'зонын чи мын кæндзæн цыт. 
Æмбарын, ц 'аразын, уый хорзæй,„ 
Мæ хæс æххæст кæнын бæргæ, 
Фæлæ... куы фæрæдион сонтау, 
Фыдбылыз у æмхиц лæгмæ!" 
Н.ыхас кæны, фæлæ фæйнæрдæм 
Куы дары цæстæнгас æдзух. 
Сæ хъуыдыйы нæ уыд ызнæгтæн, 
Матвей кæй нæ уыдис цæстцух. ■ 
Зæронд Матвей ысуыдта дардмæ 
Нæхиуæтты—йæ зæрдæ рад, 
Куы бырстой ныр аивæй размæ 
Æнæсæттон хæстон æфсад. 
Æвиппайд барухси йæ зæрдæ, 
Йæхинымæр куы кæны цин. 
Ныр нал касти æнкъардæй зæхмæ.. 
Ныхæстæй нал уыди æлгъин. 
118 

Æвæрдта сын ныфсытæ фагæй, 
Кæны æнæкъæзгæ ныхас. 
Фæстиат сæ уый кодта барæй— 
Йæ зæрдæйы'нæ уыдис тас. 
Уæд афицер зæгъы, фæхудгæ: 
— „Бæззыс, зæронд Матвей, бæззыс! 
Лæвæрттæ райсдзынæ дæ къухмæ, 
Ды мах рæствæндæгтыл кæныс! 
Фæлæ ныр афон у цæуынæн, 
Кæсыс ныр уазал дæр æрсаст. 
Ыстæм лæг разындзæн дæ хуызæн,, 
Ды мах æвварсхæцæг дæ раст. 
Фæлæ йæ ды бæстон æмбарыс 
Æмæ дæ зæрдыл хорз лæууæд: 
Мийаг фæлывдæй мах кæд сайыс,, 
Уæд дын цæттæ у, зон, мæлæт!" 
Матвей уыны: сырх партизантæ 
Уыдысты ныр бынтон хæстæг. 
Тæхы сæ разæй уым æдгæрзтæ 
Йæ хъæбул Вася дæр цæрдæг. 
Зæронд Матвей зыдта, мæлæтæй 
Кæй нæ ис фервæзæн бæлвырд. 
Йæ зæрдæ фидар уыд æппæтæй 
Æмæ та райхъуыстис йæ дзырд: 
„Уый раст у тынг, кæй тæрсут махæй,— 
Нæ фыдæх маргæй у фыддæр! 
Уæрæсе никуы тарст ызнагæй 
Æмæ нæ тæрсдзысты ныр дæр. 
Зæронд дæн æз, фæлæ æмбарын, 
Нæ бæстæн никуы иссæттæн! 
Æппæтæй мын зынаргъдæр, адджын — 
Мæ Райгуырæн бæстæ мæнæн!" 
119 

Матвеймæ афицер фæзылди: 
— „Цытæ дзурыс, зæронд æлгъыст?! 
Цыдæр-ма йæ зæгъын фæндыди, 
Фæлæ гæдыхъæдау ысрызт. 
— „Æнцад, æвзæр, æлгъаг, сæтойтæ! 
Куыйтау ныммæлдзыстут ам тагъд! 
Æнхъæлут бакастæн уæ коммæ? 
Фырцинæй мардыстут хæрзаг. 
Рæстæй цы туг ныккалдтат, уый уын 
Уæ сæрæй систон æз бæстон! 
Кæм ис уæ сахъдзинад,—нæ уынын,— 
Нæ сабитæм вæййут уæндон! 
Фæлæ ныхмæлæууæг куы фенут, 
Уæд асæтты уæ тых, уæ ныфс! 
Тæрхъустау лидзынмæ фæвæййут, 
Мæлдзгуытау уæ цæгъды Уырыс". 
Ызнæгтæ не 'мбæрстой цы 'рцыди... 
Матвеймæ 'рра куыйтау кæсынц. 
Фырмæстæй афицер рæсыди, 
Йæ дæндæгтæ къæокъæс кæнынц. 
Йæ хæцæнгарз уæд систа къухмæ, 
Матвеймæ 'рра сырдау уый каст, 
Хæстæг уæд балæууыд йæ цурмæ, 
Йæ хуылфы нал цыди йæ мает: 
—„Дæумæ цы зонд æрцыд, зæгъ-ма мын, 
Æви нæ сайыи фæнд кæные? 
Цы сфæндкодтай, уый æз нæ хатын, 
Æви мæлæтмæ тыиг бæллыс? 
Зæгъ нын, цы тасы ран ныххаудтам, 
Кæннод дæ фехедзынæн, уый зон! 
Дæумæ мах не ууæнкдзинад раттам, 
Ды та нын разындтæ фыдбон!" 
120 

— „Сымах æхцайæ мæн æлхæдтат, 
Фæлæ нæ рауадис уæ фæнд! 
Зæронды сайынæй фæлвæрдтат, 
Фæлæ ыссардзыстут мæлæт! 
Цы мæм дарыс, æлгъаг, дæ гæрзтæ?! 
Мæлæтæй æз нæ тæрсын, зон! 
Зынаргъ мын у мæ зæхх, мæ бæстæ, 
Йæ сæрыл амæлын у 'нцон!" 
Матвей ыслæууыдис уæд къуыппыл,— 
Ызнæгтæй уый мийаг нæ тарст. 
Йæ зæрдæ дардта уый йæ фыртыл 
Æмæ ныхъæр кодта æваст: 
— „Цæвут, мæ хъЬбултæ, ызнаджы, 
Фæцæфæй ма тæрсут мæнæн! 
Ныццæгъдут сæ зæронды руаджы,— 
Нывæрдтон сын æз ам къæпхæн!" 
Уæд тас фæзынд ызнаджы 'фсадмæ, 
Кæрæдзи сæрты хаудтой раст; 
Фæцыди хъæр: „Сырх партизантæ 
Æрхъула кодтой махыл ам!" 
Уæд афицер зæгъы: фæливæг, 
Мæлæтмæ код тай ардæм мах? 
Уыдтæ ды махыл сайдæйзилæг!"— 
Æвиплайды фæцыд гæрах. 
Матвей ныдздзойтæ кодта мæнæ, 
Фæлæ ныхъæр кодта уæддæр: 
„Уæлахиз уæд нæ зæхх, нæ бæстæ!'* 
Ыстæй уæд разылди йæ сæр. 
Фæцыд дыккаг гæрах, æрхаудта, 
Ысдзурын нал баци йæ бон. 
Хъайтар зæронд мæрдон хуыз райста, 
Ызнæгтыл чи 'ркодта фыдбон. 

* ■* *- 
Ысцырынтох, цыдис гæрæхтæ, 
Сæ карз хæстæй уым тади мит. 
Æвирхъау уадау уæд сæ сæрмæ 
Сырх нæмгуытæ кæнынц æхситт. 
Ызнæгтæй тынг бирæ фæцагъды,. 
Æмбæхсæн, лидзæн сын нæ уыд, 
Ызды сыл ихуарæгау уарыд, 
Цыма сæ сæрмæ арв нæрыд. 
Ызнагæн нал уыди ирвæзæн, 
Йæ сæр йæ кой фæци бæргæ. 
Фæсурæн нал уыди мæлæтæн, 
Сæ къухтæ дардтой ныр хæрдмæ. 
Ныссабыр тох, æрбарухс бæстæ, 
Фыд уад фæсырдта мигъты дард. 
Ызнаджы уацайраг æфсæдтæ. 
Æнæзмæлгæ лæууынц æнцад 
Матвей дæр миты сæр уæлгоммæ 
Æнæулæфгæйæ лæууыд. 
Бæрзонд арв каст фæлурс цæсгоммæ,. 
Цыма йæ мастæй тынг хъæрзыд. 
Фæлмæн дымгæ æдзух рæвдаугæ 
Матвейыл узæлæг ысси. 
Йæ кадджын урс зачъетæ фасгæ, 
Æдзух æппæрста йæм йæхи. 
Уым й 'алы фарс сæ худтæ истæй, 
Лæууынц йæ хъæбултæ æнцад, 
Кæлы сæ цæсты сыт фырмæстæй, 
Уыдысты се 'ппæт дæр æнкъард. 
Йæ фырты фырт æрыгон Вася 
Матвеймæ баппæрста йæхи, 
Йæ цæсты сыгтæ калгæ загъта: 
—„ Дада, дæуæн дæ цард фæци..." 

Йæ фырт Сергей мæстджын, æнкъардæй 
Æдзух йæ фыдмæ уый куы каст; 
—„Хæрзбон, мæ фыд, цæуыс ды махæй, 
Фæлæ дын райсдзыстæм дæ мает. 
Дæ бæстæйы сæрыл мæлæтмæ 
Æрхастай ды дæ сæр, дæ цард. 
Нæ Райгуырæн бæсты дзыллæтæ 
Сæ зæрдыл дардзысты дæ кад. 
Мах ард хæрæм дæуæн дæ разы, 
Цæгъддзыстæм не 'знæгты дæуау. 
Нæ Ратдзыстæм нæ цард, нæ оартæ, 
Мæлæт хуыздæр уыдзæн фæлтау!" 
Сергей йæ худ ныккодта, загъта: 
,, Бырсæм та абон дарддæр мах! 
Хæстонæн—худинаг, куы бада 
Хæсты æнæ хъуыддаг, æнцад!" 
V 
Уыдис æхсæв, нытталынг бæстæ, 
Ныууарыд мит, фæндаг кæм уыд. 
Матвейы халагъуд ныртæккæ 
Бынтон æдзæрæгæй лæууыд. 
Уыдис æрхæндæг уым йæ хъæу дæр, 
Æфхæрдад, сау бонтæ уыдтой.' 
Ызнаг фыдмитæ кодта 'дзухдæр. 
Æргæвстой, ауыгътой, сыгътой. 
Æдтæмæ ракæсæг нæ уагътой, 
Хъæддаг сырдтау лæбурдтой раст. 
Кæуыл ныдзæвдысты, уый мардтой, 
Æдзух дæр хъуыст кæуын, цъæхахст. 
Æмæ нæ зыдтой уым тыхет адæм, 
Рæстæй цæмæн калынц сæ туг. 
Цæй бæрц фыдмитæ 'нтыст ызнагæн, 
Цæй æлгъыстаг фæцис сæ дуг. 

Цæмæй зыдтой, сырх партизантæ 
Æрхъула кодтой хъæуыл уым? 
Æввахс цыдысты хъæумæ хъавгæ, 
Кæй бон уыд уый бæрц мает быхсын! 
Æвиппайды, хæххон цæргæсау, 
Ызнæгтыл рауагътой сæхи. 
Хæцынц æнæсæттон домбæйттау, 
Ызнаг уæд лидзынмæ фæци. 
Фæлæ кæдæм уы/шс фæлидзæн? 
Сæ фæндæгтæ уыдысты 'хгæд. 
Ыскодтой хъарм ахстон сæхицæн, 
Фæлæ сæ митæм ныр кæсæнт. 
Ысцырын тох, цæуы гæрæхтæ, 
Æрми хæстæй уым зæхх рызти. 
Фæци æхсæв, æрбарухс бæстæ, 
Уæдмæ сæ карз тох дæр фæци. 
Ыссæрибар кодтой сæ хъæуы. 
Сæ цины хъæр ф&йлыдта дард. 
Ныр та сæм ногæй хур фæлгæсы, 
Йæ зæрдæ алкæмæи дæр рад. 
Кæнынц уым пъатæ 'мæ хъæбыстæ 
Сæ ирвæзынгæнджытæн ныр. 
Фæсырдтой тынг дардмæ сæ зынтæ— 
Вæргæ ысцæгъдиккой фæндыр, 
Фæлæ æрбахастой уым хъæумæ 
Матвейæн сау сынтыл йæ мард. 
Æруагътой иуылдæр сэ§ сæртæ, 
Сæ цæсты сыг æнæвгъау калд. 
Йæ хъæубæстæ зыдтой ныр хорзæй— 
Уый хинæй й 'адæмыл нæ зылд, 
Мæлæтмæ ацыдис уæндонæй,— 
Æфхæрын махæн уый нæ хъуыд. 
124 

Матвейы бавæрдтой уым кадæй, 
Æнустæм н 'амæлдзæн йæ ном. 
Йæ бæстæйы сæрыл æхсарæй 
Æрттивдзæни йæ рухс цæсгом. 
Сæ хъæу Матвейы хъæу ысхуыдтой,, 
Цæмæй нæ рох кæна йæ кад. 
Æмæ та ногæй уæд æрвыстой 
Сæрибар, уарзонæй сæ цард, 
1943 аз. 
125 

ХÆСТОН БÆГЪАТЫР 
I сæр 
Зæхх фæхъулæттæ, 
Зæйтæ тадыеты, 
Дæттæ, дзаг дæттæ, 
Кæмтты уадысты. 
Арв дæр банæрыд 
Абон фыццаг хатт. 
Зæххыл рахæцыд 
Кæрдæг галы фаг. 
Аре йæ лæгæтæй 
Раджы рабырыд. 
Бирæгъ гæмæхтæй 
Хъæдмæ ахъуызыд. 
Уарди-дидинæг 
Райхæлд хъарм хурмæ, 
Уый у фидиуæг 
Раст нæуæг дугмæ. 
Зæхх ысулæфыд, 
Фервæзт мит-зæйтæй. 
Хъæутыл узæлыд 
Хур йæ зынг цæстæй. 
Райгуырд Ортъеуы 
Ахæм уалдзæджы 
Тар фынафæтты 
Иу къуым-къаннæджы 
Уæртæ Симонæн 
Иунæг буц фæдон,— 
Уый уыд хионтæн 
Цин æнæкæрон. 

Симон сарæзта 
Уæд лæппуйы куывд, 
Цæст нæма федта 
Ахæм стыр æрхуынд. 
Фынгтæ—цар амад 
Алцыппæтæй дæр 
Уыд сæм фаг рауагъд 
Карз арахъæй дæр. 
Адæм, уазджытæ 
'Внæлдтой хойрагмæ, 
Хъарм физонджытæ 
Хастой сойкалгæ. 
Сау бæгæныйæ 
Уæд рæгъгæнджытæ 
Хастой 'нхъизгæйæ, 
Стыр тъæпæнджытæ. 
Хисдæр расиды, 
Карз рæгъ рауагътой... 
Къаннæг сабийы 
Вадтмæ бахастой. 
Номæвæрæг æй 
Уæхскмæ сæппæрста: 
Мæнæ буц нæмттæй 
Иу ном сæвзæрста: 
„У æндон зæрдæ. 
Рæз ды ног цинты, 
Уæд дæ ном, уæдæ, 
Бася Цоциты!" 
Загътой: „байрæзæд 
Буцæй ног цинты, 
Хорз лæг рацæуæд 
Вася Цоциты!" 
127 

Æмæ стыр сытæй 
Иумæ анызтой, 
Уæд сæ зарынæй 
Хæхтæ арыдтой. 
Ныр бæркады рæгъ 
Адæм рауагътой 
Æмæ фысымтæн 
Арфæ ракодтой: 
„Уæнт уæм арæхдæр 
Фарны хорз куывдтæ! 
Гуырæд алаз дæр 
Ахæм буц гуырдтæ!" 
II сæр 
Азтæ уадысты, 
Бонтæ ивгъуыдтой, 
Адæм радысты, 
Цардмæ феггуырстой.. 
Вася къаннæгæй 
Ваззад сидзæрæй. 
Расгуыхт афтæмæй 
Тынгдæр иннæтæй. 
Уыд фæтæн риуджын. 
Хур йæ цæстæнгас. 
У мыдгъуыз хилджын,. 
Зонд у йе 'сныхас. 
Уайы цæстытыл 
Уый хæрз чысылæй... 
Лæг йæ хъазтытыл 
Мардис худæгæй. 
Уый-иу чи уыдта 
Сабыр бадгæйæ? 
Тынг ыл фидыдта 
Цухъа кафгæйæ. 

Худ—фæлмæн уæрстæй, 
Къæхтыл сау местæ, 
Кастис цырд цæстæй, 
Рæвдз—нысан фехстмæ. 
Мадæн алæбон 
Зонгæ адæмтæ 
Уæд цæстуарзæгон 
Кодтой арфæтæ: 
—„О, дæ иунæг хур 
Буцæй байрæзæд! 
Уый дын сау фыдгул 
Макуы басæттæд! 
Мах дзы не 'ппæт дæр 
Ныфс куы авæрæм, 
Рæвдз—йæ фезмæлд дæр, 
Мах дзы ард хæрæм! 
Ис ыстыр амонд, 
Зон, йæ ных-фыстæн, 
Уый у арфæгонд,— 
Нæй йын фервæзæн. 
Хур-иу бахудти 
Уарзон, дзаг цæстæй, 
Мад-иу бабуци 
Ахæм арфæтæй. 
—„Се 'рдæг арфæтæи 
Ныр æцæг к 'уаид, 
Уæд мæ иунæг дæр 
Кæд ыслæг уаид!" 
Бонæй-бон хуыздæр 
Рæзти ног цинты, 
Кодта зондджындæр 
Вася Цоциты. 
9. Саулохты М, 
129 

Иу бон хинымæр 
Загъта барджынæй: 
—„ Æз цæуылнæ дæн 
Хайджын базыртæй? 
Уæд æрзылдаин, 
Хъазгæ мæргътимæ, 
Æз æрсимдтаин 
Арвыл мæимæ. 
Арвы стыр фæзы 
Уады асурин, 
Æз мае хъæбысы 
Мигътн 'рбатухин!.." 
Райгæ уадысты 
Азтæ—аз хуыздæр. 
Бонтæ тахтысты, 
Рæзти сахъ гуырд дæр. 
Уый ныр нал æвдæлд 
Уæгъды хъазынтæм. 
Дуг, йæ фарсхæцæг, 
Бацыд ахуырмæ. 
Уый кæд рæвдз разынд, 
Иста амынад, 
Лæг æстдæс аздзыд— 
Райста ахуырад. 
Уæд хæдтæхджыты 
Уарзон ахуырмæ 
Бацыд фæззæджы 
Зонад райсынмæ. 
Вася цинимæ 
Тынг цы бауарзта, 
Ныр бæллицимæ 
Уырдæм бахаудта. 

'Тахтис уæлдæфы, 
Хъазыд мигътимæ, 
Уый быцæу кæны 
Уари, цъиутимæ. 
* * # 
Азтæ уадысты, 
Бонтæ ивгъуыдто'1, 
Адæм радысты, 
Цардмæ феггуырстой. 
Фæлæ самæхса 
Не 'знаг сау туджы, 
Кæд цы сарæзта 
Хæст нæртон дуджы! 
Уæд æрбабырстой 
Сау фашистытæ, 
Тугæй ахуырстой 
Райдзаст быдыртæ. 
Уæд фæдисгъуызæй 
Кæмтты нарджыты 
Адæм иугуырæй 
Тохмæ уадысты. 
Иры сахъ фæдон 
Мастæй батæвди. 
Уæд æвзонг хæстон 
Тохмæ рарæвдзи. 
Мæнæ 'рлæууыди 
Уый йæ мады раз. 
Тынг ыслæггъуызи 
Вася ацы аз. 
Мад нырхæндæги, 
Зæрдæ арæсыд: 
„Цæй, цы гæнæн и, 
Карз тох анæрыд!" 

Мадмæ бадзырдта 
Сахъ æвзонг хæстон! 
—„Ма ку, о, дзыцца, 
Дæн æз дард бæлццон. 
Зонын, иуыæг дæн 
Буц ныййарæгæн, 
Фæлæ чи скæндзæн 
Кад дæ иунæгæн, 
Тохæй арф ранмæ 
'Мбæхсæг тарст лæгæн. 
Мады хъарм фарсмæ 
Иу ран бадæгæн?" 
Мад уæд фергъуыйау, 
Хорзау нал фæци,— 
Уый уыд уайдзæфау 
Æмæ фестади: 
—„О, мæ рæзгæ хур, 
Ма хъус сагъæстæм. 
Дард бæлццоны цур 
Æз ысхъæлдзæг дæн. 
Худгæ цинтимæ 
Дæу куы раст кæнын. 
Æз мæ фыртимæ 
Абон ард хæрын: 
Зон, тæппуддзинад 
Тохы, карз хæсты, 
У хæрз худинаг,— 
Дардмæ анхъæвзы. 
Ох, цæйнæфæлтау 
Хорз хæстонты 'хоæн,, 
Дæу тæппуд лæгау, 
Тхæссой фидиоæн, 

Науæд не 'сбæззай 
Хорз хæстон лæгæн, 
'Знæгты 'рбауадзай 
Ды Фыдыбæстæм, 
Йе, уæд ахæмыл 
Худæнт йе 'мгæрттæ, 
Тугæй акæлæд 
Уæд мæ лæгкæдтæ!" 
—„О, мæ буц гыцци, 
Ды мæнæн тæрсыс, 
Тох ныннæрыди,— 
Мæн цы фæдзæхсыс? 
Ех, куы мын уаид 
Авд цæрæнбоны, 
Уæд цы хорз уаид 
Тохы карз бонты. 
Æз сæрбахъуыды 
Уыдон иуылдæр 
Абон радтаин 
Хорз Фыдыбæстæн. 
Иу цæрæнбон мын 
Ис æппæтæн дæр, 
Уый нывонд кæнын 
Æз Фыдыбæстæн! 
Цæй, хæрзбон, нана, 
Æз фæндаггон дæн, 
Зæгъ хæрз фæндараст 
Ды дæ бæлццонæн!" 
Уæд йæ хæд цурмæ 
Мæнæ барастис,— 
Мад йæ хъæбулмæ 
-Ратта иу хуызист: 

—„Размæ де 'знæгтæм 
Ды куы абырсай, 
Æмæ карз хæсты 
Тынг куы фæтыхсай, 
Уæд дæ фыды ныв 
Сис-иу де 'тарæй, 
Æмæ суыдзынæ 
Хайджын йе 'хсарæй^ 
Айс мæ сæрбæттæн, 
Уый у арфæгонд, 
Уый дын бабæздзæн,— 
У зæлдагæй конд, 
Зон, цы нæ вæййы, 
Тынг куы фæтæвдуай 
Æмæ карз тохы 
Ды куы фæцæфуай, 
Уæд ныййарæджы 
Хъарм сæрбæттæнæй 
Сбæдт дæ хъæдгæмттæ* 
Хорз, æмвæтæнæй. 
Уæд æнхъæлдзынæ, 
Цыма хур фæзынд. 
Ды фиппайдзынæ 
Мады буц рæвдыд. 
Уæд дæ хъæдгæмттæ 
Авгау фестдзысты 
Æмæ де 'мгæрттæ 
Цин фæкæндзысты. 
Уæд дын алы ран— 
Буцæй кадгæнæг, 
Стыр дунейы фарн 
Уæд дæ фарсхæцæг!"- 
134 

Лæппу рарасти 
Худгæ, хъæлдзæгæй. 
Буц чызг рауади 
Уымæ фæрсхъæуæй. 
Уый йæ уарзон уыд 
Рухс хур Васяйæн, 
Отыр æхсызгон уыд 
Уый фенд зæрдæйæн* 
Буц рæсугъд цæсгом 
'Рттивы дзаг хурау; 
'Рттивынц дæндæгтæ 
Урс дзæнхъа дуртау, 
Сты йæ дзыккутæ 
Даргъ дыууæ быдæй, 
Мидбыл бахудгæ 
Каст къæмдзæстыгæй. 
Загъта уарзæгæн: 
—„Цу рæствæндагыл!, 
Рох мæ ма фæкæн, 
'Ууæнд мæ зæрдæйыл! 
Тугхор сау сырдты 
Цæгъд æгъатырæй! 
Райе нæ хоты 'фхæрд 
Ды уæлдайджынтæй! 
Кæд æмбæлон кад 
Райсай намысæн, 
Уæд нæ уарзонад, 
Зон, аккагуыдзæн! 
Иумæ уарзонтæ 
Бирæ бадиккой, 
Фæлæ хъал бонтæ 
Тохæй раивтой." 
135 

—„Зон дæ бафæдзæхст 
Рох нæ кæндзынæн, 
'Зпæгты карздæрæй 
Æз ыссæнддзынæн!" 
Хур йæ цалхы дзаг 
Арвмæ схæццæис, 
Циу йæ хъынцъымæг, 
Циу йæ сæнт фæдис? 
Кодта тагъд-тагъды 
Уый фæлварæнтæ 
Уым йæ найфаты 
Тынг хуызивæнтæ. 
Куы бæрзонд тигътыл 
Тынг æрындавы, 
Куы бæзджын мигътыл 
Уæд æрынцайы. 
Уый æнхъæлмæ каст, 
Нал зынд йе 'мбæлццон, 
Ныр куы рацæйраст 
Вася сахъ хæстон. 
Сдардтой стыр хæхтæ 
Уæд сæ урс сæртæ, 
Худынц се 'врæгътæ, 
Зарынц буц мæргътæ, 
Згъорынц тар хъæдтæй 
Сырдтæ дисгæнгæ, 
Уайынц арф кæмттæй 
Дæттæ хситгæнгæ. 
Уæлæ сæрвæтыл 
Дзугтæ нал хизынц, 
Дард, уæрæх фæзтыл 
Иумæ расимынц. 

Хохаг буц чызгай 
Ахæм хъарм бонты 
Зарæг сабыргай 
Уый æрцамоны, 
'Рцагъта, гъæйтт, зæгъгæ, 
Къухтæ ахъазыыц, 
Цины стыр зæлтæ 
Уæнгты ахъарынц. 
Адон иуылдæр 
Ныр æмбæстагæн,— 
Зарынц Васяйæн, 
Уый рæствæндагæн. 
III сæр 
Тохы стыр цæхæр 
Кастис 'рвылбон дæр, 
Тайынц дуртæ дæр 
Ахæм пиллонæй. 
Арвы гъæйтт нæрдæй 
Вæстæ тынг ныррызт, 
Зæхх æмвæтæнæй 
Афтæ никуы 'нкъуыст. 
Нал уыд иргъæвæн 
Уый бæрц адæмæн, 
Иутæй вннæтæн 
Нал уыд азмæлæн. 
Цард, сæрибар цард 
Фаг ныр чи федта, 
Уарзон хибарад 
Буцæй чи 'ййæфта, 
Уыдон ахæм цард, 
Нæй, нæ ратдзысты, 
Цыргъ сæ фæринк кард,— 
Ам куы баддзысты! 
137 

Абон се 'ппæт дæр 
Тохы, карз хæсты, 
Уæд домбай фæлтæр 
Тынгдæр бамæсты. 
—„Ныр фашистытæ 
Ныфс куы бахастой, 
Абон махимæ 
Карз тох самадтой? 
Кæд нæ фыдæлтæ 
Надтой рагæй дæр 
Уыдон сау фæрстæ 
Арцæй, кардæй дæр?" 
Арв ныннæрыдис, 
Бæстæ базмæлыд. 
Гъæйтт куы фæцыдис,, 
Карз тох ралæууыд. 
О, Фыдыбæстæ, 
Кад дæ сахъ фырттæн! 
Кодтой карз цæфтæ 
Тугцъир сау сырдтæн.. 
Хæхтæ баризынц 
Уыдон карз тохæй, 
'Знагмæ бавзидынц 
Кардæй, фаг зондæй. 
Зæхх ыспырх вæййы, 
Дуртæ фесхъиуынц, 
Карз æртты хæсты 
Кæрдтæ ферттивынц. 
Мах бæхджын æфсад 
Уæртæ не 'знæгты 
Скодта цагъдамад,— 
Размæ фессæнды. 

Знæгтæй бирæтæ 
Бæхтæй расхъиуынц,. 
Уæртæ иннæтæ 
Цæфтæй баризынц. 
Карды иу цæфæй 
Сæр нæ фæхæцы 
Æмæ нæ сæрæй 
Гуыр фæцæйтæхы. 
'Рхаудтой хордзентау 
Бæхтыл цалдæрæй. 
Вæхтæ тарст сырдтау 
Уайынц афтæмæй. 
Дарддæр карз мастæй 
Оытынг арцæй тох, 
Ахæм карз хæстæй 
Ризы айнæг хох. 
Уæртæ карз тохæй 
Не 'старст иутимæ 
Иу нæ хæстонтæй 
Авд фашистимæ. 
Иуæн й 'астæуæй 
Арц куы азындис, 
Иннæ карз цæфæй 
Зæхмæ атылдис. 
Кæй æмыр цæфæй 
Зæххыл авæры, 
Кæй йæ фырмæстæй 
Йе 'ртты аууæрды. 
Ахæм сармадзан 
Йе 'хст нæ цух кæны, 
Теуа бацæудзæн 
Раст йæ лулæйы. 
13» 

Уыдон иу æхстæй 
Хæхтæ баризынц, 
'Знæгты мингæйттæй 
Мæрдтæм барвитыц. 
Денджыз басурдæр, 
Арв нытталынги, 
Хур, нæ рухс хур дæр 
Мигъы бацыди. 
Нал зынд хуры цалх, 
Бамбæхст мæйы цæст,— 
Арвыл бацайдагъ 
Уый уæлдæфон хæст. 
Иу æрцæйсуры 
Рдзæй иннæты 
Æмæ басудзы 
Знæгтæй бирæты. 
Уый уыд Цоцитæй 
Вася—сахъ ирон! 
Не 'старст „сау цъиутæй", — 
Уагътой сау пиллон, 
Уый рæуæг тахтыл 
Цæст нæ хæцыди, 
Йемæ схæцыныл 
Авд нæ уæндыди. 
Стонг, зыд халæттау 
Мæнæ цасдæрæй 
Уый ныр ахст лæгау 
Скодтой астæуæй. 
Иу ран нал уагъта 
Вася йе 'знæгты, 
Карз тох самадта, 
Зилы се 'хсæнты. 

Куы сæ хæд сæрмæ 
Мигътæ фессæнды, 
Куы хæцгæ-хæцгæ 
С 'астæу февзæры. 
Иу налат та дзы 
Тынг æрхафгæйæ— 
Зæхмæ ратындзы 
Пиллон калгæйæ. 
Уайтагъд дыккаг дæр 
Мæтæй ферхæцыд. 
Оудзгæ сыуанг дæр 
Зæххыл алæууыд. 
Уæд ысмæстысты 
Тьшгдæр сау сынттæ, 
Тынг бæллыдысты 
Уый æрцахсынмæ. 
Фæлæ чи 'рцахсдзæн 
Ахæм цъиусуры! 
Йемæ иу тахтæн 
Уады чи суры? 
Мæргътæ, уаритæ 
Дардæй кастысты, 
Сатæг-сау мигътæ 
Тохæй тадысты. 
Мигътæ сургæйæ, 
Хур дæр рухскалгæ- 
Кастис худгæйæ, 
Ахæм диссагмæ. 
Мæй, гъе, стъалытæ- 
Цинæй радысты, 
Ахæм сахъ гуырдмæ 
Худгæ кастысты. 

Фæлæ басудзæд 
О, нæ фыдызнаг! 
Макуы бахудæд 
Уый йæ дзыхы дзаг! 
Кæд цы ссырдысты 
,/Рмæст æз он" фæдыл. 
Кæд цы 'ртыхстысты 
Иу хæстон лæгыл! 
Гилдз æм нал уыдис, 
Цух—æртагæй дæр, 
Фæлæ сахъ уыдис 
Вася рагæй дæр. 
Загъта фидарæй, 
Цыма арв нæрыд: 
„Лæг зындзинадæй 
Ныр кæд алæууыд? 
Тугдзых джауыртæ, 
Сар уæ сæр кæндзæн! 
Уемæ, сау сынттæ, 
Тох нæма фæдæн! 
Афтæ ма зæгъут 
Лидзын карз тохæй! 
Ам уал алæуут 
Ныр æррагондæй!" 
Мигъты, фæсфæдты, 
Иры сахъ фæдон 
Сайдта йе 'знæгты 
Уый æфсонмæ-фсон. 
Мигъты, тар рæтты 
Уайтагъд нал фæзынд, 
Тохы знæгтимæ 
'Мгъуыдмæ нал хæцыд. 

'Знæгтæ нал ардтой 
Уым ныхлæууæджы, 
Къухæй ауагътой 
Ныр сæ цæгъдæджы. 
Æмæ 'хситгæнгæ 
Ныр куы фæтæхынц, 
Семæ цянгæнгæ 
Марг куы фæхæссынц. 
Фæлæ багъæцут 
Нæй уын ацæуæн! 
Уæгъды ма хæссут 
Марг нæ адæмæн! 
Байрæзт ног цинты, 
Райста цардæнгæс 
Вася Цоциты, 
Хохаг сахъ цæргæс. 
Уайтахъд баххæстис 
Гилдз, æртагæй дæр, 
Æмæ рафæдис 
Ныр æхсарæйдæр. 
Загъта: „Сайраг мын 
Ныр уæ сæр кæндзæн, 
Уемæ бавзарын 
Мæн куыннæ сфæнддзæн! 
Хъарм фæлмæн ныхас 
Никуы бадомдтон. 
Æз мæ мады раз 
Карз ард бахордтон; 
Кæд фыдызнæгтæй 
Искуы басæттон, 
Уæд дæ рæвдыдæй 
Хайджын ма фæуон. 
143 

Дзырдты радыгай 
Лæг нæ фæрæзта. 
Сау рæсугъд чызгай 
Мæн ныффæдзæхста: 
„Байс-иу сабиты 
Тугхор, марджытæй, 
'Взонг чызджыты 'фхæрд. 
Райе уæлдайджынтæй! 
Буц Фыдбæстæн 
Райе йæ бафхæрдтæ! 
Ды фыдызнæгтæн 
Цæв сæ сау сæртæ!" 
Загъта, афтæмæй 
Цырддæр базмæлыд, 
Мигъты арфдæрæй 
Бацыд, нал фæзынд, 
Сау фыдгул ызнаг 
Иыр цæмæй зыдта... 
Уый йæ фыдвæндаг 
Нæй, нæма уыдта. 
Фæлæ уæлдæфы, 
Дымгæ мигъсурау,— 
Стахтис се 'хсæнты 
Вася, цъиусурау. 
Знæгтæ ауыдтой 
Иу ыстæхæджы, 
Мæнæ базыдтой 
Ныр сæ цæгъдæджы,,, 
Æмæ байдыдтой 
Ризын ихсыдæй. 
Зæхмæ адзырдтой 
Ныр фæдисхуызæй: 

—„Хъусут, байхъусут! 
Тар бæрзонд мигъты 
Февзæрд уæлдæфы 
Вася Цоциты!" 
Тасы фидиуæн 
Уæнгты бацыдис, 
Ганстæн 'мæ фрицтæн 
Фервæзт нал уыдис. 
Ныр сæ хотыхтæ 
Зæхмæ акалдтой. 
Уым ыстонг сырдтæ 
'Мбæхсæн нал ардтой. 
Иутæ адгуыты 
Лидзынц алырдæм, 
Чи та бабыры 
Уæрмы арфытæм. 
Фæлæ фессæнды 
Вася—знæгты рын— 
Къордтæй йе 'знæгты 
Кодта зæххы бын. 
Арвыл сау сынттæ 
Дард фæлыгъдысты, 
Мигъты 'мбæхсынмæ 
Тынг бæллыдысты. 
Фæлæ ферæджы,— 
Нал ис фезмæлæн, 
Зилы се 'хсæнты,— 
Нæй сын фервæзæн. 
Тох та сытынги 
Ноджы тынгдæрæй, 
Арв ыссырх зынг и, 
Сыгъд цырындæрæй. 

Чи лыстæг цъæлтæй 
Хаудта тулгæйæ. 
Чи тыхджын цæфтæй 
Тахти сусæгæй. 
Ныр фæдыл-фæдыл 
Зæхмæ калдысты, 
Уæд сæ фæцагъдыл 
Хæхтæ радысты. 
Ныр æфсæн цъæлтæй 
Зæхх дæр барызти, 
Уæд сæ фæздæгæй 
Арв дæр нал зынди. 
Зыд, ыстонг сырдтæ 
Хъæдтæй уадысты. 
Халон, сынтытæ 
Дардæй тахтысты. 
О 'ахуыр уыдонæн— 
Рагæй ахæмтыл! 
•Зилынц тугхортæн 
Се 'лгъаг сау мæрдтыл! 
Афтæ йе 'знæгты 
Тохы ног сидты 
Карзæй фессæнды 
Вася Цоциты. 
Дæу цы ыссардта, 
Уый цы фарн уыдзæн? 
Дæу цы ныййардта, 
Уый цы ус уыдзæн? 
Дæу дæ авдæны 
Заргæ чи уызта, 
—„Уарди—уалдзæджы" 
Уæд дæу чи хуыдта; 

Уый цы мад уыдзæн, 
'Хсыр дын чи дардта? 
Ахæм сахъ гуырдæн 
Фаг тых чи радта? 
Уый нæ мадæлтæн 
У цæвиттойнаг, 
Уый нæ адæмæн 
У сæ уарзон мад! 
IV сæр 
Хур фæцæйцыди 
Арвыл тулгæйæ. 
Дард фæлгæсыди 
Райдзаст, худгæйæ. 
Фæззæг арвыстой 
Адæм барджынæй, 
Халсар бафснайдтой 
Хорз, бæркадджынæй. 
Ныр Сырх Æфсадæн 
Хорз цæстуарзонæй 
Не 'ххуыс бафылдæр 
Абон фаронæй. 
Адам н'ауæрстой 
Уæд сæ тыхтыл дæр, 
Не 'фсад се 'ххуысæй 
Тынг фæтыхджындæр. 
Бонæй-бон дарддæр 
Размæ фессæнды, 
Кусы 'ндон кард дæр, 
Тохæй не 'фсæды. 
Тохы, карз тохы 
Уый нæ сахъ фæтæг 
Рухс зонд амоньг,— 
У нæ раздзæуæг, 
147 

Уый ыстыр ныфсæй 
Не 'фсад, не 'знæгтьг 
Хъарм Фыдыбæстæй^ 
Дардмæ фентъæры. 
Цъус хъæбатыртæ 
Нæй йæ фæлтæртæй,, 
Сты сæ базыртæ 
Раст æндон сæрстæй. 
Уыдон кады ном 
Зардзæн уалдзæджы 
Буц чызг хъазты бош 
Уæд йæ зарæджы. 
Мад, ныййарæг мад, 
Нæй дын баивæн,— 
Ды дæ æвзонг цард 
Раттыс сабийæн. 
Махмæ кадджын у 
Хорз хъайтары мад.. 
Царды барджын у 
Махмæ алы хатт. 
Буц Евгеня дæр 
И у у ахæмтæй, 
Уый у райдзастдæр 
Иннæ мадæлтæй. 
Ды—тæнæг зæрдæ, 
Судзыс мæстæй дæр. 
Ох, куыд фæлмæн дæ,. 
Мад æппæтæй дæр! 
Мад ысуынгæг и 
Уаты иунæгæй. 
Ам ысхъомыл и 
Вася къаннæгæй. 

Уат рæсугъддæр уыд 
Мæй, ыстъалытæй, 
Хурæй рухсдæр уыд 
Буц нывæфтыдæй. 
Зæрдæ нал хаста 
Хъазын, худынтæ, 
Фæлæ ахсайдта 
Ныр йæ хъæбулмæ. 
Бон фыд мæстытыл 
Зæрдæ барæсыд, 
'Хсæв йæ цæстытыл 
Хуыссæг нал хæцыд. 
Фæлæ не 'вдыста 
Зæрдæ маеты дур, 
Маст-иу бамбæхста 
Уый æндæрты цур. 
Уæд йæ уарзон та— 
Сау рæсугъд чызгай, 
Мает æй бахордта,— 
Тади сабыргай. 
Уæд æрттивгæ мæй 
Раст йæ рухс цæсгом, 
Бадти иунæгæй, 
Куыд рæсугъд бæлон. 
Сты йæ цæстытæ 
'Рттивгæ стъалытæ. 
Уæд йæ æрфгуытæ— 
Сатæг-сау сынттæ. 
Урс цыллæ быдæй 
Уæд йæ кæлмæрзæн, 
Рон нывæфтыдæй— 
«Фидыц й 'астæуæн. 

Цагъта буц хуызæй 
Уый йæ фæндырæй, 
Уаты рудзынгæй 
Хъуыс.т хъæлæсджынæц: 
„Æрвитын дардæй 
Ныр ам Кавказæй, 
Мæ уарзон, æз дæумæ фыстæг,,, 
Æз буц—дæ кадæй, 
Дæ тых, дæ кардæй, 
Лæууыс мæ зæрдæмæ хæстæг. 
Æрвитын мæнæ 
Æрмкъух, цъындатæ, 
Басылыхъ æз дæуæн лæвар. 
Дæу мысгæ дардмæ, 
Куыстон сыл заргæ,— 
Мæ номыл сæ фæрнæй фæдар. 
Тых фаг—дæ уæнгты, 
Цæгъдыс ызнæгты, 
Дæ ныфсæй у æдас мæ цард. 
Хæсты цæхæры 
Дæ тых фæлтæры, 
Дымгæ дын не 'ййафы дæ тахт.. 
Мах сомбон иумæ 
Кæндзыстæм цинтæ, 
Ызнаг куы скуынæг уа бынтон. 
Уæд хур æрттивгæ, 
Уæлахиз сидгæ, 
Кæсдзæн нæ сæрмæ та, ды зон. 
О, кад ыссарæг! 
Кæнын дыл зарæг, 
Дæумæ кæд фехъуысид мæ зард... 
Нæ цины уалдзæг 
Уыдзæн нæ дарæг, 
Кæндзыстæм уарзонæй нæ цард.. 

Нæ зæхх, нæ бæстæ, 
Æгас дзыллæтæ 
Æвæрынц фидар ныфс дæуæй. 
Кæсын æнхъæлмæ 
Дæуæн дæ фендмæ, 
Цæр мын, мæ хъайтар, цæр фæрнæй!"■ 
Афтæ зарыди 
Уатæй булæмæргъ, 
Дардмæ айхъуысти 
Уый рæсугъд хъæлæс. 
Бонтæ уадысты 
Цин æрхæссынмæ, 
'Нхъæлмæ кастысты 
Уый æрцæуынмæ. 
Фæлæ уый фæстæ 
Айхъуыст фидиуæг: 
«Буц Фыдыбæстæ, 
Рафтау дидинæг! 
О, хæдзары фарн! 
Цæй, æрхæстæг у. 
Мад, хъайтары мад, 
Цæй ысхъæлдзæг у! 
Фесгуыхт сур зæххыл 
Тохы ног сидты 
Уый дæ буц хъæбул 
Вася Цоциты!" 
Мад уæд фырцинæй 
Ракаст, айхъуыста, 
Цины стыр хъуыддаг 
Уый куы базыдта... 
Оау рæсугъд чызг дæр 
Ракаст рудзынгæй, 
Уацæрхæссæгæй 
Баззад бузныгæй. 
151 

Бæстæ æрдзимæ 
Цинæй барайынц, 
Мæргътæ дæттимæ 
Зарын райдайынц: 
„О, нæ хæхбæстæ! 
Ракæс рухсдæрæй, 
Урс бæрзонд хæхтæ, 
Зарут буцдæрæй! 
Иу та ноджыдæр 
Ныр уæ хъæбултæй 
Расгуыхт номджындæр 
Уе 'ннæ сахъ гуырдтау! 
Уый Фыдыбæстæй 
Буц, рæвдыд уыди, 
Мад фыды хæрзтæй 
Слæг, ысхъомыл и. 
Хорз лæгдзинадæй 
Уый æххæстдæр у, 
Тохы мин кардæй 
Уый хъæбæрдæр у. 
Арвмæ сцæйтæхы 
Дымгæ-мигъсурау! 
'Знæгты 'рцæйтæры 
Растдæр цъиусурау! 
Уымæн цас зын у 
Ахсын сау цъиуты! 
Ахæм сахъ гуырд у 
Вася Доциты! 
Айхъуыст йе 'стыр ном 
Абон дунетыл, 
Рай нæ Ирыстон, 
Уый ыстыр цытыл! 

Ды кæй расгуыхтæ, 
Уый у мах кадæн, 
Ды кæм райгуырдтæ, 
Уыцы адæмæн! 
Дуртæ тулдзысты, 
Дæттæ худдзысты, 
Адæм хъусдзысты 
Æмæ дзурдзысты 
Кадæн райсом бон 
Заргæ алчи дæр, 
Де 'стыр кады ном 
Рæзгæ сабитæн! 
Дымгæ, худгæйæ, 
Скъæфта зарæджы, 
Хъуыддаг дзургæйæ, 
Дардмæ анæры. 
Хур, зæрин хур дæр 
Мæймæ басиды, 
Цинæй барухсдæр, 
Арвыл расимы. 
Къордтæй адæмтæ 
Фæзты, къуылдымты 
Мадмæ арфæмæ 
Ныр куы цыдысты. 
Мад сæрбæрзондæй 
Иста арфæтæ, 
Уый хæрзуарзонæй 
Касти адæммæ. 
Ныр куывд ыскæнын 
Цины ног хæрзтæн 
Мады тыиг фæндыд 
Уым йæ хъæубæстæн. 
153 

Цины буц зæлтæ 
Дардмæ айхъуысынц, 
Къордтæй адæмтæ 
Куывдмæ бацæуынц. 
Саби барвæндæй 
Уый кæм зарыди, 
Вася къаннæгæй 
Уæд кæм хъазыди, 
Уыцы буц рæтты 
Галтæ раргæвстой, 
Æмæ стыр фæзы 
Фынгтæ равæрдтой. 
Скуывтой хисдæртæ 
Уæд æртæ сыйæ 
Мады хи скæнгæ 
Сау бæгæныйæ 
Уæд нæ Цæдисы 
Хорз хъайтар гуырдæн, 
Знаг кæмæй ризы, 
Уый аккаг цытæн. 
Адæм арфæтæн 
Исынц ног сидты: 
„Бирæ рацæрæд 
Вася Цоциты!" 
'Рттивгæ стъалытау 
Къордтæй нæиппæрд, 
Кафынц уаритау 
Буцæй фæсивæд. 
Уæд гуырæлвæстæй 
Хъазтмæ рахизынц, 
Стæй къæйттæ-къæйттæй 
Дардыл раснмынц. 

Фæлæ иу диссаг 
Фарн æрбауагъта.— 
Ахæм циндзинад 
Цæст нæма федта. 
Иу уæрæх фæзмæ 
Адæм уадысты, 
Хæхтæ, дисгæнгæ, 
Уырдæм кастысты. 
Бæстæ барухс и 
Цины раст хæрзтæй, 
Хур дæр бахудти 
Абон дзаг цæстæй. 
Уайынц дæттæ дæр 
Кæмтты 'хситтгæнгæ, 
Арвыл мæргътæ дæр 
Зарынц цингæнгæ. 
Хæхтæй, арф кæмттæй 
Сырдтæ калдысты. 
Адæм дард хъæутæй 
Худгæ уадысты; 
Райынц иуыл дæр 
Сахъ бæгъатыртыл, 
Иуæй иу тынгдæр 
Уарзон Васяйыл. 
Мад кæй рафтыди,— 
Не 'мбæлд хъарм хурыл, 
Уæд куы атыхсти 
Ныр йæ хъæбулыл. 
Загъта: „Барджынæй 
Хæсс мыггапжы ном! 
Дæу æз кадджынæй 
Ме 'ртты 'рбатыхтон!' 

Ды мæ лæгкæдтæ 
Кадæй бафыстай; 
Хорз лæгдзинæдтæ 
Тохы равдыстай. 
Ды æрыздæхтæ 
Буцæй, номджынæй, 
Мад-ныййарæгмæ 
Хорз, цæсгомджынæй! 
Хъарм Фыдыбæстæн 
Фид йæ хорз хæрзтæ! 
Макуы ферохкæн 
Уый бæрзонд хæстæ! 
Æз фæдзæхсын дæ 
Абон барджынæй, 
Зон æй, хæсджын дæ 
Ноджы Сталинæй! 
Ды æфсæст уыдтæ 
Уый зынггъуыз тынтæй! 
Тохы фесгуыхтæ 
Уый ыстыр ныфсæй! 
Куывдты, бадты бон 
Дзурдзæн алчи дæр 
Ахæм фарны бон 
Арфæ Сталинæн!" 
Уæд йæ ныхæстæм 
Бæстæ базмæлыд, 
Ахæм арфæтæм 
Арв дæр банæрыд. 
Фырт ныййарæгмæ 
Касти уарзонæй, 
Кады зарæгмæ 
Хъуыста -баронæй. 
156 

Тттивгæ стъалытæй 
Риуыл цас уыди, 
Хуры хъарм тынтæй 
Зæрдæ хъазыди. 
Хорз цæл, хорз минас 
Цинтæй раивтой, 
Адæм цæстæнгас 
Уымæй нал истой. 
Загъта: „хæсджын дæн,— 
Зонын, ноджы дæр 
Знæгты ссæнддзынæн 
Бонæй-бон тынгдæр! 
Уыцы стыр хæсæн 
Ис ныр бафидæн. 
Кад нæ фæтæгæн, 
Арфæ Сталинæн!" 
Адæм дардыл симд 
Фæзы сарæзтой. 
Хъуысти къæхты 'хситт,— 
Кæрдæг асастой. 
Фæндыр самыдта 
Кады ног зарæг, 
Зардæй арыдта 
Дардæй хох-айнæг. 
Уæд куы рахызти 
Хъазтмæног сидты,— 
Дардыл азылди 
Вася Цоциты. 
Рахызт тагъдгомау 
Сау рæсугъд чызгай, 
Урс дæллагхъуырджын, 
Сиргæ сабыргай. 
157 

Кафьшц уарзæттæ, 
Цæсты ахадынц. 
Мæргътæ, хъал дæттæ 
Иумæ базарынц... 
— „О, нæ хохбæстæ, 
Ракæс рухсдæрæй! 
Урс бæрзонд хæхтæ, 
•Зарут буцдæрæй! 
Иу та ноджы дæр 
Ныр уæ хъæбултæй, 
Расгуыхт номджындæр 
Уе 'ннæ сахъ гуырдтæй! 
Арвмæ сцæйтæхы 
Дымгæ мигъсурау, 
Знæгты 'рцæйтæры 
Растдæр цъиусурау. 
Уымæн цас зын у 
Ахсьтн сау цъиуты, 
Ахæм сахъ гуырд у 
Вася Цоциты! 
Айхъуыст йе 'стыр ном 
Абон дунетыл, 
Рай, нæ Ирыстон, 
Уый ыстыр цытыл! 
Дуртæ тулдзысты, 
Дæттæ худдзысты, 
Адæм хъусдзысты, 
Æмæ дзурдзысты 
Кадæн райсом-бон 
Вуц Фыдыбæсты 
Де 'стыр кады ном 
Рæзгæ сабитæн!" 

СÆЙРÆГТÆ 
фарс 
Биазырты А.—Саулохты Мухтар 3 
ÆИДЗÆВГÆТÆ 
Тæхуды зæлангдæр хъæлæсæй 13 
Ниудтой нæ сабитæ 14 
Май 15 
Мæйрухс æхсæв 16 
Июны бæрæгбон 17 
Пушкинæн 18 
Зæрдæ риссы 19 
20 азы 20 
Уæларвон цæргæстæ ... . 21 
Дæдтæм хъæлæс 22 
Кремлæн 24 
Дуцджыты зарæг , ... 25 
Хосдзæутты зарæг - .26 
Колхозов чызгмæ 27 
Цины бон 28 
Уалдзæг 30 
Мыхуыры бон 31 
Æндон рон 32 
Хъæбатыр Знауыр 33 
Лермонтовмæ 34 
Гуырдзыстон 37 
Тохмæ сидт 40 
Нæбæстæ 41 
Уайгæ, мæ хъæбул 42 
Мады фæдзæхст " 43 
Ард хæрæм 45 
Нæ дзыллæ растади 46 
Цæфæн фыд цæф 47 
Милдзыхты Хацзымырзæ 49 
Барæг 50 
Ды немæ дæ, Ленин 52 
Бæгъатыр фæскомцæдис 53 
159 

Къоста 54 
Дыууæ фыстæджы 55 
Нæ уарзон Киев, мах дæ! 58 
Хæстон цуаны 59' 
Сырд фæтыхст йæ хызы 62 
Советон Ирыстон 64 
Ныззарæм 67 
Хæстон æрыздæхти фæстæмæ 68 
Тæрхон 69= 
Фæдзæхст гыццийæн . , 71 
Тохы хъæр айхъуыст 7а 
Денджызон хъайтар 74 
Сталин ...... 76 
Нæ назбæлас 78 
КАДДЖЫТÆ 
Герсан 83: 
Æртындæсæй иумæ 94 
Сослан 99 
Зæронд Матвей 109 
Хæстон бæгъатыр 1г' 
Автор Мухтар Павлович Шавлохов 
Редактор Д. Н. Козаев 
Техредактор Н. С. Сиукаев 
Корректор К. И. Дзагоева 
Сдано в набор 28. VI. 1955. Подписано к печати 12. IX. 1955. Заказ 
типографии №571. Заказ изд № 30. Учет. изд. листов 6,1. Печатных  
листов 10. Формат бумаги 60x92 см. Формат набора 6x9,5 кв. ЭТ00195. 
Тираж 2.000 экз. Цена б Руб. 65 коп. 
Сталинирская типография Грузглавиздата. 
г. Сталинир, ул. Исака, 2. 

БАФИППАЙД РÆДЫДТЫТÆ 
Фарс 
44 
52 
73 
97 
102 
127 
128 
140 
144 
Рæнхъ 
3 уæл. 
9 уæл. 
2 бын. 
3 бын. 
16 бын. 
5 бын. 
15 бын. 
4 уæл. 
9 уæл. 
Фыст у 
æрбауадс 
Æнгомæй æм 
пæхæртæ 
фидауæг 
радæй 
Вася 
Ваэ&ад 
барвйтыц 
Фыдбæстæн 
Кæсын хъæуы 
æрбауадз 
Æнгомæй бырсæм 
цæхæртæ 
фидиуæг 
разæй 
Вася 
Баззад 
барвитынц 
Фыдыбæстæн 


ЧИНЫГУАДЗÆН ,ИР" 
ОРДЖОНИКИДЗЕ*1Э?2 

ТЫДЖЫТЫI 
азæлд 
Æмдзæвгæтæ 

С(Осет.). 
Т87. 
С(Осет.) Тыджыты 10. 
Т87 Азæлд. Æмдзæвгæтæ. Орджоинкидзе, 
сИр», 1972. 
88 ф. свд. 
7—4—» 
41-72М 

НÆ ДÆН 
ПЕХУЫМПАР ÆЗ 
Нæ дæн пехуымпар æз: хæххон фыййауы 
Хуымæтæджы фæллойгæнæг хъæбул. 
Фæлæ мæ риуы тохы ныфс фæнлауы, 
Æмæ тæрсы мæ койæ дæр фыдгул. 
Æз айнæгæй сæуæхсидмæ фæкæсын, 
Зæлдаг рæгътимæ байдайын ныхас, 
Ныссадзын æз сырх дидинджытæ фæзы, 
Ныссадзын æз фæндаггæрон бæлас. 
Хъæбатыртæ — æнæсæттон мæсгуытæ, 
Хъæбатыртæ — мæ рухс бæллиццы тын, 
Хъæбатыртæ — нæ рæстæджы уæйгуытæ,— 
Сæ кадыл сын мæ фæндырæй цæгъдын. 
Æхсидгæ уарзт — мæ хæзнаты зынаргъдæр — 
Мæ зæрдæйæ, æхсинæгау, -тæхы, 
О, ауадзæнт сæ уидаг арфдæр, даргъдæр 
Хæлардзинад, рæсугъддзинад зæххыл! 
1968, 
^ 

Кæд дæхи лæгыл нымайыс, 
Кæд дæхи рæу барæг хоныс,— 
Мацы ферох кæ фæндагмæ, 
Балц æнцои нæ вæййы, зоныс. 
Саулох дæм ныууасы кæрты, 
Саулох дæм кæсы æнхъæлмæ... 
Ма баззай фæсте нæ дугъы, 
Ма æрхæсс æгад нæ хъæумæ! 
1968. 
6 

Адæнмаг нæу — чи нæ раны 
Хуры ирд тыбар-тыбурæи. 
Адæймаг нæу — чи фæрнзы 
Арвы сонт гыбар-гыбурæй. 
Уый у адæнмаг бæгуыдæр, 
. Искæй чи тавы йæ артæй. 
Уый у адæнмаг, бæгуыдæр, 
Цард ныи чи нывæнды цардæй! 
1968. 
7 

Дзурынц Иры хæхтæ афтæ: 
Чи нын бауарзы нæ уадымс,— 
Уалдзæг, сæрд, фæззæг, зымæг дæр 
Уымæн мах вæййæм йæ уадындз. 
Дзурынц Иры хæхтæ афтæ: 
Не стыр ныфс кæй риумæ хъары,— 
Уалдзæг, сæрд, фæззæг, зымæг дæр 
Уымæи мах вæййæм йæ хъару. 
1968. 
8 

Уарзтæй нæй зæххыл тыхджындæр,- 
Афтæ фехъусын æврæгътæй. 
Уарзтæй нæй зæххыл тыхджындæр,- 
Афтæ фехъусын нæ хæхтæй. 
Афтæ радзурынц фыдæлтæ: 
Уарзт кæиы лæджы ныфсджындæр... 
Уарзт кæй зæрдæйы иæ судзы, 
Уый тæрхъусæй нæу тыхджындæр. 
1968. 
9 

О мæ райгуырæн хæхбæстæ, 
Æз дæ зæрдæмæ иыхъхъуыстон. 
Æз дæ зæрдæйы цæф уарзын, 
О мæ базырджын Ирыстон. 
Тохты бахсыстæ уæйыгау, 
Царды рухсæй мын дæ хайджын. 
А дунейыл дæ кæй уынын, 
А дуне мын уымæн — адджын! 
1968. 
10 

Иу йæ фесгуыхтæй æппæлдзæн, 
О, сæрыстыр дзы уыдзæии. 
Иниæмæ æгъгъæд нæ кæсдзæн- 
Ног уæлахизмæ тырндзæни. 
Иу йæ биионнаджы стаудзæн. 
Иинæ дзы «æвзæр» зæгъдзæни, 
Фæлæ, цин гæнгæ, нæ усмæ, 
Дымгæйау, бæгуы, тæхдзæни. 
1968. 
11 

Иры цардбæллои фæснвæд, 
Иры байзæддаг фæлтæртæ,— 
О, нæ фыдæлты уæзæгыл 
Макуы сивут, ма, уæ зæрдæ. 
Терчы тых уæ туджы хъазæд, 
Бантысæд уын мæймæ стæхын. 
Ма-иу ферох кæнут балцæй 
Уарзон Иры дзыхъмæ здæхын! • 
1968. 
12 

Æз цы хæтæиты нæ хаттæн, 
Æз цы цæуæнты нæ цыдтæн; 
О, мæ аласа æфсургъыл 
Æз цы бæстæты нæ уыдтæн! 
Хорз у алы ран цæрынмæ, 
Хорз у денджызы тæмæн дæр. 
Фæлæ ,мын уæддæр зынаргъдæр 
Ды, фыдæлты зæхх, цæмæи дæ? 
1968. 
13 

* * - » 
Æмбалы амондæн фæкувыи, 
Мæхи мæт нæ, иæ вæййы мæн! 
Фыдæх нæ фендзынæ мæ риуы 
Цырагъы рухсмæ дæр, лымæн. 
Æмæ мæ бафæнддзæн: фæндаггон 
Тымыгъты ма кæнæд тыхсгæ, 
Æнтысæд цуанонæн хæтæнты, 
Поэтæн —зарджытæ фысгæ. 
1968. 
14 

а% 
Цæмæн æрцауындзы йæ цырагъ 
Æнæмигъ арвы царыл мæй? 
Цæмæй æмбæрзт нæ уой нæ хæхтæ, 
Нæ фæзтæ талынджы фæлмæй. 
Цæмæн фæнывæнды сæумæйæ 
Сызгъæрин хур йæ тынтæ дард? 
Цæмæй тæлфа æнæбын фурдау 
Дуиейы тугдадзинты цард. 
1968. 
15 

Мæ уарзон æмгармæ мын, оххай, 
Æруадн æд цæвæг мæлæт,— 
Куы цыдтæн йæ чырыны фæстæ, 
Мæ цæссыг нæ фемæхсти уæд. 
Ныр радыгай ивылынц азтæ, 
Ныр арæх мæ рустыл мæнæн, 
Мæ уарзон æмгары мысгæйæ, 
Мæ цæссыг æркæлы. Цæмæн?.. 
1968. 
16 

Поэтгонды йæ быны скодта 
Мæнг сæрыстырдзинад бынтон: 
Мæ разы ницы мары Нигер, 
Нæдæр Арсен, Дæбе, Барон... 
О, уыдон — рæстæджы уæйгуытæ, 
Нæ Иры дзыллæйы цæсгом!.. 
Æмæ нæ амæлдзæн æнусмæ 
Нæ хæхты, быдырты сæ ном. 
1968. 
2 Азæлд 
17 

I 
& 
^ 
Куы цинæй фæризын, 
Куы мастæй фæриссын, 
Фæуадзын цъæх арт,— 
Гъе афтæ у цард. 
Хъуыдыгæигæ стыхсын, 
Фæлæ та фæхъуысы 
Мæ зæрдæйы зард,— 
Гъе афтæ у цард. 
1968. 
18 

О мæ хъисфæндыр, цы фæдæ? 
Дардыл мын дæ зæлтæ тау. 
Адæймаг — сызгъæрин къалиу, 
Адæймаг — сызгъæрш? тау. 
Уымæн ды мæ сагъæс радзур, 
Уымæи ды мæ бæллиц зæгъ... 
Уадз, нæ цагъдæй йыл къæвдайау 
Уара хуры тынты зæгъ. 
1968. 
19 

* * * 
Уарзт æмæ зарæг, фæзæгъынц, 
Иу мады хъæбултæ сты. 
Цъитийы донау сыгъдæгæн 
Райгуырынц тохы, куысты. 
Зæрдæнæ зæрдæмæ сисынц 
Уалдзыгон мæргътау тæхын. 
Царды рæсугъдгæигæ зилынц 
Уарзт æмæ зарæг зæххыл. 
1968. 
20 

Æз райгуырдтæп бæрзонд хæхты æхсæн, 
Мæн-иу сæ уазал суадæтты ныннадтой. 
Хъамбулуæраг æфсæддонау мæнæн 
Цæргæсы зæрдæ, ирд цæстытæ радтой. 
Æз райгуырдтæн бæрзонд хæхты æхсæн, 
Ам рагъыл хъуыстон дымгæйы къуыс-къуысмæ. 
Æз рындзæй фехстон уарийы хуызæн 
Мæхи æгæрон дунейы хъæбысмæ. 
1968. 
- 21 

Сонты дуг — æвзыгъд зæрватыкк,- 
Заргæ атахтæ мæ сæрты, 
Атадтæ сæууои цæхæрты, 
Фæлæ баззадтæ мæ зæрды. 
Сонты дуг — æвзыгъд зæрватыкк,- 
Хъисфæндырæй дыл æрцæгъдын... 
Иунæг хатт ма мæм æртæх ды,— 
Зæгъ цы бамбæхстæ фæсхæхты? 
1968. 
22 

Æз — æнæсысгæ æхсæрдзæи, 
Рындзæн иугуырæй æрхауын, 
Комы абухгæ фæйлауын, 
Æз мæ пырхæнтæ фæтауык. 
Æз — æнæсысгæ æхсæрдзæн, 
Азæлынц мæ хъæрæй хæхтæ, 
Сты мæ урс тымбыл æртæхтæ 
Судзгæ стъалытæ-цырæгътæ! 
1968. 
23 

]%Ш^> 
йæхицæн буцæй чи фæзары, 
Иæхи гуылы бын чи æндзары, 
Кæмæ нæ хъары искæй хъыг, 
Кæмæй нæ фæкæлы цæссыг, 
Уый фестæд гениты сæрæндæр, 
Уый фестæд а зæххы сæмæн дæр,- 
Æцæгæлон лæджы хуызæн 
Æрмæст йæ адæмæн уыдзæн. . 
1968. 
24 

Ис зæххæн æвзаг дæр, 
Ис зæххæн хъæлæс дæр. 
Уын цин дæр æикъары, 
Уый маст дæр æмбары. 
Сындз къахæй йыл исчи 
Куы ныллæууы,— схъæрзы.. 
Йæ алæмæт зарæг — 
Сæуæхсиды барæг. 
1968. 
25 

л 
Хъæуы мæ лæгдзинад, зæрдæйы бæркад, 
Хъæуы мæ сæуæхсиды базыр. 
Æз уалдзæгæй скодтон æфсымæр-æрвад, 
Æз уалдзæджы зарджытæ уарзын* 
Æмбалы мæлæтыл фæкалын цæссыг, 
Мæхæдæг фæхудын мæ рыстыл... 
Кæй уын дæн, хæлæрттæ, мæ удæй хъæздыг, 
Æз уымæй дæн, уымæй сæрыстыр! 
1969. 
26 

* * * 
Кæйдæр зæрдæ биби-хæзнамæ бæллы, 
Кæйдæр риуы тохы ныфс гуыры. 
О, чидæр, æфсургъыл тæхгæйæ, мæлы, 
О, чидæр нæ цуды къæмбырыл. 
Цы лæг зоны хæхты æвзаг æмæ уарзт, 
Æнæхъыгдард мæргъты хъæлæстæ; 
Цы лæг зоны худын, хъынцъым æмæ маст, 
Мæ заринаг уый у æрмæстдæр! 
1969. 
27 

Алæмæт уадындзы зæлтæ 
Рæсугъдæй а хæхты æвзæрынц, 
Мæ риуы иудадзыг фæнæрынц, 
Æмæ сæм фестъæлфы зæрдæ. 
Хæссынц сæ базыртыл мæнæн 
Æвзыгъддзинад æмæ бæллицтæ, 
Æнахуыр монцтæ æмæ цинтæ, 
Æнусон уалдзæджы тæмæн. 
1969. 
28 

* * * 
Æруадз мын, хъæубæстæ, мæ уæхскыл дæ арм, 
Нæ дкн дæн хæрамуд, зæрдæсау. 
Æдзух дын æнкъарын дæ зæрдæйы хъарм, 
Мæн дунемæ суагътай цæргæсау. 
Зæрондæй дæр хайджын дæ хорзæхæн дæн, 
Уырдыг дын Сосланау лæудзыиæн. 
Æрмæст-иу мæ фыды цур баиыгæн мæн,—- 
Мæрдты дæр дæ бузныг уыдзынæн! 
1969. 
29 

йк^ 
Мæ ныхыл ауæдзтæ фæзынди, 
Мæ уæнгтæн феидæри сæ конд. 
Хæтæнты а лæппу фæзылди, 
Æмæ фæирддæри мæ зоид. 
Æиазым, хурбæллон кæсдæрау 
Æз райын арфæйаг куыстæй. 
Æз цардмæ нал кæсыи кæддæрау 
Æнæмæт сабийы цæстæй!.. 
1968. 
30 

Сæрдыгон бон Дада фæбады 
Нæ дуармæ акъацийы бын. 
Æмæ йыл сыфтæрты æхсæнæй 
Æрхауы хурзæрины тын. 
Цæуджытæ йыи чысылæй, стырæй 
Æмхуызои акувынц фыдау. 
Кæддæр йæхæдæг дæр лæвæрдта 
Гъе афтæ хисдæртæн æгъдау. 
1968. 
31 

^ 
Хæларæй, уарзонæй цæргæйæ, 
Æз хъусын фидæны уынæр. 
Æфцæгмæ —- иог рындзмæ цæугæйæ, 
Кæнынц мæ хъарутæ фылдæр. 
Сæуæхсиды тыбар-тыбурæй 
Æз райын сабиау, зæгъын: 
Æз никуы бафсæддзынæн хурæй 
Мæ хох, мæ рæвдауæг зæххыл! 
1968. 
32 

* * * 
Уый сæрыстырæй фæзæгъы: 
Æз —нæ бæстæйы салдат. 
Фæлæ арв ныннæрыд искуы,— 
Хъарм æрцагурдзæн бынат. 
Уый сæрыстырæй фæзæгъы: 
Æз — рæдау, фæллой мæм — фаг.. 
Афтæмæн кæм цæры, уырдæм 
Ничн зоны, нæ, фæндаг. 
1968. 
з Азæлд 33 

Дымгæ раулæфыд хохæй 
Æмæ бæлæсты æхсæн, 
Райгæ стæлфыди сæумæйæ 
Тъепа кæсаджы хуызæн. 
Пыхсæй райхъуысти йæ сыф-сыф, 
Рагъмæ рог æфсургъыл суад 
Æмæ уайтæккæ æрхаста 
Хъæумæ булæмæргъы зард. 
1968. 
34 

* * * 
Хæхты цъуппытыл йæ гауыз 
Нæй, иæма нымбæрзта хур, 
Афтæ рудзынгæй æрбайхъуыст 
Мæргъты рог цъыбар-цъыбур. 
Фехъал дæн цъæхсиаг хъæлæсмæ, 
Зæрдæ зарæгимæ сиу. 
Æмæ царды адджын монцтæй 
Айдзаг уайтæккæ мæ риу. 
1968. 
35 

Чидæртæ мын уайдзæф сисы, 
Чидæртæ æфхæры мæн: 
Гъы, дæ уацмысты æдзухæй 
Хур цæмæн вæййы, цæмæн? 
Æз мæ мидбылты фæхудын, 
Дзуапп дæр сыи нæ радтын æз... 
Сау мигъ ма тæлфæд мæ фысты, 
Х\р дзы ленк кæнæд æрмæст! 
1968. 
36 

Хур мæм æнæ дæу иæ хъазид, 
Риумæ нæ иыккæсид мæй. 
Фæлæ мæ ма дом, мæ дуне, 
Искуы æппæлон дæуæй. 
Царды хъæдабæ быдыры 
Скалдтай æвзонгæй дæ хуыз, 
Æмæ дæ ницæуыл барын, 
Барæн нæй ахæм, мæ ныфс. 
1968. 
37 

* * * 
Дзырдта кæддæр: 
Цæрын мæ усимæ æмудæй, 
Нæ мæ хъæуы зæнæг, уæддæр 
Уынын мæ изæр-бон рæсугъдæй. 
Ныр та зæгъы: 
Уæд та гæды бындар мæ номыл 
Куы рацыдаид, куы, зæххыл,— 
Нæ кæнин сагъæстæ мæ сомыл... 
1968. 
38 

ИЗÆРÆЙ 
Мæй, дæ зæлдаг хъæццул райтау, 
Мæй, дæ зæлдаг хæлттæ уаф. 
Чызг, ирон фæндырæй ацæгъд, 
Лæппу, къахфындзтыл æркаф. 
Æйтт, нæ хъæлдзæгдзинад арвмæ 
Ныр куыннæ тæха, куыниæ! 
Худын, симыи æмæ зарын 
Ныр кæй нæ фæнды, кæй нæ?! 
1968. 
39 

ПОЭТМÆ 
Дæ зæрдæ зарæгимæ худы, 
Сæнайæ стырдæр у дæ хæс, 
Æмæ дæ хъисфæндыры цагъдæй 
Лæгæн рæсугъд бæллнцтæ хæсс. 
Дæ зæрдæ зарæгимæ худы, 
Дæ сæнттæ — базырджын цæргæс. 
Ды дæ нæ урссæр хæхты уадындз, 
Ды дæ нæ быдырты хъæлæс! 
1968. 
40 

ÆЗ — ЗÆХХ 
Æз —зæхх, æнцайы арв мæ риуыл, 
Цы хъыг иæ бавзæрстон æнусты! 
О, цал уынгæг хæсты цæлхытæ 
Мæныл, адзал хæсгæ, тылдысты. 
Мæ дæттæ — адæмæн æвдадзау, 
Мæ хæхтæ — адæмæн мæсгуытау... 
О дзыллæ, ма мæ судзут арты, 
Фæлтау мыл аразут хæдзæрттæ. 
1968. 
41 

ФÆДЗÆХСТ 
Куы сыса донау туг мæ уæнгты, 
Куы лидза царды ныфс мæнæй, 
Уæд-иу мыл ма ку, ма, мæ дуне, 
Амал дæ цæстысыгтæй нæй. 
Дæуау цы урссæр хæхтæ уарзтон, 
_Гъе уыдои зарæг мын, мæ бон, 
Ирон фæндыры хъистыл ацæгъд, 
Æмæ мын уа мæлын æнцон. 
1966. 
42 

* * * 
Мæ фæндырæй чызджы цæстмæ нæ цæгъдын, 
Ныллæг нæ кæнын искæй раз мæ сæр. 
Мæн исчи стауа, уый тыххæй нæ фыссын, 
Мæ хъуыдытæ, мæ бæллицтæ — æндæр... 
Цы сты былдауæн, хиппæлой ныхæстæ? 
Дæлæмæ дæр, уæлæмæ дæр зыгуым! 
Мæ удхæссæг козбау поэтæй федтон, 
Хæмпæлгæрдæгæн астæумæ — йæ хуым. 
Циу кад?'Фæиды мæн—-адæммæ куыд хъуыса 
Кæддæриддæр, зыланг кæнгæ, мæ зард. 
Циу кад? Фæнды мæн — адæммæ куыд худой 
Мæ рæнхъытæй цъæх уалдзæг æмæ цард! 
1968. 
43 

Æмбæлынц урссæр хæхтæ арвыл, 
Сæ дæттæ денджызмæ бырсынц, 
Сæ уазал цъититæ лæнкауты 
Цæгатаг æрсытау хуыссынц. 
Куы сын йæ ирд тынтæ-зæлдагæй 
Хур бахуыйы сæумæ куырæт. 
Куы сын сæ уæхсчытыл бæзджын мигъ 
Нымбæрзы сау хъуынджын иымæт. 
Кæд уад сæ цъуппытыл фæниуы, 
Æрра тымыгъ фæкъахы цæст, 
Уæддæр сæ бауарзта нæ дзыллæ, 
Уæддæр сæ бауарзта цæргæс! 
1968. 
44 

Дæ сабимæ куы дзурай карзæй: 
«Цымæ кæмæй фæдæ, кæмæй? 
Æвзæр, æгоммæгæс, æдылы, 
Нæ, ницы рауайдзæн дæуæй. 
Дæлæмæдзыд, къуыдипп, æгуыдзæг, 
Зæгъ-ма, цы фæцæуы дæ «хъист»? 
Фæлтау мын зæны бын куы фæуис 
Æмæ куы бахæрин дæ хист»,— 
Ай-гъан, æфхæрд цæстæй кæсдзæни, 
Ай-гъай, ныттар уыдзæн йæ зонд... 
Уæд æн æнафоны дæхæдæг 
Мæрдтæм кæй æрвитыс, уый зон! 
1968. 
45 

I 
О мæ бæх, æнæ дæу уаин 
Рындзæй расхънуæг цæргæс. 
Дæу нæ уадзын хъуаг цæкуыйæ, 
Терчы дæ фæнайын æз. 
Фæлæ бафæлладтæ стæры,— 
О, æрбадт дыл азты чырс. 
Ды уæддæр фыдуаг тымыгъты 
Рог дæ барæджы хæссыс. 
Скъæф мæ, скъæф! Нæ иысан — разæй, 
Нæй нæ фæндагæн кæрон. 
О хæлар, æнцад лæугæйæ, 
Хурмæ схъуына вæййы дон. 
1969. 
46 

А'æ Ир, мæ къæмнсæнтæ — урс, 
Фæлæ æдых нæ дæн. 
Иæхимæ дард хæтæнты рухс 
Дæ рындзæй сайы мæн. 
Мæ балц дæ бæрзæндтыл фæци... 
Кæдæм фæнды цæуон,— 
Дæуыл — мæ зарджытæ, мæ цин, 
Дæ сæрылхаст фæуон. 
Чысыл мæ хъуыдыты быдыр 
Кæддæрау нал у, нал! 
Мæ тохы нрд тырыса иыр — 
Интерпацпонал! 
1969. 
47 

*« 
Фæзæгъыи арæх: цæй, ныууадзои 
Æргом ныхас,—кæн хъæуы, кæ? 
Цы къахын искæи риуы знагау 
Мæхицæн барвæндæй ингæн? 
Козбау, хæппуд лæгтимæ тохы 
Цы сафын дзæгъæлы мæ тых, 
Кæйдæр хъæнтæ цы калын хурмæ, 
Цæмæн ып бакъуырын йæ ных? 
Фæзæгъын... Фæлæ тутт æнгузау 
Уæд, зоныи, фестдзæни мæ цард. 
Куы хъусои халоны æнуд уаст, 
Уæд æй куыд хъуамæ схонон зард?! 
1969. 
48 

Нæ домбай фыдæлтæ-ну арæх дзырдтой 
Ныхасы сæ цоты хъысмæтыл. 
Сæ рæзгæ фæсивæды цардмæ хуыдтой 
Æхсаргарды комыл-мæлæтыл. 
Сæ абонмæ скодтой сæ тутæй фæндаг, 
Сæ цинтæ—сæуæхсиды скастыл. 
Цы бæллæхæй тарстысты, уымæй, мыййаг, 
Фыдæнхъæл нæ фесты сæ азты: 
Нæ айсæфтн рæстæджы фæлмы сæ фæд, 
Сæ намыс нын баззадн хæхтау. 
Сæ нæмттæ нæ зæрдæты уардитыл кæд 
Æрттивынц сызгъæрин æртæхтау. 
1969. 
4 Азæлд 49 

Лæгæн йæ азты таг æгæрон нæу, 
Цæрдзæми абон,— райсом æй ныгæндзæн, 
Цæссыгтæ калгæ, уæлмæрды йæ хъæу, 
Иæ номыл ын нæртон æгъдæуттæ скæндзæн. 
Фæлæ та ног гуырдз равзæрдзæни уæд, 
Æмæ та уын дæр иу замаи йæ тыхсты 
Йæ салд хъæбысмæ айсдзæни мæлæт. 
Фæкæудзысты та дзыллæтæ зынгхуыстыл... 
Фæлтæр фæлтæры ивгæйæ цæуы, 
Фæлæ æрттивы хуры цæст нæ сæрмæ. 
Æгомыг хох æнæзмæлгæ лæууы 
Æмæ ныхъхъусы сабийы кæл-кæлмæ. 
1969. 
50 

Нæртон поэт, нæртон салдат 
Сты ну ныййарæджы хъæбултæ. 
Цъæх денджыз фестын кæнынц арт, 
Зæлдаджы батухынц æрв-къултæ. 
Æнусон айнæджы сæрæй 
Нæртон поэт хъæрæй ныззары, 
Нæ риумæ хурæфсæст зæлæй 
Æнахуыр цнидзииад ныппары. 
Кæны æнауæрдоиæй тох 
Нæртон салдат, фæрныг — йæ нысан: 
Нæ зæххыл мауал уа фыдох, 
Фæндыры цагъд Æрфæнмæ хъуыса! 
1968. 
51 

ч* 
* * * 
Ыыхъхъус мæ фæидыр, рохæй мын фæлæууыд, 
Мæ уæззау ннз мæ нал уагъта æнцад. 
Уæууа, мæ рæстæг фесæфти дзæгъæлы, 
Уыдтæн мæ уды катайæ фæллад. 
Фæлæ та ногæй ранстои сис мæ къухмæ, 
Сæуæхсид мын æрвон салам дæтты. 
Мæ зæрдæ скодта цины рызт мæ риуы, 
Мæ хъуыдытæ мæ ахастой дæрдты. 
Æз хуры скастмæ зарджытæ иывæстои, 
Мæ рухе бæллнцты ссыгъди тынгдæр арт. 
Мæ цæсты бын та иу æнцъылд фæзынди, 
Фаллæ фæци дæргъвæтиндæр мæ цард! 
1968. 
52 

«Уый цæй поэт у, цæй поэт,— 
Хъустыл сонт ныхас æруад,— 
Дзæгъæлы йæ хонынц гени, 
Дзæгъæлы йын кæнынц кад. 
Уый нæ фæлгæсы Париасæй, 
У къуылых йæ Пегас-бæх. 
Кæд йæ фыстæй дон лæдæрсы, 
Кæд йæ фыст —- æнуд дзæгъ-дзæгъ. 
Уый цæй поэт у, цæй поэт!»—- 
Систа йыл бынтон йæ къух, 
Афтæмæй та йын йæ зарæг 
Зары уарзонæн æдзух! 
1967. 
53 

Мæ хъуыдытæ — мæ уалдзыгон бæлæттæ, 
Зæрæстонæй нæ баззайдзæн уæ хуым... 
Фæтæхут мын нæ дзыллæйы зæрдæтæм 
Æмæ уæхицæн ахстои сбиут уым. 
Кæд уыл цъыф къахæй балæгæрда саулæг, 
Уæддæр, уырны мæ, калдзыстут тæмæн. 
О, макуы ут уæ хорздзинæдтæ стауæг, 
О. макуы ут фыдгæнæджы лымæн! 
Мæ зонды рухс куырдадзы уæ æхсыстон 
А-.мæ уæ хонын цардвæндаджы ныфс. 
Нæ быдыртæ, иæ хæхтыл уæ ныффыстон, 
Цъæх арвыл та уын байтыгътон уæ хыз. 
1969. 
54 

Уари касти, уари касти 
Айнæджы сæрæй. 
Фыййау рагъыл, фыййау рагъыл 
Зарыди хъæрæй. 
Хосдзау карста, хосдзау карста 
Астæумæ кæрдæг. 
Лæппу хъазты, лæппу хъазты 
Кафыди цæрдæг. 
Къупри нуæзта, къупри нуæзта, 
Нал æфсæст «цъæхæй»... 
Уæд æз та фыстон æмдзæвгæ 
Уыдоны тыххæй. 
1969. 
55 

* ♦ * 
Нæ барджытæ тъæбæрттæй уайынц, 
Кæлы сæ рог æфсургъты фынк, 
Сæ фæндæгтæ сæ дардмæ хонынц, 
Сæ сæрмæ сыстад мигъау рыг. 
Сæ алкæй риуы дæр сæ судзгæ 
Тæлфы тыхджын зæрдæ, тыхджын! 
Нысаныл иууылдæр, уырны мæ, 
Рæхджы æмбæлдзысты, рæхджы! 
Кæс-ма, сæ иу фæци сæ разæй... 
Фæлæ (æнусон кад æй уæд) 
Куы тæхид иунæгæй йæхæдæг, 
Нæ дарид афтæ бæрæг уæд. 
1969. 
56 

* * * 
Ныффысдзынæп мæ хуыздæр зарæг райсом,— 
Нæ кодтон тагъд, куысты мæ хид нæ тагъд. 
НыффЫсдзыиæн мæ хуыздæр кадæг райсом,— 
Нæ кодтон тагъд, мæ азтæ згъордтой тагъд. 
<*Кæсы мæм уарзон Терчы был æнхъæлмæ,— 
Дзырдтон-иу арæх,— разæй ис мæ цард.» 
Куыст бирæгъ нæу, нæ алидздзæни хъæдмæ, 
Ка%д ахуысдзæн мæ хъал зæрдæйы арт?!. 
Гъс яфтæмæй фæтахтысты мæ бонтæ, 
Æкæ сæ фæд бæзджын фæлмы нымбæхст... 
Ма сæфт рæстæгæн аргъ кæнын зæрондæй 
Куырыхон лæгау базыдтон æрмæст. 
1969. 
57 

САГЪÆС 
ФÆСАРÆНТЫЛ 
Цъæх бирæгъ ныццавта сæгуытыл йæхи, 
Æввонгæн йæ æрхмæ фæласы. 
Чысыл сæныкк пыхсы æрвдзæфау фæци, 
Фыртæссæй йæ мадмæ ныууасыд. 
Куы атонмджусæг йæ рæхыс, бæргæ, 
Кæмдæр ын йæ хъысмæтæй хъазынц. 
Иæ мæллæг сывæллæттæ.хурмæ бæлгæ, 
Сæ цæстысыг мастимæ нуазынц. 
Сæ рисæй мæ зæрдæйы тугтæ кæлынц, 
Сæ рис мын мæ удмæ æвналы... 
Кæд асæтдзæн царды тыхмийы цæджындз? — 
Кæд сæ тавдзæн амонды стъалы? 
1969. 
58 

Амонд агуырдтон хæзнайау 
Арвæй сæрттивæг цырæгъты 
Æмæ мисынхуыз æврæгъты, 
Æмæ дидннæгджын рæгъты. 
Амонд агуырдтон хæзнайау 
Ирд сæуæхсиды пæр-пæры 
Æмæ денджызы сæр-сæры, 
Æмæ дымгæйы уынæры. 
Амонд агуырдтон хæзиайау 
Чызджы сау цæстыты арты 
Æмæ уалдзыгон æвзарты, 
Æмæ булæмæргъы зарды. 
Амонд мæм фæсидт йæхæдæг: 
«Рæвдздæр, цæй, лæппу, мæ фæдыл! 
Мауал риз, æдылы, мæты: 
Æз — дæ адæмы зæрдæты». 
1969. 
59 

Сау мигъ урс хохыл æрбадти, 
Уазал калмау ыл æртыхст, 
Уый йæ мид-зæрдæйы ради, 
Кæд йæ тызмæг ныхас хъуыст: 
«Урс хох, тухæнтæ кæнгæйæ, 
Хъуамæ уа ингæнау тарф 
Æмæ, стъалытæм бæлгæйæ, 
Хъуамæ мауал фена арв. 
Уари базыртæй йæ сæрмæ 
Нал æрцараздзæни хнд. 
Уадымсы фæлмæн пæр-пæрмæ 
Нал рæвдаудзæни йæхи...» 
Фæлæ уад ныкъкъуыззитт ласта, 
Знæтæй сабухта æваст 
Æмæ сау мигъы фæхаста, 
Урс хохмæ та хур ныккаст. 
1969. 
60 

' ^5 КАФÆГ ЧЫЗГ 
Рахызти, ленкгæнгæ, фæзмæ 
Денджызы хъазы хуызæн. 
Æйда-гъа, фæндыр иыййазæлд 
Арæхстджын къухты æхсæн. 
Днссаджы хъæлдзæг мелоди 
Зæрдæйыл рнзгæ тыхсы. 
Бацыд тымбыл хъазт йæ тынджы, 
Рог æмдзæгъд бæстæ хæссы. 
Кафы рæсугъд чызгай, арвæн 
Иыма æрхаудн фæрдыг. 
Цас адæм сæмбырд, лæууынц ыи 
Стырæи, чысылæй уырдыг. 
Кафы рæсугъд чызгай снргæ, 
Аив — йæ буц уæигты айст. 
Кафты — сыгъдæг уды зарæг, 
Кафты — сыгъдæг уды уарзт!.. 
1968. 
61 

СТЪАЛЫ 
Арвы денджызы фæтæнæй 
Ды цыкурайау зыныс. 
Зæххыл байзæрыс дæ тынтæ, 
Зæххыл алцы дæр уыныс. 
Куы дæ цæст хъуызгæ ныкъулыс, 
Куы æвзист бæхыл цæуыс, 
Куы æрныгъуылыс æврагъы, 
Куы æрхæндæгæн лæууыс. 
Хъаст дæ чи кæндзæн, нæ зонын, 
Чи дæм атæхдзæни, чн?!. 
Ды лæджы фæндаджы рухсæн 
Судзгæ раппарыс дæхи. 
Уарзæгон лæппу чызгайыл 
Бары буцдæрæп дæуыл. 
Сау рæсугъд цæгъды фæидырæй, 
Зары буцдæрæн дæуыл. 
1969. 
62 

ч* 
ПОЭТЫ МЫСГÆЙÆ 
Чехойты Сæрсебийы 
ном арынæн 
О поэт — цæхæрцæст уари, 
О мæ сыгъдæгуд æмбал, 
Цæй, цы чындæуа: сырх уарди 
Бахус, айста йæ адзал. 
Судзгæ къæвдайау фæуарыд 
Дзыллæйы цæссыг дæуыл 
Æмæ стъалытæй æрттивы 
Ныр дæ ингæны нæууыл. 
Зарæгнмæ уыд дæ райгуырд, 
Зарæгимæ уыд дæ цард. 
Хъуыстой дын дæ нæргæ цагъдмæ 
Хæхтæ, быдыртæ æнцад. 
Амоидджын дæ, балц-фæндагыл, 
Заргæ чн ссардта мæлæт 
Æмæ, рог æфсургъыл уайгæ, 
Дуджы чи ныууагъта фæд! 
1969. 
63 

РОХ МÆСЫГ 
Æмдзæхгæр айнæг хохы сиукъыл 
Нындзыг ис иунæгæй мæсыг. 
Иæ гом фæрсæгтæ — къуырф цæстытæй 
Æдзæмæн арф кæмттæм кæсынц. 
Æиустæ йыл сæ фæд ныууагътой, 
Æмæ йыл азты рыг æрбадт, 
Уый низæфхæрд лæгау «фæрынчын», 
Иæ цар чыс къæдзæхау æркалд. 
Хъуына фæхæцыдн йæ систыл, 
Хæмпæл — йæ алы фæрсты, сындз; 
Иæ егъау зыхъырты та мæргътæ 
Сæхицæн ахстæттæ кæнынц. 
Кæддæр фыдæлтæн уыд сæ хотых, 
Кæддаер фыдæлтæн уыд сæ уарт, 
Куы-иу сæм бабырста тыхгæнæг,— 
Хæдзарыл нал æмбæлд йæ мард. 
64 

Уый ферох рæстæгæй, « 
Цæй охыл?.. 
Ныр дæр ыл — зды-нæмгуыты фæд. 
Зыны мæм ивгъуыд дуг йæ къултæй, 
Уынын ыл ивгъуыды хъысмæт. 
1968. 
5 Азвлд 
65 

42/ 
ÆХСÆВЫ 
Чидæр сатæг хæхты сæрмæ 
Мæй — сызгъæрин сыкъа — систа. 
Сойгæрдæг æдэæм къуылдымтыл 
Æртæх сæрттыпта æвзистау. 
Уалæ ма Æрфæимæ акæс,— 
Судзгæ хахх ныууагъта арвыл, 
Стъалы расхънудта уæлвонгæй, 
Аныгъуылдн доны арфы. 
Урс æхсæрдзæнæн йæ сæх-сæх 
Тынгдæр анæрыдн комы, 
Къæйтæ ануæрды йæ гуылфы, 
Хуыссæгæн бырсын нæ комы. 
Уадымс базмæлыдн фахсыл, 
Наз-бæласджын хъæды стъæлфы, 
Рагъыл кафгæ-сиргæ згъоры, 
Адджын уддзæф йемæ скъæфы. 
66 

Уалæ фыййæутты æртытæ 
«Авд хойау» æрттивынц фæхстæй. 
Бонгæстæ уæйлаг нымæттыл 
Ныр фынæй кæныиц фæлмæстæй. 
Æрдз сыл бамбæрзта йæ пæ.чæз, 
Æрдзы ирд зæлдаг хъæбысы 
Авдæны — æхсæвы зарæг 
Зæрдæйыл æмбæлгæ хъуысы. 
1968. 
67 

ФÆЗЗЫГОН 
КОМУЛÆФТ 
Хæхты синтыл тæнæг мигъ лæбыры, 
Згъоры комæй æвдадзы уæлдæф. 
Æз фæраст дæн фæззыгон быдыры, 
Фындзыл сæмбæлдй хоры хæрздæф. 
Цыма ардæм фыццаг хатт фæзындтæн, 
Афтæ сабиау сцыбæл дæн, срог. 
Цыма ардæм фыццаг хатт фæзындтæн, 
Уыйау ам мæнæн алцы дæр сиог... 
Æрдз мыл узæлы, къудзи бæлæсты 
Сатæг атыхст мæ уæнгтыл фæлмæн. 
Зонгæ мæргъты æхсызгон хъæлæстæ 
Адджын сагъæстыл бафтыдтой мæн. 
Арвмæ сфардæг и гоппой мæ цурты, 
Хъæлдзæг мыртæ нывæнды рæдау. 
Уари хъазы æнæбын цъæх фурды, 
Ие 'ндæрг алæзæрд, атад фæлмау. 
ш^« 
__ 
68 

Хъазгæ раснмдта уадымс мæ рæзты, 
Уый æркафыд, мæ уæхскыл æрбадт. 
Уый мын райдыдта барджын ныхæстæ, 
Цыма хион, æфсымæр-æрвад. 
Хæхты синтыл та*нæг мигъ лæбыры, 
Æмæ зæрдæ фырцинæй кæуы. 
Æз фæраст дæн фæззыгон быдыры, 
Æмæ уалдзæг мæ фарсмæ цæуы! 
1969. 
69 

ГÆДЫ 
(Æмбисонд) 
Иæ бонæй уа нæ хинæйдзаг гæды! 
Иæ цыргъ æвзаг æхсаргардау кæрды: 
«Мыййаг уæ искæй базонын фæнды,— 
Кæй дæн хуызæй, 
Каэй дæн ныфсæй 
Æз тигыры æнгæс, хæппудтæ»... 
Тæрхъустыл худæг бахæцыд... Кæмдæр 
Ныннæрыд сырдты паддзахæн йæ хъæр, 
Уæд хиппæлой фæдурдзæфау куыддæр,— 
Уæууа, фæтарст, 
Фæци æваст 
Тæрхъустау лидзынмæ, лæппутæ! 
1965. 
70 

' КАЛМ 
(Æмбисонд) 
Сыфсыфгæнгæ, 
Уæздан хъæлæсы уагæй 
Дзырдта тæрхъусæн: 
«Нал дæ федтон рагæн. 
Æз рувасау нæ рацæудзынæн хипæй... 
Æрбазгъор-ма, ныттыхсон дыл фырцинæй». 
Фæзæрдæхæлд æдылы къоппа уайтагъд, 
Йæ риуæй судзаг тас кæдæмдæр атахт, 
Æрбауад æм, йæ цыппæртыл æрхуыссыд 
Æмæ ма фехъуыст нунæг хатт йæ цъыззытт. 
1965. 
71 

ЦЫМ БÆЛАС 
1 
Фæндаггæрон, фæзы, 
Цым бæлас æрзад, 
Цъæх дари сыфтæртæй — 
Иæ къалиутæ зад. 
Æгæрон дунемæ 
Уый хъæлдзæгæй каст; 
Æгæрон дуне йæм 
Рæсугъд нывау каст. 
Куыд уарзта сæрдыгон 
Къæвдайы сæх-сæх, 
Куыд уарзта сæуæхсид, 
Сæумæйы æртæх! 
72 

Йæ аууон-пу иæууыл 
Бæлццон лæг æрбадт, 
Бæлццои лæг-иу суагъта 
Йæ уæнгты фæллад. 
Ам уадыидзæй цагъта 
Æрыгон фыййау. 
Кæйдæр-иу мысыдп 
Æхсызгон фынау... 
О, ардæм-иу лæппу 
Чызгайы хуыдта, 
йæ сыгъдæг бæллкцтæ 
Чызгайæн дзырдта... 
2 
Уад ниудта, дзыназгæ, 
Уад ииудта æдзух. 
Сындз уыди æгасæй, 
Сындз телау, йæ къух. 
Раст хуссайраг калмау — 
Иæ сыф-сыф — æхситт. 
Тъыфылæй уæрагмæ 
Ныууарыди мит. 
Цым бæласæн карзæй 
Уад цавта йæ ных,— 
73 

Цым бæласыл карзæй 
Фæлвæрдта йæ тых. 
Цым бæлас-ну акъæдз, 
Æхсысти йæ маст. 
Цым бæлас-иу акъæдз, 
Фæлæ-иу нæ саст. 
Фæндаггæрон, фæзы, 
Къæдзæхау лæууыд, 
Иæ уидæгтæй фидар 
Уый зæххыл хæцыд. 
•3 
Ныннæрыд уыраугæ, 
Æвирхъауы хæст,— 
Цым бæлас нæ фæтарст 
Фыдохæй æрмæст. 
Сармадзанты богътæ... 
Нæмгуыты къæр-къæр... 
Æхсаргæрдты ферттывд... 
Фæдисæтты хъæр... 
Мæлæты къæмбырæй, 
Мæлæты рындзæй 
Цым бæласыл фемæхст 
Æфсæйнаджы зæй. 
74 

Кæд фесхъис, фæхъæдгом 
Иæ зæнджы хъæбæр, 
Нæ бахуыскъ уæлгъæдæй, 
Нæ бахуыскъ уæддæр. 
4 
Иæ уазалтæ тауын — 
Хъызт зымæджы ми. 
Тъыфылæй уæрагмæ 
Ныууарыди мит. 
Цым бæлас æрфынæй, 
Йæ цæнгтæ — зæбул, 
Иæ уæлæ æркодта 
Бæмбæгæй хъæццул. 
О, бауарзта бирæ 
Уый стъалыты ирд. 
О, бауарзта бирæ 
Уый дымгæйы сирд. 
Иæ уалдзæджы цинæй 
Рæвдыдта йæхи. 
Иæ уалдзæджы цинæй 
Æнæхай фæци. 
Йæ къалиутыл баззад 
Фыдбылызы фæд. 
75 

Æркалдта сæ иугай 
Æлгъаджы фæрæт. 
Фæндаггæрон, фæзы, 
Цым бæлас ныххус. 
Фæндаггæрон, фæзы, 
Цым бæлас ныхъхъус... 
Фæлæ нæ, нæ аскъуыд 
Цым бæласы цард,— 
Иæ уидæгтæй тала — 
Цым бæлас æрзад! 
1968. 

МÆ ЦÆУГÆ 
МÆСЫГ 
Мæ фыд Арсакьойы 
рухс ном дзы арын 
Ныййарæг мадæй иæй зынаргъдæр, нæй! 
Йæ судзгæ уарзтæй иæй тыхджыидæр. иæд! 
Фæлæ йын иу хæзна æвæрын æз 
Йæ фарсмæ ныр.— 
Кæпмæ у æмсæр? 
Уый у Дада, мæхи Дада, 
мæ фыд! 
Уæлдап сæ нæи мæ цæстытау мæнæн» 
Уæлдай сæ нæй нæ рапсомау мæнæн, 
Уæлдап сæ нæн мæ уалдзæгау мæнæн, 
Уæлдай сæ нæй мæ фæззæгау мæнæн. 
Сæ дыууæ дæр мæ сагъæсты гуырæн, 
Сæ дыууæ дæр мæ бæллицты гуырæн, 
Сæ дыууæ лæр — æнæхæлгæ гæнах, 
Сæ дыууæ дæр — æнæкæлгæ мæсыг, 
Рæсугъддзинады фидиуæджы дуаг. 
Мæ фыд куыста, уæхскуæзæй-иу куыста 
Æмæ къæбæргур никæмæ цыди, 
77 

Æмæ æнхъæлцау никæмæ уыди. 
Мæ фыд куыста, нæ хуымæтæг хæдзар 
Бæрæчетæй йæ тæккæ былтæй калд. 
Мæ фыд куыста, уæхскуæзæй-иу куыста, 
Ныййарæджы æхсыримæ мын уый 
Мæ туджы уагъта суадæтты сæх-сæх, 
Æнæнцой уады иугъæдон къуыс-къуыс 
Æмæ æрдзон цыбæлгæнæг зæлтæ, 
Æгомыг хæхты цъититы æвдадз. 
Æмæ быдираг уардиты хæрздæф. 
Мæ фыд куыста, уæхскуæзæй-иу куыста... 
Ныййарæджы æхсыримæ мын уый 
Мæ туджы уагъта цæф сæгуыты маст, 
Æфхæрд лæджы æфхæрд зæрдæйы хъыг, 
Фыдызæхмæ æхсидгæ уарзты монц. 
Уæдæ, æдзух цæмæн фæдзурын, цæ, 
Йæ нæргæ номæй райгуырæн зæхмæ? 
Уæдæ, æдзух цæмæн фæдзурын, цæ, 
Йæ нæргæ номæй а бæстæмæ æз?! 
Ныййарæг мад, мæхи Дада, мæ фыд — 
Мæ царддæтджытæ, 
арфæйы ныхас, 
Уæлдай мын сæ мæ фондз æнгуылдзау нæй, 
Уæлдай мын сæ мæ тугдадзинтау нæй. 
Сæ иу — мæ зæрдæ, 
иннæ та — мæ уд, 
78 

Сæ иу мæ цонг у, 
иннæ дæр — мæ цонг. 
Мæ риуы сын фæхицæнгæнæн нæй 
Æмæ цæуын сæ-фарнимæ зæххыл, 
Æмæ цæрын сæ фарнимæ зæххыл! 
0, уарзын сæ æмхуызон уарзтæй æз. 
Фæлæ мæ фыд, мæ зынаргъ фыд, дæумæ 
Æгæр, æгæр фæхæрам и дæ фырт. 
Мæ зæрдæхудты бацыдтæ, мæ фыд, 
Мæ зæрдæхудт мын райстай ды, мæ фыд. 
Мæ зæрдæ мын фæцагайдтай, мæ фыд, 
Ныууагътай дзы нæмыджы схъисау ды 
Æнусмæ дæр æнæссæугæ хъæдгом, 
Зæрдæйы рисы судзаггаг хъæдгом. 
Зæрдæйы низы судзаггаг хъæдгом, 
Мæ уадултыл æнæсысгæ цæссыг... 
Цæмæн ныууагътай сидзæрæй, цæмæн, 
Дæ хъæбулы сæумæцъæхыл, мæ фыд? 
Цæмæн фæлыгътæ ингæнмæ, зæгъ-ма? 
Æви дæ зонды скарстай ды, мæ фыд: 
«Мæ хъæбул рацыд адæмы æмрæнхъ, 
Фыссы æмдзæвгæ, зарджытæ фыссы. 
Уый базыдта æмгæрттимæ цæрын, 
Йæ къæбæр сын нæ кæны, нæ, æвгъау. 
Йæ дуæрттæ мын кæддæриддæр вæййынц 
Æнафоны фæллад бæлццонæн гом. 
Кæны дзæбæх нæ бæстæйæн лæггад, 
79 

Кæпы дзæбæх нæ дзыллæпæн лæггад. 
Гъе уый уыди мæ рагбæллиц мæнæн, 
Мæ зæронд сæр нæ фегади мæнæн. 
О, бузныг дæн мæ цæргæ бонтæн æз, 
О, бузныг дæн мæ буц фæдонæй æз 
Æмæ мæлын, æвæсмонæй мæлын»... 
Нæ, нæ, мæ фыд, ды раст нæ дæ, нæ дæ. 
Дæ уарзтæн нæ, нæ бафсæсти дæ фырт, 
Дæ цинæй нæ, нæ бафсæсти дæ фырт, 
Дæ хурæн нæ, нæ бафсæсти дæ фырт. 
Куыд фæндыди дæ хъæбулы — дæуæн 
Лæууа уырдыг, йæ изæрмæ уырдыг! 
Куыд фæндыди дæ хъæбулы — дæуæн 
Дæ арм чысыл фæрог кæна, фæрог! 
Куыд фæндыди дæ хъæбулы — дæуæн 
Цæуа дæ фарсмæ басгуыхæг гуырдау 
Æмæ дæ кадæн кадджын уа дæуæн, 
Æмæ дæ номæй номджын уа дæуæн!.. 
Куыд фæразыс уымæл сыджыты ды, 
Куыдмын быхсыс æнуд уæлдæфы ды, 
Куыд мын быхсыс дæ талыиг «къæсы» ды? 
О, стон, мæ фыд, дæ иигæны къæйтæ, 
Ныссæтт-ма йын йæ цæнгæт дуар, мæ фыд. 
Æнхъæлмæ дæм куыд кæсы, куыд, дæ фырт, 
Æрцу-ма мæм, мæ зыиаргъ фыд, æрцу. 
Æрцу-ма мæм ды иунæг хатт уæд та. 
Æрбакæс-ма дæ хъæбулмæ, мæ фыд, 
Æнафоны нæ бадомдта дæ мæт, 
80 

Иæ цæсты бынты ауæдзтæ фæзынд, 
Æруарыди* йæ сæрыхъуынтыл мит — 
Мæ уæхскыл мын сындæг дæ цонг æруадз, 
Дæ хъæбысы мæ раздæрау ныккæн... 
Зæгъ-ма мын, зæгъ, цы фæхивæнд дæ ды? 
Уæууа, уæууа, нæ дæм хъуысы мæ дзырд, 
Уæууа, уæууа, нæ дæм хъуысы мæ хъæр. 
Цæмæн дæ, цæ, мæ сидтмæ ды æмыр, 
Цæмæн дæ, цæ, мæ сидтмæ ды къуырма?.. 
О, сау мæлæт дæлдзæх фæуа, дæлдзæ.х, 
Мæ тæригъæдæй суадза уый цъæх арт!.. 
Цы лæг уыдтæ, мæ зынаргъ фыд, цы лæг! 
Фысы комæн нæ раластаис хал. 
Дæ армыл дардтай алкæмæн дæр фынг, 
Дæ армæн дардтай алкæмæн дæр дон. 
Цы лæг уыдтæ, мæ зынаргъ фыд, цы лæг! 
Хъæбатыр зæрдæ кæд дæ риуы уыд! 
Цæкуыйæ хаст æфсургъыл хохæй ды 
Фæцыдтæ дард сæрибарыл хæстмæ. 
Дæ къухы топп хæдæхсгæ уыд дæуæн, 
Дæ къухы кард хæдкæргæ уыд дæуæн. 
Цы сырх тырыса сфæйлыдта, мæ фыд, 
Гъе ууыл кæд дæ туджы 'ртах дæр, ис! 
Цы лæг уыдтæ, мæ зынаргъ фыд, цы лæг! 
Фæразои зæрдæ кæд дæ риуы уыд! 
6 Азæлд 
81 

Цыдтæ фыййауæй сойгæрдæг рæгътыл, 
Цыдтæ фыййауæй змис быдырты ды. 
Дæ хæдзар уыд бæрзонд æфцæг дæуæн, 
Дæ хæдзар уыд хъæдабæ фæз дæуæн, 
Æгъатырæй тымыгътæ цавтой дæу, 
Дæу хоста уазал дымгæты æрдонг, 
Хъызт зымæг дæ йæ судзинтæ тъыста, 
Къæвда дыл уарыд, 
хур-иу дæ сыгъта. 
Фæлæ дæ зынты никуы стыхстæ ды, 
Фæлæ дæ зынты никуы загътай ды: 
«Æз бафæлладтæн, 
баулæфон, цæй»... 
Дæу тохы фарн йæ хъæбысы тыхта, 
Дæу тохы фарн йæ хъæбысы уызта, 
Дæу систа кад йæ базыртыл бæрзонд. 
Цы лæг уыдтæ, мæ зынаргъ фыд, цы лæг! 
Сызгъæрин зæрдæ кæд дæ риуы уыд! 
Мæн сахуыр кодтай уалдзæджы, мæ фыд, 
Нæмыг æппарын саумæр хуымы ды. 
О, царды хорзæх радтай ды мæнæн, 
О, царды чиныг радтай ды мæнæн, 
О, радтай ды мæ уадындзæн хъæлæс. 
Мæнæн зæххыл нæ амардтæ, мæ фыд. 
Мæнæй зæххыл нæ фæхъуыдтæ, мæ фыд. 
Уыдзынæ мын кæддæриддæр æгас, 
Уыдзынæ мын кæмдæриддæр æгас! 
82 

Уыиын дæ æз сæуæхсиды тынтыл. 
Уыньш дæ æз зæрæхсиды тынтыл, 
Уыиыи дæ æз нæ цъитиджын хæхтыл, 
Уыиыи дæ æз нæ быдырты, уынын! 
Цыма та дзуджы рæзты ды цæуыс, 
Дæ иымæт дын фæнлауы дымгæ рог, 
Ныхеитт кæныс, 
ды бахудыс фæлмæн. 
Ды зарæг сисыс, 
бахъырны дыи ком. 
Цыма та иуазыс суадонæй, мæ фыд, 
Цæргæсау бадыс рындзы сиукъыл ды 
Æмæ къæрцхъус дзæбидырау кæсыс, 
Кæсыс æгæрои дунемæ, мæ фыд. 
Дæ ном мыи дзурынц уадымсы пæр-пæр 
Æмæ фыцгæ æхсæрдзæнты уынæр. 
Дæ ном мын дзурынц хъал мæргъты æвзаг 
Æмæ æрдзон цыбæлгæнæг зæлтæ... 
Ныффыстон дын мæ сыгъдæг уарзтæй æз 
Мæ гыццыл чызджы цæстытыл дæ ном. 
Ныффыстон дын мæ сыгъдæг уарзтæй æз 
Мæ гыццыл фырты зæрдæйыл дæ ном. 
Ныййарæг мадæн нæй зыиаргъдæр, иæй! 
Йæ судзгæ уарзтæй нæн тыхджындæр, иæй! 
Фæлæ йын иу хæзна æвæрын æз 
Иæ фарсмæ ныр. 
83 

Кæпмæ у æмсæр? 
Уый у Дада, мæхи Дада, 
мæ фыд! 
Æмæ цæуын сæ фарннмæ зæххыл, 
Æмæ иæрын сæ фариимæ зæххыл. 
Фыдыбæстыл мæ фæндырæй цæгъдгæ, 
Фыдыбæстыл мæ зарджытæ кæнгæ! 
1969. 

СÆРГÆНДТÆ 
Нæ дæн пехуымпар æз 
«Кæд дæхи лæгыл нымайыс» 
«Адæймаг нæу — чи нæ райы» 
«Дзурынц Иры хæхтæ афтæ» 
«Уарзтæй нæй зæххыл тыхджындæр» 
«0 мæ райгуырæн хæхбæстæ» 
«Иу йæ фесгуыхтæй æппæлдзæн» 
«Иры цардбæллон фæсивæд» 
*Æз цы хæтæнты нæ хаттæн» 
«Æмбалы амондмæ фæкувын» 
«Цæмæн æрцауындзы йæ цырагъ» . 
«Мæ уарзон æмгармæ мын, оххай» 
«Поэтгонды йæ быны скодта» 
«Куы цинæй фæризын» .... 
<гО мæ хъисфæндыр, цы фæдæ?» 
«Уарзт æмæ зарæг фæзæгъынц» 
«Æз райгуырдтæн бæрзонд хæхты æхсæн» 
«Сонты дуг — æвзыгъд зæрватыкк» 
85 

«Æз — æнæсысгæ æхсæрдзæн» 
«Иæхицæн буцæй чи фæзары» 
«Ис зæххæн æвзаг дæр» .... 
«Хъæуы мæ лæгдзинад, зæрдæйы бæркад» 
«Кæйдæр зæрдæ биби-хæзнамæ бæллы» . 
«Алæмæт уадындзы зæлтæ» 
«Æруадз мын, хъæубæстæ, мæ уæхскыл дæ 
арм». 
«Мæ ныхыл ауæдзтæ фæзынди» 
«Сæрдыгон бон Дада фæбады» 
«Хæларæй, уарзонæй цæргæйæ...» 
«Уый сæрыстырæй фæзæгъы» . 
«Дымгæ раулæфыд хохæй» 
«Хæхты цъуппытыл йæ гауыз» 
«Чидæртæ мын уайдзæф сисы» 
«Хур мæм æнæ дæу нæ хъазид» 
«Дзырдта кæддæр» 
Изæрæй 
Поътмæ 
Æз — зæхх 
Фæдзæхст 
«Мæ фæндырæй чызджы цæстмæ нæ цæгъдын» 
«Æмбæлынц урссæр хæхтæ арвыл» 
«Дæ сабимæ куы дзурай карзæй...» 
«0 мæ бæх, æнæ дæу уаин» 
«Мæ Ир, мæ къæмисæнтæ — урс» 
«Фæзæгъын арæх: цæй ныууадзон» 
«Нæ домбай фыдæлтæ-иу арæх дзырдтой». 
«Лæгæн йæ азты таг æгæрон нæу...» 
86 

«Нæртон поэт, нæртон салдат» ... 51 
«Ныхъхъус мæ фæндыр, рохæй мын фæлæууыд». 52 
«Уый цæй поэт у, цæй поэт» .... 53 
«Мæ хъуыдытæ — мæ уалдзыгон бæлæттæ». 54 
«Уари касти, уари касти» 55 
«Нæ барджытæ тъæбæрттæй уайынц» . . 56 
«Ныффысдзынæн мæ хуыздæр зарæг райсом»* 57 
Сагъæс фæсарæнтыл . . . ... . 58 
«Амонд агуырдтон хæзнайау» .... 59 
«Сау мигъ урс хохыл æрбадти» ... 60 
Кафæг чызг 61 
Стъалы . . . . . 62 
Поэты мысгæйæ 63 
Рох мæсыг 64 
Æхсæвы 66 
Фæззыгон комулæфт 68 
Гæды 70 
Калм . 71 
Цым бæлас 72 
Мæ цæугæ мæсыг 77 

Тигиев Юрий Аршакович 
ЭХО 
Сборник стихов 
иа осетннском языке 
Редактор 
А. И. ЦАРУКАЕВ 
Хуюжник 
У. К. КАНУКОВ 
X удожественпый редактор 
X. Т. САБАНОВ 
Технический редактор 
Ю. В. ГРЕЧИШКИНА 
Корректоры 
Е. У. ДАТРИЕВА, К. М. КОДЗАЕВА 
Наборшик 
С. Б. ДЗГОЕВА 
Печатник 
Р. В. АБАЕВ 
Сдано в набор 31-1-1971 г. Подписано к печати 9-У1-1972 г. 
Формат бумаги 60x90*/з2 • Печ. л. 2,75. Учетно-изд. листов 1,68. 
Тираж 1000 экз. Заказ № 164. Изд. № 17. Цена % 0 коп. 
На бумаге № 1. ЕИ 00054. 
Книжное издательство Управлення по печати при Советс Минист- 
ров СО АССР, г. Орджоникидзе, ул. Димитрова, 2. 
Книжная типография Управлсния по печати при Советс Миннст- 
ров СО АССР, г. Орджоникидзе, ул. Тельмана, 16. 


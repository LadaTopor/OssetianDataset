\Л(ееиш^к 
* 
ХÆРЗÆГГ УРÆГГ АГ 

Отсканировано в феврале 2018 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 2018 азы февралы 
сæрмагондæй паблик «Бæрзæфцæг»-ы 
чиныгдонæн. 
ННр://ук.сот/Ьаг2а(са§ 

ХÆМЫЦЛТЫ АЛБЕГ 
ХÆРЗÆГГУРÆГГАГ 
ÆМДЗÆВГÆТÆ 
ЧИЫЫГУАДЗÆН «ИР» 
ОРДЖОНИКИДЗЕ * 1980 

840сет 
С(Осет) 
Х-31 
Хæмыцаты А. 
Х-31 Хæрзæггураг: Æмдз. — Орд- 
жоникидзе: Ир, 1980.— 36 ф. 
Хамицев А. Ф. 
Душевный подарок. 
70403-66 840сет 
Хæ М131(03)-80 35"8° С(Осет) 
© Издательство «Ир», 1980 

ЦÆУГÆДÆТТÆ 
Сымах лæджы бæрзонд хъуыдытау — 
Цæут фынкбарц денджызмæ зæххыл... 
Тыхсут фæндаггонтау: цæлхдуртæ — 
Лæууынц ыстыр хæхтау уæ ныхмæ... 
Уæддæр цæут: уæрæх быдырты — 
Зынгхурмæ басур вæййут хатгай... 
Нæ риссут уе сæфтыл зын балцы: 
Мах хонынц денджызмæ уæ фæдтæ... 
БОН 
Абон та уæ зæрдæмæ нæ цæуын: 
Дæн — асæст... 
Знон дæр мыл нæ бацин кодтат мурдæр: 
Уыд — уазал... 
Сом дæр исты дзурдзыстут: æнтæф у, 
Гъе — уары.., 
3 

Æмæ дзурут, цыфæнды дæр дзурут: 
Æз — Бон дæн... 
ИÆ ЗОИЫН МАСТ ИСЫН... 
Нæ зонын маст исын... Фыдæхæй 
Æппын нæ фæхъæстæ мæ зонд. 
Цы ис зæххы сконды дзæбæхæй — 
Мæ уд æрмæстдæр уымæй конд... 
Мæ уарзт та — рухсы цыхцыр тары, 
Лæгмæ æз не сласдзынæн кард... 
Мæ рæхуыст — хуры тын, нæ мары... 
Рыст зæрдэт — гом дзæнæты дуар... 
У зарæг хæхтыл саст æхсæрдзæн — 
Уæддæр къæдзæхы йас йæ цин!.. 
Мæ зонд — æнæдзургæ цыртдзæвæн, 
Ныддур йæ уазал буары хин... 
Хæрам мæм нæй... Мæ хуыцау — уарзын! 
Мæ бæллиц — аудын æрмæст... 
Цъысым — дæ гадзрахат, дæ базынд — 
Æвзæр дын никуы уарзы цæст... 
Маст риуы — залиаг калм мардæй, 
Йæ марг та — арвæрдыны рыг... 
Мæ хотых — хорзæх æмæ фарнæй, 
Иæ цæф — цыкурайы фæрдыг,,, 

ФÆЛЛОЙЫ РАЙСОМ 
Арвы цъæх цады ыстъалытæ тайынц, 
Мигъты бындзгуыты ныффæлурс ис мæй. 
Хуры хæрдгæтынтæ цъититыл райынц, 
Дидинæг бахудти комы, бынæй. 
Кæрдæг йæ цæссыг фæрдгуытау æркалдтг 
Бæласы къалиуæй базарыд цъиу. 
Быдыр йæ хъæбысы хурмæ ныддардта, 
Уарзон хъæу ракодта кусынмæ «зиу». 
Райстон æз дæр та мæ кусæнгарз къухтæм, 
Ме ’ппæт хъарутæ фæллойыл бæттын. 
Байрйай, мæ быдыр! Дæ бæркады ’дзухдæр 
М’ амонд, мæ бæллиц, мæ цинад уынын. 
* * * 
Æз — фæндаг, 
Хохаг къæдз-мæдз фæндаг... 
Мæ цин — 
Къæхты хъæр, 
Балц... 
Цæуынц мыл адæм, 
Фосы дзуг, 
Уæрдæттæ... 
Фæлæ мыл калм — 
5 

Бырын нæ уæнды, 
Тæрсы... 
Мæ уæлæ тагъд-тагъд 
Ахилы цæхгæрмæ... 
Уый зоны хорз: 
Нæу фæндагыл æдас — 
Уæлдайдæр калмæн... 
РАЙГУЫРÆН ХЪÆУ 
Райгуырæн хъæу, комы роны 
Зæрдæйау — гыццыл дæ. 
А ’зæр та дæм сæфт бæлццонау 
Горæтæй æрцыдтæн. 
Хъæугæрон фæрдыг-æртæхы 
Сабидуг—мæ разы. 
Цалхыдзаг мæй арвы цъæхы 
Урс дзæнхъатæй хъазы. 
Дары сау тæлм зонгæ адаг, 
Дымгæ уынгты стыхсы, 
Къæйдуртыл кæлгæ Хуыскъадаг — 
Тарст калмау ыздыхсы... 
Хохы синтæй уазал цæссыг 
Æхсæрдзæн æппары. 
Къуылдымыл æрдæгхæлд мæсыг 
Хъуыдыты хъыгдары... 

БЫДЫРЫ 
Мæныл нытталынг быдыры кæддæр, 
Фæдзæгъæл дæн тымыгъæй сæфт бæлццонау... 
Фæлæ сындæггай къæйдуртыл цыдтæн, 
Æмæ мæ ссайдтой къæдзæхтæм сæ фæстæ... 
Æз хохаг дæн: æз сау хæхтæй уыдтон 
Ыстъалытау нæ хъæуы рухс цырæгътæ... 
КУРДИАТ 
У курдиат æцæг амонд, бæрзонд рындз — 
Куы цин хæссы, куы — сау масты лæсæн... 
Йæ фарнмæ хатт æхсызгонæй фæбæллынц — 
Уый рамбулы ызгæ цъысым лæгæн... 
Кæнæ йæ дурау арф хуыдыммæ фехсы, 
Уæззау куысты дзы саразы фæнык... 
Куы та йын ног йæ риссаг цæфтæ фехсы, 
Æрбакалы йыл хуры тынты рыг... 
Нæртон тых ис йæ хъомыс æмæ сконды, 
Йæ къухты ’ртхутæг карз дуджы фæрæт... 
Ныттадзы ’взæрæн рухс фæндтæ йæ зонды, 
Фыссæгæн у йæ хуыздæр лæвар — мæт... 
Нæ бæллы кад, гъе намысмæ йæхицæн, 
Уæгъд æй нæ уадзы аууонау фыдгул!.. 
Уæддæр ын нæй рæстдзинадæй фæхицæн, 
Йæ фат — рæстдзæвин: амонд æмæ хур... 
7 

Мæ удæн хатгай цъус ныфсы мур ратты — 
Нывæрын рæнхъы дзыллæйы рис, маст... 
Фæлæ та сау мигъ зæрдæйыл ныббады, 
Ныссуй вæййынц мæ гæпæктæ æваст... 
Ысдзурынмæ дæр нал фæтасы ме ’взаг: 
Мæн ассæндынц тыхджын уарзт æмæ рын... 
У курдиат мæ хуыцау æмæ ме знаг — 
Йæ хорзæхæй, йæ фыдæхæй цæрын... 
РОХ ХÆДЗАР 
Тъæпæнсæр хæдзар хъæугæрон лæууыд, 
Ыстъалытимæ рухс фæрсæгтæй худти. 
Зæххыл йæхицæй хъæлдзæгдæр нæ уыд — 
Ныр уазалмæ къæбылайау ныкъкъути... 
Фыдуаг дымгæ йын бауигъы йæ цар, 
Тæрккъæвдатæм æрызгъæлдысты къултæ. 
Кæны хæлæддзаг, хæлд мæсыгау — тар, 
Йæ алыварс цъымарадон ыскултæ... 
У сидзæрау тæригъæддаг, æнкъард, 
Кæддæр, мæгуырæг, й’ амондæй фæхицæн: 
Æнгом бинонтæн фехæлди сæ цард — 
Фæпырх ысты — цæрынц кæмдæр сæхицæн... 
8 

* * * 
Æз хуры тынтæй уацы митфæлдзæгъдæн — 
Кæнын сыхырнайау хуынчъытæ, 
Цæмæй ма салд хуым уалдзæджы къæсæрмæ 
Ыстæфса иучысыл: кæд хуры хъарммæ искуы 
Ысхæцид ууыл удлæууæн æвзартæ... 
ФÆСМОН 
Æнæнхъæлæджы фембæлдтæн дæуыл, 
Дæ хъæбысы — сывæллон хурау... 
Мæ хъустыл ауад дард уа’рзты кæуын, 
Дæ цæссыгтæ мыл хаудтой дуртау... 
Уæддæр цыдтæн... Кæйдæр цæстыты зынг 
Мæн сайдта амондагур хæхты, 
Мæ сæрмæ бадт къæдз-мæдз фæндæгты рыг, 
Уыд ме ’мЗал хохлг дымгæ рæгътыл. 
Ды та уызтай нæ фырты авдæн... Цард 
Пъæззыйау бадт æдзух дæ удыл. 
Тыххæй сыгъди нæ гыццыл къæсы арт, 
Нæ кодтай сыхæгтæм тæхуды... 
Фыццаг къахдзæфтæ акодта нæ фырт, 
Æвæрдтай йын мæнæй зæрдæтæ... 
Уыдтæн æз дард, нæ уæм хъуысти мæ дзырд, 
Бæллыдтæн горæтаг изæртæм... 
9 

Нæ ивгъуыдæй хъæбулы цъæхахст, хъæр 
Зæлыди хъусты... Кодтон джихтæ... 
Нæ тайын кодта мондæгты цæхæр 
Мæ уазал зæрдæйы цъæх ихты... 
Ныр та, мæ дуне! Фембæлдтæн дæуыл, 
Дæ хъæбысы — сывæллон хурау... 
Кæцæйдæр хъуысы дард уарзты кæуын, 
Дæ цæссыгтæ мыл хауынц дуртау... 
ХÆХТÆМ БАЛЦЫ ЦÆУГÆЙÆ... 
Мæнмæ сырдау лæбурдтой сонт тымыгътæ, 
Ныгæдта мæ ыздыхсгæ митфæлдзæгъдæн — 
Фæлæ сын уыд мæ риуыкъæй цæлхдурау... 
Фæркгай-иу арвдзæф ’ндон къæдзæх фæкодта, 
Мæныл уæззау лæгмар къæйтæ тылдысты — 
Фæлæ-иу сæ ныуурæдтон мæ къухтæй... 
Æрсырдтой-иу мæ рагъы йас лæсæнтæ, 
Тызмæг зæйтæ бырыдысты мæ ныхмæ — 
Фæлæ-иу сыл фæдæн тыхæй уæлахиз... 
Мæ фæндаг-иу ныггалиутæ, ныссуйтæ, 
Фæцæй-иу сæфтæн знæт уады къуыс-къуысмæ — 
Фæлæ ысхастон митсæр цъупмæ ме ’зæр... 
10 

* * * 
Дзурынц мын: «Æнцад цæуылнæ бадыс иуран?» 
«Æмæ уый æнцон у?» — загъта хъал дон... 
Дзурынц мын: «Æддæдæр сонт тымыгъæй алæуу?» 
«Æмæ уый æнцон у?» — загъта сау хох... 
Дзурынц мын: «Хæцын куыд нæ фæразыс хиуыл?» 
«Æмæ уый æнцон у?» — загъта къæвда... 
Дзурынц мын: «Æппын цæуылнæ кæсыс коммæ?» 
«Æмæ уый æнцон у?» — загъта цæргæс... 
Дзурынц мын: «Дæ зынг цæуылнæ хуыссы артау?» 
«Æмæ уый æнцон у?» — загъта стъалы... 
Дзурынц мын: «Цæрын куыд нæ фæразыс сурыл?» — 
«Æмæ уый æнцон у?» — загъта кæсаг... 
ПАРЧЫ БÆЛÆСТÆ 
Парк — хæрзæфснайд, 
Итувæрд... 
Бæлæстæ — адæймæгтæ, 
Лæууынц чындзытау... 
Сæ хуыз æнахуыр: 
Æлвыд, 
11 

Сæрвасæнфаст... 
Сты фаззæттау — 
Иуыл — æнгæс, 
Æмхуызон... 
Къалиутæ — ’ндзыг, 
Æнæуд... 
Саст сæ бæллиц: 
Хурмæ, 
Сабиты къ^хтау, 
Гыццыл куы разайынц — 
Фæзыны 
Гæппæввонг рын: 
Æруадзынц сыл 
Кæрдтæ, 
Хæсгæрдтæ... 
Цæмæй бæлæстæ 
Уой аив, 
Рæсугъд! 
Фæлæ цæй рæсугъд? 
Лæууынц цæпкуылтæй... 
Уый æмæ дын хохаг бæлæстæ... 
ХÆХХОН ДОН 
Йæ фынк уый нал калы мæстæй... 
Уый нал цæуы уæззау къæйдуртæ ’вдæрзгæ... 
Æрхæццæ денджызмæ!.. 
Бæрзонд 
12 

Ызнæт уылæнтæм ныр 
Кæлы сабьф æмæ уæзданæй... 
Уыдис ын зын!.. 
Йæ сабырмæ йын ма кæс: 
Уый рарæмыгъта къæдзæхы риу хæхты... 
КÆСАГАХСÆГ 
Кæсагахсæг! 
Дæуæй тызмæгдæр, 
Дурзæрдæдæр нæй... 
Нæ зоныс, 
Циу хатыр, 
Тæригъæд? , 
Дæ хыз — 
Архъан!.. 
Нывзилыс æй — 
Кæм вæййы 
Денджыз арфдæр, 
Кæсаг арæхдæр... 
Фæрсудзыс уылæнты — 
Цыма сасирæй... 
Нæ уыныс: 
Хызы канд кæсæгтæ нæй, 
Хызы — 
Кæсæгтæ ’мæ сæрибар... 
Кæнынц фæстаг кафт.., 
фæстаг хатт,,, 
13 

* * * 
Ирон лæджы фарн, макуы суы ныллæг, 
Нæ туджы цæр мæсыгау фидар. 
Рæнхъмæ нæ царды ма рацæуæд лæг — 
Йæ адæмæй куы кæна хибар... 
Лæджы ном хæссын никуы уыд æнцон, 
Лæгæвзарæн ныр дæр — зын сахат. 
Нæ адæмыл-иу акодта фыдбон: 
Сыгъдæг уды цур цард гадзрахат... 
Уæддæр Ирыстон й ’амондмæ цыдис — 
Нæ йын уыд хи дурæй ныккæлæн: 
Ирон лæгæй æвзæртæ дæр уыдис, 
Нæ уыдис сахъ лæгтæн ныккæнæн... 
УАЗАЛ КЪÆВДА 
Уазал къæвда, мауал уар, 
Мауал кал цæссыг: 
Нал фæразы гутондар — 
Уарынтæй ысхъыг... 
Де ’ртæхтæ æхсидæвтау 
Зæрдæйыл тæдзынц, 
'Нæвгъау æй цыргъ судзинтау — 
Саубын хуынкъ кæнынц.,, 
14 

кЪАХВÆНДАГ 
Уый тынг даргъ нæу — 
Ныкъкъæдзтæ-мæдзтæ цъитийы скъуыдау, 
Æрбайсæфы... 
Фæвæййы лæсæны бын хатт... 
Æрцæуы йыл тыгъдызæй... 
Уæддæр нæ фесæфы — 
Ысхилы къæйдуртыл... Тыххæйты 
Ысхæццæ вæййы æфцæгмæ бæлццонау... 
* * * 
Æз федтон: ныккуыдта фæндаг — 
Æрдæгыл кæйдæр балц аскъуыд... 
Æз федтон: ныккуыдта быдыр — 
Цъæх æвзар бахус уæлхъæдæй... 
Æз федтон: ныккуыдта къæвда — 
Нæ бафсæсти дидин допæй... 
Æз федтон: ныккуыдта дур дæр — 
Æртагъд ыл хæстоны сау туг... 
Фыдлæг та къахфындзтыл кафыд — 
Мæгуыр лæджы туджы ’ртæхтыл... 
15 

ФÆЗЗЫГОН РИТМТÆ 
Тракторы хъæр быдырæй , 
Хъуысы суанг хъæумæ. 
Мигъ æрлæсы къуыбырæй — 
Нал кæсы æнхъæлмæ... 
Хъуахъгæнгæ бæлæстæй 
Халæтты дзуг атахт. 
Дымгæ скуыси фырмæстæй 
Хъæды тæртты уайтагъд. 
Мигъ фæзынд бæрзонд рæттыл, 
Дардæй урс тæлм дары, 
Уазал къæвда хæдзæрттыл 
Бон-изæрмæ уары. 
Бафтыд дон дзæгъæлдзырдыл, 
Рудзыпджы цур бадыс: 
Нартхоры цъæх базыртыл — 
Зæрдæ мысы уадымс... 
4УАРДИТÆ 
Æрцыд тыхджын лæсæн: 
Иыххафта хъæу, 
Иæ хъæлæсы хъæргæнгæ 
Уый хаста дурты цæнд, 
16 

Цъыфы рагъ’... 
Ыстæй ныхъхъус... 
Ныссабыр арф комы... 
Фæстæдæр — 
Йæ уæлæ уардитæ æрзад — 
Фæрсы сæ: 
«Куыд аирвæзтыстут? 
Цъыфæйдзаг дурты ’хсæн 
Куыд нæ бабын уæ фидæн?» 
— Мах дидинджытæ стæм! 
Нæ цуры 
Дæ фыдбылыз рыг дæр нæ калы... 
хох 
Мæ ном — мæ уæлæ: 
Хох! 
Фыдæй фыртмæ 
Нæ сæттын дымгæтæн, 
Фыддугтæн... 
Арвæрттывды цирхъ — 
Мæиыл йæ зынг бырынкъ ныссæтты... 
Мæ уæхсчытыл — 
Ныскъуыдтæ вæййы тымыгъ... 
Тыхджын дæн! 
Лæгау — 
Уæйыг-хъаруйы хицау!.. 
Уæддæр кæуын... 
2 Хæрэæггурæггаг 
1/ 

Мæ цæстысыг — 
Тæдзы æхсæрдзæнтæй: 
Зын у мæнæн, 
Тыхджын уæвгæйæ, 
Кæй нæу мæ бон — 
Ысдзурын!.. 
Кæй нæу мæ бон — 
Мæ бынатæй æнкъуысын... 
* * * 
Хоры гага куы ныххауы мæрмæ — 
Дзаг æфсир фесты йæ бæллиц... 
Мигъы цæссыг куы ’ргæпп кæны донмæ — 
Арф денджыз фесты йæ бæллиц... 
Цъиуы лæппын куы ратæхы кауæй — 
Арвы цъæх фесты йæ бæллиц... 
Саби къахæй куы базоны уайын — 
Дардфæндаг фесты йæ бæллиц... 
ХУР 
Бавзары стыр бæллæхтæ бон, 
Уæддæр йæ сагъæстыл нæ цуды: 
Йæ зæрдæ — фарны къус — æрвон, 
Нæ сæрмæ ирд амондау худы. 
18 

Йæ тынты — рухсхæссæг æхсар, 
У царды рахæцæн — зынгхурæй — 
Уæддæр фыдæхсæвы мæйдар 
Уый тоны бонырдæм фыдгулæй... 
АХСТОН 
Даргъ къалиуыл доны сæрмæ 
Ахстон уыд, «хæдзар». 
Сауцъиуы лæппынты хъæрмæ 
Худти уымæ цард. 
Уддзæф æй, цыма ныййарæг, 
Авдæнау уызта. 
Уылæн та йын къæйтыл зарæг 
Урс фынкæй фыста. 
Ницæуыл тыхсти æппындæр, 
Чи йын кодта зын? 
Фæлæ сауцъиуы лæппынтæ 
Базыдтой тæхын... 
Рохæй баззад доны сæрмæ — 
Дзедзырой кæны. 
Уылæнты æнæнцой хъæрмæ 
Йе сæфтыл кæуы... 
19 

МАЯК 
Тыхджын тымыгъы, 
Æхсæвы мæйдары 
Фæдзæгъæл нау... 
Ф æ ци 
Штормы амæттаг... 
У æ д д æ р 
Денджызонты риуы 
Цæры ныфсы мур, 
Рухсы цъыртт — 
М а я к... 
* * * 
Уары мит: 
Æмбæрзы урс нымæтæй хъæд, 
Фыдæлтыккон къæдзæхты... 
Уары мит: 
Æмбæрзы дард быдыртæ, ком, 
Бæлццон лæджы фæндæгтæ... 
Уары мит: 
Æмбæрзы тар лæгæттæ, хъæу — 
Æмбæрзы иууыл бæстæ... 
Уары мит: 
Æрмæст фынкбарц денджызæн уый 
Иæ рыджы дæр нæ зыны.., 
20 

СЫРДДОИЦЪИУ 
Асæй — 
Мур, 
Сыджыты къуыбар 
Раст... 
Хæрз чысыл — 
Зонд, 
Хъаруйæ... 
Сæрибар та — 
Фылдæр уарзы 
Æппæтæй. 
Йæ бæллиц — 
Арвы цъæх, 
Уæлæрвтæ... 
Йæ удисæн дæр — 
Уæлдæфы, 
Тæхгæйæ... 
ЗÆРОНД ЛÆГ 
Кæддæр уыдтæн 
Дзырды хъомысæй мулкджын... 
Ныр зонд ныддур, 
Нæ кæсы коммæ хъуыды... 
Мæ зæрдæ — рыст, 
Куыройдзалхау ныйихсыд.., 
21 

Сæны быркуыйау 
Равдæлон мæ цард... 
Уæддæр ма уд — 
Хæцы цæуылдæр, 
Æууæнды — 
Æвæццæгæн, дæуыл, 
Мæлæтыл... 
ЗÆРДÆТÆ 
Зæрдæтæ — фæндæгтæ, 
Фæллад 
Къæдзтæ-мæдзтæ фæндæгтæ... 
Цæуы сыл галуæрдонау рæстæг: 
Йæ цæлхытæ — 
Куы аныгъуылынц цъыфы, 
Куы сурыл — 
Æрхауы хагъæсау сæ хъыррыст... 
Цæуы сыл мæт, 
Тыхджын уарзт æмæ катай 
Зæрдæтыл — 
Æнæсæттон æфсæдтау... 
Лæгæрдынц сау дугтæ... 
Мæлæт!.. 
Гадзрахат!.. 
Хахуыр!.. 
Æнустæ — хъыджы зæйтæ — 
22 

Ызнæт цæугæдæтты цыдау 
Сæ фæллад зæрдæтыл фæуадзынц... 
Зæрдæтыл — планетæтыл — 
Ныннæры тох,— 
Лæгæвзарæн фыдбонтæ... 
Сæ уд фæисынц 
Пиллон арты хъæд, 
Хъуыдыджын горæт, 
Хъæутæ... 
Зæрдæтыл — 
Æруары мит, 
Тæрккъæвдатæ... 
Тыхджын уад сæ 
Зæххынкъуыстау ныууигъы... 
Цæуы сыл цард, 
Сæрибар, 
Амонд, 
Лæг... 
Зæрдæтыл — 
Ыскæсы хур... 
Фæсмон — 
Нындзыг вæййы тæрхъусау... 
Зæххыл 
Цы сфæлдыста хуыцау — 
Фæцæуы зæрдæтыл, 
Цыма сын иувæрсты — 
Æппындæр нæй фæндæгтæ... 
Зæрдæтæ — ыстъалытæ, 
Æвæццаган, гъеуымæн ысты фидар... 
23 

РОМАНТИКОН БÆЛЛИЦ 
Мæнæн къуындæг у а дунс, къуындæг — 
Фæнды мæ ногдæр дун-дунстæ фенын... 
Мæнæн гыццыл у хуры хъарм, гыццыл — 
Мæхи хъызт дуджы рухсдæр хурмæ тавин... 
Мæнæн мæ сæрмæ арвы цъæх гæбаз — 
Мæ къухтыл æй цъæх ихы къæрттау сисин... 
Мæнæн зын балцы — пицы у фынк фурд, 
Лыстæг дуртау ныффæнык кæнин хæхтæ... 
Мæнæн бæрзонд ыстъалытæ — ныллæг — 
Ракетæйыл сæ иувæрсты ыстæхин... 
ХОХАГ ЛÆГ ÆМÆ УСЫ НЫХАС 
— Ысуадз уал, мæ хур, дæ фæллад. 
— Нæма фæци конд мæ хуым... 
— Ысхъызыди тымыгъ: раздæх. 
— Нæ мæ ’вдæлы: сæфдзæн дзуг... 
— Кæдæм цæуыс цырд фæдисы? 
— Фæндаггоныл ратылд дур... 
— Цы та багæпп кодтай бæхыл? 
— Бæрзонд хохæй рахауд лæг... 
— Цæмæн ыстыс: ахуысс бонмæ. 
24 

— Кæйдæр та фæласта зæй... 
— Дæ гæрзтæ цы райстай къулæй? 
— Кæмдæр та ыссыгъди хæст... 
— Æрбад-ма гыццыл мæ фарсмæ. 
— Нæ мæ уадзы бадын цард.... 
ХЪРИХЪУПП 
Арвыл уад ыскъуымбил кодта мæргъты саджил хал: 
Хърихъупп дурау базырсастæй къæдзæхыл æрхауд.... 
Тугкалгæ, бецау, фæцæймард — уазалы ныссалд, 
Их къæвдайы их дзæнхъатæ ууыл мигътæй калд... 
Систон æй мæ хъарм хъæбысмæ: фервæзти, мæгуыр... 
Раст гыццыл сабийау кодта тарстхуызæй зыр-зыр... 
Бабастон ын хорз йæ базыр... Радтон ын къæбæр, 
Фæлæ, мара-зæгъай, сиса хъæлдзæгæй йæ сæр: 
Цард йæ риуы рухс бæллиццау хурзæрины тын — 
Хъавыди тыхамæлттæй дæр хъарм бæстæм тæхын... 
КЪÆВДАЙЫ ÆРТАХ 
Цæстысыгау гыццыл у асæй, 
Ыстыр къæдзæхдурау — йæ ныфс... 
25 

Йæхи тыххæй æртоны мигъæй — 
Фæцæуы кæрдæгыл йæ тъæпп... 
Нæ комы фæндаджы бæллæхтæн 
Сæттын йæ сыгъдæг зæрдæ, балц... 
Куы йæ ыскъуымбил кæиы тымыгъ, 
Куы йæ ныццæсы хохыл уад... 
Куы та йæ уæлдæфы фæрдыгау 
Сындæг фæцæйныхъуыры хур... 
Куы та тызмæг уазал, хъыстытæ, 
Тæхгæ, уый фестын кæнынц их... 
Уæддæр йæ рухсдæр бæллиц — зæхмæ 
Æрхауы салдæй дæр æртах, 
Цыма цыфыддæр хæстæй мадмæ 
Æрцыд уæлахизæй салдат... 
ИУÆЙ-ИУ ОПТИМИСТТÆН 
Дзурынц: «Æнкъард дæ зарæг — 
Сагъæс н’ агайы зæрдæ... 
Дуджы цы ис æвзæрдæр — 
Ууыл нæ хъæуы хъарæг... 
Хорзæй цы уыныс, гъе, ’рмæст 
Уыдон дæ рæнхъы бавæр. 
Ма фау нæ царды уавæр — 
Хохаг йæ зынтæм фервæзт...» 
26 

— Хъусæд уæ дзырдтæм фæрныг, 
Зарут хъæлдзæг мæ бæсты... 
Мастæй мæ зонд фæхъæстæ — 
Уымæн кæнын дызæрдыг... 
Бонтæ не сты ызгъæртæ, 
Не сты ’нæ цæссыг, ’нæ цин — 
Ссæндынц, бырсыиц кæрæдзи 
Зæрдæйы их фæзгъæртæ... 
* * * 
Фыдæлтæй «хорз» куы нæ баззайа царды, 
Уæд уый æлгъыст у, карз æлгъыст кæстæрæн. 
Дзæгъæл нæ дзырдтат хурсыгъд азты дарды: 
«Иæ кой, йæ ном уæд авддæлдзæх æвзæрæн!» 
Нырма мæ зарæг зæрдæтæм нæ фехъуыст, 
Нæ йæ зарыд ирон хуымгæнæг никуы, 
Æмæ тæрсын, куы мыл æрцæуа уе ’лгъыст, 
Куы мыл худой мæ фæстагæттæ искуы... 
ФУРДЫ 
Тызмæг паддзахадау 
Сызнæт и фурд, 
Ысхæццæ — 
Нал ын ис фæтк, 
27 

Закъон... 
Нытталынг... 
Тымыгъ — мæсты, 
Лæбуры куыдзау... 
Урссæр къæдзæхтау 
Уылæнты фехсы, 
Ныууигъы мæ иау... 
Нæ зоны хатыр... 
Тæригъæд... 
Сæфдзынæн... 
Гъей-джиди! 
Былмæ ма бафт... 
* * * 
Арвмæдзыд Ирыстоны къæдзæхтæ! 
Здыхтсыкъа дзæбидырты хæцæн. 
Урс-урсид æхсæрдзæнты æндæхтæ, 
Бауарзтон уæ, бауарзтон — цæмæн? 
Къуыл^ымтыл цæхгæрзылд къахвæндæгтæ, 
Райсомы сæуæхсиды тæмæн, 
Изæры ыскъуыдтæ сау æндæргтæ,— 
Бауарзтон уæ, бауарзтон — цæмæн? 
Къæвдайы æвиппайды æрсæх-сæх, 
Арвы цъæхы стъалыты фæтæн, 
Хус тихалæг, даритыхт хъæд, сау зæхх,— 
Бауарзтон уæ, бауарзтон — цæмæн? 
28 

Иры æрдз — мæ фыдæлты æрдхæрæн, 
Арф кæмтты фыдуаг дæтты хъæлæс,— 
Нæй мын, пæй, æнæ сымах фæцæрæн, 
Бауарзтои уæ, бауарзтон уæ æз. 
ФÆЦЫД ГÆРАХ... 
Нæ мæ рох кæны уыцы æбуалгъ ныв: 
Эвакуаци... Фæцыд гæрах... Знаджы 
сау нæмыгæй фæцудыдта 
æрыгон ныййарæг: æрхауд йæ 
хъарм хъæбысæй йæ гыццыл хъæбул... 
Кæугæ бабырыд йæ мады риутæм æмæ 
дадта дзидзи... Йæ алыварс та бомбæтæ 
зæхх гæбазгай рæдывтой... 
(Хæстоны мысинæгтæй) 
Цалхау ныззылди сау зæхх, 
Ниугæ ныккуыдта уалдзæг: 
Ахаудта хурау цъыфмæ — 
Мады хъæбысæй — саби... 
Цыппæртыл мады рлутæм — 
Бахылди: дадта дзидзи... 
Фæлæ йæ мад ныууазал — 
Цыма ныууазал дуне... 
29 

МÆ ФЫДЫ КЪЛММÆ 
Мæ зæронд фыд! Цы ныттызмæг дæ? Бахуд! 
Æви дæ сонт фыртмæ хæцыс? 
Ды дæ бæрцджын ирон цухъхъайы саг уд, 
Æвзистсæр хъамайыл хæцыс. 
Æркодтаи сау бухайраг худ дæ сæрыл, 
Дæ саулох — уари цыма раст. 
Цыма хæцæг фыдгулы дард къæсæрыл 
Æвзыгъдæй фегуырис æваст. 
Мæнæн æндæр, бынтон æндæр мæ райсом! 
Æрмæст мæм макуы кæн мæсты: 
Æз дæн поэт! Æз карздæр хотых райстон — 
Æвзистсæр хъаматы бæсты. 
АРВЫ НÆРД 
Ныннæры,> 
Ныггуымс кæны тыхджын, 
Стæй уæззау, 
Мæлæтдзаг цæф хæстонау — 
Ныхъхъус вæййы, 
Æрбамæлы кæмдæр... 
Кæронмæ йын — 
Нæ бантысы зæгъын 
Йæ нæрды сæр, 
30 

Йæ хъуыдытæ, 
Йæ тох.... 
Фæлæ уæддæр — 
Сæрыстыр у: 
Æгас дзыллæтæм — 
Фехъуысы йæ хъæр... 
ФÆНДАГЫЛ 
Ныррухс-иу мæ фæндаг хуры фæлмæн тынтæй... 
Каст мæм: мæ фæндаг ысчындæуыд хурæй... 
Нæ зынди мæ фæндаг дурты ыстыр цæндтæй... 
Каст мæм: мæ фæндаг ысчындæуыд дуртæй... 
Ныцъцъæлтæ мæ фæндаг æхсаргардау хæхтыл... 
Каст мæм: мæ фæндаг ысчындæуыд мастæй... 
Ысхылд-иу мæ фæндаг сæуæхсидау рæгътыл... 
Каст мæм: мæ фæндаг ысчындæуыд уарзтæй... 
Ыссыгъд-иу мæ фæндаг æрвиæрды зынг арцæй... 
Каст мæм: мæ фæпдаг ысчындæуыд артæй... 
Куы та-му мæ фæндаг фæиппæрд мæ балцæй... 
Каст мæм: мæ фæндаг ныггалиутæ цардæй... 
...Фæлæ ыскъæрдтон мæ бæх!.. 
31 

* * * 
О цард, мæнæй хуыскъастæу хохаг ма скæн — 
Æз нал зондзынæн ауæдзы бæллиц... 
О цард, мæнæй æгæр коммæгæс ма скæн — 
Æз нал зондзынæн тымыгъты цæуын... 
О цард, мæнæй хъæздыг адæймаг ма скæн— 
Æз нал зондзынæн: чи уыдзæн мæгуыр... 
О цард, мæнæй тæппуд бæлццон лæг ма скæн — 
Æз нал зондзынæн къæдзæхтыл фæнд<пг... 
О цард, мæнæй ыстыр амондджын ма скæн — 
Æз нал зондзынæн сидзæрты цæссыг... 
О цард, мæнæй ды «цумайы лæг» ма скæн — 
Æз нал зондзынæн фидæрттæ сæттын... 
О цард, мæнæй рæстдзинад сафæг ма скæн — 
Æз нал зондзынæн «Додой»-мæ хъырнын... 
П. НЕРУДÆЙÆН 
Сау дуг йæ кæнон кæны: 
Фады расты хырхау, 
Ссæнды хъуыды лæгмартæй... 
Дзырдтæ — ихдзагъд дыргътау — 
Зæрдæйы къуымты — калдæй... 
Зарæг цъысымы... Мæлы... 
32 

поэты монолог 
Поэзи у Рæстдзииады æрвон мусонг, 
Сæ кувæндон — сыгъдæгзæрдæ поэттæн... 
Цæуын æм æз... фæкæлын хатгай дуртыл, 
Æнæбын коммæ асхъиуын хъæпæнау... 
Фæлæ та пог ныфсы муртыл æрчъицын... 
У фæндаг зын... Цæуджытæ йыл ис минтæ: 
Сæ фылдæр хæрдты уаргъы бын æрхуыссы, 
Ыстæм бæлццæттæ мусонгмæ ыссæуынц... 
О Уастырджи! Æз дыл мæхи фæдзæхсын: 
4Енамондæй мæ фæндаджы сæр бахиз... 
Мæ зонды нæй гадзрахат, йе — гæды ми, 
Нæ сахуыр дæн лæггад кæнын... Тæссæй — 
Æхсины лæгты мурмæ дæр нæ дардтон: 
Нæ сын кодтон сæ хус дзырдтæн æмдзæгъд, 
Сæ сау митыл та зарыдтæн уæндонæй... 
Тыхст хохаджы зæрдæйы фарн, хъуырдухæн — 
Уыдис мæ рæнхъы тугдадзин, йæ хъомыс, 
Мæ уды цин... гъеуый тыххæй зæххыл — 
Æз цудыдтон хæрам æмæ фыдæхыл... 
Нæ бабын дæн кæйдæр азар, цæфтæй — 
Пырх бæллицты бæрзонд мæсыг нæ ныккалд... 
Ыскарста зонд: æркæлæд арв мæныл, 
Ныскъуынæд зæхх — æрхытау арф мæ быны — 
Кæндзынæи тох!.. Æргъæу мусонгмæ кæд 
Ысхæссин уаргъ: уæззау хъизæмар — зарæг!.. 
Цы йыл дзурон: æз амондджын нæ дæн — 
Ныссæлын хатт... Ыздыхсгæ митфæлдзæгъдæн — 
Ныууигъы мæн... Рæйы куыдзау сырд-тымыгь... 
3 Хæрзæггурæггаг 
33 

Мæ бынмæ зæхх — лæбырд планетæ — зилы, 
Бырсы мæ сæрмæ дурлæсæн цæндæй... 
Уæддæр цæуын... Ам зонгæ æмæ мулк — 
Нæ калынц рыг... Йæ хотыхтæ гæртам — 
Æрæвæрдта лæгдзинады къæхты бын... 
Мæлынц кæлæн, фыдраконд æмæ хин... 
Лæджы тохæн — бæрзонд иæ нысан: 
Тæхынц афтид, лæмæгъ удтæ хъæлтау, 
Кæйдæр фæрцы ыссарæн нæй фæрныг цард!... 
Ам ничи кæны буар æмæ цытæй, 
Лæджы æфсарм, æууæикæй — базар... 
Ам курдиат — ыстыр хæзна, хуыцау!.. 
Нæ фæччы ’ххуыс... Æмæ зын балц 
Кæны бынсæфт, хъуыдытау — суйтæ... 
Цæры уæддæр мæ туджы ныфс, 
Цæры æрвон мусонг мæ сæнтты: 
Æрбазынд цъус... Зынг фæттæй хур — 
Ныскъуыдта сау мигъты, ныррухс и... 
Фæзынди Дуне — хурæвдылд... Кæны 
Æрмæст паддзахиуæг рæстдзинад!.. 
О Уастырджи, дæумæ кувын: «Фæкæн 
Мæ балц сæдæйы сæр, сæ фыццаг...» 
ЧИЛИЙАГ ПАТРИОТТÆ 
Махæн къахынц нæ цæстытæ — 
Цæмæй ма уынæм... 
Махæн тонынц не ’взæгтæ — 
Цæмæй ма зарæм... 
34 

Махæн сæттынц нæ къухтæ дæр — 
Цæмæй ма хæцæм... 
Уæддæр хæцæм, 
Уынæм, 
Зарæм... 
* * * 
Фыдуаг уыдтæн, нæ байхъуыстон дæумæ — 
Æнхъæлдтон, горæты ис м’ амонд... 
Æнкъардæй ныр æрыздæхтæн хъæмæ — 
Фæсмон, рыст зæрдæимæ абон... 
Дæ цуры уыд мæ фидæн æмæ цин — 
Цъæх уалдзæджы нын зарыд ауæдз. 
Æз та дзырдтон: «Цы ныффæрск дæ, гыцци? 
Мæн хъæуæй рухс горæтмæ ауадз...» 
Нырма цыфæнды дард ивгъуыдмæ кæс — 
Минут нæ раздæхдзæни бонтæй... 
Хæлæдздзагæй æрыййæфтон нæ къæс, 
Дæу та, мæ ныййарæг, зæрондæй... 
35 

ТОКАТЫ АЛИХАНЫ МИДХЪУЫРДУХÆН 
«Иал фæразын зæххыл, 
фескъуыйы мæ зæрдæ, 
фескъуыйы мæ зæрдæ, то- 
ны та мæ риу». 
Токаты А. 
Æвирхъау хъуырдухæн кæны уд... 
Ме ’нус! Хурау ысзынг дæн д’арты: 
Тых — сфæнык... Былтыл амарди худт... 
Ис ма ’рмæстдæр гуырысхо царды... 
Стæй хуыцæуттæ: сылгоймаг!.. Мæлæт!.. 
Зонд кæй хъæуы?. Мары мæ хурхæй... 
Дуг — цъысым... Дуне — уазал лæгæт... 
М’ адзал ’ввахс — гадзрахаты къухæй... 
'Нæмæт адæм — æфсæст æмæ хъал: 
Худынц!.. 'Хсынц мæ фæстæ цъыф дуртæ... 
Сау туг уæнгты ыссыгъд!.. Нал ис ’мбал, 
Нал рæстдзинад, цъус ныфсы муртæ... 
О мæ хуыцау! Цы ма кæнон, цы? 
Зард — зындоны: йæ гæндзæхтæ исы... 
Сæфын!.. «Зæрдæйы сау дур фыцы...» 
У фæрчытæ, рæхуыстау риссы... 
36 

ЗЫМÆГОН БАЛЦ 
Зын у, о, балцы цæуын, зын — 
Куы уай тыгъд быдыры фæндаггон: 
Кæнынц мæ сау низау хъæрзын — 
Гадзрахат, хус ныхас, фыдраконд... 
Фæлæ кæнæд цыфыддæр цард, 
Фæндагыл — уадтымыгъ фыд-тызмæг: 
Кæнын æз хуры тынтæй арт — 
Цæуын мæ бæллицмæ хъызт зымæг... 
* * * 
— Адæм, цæмæн тæхут уæларвмæ? 
— Фæйлауæм стъалыты — 
Кæсдзæн нæ коммæ хур... 
— Адæм, цæмæн кæнут фыд-тухæн? 
— Фæлдахæм къæдзæхты — 
Ныссабыр кæнæм хæст... 
— Адæм, цæмæн лæгæрдут фурды? 
— Ысгарæм денджызты — 
Уым таудзыстæм мæнæу... 
— Адæм, цæмæй ыстут сæрыстыр? 
— Нæ зонд... Нæ хъаруйæ... 
Ныллæмардзыстæм хох... 
— Ау, уæдæ куыд нæ цæрут хæларæй?., 
37 

СÆРГÆНДТÆ 
Цæугæдæттæ 3 
Бон — 
Нæ зонын маст исын 4 
Фæллойы райсом 5 
«Æз — фæндаг...» — 
Райгуырæн хъæу 6 
Быдыры 7 
Курдиат — 
Рох хæдзар 8 
«Æз хуры тынтæй уады мит фæлдзæгъдæн...» . 9 
Фæсмон — 
Хæхтæм балцы цæугæйæ , 10 
«Дзурынц мын...» И 
Парчы бæлæстæ — 
Хæххон дон 12 
Кæсагахсæг * .... 13 
«Ирон лæджы фарн, макуы суы ныллæг...» . 14 
Уазал къæвда — 
Къахвæндаг 15 
«Æз федтоп: ныккуыдта фæндаг...» ... — 
Фæззыгон ритмтæ 16 
38 

Уардитæ ** 
Хох 17 
«Хоры гага куы ныххауы мæрмæ...» ... 18 
ХУР ~Г 
Ахстон 19 
Маяк 20 
«Уары мит...» — 
Сырддонцъиу 21 
Зæронд лæг — 
Зæрдæтæ 22 
Романтикон бæллиц 24 
Хохаг лæг æмæ усы ныхас — 
Хърихъупп 25 
Къæвдайы æртах — 
Иуæй-иу оптимисттæн .... 26 
«Фыдæлтæй «хорз» куы нæ баззана царды...» . 27 
Фурды — 
«Арвмæдзыд Ирыстоны къæдзæхтæ...» ... 28 
Фæцыд гæрах... 29 
Мæ фыды къаммæ 30 
Арвы нæрд — 
Фæндагыл 31 
«О цард, мæнæн хуыскъастæу ^хохаг ма скæн...» 32 
П. Нерудайæн — 
Поэты монолог 33 
Чилийаг патриоттæ 34 
Фыдуаг уыдтæн, нæ байхъуыстон дæумæ» . 35 
Токапты Алиханы мидхъуырдухæн • • • 36 
Зымæгон балц 37 
«Адæм, цæмæн тæхут уæларвмæ?» _ 
39 

Албег Федорович Хамицев 
ДУШЕВНЫЙ ПОДАРОК 
Стихи на осетинском языке 
Редактор И. Р. Ц о м а р т о в. ХудожникуЕ. Г. А б а - 
е в. Художественный редактор У. К. К/й н у к о в. Тех- 
нический редактор А. В. Я д ы уГн а. Корректоры 
3. У. Д з у ц е в а, М. Г. Г а д з а/Го в а. 
ИБ № 528 
Сданс в набор 25.04.80. Подписано к псчати 22.08.80. 
ЕИ 01532. Формат бумаги 60х90«/д2. Бум. тнп. № 2. Гарн. 
шрифта лнтературнау. Печать высокая. Усл. п. л. 1,25. Учет- 
но-изд. листов 1,22. Тнраж 1000 экз. Заказ № 13241. Цена 10 к. 
Издательство «Ир» Управлепня по дспа.м издательств, поли- 
графнн и книжной торговли Совета Мннистров СО АССР. 
г. Орджоннкндзе, ул. Димнтрова, 2. 
Книжная тнпографня Управлення по дслям нздательств, полн- 
графнн н кннжиоП торгоилн Совста ЛАпнистров СО АССР, 
г. Орджонпкидзе, ул. Тельмана, 16. 

10 к 


Æмдзæвгæтæ 
Чиныгуадзæн „Ири 
Орджоникидзе * 1984 

840сет 
Ц42 
Ц42 Цæрукъаты А. 
Зæрдæйы фæндæгтæ: Æмдзæвгæтæ. - 
Орджоникидзе: Ир, 1984.—153 с. 
Царукаев А. И. 
Тропинки сердца. 
60 к. 
В сборнике — новые стихи. Автор воспевает бес- 
смсртие ленинских идей, дружбу народов, борьбу за 
мир, чаяния и думы нашего современиика, подвиг 
первопроходчиков Транскавказской магистрали, кра- 
соту природы родного края. 
4702470000—56 
Ц 54-84 840с< 
М131@3)-84 
© Издательство «Ир», 19* 

* * * 
Æч къæдзæхæн йе згьæр мæ уырзæй æфтауын, 
Фæцæйлæсыи фахсыл — æрбырын, æрхауын.— 
Мæ риуы хæзнатæ æддæмæ фæлгъауын, 
Фæлæ дзы æз мур дæр куы ницы фæхъауын! 
Хох къахын хъызт зымæг, сæрдыгон æнуды... 
Туг рахъары ме скъуыд ныхбынтæй, буар дуды.— 
Цы налхъуыт, цы налмас ныццæнд и мæ уды,— 
О, иу къæртт дзы сæппар, тæхуды, тæхуды! 
1976 
ÆЗ ЛЕНИНЫ ФЕДТОН 
I 
Æз Ленины федтон: цыма уыд фынæй, 
Æз Ленины федтон — мæлæт кæмæн нæй. 
Йæ тугдадзин къухыл сындæггай тæлфыд, 
Иæ бæрзонд тæрныхыл хъуыдыйы фæд зынд... 
Æз Ленины фенын нæ сызгъæрин хуры, 
Рæсугъд мæргъты зарды, сыеæллоны худты; 
Æз Ленины фенын нæ уалдзæджы цъæхы, 
Нæ фабрик, нæ завод, нæ быдыр, нæ зæххы, 
Нæ горæтты, хъæуты, егъау дæтты рухсы; 
Æз Ленины фенын нæ тæхгæ æнусы. 

II 
Æз Ленины федтон: цыма уыд фынæй, 
Æз Ленины федтон — мæлæт кæмæн нæй. 
Йæ цæсгомыл бадти зæрдæцин æнгас, 
Цыма уый ныртæккæ кæндзæни ныхас... 
Æз Ленины хъусын нæ бæстæйы гимны, 
Компартийы сидты, уæлахизы цины; 
Æз Ленины хъусын йæ чиныг, йæ дзырды, 
Сабырады ныфсы, дунеты æмбырды. 
III 
Æз Ленины федтон: цыма уыд фынæй, 
Æз Ленины федтон — мæлæт кæмæн нæй. 
У Ленины зæрдæ Советон Цæдис, 
Йæ уидæгтæй алы бæстæйы дæр ис. 
Уый Ленины зæрдæ куы кусы дæрдтыл — 
Китайы, Корейы, Вьетнамы зæххыл. 
Æгас зæххы къори ысуыдзæн зæрдæ, 
Ысуыдзæни Ленины судзгæ зæрдæ! 
1952 
* * * 
Нæ рагон фæлтæртæ 
Мæрдрохмæ цæуынц... 
Нæ Иры хуыздæртæ 
Нæ зæрдыл лæууынц... 
Фæстаг сакъадахмæ 
Фæхæццæ мæ нау. 
Фæстаг хохы рагъмæ 
Фæхизын уæззау... 
4 

Сыджытæн хæринаг 
Сси адæймаг кæд,— 
Хуыздæр у цæринаг,— 
Цæмæйфæнды уæд! 
Куы фестин æз, растдæр, 
Æхсæрдзæн, йе мал, 
Цыфæнды бæлас дæр, 
Цыфæнды сыф-хал! 
Куы фестин нæ зæххыл 
Дзæнхъа дур, йе маргъ, 
Нæ ургсæр къæдзæхыл 
Сæудымгæ, æврагъ... 
Куыд мын уа æнкъарæн 
Уæлдунейы, стæй 
Хæрзæнцонæй ссарæн 
Цæрдуды цæстæй. 
Куыд мыл уа ныдзæвæн, 
Ие сисæн уырзты, 
Куыд баззайон æрдзæн 
Иæ цыдæр хуызты. 
Нæ Ирæн йæ уæлæ 
Суон тугдадзин, нуар,— 
Йæ фæнык нæ, фæлæ 
Йæ рис-дудгæ буар! 
14.ХП.80 
5 

•* * * 
Мæ цъæх уалдзæг йæхимидæг 
Иæ æвгъæдыл цыма... 
Мæ зæрдæйы сæудидинæг — 
Æхгæд къуыпа нырма. 
Нæ бацæуын мæт, сагъæсы,— 
Сæ уацайраг нæ дæн. 
Сæнтты дымгæ нæ ахæссы 
Уæлмонц быдыртæм мæн! 
Йæ мидбылхудт хъæууон чызгæн 
Нæ басудзы мæ риу. 
Зæххон зынæн, æрвон хъыгæн 
€æ сусæгдзинад цйу?.. 
Цыма тæхын бæгъæмзæнгæй... 
Фæлæ мæ ныхыл фыст: 
Мæ царды хур мæ фæззæгæй 
Мæ зымæгмæ æрхызт... 
Цъæхтау азтæй сæдæйы фаг 
Мæхимæ æз кæсын. 
Сывæллоны зæрдæйы уаг 
Зæрондæй дæр хæссын. 
38.1Х.80 
* * _ * 
Дурнывы цæстытæ 
Уæлмæрдтæй кæсынц. 
Сартныкъæт фыстытыл 
Слæсти хъамыл, сындз... 
© 

Дур къæртгай нызгъæлдзæк, 
Фестдзæни дзыхъвæз. 
Ингæн дæр ныфсæрдзæн 
Сау зæххы æмвæз. 
Рохуаты ныггæнды 
Алцы сæфт у, тар... 
Рохуатæн нæ фæнды 
Иуы дæр дæлбар... 
Абон арт, цырен дæ, 
Райсом та — фæнык. 
Кæд æцæг поэт дæ,— 
Ма кæн ууыл хъыг! 
Де 'хсар уд дæ дзырдты 
Ног хуызы цæрдзæн. 
Фидæнмæ дæ хъуыды 
Базыртыл тæхдзæн! 
30.111.81 
ИСТОРИОН БОН 
(XVIII партсъездæн) 
Кæд мартъийы 'ххæстæй зымæгон мит не етад, 
Гъеуæддæр мæ бæстæ æцæг уалдзæг фестад! 
Æгас дуне зоны: 
Историон боны 
Кæнæм та нæ цардыл мах съезды ныхас. 
Цъæх фурды уылæнтау тыгъд эфиры фæзы 
Уæлахизты хабар фæйнæрдæм æнхъæвзы, 
Киргизы быдырæй, 
Тайгайæ, Сыбырæй — 
Ныххудтысты хурау; æрттивы Кавказ. 
7 

Сырх Мæскуы — дунеты рæстдзинады зæрдæ — 
Æппæт зæххы къорийыл калы цæхæртæ! 
Æмдзæрин — нæ адæм; 
Нæ рухс бæстæй ардæм — 
'Сырх Кремлы галуанмæ саламтæ тæхынц... 
«Нæ базырджын азты сызгъæрин уынаффæ... 
Нæ раст зонд, нæ ныфсы ныхсидæгæн — арфæ. 
Нæ фидæн, нæ абон, 
Нæ хъысмæт, нæ амонд — 
У Ленины парти!» — нæ дзыллæ зæгъынц. 
1939 
ЦЪИТИЙЫЛ 
Зæйгæлæнты схуыстæй 
Рагон фæндаг хæлд у. 
Урс æфцæгмæ схызтæн 
Донуайæн æххæлтыл... 
Йе стыр уæзæг байгом 
Митхъæпæн быгъдæгæн. 
Цъитийыл æррайсом 
Ирд æмæ сыгъдæгæй. 
Хурзæрин æртытæ 
Хуссæрттыл ыссыгъта. 
Йе 'хсидгæ уæртытæ 
Ихдзæндтæм нынтъыхта. 
Багæпп кæнын дæгътыл 
Раст сычъийау, хъуазау... 
Урсхъæпæн рæдзæгъдтыл — 
Тæвд æмæ фыдуазал,— 
8 

Бацардысты иумæ 
Ам æмуд, æмхæцæй — 
Сусæны мæимæ 
Тъæнджы мæй нымхæццæ... 
Ихдзæнхъа — цъæх-цъæхид, 
Скъуыдты дон ¦— цъæхдзæстдæр. 
Айонгты цы стæхид? 
Цъиу дæр нæ, цæргæс дæр! 
Ацы сабыр цинад — 
Нæй уынæр, фæдисхъæр! 
Ацы сыгъдæгдзинад — 
Æрдзы сконды хистæр! 
1976 
* * * 
I 
Мæ зæрдæ кæд хъæлтæ-дихтæ ныцци — 
Хъысмæт мын æй мæ цярд-замантыл уары. 
Кæмдæр тæлфы мæ рагуарзтæн йæ цин, 
Сæурухсау зилы ивгъуыды цъæх тары... 
Вæййын уæлмонц йæ дидинхуыз уындæй,— 
Цыма тæхын мæ уалдзыгои бæстæмæ. 
Нæй балцы хъомыс уыцы бонтæм, нæй,— 
Æрдæгвæндагæй раздæхын фæстæмæ... 
Уæд та фæрæз, йæ ферохæн фæрæз! 
Ысси сæ гуырæн ме стыр мæт, мæ монцæн,— 
Æмæ æхсызгон хъизæмæртты æз 
Быхсын мæ удыл рагæзæрд æфсондзæн!.. 
9 

II 
Мæ зæрдæ кæд тæгæл-дихтæ иыцци — 
Цыма дзы ахызт тигъæссад æндон фат. 
Æвдæрзынц мæ мæ ныры уарзты цин 
Æмæ мæ ныры удхары зындонуат. 
Зæнæджы фарн — мæ кувæндон мæнæн. 
Йæ быны уыцы сæфты бардуаг чи сси? — 
Мæ рæстдзинад — мысайнагæн, хуынæн, 
Кæны мын æй дæлимоны къах чъизи. 
Мæ бон нæу йемæ иуцъусдуг цæрын, 
Нæ мын ис уымæй иунæг уысм фæхицæн. 
Мæ мидбыл худын, афтæмæй фыдрыи 
Мæ фæстæ зилы хъылмайау æмхицæй. 
III 
Мæ зæрдæ кæд фæзгъæр-дихтæ ныцци — 
Цыргъ хъамайы æгъатыр цæф, фыдраконд... 
Æндавы мæ мæ сомы уарзты цин, 
Æнхъæлмæ мæм хæмдæр кæсы мæ амонд. 
Кæны мæ уыцы стыр бæллиц æвзонг, 
Мæн аскъæфы уый урс æврæгъты 'хсæнты. 
Æмæ та царды арф джунглиты ног 
Йæ агурæг фæраст вæййын мæ сæнтты. 
Нæ йын хатын йæ ирд цæсгом бæлвырд... 
Æмбæхсы йæ цыдæр сусæгты агъуд. 
Уырны мæ: уымæн — удæвдадз мæ дзырд, 
Мæнæн цæстырухс — йе сныхас, йæ бахудт! 
1974 
ЙО 

* * * 
Хæстон лæджы дурныв куы слæууыд æмраст... 
Йæ цонгыл — сывæллон, 
Фæлгæсы уый дардмæ... 
Европæ æнхъæлмæ уынгæг бонты каст 
Йæ ирвæзынгæнæг советон салдатмæ!.. 
Концлагерты ала, 
Сыгъд хъæуты фæздæг, 
Æнæныгæд мæрдтæ дæрæнгонд сахарты... 
О, макæдуал скæнæд бынсæфты рæстæг — 
Нæ царды рæзгæ тау куыд нал судза арты!.. 
Хæстон лæджы дурныв куы слæууыд æмраст!.. 
Йæ пьедестал уымæн — æгас зæххы къори. 
Нæ дуне æнхъæлмæ Уæрæсемæ каст 
Æд рæстад, 
Æд фидæн, 
Æд ивгъуыд истори! 
21.У.70 
АЗАУХАН 
Нæ бригадир — Азаухан, 
Нымад ыстæм йæ фæрцы. 
Къæпи къухмæ куы райсы,—- 
Цæст йе змæлдыл нæ хæцы. 
Æвæры нын Азаухан 
Куыстæн æгъдау, лæджыгъæд. 
Уый быдырмæ нæ разæй 
Фæраст вæййы æд чыргъæд. 
II 

Мæскуымæ цыд Азаухан 
Нæ сызгъæрин фæззæджы. 
Наукæты кандидат 
Ысси нын уый æрæджы. 
Дзыллæты 'хсæн Азаухан — 
Æвдыст сыгъдæг цæсгомæй. 
Нæ горæты Советы 
Уый фæбады нæ номæй. 
Хæрзиуæгджын Азаухан — 
Нæ чызджыты рæсугъддæр, 
Йæ иу уындыл, уырны мæ, 
Ды авæрис дæ уд дæр. 
Бæрæгбонты Азаухан 
Куы рацæуы фæлыстæй,— 
Йæхимæ дæ æлвасдзæн 
Йæ сатæгсау цæстытæй. 
Сæрвасæнваст дзыккутыл 
Æвзист тæмæн фæхъазы. 
Тæхудиаг — Азаухан 
Нæ лæппутæй кæй уарзы! 
1948 
ГОРÆТАГ ИДИЛЛИ 
Трубаты фæздæгæй боны срухс нæ зыны. 
Сау ала сындæггай арвы цъæх æхсыны. 
Дард, хъæууон сæумæтæ... Мысын та сæ ногæй: 
Алы райсом хæхтыл хурыскаст — æвзонгæй. 
Мæргътæ цъалхæй-малхæй — дыргъбæлæстыл, каутыл, 
Фосы стыр дзуг апырх хъæдрæбыны таутыл... 
12 

Трубаты фæздæгæй боны срухс нæ зыны, 
Сау ала ныккодта арвгæрон йæ быны, 
Байдзаг ис мæ балкъон цъипп æмæ пæррæстæй, 
Сивыргонды дзулы хус къæбæр—æууæрстæй... 
Сырддонцъиутæн дарын аходæн, фæстæдæр — 
Сихоры хæринаг, ноджы ма — æхсæвæр! 
Мæргътæй мæм кæд хауы исты хай,—- сты адон, 
Раджы сын мæ уды хъарм улæфт æз радтон. 
Рагдугæй сæ уарзын, сабийæ, мæ сонтæй. 
Горæты сæ дарын ме уæхскыл зæрондæй. 
Зæрдæйы — сæ ахстон, зæрдæйы — хæссинаг 
Рагбонты быдираг цардæгас мысинаг. 
Сæрд, зымæг дæр сбадынц балкъоны сæрхъæдыл, 
Раст цыма нæ хъæуæй стахтысты мæ фæдыл. 
Чи нымдзаст мæ уатмæ, схъауы чи йæ базыр, 
Чи æнцад йæхицæн бафынæй, ныссабыр... 
Банхъæлын: кæсынц мæм хонджытау æнхъæлмæ, 
Дзурынц мæм: «Фæстæмæ лидзæм, цом, нæ хъæумæ!» 
1977 
* * * 
Мæ фыдæлтлен сæ къæстæ — 
Бæрзонд хохы уæхсчытыл, 
Цыма хъæддаг цæргæстæ 
Тæссаг рындзы тæрхджытыл. 
Цæрукъаты мæсгуытæ — 
Цъæх айнæджы сынæгыл, 
Цыма нæртон уæйгуытæ 
Зæйрасхъиуæн æфцæгыл... 
Хъæриу-хъара — нæ къæсæр, 
Тыхдымгæтæн — нæсæттон, 
Цыма æнцад, æнæсхъæр 
Æд цирхъ, æд уарт æфсæддон. 
13 

Мæ мад, мæ фыд — хæххонтæ, 
Быдираг дæн мæхæдæг, 
Фæлæ мæ мид-кæнонтæ — 
Хæхбæстимæ æмдзæрæг! 
Уæлсапп дымгæ — сæрибар,— 
Мæ зæрдæ у йæ хуызæн. 
Æндæгъд чъырын—цæндвидар, 
Уый — йе 'хсидæг мæ ныфсæн!.. 
Мæ фæллæйттæ — нæ цардæн 
Нæ рухс тындзгæ æнусы. 
Нæ фыдæлтæн сæ авдæн 
Мæн ма ныр дæр фæузы. 
8.У1.80 
* * * 
Æрцу-ма, Заретæ, 
Хи арæвдз кæн тагъд,— 
Нæ фæллад фæсура 
Дæ фæндыры цагъд. 
Нæ трактортæ, акæс, 
Æддæуæз зыкынц,— 
Æд гутон, æд похци 
Цæттæйæ лæууынц. 
Фæлдахдзыстæм райсом 
Нæ фæззыгон зæхх, 
Ызгъордзæн та разæй 
Дæ болатриу бæх. 
14 

Æрцæгъд-ма, цы кæсыс 
Æфсæрмхуызæй, цы? — 
О, зонæм: рæхджы бон 
Цæудзынæ чындзы. 
Кæй уыдзæн дæ сау цæст, 
Дæ даргъбыд дзыкку! — 
Йæ бонæй уа, уастæн, 
Мæздæггаг лæппу! 
Уый хонынц сæрæнгуырд, 
Уый уарзы фæллой. 
Хæрзиуæг ын радтой,— 
Цыд афтæ йæ кой. 
Æрцæгьд-ма, Заретæ,— 
Мæздæджы зæххыл 
Куыд уайдзынæ ногæй 
Æфсæнриу бæхыл! 
О, уым дæр уыдзынæ 
Хуыздæрыл нымад. 
Дæлæмæ-иу ма 'руадз 
Нæ хъæубæсты кад! 
Нæ фесæфдзæн не 'хсæн 
Дæ уæздан æгъдау. 
Цæудзыстæм Мæздæгмæ 
Дæ фæдыл хуындзау! 
1948 
15 

ЭКСПРОМТ 
Зынджы муртæ уарын 
Мæ уды æртдзыхæй. 
Мæ зарæг нæ хъарын 
Кæмæндæр лæгдыхæй. 
Цытуарзон хæлæрттæ 
Нæргæ нæмттæ домынц. 
Æгæрон лæвæрттæ! — 
Чысыл хай нæ комынц... 
Цы райсын хæрзиуæг? — 
Мæнг дауты фыдтыфыд. 
Æддæсон, хæрзиунæг, 
Кæркхъусты дзыхы 'фтыд... 
Бæрзонд хохыл — уахъæз, 
Сырх дидинæг — цъассы. 
Уæлайнæг цъæхснаг бæрз 
Сæууон хурмæ тасы. 
Уæларвæй-иу калдзæн 
Æвзист сыг «Æрфæн-таг». 
Кæй хъæуон — ыссардзæн 
Мæ удмæ рæствæндаг! 
Цыргъ æфцджытыл хиздзæн 
Цыфæнды зынæй дæр. 
Хæзна къæрттау сисдзæн 
Мæн дуры хуылфæй дæр! 
1.ХИ.79 
16 

* * * 
Къæдзæхгæрдæнтæй байдзаг ком, 
Сæ сæрыл систой бæстæ уыдон. 
Æрцæудзæн айнæджы риу гом 
Цæгатæй хуссармæ рæхджыбон! 
Цыма нæ фыдæлты бæллиц 
Зынг хурау рох замантæй сысты 
Уæзисæн къраны цоппай, хъинц 
Æмæ бульдозерты хъыррысты!.. 
Хæххонтæн чи лæууы цæдис, 
Кæй хатæм архайæг, æфсинæй? — 
Мæскуыйаг сахъгуырдтæ дзы ис, 
Суанг Брестæй, Томскæй, Сахалинæй! 
Рæуисты, цуанæтты фæндаг... 
Æрцæуы иу чидæр хæрæгыл. 
Фæсхохæй рахызт кæд, миййаг, 
Уый Нармæ Захъагомы 'фцæгыл!.. 
Фыццаг хатт диссæгтæ уыны — 
Ныджджих и машинæтæм фахсмæ. 
Куыд цъус, куыд мæгуырау зыны 
Æфсæн цæлхуæйгуытæн сæ фарсмæ! 
Йæ роныл чъисса баст, хæлцон, 
Æд уаргъ, æд уисæйттæ — йæ хæрæг,—- 
Цыма зæронд дугæй бæлццон, 
Къостайы аргъæутты лæскъдзæрæг... 
18.Х1.79 

* * * 
Цæнгæт мæсыг фæлгæсы рындзæй, 
Йæхирдæм телтæ дардæй вазы. 
Къанаттæй фидар баст-æлхынцъæй 
Æфсæн бæх трубатæ фæласы... 
Гæрах! Егъау къæдзæх-фæрчытæ 
Рыг калгæ стахтысты уæларвмæ... 
Хъæддаг цыппæркъахыг цæрджытæ 
Фæлидзынц тарстæй кæмтты арфмæ... 
Уæлсапп бетон телыхъæд ризы... 
Хæххон фиййау — æд рæгъау рагъыл. 
Нæ зоны уый, йæ фос кæй хизы 
Сызгъæрин, газ æмæ цъыдагъыл!.. 
23.Х1.79 
САГЪÆСТÆ ЗАХЪАМÆ ЦÆУГÆЙÆ 
Фæндагыл—хуырдзæндтæ, 
кæм чыс-дур, кæм дойнаг. 
Фосы 'хсыд цъыхыры — 
гомхихтæ, фыдцъылыз. 
Рог машинæ уайы... 
Шофыр у сылгоймаг — 
Даст къæбут, 
къуырд дзыкку, 
бур кофтæ — цыбырдыс. 
Боныхъæд — тæлæссон: 
мигъ-гуылфæнтæ, тархуыз... 
Хъæд нæ фæстæ аззад... 
Хохы сынæг байгом... 
*8 

Альпийаг сæрвæттæ... 
Алчи дзы — цъа*х гауыз,— 
Уалæ ма: Инджынтæ, 
Цъамад æмæ Дагом! 
«Дзуæртты» бынат феста 
а хъæутæн сæ уæзæг! 
Бахсыст ам фыдæлты 
растыл зонд, зæрдыуаг. 
.Ам баззад сæ къона 
ивгъуыды æд фæздæг,— 
Дагоймаг мæ мад уыд, 
уыд мæ фыд инджынтаг! 
Субийы хъæды сын 
авдæйнæгтæ 'ркодтой... 
Сабийæ цыдысты 
хохæгтæн сæ зиумæ. 
Хистæрты фæдыл-иу 
гакъон-макъон згъордтой 
Галдуры уæлдагъмæ, 
Хъосæгмæ, Цъæззиумæ! 
Ехх, куы бафтин искуы 
къахвæндæгтыл уырдæм! 
Рагæтты хæлд къæсæй 
дуры къæртт куы сисин! 
Ехх, куы стæхин маргъау 
Дагомы къуыбыртæм! 
Ехх, Инджынты лæгъзмæ 
Цъамадæй куы 'рхизин!.. 
Аппарин сæ номæй 
æз мæ фыд, мæ мадæн 
Урс налхъуыт фæрдгуытæ — 
рухс дыууæ цæссыджы!.. 
Незамантæн фенин 
се 'рхуыссæн, сæ бадæн 
Рагон Цæрукъайы 
айнæгфарс мæсыджы! 
- 19 

Нæу мæ сагъæс, зонын, 
дзуринаг, йе койаг... 
Ис æндæр фæтк абон 
мидхохмæ нæ балцæн... 
Кусджытæн пост ласæм. 
Шофыр у сылгоймаг. 
Дзуры мæм: «Рæхджы ныл 
арв тыгъдызæй калдзæн!» 
Ставд æртæхтæ хауын 
байдыдта æцæгдæр! 
Саууадыг ныллæууыд 
доны стыр цæджындзтæ... 
Нары дзыхъхъ æрбазынд, 
митæхгæд æфцæг дæр! 
Гæрдæн техникæйæ 
байдзаг ысты рындзтæ! 
«Елйайы» зынг-барæг 
комы сæрты атахт, 
Йе 'хсидгæ мыдзыра 
къæдзæхыл æруайы. 
Баскъæфтой нæ згъæрхуд 
хохгæрдджытæ уайтагъд 
Захъайы тъунелмæ 
уыцы стыр къæвдайы. 
Постласæг рæсугъдыл — 
диссæгтæ 'мæ цинтæ! — 
Раст цыма нæма фенд 
ахæм хорз æрцæугæ. 
Бафарстой мæ: «Уазæг, 
бахатыр кæн, чи дæ?» 
— «Зарæг уын æрхастон! 
Иу дзæбæх æмдзæвгæ!» 
26.Х1.79 
.?0 

ХЪАРА-ДАГЪ 10 ИЮЛЫ 1977 АЗЫ 
Ыссыд фæныквæлурс фæздæджы 
Сæумæ мылаз хуры æндæрг. 
Фæлмæмбæрзт денджызы быгъдæджы 
Нæ зыны арвгæрон бæрæг. 
Иæ былтыл хъоздæндаг æфсæрау 
Цæфхад-зылд хæхты рæгъ нындзыг. 
Ам æфцæг—бахизæн къæсæрау, 
Ам рындз — хæцæн фидар, мæсыг... 
Ам тигъ — гуымирыты, йе сакты 
Бæхбæттæн, цармауындзæн старц, 
Кæнæ та скифты 'мæ сарматты 
Мыдзыра, фаты бырынкъ, арц... 
Нæ худы доны тыгъд, нæ райы... 
Хъара-дагь тар къæдзæхты 'хсæн 
Лæууы бырæгъ мигъы пъæрайы 
Алайнаг барæджы хуызæн... 
Коктебель 
ЦУАНОН ГÆСА 
Иæ цæхæр фæттæ калæд арв, 
Уадз, сау мигъ арф кæмттæм лæса!— 
Бырынцъаг къардиуыл хæрдмæ 
Ысхиздзæни Гæса! 
Уадз, сыста уад-дымгæ бæстыл, 
Рæдывд бæлæсты дард æхса. 
Кæрзлыг дæлджинæджы был арт 
Ыскæндзæни Гæса! 
21 

Мæйдар æхсæвы сау мылаз 
Йæхи, уадз, цæстыты тъысса!— 
Уындзæни боны хуызæн раст 
Йæ развæндаг Гæса! 
Сызгъæрин уисойæ уæлхох, 
Уадз, хур æргъæу къæсæр мæрза!—« 
Æрзындис æфцæгæй, кæсут, 
Сæумæцъæхæй Гæса! 
Цы йæм ис, уый цымæ цы уа — 
Хордзен, хызын æви къæсса? 
Æмпъухы цуанон йе 'ккой арс! -—. 
Гъе, ахæм у Гæса! 
Дæтдзæнис алкæмæн дæр хай... 
Хъæугуывд, уадз, къорд боны хæсса} 
Цæудзæни гаджидау: «Цæр ныц 
Сæдæ азы, Гæса!» 
1974 
ДЗЫРД 
Дзырд — сагъæстæ зæгъынæн^ 
Дзырды базыр — тæхынæн, 
Дзырдæй хотых — хæцынæн. 
Фæлыст ныхас — æцæг уаз, 
Йæ базырцæф — æнæ лаз, 
Тохы — нæртон цæвæнгарз. 
Ницы мæм ис, гъеуæддæр 
Æз æнхъæлын цæмæндæр: 
Мæнмæ хæзна — æппæтдæр!; 
22 

Гуыбынцыбæл — гуыдынхъус... 
Мæ удлæууæн — дзырды рухс, 
Джынассы сой, мыды къус!.. 
Нæ фыдæлты æрмдзæфæн 
Сæ таурæгъты нæй сæфæн, 
Сæ ныхас сын — цыртдзæвæн! 
Исбоны фарн — тæлусон... 
Дзырд хуримæ — æмхъузон, 
Æнæмæлгæ, æнусон! 
5.УН.83 
* * * 
Змисы æнæкæрон саухъулон тыгъд 
Хур æмæ дымгæты артæй ныссыгъд... 
Никуы—сырды змæлын, маргъы пæррæст. 
Иунæг ныллæг бæлас—дзыхъхъы æрмæст! 
Ардæм кæцæй æрхауд? — бафтауы дис,— 
Æви дзы искæд оазис уыдис? 
Баззади рагон хъæууатыл уый кæд— 
Араугæ зæххыл цæмæй цæры уæд? 
Змисы лæбыргæ тæлмы фарсмæ — тæлм, 
Слæууыди арвы кæрæтты рыгвæлм... 
Дзурын, хъæлæба æнæнхъæл—фæсрагъ,— 
Рахызт æртæ лæджы, теуа æд уаргъ. 
Бæласы аууон æркодтой бынат. 
Бæласы аууон — сæ цатыр, сæ уат! 
Лалымы къахæй дон радгай цъырынц. 
Бахордтой лауаси, чисмис, пырындз. 
Ахæм ран донæй кæм вæййы уæлдай? — 
Бæласæн рахицæн кодтой йæ хай! 
23 

Ауагътой уымæн йæ зæнгрæбын дон,— 
Уыцы хæс бакæны алы бæлццон... 
Арвы бæстастæуæй сау хур кæсы, 
Сау дымгæ змисы фæлдзæгъдæн хæссы. 
23.ХГ82 
поэт 
Æцæг поэттæ — кæрдæгау бирæ, 
Сæ раг-тау рацыд суанг Вавилонæй... 
Иæ номдзыд чи уыд зæххыл нæ Ирæн? 
Кæцы скиф-алан? 
Парнас кæй зоны? 
Кæм дæ, нæ Катулл, кæм дæ, нæ Сапфо? 
Кæм дæ, нæ Тиртей — хъазуатмæ сидæг? — 
Æви уæ дугты зыст бардуаг — Афон 
Фæкодта раджы бынтон дæлджинæг?.. 
Цымæ нæм чи сси гъеуæддæр ахæм? 
Кæй фарн ысхонæм бæрзондыл бадæг? 
Зæронд хъæууæттæ, зæппæдзтæ къахæм — 
Нæй уым папирус, къæйыл фыст кадæг!.. 
Нæй уым пергамент, 
кæуыл хæсиккам 
Ирон «Гильгамеш», 
нæхи Гомеры,—- 
Æндæра хатгай дæнцæн хæссиккам 
Нæ раг-фыдæлты зæххон уыхеры! 
Титан-поэттæ дæлæрвты — бирæ... 
Зæгъын: сæ паддзах, 
сæ сæр — нæ коймаг! 
Йæ номдзыд чи уыд æнусты Ирæн? — 
Нæ хъарæггæнæг, хæххон сылгоймаг! 
1969 
24 

* * * 
Цæнгæтуафс хæдбынты 
Цæуын та, æнцайгæ æфсæйнаг лæдзæгыд, 
Æнæсгæрст хъæдбынты; 
Кæм ахизын дæттыл, кæм айнæг æфцæгыл... 
Кæмæн æй ныхъхъарон, 
Раст хауыли сихау æлгъыстæй кæн хилын? 
Мæхи хъуамæ ссарон — 
Мæ рагбонтæй ардæм æз агурæг зилын! 
Хъус ахсы кæйдæр хъæр: 
«О, тагъддæр! Мах иумæ — æмбæлццон, æмхæтæг!» — 
Уый сидын кæцæйдæр 
Фæлмæхгæд дæрддзæфæй мæхимæ мæхæдæг! 
Кæд мидæй, æддейæ, 
Дæлдзæхæй, уæлæрвтæй æртæхы мæ азæлд? 
Уæлæрдзон дунейæ, 
Йе космосы арфæй мæ уды зынг растъæлд? 
Æмтъеры гуылфæнты,— 
Æвæццæгæн хаосы зилдухы хъазын... 
Мæн, оххай, куыд фæнды 
Уым ме 'цæг æфсургъы йæ барцæй æрцахсын! 
Æрвайдæн — тæмæн ирд... 
Æмбæхст лабиринттæ йæ фæрцы куы сгарин! 
Цы диссаг æрцæуид — 
Æппынфæстаг искуы мæхи æз куы ссарин! 
Фæхуынкъ и цæнгæт уафс, 
Мæ лæдзæг æмбисмæ ныйихсыд, нырдæгау..: 
Цжрдудæй—æнæ тавс, 
Æз — хурсыгъд, дымгæхус æнусон æндæргау!.. 
19X81 
25 

ÆХСÆВЫ ЭТЮД 
Талынджы бæлгъуыр комы тæрхæгыл 
Тары къуымбилæй сау нымæт уæрды. 
Сау зымты балтæ — хохы æфцæгыл, 
Батæхы сау сынт хауæны сæрты... 
Лæгæты цъассæй ахсæвы фынтæ 
Зулчъытау цыма рацæйхылдысты!.. 
Рындзы мæсгуытæ, фахсы чъырынтæ 
Сдзурынæввонгæй базмæлыдысты... 
Рохаг цыртытæ — барджыты хуызæн... 
Митрухсы фæлмы айнæг къæдзæхтæ — 
Рагон таурæгъты, хъарджыты мысæн, 
Рагон хабæртты сауцæнд рæдзæгъдтæ... 
Стъалыты саха артхуыз цæссыгау 
Арвы хуыфийæ коммæ лæдæрсы. 
Ахсæвы бардуаг — саупыхцыл уыгау, 
Хъоппæг цæстæй мæм комкоммæ кæсы... 
Цавæрдæр кæуын, бахудты чыр-чыр... 
Ололи-цъиуы тарст хъæры зæлын... 
Ацы уæлтигътæй сау хæлынбыттыр 
Айтыгъта дард йæ базырты хæлын. 
10.УШ.81 
* * * 
Æмбисæхсæв у ныр, 
Хуыссæг нæ ахсы мæн... 
Нæ тыргъæй асиныл 
нæ кæртмæ 'рхызтæн. 
26 

Æрв-дунейы уындæй 
Кæлæи-сайдау фæдæн, 
Цыма куыддæр 
мæхимидæг ныррызтæн. 
Мæ сæрмæ айтыгъд дард 
Мæ космикон фæлгонц, 
Рæдзæгъдгæ зынг — 
мæ удлæмæрст хъуыдытæ.., 
Æрфæныфæд æркъæдз — 
Æргъæуфæлыст æфсондз, 
Уый уромынц 
мæ урсных уаз уæнгуытæ... 
Æрцауындзæг бынмæ 
Æфсургъ-бæхы дзылар, 
Æргъæвджытæ йыл, 
авд зæрины — хъултæ... 
Цы дарын арф, æмбæхст — 
Галактикæты тар, 
Мылаз байбынтæ — 
гом арвæн йæ къултæ. 
Хæзна ссарæгау æз 
Кæнын мæхиуыл дис: 
Нырмæ мæхи 
куыд нæ фиппайдтон уастæн!.. 
О, базыдтон, æцæг, 
Хæдхалдих мын кæй ис... 
Æз уымæй дæр, 
мæхицæй дæр фæтарстæн! 
П.У1.81 
* * * 
Мæйдарахуыр къуырма уыгæй 
Кæй цард бавзыд уæдæмæ? — 
Æхгæд риуы хуыдалынгæй 
Тындзы мæ уд æддæмæ!.. 
27 

Мæнг, сайды хæрв æз аппæрстон,— 
Тыхт кæм уыдтæн куырмæджы... 
Цы у æцæг — нæ бамбæрстон 
Æвзонг бонты рæстæджы... 
Нæй а зæххыл æнæ тайгæ 
Цæнгæт ихты хъæпæнтæн, 
Уынгæг кæмтты æнæ уайгæ 
Фынксæр дæтты гуылфæнтæн!.. 
Цырен хуры æндзарынты 
Зæхх аскъуыдтæ, ныссаугъуыз... 
Уый фестдзæни фæсуарынты 
Сырх дидинæг, цъæх гауыз!.. 
Нæу тыгъды тар æнæ артдзæст, 
Æнæ стьалы тæппæвзæн. 
Уæдæ дысон кæцæй ранхъæвзт 
Иæ налмасты æхсæрдзæн?! 
Æппæт уыдон — фæлхатæнау 
Мæ мидхъыгты, мæ цинты,— 
Зынынц мæныл æрвайдæнау 
Сæ рагон конд, сæ ивды!.. 
Тæлфгæ рухсæй къæдзæхрæбын 
Æруырдыг уон, æрхуыссон. 
0, фестон дзы къæлæт æрдын — 
Тыбар-тыбур, æвдхуызон! 
30.1.81 
ХЪАРМАНЫ БÆЛАС 
Фæвæййын дисгæнгæйæ джихтыл, 
Куы 'рлæууын а хъæуы уæлфахс: 
Уæйыгау сныдзæвыди мигътыл 
Гуыппырсар Хъарманы бæлас. 
28 

Кæдыккон! — гомсагæх хъæддаг лæг 
Зылд ам сындз цъыхырыты 'хсæн... 
Кæдыккон! — дур-æнус фæфардæг, 
Æрлæууыд бронзæ-дуг, æфсæн!.. 
Йæ быны райгуырдысты мифтæ, 
Нæ нæртон таурæгътæ кæддæр. 
Йæ рæзты аивгъуыдтой скифтæ, 
Алантæ кодтой ам лæтæр... 
Æвзартæ суагъта-иу йæ бындзар,—• 
Цыдысты ног талатæ цагъд!.. 
Куыдта хъæдфæлтæры пахуымпар, 
Йæ цæссыг сусæгæй фæтагъд... 
Тыгъдызæй судзгæ фæттæ скъæрдта, 
Арв хоста рагоны æргом... 
Тыхгæнæг уый зæнгыл фæлвæрдта 
Йæ кард, йæ фæрæты цыргъ ком... 
Заманты, мин азты цыртдзæвæн — 
Нывæфтыд стыр эпос цыма. 
Хъызгæ фыдбылызты æрцæфæн 
Сæттын нæ бакуымдта нырма! 
18.УН.81 
* * * 
Æз хъæумæ нал ныфтыдтæн рагæй, 
Фæрныг цард горæты кæнын. 
Мæ сервант, ме стъол — ахуырст лакæй, 
Мæхи сæ айдæнау уынын. 
29 

Сæ лæгъзтæ, раласæнтæ,— адон — 
Гæххæтт тъыссæнтæ, дарынц пух. 
Цъæт-хъандзал, мид-зилгæ — мæ бандон... 
Уæддæр цæмæйдæр зайын цух... 
Цы ма мæ бахъуыди, мæ сæрмæ 
Лæууынц кæд люстрæтæ уырдыг, 
Æддæ неон рухсы пæр-пæрмæ 
Хи найы 'взист доны нæ уынг? 
О, уыцы дард бонты тæрс фæйнæг — 
Мæ рагон стъолгонды хæррæгъ! 
Йæ уæлæ къоппайы — мæ сæндæг, 
Хъæдæй конд уидгуытæ, тæбæгъ. 
Æмпъызтбын сасир æмæ арынг, 
Кæрдзындон — дурпецы уæлрагъ. 
Фæззыгон даргъ æхсæв — хуыдалынг, 
Нæ къæсы — алаком цырагъ. 
Уым скъуыдтæ чиныгæй фыццаг дзырд, 
Æрхæцгæ, сфæлгъуыдтон кæддæр..: 
Уым кæд мæ фыццаг зарæг райгуырд, 
Æрцыд уым гæххæттыл фыст дæр! 
Фæлындзгæ сагъæсты дунемæ 
Уыдтæн мæ сонтæй дæр бæллаг. 
Кæлæнау рахастон æз мемæ 
Рæстадмæ кувæг лæджы уаг. 
Мæ цæссыг тетрадыл уæд скул и,— 
Уырдыгмæ фæйнæгмæ фæтагъд. 
Мæ саср ныффæлмæцыд, æркъул и, 
Мæ уд фынты бæстæм фæтахт! 
30 

Цыма ис уыцы стъол мæ разы, 
Цыма йыл рагмонцты быдау 
Фæлæсы сабийау йæ фазыл, 
Кæнæ фыццаг хуры тынау. 
23.У1.81 
ЗЫМÆГОН ЦЪИУТÆ 
Нæ уæлсера цъиутæ 
Зымæгæн йæ зысты 
Æхсыдтой сæ хъиутæ 
Æххормагæй хъызты... 
Тымыгъты уæзæгыл, 
Нæ, ма суой мæлинаг! — 
Къуырфастæу фæйнæгыл 
Æвæрдтон хæринаг. 
Æхсæвбадæн—назыл, 
Бæгънæг æмæ гомгæрцц. 
Æз дæр сын чырвазыл 
Ныппæрстон зæронд кæрц. 
Йæ дысты — ныгъуылгæ, 
Æмбæхсгæ — йæ тæртты. 
Уæд нал хоста дымгæ 
Мæ чысыл хæлæртты... 
Куыд хъæлæба кодтой 
Нæ уалдзæджы 'рцыдыл! 
Сæ ахстæттæ скодтой 
Мæ хæррæгъы скъуыдтыл. 
31 

Сæударцъыкк мылазæй 
Фæсурынц мæ фынтæ... 
Ныр систой æдасæй 
Мæ къæсмæ тæхынтæ! 
Пæррæстытæй хъазынц, 
Уым схъауынц сæ систæ. 
Дон рудзынгыл нуазынц, 
Æхсынынц къæристæ. 
Нæ хъавы нæ гæды 
Лæбурын, гæпп кæнын. 
Мæнæй сæм нæ уæнды 
Нæ куыдз дæр хæпп кæнын... 
Къуыртт аразынц уыдон... 
Æд лæппынтæ иумæ 
Сæ хæссын æрвылбон 
Æрхаудзæн мæхимæ! 
Æфсæдон сæ хурæй, 
Сæ фæхъхъау æрбауон, 
Сæ цъыбар-цъыбурæй 
Мæрдты дæр цух ма уон! 
1.1.82 
* * * 
Мæй къæлæс-мæлæстæ 
Гом тыгъдæй æрзыны. 
Салфæмбæрзт бæлæстæ, 
Стонг рувас — сæ быны... 
32 

Ахæмыл цы бон и! — 
Салд мугæтæ уидзы... 
Бирæгъыл фæбон и — 
Комы арфмæ лидзы!.. 
Дзоныгъы кæроныл 
Хъæды мид-дуар бадын. 
Цæст хæссын «æрвроныл», 
Тайы, сæфы — хатын... 
Уый цымæ цæй къæрцц у, 
Уæд цæй хъист у ай та? 
Ракодтон æхсæвдзу — 
Мит-рухс мæ фæсайдта!.. 
Скæсæны ныр мигътæ — 
Бур фисты пырдтытау. 
Салф-къалиутæ, хихтæ 
Спæртт ластой æртытау!.. 
Схъиугæ мур, тæхгæ зынг,— 
Урс налхъуыт, сызгъæрин... 
Сцæйцыд хур — цæхæр фынг, 
Ракалдта йæ зæрин! 
О, цы уысм, цы сахат 
А сæумæ фæсвæды! 
Федтон æз фыццаг хатт 
Судзгæ чырс нæ хъæды! 
1.1.82 
ОЖУУОН ЗАРÆТ 
Æхсæв рухсвæд фынты байсыст. 
Бонвæрнон ма цæст ныкъулы... 
Зæрдæйы фæндæгтæ 

Дуне райхъал гимны цагъдмæ,— 
Зæххыл цардамонд тыхсы. 
Хур йæ сызгъæрин хæрдгæйæ 
Анывæста арвы къулыл 
Стырдæр адæймаджы сурæт: 
Ленин — худæндзаст кæсы. 
Булæмæргъ ныззарыд уымæн, 
Хæхтæ схудтысты цæрдхуызæй, 
Дон æвзист уырынгты хъазы, 
Бæлас банкъуыста йæ сæр. 
Афæйлыдта хорджын астым; 
Дидинæджы пух хъæбысæй 
Стахти мыдыбындз — тæнбазыр, 
Уддзæф байдыдта пæр-пæр. 
Быдыр базмæлыд æмгуысты, 
Хъæуæй машииæтæ уайынц; 
Телыхъæдтæ згъорынц дардмæ — 
Горæт хуры бын фæци... 
Уæ, дæ райсом хорз, хæхбæстæ, 
Ралæвар мын кодтай уадындз, 
Æз мæ сæууон зарæгимæ 
Хъарын фидæныл мæхи! 
1950 
* * * 
Изæр... 
Фæсхъæу... 
Æрхуым гæдыбæлæстæ 
Лæууынц æндæргтау Урс-доны уæлхъус.д 
Ыссæуы мæй — 
Кæны хуызивæн бæстæ: 
Цæгæттæ — тарбыи, 
Хуссæрттæ — фæлурс... 
34 

Æмæ сындæг 
Æнахуыр дуне гуыры — 
Æндæр дуне æд цин æмæ æд хъыг. 
Ныхъхъус и зæхх... 
Мылазасæст быдыры 
Цыдæр æнусон тарф сагъæс нындзыг... 
Æцæг цы у, 
Цы дзы ис мæнг — нæ хатын, 
Зыны мæм алцы дзир-дзурæг фæлмау. 
Мæ зоныгыл егъау къуыбырыл бадын,— 
Уый — скифтæй дæр кæд рагондæр обау!.. 
Мæ мид-зæрдæ, 
Мæ мидæнцой цы 'мбудын? — 
Кæд банкъарин æппæтсусæг миййаг! 
«Нирваны»-иу куыд аиыгъуылди Буддæ, 
У ацы 'хсæв гъеуый хуызæн мæ уаг! 
Ыскасти мæй... 
Тæссар къултæ, лæнчытæ... 
Ныджджих и «сфинкс» — 
Уый — сау къæдзæхы рындз... 
Æмæ дæрддзæф цыдæр тæлфгæ зынджытæ 
Зæронд мæрдты дзæгъæл удтау тæхынц... 
1976 
ГЪЕУÆДÆЙ КУЫ ЗОНЫН, 
ФЫДЫБÆСТÆ, ДÆУ! 
Куы райгуырдтæн,— федтон фыццаджыдæр арв,— 
Мæ зæрдæ кæд уымæн йæ гом тыгъдау — арф. 
Бæрзондæй гуыппырсар уæйыг къæдзæх каст,— 
Дæн уымæн кæд фидар, нæсæттон, ныфсхаст. 
35 

Хъуыдыты ныгъуылдис æнæзмæлгæ хъæд,— 
Мæ ныхыл ис уымæн кæд сагъæсты фæд. 
Нæ астымты згъордта æвзист дон цæрдæг,— 
Мæ бæллиц кæд уымæн — æдзухæй сыгъдæг. 
Кæдæмдæр тындзæгау фæцæйтахти маргъ,— 
Гъеуæдæй мæ сайы мæ фæндаджы даргъ. 
Мæн радыгай истой сæ хъæбысмæ хъæу,— 
Гъеуæдæй куы зонын, Фыдыбæстæ, дæу! 
1959 
ЗЫМÆГОН РОМАНС 
1 
Мæ сабийы бонтæм мæ сæнтты кæсын, 
«Мæ амонд кæм баззад?» — мæхи та фæрсын, 
Нæ цардвæндаг, уаих, 
Кæм фесчъил, кæм адих?.. 
Мæ сабийы бонтæм мæ сæнтты кæсын... 
2 
Мит уары тъыфылæй, æрæхгæдта рындз... 
Æрыгоны азтæ мæ рæзты тæхынц: 
Нæ хъæуы цæрджытæ, 
Нæ къласы чызджытæ... 
Мит уары тъыфылæй, æрæхгæдта рындз... 
3 
Тымыгъы фæлмæй мæм цъæх уалдзæг зыны, 
Цыма та æризæр мæ рохгонд фыны — 
Уæ рудзынг, уæ рухс уат... 
Дæ дзыкку, дæ урс бант... 
Тымыгъы фæлмæй мæм цъæх уалдзæг зыны... 
36 

4 
Хуыздæр ныв нæ фæци, о, зонын, дæу дæр,— 
Дæ хур дыл æвзонгæй нынныгуылд кæмдæр... 
Мæ фæсыкк, мæ рæдыд — 
Дæ удæн æгæр фыд... 
Хуыздæр ныв нæ фæци, о, зонын, дæу дæр... 
5 
Цъæх уалдзæг—цæстылуай—æрбайсæфт бынтон, 
Фæцæуы йæ рады æнæрлæугæ бон... 
Мит уары, æмбæрзы 
Нæ тута, нæ кæрзы... 
Цъæх уалдзæг—цæстылуай—æрбайсæфт бынтон. 
3.1.82 
БЫДЫРÆЙ ФÆНДАГЫЛ 
Митсæр хох — тæмæн ирд,— 
Райгуырд цыма ногæй. 
Рагъæфцæг — цъæх-цъæхид, 
Рарттывта уæлвонгæй... 
Уыдон сæрмæ арв дæр 
Мигъты скъуыдтæй разынд... 
Рухс къæлæттæ цалдæр 
Быдыры æртасыд. 
Тæрхъусæн цы гæпп и! — 
Сонт тъæбæртт — дæлæмæ... 
Æз цæуын æд къæпи 
Астымæй нæ хъæумæ... 

Зæхх нæма схус хурмæ, 
Фæндаг — цъыф, бырынцъаг. 
Мæнæ схылди дурмæ 
Уарынхост цъыс-цъысаг. 
Ламибын лæнчы цур 
Хæмпæлты хуылыдз тæф... 
Кæрдæгыл зынджы мур — 
Донæхсад æрыскъæф... 
Урсгуыбын æврæгъты 
Сау цæргæстæ хъазынц. 
Хаугæ ставд æртæхты 
Гоппойцъиутæ ахсынц... 
Зæлгæ дзырдтæ ссарын 
Нæу мæ бон ныртæккæ. 
«Хурхæтæн... Фæсуарын» — 
Фидæны æмдзæвгæ! 
24.ХН.81 
* * * 
Мæлдзыджы стыф дæр мауал хъус дæ тъæрæй! — 
Æппæт зæлсæртæн бахгæнин сæ хъуыр! 
Кæм карз æхситт, 
кæм мотортæн сæ хъæрæй 
Ныкъкъуырма дæн,— 
æндзыг æмæ æмыр! 
Æй-джиди, фервæз уыцыппæт уынæрæй 
ма банкъар сабыр цъусдуг ныр!, 
Поэзи дæр — 
æвастхъæртæ, гуыппытæ, 
38 

Цы нæ дзы ссарис: 
сонт цъæхахст, фæдис, 
Æмæ гъеуыцы алхуызон тъæппытæ 
Æфтауынц рисыл ноджыдæр ма рис! 
Æмæ ныхасы мидрухсыл æппыидæр 
Æз нал фæкæнын ацы бонты дис! 
Налхъуыт дзырды-ма банкъар, ехх, тæхуды, 
Хъуыдыты змæлын, 
зæрдæйы тæлфын; 
Куыд гуыры бон... 
Сæууон æртæх куыд худы, 
Куыд сисы дымгæ дидинæджы фын!.. 
Æнæсымæй куы бацæуид мæ уды 
Ныхасбыды кæлæнты маг,— бæллын! 
1974 
ДЫМГÆ ДЗУРЫ 
Дымгæ скъæры дардæй, 
Расхойы йæ уылæн 
Хуссарæй, Цæгатæй, 
Скæсæн зæгъ, Ныгуылæн... 
Дзуры: «Зæхх — цæнгæтцъар, 
Сбадтис их-мæсгуытæ. 
Иннæ ран йæ уæлцъар 
Донхъуагæй ныскъуыдтæ. 
Хъæды зæнг — сыфтæрбилцъ, 
Къох кæмдæр фæбур и... 
Омскы арв — хъызтæмхиц, 
Сочийы ныххур и. 

Къахеты — хуымгæнæн, 
Узбектæм — хуымисæн. 
Быз кæрдынц уыгæрдæн, 
Ялтæйы — дыргъисæн. 
Чукча згъоры сагыл..: 
Арс, пингвин — æмдзæрæг... 
Лакаг дур-фæндагыл 
Скъæры фос æд хæрæг. 
Бæхæн уаргъ — уæрдоны, 
Теуайæн — йæ рагъыл. 
Схуыссыд къамбец доны, 
Хъуаз — цæнд-миты рагъыл. 
Рувынц ам сæ нартхор, 
Тонынц уым сæ бæмбæг. 
Тундрæйырдæм трактор 
Ласы дур, хъæдæрмæг...» 
Арвæмтыгъд бæстæйы 
Арæнтæн сæ мид-дуар 
Иу уысмыл куы вæййы 
Дидинæг дæр, мит дæр, 
Ног æвзартæ, карст хуым, 
Змис-тымыгъ, бырдæнтæ. 
Сырх цымты сырх астым, 
Дзодагонд хъæпæнтæ... 
Хъелы цъæх уæлкъуыбыр... 
Уад Норильскы ниуы... 
Стыр тайга, нæ быдыр, 
Сты цыма мæ риуы! 

Ахæм у мæ рæстæг, 
Уал фарны кæмæн ис: — 
Уалдзæг, сæрд, нæ фæззæг, 
Карз зымæг — æмцæдис! 
Мах бæстæ — егъаудæр, 
Нæй дыккаг йæ хуызæн. 
Уымæй дзы домбайдæр 
Нæй æмæ нæ уыдзæн! 
13.ХН.81 
МÆ УАЛДЗÆГ ДÆУ ХОНЫН 
X. Н. 
I 
Мæ зæрдæйы уазал мылаз мигъ нымбырдтæ, 
Мæ зæрдæйы — саузым, дæвдæгсалд быдыртæ... 
Дон — цъенга, ныййих и, 
Дур аскъуыд, ныддих и... 
Бæгънæг пыхсыл — цъиуты æххормаг дзыгуыртæ... 
II 
Куы 'рцæуид мæ уалдзæг — нызмæлид цъæх хæрдæг, 
Мæ мид-дуар бæлæстæ — къуыпафтыд, дзæгæрæг, 
Зæхх абухид, хъазид, 
Маргъ астымæй уасид, 
Мæ хуымты æвзартæ фæуиккой дзыхбæрæг!.. 
III 
Мæ уалдзæг-зæлдагсыф дæу хонын æрмæстдæр. 
Мæ хуры æндæвд дæр, йæ зæрин, йæ цæст дæр!.. 
О, де 'ргом æрбавдис, 
Мæ тыргътыл æрбахиз,— 
Суай мемæ æмдзæрæг, æмкъона, æмкъæсæр! 

IV 
Æрвон стыр гармони — æмхæцгæ, æмæлвас... 
Дыууæ уды фидыц — æмхъуылай, æмтæраз, 
Кæрæдзийæн — хъузон, 
Уый — уалдзæг æнусон! — 
Цард фестид поэзи,— табуйаг, æнæлаз! 
3.1.82 
СЕРЫХЪО ÆМÆ ГАКЪАРИ 
— Кæдæм тындзыс, Серыхъо? 
— Раст Карцамæ, Гакъари... 
— Ахæм къæвда, дымгæ бон? 
— Къултæ кæнын, сахъари. 
— Ног хæдзар та? Уый цалæм? 
— Цалæм, зæгъай,— цыппæрæм! 
— Салдоны дæр фехъуыстон... 
— Уым фундамент æвæрæм... 
— Ам, горæты, сарæзтай... 
— Æртæ! Иу та—-Джызæлы!.. 
— Райсдзынæ, дам, секци дæр... 
— Уый мын трестæй æмбæлы! 
— Дæ куыст кæм и, цы хуины? 
— Арæзтадон æрмæгдон! 
— Дæ улæфæн, дæ дачæ? 
— Уартæ мидæг Хъæрмæдон! 
— Дæ хæдзæртты чи цæры? 
— Се 'лхæнджытæ сæхæдæг. 
— Закъон... Кодекс! Куыд уæндыс? 
— Ис хионтæ, фæхæцæг! 
— Нæй дын уæд та æгъдæнцой... 
— Гæртам хъуыддаг кæндзæнис! 
— Æхца исты бафснайдтай? 
4# 

— Милиуаны тæккæ 'мбис? 
— Афтæ бирæ цæй фæрцы? 
— Зины похци — хæдласгæ!.. 
— Æз не 'мбарын дæ ныхас, 
— Сæудæджерад, шабашкæ! 
— Машинæ дæр уыдзæн дæм... 
— Цалдæр!.. Сæ фæд æмбæхст у!„ 
— Бинойнаг та, æхсинæг?.. 
— Уый мын рагæй æвзæрст у! 
— Хæсгæ та йæ кæд кæныс? 
— Нырма нæ дæн æвдæлон! 
— Кæд уыдзынæ æвдæлон? 
— Æстæм хæдзар куы скæнон! 
— Азтæй та дыл цы цæуы? 
— Æртиссæдзмæ дæс бафтау!.. 
— Зæгъæм, сом дæ фæхъуыди?.. 
— Фæхъыпп уаин æрвдзавдау! 
5.Х1.81 
* * * 
Æз атагъаты згъорын, 
урс гæлæбу ахсын,— 
Цыма бæгъæмзæнг фестын — 
сонт æмæ уæнгрог... 
Зæрондæй сабитимæ 
хъæугæрон фæхъазын — 
Æнæмæт рагдунейы 
ацæрин кæд ног!.. 
0, рагдуне, 
дæумæ цы сæнттимæ фæбæллын!.. 
Фæфæрсын: 
а зæххыл кæцæй гуыры мæнгард? 
Цъаммар уа, 
раст лæг уа — 
кæддæр вæйиы сывæллон,— 
43 

Цæмæн сæ скæны 
афтæ алыхуызон цард?! 
Цæмæн æртыхсынц иутæн 
сау мигътæ сæ зондыл, 
Сæ уды рауадзы 
фыдгæнды мыггаг билцъ. 
Кæмæн та зæххы фарн — 
сæ бакастыл, сæ кондыл, 
Сæ зæрдæйы хæссынц 
хæрзгæнæджы бæллиц. 
Уæддæр мæнæн цы 'хцон дæ, 
сонты дуг — æназым! 
Тындзон дæм быдырмæ, 
йе сæппытыл хæрдмæ! 
Суанг хъæды 
бирæгъы лæппынимæ дæр хъазин, 
Йæ дæндæгтæ нæ зынынц цалынмæ, 
уæдмæ! 
1976 
ÆРМÆСТДÆР ИУ ГÆНÆН ЙС АМ 
(Æмбисонд) 
Кæсы бæрзонд бынатæй арс, 
йæ разы фыс нытътъизы: 
— Тæрхоны бадæг нæу мæ фарс, 
;Мæ хъаст дæр мын нæ исы... 
— Цы 'рцыд,— æргомдæрæй йæ зæгъ, 
Ныхас нæ хъæуы бирæ. 
-— Мæ уыгæрдæн мын байста сæгъ... 
— Тæрхонгæнæг? 
— Цъæх бирæгъ!.. 
44 

Дзæвгар дзы ралухта гæртам — 
Дæсгай тумантæй цалдæр... 
— Æрмæстдæр иу гæнæн ис ам — 
Ныздух гæртам егъаудæр. 
Уæд бирæгъ рахæцдзæн дæ фарс... 
Ныр цу, æнтъæргæ размæ!..— 
Æмæ цыдæр гуцъула арс 
Нывзылдта уым йæ лагъзмæ. 
21.Х1.81 
* * * 
Мæ равг дæ зæрдæмæ нæ цæуы,— 
Дæ уаг мæн мурæн дæр нæ хъæуы!.. 
Цы вæййы мæнг — дæуæн æцæгау, 
Цы 'нхъæлыс раст — фыдсайд, фыдмæнгау.. 
Мах цард кæд иу авдæны узы — 
Цæрæм фæйнæхуызон æнусы!.. 
Æз дзурын фидæны фæлтæртæм, 
Ды де 'ргом аздæхтай фæстæрдæм... 
Ды — талынг, сау æхсæв, æз — бонау, 
Æз — цины рад, ды — дард фæсмонау... 
Мæ балц — уæлдзæх рухсмæ, «Æрвронмæ», 
Дæ балц — сæфты ранмæ, дæлдонмæ! 
10.У1.80 

ныв 
Дымгæ мигъты скъæфта 
Тар æмæ хъуынтъызæй. 
Фемæхсти тæрк-къæвда, 
Рацыди тыгъдызæй... 
Нартхоры рывд цæсты 
Тайгæ их-дон скул и. 
Уадимæ æрмхæсты 
Ног мæнæу ныкъкъул и. 
Фæрвбæласы хус цонг 
Саууадыг æрсаста, 
Зæхгæсæн йæ мусонг 
Сфæйлыдта, фæхаста... 
Мигъдæу ма—фæстаг цъыкк, 
Стæй фæхъус йæ къæр-къæр. 
Ратæхы зæрватыкк, 
Суасыд уæрцц кæцæйдæр. 
Ногæхсадæй арвмæ 
Худынц мит-къæдзæхтæ. 
Хауы ма тæссармæ 
Иугай ставд æртæхтæ. 
Дис та мыл куыд нæ 'фта! — 
Алырдæм куы кæсай — 
Быдыртæ фæскъæвда — 
Ирд, сыгъдæг, зæрдæсай. 
Цыма дард хъæдбынты 
Даргъ кæттаг-ныв айтынг: 
Сырх æмæ цъæх хуымты — 
Къудзитæ, æрх-арынг. 

Ахорæнты амæст — 
Морæ, урсбын, бургæнд. 
Ныв цъæпойæ арæзт — 
Стыр дæсныйы къухвæд! 
Уыцы рухс-æвронгæй 
Хаст æрцыд цы ранæй? — 
Кæд, миййаг, Ван-Гогæй? 
Рерихæй? Сарьянæй?.. 
Уыцы гауыз скæнæг 
Нæу зæххон бæгуыдæр! 
Æрдз — уæлдæр нывгæнæг, 
Се 'ппæтæй дæсныдæр! 
7.ХН.79 
МÆ ТЕТРАДЫ ФЫСТЫТИМÆ НЫХАС 
Æхсæвдзу сау сыктыты урс цæргæстæ сурынц — 
Сындæггай ивылы ныр арвгæрæттæй рухс. 
Нæ хъысмæты тыххæй уын дысон-бонмæ дзурын, 
Сæркъулæй бадгæ мæнæ ме стъолы уæлхъус. 
Æмæ та дæн ныр дæр мæ хъуырдухæнты иунæг, 
Мæ сагьæсты гуылфы мыл уайтæккæ æрбон. 
Æвзæргуырдты фæндæй фæуыдаин дæлджинæг, 
Фæлæ æлгъæгтæн мемæ ницы у сæ бон! 
Æмæ цæуыннæ уон сæрыстыр æз мæхицæй! 
Ныййарджыты цытæй æдзух лæууын кæд сах! 
Рæхджы кæндзыстæм, о, нæ кæрæдзийæ хицæн! 
Æз—рохуаты дæлбыл, 
уæлæбæсты — сымах! 

Мæ домд фæллад зæрдæ ныууадздзынæн æз уемæ... 
Мæнæй дæлсыджыт, зонын, нал уыдзæн рыг дæр,— 
Уæ цæстытæй кæсдзынæн ацы рухс дунемæ, 
Уæ нуартæлфты — мæ бæлд, 
мæ цин æмæ хъыг дæр! 
Нæ уæм дардзысты бар фыдцæст æмæ фыдхъомыс, 
Тæхдзыстут фидæнмæ уæ хурæнгæс бæхыл... 
Æмæ уæ къæвдахсад, æврагъхъæстæ æрвон хуыз 
Тыбар-тыбур кæндзæн, уыгæрдæнау, зæххыл! 
Суанг залымы хъæлæсæй дæр Къæлелейау æддæмæ 
Кæндзыстут гæпп, уæдæ, æд фæдисхъæр, æд худт! 
Фæлæ уæ исчи арты басудзæд — 
фæстæмæ, 
О, уе 'ртхутæгæй сыстдзæн фениксау мæ уд! 
1976 
¦ * * 
Миты фæзгъæр цæндтæ, 
Ихы цъæх сынæг. 
Хаугæ æхсæрдзæнтæ, 
Схъиугæ сæлфынæг. 
Лæгæты байрæбын — 
Талынг æндæрджы; 
Цыхцырыл — арвæрдын 
Комы уынгæджы... 
Арвы тыгъд — карст хуымау 
Урс мигъ-мæкъуылтæй. 
Æхсæлы, тарст зымау, 
Къæйыл — æмпылдæй. 
48 

Мин сымы, мин мыры... 
^ог бон — йæ уазыл. 
Уартæ дзæбидыры 
Стыр аууон — фахсыл... 
8.У1.80 
УАЛДЗЫГОН САГЪÆС 
Гæлгæты къух зæххæй йæ дзæмбытæ сдардта..? 
Зæхх абухы, хъазы... Зæрватыкк æртахт... 
Фыццаг хатт нартхоры мæнгæфсон æвзартæн 
Сæ саггæмтты сбадти къæвдайы æртах... 
Æнусты—æрыгон, сывæллонау, уалдзæг! 
Цæрыны монц ногæй мæнмæ дæр æрцыд: 
Тæхуды, куы бауид мæ фæстæ ныууадзын 
Рæстаг уды кадæн мæ сагъæс, мæ дзырд! 
Мæ зæрдæ та сабузт йæ ногдзыд къомбохæй,— 
Мæ ногсагъд бæлас дзы æфтауы сыфтæр... 
йæ дидинæг ма йын куы 'рæййафин, оххай, 
Йæ цъæх гага ма йын куы фенин уæддæр!.. 
1966 
КÆЙ ХАЙ УЫДЗЫНÆН? 
Дæ дыууæ цæсты 
Мæнмæ куы кæсынц — 
Æз хауын тасы. 
Дæ дыууæ цæсты 
Цыдæр æмбæхсынц,— 
Мæ зонд æй н'ахсы. 

Дыууæ фæндаджы 
Сæнтсау мæйдары. 
Дæлимонбадæн... 
Цымæ дзы уад и, 
Æви дзы уарынц 
Æрхуым къæвдатæ?.. 
Цы 'нкъарыс, зæрдæ, 
Æцæг цы уыныс,— 
Мæнæн æй амон: 
Фæндæгты кæрон 
Мæ сау фыдбылыз, 
Æви мæ амонд? 
Куы мæ ныссайой 
Зындоны арфмæ, 
Рынты хъæстæмæ! 
Æви мæ хонынц 
Рæсугъд уæларвмæ, 
Сæнтты бæстæмæ? 
Дыууæ фæндагæн 
Лæууын æнкъардæй 
Сæ сæр, сæ рындзыл... 
Æбуалгъ мæлæтæй, 
Æнæфсис цардæй — 
Кæй хай уыдзынæн? 
1971 
ÆРМÆСТДÆР ДÆУ БОН У 
X. Н. 
Зæхх-арвæн сæ чингуыты кастæн... 
Ныр дунейы сусæгтæ нал къахын. 
Æвзонгады уадбазыр азтæн 
Æрмæстдæр дæу бон у сæ раздахын! 
60 

Мæлæтмæ куы уаид æвналæн... 
Нæ зоны йæ фыдмитæй бафсæдын. 
Æрмæстдæр дæу бон у адзалæн 
Йæ удхæссæг хъарутæ басæттын! 
Кæм баззайы цотхал æппæтæй?.. 
Нæуæвынад... йе скойæ баризын... 
Æрмæстдæр дæу бон у æвæдæй 
Мæ уырздзæф, мæ сагъæстæ бахизын! 
1971 
БАЛЛАДÆ ДУРТЫЛ 
Хохæй разылд муртæ, схъистæ, 
Айнæгæй — къæрттытæ. 
Иутæ дзы бæлдо дзæбугау, 
Иннæтæ — сæртытæ; 
Чи та — ардуан, духъ, цыргъ фæрæт, 
Хырх, хуынкъгæнæн, брау дæр... 
Иу дзы иннæмæй — хъæбæрдæр, 
Тигъджындæр, егъаудæр. 
Ис дзы гутоны дзыргъангæс, 
Пох, æфсæн, гогъанцъы; 
Ис æхсаргард, цирхъ, мыдзыра,— 
Тохы гæрзтæй алцы. 
Фæлæ уыдонæн сæ хъысмæт 
Кæд лыггонд уыд рагæй: 
Уаддымгæ сæ сæрд, зымæгон 
Уæд тыдта дæндагæй... 
Сахкъæвда сæ, сонт тæвд хур сæ 
Хæлдта, скъуыдта, фаста. 
Рахафта сæ мит-зæй кæмтты, 
Змæст дон сæ фæласта. 

Иуыиннæуыл-уыйхойгæ, 
Ие 'взагæй сæ сдæргæ. 
-Кæй — зыввыттытæ фæйнæрдæм, 
Кæй — бынæй æвæргæ... 
Стæй ныллæгъз ысты фæстагмæ, 
Фесæфтис сæ рагхуыз... 
Ихсыд села дурау, оххай, 
Лами цъыфы ма 'рхуысс! 
1971 
АРВЫ ЧЫЗГ 
Хорческæ дын райхæлдта 
Бонцъæхтыл йæ сæрбæттæн,— 
Артдзыккуты даргъ хæлттæ 
Ракалдысты сæрвæттыл, 
Сау хохæн йæ къæбутыл, 
Наз-тигъыл, бæрз-æфцæгыл, 
Хохаджы нымæтхудыл, 
4>иййауы къæдз лæдзæгыл; 
Атыхстысты гоцойыл, 
Сæныкк æмæ фыркъайыл, 
Дзуарса сæгъы боцъойыл, 
Дзæбидыры сыкъайыл; 
'Рбадтысты уынгæг кæмтты, 
Цъитисатæг суадоныл, 
Цъæх арсæн йæ лæгæты, 
Бурдым-цъиуы ахстоны... 
Арвайдæнæй хъазгæйæ, 
Стыр сæурухсы ивылды, 
Зæрин дзыкку фасгæйæ, 
Худы чызг йæ мидбылты. 
1971 
.52 

АПРЕЛЬ 
Цард та бацыд æрдзы... 
Нал у зæхх цъынæр: 
Сабухта, æмæ дзы 
Базмæлыд сывæр... 
Мигъ йæ сыг æрцагъта, 
Арв лæкъуын у, тар: 
Домд зæрдæ дæр суагъта 
Ног сæнтты æвзар... 
Рагазты хъуырдухæн — 
Маройаг, фыдох. 
Ивгъуыд бонты тухæн, 
Нæй, нæ кæны рох.и 
Ни зоны, кæд искæд 
равзæрстон фыдбон: 
Армыдзаггай, рисгæ, 
^Сæрыхъуын тыдтон. 
Сау хъæды кæроны — 
Бæлæсты 'хсæн талм... 
Балæст-иу мæ роны 
,Схъармы тыххæй калм... 
Чи зоны, куывтон-иу 
Ницæйы сæрæн. 
4>арны рухс куывддон-иу 
Къæхты бын — дæрæн. 
Чи зоны *мæ худтæн, 
Афтæмæй куыдтон. 
«уæй-иу рæстудтæн 
<Се сæфт-иу уыдтон. 

Уыд мæ мидсих катай, 
Ме 'ддаг сар — фыдлаз. 
Уд-иу амард хатгай, 
Буарæй та — æгас... 
Ногуагъд цъиугау хъусын 
Ног фæкдтæн сæ хъæр. 
Авдæны сæ узын 
Буцхуызæй æз дæр. 
Стыр тыхы æмуд æрдз — 
Цард-æвзæн хæссæг. 
Зæрдæ фестад удæвдз, 
Фестад риу гуымсæг! 
1971 
ДАДА, ЧЫЗГ ÆМÆ ХОСГÆНÆГ 
I 
Зæронд Авдей тыхсы 
Мæгуыр зæронд Авдейæн 
Сæйы йæ фырты чызг. 
Дадайы урс рихитыл 
Æрызгъæлы цæссыг: 
— О, Варя, Варя, ма хъæрз... 
Мæ уд дæ фæхъхъау уæд. 
Куы адзæбæх уай, балцы 
Дæу акæндзынæн уæд. 
Ысбийдзынæн дын хъæды 
Лыстæг бæрзуисæй тæскъ. 
Уым — зокъоджын æрдузгæ, 
Уым — сау мæнæргъджын мæскъ... 
54 

Зыдтон дзы иу лæгæтгонд, 
Кæддæр дзы царди арс. 
Фæдæн хъæбысхæст йемæ,— 
Ныттыдта мын мæ фарс... 
Æрцахсдзынæн дын тæрфы 
Цæугæдоны кæсаг... 
Нæ разæй згъордзæн дарддæр 
Къæдз-мæдзытæ фæндаг. 
Миййаг, къæвда-æрвгæлæн 
Куы 'рæййафа мах уым,— 
Мæ хорз лымæн у хъæдгæс: 
Уыдзæни нын фысым... 
Æнæзонгæ «дохтыр» 
Фæлæ нæ хъусы Варя, 
Ныффæлурс и, ныттарф, 
Авдей ныккатай кодта, 
Хъуыдыты ацыд арф. 
Уый сыстади сыкдæггай, 
Сæ рудзынгæй кæсы: 
Хæмпус æврæгъты дымгæ 
Гæбазгæйттæй хæссы. 
Зæрватыччы лæппынтæ 
Кæнынц æвæлтæрд тахт. 
Цæуылдæр сырддонцъиутæ 
Кæнынц хъæлæба, загъд. 
Йæ хъуыдытæ Авдейæн 
Фæсуйтæ сты æваст, 
Йæ цæстытæ сæрфгæйæ 
Уый иу ранмæ нымдзаст... 

Уыны: æрлæууыд иу лæг 
Сæ цæхгæрмæ уынджы, ^ 
Кæсы цъындау цæстытæй... 
Фæцæуæг та рæхджы. 
Йæ фæсонтыл — йæ къухтæ, 
Нæ уыд бæрзонд йæ ас. 
Ныр та кæны уым тигъыл 
Кæимæдæр ныхас. 
Авдей æнхъæлы: дохтыр, 
Æвæццæгæн, æрцыд. 
Йæ размæ уайтагъд рауад, 
Йæ къух ын исы цырд. 
— Æнхъæлмæ дæм куы кæсæм 
Дыууæ боны дæргъы. 
Нæ рынчын та фæтыхстдæр,— 
Мæгуыр Авдей зæгъы. 
Æрбацæуæг æм бахудт 
Хæларæнгас цæстæй, 
Фæлæ фæтар йæ цæсгом: 
— Кæм и? Цом тагъддæр, цæй! 
Варя сæнттæ цæгъды 
Зæронд пецы хæдфарсмæ — 
Ердженæй конд хуыссæн. 
Æмæ æрбадти дохтыр 
Сынтæгæй пецы 'хсæн. 
Рынчыны къух æрбайста: 
— Цы дæ риссы, мæ хур? 
Дæ цæстытæй-ма ракæс, 
Уæд та-ма исты сдзур. 
56 

Дæ тæрных, о, цæй тæвд у, 
Цы зын раны фæдæ!.. 
Фæлæ нæ хъусы Варя, 
Цæгъды æрмæст сæнттæ. 
— Куы адзæбæх уай — махмæ 
Нæ цæудзынæ?.. Зæгъ ды... 
Фæлæ нæ хъусы Варя, 
Æрмæст сæнттæ цæгъды. 
— Дæ дадайы дæр демæ 
Уæд ракæнис æххæст... 
Фæлæ нæ хъусы Варя, 
Сæнттæ цæгъды æрмæст, 
Сындæггай сыстад дохтыр, 
Авдейыл ма йæ цæст 
Сæрæй бынмæ æрхаста, 
Авдей — бызгъуырæмбæрзт: 
Кæттаг хæдон — гæбæзтæй, 
Йæхи къухæй æмпъызт, 
Йæ зæбулгонд кæрæттæ — 
Хæлафы комы тъыст. 
Нæ дохтыр катай систа, 
Йæхимидæг тыхсы. 
Авдейырдæм фæзылди, 
Авдейы нын фæрсы: 
— Уæ рынчын у кæсинаг!.. 
Кæм ис йæ фыд? Йæ мад?.. 
— Дæсмæйдзыд уыди Варя, 
Йæ фыд гъеуæд фæмард... 
— Фæмард? Цы ран, цы хуызы? 
— Сырх Гвардимæ фæцыд, 
Æмæ Колчакы ныхмæ 
Мæ хъæбул дæр хæцыд. 

. Йæ мад хæрзæрыгонæй 
Куы баци тифы хай. 
Æз Варяйы фæхастон 
Цæхæрайы фыхæй. 
Ныр мын, мæгуыр, фæрынчын — 
Мæ цардырухс, мæ чызг,— 
Æруади та йæ рустыл 
Хъуызгæ-хъуызгæ цæссыг. 
Авдейы уæхскыл дохтыр 
Æрæвæрдта йæ къух: 
— Зын у, нырма куы не стæм 
Мæгуырдзинадæй цух. 
Нырма — сæйгæ, хъæдгомджын 
Нæ хæстæфхæрд бæстæ... 
Æрцæудзæни, æрлæудзæн 
Æрдхæрæны рæстæг!.. 
Æмбарын дын дæ тухи, 
Уæззау — дæ зынты уаргъ. 
Дæ фыдæбæттæн заман, 
Æууæнд, ыскæндзæн аргъ... 
Нæ ратдзыстæм адзалæн 
Мах Варяйы. 
Зæгъын: 
Гъеуымæй, зон, нывджындæр 
Нæ уыдзæни зæххыл! 
Йæ цуры уал цъус абад, 
Æз та æрхæссон хос. 
Зындзынæн тагъд фæстæмæ... 
Авдей дæр загъта: 
— Хорз!.. 
58 

Дзул, сæкæр æмæ пинджак 
Нæма рацыд сахат дæр,— 
Дуар фегом ис, æмæ 
Цæрдæггомау нæ дохтыр 
Æрбахызти уæдмæ. 
— Дæ рынчынæн —- прастина, 
Дыккаг нæ уыд, æндæр... 
Æмæ ма ноджы: иу дзул, 
Æхсæз къæртты сæкæр. 
Дæуæн та мæнæ, фен-ма, 
Лæвар кæнын пинджак. 
— Цæмæн, цæмæн? Нæ хъуыди, 
Дæхи ныууагътай хъуаг,— 
Авдей, мæгуыр, ныфсæрмы, 
Иæхимидæг ыстыхст,— 
Дæхæдæг дæр куы нæ дæ 
Ды уа-диссаг фæлыст. 
— Айс, айс, лымæн, цæудзæни 
Бон фарнимæ, уæдæ! 
Куы мæ рох кодта — хос дæр 
Уыдзæни тагъд цæттæ! 
Йæ галиу къух — йæ тарыл, 
Йæ цæппæрыл хæцгæ 
Æддæмæ рахызт, уынджы 
Фæцагайдта, тындзгæ. 
Æцæг дохтыр 
Бидаркæйы фæссихор 
Æнахуыр лæг фæзынд — 
Кæсæнцæстджын, йæ уæлæ — 
Сæнтурс халат, хызын. 

— Æз дохтыр дæн. Æрцыдтæн 
Нæ хистæры фæндæй, 
Советон Уæрæсейы 
Сæргълæууæджы дзырдæй! 
Зæронд лæг бацыд дисы: 
«Уæд иннæ чи уыд, ау? 
Хуын дæр ма нын куы 'рхаста... 
Хæларзæрдæ, рæдау?» 
II 
Æцæгдзинад сбæрæг 
Авдей — цыдæр хъуыддагхуыз, 
Хъæусоветырдæм цыд. 
Чызг уади рæвдз йæ фарсмæ, 
Йæ къухыл ын хæцыд... 
Куы бахызтысты залмæ, 
Уæд федтой: 
Уым — æмбырд, 
Докладгæнæг йæ ныхас 
Фæцис æмбисмæ дзырд. 
Æрлæууыди зæронд лæг 
Трибунæмæ хæстæг. 
Уый гыццыл чызджы систа 
Йæ хъæбысмæ сындæг. 
Гуырысходзинад, сагъæс 
Фæзындысты æваст — 
Докладгæнæг Авдеймæ 
Цыдæр зонгæ фæкаст. 
60 

«Кæм æй федтаин раздæр?.. 
Нæ дохтыр!.. Раст фынау! — 
Авдей хъуыдытæ кодта,— 
Рæдийын кæд, хуыцау... 
Куы нæу йæ ныхас низтыл — 
Кæны скъолаты кой, 
Зæгъы: уыдзæн нæ дарæг 
Ныр иумæйаг фæллой...» 
Авдей бынмæ æргуыбыр 
Æмæ кæйдæр фæрсы: 
— Уый чи у? 
— Уый у Ленин... 
Ыс-с, ацырдæм кæсы!.. 
Докладгæнæг æцæгдæр 
Авдеитырдæм каст. 
Уый сценæйæ æрхызти, 
Æрбацыдис æмраст. 
— Æгас æрцу! — къух райста, 
Зæгъы: — Ныббар мæнæн... 
Уæд ацы хъæугæрæтты 
Хи ирхæфсгæ цыдтæн... 
Ды фенхъæлдтай мæн дохтыр, 
Фæлæ æз уый нæ дæн. 
Стæй Варяйы æрбайста 
Йæ хъæбысмæ цæрдæг. 
Йæ мидбылты йæм худти 
Нæ дзыллæты фæтæг: 
— Цы дзæбæх чызг и мæнæ!.. 
Нæхимæ дæ хæссын... 
Фæриссы ма дæ исты, 
Фæкæныс ма рынчын? 
61 

Уый адæмырдæм раздæхт: 
— Мæ лымæнтæ, кæсут, 
Мах ацы сывæллæттæн 
Цард аразæм рæсугъд! 
Æмбырды фæстæ 
Авдеймæ уынджы хатынц, 
Цæлхæмбырд ыл кæнынц. 
— Куыд базонгæ дæ йемæ, 
Дæ хорзæхæй? — фæрсынц. 
Цы загътаид — нæ зыдта: 
— Мæнимæ у хæлар... 
Æрбакæсут, мæ пинджак 
У Ленины лæвар... 
Авдейы разæй згъордта 
Сæхимæ Варя цырд. 
Æмбæрста уый: цыдæр хорз 
€æ хъæубæстыл æрцыд! 
III 
Дыууæ лымæны 
Авдейы къуым, йæ хæдзар — 
Тæнæг сыхы кæрон... 
Быдырмæ рацыд Варя 
Уæд иу сæрдыгон бон. 
Гæлæбу ахсгæ-ахсын 
Фæцæйуади цæрдæг. 
Йæ къæхты бын хъæдабæ — 
Сырх дидинæг, кæрдæг. 
Фæуæлбыл иу ран хæрды, 
Уыны: фæцæуы лæг. 
F2 

Йæ дзыппыты — йæ къухтæ... 
Тъæпæн къепкæ—йæ худ. 
Уый Варяйы куы федта — 
Иæ мидбылты фæхудт. 
Йæ цæстыл ауад чызгæн: 
Цыдæр æмбырд кæддæр — 
Йæ хъæбысмæ йæ систа 
Раст ацы лæг кæмдæр. 
Йæ размæ батахт Варя: 
— Ды мын рарвыстай хос!.. 
Дæ ном та хуины ЛЕНИН... 
— Кæй мæ базыдтай — хорз!.. 
Дыууæйæ, хъæдбын зилгæ, 
Æрыскъæфтæ тыдтой. 
Æртæхдзæст дидинджытæ 
Цæгатвæрсты уыдтой. 
Уым иу ран цилты астæу 
Сырддонцъиуы лæппын 
Ыспæр-пæр кодта, амбæхст 
Бындзæфхады рæбын... 
Лæбурæгау æм Варя 
Бæргæ бауади тагъд, 
Лыстæг къудзиты цурмæ 
Иæхи нынтъыхта маргъ. 
Уæд æм фæцырд и Ленин, 
Ныппæрста йыл нæ худ, 
Æмæ фæци йæ быны 
Нæ базырджын тæппуд. 
Стæй чызджы къухты стæлфыд... 
Бæгънæг, йæ гуыбын — гом. 
Чысыл лæппын — тæнпакъуы, 
Иæ дзыхрæбынтæ — хом. 
63 

Уæд Лекин загъта: — Суадз æй, 
Тæригъæд у, мæгуыр... 
Кæс-ма, кæны æнæбон 
йæхимидæг зыр-зыр... 
Цъиу Варяйы хъæбысæй 
Ныппæррæст ласта цырд... 
«Фæндараст у!» — ыскодтой 
Нæ лымæнтæ æмдзырд. 
...Фæкъул и хур, изæрмил 
Æрбахæстæг уæдмæ. 
Нæ Варя æмæ Ленин 
Нæма цæуыиц хъæмæ. 
Булавкæ 
Кæрдæджыты бæзджыны 
Ныр агурынц цыдæр — 
Уый Варяйы булавкæ 
Æрбайсæфти кæмдæр. 
Нæ йæ арынц... 
Фæрсæй сæм 
Æрвхуыз машинæ 'ртахт, 
Æрхызт дзы иу лæг, систа 
Уым Ленинимæ загъд: 
— Цæмæн рацыдтæ? Дохтыр 
Цы фæзæгъы дæуæн? — 
Хуыссæны уай ды хъуамæ, 
Нæй бирæ дын цæуæн! 
Сбадт машинæйы Ленин, 
Æрхауд æм уайдзæф, маст, 
Æмæ ма худæнбылæй 
Уый иунæг хатт фæкаст. 
64 

Æрвхуыз машинæ фенкъуыст. 
Ысцырын. Кодта дугъ. 
Сæ фæдыл касти Варя 
Æмæ тылдта йæ къух. 
IV 
Варя фæрсы 
Фæззыгон цъуй бæлæстæн 
Зынгау сæ сыфтæ — сырх, 
Сыр-сыргæнгæ сæ дымгæ 
Фæсвæд рæттæм хæссы. 
Авдей бæрз тала садзы 
Сæ рудзынджы хæдраз. 
Чызг рауадис йæ цурмæ, 
Æмæ кæиынц ныхас: 
— Дада, мæн дæр æрфæндыд 
Ныр скъоламæ цæуын. 
— Нырма дæ, мæ хур, уымæ 
Дыууæ азы хъæуы. 
Дыууæ азы фæстæ дæ 
Фæхонон хъуамæ æз. 
Ныр та уал хъаз, фæлæ-иу 
Дзæбагх мæ коммæ кæс! 
— Дада, мæ ахуыргæнæг 
Уæд чи уыдзæн, зæгъ-ка? 
— Кæцæй дæн, кæ, йæ зонæг? 
Уый нæу бæрæг нырма! 
— Дада, мæ ахуыргæнæг 
Куы уаид Ленин, куы!.. 
— Цы хъуыды дæм æрцыди! 
Бæгуы нæ дæ, бæгуы! 
Згрдæйы фæндæгтæ 

— Дада, ды йын куы зæгъис... 
Ысразы уаид кæд!.. 
— Мæ сæр фæрыст тыхдзырдæй, 
Æгæгъъд уал мын... Æгъгъæд!.. 
Уæрæсейы хъуыддæгтæ 
Ныууадздзæнис æмæ 
Æрмæст кæндзæн дæ сагъæс,— 
Æнхъæлмæ кæс, куыннæ!.. 
Чысыл Варя ныхъхъус и, 
Йæ дзыхæй нал хауд дзырд... 
Авдеймæ та фæстагмæ 
Чысыл фæсмон æрцыд: 
— Куы зонис, чи у Ленин, 
Уый ахæм стыр лæг у — 
Æппæт, æппæт дунетæн 
Сæ ахуыргæнæг у!.. 
Цæссыг 
Æрыхъал Варя. Пецы 
Цыренæй судзы арт. 
Авдей æрхуымæй бады, 
Авдей бынтон нынкъард. 
Иæ рихитыл æрттивгæ 
Æрызгъæлы цæссыг. 
Ныссагъæс кодта Варя: 
Цы уа цымæ йæ хъыг?.. 
Уый никуы федта скæугæ 
Гъеныртæккæйы онг. 
Миййаг, кæд суг сæтгæйæ, 
Фæцæф йæ къах... йæ цонг? 
66 

— Æркодта ныл, мæ Варя, 
Фыдохбоны рæстæг: 
Нæ зынаргъ Ленин амард 
Ам, Горкæты... хæстæг... 
Фæкуыдта саби бирæ, 
Æруæззау и йæ сæр... 
Æрмынæг арт, æрфæнык 
Йæ зынджыты цæхæр... 
Кæуынфæлмастæй Варя 
Каст рудзынгмæ æнцад — 
Уырдыгмæ згъордта митдон,— 
Уый æвгты халас тад. 
Æмæ æнхъæлдта Варя: 
Кæд уый дæр у цæссыг. 
Сывæллоны зæрдæйы 
Фыццаг хатт сæвзæрд хъыг. 
Æнкъард фæндагыл 
Бæгънæг бæлæстæ — сауцъар, 
Æдзæм быдыр — быгъдæг. 
Цыдысты адæм... адæм 
Уæд Горкæтæм сындæг. 
Уыдис Авдей дæр семæ 
Æнкъард æмæ тыхстæй, 
Йæ хъæбысы та Варя 
Зæронд кæрцы тыхтæй. 
Æмæ цыдысты уыдон 
Къæс-къæсгæнаг хъызт бон, 
Цæмæй зæгъой Ильичæн 
Фæстаг ныхас — хæрзбон. 
67 

V 
Бирæ азты фæстæ 
Зæххон адæмæн Лснин — 
Сæ царды ныфс, сæ цыт. 
Нæ горæтæн йæ астæу— 
Йæ монумент, йæ цырт. 
Иæ къæхты бын фæсудзы 
Сырх дидинджытæй арт... 
Фæлгæсы Ленин размæ, 
Кæсы кæдæмдæр дард... 
Фæлæ уый чи уа,— арæх 
Цæмæн фæбады уым? 
Цæссыгкалгæ йæ цуры 
Цæуыл кæны хъынцъым? 
Уый Варя у, кæддæры 
Рынчын æмæ мæгуыр, 
Уæд цард Мæскуыйæ иуварс, 
У дзæуджыхъæуккаг ныр. 
Варварæ, у, Петровиæ, 
Нæ горæты цæрæг,— 
Нæхирдыгон — йæ мыггаг,— 
Ирон уыди йæ лæг... 
Сæхимæ йæм фæцæуæм, 
Нæ сабитæ, уæгъд бон. 
Æмæ уæ хъуамæ йемæ 
Æз базонгæ кæнон. 
Иæхи дзыхæй сымахæн 
Иæ хабæрттæ кæндзæн. 
Æвæццæгæн, йæ цæссыг 
Æвæндонæй кæлдзæн... 
1960 
68 

* * * 
Поэт — хæдзаргæнæг, 
мæсыгамай, 
æрмдæсиы... 
Кæйдæр цæджындзтæ сласта чидæр — 
Йæхицæн аразы æвæлмонæй цæрануат; '"* 
Æрбафтауц кодта суанг ^ 
Кæйдæр кæркдонæмбæрзæн уæртæ. 
Æз федтон уый,— 
Æз фехæлдтон мæ къæс. 
Тæрсын: 
Кæд искæмæй дзы иу хъæмпыхал бахауд,— 
Бынтондæр басыгътон мæ къуым 
Æд мыстытæ, æд пакъуы; 
Дымгæмæ йæ ныддардтон... 
Ныр бадын аладзыд къæйдурыл, 
Лæгæтдзæрæг зæрондау... 
Мæ быцъынæг ныр тонын: 
Мæ удæртау, 
мæ уддзармæй 
куы саразин хæдзар!.. 
Кæд уый нæ уа,— 
Цæугæ цард мын,— уæгъдибар! — 
Æнæ къона цигантау, 
Фæндагæмхиц, 
раст Скотты пилигримау. 
Мæ къæхты бын нæ зæхх — 
зæлдаггæрда*г, сындзкъутæр, 
Мæ сæрмæ та нæ арв — 
кæм уарынхъус, кæм ирддзæст. 
Поэт — хæдзаргæнæг... 
Æргъæу галуан, æргъæу мæсыг — 
сæнттæ, фынтæ сты.. 
Тæхуды — халагъуд! — 
фæрвы михтыл æнцайæд! 

Пысырайы, мæнтæджы сыф — æмбæрзæн. 
Тæхуды — иу мусонг! 
Мæхи номыл — æрмæст, 
Мæхи къухæй — мæхи конд! 
1975 
* * * 
Балцæй нын Бысал æрхæццæ!.. 
Ахатт иу афæдз æддæ. 
Махæн фескъуийы нæ гæдзæ, 
Мах æм хъусынмæ — цæттæ! 
Домæм не 'ртæхæг бæлццоны... 
I Дзуры: — Диссæгтæ уыдтон... 
Хъомгæс богъайы хæлцоны 
Хаста, къубускæйау, дон... 
Уым цæрынц мæлхъытæ, теуа... 
Иу ран сæнтæф дæн æгæр,— 
Дзой-дзой кодтон, 
Кодтон реуа... 
— Уый кæм бæсты? 
— Дард кæмдæр... 
Бæлæгъ тардтон, хъилæй ссонгæ, 
Стыр гæккуыри дзы зынди... 
— Цавæр дон уыд, Амазонкæ? 
— Нæ, æндæр цыдæр хуынди... 
Сауцъар адæм... 
Пыл—сæ разы...' 
Калмимæ хæцыд мæга. 
— Уый цы федтай, Инди, Ази, 
Æви Африкæ? 
— Мæгъа... 
Нал ыскодта иу ныхас дæр, 
Иу хъыпп, иу сыпп дæр Бысал! 
70 

Мард уд нæу, 
Уæдæ — æгас дæр, 
Нæу æххæст фынæй, 
Нæу хъал! 
Ахæм даргъ фæндагыл мацы, 
Уаих, мацы фен æндæр! 
Ехх, æвæдза, ахæм балцы 
Искуы ауадзæнт мæн дæр! 
Хурыскæсæн, хурныгуылæн, 
Хуссары зæхх, стæй цæгат,— 
Се 'ппæтæн мæ риу — ныгъуылæн, 
Се 'рынцойгæнæн бынат! 
Схæссин пальмæты тæф ардæм, 
Змис-быдырты хус æндæвд. 
Йе 'рттывд урс ихты цъæх артæн, 
Абухгæ вулканты тæвд! 
Алы адæмтыхæттытæй 
Райсин мидбылхудт, бæргæ! 
Не 'муд зæрдæты къæрттытæй 
Скæнин иу æхсар-зæрдæ! 
Алы 'взаг æмæ ныхæстæй — 
Стыр хæлардзинады ард, 
Æмæ дзыллæты хъæлæстæй 
Зæлид иу симфони — зард! 
Риуы дун-дуне нывæрин, 
Хур та се 'ппæты сæргъы, 
Æмæ мин цардæй фæцæрин 
Иу бон, иу мæйы дæргъы! 
1976 
71 

МАД 
Йæ лæгмæ ус æнхъæлмæ касти, 
Æхсæвæй-бонæй-иу куыдта. 
Æмæ ныййарæгмæ цы маст и — 
Æнахъом саби дæр зыдта. 
Цыд лæппу мадзура, тызмæгæй, 
Сыгмигъ — йæ рухс уалдзæг, йæ сæрд. 
Æдзух æм хионæй, хæстæгæй 
Æппæрстой карз фидис, æфхæрд... 
Фыды арм — цоты ныфс, мæсыг у. 
Дæ фыды иу хатт фен цæетæй! 
Ысурс ныййарæгæн йæ дзыкку 
Æнаххос бафхæрды мæстæй. 
Кæмдæр сæ дарæг бабын хасты, 
Цæгатаг митфæлм ын — мæрддзаг. 
Æййæфтой азтæ, сургæ, азты, 
Ныддаргъ, ныйивæзти сæ таг... 
Æнхъæлмæ касти мад йæ фыртмæ — 
Фыдгул куы 'рбабырста æваст, 
Нæ зæхх, нæ урс хæхты фæдзырдмæ 
Уæд тохмæ мадзура фæраст. 
Ныййарæг сагъæсты цъæх хуымæй 
Фæззæг кæм систа мисхал, кæм?! — 
Йæ хъæбулмæ бæлгæ, æрхуымæй 
Фæхауди рохаджы мæрдтæм... 
Нæ зыдта уый: йæ лæппу разынд 
Æхсаруд тугкалæн хæсты. 
Фæлæ гъеуымæн дæр та сау сынт 
Æрхъуыд цæрæнбоны бæсты... 
72 

Хæстæг æрлæуут сау къæйцыртмæ: 
Сылгоймаг — саударæн хызы, 
Цыма йæ лæг æмæ йæ фыртмæ 
Æнхъæлмæ абон дæр кæсы! 
1971 
* * * 
Æхсæвон тар йæ диссæгты нымхæццæ..; 
Æрдон сусæг тых бацыди фæтчы: 
Нæлгоймаг къахц сылгоймагмæ фæхæццæ, 
Æмæ та ноггуырд рантысдзæн рæхджы! 
Вæййы мæныл дæр уыцы 'мбисонд арæх, 
Æрмæст зыгъуыммæ, иннæрдæм æрмæст! 
Цыма та дæн æрнæгджын хуыскъ æдзард зæхх, 
Тæгæлыскъуыдтæ, бурæлыг, хуырдзæст... 
Æрцæвыс мæ æрвгæлæны къæвдайæ, 
Дæ дзыкку — мигъы зилгæ асæст, сау... 
Цæджындз ныллæууыс «Елйайы» къæртайæ, 
Мæнмæ дæ улæфт бахизы гуырдзау... 
Æфхæлцытæ мæ уды къуымты змæлынц, 
Æркæсы хур: уый—де 'ндавгæ фæхудт, 
Æмæ мæ риуæй дидинджытæ скæлынц — 
Къæристæ зæхх хи сфæлынды рæсугъд. 
Нæ уыныс мæн... 
Дæ позты нæ зоныс, 
Уæддæр мæ ахсы алыбон дæ сар. 
Мæ монцдоны цыдæр мыггаг ныссоиыс,— 
Ыскæлы рухсмæ йе 'рттиваг æвзар... 
Поэты стъæлд уд де стæм уындæй — риссаг.... 
Æхцон зындонæй баййафын æвдæрзт, 
Фæлæ фæстæдæр рацæйгуыры диссаг: 
Зæрин маргъ, заргæ, зæрдæйæ — пæррæст! 
1977 

ДЫУУÆ БÆЛАСЫ 
Хæрзкъаннæг бæлæстæ ныссагъток кæддæр — 
Сæ иу мын гæды уыд, уыд иннæ æхсæр... 
Нæ кæрты фæбадын сæ дыууæйы астæу, 
Мæ рихи фæхалас, фæгуыбыр мæ астæу... 
Мæ дыууæ бæласы — мæ хуызæн зæронд. 
Сæ иу дзы — бынмæдзыд, у иннæ бæрзонд. 
Фæкæсы мæм афтæ: иу иннæуыл худы; 
Кæрæдзимæ йе та фæкæнынц тæхуды. 
Сæ иу дзы — сæрыстыр, уæлвонгæй кæсы, 
Уæд иннæ та хъалы хынджылæг быхсы. 
Сæ иуæн фæззыгон — йæ быны сыфтæртæ... 
Æрызгъалы иннæ лæсирдæг æхсæртæ. 
1971 
ДУР ÆМÆ ДОН 
Дон: 
Мæнæн æнæ бæлгæ куы нæй, 
Мæнæн æнæ кæлгæ куы нæй! 
ДУР: 
Æз та —- æнæзмæлгæ бынтон 
Фæнды уæлдзæх, фæнды дæлдон. 
Дон: 
Æз зарын. Нæу æхгæд мæ дзых!.. 
Æргом — мæ ныфс æмæ мæ тых! 
ДУР: 
Æз дæн къуытты... Мæ тых—æмбæхст,— 
Хъæуы йæ райхалын æрмæст! 
1971 

* * * 
Мæ судзгæ мид-тыхсæнтæ — 
Мæ зæрдæйы уæлвазыл. 
Мæ сагъæстæ, мæ сæнттæ — 
Сæ сыгъдæгыл, сæ уазыл... 
Нæ арын равг мæхицæн... 
Мæ уаргъ дывæр — фырнымдæй. 
Нæй никуы мын фæхицæн 
Мæ дудгæрис хъуыдытæй... 
Зæронды ныв — хæрзæргом: 
Æрчъиагау — мæ рустæ. 
Æрх-адæгтæ — мæ цæсгом, 
Мæ сæр — гæмæх, æрдузтæ... 
Дæн бонтимæ æмдзæрин, 
Мæн у сæ ирд, сæ таргъуыз. 
Мæ сырх сарыхъ — сæузæрин, 
Изæрхарæ — бынгауыз... 
Мæ кувæндон — æргъæу цар, 
Дзæнхъа къултæ — æгæр цъæх.—• 
Мæ уæладзыг, мæ хæдзар — 
Тыгъд арв æмæ уæрæх зæхх!.. 
Нæ хох — цы урс, цы рагон! — 
Цыма æз дæн, мæхæдæг — 
Æнусбонты фæндаггон 
Æд цæрмхызын, æд лæдзæг! 
Ныр алцæуыл æххæссын 
Мæ цинтæ 'мæ мæстытæй» 
Нæ дунемæ фæлгæсын 
Философы цæстытæй. 
17.11.80 

УЫЦЫ 'ХСÆВ 
Нæ пецы сæр æхсæвсудзæн цырагъ 
Фæцæйхуыссы, 
йæ мидбынаты стъæлфы. 
Æддæ — гуыр-гуыр... 
Ныллæууыд къæвда сах, 
Ысниуы дымгæ, 
цары къуымгы стæлфы... 
Нæ æргъ зæхбыныл уарыны донсмаЛ... 
Нæ мад æвæры тæдзынджытæм къустæ. 
Хъаймæт-æрвгæлæн нал æнцайы, нал,— 
Кæнынц къуырма йæ сонт цæлхъытæй хъустæ. 
Нæ хъуг ныууасы хъомдонæй уынгæг, 
Йæ рæуæд силлæг стъолы къахмæ бастæй. 
Нæ хъарм хуыссæн — уырыидыхъгонд сынтæг, 
Мах, сабитæ, нынныгъуылдыстæм гарстæй. 
Æмæ та ногæй — футт æмæ зыввытт, 
Нæ рудзынджы хъæдын æмбæрзæн фегом. 
Цæхæрдзых сау кæфхъуындары сыффытт, 
Фæцарæзта нæ къæсы хуылфмæ йе 'ргом... 
Мæ мад — мæнгуырнæг, 
кувгæйæ лæууыд... 
Кæмæй куырдта ныфсæвæрды фæрæз та? 
Зыдтон, нæ фыд йæ дард фæндагыл уыд, 
Æмæ йæ уый «Лæгтьдоуарыл» фæдзæхста. 
Нæ къул нын хоста сау мæйдары уад. 
Дзынæзта тыргъ, 
цыд бæлæстæн сæ къæс-къæс... 
Мæ цæсты баззад уыцы 'хсæв: 
Нæ мад — 
Æрвæрттывды фæлурсдзæсгом, 
зæдæнгæс... 
1978 
76 

ХЪÆДДАГ ФÆТКЪУЫ БÆЛАСЫ 
БАЛЛАДÆ 
Цы дыргътæ йыл цæрæнбонты фæзади!.. 
Фæци йæ дуг... 
Фæхус кæнынц йæ хихтæ, 
Лæугæ, уæлхъæдæй уынджы был фæсади... 
Ныр та хырхæй, фæрæтдзæфæй ныддихтæ... 
Фæсыгъди пецты, къонатыл гуыр-гуырæй, 
Æндæр сугтæй — æндавагдæр, тæмæндæр! 
Æрзылдтой йын йæ иу лыггаг къуыдырæй 
Дыууæ цалхæн дыууæ мæсчъы, сæмæн дæр!.. 
Йæ бындзæфхад лæууыд сымæрæй, туттæй,— 
Æркъахтой дзы бæлæгъ æмæ тъæпæнæг. 
Цы ма баззад, цы ма 'рцæгъда йæ удæй, 
Цæмæй ма йæ мах рахонæм хæрзгæнæг?.. 
Йæ арх-къуызырæй сарæзта фæстæдæр 
Дæсны куырыхон хъисфæндыры къусгонд. 
Нæ бæлас цард йæ адзалы фæстæ дæр — 
Ысси йæ цард æндæр хуызты æнусон! 
1979 
АЙНÆГ-ХОХ 
Цъæх айнæг, бæрзондæй ныллæгмæ — дæ каст. 
Дæу саузæрдæ скодтой хæлæг æмæ маст. 
Нæй къада, æхсæрдзæн, нæ дыл хæцы мит, 
Нæ хъуысы дæ тигъæй хæххон зымы 'хситт. 
Дæ уæхскмæ нæма схызт дзæбидыр, йе хъуаз, 
Хуыскъ удæй быгъдæгарм дымгæтимæ хъаз! 
Хæрзиунæг, æнæ стыф, тызмæгæй -- дæ каст, 
77 

Дæу саузæрдæ скодтой хæлæг æмæ маст... 
Дæлæуæз — быдираг хъæдæхгæд обау,— 
Зæххæмвæз къуыбыртыл — уыгæрдæны тау... 
Цы нæ дзы ис маргъæй! Уым — йе 'дзаг сырдæй! 
Æмпæрпæр, æмызмæлд — зымæгæй, сæрдæй!., 
Ныллæджы æлвисы йæ диссæгтæ цард. 
Дæуæн æй бæрзондыл фыны дæр нæ рард! 
1977 
АМАЗОНКÆ 
Х.Н. 
Ныр мæ улæфт нынцади... Зæххыл адæргъ дæн æз... 
Æрцу мæм, æвдадз мын —кæд дæ бамбæлд, дæ къухдзæф. 
Ды дæ цæсгом, дæ былтæ, о, хæстæг мæм æрхæсс, 
Ды ме уæнджы бауадз, ног мæ риугуыры уддзæф! 
Дон мын авæр дæ къухæй... 0, куы ныххус мæ ком!.. 
Æз бакуырм дæн... Тагъддæр мæнæн раскъæф цæсты рухсГ 
Æз къуырмайау — ныртæккæ,—зæл нæ ахсын æргом. 
Æрвон дзырд куы сдзурай — уæд æз нал дæн æмырхъус! 
Зæрдæ—афтид, пырх къонап? О, уым нал ис æртдзых, 
Нывæр дзы зынджы къæртт æмæ бакæ йыл фу дæр. 
Æз мæ къæхтыл ма слæууон — нæй мын ахæм ныфсдых, 
Фæлæуу мын æгъдæнцой, о, сарматты рæсугъддæр! 
Рæвдз мæ хъæдгом-цæфтæ мын ды кæрдæджытæй бæтт, 
О, лечъыр мын басгуых, туг кæд нал кæлид дарддæр! 
Хæц,— мæ бæхмæ дæр схизон, ды мæ сагъæдахъ сдæтт, 
Мæ цъæхснаг æрдын дæр, стæй мæ цирхъ æмæ уарт дæр» 
7* 

Ныр ды стæры фæндæгтыл мæн-иу мауал суадз цух, 
Фыдæлты кæлæн-хинтæ сты иууыл дын зонгæ!.. 
Мæн мæлæтæй ныр хиздзæни æрмæстдæр дæ къух, 
Æмуæхск барæг, саудзыкку, тызмæг амазонкæ! 
1976 
ТУЛДЗ 
Тулдзы сæрæй зары 
Сауцъиу: «Бирæ цæр, 
Хъæдасæсты тары 
Бæлæсты хуыздæр!» 
Мигъæмзил цæргæс ын 
Райдыдта ныхас: 
«А цъуппæй фæлгæсын 
Цас бауарзтон, цас!» 
Схъил сæ дæле халон, 
Хъæр кæны: «Æгъгъа! 
Хъуамæ йыл æркалон 
Фаджыстæ, чъыгъгъа!» 
Цъыфхоры хæлбурцъыл, 
Цу, мæстæй ныр судз!.. 
Ницы 'рцыди тулдзыл — 
Тулдзæй баззад тулдз! 
1979 
ФИЙЙÆУТТЫ ÆХСÆВ 
Хæхтæ, кæмттæ йæ базыртæй тар æхсæв цадæг æмбæрзы — 
Цыма сау карк æрбадти пухцылæн йæ цъиутыл. :; 
Уддзæф расхъиуы кафгæ, хи скъуыры æхсæлыйыл. бæр.зыл; 
Уазал комытæф фугæнгæ раскъæры цъити..; 
79 

Улæфт — бархи, æхцонæй, раст риуыгуыдыры æмбæрцæг, 
Дымгæ — цинтæ, хъæбыстæ, сылгоймагау — пъатæ!.. 
Уый нæ уасы фæдæгъдхæтæл уадындз кæддæрау уæлæфцæг, 
Уый — Гварнерийы хъисфæндыр, Листы сонатæ! 
Уый фæсивæды кæстæр сбадт хибарæй рындзыл æддийау, 
Кæд йæ зæрдæйы сагъæс æндырæй фæлгъауы! 
Мæй, зынг цæфхадау, сзынд, цыма стахти куырдадзгомæй, 
уыйау, 
Стъалы арвæй фæхицæн, тæссармæ фæхауы... 
Куитæ срæйдтой кæмдæр, хъуысы уæтæрæй дзурын фæсизæр. 
Тындзынц фиййæуттæ къуымтæй цыдæр нывы фендмæ! — 
Уый сын «Донхъазты цад» кæд æвдисы хуызджын телевизор, 
Кæсынц рагъыл Чайковскийы номдзыд балетмæ! 
23.1У.81 
Б. Т. М. 
Мæ рагдуджы цы бонвæрнон, цы хур уыдтæ!:; 
Сындæг дымгæ, дæрддзæф зæлтæ, рæсугъд мыртæ... 
Хъæриуы сæр — къæлæсы мæй, хæрзæрыгон... 
Уад Урсдонæй дæ фæндырдзагъд изæрыгон!.. 
Фæкодта-иу сæрзилæджджын тæлфгæ удты — 
Æнæ хуыссæг — нæ чызджыты, нæ лæппуты! 
Мæнмæ дæр дзы фæхæццæ ис цыдæр кæлæн, 
Налмас æхсæв уæд фестади цæхæргæлæн. 
Æз, сонт саби, лæууыдтæн-иу нæ гом тыргъты, 
Уыдтон цыма дæ фæндырзæл æрвон тыгъды. 
Мæ риуыкъæй, мæ уæрджытыл — хæрдгæ стыгтæ — 
Фæкалдысты уый стъалытау мæ цæссыгтæ... 
Уый раджы уыд:.. Ныр ферох дæ нæ хъæубæстæй..: 
Фæцæйцæуыс нæ даргъ уынджы цъындæг цæстæй, 
Лæдзæгæнцой, гуыбыр æмæ сæнтурс дзыкку. 
80 

Дæ ныры уынд мæ рагон цин, мæ рухс хъыг у. 
Æхсæвыгон куы рацæуын, мæ миднымæр 
Хъус ацахсы æвиппайды зæрин уынæр,— 
Уый стъалы-зæй — æвзист тæмæн æндæхтыл уагъд! 
Уый стъалыты хъуытъаз мырты — дæ фæндырдзагъд!.. 
Уый чи хъусы, уый чи ахсы поэт æмæ 
Нæ кæддæры хæрзсывæллон — мæн йедтæмæ?! 
5.1У.81 
* * * 
«Мады къух мæрдтæй дæр æххуыс 
у», —загъта-иу мæ мад Дзугка. 
Нæ фыдæлты зæххыл кæмфæнды цæуон, 
Ие балцы фæндагыл дæрддагбæсты уон — 
Мæ ныййарæг мад мыл фæдары йæ арм: 
Фæндагсарæн райсын æз мемæ йæ къам... 
Æз райсын йæ чиныг — йæ ныхæстæй конд,— 
Кæм тæлфы йæ зæрдæ, йæ сагъæс, йæ зонд, 
Йæ бирæ фыдæбон, йæ бирæ хъыгтæ, 
Иæ хурныв цæстыты æрттивгæ сыгтæ! 
Фыдгæнæджы хъомыс, хъысмæты зынад, 
Хъаймæты æрвгæлæн, тымыгъбазыр уад — 
Мæн уыдæттæй хизы ныййарæг æдзух... 
Мæрдтæй мæм æххæссы цæрдудау йæ къух! 
16.111.81 
МАЧИ СÆ ХЪЫГДАРÆД 
Хъæд — гæрæм, æмбæрзт у 
Бур, сырххъуын кæрцытæй; 
Дзаг — сыр-сыр, пæр-пæрæй, 
Къалиуты къæрццытæй... 
8Ь 

Цом-ма, фенæм, уым нын 
"Чи змæлы кæддæра! — 
Хъæдхой хойы, къахы 
Бæласæн йæ мæра. 
Саухъис тыскъа лæнчы 
Къæмс кæны кæрдотæ, 
Йе 'мджыджы дзæргъо та 
Агуры гуыркъотæ. 
Ссары мыст тæрсытæ, 
Æхсæрæг — æхсæртæ, 
Арс — хъæддаг бындзыты 
Стад мыды фæзгъæртæ. 
Хъуаз йæ ас-рæуæды 
Сдæры 'взагæй хурварс. 
Хъиуа цымыл абадт,— 
Асырдта йæ рувас. 
Сусхъæды цъар сæгуыт 
Гæрзуаццагай стигъы, 
Саг йæ хиу сыкъатæ 
Батилы, ныууигъы. 
Цæгаты дæлбазыр — 
Талынг бадæн,— иу æрх. 
Стай æхсыны холы, 
Бакæсы йæм бирæгъ..: 
Калы хус къæцæлтæ 
Фæрв бæласæй халон — 
Ривад ахстон ссардта, 
Барæй та йæ халы. 
Уызын цырд æруайы 
Сырдвæндагыл уæртæ! — 
Сагъд — йæ цыргъ сыидзытыл 
Къозотæ, сыфтæртæ... 
82 

Хъæды змæлæг — бирæ, 
Алкæй уаг дæр — хицæн. 
Мачи сæ хъыгдарæд, 
Уадз, цæрой сæхицæн! 
14.1У.81 
БИРÆГЪ ÆМÆ ФОС 
(Æмбисонд) 
Фыстæ, дам, бахастой бирæгъыл хъаст... 
Хъуыддагмæ бирæгъ йæхæдæг æркаст. 
Самадта семæ æртхъирæнтæ, загъд: 
— Цæй-ма, куыдæй уæ фæкодтон бындзагъд? 
Мæнæ сымахæн уæ сæртæ — æгас! 
Æмæ уæ дзуг та цæйбæрц у, цæйас! 
Хахуыргæнджытæ, цъыфкалджытæ стут! 
Радгай мæ лæгæтмæ иугай цæут, 
Алкæй уæ хицæнæй афæрсон æз!.. 
Рагацау агурут срастæн фæрæз!.. 
Фыстæ сæхи къахæй радгай цæуыиц... 
Бирæгъ, йæ хъæвдынтæ минас кæнынц. 
10.ХН.82 
ХЪИУА 
Митæй урс уæд адардтой 
Арф дзыхъхъытæ, къуыбыртæ. 
Цъуитæ холлаг нал ардтой 
Хъæды къуымы, быдырты... 
Хъиуа хъæумæ барæдыд 
Уазалы тæккæ тъæнджы. 
Уым æрбаци царæфтыд — 
Ахст æрцыди къæппæджы. 
83 

/Лæппутæ сæ хъæрахстæй 
Сабыр, æнцад нал кодтой, 
Стыр цьиуы къæхтæбастæй 
Асыччы бын бакодтой... 
Сыхæгтæн сæ хуыдонæй 
Рахъæр ласы ахст хъиуа. 
Де знаг дæр дывыдонæй 
Ахæм ранмæ басхъиуа! 
Базæн, дам, бындзартындæй 
Уый пух пакъуы хорз вæййы, 
Бур фыхæй, хæрзарыдæй 
Йæ дзидза та хос вæййы... 
Мæргъты рæсугъд, тарст тæппуд..; 
Арвы цъæх — йæ базыртæ. 
Урс-урсид гопп, сау къæбут, 
Стæй сæнтсырх дæллагхъуыртæ... 
Аирвæзæд ацы бои 
Дурзæрдæ фыдфысымæй!..— 
Бахъуызыдтæн, равзылдтон 
Хъиуайы йæ цъысымæй! 
Кауы сæр ма абадти,— 
Асхъиудта зынджы къæрттау. 
Над... Цы над мыл ауади! — 
Бадæн æз куыдзы хæрдау! 
Цас мыл цыд — цыппар азы... 
Сау цæфтæн — æгæр чысыл! 
О, ныр дæр ма ахъазы 
Стыр хъиуа мæ цæстытыл... 
Цыма сырх сæуæхсиды 
Бады алы афон дæр!.. 
Хъæды цот — тæхгæ цъиуты 
Уымæн уарзын абон дæр!.. 
28.У.81 
34 

ДЦЫ ХЪАЗТ НЫУУАДЗУТ 
Сывæллæттæ уынджы 
«Топрæвдз», «кардæлвæстæй» 
Систой зилдух рыджы —- 
Хъазынц та уый хæстæй... 
Хъист, хъыррыст, зыхъгæнгæ, 
Хъæдынкъах лæг, кардзыд, 
Зæхх уыгард, дзыхъгæнгæ, 
Уыдонырдæм бацыд: 
=~ Цардхъуаг миллионтæн 
Згъæр тыфыл — сæ марæг. 
Цас бирæ бинонтæн 
Нал сыздæхт сæ дарæг! 
Ехх, цыппар фыдазы 
Уым мыл калди зды-зæй! 
Ныр лæууын уæ разы 
•Сиукъайæ, гуылмызæй... 
Скъæры ма кæмдæрты 
Хæсты арт йæ фæздæг. 
Уе 'мхуызон кæстæрты 
Бакæны фыдвæззæг... 
Дунетыл куы схæца 
Бомбæйы зынг иугæр — 
Сæфдзысты, æвæдза, 
Адæм, кæрдæг, цъиу дæр!.. 
Ацы хъазт ныууадзут — 
Зæрдæ йæ нæ зæгъы. 
Уый бæсты ныссадзут 
Хъазæн-гутон зæххы! 

Хъазæн духъ-дзæбугæй 
Дзæхст кæнут хъæсдарæг. 
«Фесæфæд нæ дугæй 
Сау хæст!» — скæнут зарæг! 
Паддзахæдты 'мбырдмæ 
Бахатут рæхджы бон. 
Чи зоны, уæ дзырдмæ 
Байхъусдзысты уыдон! 
9.У.81 
ДÆХИМÆ СИС ЗÆРИН 
ТЫНЫЛ МÆН ДÆР 
(Газелты алдымбыд) 
I 
Æристон къускæй афтид нуазæн — къус: 
Нывæфтыд авт, рæсуг æмæ кæдзус. 
Ныккодтон дзы мæхи быркуыйæ ронг. 
Дæ был дзы атул, саход уымæй цъус. 
Мæ бардуаг кæд дæ зæрдæйы тæлфид, 
Дæ сау цæстæй мæм ферттивид сæурухс. 
Дæ монцтыл дын йæ арм æруадзид Вакх, 
Сырхæврæгътæ кæд абадид дæ рус. 
Цæттæ сагъд михтыл æз æрбыдтон кау,— 
Газел... Нæ йæ ныттар кодта æнус!.. 
Æнцой æхсæв хæххон доны зæлау 
Мæ ныхæстæ æрцахсид-иу дæ хъус. 
Дæ ном дын барæй не срæдыдтæн ам!.. 
Лæууын дæ сыгъдæг раст уды уæлхъус... 
II 
Æрцавта арв тызмæг къæдзæхы фарс — 
Æмыр лæгæт уæд рудзынгау фæцъас. 
Йæ хуылфы — уазал, саудалынг мæйдар: 
86 

Æрбадти дзы цыдæр æбæрæг тас. 
Уым зин-дæлимон бамбæхсти,—¦ дзырдтой,— 
Æмæ йæм ничи бацæудзæн æввахс... 
Æхсæв æм мæйы худгæ тын ныххызт,— 
Уæд лæгæт фестад мидæгæй налмас. 
йæ рухсмæ адæм ракодтой фæдис — 
Æрдзон хæзна дзы цас разынди, цас! 
...Мæ зæрдæйæн йæ къæсæрыл æрлæуу, 
Дæ къухæй сис йæ фæлмæмбæрзт мылаз. 
Мæ зæрдæйы æхгæд дуæрттыл ныххиз, 
Йæ мидхæзна йын рухс дунемæ слас! 
III 
Æрдзон уаджы дыууæ тыхы — æмдзæр, 
Сæ иугонды — æмуæз æмæ æмсæр. 
Суанг атомæй «Ахъсахътемыры» онг 
Сæ иу сæмæн у, иннæ та — лæскæр. 
Æрцæуæд хæлд сæ гармонийы уаг — 
Уыдзæн бæллæх хъаймæтæй дæр фыддæр!.. 
Хъысмæтæн æз йæ тæразыл, кæс-ма, 
Æрхаудтæн зæххæн йе 'мвæзæй дæлдæр. 
Ды йе 'ннæ кæрон тæразæн æрлæуу,— 
Кæд демæ суин æмуæз æмæ æмбæр. 
Куы уаин дуар æз амонды къæсæн — 
Ды та мыл фест æхсæмæрæй къæсæр. 
Æз — цъиуахстон дзæнхъа дурты хуырыл — 
Мæ зæрдæйы дзывылдарау æрцæр. 
Æз — иу базыр, дыккаг базыр та — ды,— 
Фæтæхиккам мах Мæйæ дæр уæлдæр! 
Æз — кувæндон, дзæгъæлуагъд æмæ рох, 
Мысайнаг дзы дæ рæсугъд монц нывæр. 
Цæрыс уæларв, æргъæу мæсыг — дæ уат, 
Дæхимæ сис зæрил тыныл мæн дæр! 
87 

IV 
Ехх, Леонардойы æрмдзæфæй — фаг! 
Шекспиры стыр дзырдфæлдисы тæваг!.. 
Уæд та куы басгуыхин дæлимон—джин, 
Куы рафтийин æппæтфæлгъауæг маг. 
Цъæпотæ сбæттин хурнывæзт тынтæй, 
Цъæх арвы къуым — нывкæнынæн кæттаг. 
Уæд æрдзы хуызтæй, арвæрдынтæй æз. 
Цы ахорæнтæ базмæнтин хыццаг! 
Дæ уаз фæлгонц дын сæнтауин, бæргæ, 
Дæ уаз сурæт дын саразин æрдаг: 
Нæ хурыскаст — дæ мидбылты фæхудт, 
Нæ хурныгуылд — дæ сабыр зонды уаг. 
Дæ тызмæг ахаст — уазалдым Цæгат, 
Нæ Хуссар та — дæ карз монцты æртаг! 
Дæ дæллагхъуыртæ — цъитийыл сæухур, 
Дæ риутæ та нын — урс дчæнхьайы фарк. 
Æхсæвы тар — дæ сауцъыдагъ дзыкку, 
Ыстъалытæй — налхъуыт фæрдгуыты таг. 
Сæрвасæн та дын — Мæйноджы къæлæт, 
Сæууон рыгрухсæй снывæндин зæлдаг. 
Æрфæныфæды уадздзагæй дын — рон, 
Дæ ронæн та уæд — Бонвæрнон æвзаг. 
Нæ дæ мæ фын, мæ мæнг сæнтты цæрæг,— 
Ды дæ хæххон, нæ фыдæлты бæстаг... 
Дæ сурæт, ехх, нæ мын фæрæвдз æххæст — 
Цæмæйдæрты мын рауади уый хъуаг!.. 
V 
Зæрдæвæндаг — тæссаг æмæ уæззау, 
Фыдæнхъæл уд та — арвы цæф къæсау... 
Мæгуыр Фархад, Ширины уарзтæй, зон, 
Дзæгъæл уыди дæ раймонцты цъæх тау. 
Æрвон Харут, зæххон Зухра — дæ цин,— 
88 

Гъеуымæн дæм фæфыдæх и хуыцау. 
Æнамонд Къайс, о. Лейлийы мæтæй 
Дæ сæрызонд фæдзæгъæл и, ныссау. 
Дæуæк, Юсуп, Зулейха не сси фарн,— 
Цъысымы хай дæ бакодта йæ дау. 
Æнæ Изольдæ батади Тристан, 
Æнæ Изольдæ уый фæдардта сау. 
0, Таймураз, куы бауазал дæ арт, 
Фæстаг ныхас ма сфæрæзтай: «Азау!»:;. 
Йæ топдзæфты туг хъæлæсæй куы скалд,— 
Косеры ма æрымысыд Хосдзау! 
Мæ хур, цымæ зыст денджызы ныхты 
Дæ уад-дымгæ кæм ныссæтдзæн мæ нау? 
Нæ, нæ! Мæнæн Хызыры суадон фест, 
Дæ дон мын авæр улхосæн фæлтау! 
Æз —дидинæг, æнтæф боны тынджы 
Тæрк уарынау мæ къусджыты иыххау! 
Æз — хоры гага хурæндæвд къæйыл,— 
Дæхимæ раПс мæн саумæрджын зæххау! 
Æз демæ суаин Есуа — Дионис, 
Æнусон æрдзæн йе 'нуссн цъæхау! 
Кæд мын нæй цард — мæлæт дæр мыч æри,— 
Æрмæст кæугæ мæ иктæныл æрхау! 
1970 
САГЪÆСТÆ ФУРДЫ ХЪÆБЫСЫ 
Ныййабухы Стыр Фурд, нызмæлы уæззау. 
Изæрмилты, узгæ, лæгæрды нæ нау. 
Фæйнæрдыгæй рухсы тæппытæ зынынц. 
Æддагон бæлццæттæ дыууæрдæм цæуынц. 
Мылазцæст тæлфæгой — æнæууæнк фысым: 
Уæгъдибар хæтæнуат, кæнæ та — цъысым.— 
Иæ налат тайфунтæ зымæгон, сæрддон 
89 

Фæндæгтыл уæвджыты фæкæнынц дæлдон. 
Хæстон дугты иууыл — кæфхъуындардзых сырд: 
Цæйбæрц адæм, уаих, фæвæййынц ныхъуырд! 
Ныййабухы Стыр Фурд, нызмæлы уæззау. 
Йæ хъæбысы размæ лæгæрды нæ нау. 
Æрæхсæв. Арв калы налмас æмæ згъæр... 
Мæнæн та мæ риуы — фæдисонты хъæр. 
Мæ сагъæстæ слæууынц руймонау уырдыг,— 
Цы тас и мæ хуылфы, цы катай, цы хъыг? 
Нæ фæрсты цы згъоры? Акулæ? Цы уа? — 
Уый фенхъæлын бомбæ — нейтронсæр цыма! 
Мæ удæртау зилы æгæрон тыгъды, 
Мæ зæрдæ — æнæнцой, дзæнгæрæг цæгъды: 
«Фурд схъиугæ уылæнты гæппуадæн — уæрæх. 
Уа махæн та хъуамæ парахатдæр зæхх! 
Фаг — стъалытæн арвы къуырфытæ быгъдæг, 
Уæд махæн та дуне цæмæн уа къуындæг? 
Адзалæй уæлдай ма фурд цард дæр дæтты, 
Уый адæмты иумæ æнусты бæтты. 
Арв—не 'ппæты галуан, æргъæуæхгæд цар. 
Нæ хур нын — æнæуæрст, æнæдих лæвар! 
Æмдзæрæй æрбадæм æмвæрстæ фæлтау. 
Нæ сау зæххы къори — нæ иумæйаг нау!» 
24.1.83 
Ц. С. А. 
Ды орден нæ райстай... Нæ райстай майдан дæр... 
Дæ номыл сæрмагонд нæ разынди цырт. 
Зынг-хæсты фыццаг бон хъазуаты фæмард дæ, 
Æбæрæгæй баззад салдатæн йæ цыт. 
Фæндыдис дæу: знаджы ныууромын сонтæй — 
Фæлæ уый нæ зæххыл æрбахызт дзæвгар... 
Цыппар азы дæргъы нæ бирæ хæстонтæй, 
О, цасыл сæ дуне зынгхуыстæй ныттар! 
90 

Фæндыдис дæу: мацы æрцæуа дæ къæсыл, 
Фæлæ дын йæ бындур куы разылд фыдмæ. 
Дæ бинойнаг — ардхал, æнæууæнк, сæртæг сыл — 
Дзæгъæлдзу сæтойы æрцахста уæдмæ! 
Йæ ног мой йæ надта æгъатыр — æдæрсгæ... 
Дæ лæппу — хæрз саби — фæлыгъди бынтон. 
Таварласæг поездты вагæтты 'мбæхсгæ, 
Цыдис-иу кæдæмдæр æхсæв уа, уæд бон;;. 
Пъагонджын хæстонты уый фарста фæндæгтыл, 
Бæгъæмзæнгæй уади сæ фæдыл цæрдæг... 
Æнхъæлдта: йæ фыды уый ссардзæн ныртæккæ, 
Йæ фыды сæхимæ æркæндзæн хъæлæкк! 
Дæ лæппу фæурссæр, фæхистæр дæхицæй... 
Зæронд салдæтты ма фæфæрсы уæддæр. 
Цæры уый йæ сæнттæй, йæ сыгъдæг бæллицтæй — 
Дæу агурæг зилы ныр дæр ма, ныр дæр! 
Хæрзиуæг нæ райстай, бæрзонд цин дæр афтæ... 
Дæ хъысмæт нæ уыди дæу аккаг, бæргæ! 
Нæ адæмты знаджы дæ удæй ныццавтай, 
Дæхи фыдгул баззад дæ фæстæ цæргæ! 
1976 
* * * 
Лыстæг сæлфынæг уары. 
Æз бадын рудзынджы хæд цур, 
Мæ роцъомæ та сбыцæу кодтон къухтæ. 
Лыстæг сæлфынæг иугæндзон хæссы, 
Цыма йын нæй, нæ уыдзæни кæрон... 
Лæууы нæ кулдуармæ æдзæмæй 
Бæгънæгкъах даргъ гæдыбæлас. 
91 

Кæсын æддæмæ дард — 
кæдæмдæр тар мигъы пъæрайы... 
Кæсын, 
Æрмæст æддæмæ нæ — 
мæхимæ хъусын æз... 
Лыстæг сæлфынæг иугæндзон хæссы... 
Лыстæг сæлфынæг рахызти ныр митмæ — 
Æрцæуы урс хъаймæт бæстыл 
Æнæ сыбыртт, хъуызгæ... 
Фæллад риуы къуымæй, 
Фæлмаст зæрдæйы хъоргъæй 
Ызгъорынц, ризгæ, уадындзы зæлтæ... 
Бæлццон мæргътау æрхæндæг у сæ хъæр, 
Цыма фæззыгон саудалынг æхсæвы 
Сæ даргъ фæндаг ныссуйтæ, 
Æмæ кæнынц сæ мидбынаты зилдух... 
Ызгъорынц ризгæ уадындзы зæлтæ — 
Дзыназынц уый 
Мæ рагзаманы бонтæ: 
Кæддæр цы нæ фæхъазыдтæн нæ хъæдбын, 
Нæ донгæрæтты, рагъсæрты мæ фаг, 
Цы нæ фæхудти сонт саби — бæгъæмзæнг, 
Цы нæ йын бантыст зарынæй фæсхъæу... 
Дзыназы уый мæ рагдуг: 
Мæ лæппуйы рæстæг 
Нæ ракафыдтæн иунæг хатт дæр хъазты. 
Уæд никуы бафиппайдтой мæн 
Чызгайы худæзмул цæстытæ, 
Нæ зынди уыдоиыл мæн тыххæй 
Æнахуыр сагъæс æмæ мæт... 
Мит уары, залты мит, æнæвгъау... 
Æнæстыфæй кæуын, 
Æз калын урстъыфыл цæссыг. 
29.У.71 

ЗЫШЕГОН 
Слæууыд фисыны кæрон 
Лæг кæрцы къæриды. 
Галты гомгуыффæ уæрдон 
Афæд кодта миты. 
Хъомгæс афсæрста хъæлæг 
Хъæмп йæ вæзт æрчъиты. 
Чидæр их-хидыл сындæг 
Афæд кодта миты. 
Хъæдгæс нал хъусы дзырдмæ,— 
Сугдзауты æлгъиты. 
Цуанон къулвахсыл хæрдмæ 
Афæд кодта миты. 
Халон райсомы хъызты 
Дуры сæрыл цъиты: 
Дзоныгъ куыройы рæзты 
Афæд кодта миты. 
Уыг æвгъæдгæсы хуызæн 
Салд бæласыл хиты. 
Рувас гом къудзиты 'хсæн 
Афæд кодта миты. 
Бирæгъ хус кæлдымы цур 
Стонджы рад æрвиты. 
Хур, сызгъæринцæлхыг хур, 
Афæд кодта миты. 
10.1.83 
* * * 
Агайын зæрдæйы рагон хъæдгæмттæ — 
Зæрдæ йæ мысæнты азылд: 
Сау мигъ цыма та фæскъæвда ныггæмттæ, 
Арвы рухс йе скъуыдтæй разынд... 
93 

Дардæй ма фехъуысынц йе *мыр гæрæхтæ, 
Дымгæтæ хъæды фæйлауынц. 
Бæлæсты сыфтæртыл ауыгъд æртæхтæ 
Зæхмæ цæхæр калгæ хауынц... 
Де 'нцой фæлæууыдтæн. Рахызтæ тыргътæм, 
Лæдзæджы къæдзыл æнцайгæ. 
Æмæ нæ кæрты нæ хуылыдз цъæх дыргътæм 
Зæрдæ ныццæйкæрзы райгæ... 
Тута фæсырх, æмæ сырддон зыд цъиутæ 
Минасыл — се 'ппæтæй раздæр. 
Бабыз сæм зæххæй æхсыны йæ хъиутæ, 
Къубал сæм снвазы хъаз дæр. 
Дзурыс: «Тæхуды, ныр «Мигъдæуæн» бакув — 
Сой-къæвда рацыд æнæнхъæл. 
Къадзонæг-къæпийæ хъæдындзтæ арув, 
Рæбынтæн рахсæд сæ хæмпæл. 
Иу уысм ма бонхъомæй, оххай, фæстаг хатт 
Азилын уымыты бафтæд! 
Лебæда, футæг ысбырстой парахат — 
Уыдон цыргъ æхсырфæй ракæрд! 
Хъугæн сæ бавæрин тæсчъы æнæхъур: 
Сайæн фæкуры изæрæй. 
Ацы къæвдайы бынтондæр нæ хъæдур 
Акасти кауæн йæ сæрæй... 
Уалæ ма уасæгмæ — татхатæ зджилы, 
Гугукк дæр стахти нæ хуымæй. 
Дзæгъындзæг — хъилдзæуа ауæдзтыл зилы 
Уыцы хъуыддагхуыз хъæлдымæй!» 
Цардимæ, ацы фыдæлты зæххимæ 
Баст уыдтæ, ме стыр ныййарæг. 
Абон ныхъхъусын мæхæдæг мæхимæ — 
Сдæ ды мæ зарæг, мæ хъарæг! 
1979 
54 

АЗЫ КÆРОНЫ САГЪÆСТÆ 
Баззад æрмæстдæр ма цалдæр сахаты,— 
Ахсæв зæронд азы ног аз куы ивдзæн! 
Цæст ныр кæд афæдзы ранывæзт хаты, 
Æмæ дзы зæрдæ нæма комы схицæн? 
Зæронд аз нал нæм æрцæудзæн фæстæмæ, 
Нал уыдзæн хуры дæлбазыр йæ халдих. 
Атæхдзæн, ахаудзæн рохы бæстæмæ,— 
Фæлмæй йæ бамбæрздзæн рæстæджы тар мигъ... 
Федтам дзы хорзæй мах бирæ цыдæртæ — 
Хорæфсæст... Низы хатт не 'рзынд æввахс дæр. 
Æмæ дзæбæхæй æрхастам нæ сæртæ, 
Сау хæсты койæ уыдыстæм æдасдæр... 
Номæвæрд, ноджы кæхцытæ цæйбæрц уыд, 
Ускуырд, куывды бадт — дыууадæс фæрсыгон. 
Уалдзæджы сагъд бæлас фидар ныххæцыд, 
Æмæ дыргъ-æлæмтæ фестад фæззыгон! 
Диссаг æвæрæнтæ а зæххыл байгом, 
Арвыл дæр айгæрстам дарддæр фæндæгтæ. 
Зонæм, æууæндæм — хуыздæр уа нæ райсом, 
Бафтдзæн нæ къухы егъаудæр хъуыддæгтæ! 
Не 'взонгдзинадæй нын иу хай фæхæссы 
Йемæ, тыхтонæгау, азы фæстаг бон... 
Цалдæр минуты ма баззад, æмæ сыл 
Сусæгæй цалдæр цæссыджы æруагътош;; 
22.111.83 
* * * 
Ирон фæндырдзагъд, 
Тæлфгæ хъæлæстæ — 
Кæйдæр сæнтты тахт, 
Кæйдæр сагъæстæ; 
95 

Кæйдæр тыхсæнтæ, 
Кæйдæр зæрдæрис, 
Йæ утæхсæнтæ, 
Йæ цины фæдис... 
Ирон фæндырдзагъд, 
Ирон зæлхъуыртæ — 
Мæхи сæнттыл уагъд 
Йæ ризгæ мыртæ. 
Æз судзын, дудын, 
Æнцой нæ лæууын,— 
Æмæ фæхудын, 
Æмæ фæкæуын. 
Фæмысын раг-дард: 
Чызгæй мæ мады — 
Йæ фæндыр баззад 
Йæ дард цæгаты... 
Нæ йын æй радтой 
Æдзæстуарзонтæ. 
Цæссыг ыл калдтой 
Йæ царды бонтæ. 
Йæ сæфт фæндырыл 
Йæ рыст уд хъардта. 
Йæхи мæгуырыл 
Уæдæй нымадта!.. 
Мæ мады катай — 
Фæндырдзæгъдæгау, 
Мæ риуыл бадай 
Æрвон сæхтæгау! 
Æнусон хъыг дæ 
Мæ уды бæстæй. 
Цы рухс цæссыг дæ! — 
Тæдзгæ — мæ цæстæй!! 
17.УШ.80 

БАИУГÆНДТЫ ДИССÆГТÆ 
Дамгъæ дамгъæйыл æмхæстæй — 
Сысты, спæррæст кæны дзырд! 
Ахæм халауыгъд ныхæстæй 
Хурдзæст зарæгæн — йæ гуырд! 
Сым сымимæ, мыр мыримæ — 
Кæд симфонийы æмзæл! 
Уыцы рухсцæгъдæг хъæримæ 
Хорзæй стыр цинтыл æмбæл! 
Баци топпыхос зынгæфтыд — 
Хохрæмыгъдæн, уадз, хъæуа! 
Фæлæ дунеты фыддæр фыд — 
Марæн сау хотых куы суа! 
Донæй сагъд мыггаг фæхъæстæ— 
Зæххæй сгæпп ласы æвзар. 
Сæрды уарынты хæд фæстæ 
Адæй ног гага æвзар! 
Ахорæнты 'сиу гæххæттыл — 
Ныв: зæрин хæлттæй нывæзт. 
Рахауд арвæрдын нæ хъæдтыл, 
Быдыр — дидинтæй æмбæрзт!.. 
Монц... Æмуд монцты нымхæццæ — 
Ног цæрæн тыхы æртаг! 
Нæл сылыстæгмæ фæхæццæ — 
Диссаг диссæгты сæйраг! 
28.1.83 
Зæрдæйы фæидæгтæ 

БÆЛАСЦÆГЪДÆН 
Парчы цады был æмæ уынгты цы 
стыр рæсугъд бæлæстæ калд æрцыд, 
уыдон мысгæйæ. 
Бæлæсты калынц, 
Æгъатырæй калынц. 
Се 'ставд, сæ удджынты равзарынц барæи. 
Не згъæлы се 'ртæх — сæ цæссыг ныккалынц, 
Æмæ ныффæлдæхынц, ниугæ, бындзарæй. 
Уыдон фарс чи ма, цы зæххон фæхæцдзæн? 
Тæгæртæ дзурынц уæлхъæдæй мæлгæйæ: 
«Мах-иу уыдыстæм йæ цъæх фидауц æрдзæн, 
Арвмæ тындзыдтам, æврæгътæм бæлгæйæ... 
Хъахъхъæдтам сахар æгъатыр дымгæтæй, 
Хъахъхъæдтам хæдзæрттæ их-къæвда, уадæй... 
Чи ма сæ бахиздзæн миты бырдæнтæй, 
Сурдымы футт æмæ сонт хуры артæй? 
Сабыр нæ кодтам нæ сатæг сыр-сырæй 
Сусæны бонты фæлвых уынгты, парчы. 
Уддзæф кæуыл ма æрцæгъддзæн фæндырæй, 
Заргæ, фæсизæр, йе райсомæй раджы? 
Къаннæг цæрæгойтæй уæвгæ кæй бон циу? 
Чи ма-иу сиддзæни уалдзæджы мæргътæм? 
Адæмæн се 'мдзæр мæгуырæг сырддонцъиу 
Йе 'хсæв кæм æрвитдзæн боны фæцъæхтæм? 
Зулæвæрд, оххай, кæд фестæм, кæй цæсты, 
Чи нæ ныккодта тæгæл саст, æрхъистæ?- 
Садзынц хуыздæрæн нæ быныл нæ бæсты 
Архзæнг, фыдцъылыз, бынмæдзыд хæристæ!..» 
98 

Бæлæстæн не ссæндынц се 'взæр, сæ цаудты, 
Фæрæтты къуппытæм хырхытæ зарынц. 
Бæлæстæн калынц сæ тæккæ егъауты — 
Цыма куырыхон пахуымпарты марынц. 
18.1У.79 
ТÆДЗЫНДЖЫТЫ ЦЪЫКК-ЦЪЫКК 
Уад, тымыгъ калгæ, дзынæзта 
Знон дæр ма тызмæгæй. 
Æмæ хæдзæрттæ ныкбæрзта 
Митын пух бæмбæгæй. 
Фæлæ абон арв ныййкрд и — 
Мигъ — лæбырд, бызгъуыртæ... 
Фестад артивылæн цъити, 
Фестад рухс цыхцыртæ!.. 
Тæдзынджыты цъыкк-цъыкк зæрдæ 
Сагайдта цæмæйдæр,— 
Цыма уадындзы рæузæлтæ 
Ахсы хъус кæцæйдæр... 
Цыма схъауынц зынг сæ удтæй — 
Ифтыгъд бæхтæ уайынц. 
Фындзыхуынчъыты тæвд футтæй 
Урс хъæпæнтæ тайынц... 
Скасти малусæг æрвдзæстæй, 
Схудт — цыма сывæллон... 
Уадзы хæрис донæфсæстæй 
Ставд къуыпа æвæлмон... 
Цæст тæхгæ æхсины хаты: 
Скъæфы нæм цъæх сасыг. 
Иу уæхскыл ык гугукк бады, 
Иннæуыл — зæрватыкк!.. 
99 

Тæдзынджыты цъыкк-цъыкк — растдæр 
У морзе ма афтæ.— 
«Рараст дæн æмгъуыдæй раздæр!» — 
Уалдзæг тел ныццавта... 
1.11.80 
МАДÆЛОН НЫХАС 
Ирон зыланг ныхас, дæу айс мæнæй,— 
Уæд баззаин къуырма æмæ куырмæй — 
Нæ арв, нæ зæххæн нал уынин сæ хуызтæ; 
Æнæ дæу мын мæ къæхтыл ацæуæн уæд нæй, 
Стæй басгарæн нæ хох, нæ арф кæмтты хъæбыстæ! 
0, булæмæргъ æнæ зарæгæй циу? 
Цы фæуид, цы, æнæ базырæй цъиу, 
Мыдыбындз та æнæ дидин тæссæрттæ? 
Цæй адæймаг, цæй поэт уаин ма æниу — 
Мæ риуæй ласт æрцæуиккой мæ уд, мæ зæрдæ!.. 
Къостайы дзырд, æвзыстой дæм кæддæр, 
Цъымарайы хæфсы уастау — сæ хъæр,— 
Ныхылдтой дæм цыдæр критиктæ-йедтæ. 
Ысхъызынц ма дыл не 'хсæн хаттæй-хатт ныр дæр 
Фыдвæндхæссæг æнæбон саузæрдæ пигмейтæ! 
Къостайы аив дзырд, æнæ дæу æз — 
Æнæ къона, æнæ артдзæст хæлд къæс, 
Æндæргау, хус цъацъа, уæлхъæдæй мард дæн. 
Ирон æвзаг, æз демæ — уадхæссæг, цæргæс; 
Иæ сæрвидауц ды дæ, йæ уæвынад мæ цардæн! 
9.Х.1976 
100 

* * * 
Миййаг дын кæд фæдавдæуыд дæ фосæй,— 
Кæмæдæр — гал, кæмæдæр дын бæх и!.. 
Вæййы мын зын: цы сфæлдисын æз хорзæй — 
Кæйдæр къуымæй куы равзилынц сæхи... 
Кæйдæр чиныг — мæ хъуыдытæй, мæ монцтæй, 
Мæ ныхæсты алдымбыдæй нывæст,— 
Мæ фыдæбон, мæ тугвæллой фæлгонцтæй 
Æрцæуы уæд йæ «ног хæдзар æмбæрзт». 
Æрцахсын æз сæ мид-тæмæн мæ цæстæй, 
Æрыхъусын сæ удахсты цъæхахст! 
Æмæ цыфæнды арф-арфид æмбæхстæй 
Дæлдон науау ысленк кæнынц æваст!.. 
Мæ уаз д&ырдтæ, уæ ныхилæг гуымыдза 
Сымах цъысымы бакæны зынæй, 
Æмæ уæ фыд æндæримæ куы сфыца, 
Уæддæр уæ басæн баиугæнæн нæй! 
1976 
ÆЛГЪЫСТ ДИДИНÆГ 
Фæндаджы тæккæ был 
Цы 'рзадтæ, бецау? 
Фыдырдæм цæмæн дыл 
Æрхатти хуыцау?.. 
Бынцъист дæ ныккæндзæн 
Сæфтæг кæнæ цалх. 
Дæ удыл ныллæудзæн 
Фыдгæнæджы къах! 
101 

Дæ фалгæрон — ичъи, 
Мæгъæлда, мæнтæг:.. 
Лæдзæгæй дын исчи 
Ныссæтдзæн дæ зæнг... 
Хæринаг дæ хондзæн 
Цъæхчъимбыр сæлхæр. 
Дзæгъæлхæтæг стондзæн 
Дæ къубал, дæ сæр!.. 
Мыггаг-рыг æрцæгъдын 
Куы нæ суа дæ бон... 
Рæсугъд хал,— фæлæ дын 
Ис сæфты тæрхон!.. 
27.11.81 
* * * 
Фæлвых хуырыл нал и.фæсизæр æрбадæг, æрхуыссæг: 
Фæцыдысты бронзæбуар адæм ныр денджызгæронæй. 
Æз — иунæгæй пляжыл; 
уыдзынæн та сбонмæ æгъуыссæг... 
Æмбæрзы мæ гом арв йæ камари куатæ, 
йæ ронæй... 
Дард, фæлмы, ныййарц и зынджы къæртт — 
æхсæвдзу хæдтæхæг, 
Мæнырдæм æввæхсты рухс калынц мылаз тыгъды наутæ. 
Хъара-дагъ-гуыппырсар цæуылдæр ныссагъæс, нырхæндæг, 
Фæсхурныгуылд арæх йæ уæлæ æркæны йæ саутæ... 
Мæ къæхты бын денджыз ныхъхъус и, бынтон цъус ма 
змæлы, 
Цыма мæм уый сдзырдта, 
мæн хъавы цыма уый фæрсынмæ: 
«Нæ дунейы скондæн йæ арæзт цæй тыххæй нæ хæлы, 

Цæмæн хауын зæххы хъæбысы цъысымæй цъысыммæ?» 
О денджыз! Ды алы цæрдудæн—йæ фыццаг ныййарæг,— 
Уытъырныйæ райдай! 
Суанг адæймаг рахызт дæ хуылфæй!.» 
Зæгъ исты дæхæдæг!.. 
Æппæтæн дæхæдæг — сæ дарæг,— 
Цæрæнхос æртахы сыгхæсс мигъ дæр сысты дæ тылфæй!.. 
Æнахуыр æхсæвы 
æвзист къæвда стъалытæй уары... 
Фæлурс хæрвы — рæгътæ... 
Дон калы æрвгъуыз цъæх тæмæнтæ — 
Мæ сæрмæ налмас тыгъд ныгæны йæ диссæгтæ тары, 
Мæ къæхты цур — денджыз, 'æмбæхсы йæ сусæгдзинæдтæГ 
1.11.81 
* * * 
Нымд цæстытæ фæвæййынц 
Кæрæдзимæ æмдзаст. 
Æвзонг удтæ æрсайынц 
«Нæфгæ низæй» æваст. 
Цæхæр былты ныдзæвды — 
Æмбæхст монцты гуырдзæг. 
Рæсугъд уалдзæг æрæфты 
Къуыбыр хихтæй æцæг! 
Бал ракалы дзæгæрæг, 
Суанг каконы сындз дæр. 
Кæм ма зыны æдзæрæг 
Чыс-айнæджы рындз дæр?! 
10 * 

Тæппал-дидин лæнчытæ, 
Кæркæ-мæркæ къуылдым. 
Дзывылдары æйчытæ... 
Иæ къуыртбадæны— зым...' 
Пъæра æхсæв-майдары 
Уый ног стъалы æркаст! — 
Кæйдæр фæрныг хæдзары 
Сывæллоны цъæхахст! 
27.11.81 
СÆНА 
Цæнгæт худы — рагон гуыппырсар уæйыг... 
Йæ хæд сæрты зилы къæдз фæндагыл хур. 
Цæндæвæрд уæхсчытыл — дзæнхъаирды тæлм, 
Æрвгъуыз цæхæр калы фæтæн риуыл уарт. 
Æнцайы йæ цирхъыл, кæдæмдæр ныджджих... 
Дард — арвы кæрæттæ, цъæх фурд — океан... 
Цæуыл у йæ сагъæс, цæмæ у йæ каст? 
Куы 'рцæуа хæрзгæнæг — уыдзæн ын æгъдау, 
Тыхгæнæг куы бырса — уæд додой йæ сæр! 
Бæрзондæй фæлгæсы гуыппырсар хъайтар. 
Æфсæн къæхтæй зæххæн йæ тæрттыл лæууы, 
Йæ гарна гуыбынæй — нæртон лæгау гуырд. 
Сæурухсы фыццаг зынг йæ уартыл цæфсы. 
Дыдзы хур фæсныгуылд — йæ цирхъы фындзыл. 
Уый сæвналы стъалыты бардзмæ æхсæв, 
Фæцагайы уыдон йæ цирхъы фындзæй — 
Æмæ йыл сæ «з.лмас нызгъæлы зæйау. 
Фæлæ уый кæг.т у-.дзы д~ ?л?-*х?>аирд æдзух?! — 
Æрбады Г-*тя м*-гт>м тæг* ^гдзыд мылаз. 
"Йæ æрвгъуьп ¦-;-;??? грхуыссынц æваст. 
Æдзух унП нæ зсййм æ**цом уд, æвыд — 

Йæ фæсонтыл саурагъ кæфхъуындар лæсы. 
Уад сысты æгъатыр, æвирхъау лæбурд, 
Чыс-къæдзæхтæн тоны сæ рындзтæ фæркгай. 
Мæйдарæй мæйдардæр фæфæлдæхы бон. 
Йæ зынг мыдзыратæ æрысхойы арв, 
Æндон цирхъыл, уартыл фæцæуы сæ къæрцц, 
Фæстæмæ фæхауынц къæрттытæй хæрдмæ. 
Тых дымгæты бардуаг фæвæййы уæнгдих, 
Сæрбынмæ ныххауы уынгæг коммæ арф. 
Мигъ— саутар дон фесты, ныхъуыры йæ зæхх...- 
Йæ цирхъ æмæ уартæй æррæдзæгъды ног 
Цъæх арты тæмæнтæ гуыппырсар нæртон — 
Æнустæн æвдисæн, æнустæн фысым, 
Æнусты нæсæттон пахуымпарты цъупп! 
21.11.81 
ПИКАССО 
Æрвгъуыз фæздæг зилы, æрæмбæрзта арвы кæрæттæ. 
Сырхбын мигътæ сыстынц, фæлм розæгъуыз бады 
фæлтæргай. 
Дыууæ стыр зæлдаджы: цъæх-цъæхид, сырх-сырхид — 
тæнгъæдтау, 
Сæ кæрæдзи ивынц, æрцахсынц кæрæдзи фæндæгтæ. 
Иу ризгæ уæлæмæ, уæлвоигмæ сындæггай хи ласы, 
Пæр-пæргæнгæ иннæ дæлæмæ æрцæуы хæрз ныллæг. 
Æрвгъуыз фæздæг бацыди, апырх и розæгъуыз тары... 
Æнахуыр æндæрджытæ слæууынц кæрæдзи уæхсчытыл. 
Æртæтигъон къоппытæ амад — цыппæртигъон кубтыл. 
Цыма пирамидæтæ дардæй æрцæуынц Мысырæй, 
Мæсгуытæ æрхауынц Кавказы уæлхох рындзтæй уырдæм... 
Дæрддзæг æмæ тыгъдæн, стæй рæстæгæн нал и бæрæг дæр.:* 
Уæд урс бæлон стæхы прожекторы рухсау уæлæуæз, 
Куы фссты цъæхбазыр, куы фесты сырхгуыбын æхсинæг. 
105 

Цъæх æмæ сырх фæлмы ныгъуылы нæ зæххæн йæ къори. 
Уым зилынц дыууæ ирд зиллаччы æддæсон, дзæгъæлау. 
Дыууæ зынджы уайынц цæлхытау æмвæрстæ, æмдзуйæ, 
Дыууæ кометæйы — мæйдары æнæнцой тæхджытæ. 
Дыууæ урс зиллаччы, сæ мидæг — дыууæ сау тымбылы, 
Дыууæ сау тымбылæн сæ уæлных—дыууæ сау къæлæты... 
Дыууæ цæсты хаосы зилынц, хæйрæджы цæстытæ, 
Дыууæ цæсты 'рттивынц,—æмтъеры, пъæра фæлмы згъорынц. 
Уый ног демон зæхх æмæ арвы 'хсæн хъизæмар сисы,— 
Цæмæфæнды фемдзаст уæд — фестдзæн сыгъдоны æртхутæг! 
Уый агуры — ссары! Цы ссары — æмбарын кæй бон у?.. 
Æнусты арæнтыл кæлæнгæнæг слæууыд — зæххон уд. 
Уый — фарсты нысанау — æгомыг, æнæдзуаппæй тайы... 
25.1У.8! 
* * * 
Æмдзæрæны цæргæйæ 
Æз мысыдтæн нæ къона, 
Нæ тута 'мæ нæ кæрдо, 
Нæ хурбадæн тъæпæндур!.. 
Нæ хæдзарæй куы цыдтæн — 
Ныккастысты мæ фæстæ 
Нæ гом кулдуар, нæ рудзынг, 
Фыдæлтыккон тохона... 
Æрыздæхтæн нæхимæ — 
Нæ куыдз ратахт мæ размæ. 
Мæ къæхтыл хылд нæ гæды, 
Æрбауасыд нæ хъуг дæр... 
Нæ сарайы цæлгæнæн... 
Арты рухсмæ нæ уасæг 
Каст хъайванæй уырдыгмæ 
Тæссар цæстæй мæнырдæм. 
106 

Хæфс уасыди фæсвæдæй, 
Æхсæвдзу цъиу хъæр кодта, 
Рæхджы къæвда уыдзæни— 
Йæ фæдисæй бæрæг уыд... 
Æрхауд иугай æртæхтæ, 
Насы сыфтыл—сæ гæр-гæр... 
Мæ удæнцой — хъæууон къуым 
Æрвæрттывды изæрты. 
7.111.81. Редант 
* * * 
Тæссаг дын — нæ кæрты, 
Сæргой дæ кæнынц: 
Хъуызы дæм нæ гæды, 
Рæйы дыл нæ куыдз. 
Рæдувы фыдхъомыс 
Дæ хæпп-удæй фарк. 
Дæу суры нæ гогыз, 
Нæ уасæг, нæ карк. 
Нæ бабыз, нæ хъаз дæр — 
Дæ фыдбылыз, рын. 
Дæу семæ æввахсдæр 
Фæфæнды цæрын... 
Цæйбæрц вæййы знæгтæ 
Нæ тыргъты дæуæн! 
Цы мæгуыр цæрæг дæ 
Дæ фыдгулты 'хсæн!.. 
Мигъ калæд фыд-заман 
Къæр-къæргæнгæ их. 
Дæ бадæн — нæ хъайвак, 
Нæ цæджындзы тигъ. 
107 

Æрвнæрды зыст митыл 
Ды рагæй — фæлтæрд. 
Фыццаг æруард митыл 
Нывгондау — дæ фæд... 
Дæу федтон мæ сонтæй 
Мæ авдæн-хъæдыл. 
Мæ сабийы бонтæй 
Цин кодтон дæуыл!.. 
Сæумæцъыкк, сæударæй 
Дæ джау-джа-джа хъуыст. 
Цы кодтай,— æхсарæй! — 
Кæвдæсмæ — дæ бырст... 
Нæ хъуджы сыкъайæ 
Тæгæнамæ — гæпп. 
Сæныккæй, фыркъайæ 
Дæуырдæм — сæ тъæпп. 
Мæ фыд дæ куыд уарзта, 
Мæнæн уый—нымад. 
Æддæмæ дын хаста 
Хæринаг мæ мад. 
Дæ сæрыл дзырдтон-иу, 
Хæцыдтæн дæ фарс, 
Мæ гыццыл сырддонцъиу, 
Æнгуырстуаны йас! 
Нæ цармæ дын сластон 
Сыг-æфсирты тæскъ... 
Мæ зæрдæ дын ¦— ахстон, 
Дæ бадæн — мæ уæхск!.. 
14.ХП.80 

ÆХСÆВ САУ ХЪÆДЫ 
Уыджы «у-у» айхъуыстам, 
Калцæг, хус бæласы къæрцц... 
Ацы тæрфы арвыстам 
Не 'хсæв иу-дæс хатты бæрц... 
Сонт æхситт, цъæхснаг мыртæ,— 
Уый та суасыд ололи. 
Æрдузы — нæ цатыртæ, 
Комдæл хуыссæн, цъолоби... 
Къодах судзы къодæхтыл,— 
Ризгæ-схъиугæ аууæттæ. 
Лæнкауты, бæрзонд рæгътыл 
Агурæм хæзнадæттæ... 
Бирæ стыр фæндиæгтæ... 
Геологтæ, сгарджытæ! 
Немæ ис мæскуыйæгтæ,— 
Ахуыргæндты барджынтæ... 
Аг фыцы, хъæддаг хуыйæн 
Сабухынц йæ дзидзатæ. 
Хъамбул кæрог — ахуийæн, 
Сæнк, хуычъы уа, уиззатæ... 
Суар-доны балер бады, 
Цъалабынты балæсы. 
Лагергонды не 'мдзарды 
Ахæм хæлц куыд бабæззы!.. 
Хорз бакæнæм кусгæ дæр,— 
Зил бырау æмхуызонæй! 
Хус консервтæ, хус къæбæр •— 
Бахъыг вæййæм уыдонæй!.. 
10» 

Хорз уазæг йæ хорз зондæй 
Мидбæстагау — хицон лæг. 
Афыхта уал къозотæй 
Хъазгæ-хъазын физонæг!.. 
Чи цæуылдæр аджих и, 
Чи æрбадти хибарæй... 
Фистзачъе, фæскъаурихи 
Ифтындзы йæ гитарæ... 
Транзистор дзы раразæй — 
Вагнер, Шуман «расхъиудтой». 
Долæгъы цæгатварсæй 
Балбирæгътæ баниудтой... 
Фестъæлфынц цырын арты 
Цæхæрæй æхсидæнтæ. 
Сурæм къогъо-дзынгаты 
Сауфæздæг æхсидæвтæй. 
Уддзæф нал и, нал дымы... 
Ахæм уысмыл бацин кæ! — 
Суары хъæды арф къуымы 
Тар æхсæв — романтикæ! 
9.1У.81 
* * * 
Хи къленцхуызæй æвдисы 
Чыпы къудзиты раз, 
Йæ сæр уæлвонгмæ сисы 
Рæхснæг гæдыбæлас... 
110 

Цы пайда у, цы гæнæг 
Цъæх хъилдзæуа быдыргъ, 
Куы нæ 'фтауы дзæгæрæг, 
Нæ йыл фæзайы дыргъ?! 
Хъæддзаумайæн нæ бæззы, 
Нæ дзы æндзарынц арт... 
Æрмæст хъæлты фæлгæсы 
Хъабахъхъы хуызæн дард!.. 
Нæ уагъылы — йæ быны 
Дæлæмæдзыд, гуыбыр, 
Æддæмæ дæр нæ зыны 
Йæ аууонæй, мæгуыр... 
Уый — дидинзæрдæ уалдзæг, 
Сæуæхсиды æнгæс. 
Нæ хуры бындз — йæ уазæг, 
Мыдфæлгъауæг, мыдхæсс... 
Йæ сындз хихтыл — цæхæрвос, 
Сырх гагаты æфтауц. 
Рынчын удæн — цæрæнхос, 
Æлутон нуар, æвдадз!.. 
Суанг цъиутæ дæр зымæгои 
Хъызт рæстæджы æддæ 
Æрцаразынц бæрæгбон: 
Сæ хæринаг — цæттæ!.. 
Гъеуый та уын гæды 'мæ 
Нæ уагъылы бæлас!.. 
Куы хатиккат,— фæнды мæ,— 
Мæ дæлгоммæ ныхас! 
6.11.81 

ФÆНДÆГТÆ 
Къуылдымтæ... 
Туацъæтæ... 
Къуырф тæгтæ... 
Цъæх арвыл — урс мигъы пъæстытæ... 
Нæ быдыр дзуарæвæрд фæндæгтæй — 
Цыма гæрз-бæндæнæй бæстытæ... 
Кæм тахт мæ фыдыфыд,— зыхъ барæг, 
Мæ фыд бидаркæйы кæм уади, 
Кæуылты сирдта-иу мæ байраг, 
Уым цил, хæмпæлгæрдæг æрзади... 
Цы фæци уыцы къахнад абон — 
Кæм фæдæн сауцæстыл хæрхæмбæлд? 
Дзырдты цыкура-дур куы ссардтон,— 
Кæм фæдæн сих-сайдæй зæрдæхæлд?.. 
Обæуттæ... 
Рагон цырт... 
Гæмæх рындз... 
Тæнæг фæлм рох хъæууæттыл бады... 
Фæндæгтæ райгуырынц, фæцæрынц, 
Мæлгæ дæр акæнынц сæ рады... 
28.1.81 
* * * 
Сæрдæй фæззæджы 'хсæн арæн 
Чи æрсадздзæни, цæй фæрцы?.. 
Бон-æхсæвæй къæвда уары, 
Фæлæ зæххыл цъыф нæ хæцы. 
112 

Уадхæлд мусонджы цур — сагъд хъил, 
Зæхгæс уый цъуппæй фæлгæсы. 
Арвы иу фарс—саутар, саумил, 
Иннæ — хурзæлдаг рæдзæхсы. 
Хæлуарæджы тыныл ризы 
Дон-фæрдыгхал урс налхъуытæй. 
Хъомгæс арты цæстæй исы 
Тъупфых, тъупдæндаг хъуыдыды. 
Хъуджы рагъыл цъйах цы зджилы? — 
Къахы саукъуыдыр сынтъутæ. 
Дыгæрдыг йæ къæдзил тилы, 
Сдæры богъайы хæмхудтæ... 
Гага расхъауын æнхъæлæй 
Халон бырондæттæ змæнты. 
Дзæгъдзæгъаджы саст хæтæлæй 
Уддзæф уадындзау æрцæгъды... 
Чидæр ног хосы тъыфылтæ 
Сисы ног кæрдæг æмхæццæ. 
Иугæр фен фыццаг мæкъуылтæ,— 
Зон æй: фæззæг нæм æрхæццæ!.. 
1981 
* * * 
Мæ мид-зæрдæйы сарæзтон хæдзар... 
Фыццаг уæладзыг — рагон дур-дзæнхъатæй. 
Ныкъæтæфтыд — йæ мидкъултæ, йæ цар 
Нæ фыдæлты æхсар заманты цаутæй. 
Æргъæу къæсæр, æргъæу тарвазыл къахт 
Нæртон поэт-философты ныхæстæ... 
Нæзы цырагъ — зыхъхъырбын къусчы сагъд, 
Цæджджинаг, суанцъы — къонайæн йæ фæстæ. 
113 

Дыккаг уæладзыг — телæлвæст бетон, 
Тæрхæг сæрмагонд — вазæтæн. сервизæн. 
Зыр-зырæг рухс — хæтæлæвгты, нсон, 
Ис телевизор, радио, рыгисæн... 
Ысхызти чиныг чиныгыл хæрдмæ — 
Бальзак, Ремарк... Ошанинтæ, Сигбаттæ: 
Налхъуыт сервантыл — «Хъугдуцæг» æмæ 
«Зæххы фæйнæфарс зилæджы» плакаттæ. 
Ныр та сæрæй æрцамадтон æнгом 
Æртыккæгæм уæладзыгæн цæджындзтæ. 
Зæххы конды цыппар фарсмæ æргом 
Уыдзысты здæхт сæ фисынтæ, сæ рындзтæ. 
Куыд баддзæн цæсты — рагацау бæрæг, 
Бæргæ дзы æз æцæг цардæй æрцæрин! 
Æрласон хъуамæ аразæн æрмæг — 
Æвзист, алмаз уа, платинæ, сызгъæрин!.. 
Йæ тигътæм ын æрвдур фæлгонцтæ сис — 
Къоста, Шскспир, Твардовский æмæ Данте! 
Кæниккой мыл куырых дæснытæ дис — 
Уæд Донателло, ноджыма Браманте. 
Йæ царгонды тæнæг авгæй зындзæи 
Бон — хур, æхсæв та — стъалы-зæй æхсæрдзæн. 
Уæлдæфон нау — ракетæ дæм уыдзæн, 
Уæлæрвтæм тæх, дæ къухты — руль, йæ хæцæн! 
Гъеуый дын, гъе, рубин агъуыст, хæдзар! 
Фыццаг уæладзыг — дыккагæн бындурау. 
Æнцайы дыккаг фыццагыл, йæ цар 
У æртыккаджы уромæг цæнддурау! 
114 

Нæ ивгъуыд, абон, сомы дуг — æмбаст! — 
Йæ ных къуырын æз хахуыртæм æмхицæн: 
Нæй къæхтæн, гуырæн, сæрæн дæр ма раст 
Гъеуыдонау кæрæдзийæ фæхицæн! 
29.Х1.80 
УÆЛЛАДЖЫР 
Мæн ма хон æддагон,— 
Дæ хъæстæ фæзынд! 
Æрттивы мæм рагон 
Хæлд къонайæ зынг... 
Дæ бахизæн дуарæй 
Къæйдзæндтæ уынын. 
Æз фистæгæй барæй 
Дæ тæрттыл цæуын. 
Къостайæн дæр афтæ 
Уыд къахæй йæ балц. 
Пæр-пæргæнгæ, кафгæ, 
Уад разæй йæ уац. 
Йæ цинæй, йæ хъыгæй 
Хауд фæндæгтыл сыг,— 
Йæ рисгæ цæссыгæй 
Хылычъи дур сыгъд. 
* * * 
Ком байдзаг и рухсæй — 
Сæузæрин-сырхæй, 
Хъæпæн миты урсæй, 
Сæрвæтты цъæхæй. 
115 

Куы машинæ стæхы, 
Куы 'рхизы бæхджын. 
Нарзан дæттæ — æрхы, 
Чи — туаг, хи — цæхджын. 
Æрв-авгау, къæйбыныл 
Æхсæрдзæн ныппырх. 
Туристты къорд — былыл, 
Геологты сых.:: 
* * * 
Уæлладжыр, цы зæхх дæ! — 
Фæдзæхстгонд бæстæ! 
Дæ налхъуыт къæдзæхтæ, 
Хъæдабæ фæхстæ! 
Хъæдарæх къуылдымтæ, 
Хъæлæрдзы, сыхсы. 
Хуыргæрчытæ, зымтæ — 
Сындзæхгæд пыхсы. 
Зæрин боны скæсæн — 
Дзæнхъаирд къæсæр. 
Тымыгъты æмбæхсæн, 
Зæйдарæн уæтæр. 
Æврæгътæ æд аууон 
Дæ ихтыл бырынц. 
Хъæриуы фæсаууон — 
Мæсыгсыкъа рындз. 
Дзæбидырты бадæн, 
Цæргæсты тæхæн, 
Мæ фыдæн, мæ мадæн 
Сæ гуырæн тæрхæг. 

Сæ рагдуджы райæн — 
Хъæриуы дыркъуым. 
Сæ удты æнцайæн 
Мæрдты дæр ис уым! •— 
Дæ рæдзæгъд хъæбысы — 
Дзæнæт-лæгæт, цъас. 
Цыма мæм фæхъуысы 
Сæ сабыр ныхас. 
Æндæр конды уыдон 
Æрзилынц ныр та: 
Сæ бахудт — мæ хурбон, 
Сæ кæуын — къæвда. 
Сæ улæфт — сæудымгæ, 
У се 'нцад изæр. 
Сæ армæй æзынгæ 
Сæрфынц мын мæ сæр... 
Уæлладжыр, дæ арф ком — 
Табуйаг бынат: 
Тæссарæвæрд Дагом, 
Инджынты къуырфуат. 
Мæ къона, мæ цæстæн — 
Бындары салам! 
Мæ рухс Фыдыбæстæн 
Иæ райдайæн — ам! 
16.Х1.80 
НЫХАС МИКЕЛАНДЖЕЛОИМÆ 
Дæ уаз номæй хуыцаугонд сарæзтон æз дæр!.. 
Дæу мын мæ цæстмæ чидæртæ фæдарынц: 
Цыма лæзæрын демæ ивгъуыды кæмдæр, 
Цыма ныл мифтæ сахкъæвдайау уарыиц... 
117 

Уæвгæйæ та: нæ разæй — фидæнмæ дæ тахт,— 
Нæ хатынц уый сæ мæгуираг гæвзудæй. 
Куы сæм хæццæ кæнид дæ комулæфт, уæд тагъд 
Сæ равг рæстырдæм сфæлхæтид рæсугъдæй... 
Цыппæрдзæлхыгыл бадгæ, ехсæй та æрцæв! — 
Ныззилæд цъилау уаддымгæ цъæх барцыл! 
«Изæр» æмæ «Сæумæ», стæй «Бон» æмæ «Æхсæв» — 
Цыппар «æфсургъы» — Медичты зæппадзыл... 
Дæ къухфæлдыст зæдтæн сæ рухсæмуад ысиу, 
Цыппарæй ифтыгъд — рæстæджы уæрдоны... 
«Буонарроти» чи у—зонынц дæ æниу? 
Чи «сих» зæгъы, чи дæу «пират» фæхоны... 
Мæ зæринцъупп, мæ аргъуан, мигъты онг — дæ сæр! 
Лæууын нымдæй дæ алтарæн йæ рæбын!.. 
Æнусон тулдз бæлас, куы дыл фестин сыфтæр!.. 
Уæд та — бæлæгъ, ды — стыр денджыз, æнæбын! 
18.Х.80 
* * * 
Изæрмилты зыр-зыргæнгæ æркаст 
Зыбыты иунæг ног райгуыргæ стъалы. 
Арв фестади цæхæр тæппал æваст — 
Æхсæрдзæнтау æвзист рыгпакъуы калы... 
Налмас быдыр цæстсайæн у, хыццаг! 
Нæ зæхх дæр дзы дзæнхъа ирдæй нырвон и. 
Фæзарыд уадындз хицæнæй фыццаг, 
Ныр та йæ уæлвæд зæлы стыр симфони... 
Фыццаг тæппæлæг стъалыйæн йæ уынд 
Мæ удмæ фестад рухс æмæ ныфсуадзæг! 
Фыццаг цъыбыртт зæрватыччы фæзынд 
Куыд æрхæссы йæ сау систыл цъæх уалдзæг! 
118 

Æрвон тыгъды фыццаг зынджы пæр-пæр -— 
Мæ риуы уый зæрин гæлæбу райгуырд. 
Фыццаг хъуыды — мæ сагъæстæн сæ сæр, 
Фыццаг зарæг, фыццаг хъæбул, фыццаг гуырд! 
12X80 
* * * 
Фæтæхынц, фæтæхынц бæрзæндты хъырруйтæ, 
Сæ сæрмæ—фæззыгон тæнæг арв, цъæхдзаст. 
Сæ халбаст цæмæндæр нымхæццæ, ныссуйтæ, 
Сæ мидбынат — зилдух, фæдисы цъæхахст. 
Цы бæллæх, цы фыд сæм фæхъуызыд фæндагыл? — 
Сæ къордæй кæд исчи фæиртæст, фæхъуыд? 
Миййаг кæд æнкъарынц: æмбæлдзысты знагыл, 
Æмæ сæ æхсары уынаффæ æрхъуыд? 
Æви сæ нæ зæххæй фæхицæн нæ фæнды?.. 
Зæгъынц цыма: «Немæ æмбæлццон фæлæуу! 
Цæмæ бæллыс,— хатæм,— дæ сагъæс, дæ сæнтты, 
Цом, ахæссæм дардмæ нæ базыртыл дæу! 
Цы нæ бæстæ федтам мах ацы дунейы! 
Сæ диссæгтæн, оххай, кæрон дæр куы нæй! 
Егъау фурдты — Нилы, Евфраты, Хуанхэйы 
Къæлæс мæй куы тæлфы кæсагау бынæй»... 
Сæ халбаст та сраст и, дывазыгæй айтынг, 
Цыргъ фаты бырынкъау лæгæрды сæ фындз. 
Мæ цардæн æрхæстæг йæ цины фæстаг фынг, 
Æрхæстæг мæ балцы фæстаг лæууæн рындз! 
Фæтæхынц хъырруйтæ, сæ хъæрахст — æддæдæр, 
Чысыл сау тæппау ма гæзæмæ зынынц. 
Кæддæр мын фæхастой мæ уалдзæг, мæ сæрд дæр, 
Гъеныр та мын семæ мæ фæззæг хæссынц!.. 

Мæ рагсагъд цъæх бæлас у гомсæр, бæгънæгхих, 
Æрцæудзæни митæй рæхджы бон æмбæрзт! 
Йæ цонг ын æлвасдзæн ысхъæрæг-цæнгæт их—... 
Уый баззад ма мемæ мæ зымæг æрмæст! 
4.Х.80 
БЫДИРАГ НЫВТÆЙ 
Æврагъы пъæстытæй — 
Нæ къæдзæхтыл худтæ. 
Æртæхын цæстытæй 
Сæууон кæрдæг худы. 
Цæфхадхост фæндæгтæ 
Вæзт —арвы кæрæттæм. 
Быдираг дымгæтæн 
Сæ цоппай — дыууæрдæм. 
Чъыллипп бæхы барцæй 
Æхснудынц фæскъæуттæ. 
Кæсагласæй, аццæй 
Дзаг — таджы кæрæттæ. 
Гæды даргъ бæлæстæ 
Сæ сæртæ ныттилынц. 
Тыгъдбазыр цæргæстæ 
Фæлм-мигъты бын зилынц. 
Фыдæлты уæлмæрдты — 
Тæссаркъул цыртытæ... 
Фос рагон хъæууæтты — 
Пырхытæ, дзыгуыртæ... 
Æрхгонды хъæбысы — 
Сигæц дуртæ, уираг... 
Кæйдæр зарын хъуысы, 
Иæ зарæг — быдираг... 

Мæ сагъæс суанг сонтæй — 
Быдираг æгъдауыл. 
Лæууын та бæрзондыл, 
Быдираг обауыл!.. 
28.Х.80 
МÆ УАЛДЗÆГ, МÆ ФÆЗЗÆГ 
Мæ бæлæстæй калцæг 
Нæу иу дæр нырма. 
Æрфистæг сæм уалдзæг — 
Цъæх барæг цыма! 
Æппарынц дзæгæрæг 
Сæнтурс æмæ сырх. 
Фæхъæбæр, фæбæрæг, 
Сæ гага, сæ дыргъ... 
Уад, сау тъыфыл схойгæ, 
Æрыскъæфы их, 
Мæ бæлæстæн хойгæ 
Сæ цæнгтæ, сæ хих. 
Мигъ таура гæбæзтæй 
Ныввæййы хæлиу. 
Цъæх сыфтæрты 'мбæхстæй 
Уæд базары цъиу. 
* * * 
Цы хъарм у, цы 'хсызгон, 
Цы сыгъдæг у бон! 
У диссаг фæззыгон 
Мæ уды дыргъдон!... 
121 

Бынмæ таст æлæмтæ, 
Быцæутæ —¦ æвæрд, 
Нæй уарын, дымгæтæ, 
Тыгъдызæйы нæрд. 
Арв — айдæнау ирдæй, 
Рæдауцæст — йæ хур. 
Хох — урс-урсид митæй, 
Хъæд арыдау — бур... 
Æвзонгад, зæрондад — 
Мæ уды æмрындз. 
Сæ фидауц æнгом цард — 
Æнцойы цæджындз. 
Рæумонцты къуыртуадзæг, 
Æвронг фæнд хæссæг — 
Мæ зæрдæйы уалдзæг, 
Мæ зонды фæззæг! 
24.1Х.80 
НОГ ПАХУЫМПАР 
Мæн хорзæхæй цы фæци — 
Хорз фæткæн сæ æвæрын. 
Цæй, бауадзæм кæрæдзи 
Фæрнæй зæххыл фæцæрын!.. 
Сыхаг — цæджындз сыхагæн... 
Сыгъдæг, цытджын — лæджы ном!.. 
Нæ хæстæгæн, дæрддагæн 
Фæуæм дзæбæх зæгъынхъом! 
122 

Алкæмæн хур—йæ зæрдæ, 
Цæфсæд рæсугъд бæллицтæй. 
Ыслас налхъуыт фæзгъæртæ 
Дæ миддуне къæбицæй! 
Топпы хъæры бæсты нын 
Зарæд фæндыр мæлгъдзыхæй. 
Адæмы сæфт, бæсты бын 
Кæй бахъуыди, цæй тыххæй?! 
Цæрæнхос мын — дæ уаз дзырд, 
Дæ рæстаг зонд ныхсар уæд! 
Кæй хуылфы ис хъæддаг сырд — 
Йæ хурхæй йæ ныммарæд! 
Зæххон лæгмæ цы рыст и — 
Йæ сæйрагдæр мæ мæтæн. 
Нæ дæн Буддæ, Чырысти, 
Ие Мæхæмæт нæ фæдæн. 
Циу цы «Библи», «Хъуыран» дæр?.. 
Мæ «чытапп» уын æндæр у. 
Æндæр йæ дуг, йæ ран дæр,— 
Зæхх-ардимæ æмсæр у! 
Ма мæ схонут æрвон уд, 
Уæлбадджытæн сæ бындар! 
Чи уæм æрцыд — ныр зонут: 
Æз, ног бонты пахуымпар! 
20.1Х.80. 
* * * 
Дыууæ цæрæджы бацыди мæ хуызы, 
Лæууынц фæйнæ ран иу уаджы рæгъыл. 
Сæ иу тæхы æрвон тыгъды хъæбысы, 
Фæцæуы иннæ фистæгæй зæххыл. 
123 

Сæ иу — фæлдисæг ног дуне йæ монцтæй, 
Йæ бархъомысы цавæрдæр тых и,— 
Æмæ йæ нывæст мысæггаг фæлгонцтæй 
Нымдæй рæвдауы иннæ та йæхи... 
Уæлмигътæм фыццаг дыккаджы уæд сисы, 
Ыскæны дыккаг фьшцагæй зæххон. 
Æмæ æдзухдæр се 'лхынцъбаст цæдисы 
Хæссынц æмвæндæй иу лæгау тæрхон! 
19.1Х.80 
СÆУÆХСИД-ЗÆРÆХСИД 
Дард къуылдымтæ, фæхстæ 
Цæстытигъ рæвдауынц. 
Рагъыл дыргъ бæлæстæ 
Дидинæг æфтауынц... 
Дысон цъус æрхуылыдз 
Къæвдайы нæ дыргъдон. 
Цъиу, зæгъай, мыдыбындз — 
Змæлынц хурмæ уыдон. 
Рахæцыди, разад 
Ног сыфтæр цъæх-цъæхид. 
Дидинсыфыл баззад 
Зноны сырх зæрæхсид. 
Арвырдæм хъырмыздзых 
Бон-æхсæв дæр дара — 
Цалынмæ гыццыл дыргъ 
Судзин-рихи сдара!.. 
124 

Урс фæткъуы—тымбылæг 
Хурдзæсгом, бæгъæмзæнг — 
Урсуадул хъуымбылæг 
Абаддзæн сырх рæдæнг. 
Хурныгуылд ыл хъаздæн, 
Хурыскаст уæдæмæ! 
Ставд къабуз æртасдзæн 
Зæххы онг дæлæмæ! 
Ног дыргътæ — æрыгон,— 
Хурæйдзаг, нæртон уой! 
Фæсивæд фæззыгон 
Уыдон хъуамæ 'ртоной! 
Баддзæни зæрæхсид 
Лæппутæн сæ хъустыл, 
Баддзæни сæуæхсид 
Чызджытæн сæ рустыл, 
Баддзæни къæвдаты, 
Митæфсургъ тымыгъы 
Сау цæстыты тарты, 
Зæрдæты æртдзыхы. 
6.1Х.80 
* * * 
Сур фæндагыл цалх зила, 
Мигъдæф арвыл хур тула!.. 
Цъйахы ахстон бæласыл — 
Хус къæцæл сындз-гуцъула... 
Дымгæ сысты — сонтхела, 
Хæрдмæ фехсы халæтты. 
Раст йæ уынæр — богъ уасы, 
Раст йæ улæфт — гал нæты... 
125 

Быдыр нырма — митхъулон: 
Сау нарджытæ, урс фæтæн. 
Тайынц, тайынц хъæпæнтæ, 
Дондзæстытæ — рухс тæмæн... 
Мæнæ цъусгай пысыра 
Хъавы лæнкæй скæсынмæ! 
Хъавы кæрдæг хуссарварс 
Æмгуыдынæй слæсынмæ!.. 
Хи æмбæрздзæн донхæрис 
Цъæх пæр-пæрæг ног хызæй. 
Фемæхсдзæн мæ зæрдæйы 
Ног райгуыргæ монцты зæй! 
21X80 
ÆНÆНОМ ÆМДЗÆВГÆ 
Æз — тауæг, хуымгæнæг; 
рæцугъын фæйнæрдæм,— 
Дзырды мыггаг калын хæлæртты зæрдæтæм... 
Ысгæпп ласы ме 'взар мæ хуымтæй æваст: 
Фарн, амонд, хæлардзинад, уарзт! 
Æз — цуанон; 
мæ фæттæ цыргъ сигæцыл фессын, 
Хæлæртты зæрдæтæм хъæддаг сырды фехсын» 
Лæдзджытæй йын уайтагъд ныйтындзын йæ царм,— 
Ныммарын фыдмонцтæ, хæрам! 
Æз — дохтыр, 
гипноз дæр; 
æз дæн телепат дæр, 
Куырыхон дæснытæй мæ авналæн — дарддæр... 
Куырм лæгæн, къуырмайæн æнæ сдзæбæх нæй! 
Мæлгæ уды здахын мæрдтæй! 
18.УШ.80 
126 

* * * 
Таггæрон — тæрс бæлас... 
Бур цъæмæл сыфтæртæ 
Иугай-иугай хауынц,— 
Сау зæххыл æфтынц. 
Мигъвæлмы бын фесты къæдзæхтæн сæ сæртæ, 
Мигъвæлмы ныгъуылы тар хъæдæн йæ рындз... 
Быдыры фæндæгтæ — 
Цъыф æмæ бырынцъаг. 
Дондзæстытæ бады хъæдрæбынты æргъ. 
Иу гæлæбу нал ис, иу мæтых, цъыс-цъысаг... 
Зæххы 'мбуар æрхуыссыд фосы хæрд хъæллæгъ... 
Телыхъæдыл бандзыг стыр цæргæс хуылыдзæй, 
Не змæлы,— æвæдзы, рагфынтæ уыны. 
Чи зоны, уый мысы уады футт, тыгъдызæй, 
Дымгæтæн æмбæлццон зилахар кæны... 
Чи зоны, хи фехсы арвы сонт къæр-къæрмæ, 
Арвы 'рттывды рухсы — сау базырты 'хситт... 
Уазал къæвда уары зымæджы къæсæрмæ, 
Уазал æртæхтимæ — урс тæппытæ, мит. 
17.У1Н.80 
* * * 
Цы вæзгæ, цы даргъ дæ!.. 
Цы цыбыр! Цы дæ?.. 
Цы уайсурæй тахтæ, 
Цы сабыр цыдтæ!.. 
Æз — де стыфмæ хъусæг — 
Нæ арын дæ рындз. 
Цы 'ргом дæ, цы сусæг! 
Цы суй дæ, цы 'лхынцъ! 
127 

Зæгъ-ма мын, цæвиттон, 
Циу бирæ, циу цъус? 
Цæрын цыма иу бон... 
Фæцардтæн æнус!.. 
Тæрхонгæнæг — раст дæ, 
Дæу номæн хæссынц. 
Ды ницæмæй тарстæ — 
Дæхицæй тæрсынц! — 
Сырд, адæймаг, дур дæр, 
Дон, сау айнæг, хъæд. 
Суанг ацы зæхх, хур дæр, 
Æрфæны зынгвæд!.. 
Ды — агурæг, сафæг, 
Ды — цардхæсс, мæлæт. 
Нæ дун-дуне суафæг, 
Дæ бæрны — æппæт... 
Ды — мидрухс мæ удæн, 
Дæ уаргъ дын хæссын. 
Дæ риуыгъд, дæ футтæн 
Фæразын, быхсын... 
Мæнгардæй сæр чи сси 
Йе раджы, йе ныр, 
Ысзынди йæ чъизи — 
Æдзæсгом, цъымыр! 
Кæд бахордтой расты 
Æвирхъау заман — 
Дæ барæй ног расты 
Яæ хъæстæ, йæ фарн! 
Фæлгæсын фæстæрдæм 
Дæ байгонд бынмæ... 
Нæ сомы къæсæртæм 
Фæтындзын хæрдмæ! 
128 

Бæрзондæй-бæрзонддæр 
Дæ тындзгæ пæррæст. 
Нæ дæ ахсы зонд дæр, 
Нæ дыл хæцы цæст! 
26.VI 1.80, Коктебель 
* * * 
Бæрæзеты хæххон дымгæ нæ узы, 
Йæ сæууон æртæх нал æрцæгъды хъæз. 
Мæнмæ æмгæрон нал цæуы мæ Музæ — 
Уæлхъæдæй тайын хинтæгондау æз. 
Лæууы æмыр къох сау къуырмайæ, хъусæй, 
Цъиу нал зары, нæ ныдздзыназы уыг. 
Мæнмæ æмгæрон нал цæуы мæ Музæ — 
Мæ къонайæн æрцæйхуыссы йæ зынг» 
Нæй хæхтыл мит, нæ нызмæлдзæни дур-зæй, 
Цыма дзы раздæр уад-тымыгъ нæ уыд. 
Мæнмæ æмгæрон нал цæуы мæ Музæ — 
Æмæ мæ хуылфæй атахти мæ уд» 
Æрнæг быдыр æнæ донæй ныххус и — 
Кæрдæгхал нæй, нæй халсары æвзар. 
Мæнмæ æмгæрон нал цæуы мæ Музæ— 
Цыма мæлын, мæ дуне мыл ныттар!.. 
Кæм дæ, зæрин хур, мигъасæст, фæлурс мæй,. 
Сыгуарынтæ, йе их-дымгæты хъæр?.. 
Фæзын-ма мæм, о, иунæг хатт, мæ Музæ, 
Æмæ ма иу бон ацæрон уæддæр!.. 
18.111.72 
Зæрдæйы фæндæгтæ 

* * * 
Æхсæвон арвмæ дисгæнгæ — мæ каст: 
Цыма тæхы, цыма кæны лæугæ дæр. 
Йæ цæссыг калы — худы цыма раст, 
Уыма кæны уый сусæгæй кæугæ дæр. 
Сæууон уардимæ дисгæнгæ — мæ каст: 
Налхъуыт æртах йæ дидин-къусчы сцæхæр. 
Йя> цæссыг калы —- худы цыма раст, 
Цыма кæны уый сусæгæй кæугæ дæр... 
Дæумæ, мæ иунæг, дисгæнгæ, мæ каст, 
Цыдæр сагъæс дæ ахæссы кæдæмдæр. 
Дæ цæссыг калыс — худыс цыма раст, 
Цыма кæныс ды сусæгæй кæугæ дæр. 
30.ХИ.72 
* * * 
Нæхи Агуыбейы мысгæйæ. 
Фыды арм нæ зыдтой дæ райсом, дæ изæр... 
Нæ бавзæрстай мады фæлмæн къухрæвдыд... 
Нæ адæмы фарнæй нæ разындтæ сидзæр: 
Нæ райгуырæн бæстæ — дæ мад дæр, дæ фыд... 
0, уарзтай нæ зæххыл хуым фæлдахын, тауын... 
Зыны бон куы 'ркодта — зынгарты цæсты 
Фыдгулы нæмгуытæ йыл не 'руагътай хауын...— 
Æрцыдысты урæд дæ риуæй хæсты. 
Дæ ингæны цурæй Молдавийæ 'ртæхынц 
Быдираг дымгæтæ нæ Иры дзыхъмæ. 
Нæ Урс-доны фалвахс æхсæрæй æхгæд рындз 
Ныр дæр ма æнхъæлмæ куы кæсы дæумæ... 
31.У.73 
130 

ПОЭТЫ ЭПИТАФИ 
Мах ницы æфтауæм йæ намыс, йæ цытыл... 
Лæппынцъиу... Æххæстæй нæма сси цæргæс. 
«Æрыгонæй ацух» — ныффыстой йæ цыртыл, 
Ныффыстой: «Фæндаггон, йæ фарн ын фæхæсс!..» 
Зæрондæй йыл рухс хур куы аныгуылдаид, 
Куы 'руагътаид зæхмæ сæнтурсæй йæ сæр — 
«Æрыгонæй ацух» — ныффыстæуыдаид 
Йæ зæппадзы дуарыл поэтæн уæддæр!.. 
28.У.73 
* * * 
Йæ къуск-иу дзаг уыд хуруадул æртæхтæй 
Æрвдидинæгæн, баруад ныр йæ хуыз... 
Æнцъылд тæрных, æнцъылд русты æндæхтæй 
Ды бауæфтай цæсгомæмбæрзæн хыз... 
Ызнон уыд уый: хъуымбылдзыкку, æрыгон — 
Цъæх уалдзæджы сыфтæруадзæг бæлас! 
Ызнон æз та — гæмæхсæр тулдз фæззыгон,— 
Уæд махæн не 'хсæн цас быдыр уыд, цас!.. 
Мæ кæддæры æмхъазонтæн, æмбайтæн 
Сæ уæлдуне нæргæ заман фæци... 
Кæсын дæм æз, цыма мæ разы — айдæн: 
Нæ уынын дæу — уынын дзы æз мæхи! 
21.ХИ.72 

ТСЪУЫМ 
Ныллыстæг дон, æвзист æндахау, æрхы... 
Хъæд раджы 'рцагъта йе 'мбыд фист, йæ хъуын... 
Зæронд байвæды сау къæйтæ 'мæ æргъыл 
Ныссабыр и фæлмастæнгасæй хъуым. 
Мылаз уæлцъар зына-нæзына змæлы,— 
' Цыма — фынæй... æнцок хъуыдыты тарф... 
Бынæй дзы мигъы стыр мæкъуылгонд хæлы, 
Бынæй дзы скаст æнахуыр цъæхæй арв. 
Зынынц йæ лыстхуыр, цъалахгæд рæбынтæ, 
Æрзæбул былæй хус фæсал-кæрдæг. 
Æрттивынц тары тъепаты гуыбынтæ — 
Куы разынынц, куы амбæхсынц цæрдæг. 
Ныхъхъус и хъуым... Йæ тар зиллакк быгъдæг у, 
Æфтауы уый æвронг -сагъæстыл мæн... 
Ныхъхъус и хьуым:.*.' Куыд никæд—ныр сыгъдæг у 
Йæ мынæггонд æнæзмæлгæ тæмæн! 
18.Х1.72 
* * * 
Бæлас... бæлæсты денджыз — тар хъæд.., 
Сæ рагон кæцы уа, сæ сæр — 
Гуыппырсар тулдз у, æви фатхъæд, 
/Ехсæмæр, хъарман, йе тæгæр? 
Кæцы у аивдæр, рæсугъддæр,— 
Хæрæгбæдæн, æхсæлы, бæрз, 
Кæронæй уагъæлыйы къутæр, 
Æви сæ тæккæ астæу кæрз? 
132 

Кæцы дзы мах хуыздæр фæхынцы, 
Рæдау йæ дыргъ-гага дæтты — 
Æхсæр у, мугæ у, æхсынцъы, 
Тæрс у, цымбæлас у, тырты?.. 
Уыд иу сæ рагбонты сæуæхсид, 
Дæлдæр-уæлдæртæ сæм нæй кæд! 
Сæ иу мыггагæскъуыд куы фæуид — 
Цыма нын нал фидауид хъæд! 
1.1.73 
* * * 
Ызгъоры къахвæндаг мæ разæй... 
Быдираг хъамылты сыр-сыр... 
Æртæхджын дурвæткъуы бæласæй 
Ыстахти хъиуаты дзыгуыр,— 
Сæууон сырх цæссыг мыл нызгъæлди, 
Уæрагмæ арф кæрдæг — хуылыдз. 
Хур систа урс мигъы фæлм хъæдæй,— 
Ныр байгом коммæ хизæн рындз... 
Æддæуæз — къуылдымтæ, æндæр хъæу, 
Фæпырх и хуссарыл сæ фос... 
Нырма нæма фæбур сæ мæнæу, 
Кæрдын нæма райдыдтой хос... 
Æрбадон обауыл, æрхуыссон, 
Мæ бынмæ — лæнк, мæ сæрмæ — рагъ. 
О, ацы тар къуымтæ æмхуызон 
Мæ удæн иудадзыг — зынаргъ! 
Мæ бон нырма дзырд зæгъын не сси, 
Мæ быдыр, ме схæссæг, дæуыл!— 
Дæ сыгъдæг, де 'нæвнæлд поэзи 
Дзындзау мæ зæрдæйы лæууы... 
29.ХИ.72 
133 

* * * 
Зæронд вулканы кратер баззад гомæй... 
Уыдис æнусты мазмæла, æндзыг. 
Фæлæ æваст æнæбын арф дзыхгомæй 
Ыскалди зæххы судзгæ хуылфы зынг... 
Мæ зæрдæйы хъæдгом-ностæй раст афтæ 
Ысхауынц рагон цин æмæ фыдох. 
Цæмæн нал ис ныр кьухы армы бафтæн, . 
Тъеууыл у мæ утæхсæн, мæ охх. 
Æмæ та сбады цæсты зиллакк тугдæлм. 
Æрхæм гагуыйæ рагзаман уыны: 
Фæсарвгæрон, дæрддзæф, зыр-зырæг рухс фæлм — 
Дæ сурæт дзы зæрæхсидау зыны... 
Зыны: мæнырдæм тарстхуызæй фæкастæ, 
Сындæггай айсыст де 'рхæндæг цæсгом**! 
Нынцайы рыст... Фæтæхынц бонтæ, азтæ... 
Уæддæр та стоны зæрдæйы хъæдгом!.. 
5.1.73 
* * * 
Æврагъ дымсгæ йæхи уæлвонгмæ схаста, 
Лæсы йæ аууон обæуттыл фæсхъæу... 
Дæуæй фæхаудтæн, Урс-доны цъæх астым, 
Ныууагътон раджы, Хъарманы дзыхъхъ, дæу! 
Мæ сæр фæурс — мæн нал базыдтат абон, 
Мæ сонты артдзæст судзы ма уæддæр,— 
0, цъиухъæлæс сæурайсомы æрбабон, 
О, удæнцой цъыс-цъысæгты изæр!.. 
134 

Фыццаг сагъæс, дæуæй хуыздæр цы райсин!.. 
Уæд та ма иу хатт рагмонцтæй нырриз! — 
«Æрфæныфæд» — мæ романтикон асин, 
«Хуыцау-уддзæф» бæрзæндтæм ыл ысхиз! 
Ыссар сæ къæс дæрддаг-дуне тыгъдонтæн, 
Зæгъ сын хæрзбонтæ уадидæгæн ды,— 
Цыма зæххонтæй ноджыдæр зæххондæр 
Ысдæ нæ ацы райгуырæк къуымты!.. 
Æрбад, ныххау æртæхудæст кæрдæгыл, 
Æрдзон фыццаг сыгъдæгдзинад æнкъар! 
Мæ уис куы баззад хосгæрсты æрдæгыл, 
Мæ фæстæ уасыд уасæгой — æнкъард... 
Быдираг у мæ зæрдыуаг, мæ хъуыды... 
Кæддæр мæ бæх фæндагрæвдзæй лæууыд.— 
Мæн ацæуын, æвæццæгæн, нæ хъуыди, 
Æвæццæгæн, æнæцæугæ нæ уыд!.. 
Цыдæр фæсмон... Ныр дæр мæ зæрдæ хæлы — 
Уæд æз кæмæйдæр бамбæхстон мæ мæт. 
Уæдыккон хъыг цæстысыгæй нызгъæлы, 
Æмæ йыл схъазы хурæрдын къæлæт... 
Дыдих зæрдæ — мæхи нымайын растыл: 
Хъæуккаг — йæ иу хай, иннæ та — æддаг. 
Фылдæр ды дæ, о, Урс-доны цъæх астым, 
Кæмфæнды уон — дæуæй исын æртаг. 
Хуыскъ бæлас æз — æнæ адон, цыфыддæр... 
Æрцæуæд уарын, уад-дымгæйы стыф — 
Йæ хус къалиутæ фестынц ам цъæх сыфтæр 
Æмæ фæкæнынц уддзæфмæ сыф-сыф... 
Уæлдон кæсаг æз — удисæн тыхулæфт, 
Фæлæ та фурд йæхимæ скъæфы мæн, 
Æмæ мæ уайтагъд й'абухты тыхулæи 
Ам фестын кæны сагсуры хуызæн! 
135 

Æрхджын быдыр, фæлмæхгæд кæмттæ, хъарут 
Мæн алцæмæйдæр,—домут мæ сымах! 
Антейау райсын уайтæккæ мæ хъару, 
Куы 'рлæууы иугæр ацы ран мæ къах! 
Фæрвбын тæгтæ, æмыр обау, уæ астæу 
Мæныл æврагъæй хуркъæвда сæлфы... 
Сымах хъуагæй Есенины хъыг-уарзтау 
4Мæ рисгæ уд уæ дæлбазыр тæлфы! 
5.1У.73 
* * * 
Зæгъ мын ды хорз ныхас, æвзæр дæр — 
Æз æй æппæрст халау хæссон: 
Кæд амонд бавзарид мæ сæр дæр; 
Кæнæ зæрдæдзæфæй хъæрзон! 
Фæхуд, йе ракæс мæм хъуынтъызæй — 
Фæндаджы равгæн мыл æфта: 
Хур хъаздзæн ирдцæстæй дæ хуызы, 
Кæнæ мæ хойдзæни къæвда! 
Æрбайс мæ... Асхой мæ дæхицæй — 
Хъысмæтæй базонон мæ бон: 
Мæн арв йæ цъæх базыртыл сиса, 
Кæнæ та авддæлдзæх фæуон! 
27.Х.73 
ОС-БÆГЪАТЫРЫ ÆХСÆВ 
Дыккаг кæркуасæнты фæстæ 
Ныттар, яыггоби хохрындз. 
Кæлæнгæнæг аæронд усау ныр фын 
Зæлдаг æпдах, дæрзæг сæхъис хæлттæй 
136 

Иæ сау джебенатæ нывæнды, 
Æхсы сæ арф лæгæттæм, цъастæм, 
Ныннæмы галуаны хуынчъыты... 
Дыккаг кæркуасæнты фæстæ — 
Æнæнхъæл къахдзæфты сыбырттæг... 
Кæйдæр гуыбыр æндæрг цыма 
Æрбахъуызыд æввахс. 
Хæрдмæ фæхаудис Ос-Бæгъатыр, 
Ныссдст йæ быны урсæргъæу уырындыхъ. 
Лæг фелвæста йæ нывæрзæнæй цирхъ, 
Фæхæст и сонтæй цыргъаджы фындзыл,— 
Æркалди къухæй туг,— 
Нæ бамбæрста йæ рыст. 
Фæтоны риу йæ зæрдæйы гуыпп-гуыппæй... 
Фæтоны риу... 
Кæддæр-иу, о, 
Кæддæр цæмæн — æрæджы дæр ма,— знон, 
Иæ ныхмæ-иу æхсархæсты тыфылы 
Æфсæнагъуд сæдæ лæджы нæ лæууыд, 
Бæх — сагартæн, сæррæтгæнгæ, æлвæста... 
Хæстон, 
Циу тас — нæ зыдта!.. 
Цы кæны уæд байтаман ахсæв, 
Дымгæдзæф талайау цы ризы?.. 
Дыккаг кæркуасæнты фæстæ 
Зæронд мæсыджы фатæхсæн зыхъхъырæй 
Ныгуылгæ мæйы рухс тын бахызт, 
Сызгъæрин стыр хæлуарæджы хуызæн 
Ысхылди дур-къулæн йæ сиучъытæ уырынгтыл.— 
Персаииаг хъулæттæ горцъеиыл 
Тæмæнтæ скалдта уарт, 
Æрттивы йе згъæр ставдцæгджын хæдон, 
Æвзист тæлм тахъайыл æрбадти. 
Иæ фарсмæ ауыгъд—сагъæдахъ, йæ фатдон..-; 
Ныссабыр галуан — 
Нæдæр мысты цъыс-цъыс, 
137 

Нæдæр хæлынбыттыры базырты сыффытт, 
Нæдæр уæлкъардиуæй æнкъард уыджы дзыназын. 
Дыккаг кæркусæнты фæстæ, 
Йæ зыркъафындз сырх басмахътæ —* йæ къæхтыл, 
Æрбадти лæг уым рудзынджы тæрхæгыл... 
Дæлиау, комы, 
Æрыдон-сонт йæхи-иу хоста дуртыл, 
Кæфхъуындар-калмау бæстæ арыдта йæ футт,— 
Нæ- цæуы ахсæв йе змæлын, йæ хъæр, 
Нындзыг цыма, ныййих и. 
Дæлиау, комы, кьардиуы сынæгыл — 
Цыма тæппуд зым цъиусуры тæссæй — 
Йæхи нылхъывта Нузал... 
Æрхауд фæлурс мигъ астымтæ 'мæ рындзтыл, 
Йæ быны бамбæхст фæндæгтæн сæ сусæг, 
Æхсоннуар зæххы фарн æмæ фыдæх... 
Къуырма къæдзæхтæ зондабитау, семтау 
Лæууынц хъуыдыгæнгæ сæркъулæй, 
Сæ дзыхтæ баисты æмыр. 
Сæ сæрмæ арв — зæронд аргъуаны цар, 
Зыны дзы мæй быноз мыдадз цырагъау... 
Æнахуыр мæт, æбæрæг сар, 
Цыдæр æнæгуырваз, æнæкъæдзил хъуыды 
Æмбæхст, 
Ныгъуылд æцæджы уæлных зилы; 
Уый мард дæр нæу, æгас дæр — 
Цæргæ уды мæнг сагъæсты, фæлтæрæнты гуырдзæг.:: 
Тæхы, тæхы дæрдты, æнæкæрон тыгъдæджы, 
Кометæйау фæзыны, айсæфы æваст. 
Æгъуыссæг рыцарæн 
Кæмдæр йæ риуы арф къуымы тæлфы. 
Тæхуды, зок, цы 'рцыди — 
Фынон дæсныйау сусæгдзинад хат, 
Стъалытæй фыст чиныгмæ кæсæгау; 
Дæ разы къамтæ 'ркал, 
Йе галы стыр уæн сдар æрврухсмæ, 
138 

Йе армы дзуарæвæрд хæххытæй, 
Тæхуды, базон, сомыбон цы 'рцæудзæн... 
Кæддæры сахъ тырынтæн батар и сæ кой, 
Сæ утæхсæн, сæ монц, сæ хъæр сын 
Кæд саулæгæтдзых рохуаты кæфхъуындар 
Нынныхъуырдта бынтон. 
Мылаз фæлм — ивгъуыды тыгъд лæгъзыл, 
Мылаз фæлм — рæстæджы хъæбысы, 
Ау, уый æппындæр никæд ницы ссах бæстыл, 
Ау, уый æппындæр ницы ис ныртæккæ, 
Фæстаг бон дæр нæ уыдзæн?! 
Дыккаг кæркуасæнты фæстæ 
Ныссабыр чъырамад, ныггоби — 
Нæдæр мысты хыртт-хыртт, 
Нæдæр хæлынбыттыры базырты сыр-сыр, 
Нæдæр æнкъард уыджы кæуын уæлхохæй... 
Уæддæр фæсвæд цыдæр замана змæлы — 
Нæ йын ахсы æргом йæ сыбыртт хъус, 
Æрлæууыд дуары фæстæ чидæр, 
Нæ йыл хæцы йæ цæст... 
Цы цъусдуг у, цы уысм,— 
æнæбын, стæй æгæрон!.. 
Дыууæ мылаз цæстæй, 
Дыууæ цъæх агуатæй уый комкоммæ кæсы, 
Мæлæты тасæй уый æбуалгъдæр у, фыддæр!.. 
Дыккаг кæркуасæнты фæстæ 
Зынгдзæгъдæнтæй — æзных æмæ æрт-дурæй 
Нæзыйы схъис, нæзыйы фастаг ссыгъта, 
Уый къусчы дурдзыхы æрсагъта цадæг,— 
Йæ зонгуытыл æрхаудис Ос-Бæгъатыр: 
«Фæндагсар, о, 
Дæ бæрнæхсты — мæ хъысмæт, 
Кæддæр дæм æй цъындыйы æз ныууагътон! 
Æмбарын æз — æрхæццæ ис мæ кæрон... 
О, курын иу хорзæх дæуæй: 
Фæуæд дын барст муртакк лæджы мысайнаг, 
т 

Дæхимæ айс хъуытыргъаны ныхас. 
Табу, табу! 
Ды макæдуал æрсадз 
Дæ цъæх бæхæн йæ базыртæ мæ Зыгъары фæсонтыл! 
Ды макæдуал ныкъкъуыр 
Йæ сызгъæрин цæфхæдтæ ме 'фсургъы сæфтджытыл! 
Ды макæдуал æрбæтт 
Дæ цæхæрком æндон цирхъ раздæрау мæ фарсыл, 
Мæ сагъæдахъы мауал нывæр фат, 
Мæ къухмæ мауал ратт дæ хъамафындз мыдзыра! 
О, курын дæ, мæн ногæй фехс 
Æвирхъау сау тохы быдырмæ,— 
Мæ къухы хус хъæндæл — æхсаргарды бæсты, 
Мæ уæлæ цъолоби —- схъæрæгты бæсты! 
Æрхæсс мын фарн,— 
Куыд нал фенон мæ фидары къæсæр! 
Æргом цæфæй мæ мæлæт-иу æрцæуæд! 
Мæ сæрыцъар мын растигъæд фыдгул, 
Уый срæдувæд мæ рихи, 
Мæ сæргæхцмæ фæкалæд 
Йæ лулæйы æртхутæг, 
Кæнæ дзы скæнæд нуазæн къус, куыси! 
Туг... тугсæлфынæг уайы цæстыл: 
Мæ къухæй цас бацыд мæрдтæм — 
Мæхи хал дæр, гъе, уыдон халау схауæд! 
Кæд уымæй æз æрцæуин хъахъхъæд 
Мæ хæлæрттæй — æмбæхст фыдгултæй, 
Сæ мæнг узæлдæй ссау мæ зæрдæ, 
Сæ нуазæнтæй мæ сырдвыд нуæрттæ хæлынц, 
Сæ хойрагæй мыл бафтыд емынæ, гуыбынниз!.. 
Æнæсцухæй хъуызы мæ фæстæ чидæр, 
Мæ фæрсты багæпп ласы цырд, 
Ныллæсы арф мæ къуымы, 
Цыма мæ зæрдæсæрыл слæууы — кард дзы атъыссынæввонг. 
Æмбарын: уый — мæхион... 
Куы 'рхуыссын æз — 
140 

Мæ мутакайы бын цыма фæтæлфы калм... 
Мæ кæддæры фыдфынтæ 
Мæ цæстыл уайынц ногæй ныр: 
Нæрыдис арв. 
Къæвда-сахатæ алы хъылма ластой,— 
Лыгъдысты хилджытæ сæ хуынчъытæй æхсæв. 
Фынæй фыранкмæ балæст маргдæндаг гæккуыри, 
Сæумæ æрбакаст тар лæгæтмæ хур, 
Куы бахъарм хилæг,— 
Фæхæцыди фынæй фысымыл уый. 
Уынын та ногæй æз: 
:Уый Цезармæ йæ уарзондæр хæлар 
Йæ цирхъ сигæцыл дауы. 
Алгъуызмæ та йæ цумайы æххуырст 
.Æрбахъуызыд йæ хуыссæнмæ æд кард... 
Уый Улуг-Бекмæ кæд йæ фырт 
Сæркъуырæн фæрæт систа... 
Фæндагсар, о, зæгъ-ма, 
Кæмæй уыдзæн мæ адзал — 
Мæ хæстæгдæр æмбалæй, 
Мæхион, ме 'мтуджы цæфæй 
Æви сылгоймаджы кæлæнæй? 
Мæнæй ныфсджындæр нæй,— 
Æрлæудзынæн цæнгæтриу мин лæджы ныхмæ, 
Бæстысæримæ стох кæнин Амранау!.. 
Мæнæй æдыхдæр нæй,— 
Гадзрахатæй цæуæгæн ницы у мæ хъомыс!.. 
Æнкъары йæ мæ зæрдæ, 
Нæ йæ ахсы мæ цæст, 
Уыны мæ уый йæхæдæг, 
Æз уымæн дæн мысанау — суадздзæн мыл йæ фат, 
Стæй йе 'рдын бамбæхсдзæн æнаккаг!.. 
Æппæтыл дæр æз сисдзынæн мæ къух — 
Мæ Иры сагъæстæй фæстæмæ... 
Нæ рагæттæн зæххыцъар се стджытæй у дзаг, 
Æрбадт сæ уæлæ мæр, 
141 

Æрзади сыл кæрдæг... 
Нæ рагæтты фæйнæрдæм уаддымгæ фæхаста. 
Суанг хур йæ зынг бæхыл кæцæй ракæны балц, 
Кæм ныххауы фæсденджыз, 
Суанг дон æнусон их кæм у, 
Нæ зæхх йæ фырхусæй кæм аскъуыд,— 
Кæмдæриддæр — нæ фыдæлты цыртытæ.., 
Æвæстаг ма фæуой, 
Бынтон сæ къока ма фехæла, уастæн, 
Бынтон нæ ныххуысса сæ арт!..» 
Йæ фæтæн кардыл уый йæ уæрджытæй лæууы, 
Йæ аууон дур-къулыл кæны зыр-зыр егъауæй... 
Æгъуыссæг сау цæстытæ 
Кæсынц æнхъæлцау стыр зæды нывмæ; 
Уым Уастырджы уæлбæхæй 
Æрцæвы залйаджы хъæлæс. 
Фæрухс и бон... 
Фæхъуызы, лидзы арф кæмттæй фыдæхсæв, 
1973 
МÆ БÆЛАС 
Æртæхæд уад-дымгæ, — нызмæла 
Нæ кæрт сыф-сыфгæнгæ, нæ тыргъ, 
Цæмæй мæ бæласæн нызгъæла 
Йæ зулкъхæрд, бургага мæнг дыргъ! 
Æрцæуæд сонт къæвда,— йæ сыфтæр, 
Йæ мæра саггомы цы скæлм — 
Æхсад æрцæуиккой, бæгуыдæр, 
Æд гам, æд алагъуыз рыгвæлм! 
Æркæлæд змæст арвы гæрæхтæй 
Зынгдзагъд йæ джихлæуды уæлхъус —* 
Æвзист, сызгъæринхау цырæгътæй 
Ныууа æддæг-мидæг æмрухс! 
5. VI 11.83 
142 

АРС-ДИПЛОМДЖЫН 
(Æмбисонд) 
Арс къантормæ бацыд,— уым уæрстой куыстытæ. 
— Тæскъ райс æмæ рауидз æхсныфтæ, лыстытæ! 
Сыфтæртæ æрхаста, хъæмпыхæлттæ арс... 
— Нæ нын бæззыс, тагъддæр дæ гуырыконд айс! 
— Мæхи куыст мын раттут: хъæды цъæрттæ стигъон, 
Бындзæфхæдтæ тулон, кæрдо бæлас уигъон! 
— Хъæды цъар æфтауæг ам рагæйдæр — куыдз, 
Бæлæстæ æнкъусæг — гуымы фыр,— зæгъынц. 
Æндæр сыхмæ ацыд,— уым уæрстой куыстытæ. 
— Цу, рацахс нæ мусы уырытæ, мыстытæ! 
Уызыны мард ссардта хуыскъ ададжы арс... 
—- Нæ нын бæззыс, тагъддæр дæ гуырыконд айс! 
— Мæхи куыст мын раттут,— йæ диплом æвдисы, 
Фæллойадон чиныг йæ дæлармæй исы... 
— Кæрдо бæлас тигъæг ам гино у,— гис, 
Бындзæфхæдтæ ласæг нæм хъулон дзæргъ ис! 
— Кæцæй фæзынд хуымæ мæ равджы дæсныйад? 
— Ды та йын йæ бæсты змæнт йе 'мбыд цъыфы цад! 
— Уæ гæдыйы скæнут мыстахсæг, мæн та — 
Кæрдоцæгъдæг,— арс ма фæстагмæ дзырдта. 
— Цы хурхæй нæ марыс дæ уыдтыл ныхасæй? 
Уынаффæхъуаг не стæм,— æнтъæргæ нæ разæй!.. 
Æвдисы йæ диплом æндæртæм ныр арс. 
— Мар къогъо дзæмбыйæ, æхсæнчъытæ ахс!.. 
Нæ фæлæ нæ къанторы бадæг куыстуарæг 
Йæхæдæг, миййаг, кæд —• бындзахсæг, бындзмарæг! 
49.УН.83 
143 

ХОСГÆРДÆНТЫ 
Хорз хабар, хорз цаутæ 
Ивылæнт махырдæм!.. 
Рæвдздæр, нæ хосдзаутæ, 
Ерысæй ракæрдæм! 
Сапп дзаг — æрттивджытæй, 
Алы тæлфгæ удтæй,—- 
Базырджын схъиуджытæй — 
Саскътæй, гæлæбутæй. 
Къултыл — лæзгъæрвæдтæ... 
Цъити, хæрис-æфцæг... 
Хъахъхъæ дæ зæвæттæ, 
Мардзæ, нæ уисхæссæг! 
Хердзыты рог хыррыст, 
Дауæн — къæдзæх-дурæй* 
Мæгайы сонт пæррæст 
Фындзы тæккæ цурæй... 
Цонджы цъар басыгъди 
Ацы æдым рæстæг. 
Рындзæй æрбазынди 
Зиуы кæрдзынхæссæг! 
Дзуры нæм: «Аууоны 
Абадут иучысыл»,— 
Бæрзытæм амоны 
Айнæджы фисыныл. 
Фæрсты хид ранхъæвзта, 
Змæлы туг, рафыцы. 
Хуырдзæндмæ баппæрста 
Чидæр йæ саст гуырцъы. 
Разæй æрцæуджытæ 
Чъепгæнгæ гакъæттыл 
Сауыгътой цæвджытæ 
Бæлæсты саггæмттыл... 
144 

Сæфæм фырæнудæй! — 
Хæдæттæ раласæм! 
Къусгонд нымæтхудæй 
Суадонæй ануазæм! 
Саходæм дзул æмæ 
Нурыдзæхдонæй дæр. 
Хур нын фæкъул æмæ 
Цас ма и бонæй дæр!.. 
Сырдты хæрдмæ ссæуæн — 
Нарæг, пыхсбын хъуыры. 
Урсфынк æхсæрдзæиæн 
Слæууæм йæ цыхцыры! 
Уылæнты хаугæ дзæхст— 
Ихдоны уазалау. 
Фестынц ам нуарæлвæст 
Уæнгтæ цъæт-хъандзалау!.. 
Рагон зæхх-арæнтæ: 
Къæбæл — чыс-фарчы къуырд... 
Мæнæ — зым-бадæнтæ, 
Уæртæ — хуыргарчы къуыртт! 
Къутæрджын нарæг сыг,— 
Зилæнт дзы уæрццытæ! 
Арæх ам — саунæмыг, 
Дзедыр, хъæлæрдзытæ! 
Рауыгътам сæрвæтыл 
Уыдонæй ахæрдваг. 
Рауырдыг тæссæрттыл 
Хъæуырдæм къахвæндаг!.. 
Мигъы сырх фистытæ... 
Бирæ фæсатæгдæр... 
Радзурæм истытæ, 
Акæнæм заргæ дæр! 
Хъазæн дзырд чи 'рцахса 
Хъæлдзæг нæргæ хъæры, 
Ахудын чи уарза, 
Уый, дам, фылдæр цæры!.. 

Рог дымгæ æфцджытыл 
Байдыдта кафынтæ. 
Судзынц нæ цæвджытыл 
Хуры фæстаг тынтæ. 
6.УШ.83 
ЦЫППАР АФОНЫ 
Хъызт зымæг уалдзæджы фæмысын,— 
Фыццаг цъæх кæрдæгыл æрвнæрд... 
Сæрд та нæ зымæгыл фæтыхсын, 
У уалдзæг фæззæгмæ мæ бæлд. 
Сæ иу мыл узæлæд рæдауæй— 
Уый нæу мæ мид-дунейæн фаг: 
Цыдæр æнæзæгъгæ æгъдауæй 
Вæййын æз иннæтæй уæд хъуаг! 
Мæ удæн се 'ппæт дæр — æмталас, 
Кæрæдзи никуы кæнынц хъур — 
Сыфтæры райхæлд æмæ халас, 
Фæлдзæгъдгæ мит æмæ зынгхуыр! 
22.У.83 
ЗÆРДÆЙЫ ФÆНДÆГТÆ 
Зæрдæйы фæндæгтæ — 
Хурнывæст сырх тæгтæ. 
Уарзт, рæстад, фыдæхы 
Барæг сыл фæтæхы. 
Цин, гузавæ, дис дæр, 
Тас æмæ фæдисхъæр. 
146 

Зæрдæйы фæндæгтæ — 
Удæртау сырх тæгтæ, 
Хизынц доныл, артыл, 
Судзин хидыл, кардыл. 
Се 'мдзæуæг—хъусмæтæн 
Цард æмæ мæлæтæн. 
15.1Х.83 

ЧИНЫДЖЫ ИС: 
«Æз къæдзæхæн йе 'згъæр мæ уырзæй æфтауыи...» , . з 
Æз Ленины федтон _ 
«Нæ рагон фæлтæртæ...» 4 
«Мæ цъæх уалдзæг йæхимидæг...» ...... 5 
«Дурныьы цæстытæ...» . « 
Историон бон , у 
Цъитийыл 3 
«Мæ зæрдæ кæд хъæлтæ-дихтæ ныцци...» .... д 
«Хæстон лæджы дурныв куы слæууыд æмраст...» . > , 11 
Азаухан... • * — 
Горæтаг идилли »12 
«Мæ фыдæлтæн сæ къæстæ...» , 13 
«Æрцу-ма, Зарета...» у 14 
Экспромт , , 16 
«Къæдзæхгæрдæнтæй байдзаг ком...» ..... 17 
«Цæнгæт мæсыг фæлгæсы рындзæй...» ..... 18 
Сагъæстæ Захъамæ цæугæйæ — 
Хъара-дагъ 10 июлы 1977 азы ,21 
Цуанон Гæса — 
Дзырд «22 
«Змисы æнæкæрон саухъулон тыгъд...» 23 
Поэт 24 
«Цæнгæтуафс хæдбынты...» 25 
Æхсæвы этюд 26 
«Æмбисæхсæв у ныр» * ? * * : $ 5 , — 
«Мæйдарахуыр къуырма уыгæй» »27 
148 

Хъарманы бæлас 28- 
«Æз хъæумæ нал ныфтыдтæн рагæй...» 29* 
Зымæгон цъиутæ ,31 
«Мæй къæлæс-мæлæстæ...» » , 32 
Сæууон зарæг » . 33- 
«Изæр...» ,34 
Гъеуæдæй куы зонын, Фыдыбæстæ, дæу! .... 35 
Зымæгон романс ,36' 
Быдырæй фæндагыл 37 
«Мæлдзыджы стыф дæр ма уал хъус дæ тъæрæй...» . . 38 
Дымгæ дзуры ,39 
Мæ уалдзæг дæу хонын 41 
Серыхъо æмæ Гакъари «42 
«Æз атагъаты згъорын...» 43 
Æрмæстдæр иу гæнæн ис ам 44 
«Мæ равг дæ зæрдæмæ нæ цæуы...» 45 
Ныв .46 
Мæ тетрады фыстытимæ ныхас ...... 47 
«Миты фæзгъæр цæндтæ...» 48 
Уалдзыгон сагъæс 49 
•Кæй хай уыдзынæн?.. — 
Æрмæстдæр дæу бон у 50 
Балладæ дуртыл , . 51 
Арвы чызг 52 
Апрель 53 
Дада, чызг æмæ хосгæнæг 54 
«Поэт — хæдзаргæнæг...» 69« 
«Балцæй нын Бысал æрхæццæ...» 70* 
Мад 72* 
«Æхсæвон тар йæ диссæгты нымхæццæ...» .... 73. 
Дыууæ бæласы »74 
Дур æмæ дон — 
«Мæ судзгæ мид-тыхсæнтæ::.* **:*,. 75 
Уыцы 'хсæв * 76 
Хъæддаг фæткъуыбæласы балладæ ...... 77 
Айнæг-хох * — 
149, 

Амазонкæ 78 
Тулдз 79 
Фиййæутты æхсæв — 
Б.Т.М. 80 
«Нæ фыдæлты зæххыл кæмфæнды цæуон...» . . . 81 
Мачи сæ хъыгдарæд 
Бирæгъ æмæ фос 83 
Хъиуа . __ 
Ацы хъазт яыууадзут . 85 
Дæхимæ сис зæрин тыныл мæн дæр 86 
Сагъæстæ фурды хъæбысы 89 
Ц.С.А. 90 
«Лыстæг сæлфынæг уары...» 91 
Зымæгон 93 
«Агайын зæрдæйы рагон хъæдгæмттæ...» .... — 
Азы кæроны сагъæстæ 95 
«Ирои фæндырдзагъд...» — 
Баиугæндты диссæгтæ 97 
Бæласцæгъдæн 98 
Тæдзынджыты цъыкк-цъыкк 99 
Мадæлон ныхас 100 
«Миййаг дын кæд фæдавдæуыд дæ фосæй...» . . -101 
Æлгъыст дидинæг... — 
«Фæлвых хуырыл нал и фæсизæр æрбадæг...» . . 102 
«Нымд цæстытæ фæвæййынц...» 103 
Сæна 104 
Пикассо Ю5 
«Æмдзæрæны цæргæйæ...» Юб 
«Тæссаг дын — нæ кæрты...» Ю7 
Æхсæв сау хъæды 109 
«Хи къленцхуызæй æвдисы...» 1Ю 
Фæндæгтæ 112 
«Сæрдæй зымæджы 'хсæн арæн — 
«Мæ мид-зæрдæйы сарæзтон хæдзар...» . . . .113 
Уæлладжыр 115 
Ныхас Микеланджелоимæ 117 
150 

«Изæрмилты зыр-зыргæнгæ æркаст . . . , .118" 
«Фæтæхынц, фæтæхынц бæрзæндты хъырруйтæ...» . . 119 
Быдираг нывтæй 120 
Мæ уалдзæг, мæ фæззæг , ,121 
Ног пахуымпар .122 
«Дыууæ цæрæджы бацыди мæ хуызы...» . 123- 
Сæуæхсид-зæрæхсид , .124 
«Сур фæндагыл цалх зила...» 125 
Æнæном æмдзæвгæ , 4 ? $ к : ! » 126' 
«Таггæрон — тæрс бæлас...» , 127 
«Цы вæзгæ, цы даргъ дæ...» » — 
«Бæрæзеты хæххон дымгæ нæ узы...» . 129 
«Æхсæвон арвмæ дисгæнгæ —мæ каст...» . . . .130' 
«Фыды арм нæ зыдтой дæ райсом, дæ изæр...» ... — 
Позты эпитафи , » 131 
«Иæ къуск-иу дзаг уыд хуруадул æртæхтæй...» . — 
Хъуым , 132* 
«Бæлас... бæлæсты денджыз — тар хъæд...» — 
«Ызгъоры къахвæндаг мæ разæй...» 133 
«Зæронд вулканы кратер баззад гомæй...» . . . .134 
«Æврагъ дымсгæ йæхи уæлвонгмæ хаста...» . . » . — 
«Зæгъ мын* ды хорз ныхас, æвзæр дæр.:.» , , е с 136 
Ос-Бæгъатыры æхсæв » — 
Мæ бæлас 142" 
Арс-дипломджын 143 
Хосгæрдæнты » 144 
Цыппар афоны ]4$ 
Зæрдæйы фæндæгтæ , _ 

АЛЕКСАНДР ИБРАГИМОВИЧ ЦАРУКАЕВ 
Тропинки сердца 
Стихи на осетинском языке 
Реценгент Хаджеты Т. Г. 
Редактор К. X. X о д о в 
Художник М. Ф. Джигкаев 
Художественный редактор X. Т. С а б а н о в 
Технический редактор 3. С. Мисикова 
Корректоры 3; У. Д з у ц е в а, А. Ф. Г о д ж и е в а 
ИБ № Ю07 
Сдано в набор 30.01.84. Подписано к псчати 05.03.84. ЕИ 00191. Формат 6у- 
маги 70х108!/з2- Бум. тип. № 1. Гарн. шрифта литературная. Псчать высо- 
кая. Усл. п. л. 6,65-(-0,03 вкл. Учетно-изд. листов 6,10+ 0,01 вкл. Тираж 
1000 экз. Заказ № 52. Цена 60 коп. 
Издательство «Ир» Государственного комитета Северо-Осетинской АССР по 
делам издательств, полиграфии и книжной торговли, 362040, г. Орджоннкид- 
зе, ул. Димитрова, 2. 
•Книжная типография Государственного комитета Северо-Осетинскоп АССР по 
делам издательств, полиграфии и книжной торговли, 362011, г. Орджоникид- 
.зе, ул. Тельмана, 16. 


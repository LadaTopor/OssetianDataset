МАЛИТИ 
БАСО 
УАДЗИМИСТÆ 

Отсканировано 
в январе 2014 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2014 азы январы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

МАЛИТИ 
ВАСО 
УАДЗИМИСТÆ 

Радзурдтæ, 
пъеситæ, 
тæлмацтæ 
ДЗÆУÆГИГЪÆУ 
2008 
МАЛИТИ 
БАСО 
УАДЗИМИСТÆ 

84 B Рос-Осет) 
М-17 
Малити В. 
М—17 Уадзимистæ: Радзурдтæ, пьесæтæ, тæлмацтæ. — Дзæуæ- 
гигьæу: Ир, 2008 - 383 ф. 
Малиев В.Г. 
Произведения 
13ВИ 5-7534-1110-х (978-5-7534-1110-5) 
В новую книгу Васо Малиева вошли рассказы, пьесы как самого автора, 
так и переводы пьес Шекспира «Отелло» и «Гамлет*, а также переводы сти- 
хотворений японских поэтов. 
^4702010106-18 л лв «* „ Рп. п#% . 
ММ131@3)-08 6~08 ^ (* Рос°сет> 
© ГУП РСО-Алания «Издательство «Ир», 2008 
© Малиев В.Т., 2008 
© Гаппоева Н.У., оформление, 2008 
15ВЫ 5-7534-1110-х (978-5-7534-1110-5) 

Радзурдтæ 
ЛÆГМАРД 
1 
Къæразги æвгитæ æркалдæнцæ, керамикон минкъий вазæ рас- 
хъиудтæй скъаппи сæрæй æма ниппурхæй тæгæл сæститæй пъол- 
бæл. Нæ, е талинги нæ уидта уонити — æ сæри хъанзи цидæр 
дадзинти дзæнг-дзæнгæй сæ æнкъардта. Тæрхонгæнæг адтæй æхуæ- 
дæг, тæрхони унаффæ æнхæстгæнæг дæр æхуæдæг адтæй. Æвде- 
сæн — еунæг æхе уод, æ зунд — зулунгæнæг, æ къох — мастесæг. 
Режиссер рагæй кæбæл фæгъгъуди кæнуй, уæхæн трагедийи нивтæ 
сцени æрæвæруни агъоммæ æ сæри куд сфæлундуй, уотæ е дæр нур 
уал æма уал анзи æ гъудити дардта аци æхсæви æвеллон цаутæ, æ 
цæститæбæл уадæнцæ галлюцинацийи уæнгæ, уидта сæ æ фуни. 
Тарстæй æма сæмæ бæлдтæй. Æрмæст æ сæнтти ка цардæй, еци 
маруни цау минкъий цæмæйдæрти хецæн кодта æцæгдзинадæй: зудта, 
минкъий уати цуппар фарси æхсæн куд тухгин ниййараудзæй топпи 
гæрах, унгæг къуммæ ке бахсунцæ, еци цæф домбаййау æхе къолтæ- 
бæл куд хуайдзæй. Зудта, игъуста еци æверхъау гъæр, фал уæд- 
дæр, æцæгæй ци фегъуста, е æбуалгъдæр адтæй. Къæразги æвгитæ 
ке æрæгъзæлдзæнцæ, вазæ скъаппи сæрæй ке фесхъиудзæй, е 
раздæр æ гъудий кæрон дæр не ’рцудæй, æма имæ нур еци гъуд- 
даг фæккастæй, сæригъунтæ арц кæмæй сбадунцæ, уæхæн нæуæг 
хабарау. Топп æ къохæй æрхаудтæй, æ тæккæ къæхти буни змал- 
дæй цидæр уæззау, сау, фал имæ кæсун не ’ндиудта — е адтæй æ 
уосæ Гæтæринæ. Лæг комхæлеуæй, цавддорау лæудтæй æма ним- 
дзастæй, уæдæйти силгоймаг кæми хустæй æма дууæхстони дууæ 
дзухи кумæ кастæнцæ, уордæмæ. Нæ гъуди кодта, Гæтæринæ 
хуссæнæй куд рахаудтæй, уой дæр, ци фæцæй, уой дæр нæ лæ- 
дæрдтæй. Æ бауæр æма æ зунди æппундæр неци адтæй — æнкъардта 
æрмæст æ зæнгти хæцъæфти диз-диз — цума сæ еске тухæскъуд 
кæнуй, уоййау нийтинг æнцæ, сæ диз-дизæй зæрдæбæл æфтаунцæ 
мæлæтдзаг æрхун, æма хуссæнæй уой æхсæн пъолбæл уæгъдæгæлст 
сау дзаумайау ци æгæрон уæззау цидæр лæууй, уой дæр стæфуй е 
скъелтæй, зæнхæй зæгæлæйхудау стонун ка нæбал комуй, уонæй. 
Гæтæринæ, Гæтæринæ... 
Къæхти бунæй диздизгæнгæ æнахур, æнæбанцайгæ уолæнтæй 
цæуй аци ном. 
Гæтæринæ, Гæтæринæ... 
Е ’ссугъта æхсæвдарæн цирагъ æма фæййидта: пъолбæл радар- 
гъæй Гæтæринæ, æ сæр æ усхъæбæл лæмæгъ æндзавдæй, уотемæй. 
5 

Е ’взаг дзæвгарæ ралæстæй æ гъæлæсæй, æма уотæ зиидтæй, цума 
’й дæндæгти æверхъау хуæстæй æмбесбæл рахауикæнуимæ гъавуй. 
Е ин æ цæсгом кодта никки гъезæмархуздæр. Æ уæле кæрдæгхуз 
цилле æхсæвдарæн хæдонæ, — тогæй сау гъолæнттæ. Пъолбæл дæр 
æ фалæбулай тог лæсæнтæ кодта фæйнердæмæ. Хуссæнтæ — змæнст, 
ами гъæрзгæ æма хъурдохæнгæнгæ ратолæ-батолæ кодта Гæтæринæ, 
ку фæццæфæй, уæд. Губунмæ хæстæг дууæ устур реуи астæуæй 
калдæй тог, калдæй — Гæбули ин æ сæх-сæх игъуста... 
Гæбули ратахтæй уатæй, фал æ къæхтæбæл цæуй, уой нæ 
лæдæрдтæй — цидæр тухæ ’й æ уæлнихти фелваста, зелгæ дунгæ 
гъæмпи халæ куд фелвасуй, уотæ — цума си уæзæ æппундæр 
нæййес, æхемæ уотæ кастæй. Еци æбуалгъ топпи гæрахи æхуæ- 
дæг æрбайсавдæй, æма ма æ афтед æндар-фæлдесонд райзадæй 
нигъзæлæг æвгти фæдесон дзæгъал-мугъули. Гæбули тахтæй къæп- 
хæнтæбæл бунмæ (æ фатер цуппæрæймаг уæладзуги адтæй), фал 
кумæ, уомæн неци зудта. Бунггаг уæладзуги тургъгонди фæллæуд- 
тæй цидæр æрттивдмæ — еу дуари тæккæ астæуæй имæ æдзинæг 
кастæй «цæстæ». Æ зæрдæбæл æрбалæудтæй, аци æндæмæкæ- 
сæн æрæги æхуæдæг ке ниссагъта — еу хуцаубони имæ æхе бакъо- 
лæ кодта синхаг зæронд уосæ, еунæгæй цæруй æма дуар æдасæй 
байгон кæнун нæ фендеуй. «Æ цæстæ мæмæ даруй», — рагъуди- 
кодта лæгмар æма æвеппайди рауидта: æгас дуæрттæй дæр имæ 
кæсунцæ цæститæ, цардæгас цæститæ. «Нæ, — загъта æхецæн, — 
етæ мæ цæститæбæл уайунцæ... Мæ зунд дзæгъæлтæкæнун рай- 
дæдта...» 
Рацудæй гъæунгæмæ. Сæудари уазал ирдгæ ’йбæл æхе ниццав- 
та, цума ’й райахæссунмæ гъавуй. Пъæззу æрбадтæй уодбæл, 
иуæнгтæ æруæззау æнцæ. Сæр фестадæй æндзуг къудурон, æ тæккæ 
астæу ин никъкъуæрдæй, уæдæйти имæ дуарæй ка никъкъех æй, 
еци авгин цæстæ — æрттивта æнахъинон æрттивдæй æма ’й хорх 
кодта. Æндæр неци æнкъардта лæгмар Гæбули. 
2 
Раст уоци афонæ Мæскуй Горькийи гъæунги сабур къахдзæфæй 
цудæнцæ кизгæ ’ма биддзеу. Кизгæ адтæй дæргъæлвæс, фал уæд- 
дæр биццеуи рази ниллæг зиндтæй. Адтæй ибæл уорс цъоппæй 
жакет, ронбастмæ тухæйти хъæрдтæй, ’ма уомæ гæсгæ уотæ зинд- 
тæй, цума ин унгæг адæ кæнуй. Даргъ хæлаф ибæл æмбесонди фе- 
дудкодта, уæраги фæттасæнтæй дæлæмæ фæтæндæргæнгæ ка цу- 
дæй, еци итусаст фадгутæ нимахстонцæ бæрзондскъелæ, бæзгин- 
бун туфлити, къахисти хæццæ-еу фæззинниуонцæ æрмæст сæ тум- 
бул финдзтæ. Е уæнгти змæлд — фæллад, æ къахдзæф — уæзбун, 
еудзурдæй, фæлмæст адтæй игъæлдзæгдзинадæй. Нурма нуртæккæ 
ке бавзурста, бæрæг бæлвурд имисуйнаги хузæ ка нæма райста, еци 
цаути араугæ зелдохæй ма сугъдæнцæ æ рæсугъд цæститæ, кæд 
сæбæл тæнæг æртхотугау рæуæг æрхуни хæрвæ бадтæй, уæддæр. 
— Папæ Гæбули! — загъта кизгæ æма ниххудтæй ниллæгзæл 
бæзгин хъурæй, — ходæги ном!.. Æма мæбæл чалма хизæ ку 
æритауонцæ, уæдда? 
6 

Цидæр уодæнцойнаг æхсидзгæ адтæй æ гъæлæсихатти, ’ма уой 
лæхъуæн æнкъардта æнахур хузи — кизги дзубанди цума æ гъос- 
тæбæл нæ, фал æ комикъолтæбæл адгинагау сæмбæлуй. Сæмбæ- 
луй æмбесонди фæлмæн урзтæй зæрдæбæл, бадуй нихъуæрæнтæ- 
бæл, цæстисуг кæми райгуруй, уой еуминкъий агайæгау кæнуй. 
— Скæндзæнцæ дæбæл дигорон киндзи дарæс, — дзурдта лæ- 
хъуæн æма æ нарæг сау бицъоти буни гъазта медбилти худт, — ка- 
мари къæртрæзтæ, цъопходæ, æритаудзæнцæ дæбæл цилле хизæ 
дæр, æртæ бони ’ма æртæ ’хсæви æмраст фæллæудзæнæ къуми. Нæ 
дин хуæруйнаг дæдтдзæнцæ, нæ — дон. 
— Рандæ, гириз ма кæнæ!.. 
— Неци гириз кæнун. 
Кизгæ æ цуд фæссабурдæр кодта, уæдда æрлæудтæй: 
— Æртæ бони? Æнæ дон, æнæ хуæруйнагæй? 
— Уотемæй фæлварунцæ махмæ киндзити. 
— ’Ма уоци фæлварæнæй ци рамболунцæ? 
— Рагон æгъдау берæ цидæртæ рабæрæг кæнуй. 
-Ци? 
— Фиццагидæр — киндзæ стонгæй цæйбæрцæ фæразуй. 
— ’Ма стонгæй ка цæйбæрцæ фæразуй, е ке гъæуй? Кæд е уой- 
йасæ ахсгиаг гъуддаг æй, уæд дин теуа коргæ æрцæудзæй. 
— Нæ, мæнмæ дæу хузæн кизгæ хуæздæр кæсуй. 
— Арфæ дин кæнун. Æвзарунмæ дæсни дæ. 
— Идарддæр. Е стонгбæл ка бухса, е æхе разæй къæбæр радт- 
дзæнæй ескæмæн — е иуазæгæн, е сувæллонæн. 
— Куд идардмæ кастæнцæ дæ фиддæлтæ! 
— Иннердигæй ба рабæрæгуй, киндзæ зиндзинæдтæн фæразуй 
æви нæ. 
— Æма зиндзинæдтæбæл ахур ка нæй, уомæн ба ци кæнгæй? 
— Е ба уадзæ ’ма гъезæмарæ кæна — ке фуд ин æй, магосайæй 
цæмæн фæццардæй. 
— Логикæ! Къæрттæй цъола кæмæй нæ хауй, уæхæн логикæ. 
— Фал æгасемæй сæйрагдæр 6а — уарзондзинадæ. 
— Е ба ма си кæцирдигæй гъæуй? 
— Уарзгæ ка кæна, е гъуди дæр не ’ркæндзæй уæхæн зинтæ. 
— Æма еци миутæ дæуæн дæ зæрдæмæ цæунцæ? Юрист! 
— ’Ма лæгъуз ба цæмæй æнцæ? 
Лæудтæнцæ Сæйраг телеграфи галауаии даргъ къæпхæнти цори. 
Гъæунгæ бонау рохс адтæй неон цирæгъти рохсæй, æма лæхъуæн 
хуарз уидта, дес сабургай куд уæрæхдæр кодта кизги æрвхуз цæс- 
тити гагути. 
— Æз ба уотæ æнгъæладтæн... кæд зæгъун, цивилизаци Кавказмæ 
дæр басмуста. 
— Айдагъ смодунбæл нæ ку ниууагътайдæ! — лæхъуæн ниххуд- 
тæй. — Нæ адæм сæ рагон курæт раги рагæлстонцæ, ерис кæнунцæ 
сæхе культурондæрæй æвдесунбæл, се ’гъдæуттæ иронх кæнунцæ, 
се ’взагбæл стурзæрдæ кæнунцæ. 
— Æз Мæскуй облæстæй идарддæр некæд некæми адтæн, — загъта 
кизгæ. — Дæ адæми туххæн мин ести радзорай. 
— Нæ фиддæлтæ адтæнцæ скифтæ, сарматтæ, алантæ. Мæхе ном 
7 

дæр уордигæй цæуй — Сæрмæт. Нуртæккæ нæ рæзти скифтæ 
хъаугъагæнгæ ку фæццæйцæуиуонцæ, уæд дин æз тæлмацгæнæг 
уайнæ. Ес нæмæ борхелтæ ’ма саухелтæ, киристæнттæ æма пу- 
сулмæнттæ. 
— Нур ба мин радзорæ дæ ниййергути туххæн. 
— Мæ ниййергутæ... Мæ мадæ косуй заводи хуæруйнаггæнæни 
буфетгæсæй, мæ фидæ ба — хузесæгæй. Æфсæнфæндаги вагзалмæ 
хæстæг ес еу минкъий будкæ, æ дуари сæрмæ устур дамугъатæй финст: 
«Фотография». Мæхе зонунгъон ку фæддæн, уæдæй нурмæ æ царди 
фулдæр æмбес уоми ’рветуй. Сæумæраги рандæуй æма æрбаздæхуй 
талингæй. Ниуазгæ нæ кæнуй, фал уой маст тамакуйæй есуй — спичкæ 
’й нæ гъæуй, еу сигарет иннемæй содзуй. Æй мадзора, хебæлхуæцгæ, 
мæнгæ миуæ ци ’й, уой, мæнмæ гæсгæ, зонгæ дæр нæ кæнуй. Гъæ- 
рæй сдзоргæй некæд фæййидтон, хæдзари æй æви нæ, уой æрмæст æ 
тамакуй хъуæцæй ес базонæн. Æ мизд мæ мадæмæ радтуй, уойфæсте 
6а си тамакуй аргъ ракоруй. Ести бæрæгбон нæмæ ку фæууй, уæд 
фингæбæл баковуй: «Хуцау, давæггаг фæллойнæй нин сехуар дæр, 
рæфтад дæр *ма æхсæвæр дæр ма бахуæрун кæнæ!».Мæ мадæ æ 
кустæй фид кенæ ба æндæр ести ку ’рбахæссуй, уæд си мæ фидæ не 
сахуадуй. Мæ мадæ загъд самайуй, давæгбæл мæ цæмæн нимаис, 
мæхе æхцатæй сæ балхæдтон, зæгъгæ. Фал папæ къæрттæй цъола нæ 
гæлдзуй... Гъетæ дин нæ хабæрттæ... Цума дæ мæ ниййергутæ сæхе 
кизги хузæн бауарздзæнæнцæ, уотæ мæмæ кæсуй... 
3 
Бон дзæбæх æрбарохс æй, уотæ фæххецæнæнцæ. Лæхъуæн æ 
билтæбæл æнкъардта кизги билти æнæзæгъгæ адгин, сæр зелун ка 
кодта, уæхæн бандзæвд. 
Таксий бадун æй нæ фæндæадтæй. Цудæй фестæгæй. Фæндæй- 
адтæй гъæркæнун, къубилеццитæкæнун. Фал гъæунги еугай змæл- 
гутæ фæззиндтæй, æма æхебæл хуæстæй. 
Сæ курс сæ фæстаг æхсæвæ еумæ рарвистонцæ. Гув-гув кæнуй 
Сæрмæти сæримагъз. Æ цæститæбæл уайунцæ еци æгæнон игъæл- 
дзæг нивтæ, зæлтæ, змæлд, аллихузон хуарæнтæ схæлæ-мулæ 
’нцæ, уони астæу ба арвиайдæнæй бæрæгдæр даруй Таня, Таня 
Некрасова, æ тасгæ-уасгæ нарæг астæу... Бадзубанди кодтонцæ: 
Сæрмæт дууæ къуæрей фæсте æ ниййергути хæццæ фæстæмæ 
æрцæудзæнæй Таняй хæдзарæмæ, бафедаудзæнæнцæ æма сæ цард 
баеу кæндзæнцæ. Куд дессаг дæ, куд хуарз дæ, цард... 
Сæрмæт æмдзæрæни къæсæрæй ку бахизтæй, уæд фæууидта дуар- 
гæс зæронд уоси æвзуд тарст цæсгом. Фал имæ Сæрмæт æ медбилти 
худтæй, худтæй æдулий хузæн, фæндæйадтæй цола незæфхуæрд 
силгоймаги æ гъæбеси фелвасун. Дуаргæс æхе фæстæмæ ласгæ цу- 
дæй æ бунатмæ, е ’нгулдзæй стъолмæ цæмæдæр амудта, цидæр 
дзурдта, фал Сæрмæт неци игъуста — сæримагъз æхемæ хæстæг 
неци уагъта, æдосæ ци фæййидта æма ци бавзурста, уомæй уæл- 
дай. Уæдда ин цума æвеппайди æ гъостицавд пъæстутæ фелвас- 
тæй, уотæ сæнттæ æма имисуйнæгти дуйней æмгув-гув æрбайсав- 
дæй, æма фегъуста зæронд уоси тарст гъæлæс: 
8 

— Сашæ! Расуг дæ æви?.. Телефони хæтæл сесæ, уæхецæй 
дæмæ дзорунцæ. Цидæр бæллæх æрцудæй, Хуцау, табу дæхе- 
цæн... 
Сæрмæт фæллæбурдта хæтæлмæ, æ гъосмæ ’й нилхъивта: 
— Алло! Алло! 
Еу усмæ дзуапп неке равардта. Уæдда зонгæ гъæлæс... Дзурд- 
та æ мади хуæрæ Фатимæ. Дзурдта, зæгъгæ, — кудтæй. 
— Гæтæринæ... дæ мадæ... мæ хуæрæ... рамардæй... 
4 
Прокуратури слестгæнæг — æртинанздзуд уорссæр лæг — æ 
азиаг цъундæ цæститæй комкоммæ æдзинæг кастæй лæгмармæ. 
— Уомæй уæлдай зæгъуйнаг неци дæ? 
— Неци... Мæ фурти ма ку фæййидтайнæ... 
— Дæ курдиадæ ми иронх нæй. Фал бал мин мæ фæрститæн 
дзуап радтæ. 
Гæбули бадтæй слестгæнæги стъолæй минкъий идарддæр ба- 
дæнбæл. Æ уæраги сæртæ кæрæдземæ — æнгом æлхъивд, уонæ- 
бæл — æ армитъæпæнтæ, цума æ уæраги сæртæн цæвунæй тæр- 
суй. Æной дæр асæй минкъий æма къæсхур æй, фал нур, ци ад- 
тæй, е дæр нæбал зиннуй. Æргъæвст сувæллонау — æнæбон. Æ 
сæр æ реумæ æркъолæй, къахи бунтæй сæригъунти уедæгтæмæ 
зир-зир кæнуй, фал æндегæй бакæсгæй е зинтæй бафеппайæн æй. 
— Еу хат дæр ма дин зæгъун: ци адтæй, уобæл кæдзос зæрдæй 
ку басæдтай, уæд уой тæрхон бахинцдзæй. 
— Æз басастæн... Ци ма уæ гъæуй... Мæхе къахæй уæмæ ку 
’рбацудтæн... 
Фæццудæй спички циххит. Гæбули æ сæр хæрдмæ не систа, 
фал цидæр хузи уидта, слестгæнæг æ сигарети кæронмæ зинг куд бахас- 
та. Тамакуй адгин тæф ахæст лæгæн æ финдзи цъæсти смедæг 
æй, æ комидæнттæ ниннихъуардта, знæт змæлд бакодта æ медбу- 
нати. Нуриуæигæ ин агъаззаг цидæр — уодихуасау æй æвæстиа- 
тæй ка гъудæй, уæхæн цидæр нæ фагæ кодта, фал æ зæрдæ уотæ 
хъæбæр ци агурдта, уой нæ лæдæрдтæй: æ сæримагъз адтæй æрдæг- 
мард æнæхуссæг æхсæвтæ æма æбуалгъ гъудитæй, æнæхатир 
æфсадæй дæрæнгонд бæстау. Æма æвеппайди — тамакуй хъуæцæ! 
Ервæзунгæнæг! О, гъе ин нæ фагæ кодта нуриуæнгæ, еци еунæг 
минкъий гъæуагæй райгурдæнцæ æ гъезæмарæ, æ фудæбæнттæ, 
æ фидбилиз! Æхебæл схуæстæй, æ гурæ сраст кодта. Фиццаг хат 
комкоммæ бакастæй слестгæнæгмæ, фал уайтагъд æ сæр нæуæ- 
гæй æрхаудтæй æ реумæ — азиаг цæстити æдзинæг гагутæ æй 
цъæстæ кодтонцæ, тæхзилд ка фæккæнуй, уæхæн бурæутау. 
— Дзорæ, цидæриддæр æрцудæй, уой. Æдосæ дæр, раздæр 
дæр. Мацæмæй тæрсæ. Рæстдзинадæ дæхуæдæг ку зæгъай, уæд 
æхуæдæг дæ фарс фæууодзæй, ку æй банимæхсай, уæдда — дæ 
нихмæ. Рæстдзинадæ нæхуæдтæ ке ’ссердзинан, уобæл ба æппун- 
дæр гурусхæ ма кæнæ. 
Гæбули бабæй базмалдæй, фал слестгæнæгмæ нæбал бакастæй. 
9 

— Тамаку... — лигъзтæхузæй загъта, — тамаку мин... кæд æмбæ- 
луй, уæд. 
— Дæ хуарзæнхæй, — загъта слестгæнæг. Систадæй, бацудæй 
Гæбулимæ, æ уæлгъос слæудтæй. Равардта ин сигарет, ссугъта 
спичкæ. 
Гæбули æ къæхтибунæй суолæфтæй — зудæ дæргъвæтин 
æлвæстæй силваста тамаку, куддæр фестъæлфæгау кодта фур 
æхцæуæнæй, цума æ зæрдæбæл ести рохс имисуйнаг æрбалæуд- 
тæй, уоййау æндзуг æма къехæй, комхæлеуæй кастæй, æ дзухæй 
ке рауагъта æма къубулæнттæй хæрдмæ ка ’ссудæй, еци хъуæ- 
цæмæ. Слестгæнæг фæстæмæ æ бунати сбадтæй æма бабæй æдзи- 
нæгæй кастæй Гæбулимæ. 
— Гъæйдæ, — æнæбари дзорæгау райдæдта, æхуæдæг ба цæ- 
мæдæр гæсгæ æ медбилти худтæй. — Дæхе уотхарæй мабал марæ. 
Зæгъæ, æма дин фенцондæр уодзæиæй. Еци сосæг дæ медæг еунæ- 
гæй хæссун нæ бафæраздзæнæ. Лæгæй-лæгмæ уæхæн бæллæхи 
цæрæн нæййес. Уæлдайдæр ба дæу хузæн адæймагæн. Цума дæ 
уод мæ армитъæпæни ’й, уотæ дин уинун дæ сагъæс. 
— Нæ гъуди кæнун... 
— Рæстæг дин ес. Æргъуди ’й кæндзæнæ. Абони бал фагæ фæууæд. 
Æрбацудæй милиционер æма къæсæргæрон слæудтæй. Гæбули 
дуармæ рахæццæ ’й, уотæ имæ слестгæнæг фæдздзурдта: 
— Дзолай-фурт! Дæу фæндæадтæй дæ биццеуи фæййинун? 
Гæбули фестъæлфтæй æвеппайди гъæр дзубандийæй, фæккас- 
тæй слестгæнæгмæ. 
— Дæ фурти нæ фæндуй... 
Слестгæнæг æ дзурд кæронмæ нæ фæцæй: Гæбули фæккиуд- 
тæй æма тæрвазæбæл бахаудтæй. 
5 
Слестгæнæг думдта тамаку æма гъуди кодта. 
Мулк... 
Жакти хæдзарæ, дууæуатон фатер фадæтти хæццæ, сæ еумæ- 
йаг фæзуат — 43 квадратон метри. Фатер æхе бакæнунмæ гъавуй. Æ 
уоси нæ уарзуй, фæндуй æй нæуæг бинойнаг ракорун. Æма, Гæ- 
тæринæ æ хай цæмæй ма агора, уой туххæн æй раеуварс кодта. 
Арвистон. Бундор нæййес аци версийæн. Лæгмар æхе къахæй æрба- 
цудæй милицæмæ, зонуй закъон: ахæст ку ’рцæуа, уæд æ барæ 
нæбал цæудзæнæй хæдзарæбæл. 
Æхца, хæдзари дзаума, хæзнатæ... 
Гæтæринæн къассæбæл æвæрд ес 3 мин соми. Фал лæгмарæг 
уой дæр куд нæ зонуй, æма ин уонæй ке неци пайда ес. Хæдзари- 
дзаума дæр уотæ. Фал сæмæ кæд нимæхст хæзнатæ ес, сæ дууемæй 
уæлдай ке иеке зонуй, уæхæнттæ. Уæн ес. Силгоймаг куста ^хуæ- 
рæндони инсæй анзи дæргъци. Пайда имæ куд нæ хаудтайдæ? 
Гъæстити киунугæй: «Нæ хуæруйнаггæн^тæ сæхе равдистонцæ 
устур рационализатортæй — æнæ фидæй кæнунцæ катлеттæ!» 
Æхца, сугъзæринæ... Нецæмæн бæззуй аци верси дæр. Лæгмарæг 
иайдай фæдбæл ку цудайдæ, уæд æ фудгæнд басосæгкæнунбæл 
10 

байархайдтайдæ. Адтæй ин гæнæнтæ — гъæдæмæ ’й расайæ, 
хонхмæ, донмæ ’й багæлдзæ, къæдзæхæй æй фесхуайæ, еске бай- 
хуæрсæ. Е ба ’й рамардта æхе хæдзари æма æхе равардта расттæр- 
хони къохмæ. Мæнæ уотæ ба: е ’мгъуд ахæсти фæббаддзæй, уæд- 
да... Нæ, æгæр рацæргæй, фудгæнæг æхе æдасдзинадæбæл фæт- 
тухсуй фиццаги-фиццагдæр... 
Æ фудгæнди аууон æндæр фудгæнд... 
Уагæр е циавæр æй, хе бинойнаги рамарун кæми багъудæй? 
Нæ, аци гурусхæ дæр æлхий райхалунæн неци фенхус уодзæй. 
Ке фæффарста, еци дууинсæй адæймагæн се ’вдесæити биндзи 
фæд дæр нæййес æндæр фудгæндмæ. Гæбулий кадæриддæр зуд- 
та — синхонæй, æмкосæгæй — кæнунцæ æ хуарзи кой. Кустуар- 
зон, уæздан, сугъдæгзæрдæ. 
Уосæбæл фæггурусхæй... 
Уосæ хæтгæ кодта, дардта хуæзгол. Е æгас верситæй дæр, ка ’й 
зонуй æма растдæр æй. Райсæн æй гъуддаги сæрæн. Фал гъæуй 
æрмæг. Æвдесæнтæ ба Гæтæрини хонунцæ æгъдаугин. 
Слестгæнæг рахатта гæгъæдийæй дзаг устур папкæ. Кæсун рай- 
дæдта, ци æрмæгутæ æрæмбурд кодта, уони нæуæгæй. Нур цалæй- 
маг хат! Фал бабæй си аци хат дæр зæрдæхсайуйнагæй неци ирдта. 
Бахгæдта папкæ, мардбæл къохæвæрæгау ибæл æ арм æривардта 
æма уотемæй бадгæ байзадæй. Æвеппайди æ зæрдæ фæкъкъæп код- 
та, æ цæститæбæл рауадæй райдайæн кълæсти ахургæнæги калли- 
графион почерк. Рахатта папкæ нæуæгæй, астæумæ хæстæг иннæ 
гæгъæдти астæу иссирдта еуханхон тетради æнхуæст дууæ тъаффи, 
сæ фæттасæнти — дууæ дугай минкъий цъаси, сæ фалæмбулай фæббо- 
рæй тели фæдтæй. Аци гæгъæди ниффинста сæ фурти ахургæнæг — 
зæронд силгоймаг. Нуртæккæ нæбал косуй, пенсимæ рацудæй. 
Рæсугъдфинст дамгъатæбæл тагъд уадæнцæ слестгæнæги фæллад 
цæститæ, сæ профессионалон кæнон кодтонцæ: сæрихъанзмæ 
скъафтонцæ, фактæн ка бæззуй, æрмæстдæр уой. 
«...Сæйгæ дæн, нæй мæ бон цæун... Хуарз зонун... Уæхæн адæй- 
маг уæхæн æверхъау гъуддаг нæ бакæндзæнæй... Ме ’хæсбæл ни- 
майун... Мæ ахурдзау Сæрмæти кариæ... Æ фидæ нин алли анз дæр 
иста нæ хузтæ лæвар... Стендтæ, фотоальбомтæ... Æ уосæ некæд 
æрбацудæй скъоламæ. Еу хат син сæ хæдзарæмæ...» Мæнæ! Мæнæ, 
зæрдæ кæмæ фæкъкъæп кодта, еци рæнгъитæ: «Дуар бахуайон, 
зæгъгæ, уотæ медæгæй райгъустæй гъарæигæ. Æз æрвдзæфау фæд- 
дæн, мæ зæнгтæ радон æнцæ, мæ бон сæзмæлун дæр нæбал бацæй, 
Сæрмæтбæл, зæгъун, маци ’рцæуæд. Уотемæй дуармæ лæуун, фур 
тарстæй гъарæнги дзурдтæй неци ’взарун. Уалинмæ кæун банца- 
дæй, æма райгъустæй Гæбулий бостæ дзубанди: «Пæсæ, етæ дин ци 
миутæ ’нцæ, мард нæбæл ку нæ æрцудæй, мæ хæдзари цæмæн гъа- 
рæнгæ кæнис?» «Мæхебæл гъарæнгæ кæнун, — зæгъгæ имæ дзоруй 
Пæсæ, — тагъд мæрдтæмæ цæун... Мæ фуни мæмæ кадæр æртæ хат- 
ти æрбагъæр кодта: «Пæсæ, о Пæсæ, æртæ мæйей фæсте уодзæ- 
нæй дæ адзал!» ’Ма уотемæй куд рандæуон аци мæнгæ дуйнейæй? 
Уал анзи мæ еци сосæг хъурдохæнæй ку маруй, зæгъун дин æй ку 
нæ фæразун, æнæ зæгъун 6а ин ку нæбал ес мæ ингæни къæсæр- 
бæл... Мæрдтæ мæ сæхемæ нæ бауадздзæнцæ...». Идарддæр ци 
11 

дзурдта, уой нæбал фегъустон, уомæн æма зæронд уосæ сосгъæ- 
лæсæй дзорун райдæдта... Æз дуар нæбал бахуастон, фæстæмæ 
раздахтæн — сæ сосæг дзубанди син куд багъигæдардтайнæ. Цума 
мæбæл устур хуарз æрцудæй, уоййау фæккастæн мæхемæ — æгай- 
тима мæ уарзон ахургæнуйнаги хæдзари неци бæллæх æрцудæй. 
Фал дес дæр куд нæ кодтайиæ: цума циавæр сосæги кой кодта 
еци Пæсæ? Ка ’й æхуæдæг? Кæд аци æверхъау хабармæ ести 
барæ даруй, уæдда? Е адтæй финддæс анзи размæ — мæ бонуги 
’й ниффирютон...» 
Слестгæнæг папкæ бафснайдта сейфи. Æркастæй æ сахатмæ — 
дууæ фати дæр иссеуæнцæ циферблати «10» амонæг сугъзæринæ 
ханхæбæл — цума дууæ æвдесæни еу азуммæ æмхузон амонунцæ. 
Фал ка ’й иннæ æвдесæн? Фурт... 
Æртхотæгдонæй сигаретти уæлдæйдтæ æркалдта бугъæдонæмæ, 
цирагъ ниххуссун кодта æма рацудæй æ кабинетæй. 
6 
Мард ку банигæдтонцæ, уæдæй фæстæмæ Сæрмæт сæ хæдза- 
рæмæ нæбал бацудæй. Цæунвæндæ дæр имæ нæбал кодта. Зонгæ 
тæф, зæрдæристи уæнгæ зонгæ уарзон къумтæ, дза}’матæ, фæрстæ — 
еудзурдæй, хæдзарæ хæдзарæ цæмæйдæриддæр адтæй, е æвеппай- 
ди æхсид сæрикъудурау афтедæй райзадæй, калдæй си, зæрдæ фуни 
дæр кæмæй гъæрзтæй, уæхæн уазал. Фал Сæрмæти æгасемæй хъæ- 
бæрдæр гъезæмарæкæнун кодта сæ къæразги саст авгæ — æдзох æ 
цæститæбæл уадæй мæрдон æнæууæнкæ æдзæрæгдзинади æвдесæ- 
нæй, цума уодгоймаг адтæй, уойау æ циргъ тегъти хинæйдзаг кас- 
ти нимахста цидæр гадзирахат. 
Е цардæй æ мадихуæрæмæ, бонсауизæрмæ æвдулдæй диван- 
бæл, кастæй киунугутæ, фал æй еске ку бафарстайдæ, дæ къохи 
циавæр киунугæ дарис — дзуапп нæ равардтайдæ. Æ гъудитæ 
æппундæр неци барæ дардтонцæ, цæститæ ци уидтонцæ, уомæ. 
Фиццаг бонти æ зæрдæ ристæй цъæхснаг ристæй, листæг туасæй 
ин æй цума цъасæкиндæй. Уæдта еци рист фестадæй уæззау 
æнтъуснæг. Уотæ кæсун имæ райдæдта, цума æнамонддзинадæ 
къуæрей размæ не ’рцудæй, фал кæддæриддæр æма кæмидæрид- 
дæр адтæй æ хæццæ, уодгоймæгтæн æ зæрдæ æ хæццæ куд фæу- 
уй, уотæ. Æ цæститæбæл уадæй æ мади ходæндзаст сорæт. Еци 
ходæндзасти дæр уидта цидæр гадзирахат, устур тæрегъæд: цума 
Сæрмæт æ мадæбæл нæ, фал мадæ Сæрмæтбæл æрхунæй мæлуй. 
Æ фиди сорæт ба æргъуди кæнун нæ фæразта — æвæдзи ’й æ уод 
æхецæй æносмæ фæссурдта. Фал æ ниййерæгбæл æхе зонунгъо- 
нæй нурмæ цæмæйдæриддæр баст адтæй, е фестадæй еунæг æнкъа- 
рæн — бостæ. Æ фидæ ин æ мади цæй туххæн рамардта, уобæл 
гъуди кæнун нæ фæразта, уоди нуртæккæ ристæй уæлдай цума 
неци гъудæй, уоййау ристæй æма ристæй, æндæр естæмæ ’й нæ 
евдалдæй. Рохси цъита имæ калдæй еунæг Таняйæй, фал ибæл 
сауæнгæ еци цъита дæр гадзирахатæй цудæй — «уæд» æма «нур» 
кæрæдзей хæццæ нæ федудтонцæ, сæ хили ин арцау æ зæрдæ 
12 

рæхустонцæ, æ уарзондзинадæ æ мади хæццæ еци еу бон, еци еу 
къохæй мард ке ’рцудæй, уой ин æгъатирæй æмдзухæй дзурд- 
тонцæ — лæгмари фурт ке гъæуй? 
Уатмæ кадæр æрбацудæй, фал Сæрмæт неци бафеппайдта. Уæл- 
гоммæ хустæй диванбæл, дууæ къохемæй хуæстæй æрдæгмæигон 
киунугæбæл, фал имæ кæсгæ нæ кодта, æ цæститæ адтæнцæ 
æрдæгцъундæ, цума ’й хуссæг æрахæста, уотæ. Æ иусхъæмæ ин 
ку бавналдæй, уæд фестъæлфтæй, скастæй хæрдмæ æрбацæугу- 
тæмæ — æ мадихуæрæ æма уорссæр, цъундæцæстæ лæг лæуд- 
тæнцæ æ уæлгъос. Сæрмæт уайтагъд бафæсмардта иуазæги. 
— Сæрмæт, мæ хор, рабадæ, мæнæ нæмæ иуазæг æрбацудæй, — 
загъта хæдзари æфсинæ, хæстæгдæр имæ ци бадæн адтæй, уой 
еуминкъий фенкъусун кодта æма слестгæнæгмæ бакастæй. 
— Сбадæ, дæ хуарзæнхæй, биддзеу нæфæразгæй, фал радзу- 
банди кæнтæ... Мæ хуæрæн бæргæ дзурдтон, ниууадзæ ’й, ци си 
кæнис, нæ æ бакаст неци, нæ æхуæдæг. ’Ма муди къоси хузæн 
хæдзарæ бабун кодта. Сабур цади сайтан бадуй. Хуарз æма Сæр- 
мæт æ фиди хузæн нæ фæцæй уодæй дæр, конд æма уиндæй 
дæр... Æмбойни седзæрæй райзадæй... — Уосæ скудтæй æма рацу- 
дæй уатæй. 
Сæрмæт рабадтæй, æ къæхтæ диванæй пъолмæ æруагъта, æ 
киунугæ стъолмæ багæлста. 
— Æгас цо, — загъта, æ комкоммæ бадæнбæл æхе ка ’руагъта, 
уомæн — слестгæнæгæн, фал имæ кæсгæ нæ бакодта, æ 
рæбункъæдзтæй æ уæргутæбæл æрæнцадæй, æ къохтæ æ сæрмæ 
сбуцæу кодта. 
— Сæрмæт, — райдæдта слестгæнæг. — Дзордзинан æргом. 
Устур дзурд кæнуй, зæгъгæ, ма рагъуди кæнæ, фал мах гъуддаги 
профессионалон намусæй зинаргъдæр неци ес. Ай-гъай, æцæг юрист 
ку уа, уæд... Устур бæллæхи бахаудтæ, куд зин дин æй, уой, 
æвæдзи, дæхецæй хуæздæр неке лæдæруй. Фал дæбæл абони 
мах ку нæ баууæндæн, уæд дæубæл дæр исон неке баууæнддзæй. 
Æнæ æууæнкæй ба нæ аргъ — сау къапек. 
— Нæ зонун, цæмæй уин банхус кæнон... 
Слестгæнæг æ медбунати базмалдæй, æ дзиппæй сигаретти 
иачкæ систа, уæдта ’й фæстæмæ ниввардта — æвæдзи, еске хæ- 
дзари тамаку сдумунмæ æ нифс нæ бахаста. 
— Арфæ дин кæнун, — загъта е, цума ин Сæрмæт æцæгæйдæр 
æнхус бакодта. — Бахатир кæнæ, минкъий сувæллæнтти куд фæф- 
фæрсунцæ, уотæ дæ æз дæр бафæрсон: дæ ниййергутæй ке фул- 
дæр уарзтай? 
Сæрмæт цума мæстæлгъæд худт бакодта, уотæ фæккастæй 
слестгæнæгмæ, æдзинæг ин никкастæй æ æнæфаст сау-сауид бæз- 
гин сæригъунтæмæ. «Æ фидæ ба борхелæ адтæй» — рагъуди код- 
та, æма æиахур гурусхæ ферттивта æ сæри, донæй æхе хæрдмæ 
ка сæхсуй, уæхæн кæсалгау. 
— Мæ фарст, æвæдзи, дæ зæрдæмæ нæ цæуй? 
— Сувæллæнтти куд фæффæрсунцæ, уотæ мæ фæрсис, ’ма 
дин сувæллони дзуапп дæдтун: «Папæ æма мами». 
— Кæрæдзей хæццæ куд цардæнцæ? 
13 

— Хуарз. 
— Хилæ, хъаугъа, æндæр се ’хсæн некæд рауадæй? 
— Еуæй-еу хат. 
— Цæбæл-еу адтæй сæ хили сæр? 
— Бинонти æхсæн цинæ фæууй... 
— Дæхуæдæг юрист дæ... Лæдæрис мæ. 
— Уæхæнæй некæд неци бафеппайдтон. 
— Дæ зæрдæбæл хъæбæрдæр ке бадардтай, уæхæн хабар си 
куд нæ адтайдæ? 
— Адтæй уæхæн хабар... Е раги адтæй. Æз ма сувæллон адтæн. 
Еуæхсæвæ, нæ зонун, ци афонæ адтайдæ, райгъал дæн. Хуæруй- 
наггæнæнæй цудæй мæ мади гъæр. Æз фæттарстæн. Рауадтæн 
имæ... Мæ цæститæбæл ма абони уæнгæ дæр уайуй еци нивæ... 
Папæ бадтæй стъоли уæлгъос, думдта тамаку. Мæ мадæ урдуг 
лæудтæй æ цори, æ къохтæ — æ сунти сæрбæл. Еудзурдæй, мæс- 
тæй цæхæртæ калдта. Æз фæттарстæн æма никкудтæн. Уотæ 
мæмæ фæккастæй, цума нуртæккæ мæ фидæбæл æхе хъæрцци- 
гъайау ниццæвдзæй. Мæ мадæ æнæуой фæлмæн адæймаг æй... 
адтæй, фал ибæл уæд ци ’рцудæй — магъа... 
— Æма дзоргæ ци кодтонцæ? 
— Дзоргæ? Æцæгæйдæр, ци дзурдтонцæ? 
Сæрмæт базмалдæй, сабургай æ сæр хæрдмæ систа, десгæнгæ 
никкастæй æ комкоммæ бадæгмæ. 
— Нæ гъуди кæнун! Нæбал æй гъуди кæнун! — фудæнæнгæ- 
нæгау гъæрæй дзурдта Сæрмæт. Исистадæй æ бунатæй, уати 
къуммæ нимдзаст æй. 
— Пæсæ ка ’й? 
Сæрмæт фестъæлфтæй. Хъипп-сипп си не ’схаудтæй. Æ гъу- 
дитæ ’й фæххастонцæ еци идард тæссаг æхсæвæмæ, æма æ гъос- 
тæбæл уадæй æ мади æгъатир гъæлæс, уадæй уотæ, цума нур- 
тæккæ æ хуæд фæсте лæууй: «Дæ мардмæ дин æрцæуæд Пæсæ, 
еци зæронд гацца!» Уазал пъæззу æрбадтæй Сæрмæтбæл, æрлæ- 
мæгъ ин кодта æ иуæнгтæ, æ уолæфт фæззиндæр æй. 
— Мæ фиди фæййинæн ес? 
— ’Ма абони ку нæ бакумдтай... 
— Нуртæккæ ’й ку фæййининæ... 
Слестгæнæг уайтагъд дзуап нæ равардта. Æдзинæг кастæй биц- 
цеуи знæт æма тарст цæститæмæ æма гъуди кодта, ци бакæна, 
уобæл. Ай-гъай, нур æнафонæ *й... Фал Сæрмæти зæрдæ цидæр 
сæнкъусун кодта. Æ фидæ дæр Пæси коймæ уотæ фестъæлфтæй. 
Æнæмæнгæ, аци фудгæндæ æма, Пæсæ ке хонунцæ, еци силгой- 
маги æхсæн цидæр бастдзинадæ ес. Биццеуи нури зæрдиуагæй 
æвæстиатæй фæппайда кæнун гъæуй, ку ’рсабур уа, уæд æхе куд 
дардзæй, уомæн ци бæрæг ес? 
— Хуарз, — æрæгиау загъта слестгæнæг, — фал дæхуæдæг 
зонис закъон — гъæуама уæ цори еске уа, уæдда ма дæ маст есун 
сфæндæ кодтай. 
— Баууæндæ мæбæл! — балигъстæ кодта Сæрмæт. 
— Цæуæн, — слестгæнæг æ сæрæй байамудта дуармæ. 
14 

7 
Ахæстдони уат-изолятори даргъ стъоли еу кæрон бадтæй Сæр- 
мæт, æнгъæлмæ кастæй æ фидæ-лæгмармæ. Æ зæрдæ уотæ гуп- 
гуп кодта, ’ма ин тарстæй ратонунæй. Кæддæр хусигъæлдзæгæй 
æ мади гъæрмæ цæлгæнæнмæ ку ратахтæй, уæд ма банкъардта 
нури тас. Æма ами æцæгæлон, къундæг, федар, æнауæрдон фæрсти 
æхсæн æвеппайди балæдæрдтæй, уæд æй мади æрра цæститæ нæ, 
фал фиди сабур бадт ке фæттæрсун кодта. Дуар байгом æй, æма 
къæсæрбæл æндарау фæззиндтæй минкъий кипу нæлгоймаг, цар 
æма стгутæй конд. «Ка ’й?» — бадес кодта биццеу, фал уоци 
фæдбæл æ зæрдæ рахъурмæй аци æвзуд адæймаги хæстæгдзина- 
дæй. Ахæст лæг фæккиудтæй. Нæбал имæ фæккастæй Сæрмæт, 
фал цидæрхузи уидта, гæс ин æ цонгбæл куд хуæцуй æма ’й 
стъоли иннæ кæрон куд бадун кæнуй. Ка ’й зонуй, Гæбули дæр 
фиццаг фæккастæй æ фурти нæбал базудта: лæхъуæн дзæвгарæ 
фæасæхуздæр æй, адтæй фæлорс, æнæдаст, финдзи буни нарæг 
бецъоти дæр дзæбæх равзарæн н’ адтæй — иннæ гъунти хæлæ- 
мули фæцæнцæ. Хебарæй сæ ниууагътонцæ, фал сæмæ кадæр æ 
цæстæ ке даруй, е Сæрмæтæн цæйбæрцæ зин балæдæрæн адтæй. 
Гæбули æ сæр бунмæ æруагъта, нирдиагæ кодта. Сæрмæт имæ 
комкоммæ бакастæй — аци хат имæ æцæгæлон адæймаги хузæн 
нæбал фæккастæй, æгæр хæдзарон хузæ дæр ма ин адтæй ауæхæн 
æнæбари рауæн. Æ аслам синтетикон пиджак — æнцъулдтæ, æ хæ- 
дони æгънæгути фулдæр — æнæвæрд, æнæдаст, сæр æнæфаст. Цума 
сæхемæ диванбæл æвдулдæй æма нуртæккæ исистадæй. Фал хæдза- 
ри фарнæй сæ дууæ дæр куд идард адтæнцæ, уой зæрдæбæл лæуун 
кодта, нæлгоймагбæл ка нæ федауй, еци фæсос, æнадæ æрдеуагæ. 
Гæбули куддæр никкудтæй, уотæ Сæрмæтæн дæр æ хорхиуа- 
диндзитæ ранæрстæнцæ, æ цæстисугтæ фемæхстæнцæ, фал æхе 
туххæйти бауорæдта. Сабургай имæ игурдæй æнæуинондзинадæ. 
Æрсабур æй æ зæрдæ, æнахур сабур, цума æ гъезæмарæ дунд- 
далагъан æрбацæй, уоййау. Кастæй æ фидæмæ, уидта, е æ хæ- 
къурцци хæццæ куд фестъæлф-фестъæлф кæнуй, фал ин е дæр 
нецæбæл дзурдта. 
— Цæмæн? — бафарста Сæрмæт, — цæй туххæн? 
Гæбули дзуапп радтуни бæсти никки хъæбæрдæр никкудтæй, 
уæззау ристæй ресæгау куддæр никъкъæдзтæй. Уæдда æ армитъæ- 
пæнтæй æ цæстисугтæ ниссæрфта æма ниссабур æй. 
— Биццеу... — æрæгиау сдзурдта æма бабæй скудтæй. 
— Ниууадзæ дæ тъезун! 
Дуар фегом æй, къæсæрбæл февзурстæй гæс. 
— Ма тæрсæ, — загъта ин Сæрмæт æма фæстæмæ æ бунати сбад- 
тæй. Гæс ма еу усмæ дузæрдуггæнгæ дуаргæрон ралæудтæй, уæдда 
рандæй. 
— Хуарз, — загъта Гæбули, — хуарз... Нæбал... Æз дæумæ æнгъæл 
кастæн. Лæгмари фурт дæ неке схондзæй. Е дæумæ нæ хауй... Ал- 
цидæр базондзæнæ. Æма тæрхон кæнæ дæхуæдæг. 
— Тæрхон! — Æ фиди фæнзæгау загъта Сæрмæт. — Тæрхон ка 
хæсса, е мæн нæ фæрсдзæй! 
15 

— Фæрсдзæнæнцæ дæ. Мæнæн мæ тæрхонгæнæг еунæг ду дæ... 
Маст хорх кодта Сæрмæти. Æ комкоммæ бадæг ин æнæуинон 
адтæй, æ мади ин ке рамардта, айдагъ уой туххæн нæ. Æнæуинон 
ин адтæй, адæми æхсæн сæргубурæй ке цæудзæй, Таняй ке не- 
кæдбал фæууиндзæнæй. Æнæуинон ин адтæй, еци гъуддæгтæ ке 
нæ лæдæруй... Фал ахæст лæги зин æхебæл уотæ хъæбæр æнкъард- 
та, цума фудраконди уæзæ дууæ дехи ракодтонцæ, цума маруни 
ихæс фидæ æхемæ райста, фæсмон кæнун ба æнæгъæнæй дæр 
фуртмæ æрхаудтæй. Е биццеуи баста ахæст лæгбæл, фæййервæ- 
зæн кæмæй н’ адтæй, уæхæн тогхæстæгæй. 
— Мæнæн дæр неци зæгъдзæнæ? — маст æма бостæ кæми сеу 
æнцæ, уæхæн гъæлæсихаттæй бафарста Сæрмæт. — Пæсæ ка ’й? 
Гæбули фестъæлфтæй, Сæрмæт, æхуæдæг аци ном слестгæнæ- 
гæй ку фегъуста, уæд куд фестъæлфтæй, уотæ. Фидæ имæ бака- 
стæй кæунæй сурх цæститæй, æ сæр бабæй æруагъта. 
Бафарста: 
— Ду 6а ’й цæмæй зонис? 
— Еухат æмбесæхсæви уæ хилæмæ ку райгъал дæн, уæд уой 
нæбал гъуди кæнис? 
— Гъуди кæнун, гъуди кæнун, биццеу... Е адтæй финддæс ан- 
зей размæ, дæубæл авд анзи дæр нæма цудæй. 
Гæбули базмалдæй, æхе Медæг ниннигъулдæй, цума уæлгъæдæй 
æ уод исиста, ’ма уотемæй бадгæ байзадæй. 
— Еци æхсæвæ ду ку нæ рауадайсæ, уæд, æвæдзи, ести бæллæх 
саразтайнæ... Фал ду райгъал дæ. ’Ма мæхецæн федар дзурд равард- 
тон: æнгъæлмæ кæсдзæнæн. Æнгъæлмæ кæсдзæнæн... Æма æрцу- 
дæй еци бон. Дæуæй телеграммæ райстан: фæддæ университет. Æз 
балхæдтон сæнæ... Дæхуæдæг æй зонис, ниуазгæ нæ кæнун. Фал 
еци изæр баниуазтон дæ мади хæццæ. Амондгунæй бафунæй æй. 
Мæлæти тас æма гъезæмарæ иæ бавзурста — фунæй адтæй. Мæн 
уотæ фæндæадтæй. Æ мæлæт ин фенцондæр кодтон, æндæр ин мæ 
бон неци адтæй... 
— Цъамар лæгмар! — Сæрмæт аци хат æхе нæбал бауорæдта, æ 
гъæлæсидзаг никкудтæй сувæллонау. Раст гъе уотæ фæккæуй æф- 
хуæрд саби æ фидæн, берæ бонти фæсте кæрæдзебæл ку сæмбæ- 
лунцæ, уæд. Уой сæ дууæ дæр лæдæрдтæнцæ — æмхузæн сæ 
хорхæй мардта ниййерæг æма хъæболи æмоддзинадæ, тарстæнцæ 
си, хъæбæрдæр ба си æфсæрми кодтонцæ. Сæрмæт кудтæй, Гæ- 
були ба æ сæр тилдта, тухтард ке фæккæнунцæ, уæхæн ефтигъд 
бæхау, æма æхецæн дзорæгау дзурдта: 
— Ко, ко... Æнцондæр дин уодзæй. Цæстисуг нимæхсун нæ гъæ- 
уй... Пæсæ раги рамардæй. Махмæ ку ’рбацудæй, уæд ма æртæ мæйи 
цидæр рацардæй... Дингæнæг адтæй. Марг æрбахаста нæ хæдзарæмæ 
еци ’хсæвæ... Сабургай ка маруй... Фиццаг гурусхæ... Уæдæй фæс- 
тæмæ æз адæймаг нæбал адтæн. Сдæн мадзора. Цинæ мæ нæбал 
æндавта, гъигæ мæмæ нæбал гъардта. Цардбæл ма хуæстæн еунæг 
уедагæй — еци уедагæ ду адтæ, биццеу. Ниххатир кæнæ, фицца- 
гау дæ биццеу ке хонун... Мæнæн уæхæн барæ нæбал ес. Æз 
æхсæвæй, бонæй тох кодтон, фудæзнаги хæццæ гъæбесæйхуæ- 
цæгау хуæстæн мæхе хæццæ, цæмæй дæу мæ зæрдæй рагæлдзон, 
16 

феронх кæнон... Фал цæйбæрцæ фулдæр гъезæмарæ кодтон, уой- 
йасæ мин ду зинаргъдæргæнгæ цудтæ... Æма уой туххæн гъæуа- 
ма мæ маст райстайнæ дæ мадæй. Нур алцидæр базондзæнæ. 
Игъосæ... 
Æма Гæбули загъта. Загъта, æма Сæрмæти сæригъунтæ арцау 
урдуг исистадæнцæ. Фæггæп кодта æ бунатæй, фал ибæл æ сæр 
разилдæй æма фæстæмæ сбадтæй. 
Еци ’хсæвæ слестгæнæг телефонæй бадзурдта прокурормæ сæ- 
хемæ: 
— Бахатир кæнæ, æнафони дæ гъигæдарун. Цума гъуддаг æхе 
равдиста, уотæ мæмæ кæсуй. Дæ хуæрзæнгорæггаг — мæн! Цаиæ- 
бæрæг баскъуæлхтæн, фал цума мæ эксперимент фæррæстмæ *й... 
Дæ арфæн дин арфæ кæнун. 
8 
Дуккаг бон сæумæцъæхæй Сæрмæт рандæй гъæумæ æ фиди- 
хуæрæмæ. Тургъи дуар куддæр байгон кодта, уотæ æ размæ ра- 
уадæй хæдзари æфсинæ Сатана — æвæдзи æй къæразгæй рауид- 
та. Еу-æртæ ампъези ма ’й гъудæй Сæрмæтмæ, уотæ æрлæудтæй, 
цума, кæмæ æнгъæлмæ кастæй, иуазæг е нæ разиндтæй, æма уомæй 
фæссонтæй. Æ къохтæ хæрдмæ систа, дзиуарæвæрдæй сæ æ реу- 
бæл уæгъдæгæлст бакодта, æма армитъæпæнти тъæп фæццудæй 
цæнгтæбæл, уæдта æхе фæггубур кодта æма æ зæнгтæ æрцавта — 
дигорон уоститæ сæхе мардбæл куд фæххуайунцæ, уотæ кодта. 
Сæрмæт имæ кастæй æма деси бацудæй, нуриуæнгæ куд некæд 
бафеппайдта, еци ахæст лæг æма, мæнæ æхе ка хуайуй, е кæрæ- 
дзей цæрмæстъигъд ке бакодтонцæ, сæ дууæ дæр æнхузон къæс- 
хур, æнхузон бундзуд æма борхелæ ке ’нцæ. Фал кæд кæсгæ 
зæронд уосæмæ кодта, уæддæр цидæрæгъдауæй æхе æхуæдæг 
фæрсæрдигæй æрбауидта — уæйугарæзт бæрзонд сау лæхъуæн 
лæууй кедæр тургъи æнæдастæй, кæддæр уотæ хъæбæр ке уарз- 
та, еци тургъи, лæууй цавддорау æма, ци кæна, уой æ сæр нæ 
ахæссуй. 
Æ фиди хестæр хуæрæ Сатана имæ æхе хуайгæ хæстæг бацу- 
дæй, æ къохтæ имæ сивазта. Сæрмæт имæ æргубур кодта, æма ин 
зæронд уосæ æ уадолтæ даудта, уотемæй гъарæнгæ кодта: 
— Уæ, биццеу, ци хузæн мин бадæ, дæ медæг уод ку нæбал 
ес... Дæ содзгæ фудæн бафæразæ, мæ бони радæ, седзæрæй мин 
ку райзадтæ, æма дин тæрсгæ ку кæнун, маст æма дин сагъæс дæ 
сувæллони уод сау румпæгау ку бахуæронцæ... 
Сæрмæти зæрдæ рахъурмæй, æ цæститæ дони разилдта. Сатана 
æ гъарæнгæ ниууагъта, арф ниууолæфтæй æма хæдзарæмæ барас- 
тæй. Дзатмамæ схезæни къæпхæнтæмæ ку бахæццæ ’й, уæд имæ 
Сæрмæт фæдздзурдта. 
— Ци, мæ хæдзарæ? — фæстæмæ разилдæй уосæ. 
Сæрмæт æ цормæ бацудæй. Загъта: 
— Мæн æвæстеатæй фæстæмæ раздæхун гъæуй. 
— Е ба дин ци дзубанди æй? — тарст гъæлæсæй бафарста Сатана. 
— Де ’нсувæр... Де ’нсувæр... — райдæдта Сæрмæт ’ма фæгъгъос 
2 Малити Васо 
17 

æй: ахæстдони ке фæууидта, еци кудвæллад сурх цæститæ имæ 
кастæнцæ æнæуинон кастæй. 
— Ме ’нсувæр, зæгъис? Фидæн дин нæбал бæззуй? Фуси ко- 
мæй кæрдæги халæ ку некæд раласта, комкоммæ бакæсун ку не- 
кæд некæмæ бандиудта... æхецæй зæрдæхæлардæр адæймагæн 
искæнæн ку нæ адтæй! Стур лæг ку дæ, еци гъуддæгтæбæл дæ ку 
ахур кодтонцæ! Уæд дæхе уотæ цæмæннæ бафæрсис: цæмæн райста 
еске уоди тæрегъæд? Дæ мадæ адтæй, дæ мадæ ’й æртардта еци 
уавæрмæ, цæдесон галау ибæл хумæ кодта цæргæ-цæрæнбонти. 
Нецæмæ ’й дардта! Æ уод æрдойæй нарæгдæр иссæй, æ зунд 
дзæгъæлтæ кæнун райдæдта æма æхе нæбал бауорæдта! Бæргæ, 
сабургай си æхе ку рахецæн кодтайдæ, фал маст зунди нæбал 
фæффæрсуй!.. 
Сатана бабæй кæун райдæдта, æрмæст аци хат сабур æма зæр- 
дæбунæй, цума æфсæрми кæнуй, уоййау æ цæсгон бааууон кодта 
æ еу къохæй, иннемæй ба хуæстæй æ киртæ раздарæни думæггагбæл 
æма си сæрфта æ цæстисугтæ. Уæдда æнæдзоргæй схизтæй къæп- 
хæнтæбæл, бацудæй хæдзарæмæ æма еу усми фæсте фæстæмæ 
раздахтæй, æ къохи — минкъий чумæдан. 
— Мæнæ амæ æрцудайсæ, æ хурфи ци ес, уомæн дæр неци зо- 
нун, — загъта уосæ æма чумæдан равардта Сæрмæтмæ. — Ескæд, 
дан, æй биццеу агордзæй... 
Сæрмæт неци сдзурдта, хуæрзбон дæр нæ загъта, уотемæй рацу- 
дæй тургъæй. Æ гъостæбæл рауадæй æ фидихуæри кæун, фал 
фæстæмæ нæбал фæккастæй — е ’рух саразта автобусти лæу- 
уæнмæ. Æ мадихуæри хæдзари æхебæл дуар исæхгæдта. Дзæбо- 
кæй расаста чумæдани æфсæйнаг къума — æвæдзи ин æ дæгъæл 
Гæбули барæй нæ ниууагъта, æндæр еске æй ку байгон кæна, 
уомæй тарстæй. Фотохузтæ кæми фæддарунцæ, уæхæн устур сау 
бæзгин гæгъæдийæй конд агъодæй уæлдай си неци адтæй. Сæр- 
мæт æй æ къохмæ ку райста, уæд еци агъоди цидæр тарст гуп-гуп 
кодта., фал æвеппайди ралæдæрдтæй, е æхе зæрди цæф ке *й, 
уой. Исиста агъодæй еу хузæ. Никкастæй имæ æма æ зунд ра- 
дзæгъæл æй. Æдзинæг имæ сæ медбилтиходгæ кастæнцæ дууæ 
нæлгоймаги, нæ, дууæ н’ адтæнцæ — сæ дууæ дæр адтæнцæ Сæр- 
мæтæн æхе хузтæ, Сæрмæт лæудтæй Сæрмæти фарсмæ! Фал бун- 
тон æнхузон уогæй дууæ адæймаги цæмæйдæр хецæн кодтонцæ. 
Цæмæй? Сæ уæледарæс, бицъотæ, цæститæ, медбилхудт — еу... 
Мадта ма ци? О! Сæ еуей карæ æхе нæй — еу Сæрмæт æй, иннæ — 
Сæрмæтæй хестæр! 
Сæрмæти зæрдæбæл æрбалæудтæй, æ фидæ хузесæг ке ’й. Æма 
алцидæр балæдæрдтæй: лæгмар ин æ гурæбæл ниссагъта æндæр сæр, 
æхецæй къæртт ка нæ гæлдзуй... Æрмæст хестæр æй... Сæрмæт ба- 
лæдæрдтæй: е æй е ’цæг фиди сæр! Гæбули æ фидæ нæй! Мæнæ æ 
фидæ, хузи æ фарсмæ лæууй æма медбилти ходуй! Цидæр æвер- 
хъаудзинадæ адтæй дууæ Сæрмæти еудзинади, уæлдайдæр ба сæ 
медбилхудти. Сæрмæт фæллæбурдта, глянец æрттивдæй цæститæ 
ка къахта, еци кæлæнтæйдзаг гæгъæдимæ, листæг æскъудитæ ’й 
ракодта. Фал еу гурæбæл сагъд дууæ сæри сæ адзалæй тухгин- 
дæр адтæнцæ: фиццагау имæ мæстæймарæгау кæцæйдæр кас- 
18 

тæнцæ æма сæ медбилти худтæнцæ. Сæрмæт нур бæлвурдæй зуд- 
та: Гæбули ин е ’цæг фиди хузæ фæййинун кодта. Фал æй уæхæн 
монтаж кæнун цæмæн гъудæй? Æ сæр ин Сæрмæти гурæбæл цæ- 
мæн ниссагъта? Лæхъуæн балæдæрдтæй: Гæбули уой æхецæн са- 
разта, цæмæй никки хъæбæрдæр баууæндтайдæ æ рæстдзинадæ- 
бæл æма æ маруни тæрхон ма раййивтайдæ... Æма æвеппайди ехи 
къæрттау æ зæрдæбæл сæмбалдæй, æнæгъæнæй дæр еунæг дзур- 
ди ка бацудæй, уæхæн гъуди: царстъегъæг! Цæргæ-цæрæнбони 
Сæрмæт стъигъта, бунтон æцæгæлон ин ка ’й, уæхæн мæгур лæги 
цар! «Æз нæ зудтон, мæ фуд си ци ес?» — æхе бафарста Сæрмæт. 
Фал ин уомæй нæ фенцондæр æй. Стъегъæг адтæй æ мадæ дæр. 
Е ’вæсмард фидæ дæр, дууæ цæстау æмхузæн ке хæццæ ’нцæ! 
Æртемæй. Е ба — еунæг. Ес байсæн мулк, ес байсæн цард. Æртæ 
царстъегъæги ба бакодтонцæ никки æбуалгъдæр гъуддаг: адæйма- 
гæн байстонцæ æ уарзондзинадæ, рæвдуд, лигъз дзурд, еудзур- 
дæй, фидæ фидæ цæмæй фæууй, уой. Етæ Хуцауæй лæвæрд ад- 
тæнцæ æхе хъæболæн, царстъегъгутæ ба сæ байурстоицæ сæхе 
’хсæн. Æгасемæй устурдæр хай си æрхаудтæй Сæрмæтмæ. Æма 
ниййерæги нæфæтгиаг фес нивæгонд кæмæн адтæй, е ба мард 
æрцудæй мади губуни! «Мæнæ бал нæ сувæллон байрæза!» — 
загъта Гæтæринæ æма ’й дуйней рохсмæ нæ рауагъта. Уойфæсте 
ба ин цæуæт нæбал цудæй. Æма æрцудæй фудгæндæ: Гæоулий 
фиди фарнæ дæллаг галау фæккосун кодтонцæ сæхецæн! Лæг 
уой ку базудта, уæд байрæги æй — æ бон нæбал бацæй, æ хъæ- 
болæ ке ’нгъæлдта, уомæй æ давд уарзондзинадæ байсун. Фал ин 
æ мадæн рахаста тæрхон... 
9 
Æрцудæй тæрхони бон. Изæри авд сахаттебæл процесс рахе- 
цæн æй. Тæрхони авари дуармæ сидзмудзи бацудæй æхгæд ма- 
шинæ — «сау халон», дууæ милиционери медæгæй ракодтонцæ 
лæгмар Гæбулий. Талингæ æфсæн гуфæмæ ку фæццæйхизтæй, 
уотæ имæ кадæр фæдздзурдта. Фæдздзурдта, зæгъгæ, — æ гъос- 
тæбæл рауадæй, æ зæрди уедæгтæ кæмæй базмалдæнцæ, уæхæн 
зонгæ гъæлæс: 
— Папæ... 
Ка ’й хонуй папæ? Ау, уæхæн адæймаг ес аци дуйнебæл, уомæ 
ниййерæги номæй ка бадзора? Гæбули фæллæудтæй, фал фæстæмæ 
кæсун нæ бандиудта. Милиционертæ ин æ дæлæрмтти сæ къохтæ 
фæццавтонцæ, голлаги хузæн æй сгæлстонцæ машини гуфæмæ. Фал 
ма уæддæр Гæбулийæн фæстæмæ фæккæсун бантæстæй. Цæмæде- 
сæй имæ ка кастæй, еци адæми æхсæн рауидта Сæрмæти... Машини 
дуæрттæ рахгæдтонцæ. Фæндагбæл æ цæститæбæл ирдæй рауадæй 
Гæбулийæн Сæрмæти сорæт: бæрзонд, уæйугарæзт лæхъуæн, æ 
сæр — даст, бицъотæ дæр ибæл нæбал адтæй. Цæй туххæй сæ 
ииддаста, уой дæр балæдæрдтæй Гæбули. Æхе æфсæн дуæрттæ- 
бæл ниццавта, æрхаудтæй æ уæргутæбæл, тумбулкъохæй æ сæр 
æнæхатирæй хуаста æма гъæр кодта мæлæтдзаг фæсос хъурæй: 
— Мæ бæдолæ! Мæхе минкъий биццеу! Мæхе Сæрмæт!.. 
19 

Машинæ хæрдмæ фесхъиудтæй, æма ахæст лæг æфсæн пъол- 
бæл рахъан æй. Истунбæл нæбал архайдта. Балæдæрдтæй, æхуæ- 
дæг ке ’рбаседзæр кодта, уомæй уæлдай ин дуйнебæл ке неке 
ес. Сæрмæт æй фиццагау нимайуй æ фидæбæл æма ин уомæй 
рахаста тæрхон — закъони тæрхонæй карздæр: æносон фæсмон 
ин бафтудта æ уодбæл. Балæдæрдтæй, кæрæдзебæл сæ ниййерæг 
æма хъæболау ци бæдтуй, е фулдæр нивæндтæ агурдта, цæмæй 
ибæл мастесуни сау зунд тог ма никкалдтайдæ. Æвеппайди æ цæ- 
ститæбæл рауадæй цидæр карз рохс. Еци рохси зилдæй уарий — 
æ базуртæ фæйнердæмæ итигъд, змæлгæ дæр нæ кодтонцæ, зил- 
дæй æхецæн сабур карз рохси астæу. «Аци уарий ниййергутæ ка 
’нцæ? — æхе бафарста Гæбули. — ’Ма уой зонун ке цæмæн гъæ- 
уй?.. Кæд адæми гъуддаг дæр уотæ *й — фæлтæрæй фæлтæрмæ 
цæрæнтæ, æндæр си ка кæмæй райгурдæй, е ба...» Дзуапп не ссирд- 
та аци фарстæн дæр Гæбули. Æма æ сæр хуайун байдæдта маши- 
ни æфсæйнаг бунбæл... 
МЕЗНАГ 
Бæдзег, Авдан æмæ æз мæхæдæг — Астан... 
Иу хъæуы, иу сыхы райгуырдыстæм. Бæдзег — сусæны мæйæн 
йæ райдайæны, Авдан — йе ’мбисы, æз — йæ кæрон... Цыбырдзыр- 
дæй, æмгæрттæ стæм, фæлæ уæддæр Бæдзег йæхи хистæрыл ны- 
майы, исты хъуыддаг бахъуыд, зæгъгæ, уæд йæхи уынаффæгæнæг 
акæны. Мах дæр ын барæм, — кæд цыфæнды у, уæддæр нæ иу бон 
хистæр уæддæр у. Фæлæ хатгай йæ фæндыл куынæ сразы вæййæм, 
уæд нæм радыгай расиды хъæбысæй хæцынмæ. Мæнмæ уый раст 
нæ кæсы, уымæн æмæ рагæй зындгонд у, махæй тыхджындæр кæй 
у, уый. Æмæ зонд та тыхджындæры сæрыл нæу. Стæй кæд Бæдзег 
хъæбысæй хæцынмæ не ’ппæтæй дæсныдæр у, уæд згъорынмæ та 
мæн ничи аййафдзæн. Къухтыл та нæ Астаны бæрц йæ фыны дæр 
ничи ацæудзæн. Æмæ уæдæ спорты хъæбысхæстæй кадджындæр 
æмæ хистæр исты ис, зæгъгæ, никуы фехъуыстон. Мæнмæ гæсгæ, 
кæрæдзи коммæ куы нал фæкæсæм, уæд хæлттæ сæппарынæй хуыз- 
дæр ницы ис. Уæд дзы зæрдæхудт дæр нæй æмæ тыхми дæр. Кæй 
хал схауа, уый фæнд ацæуæд. Фæлæ дын Бæдзег искæмæ хъусы! 
Цыфæндыйæ дæр йæ фæнд атæры! Мах ын бæргæ бацамониккам 
йæ бынат, фæлæ та нæ зæрдыл æрбалæууы, иучысыл нæ хистæр 
кæй у... Хъуамæ алы ран дæр хистæр æмæ кæстæр уа, цард афтæ 
конд у, æмæ йын цы дæ зæрды ис? Стæй æнæ Бæдзег, раст зæгъын 
хъæуы, мæн фæндгæ дæр никæдæм фæкæны. Иуæй, уыимæ ныфс- 
джындæр вæййæм, иннæмæй та — хъæлдзæгдæр. Ныхъхъуытты йæ 
уагътам — кæд йæ зæрдæмæ афтæ тынг цæуы хистæриуæг кæнын, 
уæд хистæриуæг кæнæд. Авданимæ уый тыххæй ныхас нæ бакод- 
там, фæлæ æнæдзургæйæ дæр кæрæдзи æмбæрстам. Хъæуы лæп- 
иутæ зыдтой, мах æрдхæрдтæ кæй стæм, уый, æмæ нæм ничи уæн- 
дыд. Раст зæгъын хъæуы, иухатт мæн фæнадта дæлæсыхаг Ламбег, 
фæлæ уый махæй бирæ хистæр у — ууыл цыппæрдæс азы цæуы, 
махыл та фæйнæ дыууадæсы дæр нæма сæххæст. Нæмгæ та мæ 
цæмæн фæкодта? Кæцæйдæр сæ размæ сæфтыдтæн. Сæ бал бæлас 
20 

сæ кауæй йæ къалиу радардта, мæстæймарæгау мæм æвдыста йæ 
сырх гагатæ... Раст зæгъын хъæуы, уæд хæрынмæ нæма бæззыдыс- 
ты, фæлæ дзы иуæй-иутæ дзæбæх фæсырх сты. Изæрдалынгтæ уыди, 
ноджы алфамбылай хæстæг мæ цæст никæуыл æрхæцыд... Сгæпп 
кодтон, къалиу йæ сыфтæртæй ацахстон. Бынмæ йыл æрхæцыд- 
тæн, сæвнæлдтон, сырхытæ фылдæр кæуыл зынди, уыцы къабузмæ, 
фæлæ йæм дзæбæх нæ сæххæссыдтæн æмæ къалиу ноджы тынгдæр 
æривæзтон. Фæцыди къæрцц, къалиу йæхи йæ бынатмæ цы тыхæй 
ивæзта, уый уайтагъд фæлæмæгъ. Мæ зæнгтæ адон сты. Къалиу 
фæуагътон, фæлæ йæхи хæрдмæ нал систа. Раст уыцы рæстæг чи- 
дæр мæ сæрыхъуынтыл æрхæцыд. Æз мæхи феуæгъд кæнынмæ 
бæргæ хъавыдтæн, фæлæ уæд сæрдзармæн дæр «хæрзбон» зæгъын 
бахъуыдаид. Фæстæмæ ракæсæн дæр мын нæй, чысыл куы базмæ- 
лын, уæд мæ уд сцæйхауы, афтæ тынг мын сæ сивазы, уацары мæ 
чи райста, уый æгъатыр къух. Бамбæрстон, дзæгъæл чъыллиппы- 
тæн дзы бынат нæй. Ныссабыр дæн, лæууын, арвмæ кæсын, афтæ- 
мæй. Уалынмæ мæ тæккæ фæскъæбут райхъуыст: 
— Гъы, куыд сты цъæх балтæ? 
Йæ хъæлæсæй йæ базыдтон: Ламбег. Мæ раны дæн уæдæ! 
Иухатт Додтийы куыд надта, уый дын мæхи цæстæй куынæ фед- 
таин! Додти та Ламбегæй дæр хистæр уыди, хъæуы дзы æмри- 
зæджы рызтысты йе ’мгæрттæ. Хатыр ракурын бæргæ æмбæлди, 
фæлæ мæ сæрмæ нæ хастон мæхи тæппудæй равдисын. Стæй 
мын мæ лæгъстæтæм хъусæг уыдаид, уый дæр мæ тынг нæ уыр- 
ныдта. 
— Суадз мæ, цæй! — бустæхуызæй загътон,— сæрыхъуынтыл цы 
ныддæвдæг дæ?! 
— Омæ хатыр бакæ, кæд дæ, мыййаг, истæмæй батыхсын код- 
тон... — кæуынхъæлæсæй дзуры Ламбег.— Кæд, мыййаг, балтæ дæ 
зæрдæ зæгъы? 
Ныр сæрыхъуынтыл йæ хæст нæ уадзы. Мæ маст куыд нæ сфых- 
таид: мæ сæры царм мын сисынмæ хъавы, ноджы ма мæ хъазгæ дæр 
кæны. Гæды мыстæй куыд хъаза, афтæ. 
— Суадз, кæннод дын хуыздæр нæ уыдзæн! 
— Æртхъирæн дæр ма мæм кæныс? 
Ламбег мын мæ сæр йæ сагæхты куыд ацавта, уый, уæллæй, 
æмбаргæ дæр нæ бакодтон. Къубал дзæбæх æрбалхъывта йæ уæра- 
джы сæртæй. 
— Ды дæ ныфс де ’мбæлттæй хæссыс, фæлæ уæ æз æртæйæ дæр 
кæрæдзиуыл сбæтдзынæн. Ныр та уал мæнæ дæ мызд... 
Адæймаджы къух афтæ риссаг у, уый мæ никуы бауырныдтаид... 
Мæнмæ афтæ фæкасти, цыма фыццаг кæцæйдæр, «дзæхст», зæгъ- 
гæ, райхъуысы, стæй Ламбеджы судзаг армытъæпæн мæ лæбæ- 
зыл дудгæ аныхæсы. 
— Уый дын давæггаг... 
Дыккаг цæф уыди ноджы риссагдæр. 
— Уый дын, дыргъ цъæхæй кæй тоныс, уый тыххæй... 
Æртыккаг цæф уыди æппæтæй æбуалгъдæр. 
— Уый та дын, къалиу кæй асастай, уый тыххæй. Хуыцауæн 
дæр æртæ чъирийæ фæкувынц. Ныр цæугæ уæ хæдзармæ! 
21 

Цыма мын хæдзармæ цæуын дæр уый амонын хъæуы! Лæг фыр- 
мæстæй тъæппытæ куыд нæ ахаудзæн! Мæ цæстытæ донæй байдзаг 
сты, фæлæ мæхиуыл ныххæцыдтæн, мæ кæуын нæ фæуæлбыл. Йæ 
разæй рацыдтæн, уæдæ ма йæм цы хорзмæ æнхъæлмæ кастæн? О, 
цас æнæуынон мын уыди! Фæстæмæ ма йæм ракастæн. Уый хæцыди 
йæ синысæртыл, мæстæймарæгау мæм йæ мидбылты худти. Никуы 
мæ ферох уыдзæн уыцы мидбылхудт. Бæргæ, йæ цахъхъæн куы 
фæуыдаин! Уæд ын æз бацамыдтаин, лæгæй хынджылæг скъæрын 
куыд хъæуы, уый... Уæвгæ, цы бæрæг ис, лæдзæгæн дыууæ кæроны 
ис... Чи зоны, йе ’мгар куы уыдаин, уæд хъуыддаг æрмæст лæбæзы 
къæрццытæй нæ ахицæн уыдаид. Додтийы чи фæнадта, уый мæнæн 
дæр исты хос ссардтаид. Ныр мын æфсон уæддæр ис, мæхицæй хис- 
тæр у, зæгъгæ, фæлæ уæд бынтон худинаг куы басгуыхтаин!.. Цы- 
фæнды фæуæд, уæддæр ахæм æфхæрдæн ныббарæн нæй. Фæлæ уыцы 
минут цы ’рхъуыды кодтаин мæ маст райсыны фæдыл? Мæ бон ын 
цы уыди? Ницы ской кодтон ме ’мбæлттæн. Иуæй мæм зын касти мæ 
худинаджы хабар, иннæмæй та аххосджын мæхæдæг уыдтæн. Цæ- 
мæн мæ хъуыдысты уыцы æнæхайыры цъæх балтæ? Ноджы къа- 
лиуы саст... Мæхæдæг мæсты фæкæнын, лæппутæй исчи бæлæс- 
тæм фыдæвнæлд куы фæкæны, уæд. Ныр знаггад бакодтон... «Уадз 
æмæ абон афтæ фæуæд, — хъуыды кодтон фæндагыл цæугæйæ,— 
фæуæд... Фæлæ дын мæ маст нæ батайдзæн. Искуы лæгæй-лæгмæ 
сæмбæлдзыстæм...» Фæлæ уыцы «искуы» кæд уыдзæн, уымæн 
ницы зыдтон. Афтæ мæм каст, цыма, куы сыстыр уон, уæд Ламбе- 
гæй бирæ тыхджындæр уыдзынæн. Мæ цæстытыл уади алыхуы- 
зон нывтæ: кæм хъæбысæй хæцæм, кæм боксæй... Кæддæрид- 
дæр-иу уæлахиз мæхæдæг уыдтæн. Фæлæ зæрдæйы рыст уымæй 
къаддæр нæ кодта... 
Мæ къах мæ нæ хæдзармæ нæ хаста. Тарстæн, мæ мад истæуыл 
куы фæгуырысхо уа... Мæхиуыл бæргæ хæцдзынæн, фæлæ æмба- 
рын, мæ уынд нывыл нæу... Азылдтæн донбылты. Дзæвгар куы 
æрталынг, уæд нæхимæ æрбаздæхтæн. Мæ чемы æрцыдтæн иучы- 
сыл. Нæ кулдуары цур баййæфтон Бæдзег æмæ Авданы. 
— Кæм уыдтæ ныронг?! — сбустæ мыл кодта Бæдзег,— мах изæр- 
сарæй ардæм дæу куы агурæм!.. 
— Никуы уыдтæн,— мæхи бынтон æдыхстæй æвдисыныл архай- 
гæйæ, загътон æз,— дæлæ дæлæсыхы лæппугимæ пуртайæ хъазыдгæн. 
Бæдзег мæм хæстæг æрбалæууыд. Мæ цæсгоммæ мын æдзы- 
нæг ныккасти. 
— Нал мæ хъуыды кæныс? — бахудтæн æз. 
— Хъус-ма, — тызмæгæй загъта Бæдзег,— ды мæнæн аргъæуттæ 
ма кæн. Чи дæ фæнадта? 
— Мæн? 
— Дæу, уæдæ мæн?! 
— Аргъæуттæ дæхæдæг куы кæныс,— загътон æз. Барæй сху- 
дынмæ хъавыдтæн, цæмæй сæ бауырна, рæдийгæ кæй кæнынц, уый, 
фæлæ мæ лæбæз æнахуыр цъæхснаг рыст скодта, цыма та йыл Лам- 
беджы арм аныхæст, уыйау, æмæ куыддæр фæсыкк дæн... 
Стæй æнкъардæй бафарстон: 
— Чи уын æй радзырдта? 
22 

— Чи дæ федта, уый,— мæстыйæ загъта Бæдзег. Æвæццæгæн 
æм хардзау касти, йе ’мбалмæ йын чидæр кæй бауæндыд, уый. 
Лвдан дæр йæ сæр æруагъта. Тæнзæрдæ у, æвæццæгæн мын тæ- 
ригъæд кæны. Æз та искæй тæригъæдæй мæ удхæссæг уынын. 
Фæлтау мыл Бæдзегау хъæртæ кæнæд. 
— Чи уын æй загъта, уый уæддæр зæгъут. Æви мын æй хæлæг 
кæнут?! — сбустæ сыл кодтон. Мæ зæрдæ æрбауынгæг. Фæтарстæн, 
мæхи куы нал ныууромон ме ’мбæлтты раз, лæмæгъдзинад куы рав- 
дисон... Схуыфыдтæн. Мæ кæуындзæг нынныхъуырдтон. 
— Дæлæ нын æй дæлæсыхаг Борик радзырдта... Ламбеджы сы- 
хаг. Уый уæм сæ кæртæй касти... — æнкъардæй загъта Авдан, йæ 
сæр ноджы бындæр æруагъта. 
— Хæлиудзых! — загъта Бæдзег æмæ иуварсмæ ату кодта. Мæ 
цурæй ацыд, кулдуары цæджындзыл йæхи бауагъта æмæ мæм æдзы- 
нæг касти уырдыгæй. Æз ын талынджы йæ цæстытæ нæ уыдтон, 
фæлæ сын цыдæр æгъдауæй хатыдтон сæ мæсты ’рттывд. 
— Уый хистæр у Астанæй! — лæбурæгау Авдан бакъахдзæф код- 
та Бæдзеджы ’рдæм.— Мыййаг æй йе ’мгар куынæ фæнадта, цæуыл 
ыл хъæртæ кæныс?! 
— Æз ыл уый тыххæй нæ хъæртæ кæнын! — йæ къухтæ йыл 
стылдта Бæдзег дæр. — Бæласы къалиу цæмæн асаста! 
— Æмæ исты барæй уыдтæн? — мæ кæуын тыххæй уромгæйæ, 
зыр-зыргæнгæ хъæлæсæй бафарстон æз. Фæлæ мын дзуапп ничи 
радта. Æз бацыдтæн кулдуармæ. Кæртмæ куыддæр фæцæйхызтæн, 
афтæ мын Бæдзег мæ цонгыл æрхæцыд. Кæсгæ мæм нæ кодта, аф- 
тæмæй райдыдта: 
— Райсом дзы нæ маст райсдзыстæм... — Ай-гъай, æртæйæ хорз 
нæу, фæлæ уый хистæр у... Авдан иуварсæй кæсдзæн... Мах та 
дыууæйæ йемæ аныхас кæндзыстæм. 
— Мæхи фаг дæр нæу, — фидарæй загътон æз,— мæхи бар æй 
бауадз. 
— Цæй, дæхицæй ма ’ппæл. Уæдæ кæм уыдтæ, дæ фæлмæнтæ 
дын куы рæгъæд кодта, уæд? Ламбег цы у, уый нæ зоныс? 
Æз ницыуал суæндыдтæн. Раст зæгъы Бæдзег — иугæйттæй «ком- 
дзаджы» фаг дæр не стæм... 
Уыцы æхсæв суанг фæсахсæвæртæм нæ бафынæй дæн. Фæнды- 
ди мæ, бон тагъддæр куы æрбалæууыдаид. Мастисæн бон. Иуæй мæ 
тæрсын кодта, иннæмæй та сæрыстыр уыдтæн, мæн бафхæрын кæй- 
дæр бафхæрынау æнцонæй кæй никæмæн тайы, уый равдисыны фа- 
дат кæй æрцыди... Сæрыстыр уыдтæн ме ’мбæлттæй: зын сахат мæ 
иунæгæй нæ ныууагътой. Бафынæй дæн æмхæццæ хъуыдытимæ. Мæ 
фыны федтон: Ламбеджы фыд Тотыр мæ суры фæрæтимæ. Лидзын, 
фæлæ мын лидзын не ’нтысы. Хатын, фын кæй у, уый, фæлæ йыл 
æххæст баууæндын мæ бон нæу. Æнæзæгъгæ тасæй ризын æмризæ- 
джы. Фехъал дæн. Кæртæй æрбайхъуыст мæ мады загъд: 
— Уый цафонмæ хуыст у? Дæуыйас лæппутæ ныр лæгтæ сты, 
хæдзардарджытæ! 
Сыстадтæн. Рацыдтæн кæртмæ. Хур арвыл бæрзонд ссыди. «Абон 
дæ мæ маст райсдзынæн, Ламбег!» — цыдæр тасæмхæццæ æхсыз- 
гондзинадимæ ахъуыды кодтон æз. 
23 

Фæлæ мæ фæнд фæсыкк. Райдыдта хæст. Хылтæм нæ нал 
æвдæлд. Нал нæ æвдæлд нæ хъазæн фæзмæ, нæ найæн хъуымтæм. 
Къуыммæ батылд пурти. Хъæлы бæсты райстам æхсырф, лæдзæ- 
джы бæсты — сагой. Куыстам колхозы быдырты ас адæмы æмрæнхъ. 
Нæ хъæуы нæлгоймæгтæй зæрæдтæ æмæ сабитæй уæлдай ничиуал 
баззад — ацыдысты хæстмæ. Ацыд мæ хистæр æфсымæр. Ацыдыс- 
ты Бæдзег æмæ Авданы фыдæлтæ дæр. Мæнæн мæ фыд дыууæ азы 
размæ амард. Мæ хистæр æфсымæр та Мурмæнскы денджызон скъо- 
лайы ахуыр кодта. Уый дæр ацыд хæцæг æфсадмæ... 
Хъæу фæсидзæрхуыз. Нæ сыхæй изæрыгæтты нал хъуысти 
фæндыры цагъд, зарын. Хæстон хабæрттæ йеддæмæ зæрдæ 
ницæимæ}’ал дзырдта... Никуыуал федтон Ламбеджы дæр... Адæм 
хъус-хъус дзырдтой, йæ фыд, дам, дезертир алыгъд Саухъæдмæ. 
Ноджы æнæуынондæр мын фестади Ламбег уыцы хабары фæстæ. 
Йæ къæртгæнын афон кæмæн æрцæуы æмæ йæ дудынæй чи нал 
енцайы, ахæм сынкъау мæ хъизæмарæй мардта мæ мастисыны 
æнд. Æппынæдзух мæ цæстытыл уади, Ламбег йæ синысæртыл 
хæцгæйæ йæ мидбылты худгæ мæ фæстæ куыд касти... Кæд мын, 
мыййаг, тæригъæд кодта? Æнæмæнг! Бирæгъ уæрыккæн куыд 
фæтæригъæд кæны, афтæ... 
Бонтæ цыдысты, фæлæ ме знагыл мæ цæст нал хæст кодта. 
Мæ хъустыл æрцыди, цыма йæ дезертир фыдæн æхсæвыгæтты 
Саухъæдмæ хæринаг фæхæссы... Кæдæм кæсы милицæ? 
Иуизæр быдырон фæндагыл хæрхæмбæлд куы фæуиккам. Æз 
æхсæвиуатæй мусмæ най кæнынмæ цыдтæн, уый хосгæрдæнæй цыди 
сæхимæ. Уыдис ыл стыр бур галифе хæлаф, йæ комæй цыппар 
æнгуылдзы бæрц бындæр баст уыди йæ нарæг гæрзын рон. Хæсты 
размæ-иу ацы хæлаф йæ фыд Тотыр дардта... Æз æм æрлæууынмæ 
нæ хъавыдтæн, фæлæ мæм уый дардæй йæ дæндæгтæ ныззыхъхъыр 
кодта, цыма йæ уындмæ рагæй бæллын. Æрурæдта мæ. 
— Гъæй, Астан, тынг мæсты мæм дæ? 
— Антъæр дæхи,— зæгъын,— мæ мастимæ дæ ницы хъуыддаг ис. 
Фæиуварс кодтон, атындзыдтон мæ фæндагыл. Мæ цымыдис- 
дзинад мæ, мыййаг, иу æмæ дыууæ хатты куынæ баппæрста къæп- 
пæджы. Ныр дæр та фæкастæн фæстæмæ, цымæ, зæгъын, цы ми 
кæны. Уый дын йæ оынаты куы лæууид! Æдзынæгæй кæсы мæ 
фæдыл, йæ мидбылты та худы. Раст иубон куыддæриддæр худти, 
афтæ! Цæмæдæр гæсгæ мæм уыцы мидбылхудт йæ фыды бур гали- 
фе хæлафы хуызæн фæкасти. Æмæ-иу мæ цæстытыл ауад йæ дезер- 
тир фыд. Маст мын мæ цæстытæ акуырм кодта, æнæуынондзина- 
дæй мæ хурхуадындзтæ адæнгæл сты. Мæ сæр разылд. Чысыл ма 
бахъæуа, мæхи йыл ма ныццæвон. Фæлæ йæ сæрмæ мæйы æрдæгау 
æрттывта йæ фæтæнком цæвæг — æвæццæгæн, хос чысыл нæ фæ- 
карста. Æмæ мæ туг уайтагъд ауазал. Разгъордтон мæ тых-мæ бо- 
нæй йæ цурæй. Дзæвгар дзы куы адард дæн, уæд æрлæууыдтæн 
æмæ йæм ныхъхъæр кодтон: 
— Де-зер-ти-и-ры ф-ы-ырт! 
«Дезертиры фырт! Дезертиры фырт!» — дардæй мын мин хъæ- 
лæсæй мæ хъæлæс ныффæзмыдтой Саухъæды рæгътæ. Æмæ æвип- 
пайды ехсы цæфау цъæхснаг рыст атыхст мæ зæрдæйыл. Цы уыди 
24 

уыцы æвиппайды фæзынæг æнкъарæн? Фæсмон æви тæригъæд? 
Абон дæр æй нæ зонын. Фæлæ мæ уæд куыд тынг бафæндыд мæ 
хъæр ацахсын, фæстæмæ раздахын, цæмæй йæ ма фехъусой ме 
знаджы хъустæ, фæндаггæрон бæлæстæ, къуылдымтæ, ногкарст 
мæнæуы хуымæй цы уæрцц стахти, уый... Фæлæ дзырд æмæ 
топпы нæмыгæн фæстæмæ раздахæн нал вæййы... 
Саухъæды фахсмæ куы бахæццæ дæн, уæддæр ма йæ бынаты 
лæууыд Ламбег. Дардæй ма мæм чысыл æндæргау зынди изæрдары 
фæлмы. Фæлæ мæм афтæ касти, цыма уыцы гуырысхойаг мидбыл- 
худт ныр дæр йæ цæсгомыл хъазы. Æмæ та мæ цæстытыл ауад йæ 
фыды бур галифе хæлаф. Æмæ, мæ зæрдæйы æрдæбон цы чысыл 
тæригъæды тæпп фæзынд, уый уайтагъд фестад æнæуынондзинад... 
Ууыл къуыри рацыдаид, афтæ мæм иуизæр ме ’мбæлттæ фæ- 
зындысты. 
— Ницы фехъуыстай? — бафарста Бæдзег æмæ йæхæдæг йæхи- 
цæн дзуапп радта: — Ламбег йæ дезертир фыдæн алы ’хсæв дæр 
хæринаг фæхæссы Саухъæдмæ. 
— Уанцон нæу! — бадис кодтон æз, кæд ацы хабар фыццаг 
хатт нæ хъусын, уæддæр: кæд цыфæнды мæсты уыдтæн Лам- 
бегмæ, уæддæр мæ цæмæдæр гæсгæ нæ фæндыд, цæмæй бынтон 
ахæм æвзæр разына. 
— Дæлæ йæ Дарихан йæхи дыууæ цæстæй федта,— загъта Ав- 
дан,— суг ласынмæ уыди айфыццаг, йæ цалх цъыфы нынныхст, 
æмæ йыл хъæды æрæхсæв... 
— Дариханæй уæлдай ма йæ бирæ чидæртæ федта,— йæ къух 
ауыгъта Бæдзег, ома, хъуыддаг дызæрдыггаг нæу, зæгъгæ. — Æрцах- 
сын сæ хъæуы, æндæр ницы. Ахсæв фынæй кæныны зæрдæ ма- 
кæмæ уæд! Ламбеджы фæд уæгъд уадзын нæ хъæуы. 
Мæ зæрдæ æнахуыр гуыпп-гуыпп скодта. Мæ зæнгтæ куыддæр 
адон сты. Цыма та мæ лæбæзтæ судзгæ цæфтæй срыстысты, афтæ 
мæм фæкаст. 
— Уæдæ ма цы боны хорзмæ кæсæм? Афонмæ кæд аивгъуыдта, 
уæд та? 
— Ацафон? Уый æмбисæхсæвæй раздæр нæ ацæудзæн. Змæлæг 
куы нал вæййы, уæд араст вæййы сæ хæдзарæй. 
— Уæд та... — къуызгæ райдыдта Авдан,— милицæйæн зæгъæм... 
Дезертиртæм, дам, хæцæнгæрзтæ дæр вæййы... Мах та афтидармæй... 
Бæдзег ын йæ ныхæстыл хъæрæй ныххудти: 
— Тæрсгæ кæныс? 
— Тæрсгæ нæ кæнын, фæлæ... милицæ йæ куынæ зоной, уæд нæ 
куы бафхæрой... 
— Æфхæргæ нæ, фæлæ ма нын арфæтæ дæр ракæндзысты. Стæй 
ма милицæйы чи баззад? Се ’ппæт дæр хæстмæ нæ ацыдысты? 
Дзæвгар рæстæг нæ ничиуал ницы дзырдта. Стæй Авдан æнкъар- 
дæй загъта: 
— Немыц æрбахæстæг сты... 
Бæдзег, цыма уыцы хабармæ æнхъæлмæ касти, уыйау йæ къух 
хæрдмæ систа æмæ бардзырд дæттæгау сдзырдта: 
— Цæй, мауал фæстиат кæнæм. Уыцы фашисттæ æцæгæй дæр 
ардæм куы æрбацæуой, уæд... — Бæдзег фырмæстæй цы загътаид, 
25 

уый нал зыдта. Иуварсмæ ату кодта æмæ нæ разæй рацыд. Мах 
æнæдзургæйæ цыдыстæм йæ фæдыл. Саухъæдмæ нæ бирæ иал 
хъуыди, афтæ æрлæууыдыстæм. 
— Ам фæхицæнтæ уæм,— загъта Бæдзег.— Даргъ тагмæ фæндаг 
хъахъхъæндзæн Астан, Арф коммæ бацæуæн — Авдан, Тулдзджынмæ 
фæндаг та æз мæхимæ исын. Исчи исты куы бафиппайа — æртæ 
’хситты-иу фæкæнæд. 
Бæдзег Тулдзджыны ’рдæм стыр къахдзæфтæй араст, æз дæр 
мæ ных сарæзтон Даргъ тагмæ. Авдан та, мæгуыр, йæ бынаты лæугæ 
баззад. Зыдтон, иунæгæй нæ уæнды. Фæлæ йын мæ бои цы уыди, 
кæд мæхæдæг дæр хуыздæр уавæры нæ уыдтæн... 
Æхсæв уыди къахт цæстау саугуырм. Арвæй иу стъалы нæ зын- 
ди. Дымдта комæй. Мæ дзабыртæ схуылыдз сты æртæхæй. Къу- 
тæртæ мæм цыдæр æнахуыр тæссаг æндæргты хуызæн кастысты, 
базмæлыдысты-иу, сæхи-иу нылхъывтой зæхмæ, кæннод-иу слæу- 
уыдысты сæ фæстæгтыл. Ныртæккæ... Ныртæккæ... Ныртæккæ... 
Сæхи мыл ныццæвдзысты... Мæ гæртт-гæртт цыди, мæ зæрдæ уæз- 
зау гуыпп-гуыпп кодта. Тас зондыл уæлахиз кæнын райдыдта, 
бирæ мæ нал хъуыди фæстæмæ æррайау хъæуы ’рдæм ныййарц 
уæвынмæ. Фæлæ уыцы тасæй тыхджындæр уыди худинаджы азар. 
Дымгæ кодта тыхджынæй-тыхджындæр. Хъуысти хъæды æнуд 
гуыв-гуыв. Кæцæйдæр æрбайхъуыст, зæрдæ фæрчытæ кæмæй 
хаудта, ахæм æнкъард ниуын. «Балбирæгътæ!» Зынджы стъæл- 
фæнау зæрдæ асыгъта ацы цыбыр хъуыды. Хурхуадындзтæм 
ныццавта цыдæр судзгæ уылæн. Мæ хæдфæстæ райхъуыст ца- 
вæрдæр уынæр. Ныронг тæрсгæ кæмæй кодтон, уыцы къутæрты 
астæу куыд фестадтæн, уый абон дæр дзæбæх нæ зонын. Цы 
уыдтæн, уымæй хъус фестадтæн. Фæлæ хъуыстон æрмæстдæр 
мæ зæрдæйы æбуалгъ гуыпп-гуыпп. Цыма ныртæккæ ратондзæн, 
ныппырх уыдзæн... 
Фæндагыл цыдæр змæлыд. Мæ рæзты комы ’рдæм баивгъуыд- 
та. Адæймаджы хуызæн у. Æнæмæнг уый уыдзæн. Мæ гуыбыны 
цъарыл рабырыдтæн ме ’мбæхсæн бынатæй. Стæй сыстадтæн, гуы- 
быр-гуыбыр гурæй-гурмæ цæуын йæ фæдыл. Йæ фæд ын суадзыи 
нал хъæуы. Мæ зæрдыл æрбалæууыд Бæдзеджы фæдзæхст: «Исчи 
исты куы бафиппайа, уæд æртæ ’хситты фæкæнæд». Фæлæ ныр 
фехситт кæн, æмæ дæ хæдзар сарæзтай. Фæстæмæ фездæхдзæн 
Ламбег, дыууæ гæппæн дæ ацахсдзæн. Кæннод цалынмæ уыдон 
ардæм згъорой, уæдмæ уый ам баддзæн? Нæ, уый гæнæн нæй. Фæлæ 
иунæгæй дæр йæ фæдыл куыд цæуон тар хъæдмæ? 
Ракæ-бакæйæн рæстæг нæ уыд. Ламбеджы фæд уæгъд нал хъæуы, 
сæйрагдæр уый у. Зæрдæ та цыфæнды дæр кæнæд, мæ хъуыддаг 
нæу! Цæуын йæ фæдыл. Фæндаг къутæрты сау æндæргты астæу 
хæрз гæзæмæ урс дары. Стæй æрбайсæфт. Мæ тæккæ цæстыты раз 
сыстад уыцы бæрзонд рагъмæ схизæны. Бацыдыстæм хъæды. Дис- 
саг куыд нæ у, фæлæ уыйас тынг нал тæрсын: адæймаг мæм æввахс 
кæй ис, уымæй мæ ныфс бацыд, кæд уыцы адæймагимæ дыууæ 
цыфыддæр знаджы стæм, уæддæр. Фæндаг рагъæй ныххызти Даргъ 
тагмæ. Ам ноджы арæхстгайдæр цæуын. Уырдыджы мæ къах фæ- 
быры, мæ разæй ахæссын сыфтæрты цæндтæ. Мæ быны сæт- 
26 

тынц хус къæцæлтæ, сæ къæрцц мæм кæд арвы гæрах нæ фæкæ- 
сы! Æмæ уæд мæ мидбынат андзыг вæййын, иу уысм сызмæлын 
нал фæуæндын. Мæ амондæн, дымгæ кæны, æмæ хъæды тых- 
джын гуыв-гуывæй мæ къахдзæфты уынæр дзæбæх нæ хъуысы! 
Чи зоны, æхсæв æнцой куы уыдаид, уæд Ламбег раджы бафип- 
пайдтаид, йæ фæдыл хъуызæг кæй ис... 
Бирæ фæцыдыстæм Саухъæды уыцы æвæд уырдгуытæ æмæ 
хæрдты. Фæсахсæвæртæ уыдаид, афтæ Ламбег иу стыр бæласы цур 
æрлæууыд. Йæ къухтæ йæ дзыхмæ схаста æмæ уыджы уаст нык- 
кодта. Хæстæг кæцæйдæр райхъуыст хуыргарчы уаст: «Крр-рр-уат». 
Кæй сайынц адон?! Фендзыстæм, кæддæра чи кæй афæливид. Лам- 
бег бæласы аууонæй уыциу сæррæтт аласта, цыдæр мын æрбаци. 
Кæм лæууыд, уырдæм æрхъуызыдтæн. Хæстæг байбынæй ферттывта 
зынг æмæ уайтагъд ахуыссыд. «Æгъи,— загътон мæхинымæр,— ныр 
мын нал аирвæздзыстут». Гуырысхойаг нал уыди, дезертиры хуык- 
ком ам кæй ис. Бахъуызыдтæн, зынг кæцæй ферттывта, уырдæм. 
Дыууæ бæласы астæу къæдзæхрæбын уыди мусонг. Йæ дуар — 
цыдæр сырддзармæй æхгæд. Йæ иу къабаз ын хæрзчысыл иуварс 
акодтон хъавгæ æмæ мидæмæ бакастæн. Мусонджы бын уыди 
хосæй æмбæрзт, астæуæй стыр къуыдырыл нæзы цырагъ сыгъ- 
ди, йæ ала калди. Йæ фæйнæфарс — дыууæ кæрцы тыд, æвæц- 
цæгæн, сæ хуыссæнтæ сты. Къуымты — цыдæр дзаумæттæ калд. 
Иу кæрцыл бадтысты Ламбег æмæ йæ фыд. Лæджы хуызæн нал 
уыди Тотыр. Йæ цæсгомæй фындз æмæ ных йеддæмæ ницыуал 
зынди — схъуынджын. Йæ цæстытæ æнкъард æмæ тæссаг æрттывд 
кодтой къуырфыты арфæй хъуынты астæуæй. 
Ламбег йæ хызынæй систа стыр гуыдын æмæ хъæбæр цыхт, 
хъæдындзтæ, нурытæ. Æрæвæрдта сæ йæ фыды цур кæрцыл. 
— Ахæр истытæ... 
— Ахæрдзыстæм, — Тотыр йæ комыдæттæ нынныхъуырдта, — 
мæнæ Баззе фæзына... 
— Ахæр, уый фаг дæр дзы разындзæн... 
Тотыр йæ фырты уæхскыл йе стыр сау къух æруагъта: 
— Иунæгæй къæбæр хæрын нæ фидауы, лæппу... 
— Уыцы æвзæр давæгимæ дæхи цы сбастай? 
Тотыр арф ныуулæфыд. 
— Уый барвæндон хъуыддаг нæу... Æхсæв иунæгæй зын у... 
Мæнæ ацы ран мæрдты аууæттæй байдзаг вæййы... 
Лæппу скаст йæ фыдмæ, стæй йæ сæр æруагъта. Æрæджиау загъта: 
— Гыцци афтæ... хъæдæй, дам, куынæ рацæуай, уæд мæхи амар- 
дзынæн... 
Тотырæн йæ сæр куыддæр иуварсмæ фæкъул, ныууынæргъыдта. 
— Ницы дын кæндзысты, — йæ сæр ноджы бындæр æруагъта 
Ламбег,— бæрæг уыди, йæ зæрдæ кæй суынгæг, — адæм дæ дезер- 
тир хонынц. Рацу, дада, рацу нæхимæ!.. 
Тотыр йæ сæр дыууæрдæм тылдта æмæ уынæргъыдта цæф сырдау: 
— Ныууадз мæ, лæппу, мауал мæм цу... Сымах дæр ма мæн 
тыххæй фыдбылызы бахаудзыстут. 
— Ды никæй амардтай... Ницы дын кæндзысты... 
Тотыр йæ къух систа йæ лæппуйы уæхскæй, зырзыргæнгæ йæ 
27 

æрхаста йæ цæсгомыл, стæй йæ боцъойы даргъ хъуынтæй пъæс- 
тытæ* стыдта. 
— Милицæ та афтæ зæгъы: «Тотыр, ды амардтай колхозы сæр- 
дар Ханджерийы!» Æз та никæй амардтон! Никæй! — хъæр кодта 
фæсусхъæлæсæй Тотыр.— Закъон мæныл не ’ууæнды, закъон мили- 
цæйыл æууæнды! 
— Милицæ дæу лæгмарæг хоны? Чи дын загъта? 
— Чи мын загъта? Баззе мын загъта. Баззейæн йæ хæрæфырт 
милицæйы кусы. Уый йын радзырдта хабæрттæ. Æмæ мæ фæдыл 
зилынц. Уæд та лæджы хæстмæ куы ауадзиккой, лæг уым уæддæр 
кадимæ амæлид. 
Æз уыдтон: Ламбегæн йæ бинаг был зыр-зыр кæнын райдыдта. 
Æвæццæгæн, йæ кæуын тыххæй урæдта. 
— Тæрсын дæ кæны уыцы лæгмар! — кæуынхъæлæсæй загъта 
уый, — тæрсын дæ кæны, цæмæй дæхи бамбæхсай, æмæ гуырысхо 
дæуыл уа... Ханджерийы йæхæдæг амардта. Адæм дзурынц... Ды 
та рынчын дæ, æмæ дæ тæрсын кæны... 
— Уæдæ йæ чи амардтаид? Баззе уыди, ай-гъай... Колхозы 
ос давта æмæ йын сæрдар йæ хæдзар, йæ исбон байсын кодта. 
æртæ йæ Даргъ таджы кæрон амардта. Уыцы рæстæг æз дæр ме 
’намондæн цуанæй нæхимæ здæхтæн раст ууылты... Сæрдар дæр 
дыууæхстонæй мард, мæнмæ дæр дыууæхстон! Уый Баззе барæй 
бакодта афтæ, цæмæй гуырысхо мæныл æрхауа! 
Тотыр йæ цыппæртыл слæууыд. Йæ дæндæгтæ ныззыхъхъыр 
сты, йæ цæстытæ тæссаг æрттывд кодтой. Ламбег йæ зонгуытыл 
æрлæууыд йæ цуры, йæ цонгыл ын хæрдмæ схæцыд: 
— Дада, сбад, ныр цы хуызæн дæ?! 
Тотыр та раздæрау сбадти йæ бынаты, йæ сæрыл ныххæцыд йæ 
къухтæй, рæмбыныкъæдзтæ æнцадысты йæ уæрджытыл. 
— Дада, æз хæстмæ цæуын... «Хæрзбон» зæгъынмæ æрбацыд- 
тæн... — Тотыры уæхсчытæ куыддæр фестъæлфыдысты. Цыма йæ 
сæр йæ армытъæпæнтæй ноджы тыхджындæр æрбалхъывта, афтæ мæм 
фæкаст. Æвиппайды йе ’ргом разылдта дуары ’рдæм, ницыуынæг тæс- 
саг цæстытæй ныккаст мæны ’рдæм. Уыцы æбуалгъ цæстæнгасы бын 
мæ бон фезмæлын нал баци, цавддур фестадтæн. Тотыр ныррызти 
æмризæджы, йæ дзых фæхæлиу. Стæй ахæм цъæхахст ныккодта, æмæ 
мæ сæрыхъуынтæ арц абадтысты, мæ зонд адзæгъæл. Тотыр зæххыл 
æрхауд, ратул-батул кæнын систа, йæ комы фынк калди. Хъуысти йæ 
дæндæгты æбуалгъ хъыррыст. Ламбег цыдæр къæцæл фелвæста, йæ 
къухмæрзæн ыл атыхта æмæ йын æй афтæмæй йæ дæндæгты астæу 
нытътъыста. Уыцы рæстæг мæ чидæр фæсте мæ бæрзæйæ ацахста. 
Мусонджы астæу мæ тъæпп куыд фæцыд, уый æмбаргæ дæр нал ба- 
кодтон. Мæ уæлхъус райхъуыст, нæлгоймагæн æгæр лыстæг, сылгой- 
магæн æгæр бæзджын чи уыди, ахæм хъæлæс: 
— Куыдзы фырт! Ныртæккæ дын æз де ’взаг дæ удимæ бæргæ 
фелвасдзынæн. 
Хæрдмæ йæм скастæн. Бынмæ мæм æнæуынон цæстытæй касти 
æнæдаст бæзæрхыг бæрзонд нæлгоймаг, йæ уæлæ — телогрейкæ, 
* П ъ æ с т ы (дыг.) — бындзыг. 
28 
I 

йæ сæрыл — бухайраг худ. Йæ галиу уæхскæй дыууæхстоны 
дыууæ хæтæлы сæхи сдардтой, йæ астæуыл — хъатара. Бамбæрс- 
тон, фервæзæн мын нал ис — мæ уæлхъус чи лæууы, уый Баззе у! 
— Чи дæ æрбарвыста? 
— Ничи. 
— Уæ, ма кæ, уæддæр дæ де ’взаг никуыуал бахъæудзæн, цы ма 
йыл ауæрдыс? — Баззе мын йæ уæззау цырыхъхъы фындзæй мæ 
тæн тыхджын æрбакъуырдта. — Чи дæ æрбарвыста? 
— Ничи! 
Лæгмар йæ телогрейкæйы фæдджитыл уæлæмæ схæцыд, йæ хъа- 
тарайы бынæй райхæлдта фæтæн рон. Фæдыдагъ æй кодта, стæй 
йæ йæ кæрæттæй фæйнæрдæм айвæзта. Фæцыд тыхджын къæрцц. 
Стæй уæззау æрхуы æргъæвæг мæ сæры фахсæй фесхъиудта. 
~ Дзур! 
— Лæгмар! 
Мæ сæр бахгæдтон мæ къухтæй. Æнхъæлмæ кæсын æвирхъау 
цæфмæ. Фæлæ мыл цæф æгæр æрæгмæ уади. Мæ цæсты кæрæттæй 
тæрсгæ-ризгæ скастæн хæрдмæ æмæ федтон: Ламбег дыууæхстон 
сарæзта Баззейы риумæ. Дзуры йæм: 
— Аппар дæ рон! 
Баззе йæ рон мусонджы къулмæ базыввытт кодта. 
— Цæй, хынджылæг ма скъæр, — бустæхуызæй загъта уый, — 
лæппу надæй рæзгæ кæны, цы йын уыди? 
Баззе йæхи йæ кæрцы ’рдæм байста, цæмæдæр æргуыбыр. Стæй 
æваст фæзылд, Ламбеджы дыууæхстон иуварс акъуырдта. Лæппу 
топмæ фæлæбурдта, фæлæ уыцы рæстæг йæ ахсæныл сæмбæлд Баз- 
зейы уæззау къухы цæф. Ныккæрзыдта, æрбадт йæ мидбынат. 
Лæгмар топп систа зæххæй, ныццарæзта йæ мæнмæ. 
— Уæлæмæ сыст, хуыйы хъыбыл! 
Æз сыстадтæн. 
— Æддæмæ! 
Мæ бон фезмæлын нæ )’ыд — мæлæты тас мын пъæззыйау ацахста 
мæ уæнгтæ. Ныртæккæ мæ искуы хъæды агæрах кæндзæн! Фæлæ 
æваст топпы дзых мæ риуæй иуварс атахт, — Баззе фæуæлгоммæ, 
йæ сæрæй мусонджы къул ахаста. Цы ’рцыди, уымæн фыццаг 
уысм ницы бамбæрстон, сагъдау лæугæ аззадтæн. Уынгæ фæкод- 
тон, Ламбег ын йæ къæхтæ куыд ацахста, йæ сæр ын йæ сагæхты 
куыд фæтъыста. Фæлæ мæм фыццаг уысм дзæбæх нæма бахъардта, 
цы уыдтон, уый мидис. Стæй мæхи ныццавтон Баззейыл æз дæр, 
фæлæ фæстæмæ атахтæн йæ тымбылкъухы цæфæй. Уыцы рæс- 
тæг Тотыр æрчъицыдта. Баззе йын йæ фырты куыд хурх кæны, 
уый куы ауыдта, уæд æм бауад, топп фелвæста зæххæй æмæ йын 
йæ хъæдæй йæ сæр æрцавта. Баззе мардау иуварс æрфæлдæхт. 
Мах ын йæ топп æмæ йæ кард байстам, йæ къухтæ йын сбастам. 
Бонивайæнтыл æй ракодтам нæ разæй. Æрхæццæ йæ кодтам ра- 
йонмæ. Тотыр дæр йæхи радта милицæмæ. Ламбег сын ракодта 
йæ хабæрттæ, æмæ йæ горæты рынчындонмæ рарвыстой. 
Уымæй цалдæр боны рацыдаид, афтæ нын иуизæр нæ рудзынг 
æрбахостæуыд. Ракастæн. Нæ кулдуармæ лæууыди Ламбег бæлц- 
цонарæзтæй. Уыдис ыл йæ фыды бур галифе хæлаф, зæронд 
29 

цырыхъхъытæ, зæронд телогрейкæ. Йе рагъыл — чысыл дзæкъул. 
— Цæй, Астан, хæрзбонтæ ра}’т! — загъта уый. — Æз хæстмæ 
цæуын. 
— Куыд хæстмæ? Дæ карæнты нæ исынц!.. 
— Райсдзысты. Мах хæдзарæй дзы ничи ис... æмæ худинаг у. 
Дада рынчын у, æндæр... Хæрзбон! Гыццийы сайгæ акодтон, хохмæ, 
зæгъын, цæуын, не ’рвадæлтæм... Кæннод хъæрахст систаид, мили- 
цæтæ-йедтæм дæр ма фæдзырдтаид... Иу къуыри куы рацæуа, уæд 
ын зæгъдзынæ. Уæдмæ æз æфсады уыдзынæн... 
Ламбег рацыд мæ цурæй. Иу-дæс къахдзæфы акодта, стæй 
æрлæууыд. Сабыргай мæм разылдта йе ’ргом. Æнкъард мидбыл- 
худт хъазыд йæ цæсгомыл. 
— Мæсты ма мæм кæныс? 
— Цытæ дзурыс?! — æфсæрмыгæнгæ загътон æз, — аххосджын 
мæхæдæг уыдтæн. 
Ламбег ма мæм йæ къух фæтылдта æмæ тагъд къахдзæфтæй араст 
каурæбынты. Æз дæр цыдтæн йæ фæдыл. Бæргæ йæ баййæфтаин, 
йæ фарсмæ бæргæ цыдаин, фæлæ мæ кæуын бауромын мæ бон нæ 
уыди... Æмæ никуы базыдта Ламбег, йæ фæдыл чидæр кæй цыди. 
Хъæугæронмæ куы ныххæццæ дæн, уæд ма бирæ фæкастæн йæ фæ- 
дыл, цалынмæ ма йе ’ндæрг хæрзчысыл зынди стыр фæндагыл, 
уæдмæ. Стæй йæм ныхъхъæр кодтон йæ фæдыл: 
— Нæ хъæуы лæппутæй дæуæй хуыздæр ничи ис, ни-и-чи, Ла- 
амбе-ег! — Фехъуыста мын мæ хъæр æви нæ? Уый йæхи йед- 
дæмæ бæлвырд ничи загътаид. Фæлæ йын йæхи никуыуал фед- 
тон... Ламбег хъæбатырæй фæмард Прагæйы цур хæстыты. 
ÆРТÆ ÆНБААИ 
1 
Нæ тургъæ адæмæй байдзагæй. Устур тута бæласи буни сау 
сгæлладæй æмбæрзт кирæбæл ниддæлгоммæй мæ мадæ Борæхан, æ 
куствæллад къохтæ æруагъта кири кæрæнттæбæл. 
Тугъдæй еци æнамонд гæгъæди ку ссудæй, уæдæй фæстæмæ æ 
гъарæнгитæй нæ банцадæй. Синхæнттæ æма ’й нæ хæстæгутæ сабур 
кодтонцæ, нифситæ ин æвардтонцæ, сауæнгæ ма ин хилæ дæр 
кодтонцæ, æхе æгæр ке хуæруй, уой туххæн, фал цума неци игъус- 
та æма неци уидта, уоййау кудтæй æма кудтæй. 
Æхсæвæ-бонмæ æхе хуссæнбæл дæр не ’руагъта. Хæкъурццæй 
кудтæн æз дæр мæ мади кæунмæ. Фалæ ми не ’руагæс кодта... Уотæ 
мæмæ кастæй, цума исон сæумæцъæхæй дуар сабургай æрбайгон 
уодзæнæй, æма баба æрбахездзæнæй къæсæрæй, æрлæудзæнæй мæ 
хуссæни уæлгъос. Еци бæлд уотæ тухгин адтæй, æма мæ гъостæбæл 
рауаидæ æ бæзгин фæлмæн гъæлæс: 
— Хусгæ бабæй ку байзадтæ, Уæйуг!.. 
Цæй уæйуг адтæн æз? Тугъдмæ ку рарастæй, уæд мæбæл æдеу- 
гурæй фараст анзи цудæй. Мæ ном Тотраз хуннуй, фалæ мæ мæ 
фидæ фæууæйуг кодта. Кæд мин æхцæуæн н’ адтæй! Фалæ мæ 
30 

ме ’нбæлттæ мæстæймарунæн Уæйуг хонун ку райдæдтонцæ, уæд 
мæмæ хуарзау нæбал кастæй аци ном. 
Нур кудтæн, фал бабæй марди хабарбæл нæ. Ку зæгъун, æппун- 
дæр ми не ’руагæс кодта æ рамæлæт. Æз æрмæстдæр мæ мадæн 
тæрегъæд кодтон... 
Æдосæ фæсæмбесæхсæвæ æ размæ бацудтæн. Æ къох æринца- 
дæй мæ усхъæбæл, æхемæ мæ æрбалхъивта, æ бауæр ба кæугæ- 
кæун фестъæлф-фестъæлф кодта: 
— Мæ еунæг, седзæрæй нæ ку ниууагъта нæ дарæг, уæд ма куд 
цæрдзинан? 
Цæстисугтæ æй нæбал бауагътонцæ дзорун. Æма æрмæст уæд 
балæдæрдтæн, нæ хæдзарæбæл стур бæллæх ке æрцудæй. Баба 
фæстæмæ некæдбал раздæхдзæнæй, æма ’й æз некæдбал фæу- 
уиндзæнæн. Æнахур содзгæ æнтъуснæг мин райахæста мæ хъур. 
Æз, æвæдзи, фиццаг хат уæд банкъардтон адæймаги егъау хъонц. 
Нур тута бæласи буни лæууй афтед кирæ. Æ уæле — баба тугъди 
размæ ке дардта, еци хъæппæлтæ — киртæ хæдонæ æма бор галифе 
хæлаф. Бæласи ставд зæнги æнцойнæ кири тегъæбæл лæууй æ ху- 
зист. Цардæгасау кæсуй, цума, тургъи ка æрæмбурдæй, еци адæ- 
ми десгæнгæ фæрсуй: 
— Хуарз адæм! Цæбæл котæ? Æз æгас дæн... 
Мæ мадæн æ бон кæун нæбал æй. Цидæр гъезæмайраг муртæ 
ма схауй æ цъухæй. Бацæунмæ имæ гъавун, е дæр ку рамæла, 
уомæй тæрсун райдæдтон. Фалæ мин уалинмæ кадæр мæ фарс 
æрбакъуæрдта. Цума бæзгин мегъи фæлмæй разиндтæй, уоййау 
мæ размæ уинун ме ’нбал Аци цъæрнатæ цæсгон. Мæ цонгбæл 
мин рахуæстæй æма мин сосæггæй мæ гъоси дзоруй: 
— Цæуæнай мæ хæццæ... 
Гъæунгæмæ ку рахизтан, уæд фæйнердæмæ ракæститæ кодта, 
еске нæмæ кæсуй æви нæ, уой базонуни туххæн. Уæдта баргун гъæ- 
лæсæй загъта: 
— Мæ фæдбæл цо! 
Гъæугæронмæ ку схæццæ ан, уæд Ацæ нарæг къахнадбæл фæз- 
зилдæй Пихсбунмæ. Æз æрлæудтæн. Ме ’нбал мæмæ фæстæмæ фæз- 
зилдæй. Ацæн æ фиди ку æрахæстонцæ, уæдæй ардæмæ исмæсти- 
гæр æй, фалæ нур, æвæццæгæн, седзæрæй ке байзадтæн, уой тух- 
хæн мин тæрегъæд кодта, æма лигъзтæхузæй загъта: 
— Цæуæн, Уæйуг, далæ нæмæ донгæрон кадæр æнгъæлмæ кæсуй. 
— Нæ цæун, — загътон æз, — махмæ зиан ес æма... 
Ацæ мин асæ лæгау æ къох мæ усхъæбæл æривардта. 
— Уой æз дæр зонун... Фал зинæн лæг гъæуй. Фæразун гъæуй! 
Ацæ мæ разæй рарастæй. Æз дæр сæргубурæй цудтæн æ фæд- 
бæл. Пихсбунмæ ку бацудан, уæд мæ гъостæбæл рауадæй Уорсдони 
сæр-сæр. Æртайунмæ ардæмæ фæццæуæн. Дони билæбæл стур дор- 
бæл бадтæй Æхсарæ. Е махæй дууæ анзи хестæр æй. Фæстæмæ 
имæ дзорун дæр не ’ндеуæн. Уæлдайдæр ба, еухат кæркгъос Беслæ- 
ни урди над ку фæккодта, уæдæй фæстæмæ. Мах цума уингæ дæр 
нæ фæккодта, уоййау æ дзиппæй сласта зæронд газети гæбазæ мин- 
къий киунуги хузæн бæстонтухтæй, раскъудта си цуппæрдегъон 
гæбазæ, æ фарсмæ *й дорбæл æривардта, наси хускъæ сифæ æ 
31 

дууæ арми астæу æууæрдун райдæдта, уæдта ин æ ругæ гæгъæ- 
дибæл арæхсгæ байтудта. Гæгъæди тумбул стухта, æ тухæскъуд 
кæрæнттæ ин е ’взагæй цалдæр хатти расдардта. 
— Тамаку уи ка думуй? — æрæгиау бафарста Æхсарæ. 
Дзуап нæ райгъустæй. Æхсарæ спичкæ ссугъта æма бахаста, 
æ билти кæрæнттæй ке ’лхъивта, еци «тамакумæ», уæдта цума 
фур æхцæуæнæй е ’уæнгтæ ивазуй, уоййау æ къохтæ фæйнер- 
дæмæ райвазта, æ нарæг билтæ фæцъцъоппæнцæ, æма æ цъухæй 
хъуæци уорс къубулæнттæ рауагъта. 
— Зæрдæ ку реса, уæд тамаку думун гъæуй, — комкоммæ мæмæ 
æрбакастæй Æхсарæ. — Нæлгоймагбæл кæун нæ федауй. Кæун сил- 
гоймаги гъуддаг æй, æма етæ кæуæнтæ. 
Æхсарæ бабæй æ тамаку сцъирдта, фестадæй, мæ комкоммæ 
æрлæудтæй. 
— Дæ фиди дин ка рамардта?! — уотæ хъæбæр фæгъгъæр кодта, 
æма æз æнæбари фæстæмæ расанкъех кодтон. 
— Æз дæу фæрсун! 
— Немуц... — æрæгиау загътон æз. 
— Мæнæн ба... — æ гъæлæс фæнниллæгæй Æхсарæн, — мæ- 
нæн ба мæ хестæр æнсувæри... 
Уотæ мæмæ фæккастæй, цума Ацæ цæбæлдæр фæббостæй. 
Еуварс рацудæй, æ сæр бунмæ æруагъта æма æхецæн дзорæгау 
бакодта: 
— Сталин уотæ загъта, фурт æ фидæбæл дзуап нæ дæттуй... Нæ 
директор Кудзиго фæдздзоруй... 
Мах имæ æмкаст фæккодтан. Раст зæгъун гъæуй, хъæбæр ин 
фæттæрегъæд кодтон... Æ фиди ин дууæ мæйи размæ æрахæстонцæ. 
— ’Ма еске дæу кой кæнуй? — сбостæ ибæл кодта Æхсарæ. Æвеп- 
пайди æргубур кодта, исиста минкъий тъæпæн дор æма ’й, нæхе 
кæми фертайæн, еци хъуми сæрти низзуввут кодта. 
— Немуц ссæунцæ ардæмæ... — тухстхузæй загъта æма мин мæ 
цæститæмæ æдзинæг никкастæй. 
— Мах ци сфæндæ кодтан, уой нæма зонуй Уæйуг, — загъта Ацæ. — 
Мах тугъдмæ цæуæн. Кæд дæ фæндуй, уæд ду дæр нæ хæццæ цæуæн. 
— Тугъдмæ? — бадес кодтон æз. — Æма уæ ка уадзуй? Мах 
хузæнтти... 
— Е дæ хæдзари унаффæ нæй! — фæззуст мæбæл кодта Æхсарæ. — 
Газети нæ кастæ? Еу мах асæ биццеу немуцæн цитæ бакодта, æ, дæ 
бундар ма фесæфа! Уотемæй ба ибæл æртиндæс анземæй фулдæр 
нæ цудæй. Еу дзурдæй, ахсæви рараст уодзинан Даргъ-Къохмæ... 
— Æма Нана ба?.. 
— Уомæн цæмæй тæрсис? — дзуап мин равардта Ацæ. — Дæ 
фиди тог ку райсай немуцæй, уæд ма ди боз дæр фæууодзæнæй. 
Гъæубæстæ *й тухсун нæ бауадздзæнцæ, хæстæгутæ ба ма идимæн 
гъæунцæ... 
Раст мæмæ фæккастæнцæ Аци дзурдтæ.Фал уæддæр мæ цæсти- 
тæбæл уадæй мæ мади фæлорс гъезæмайрагцæсгон. Ци бакиндæуа?.. 
Дувæндæй лæгъуздæр неци ес. Æнæнгъæлти æримистон, æрæги ци 
киунугæ кастæн, уой. Гаврош Парижи баррикадити цори мæлгæ- 
мæлун зардта... Æ хестæр æнбæлттæ йбæл кудтæнцæ. Цæмæдæр 
32 

гæсгæ мæхецæн фæттæрегъæд кодтон. Мæ цæститæ рауомæ- 
лæнцæ. Фалæ мæхебæл ниххуæстæн: мæ размæ лæудтæй Æхсарæ. 
Е, кæун æ билæбæл ка даруй, уонæбæл куд фæхходуй, уой дин 
нæ зудтон! 
— Гъо, æз дæр цæун... 
Аци скъуд билæ медбилхудтæй фæйнердæмæ райвæзтæй: куд 
æхцæуæн ин адтæй мæ дзуап! Фал Æхсари цæсгон ба уæлдайхузи 
нæ фæцæй. 
— Мадта уотæ, — тузмæгæй загъта, — ахсæви фæсæмбесæхсæвæ — 
ардæмæ! Нæ сосæг фæндæ ескæмæн ка сгъæр кæна, е ми ци ’нгъæ- 
лæй? Еунæг сибирт дæр нæ! Нæ зин Даргъ-Къохмæ ниххæццæун, 
æндæра нæ уоми ба еу ести эшелон тугъдмæ фæлласдзæнæй. Ци 
’нбæлуй, уой нин радтдзæнцæ — тохæнгарзæй, дарæсæй. Алке 
дæр уи æ хæдзари финстæг ниууадзæд: уотæ ’ма уотæ, махæн 
æппундæр мацæмæй тæрсетæ, тагъд нæ фæстæмæ ардæмæ гъæуй. 
Нур еугæйттæй фæххæлеууæн, — бардзурд дæдтæгау ма загъта 
Æхсарæ æма билгæрæнтти дон-дон раевгъудæй. 
Рандæй Ацæ дæр. Æз ма еуминкъий къехæй ралæудтæн, стæй 
нæхердæмæ рарастдæн. Æрдæгвæндагбæл мæ æрбаййафта Æхсарæ. 
— Игъосай, Уæйуг, — тухолæфтгæнгæ райдæдта, бæрæг адтæй, 
мæ фæсте догъ ке кодта. — Дæхебæл-еу гъар хъæппæлтæ скæнæ. 
Фæндагбæл уазал уодзæнæй. Хуарз байрайæ. 
2 
Бабай мард байвардтонцæ. Мард, зæгъгæ, афтед кирæ. Æмбес- 
æхсæвæмæ нæ синхи уоститæ фæббадтæнцæ Нанай цори, уæдта 
етæ дæр сæ хæдзæрттæ байагурдтонцæ. Нæ хæдзарæ ниссабу- 
рæй, цума си æппундæр цæрæг некæд адтæй æма нæбал уодзæ- 
нæй. Æз лæдæрдтæн: бабай афтед кири банигæдтан нæ амонд. 
Нана цалдæр æхсæви æнæхуссæг адтæй, æма нур, стьоли фарсмæ 
куд бадтæй, уотæ рафунæйæй, мæгур. Æ цори фæтæген цирагъи 
авгæ алайæй ниссауæй, æма хæдзари къумти гъазтонцæ æнахур 
аууæнттæ. Бæргæ, дзæбæх ку рафунæй кæнидæ Нана. Кæд еумин- 
къий æ зæрдиристæй фæццохуайдæ. 
Мæн дæр æ буни скодта хуссæг. Раст цума мæ цæстити тъæ- 
филттæбæл зди гиритæ ауигъд ес, уоййау мин мæ сæр æлвасунцæ 
базмæ, æрцъундæунцæ. Æма ме ’нбæлтти ку фæссайон, уæд ма сæмæ 
ци цæсгом равдесдзæн? Дзурд дзурд æй. Ходуйнагæн, дан, берæ нæ 
гъæуй — Нана уотæ фæззæгъуй. 
Æз арæхстгай рахизтæн мæ хуссæнæй. Цирагъи ала авги нарæг 
хъури ниффу кодтон. Рохс ку фæххустæй, уæд мæ рæдуд ралæ- 
дæрдтæн. Мæ хъæппæлтæ æвæрд кæми ’нцæ, уой бæргæ хуарз зуд- 
тон, фалæ Нанамæ финстæг куд ниууадзон? Спичкитæ нæмæ нæй- 
йес, æхсæви пеци цæхæр бæзгин нинниуæрдæн фунуки буни, æма 
ма си кæд сæумæмæ зинг байзайуй, уæд хуарз, кенæ ба æз пъолха- 
фæнбæл зинг æрбадавун синхæнттæй. 
Зæронд скъаппи гъæдин къæбæлбæл ауигъд æй, Нана мин æ 
дæллаггури зæрондæй ци хизин бахудта, е. Мæ къахифиндзтæбæл 
имæ гъузгæ бацудтæн. Исистон си кърандас, тетради фæстаг тьаффæ 
3 Малнти Васо 
зз 

раскъудтон æма талинги ниффинстон: «Нана! Дæ зæрдæ мæмæ 
ма ’хсайæд. Тагъд зиндзæнæн». 
Мæ къахи финдзтæбæл рацудтæн тургъæмæ. Æхсæвæ адтæй мæй- 
дар. Кодта уазал дунгæ. Гъæугæронæй ниудта кедæр куй. Е, дан, 
фидбилизи нисан æй... Уогæ, Æхсарæ уæхæнттæбæл не ’ууæндуй... 
Хуæрзбон, мæ зинаргъ Нана, хуæрзбон!.. Ка ’й зонуй æма... Нæ, уæд 
дæхе кæунæй ку рамардзæнæ!.. Фал мин æндæр гæнæн дæр ци ес? 
Аци хат мæхебæл ниххуæцун нæбал бафæразтон: мæ цæстисугтæ 
фемæхстæнцæ æма сæ бауорамунбæл нæбал архайдтон... 
Мæйдари дзæбæх не ’взурстон нарæг къахнад. Кокойни син- 
дзитæ мин æгъатирæй тудтонцæ мæ цæсгон. Фал æвеппайди цума 
пихсити бæгънæг къалеути æхсæн цидæр ссугъдæй, уоййау зинг 
ферттивта æма фæххустæй. Фегъустон Аци кæнгæ хуфт. Ме 
’ноæлттæ мин, æвæдзи, мæ къахдзæфти унæр æригъустонцæ. Сæ 
размæ ку бацудтæн, уæд Æхсарæ е ’рдæгдумд тамаку фехста хъуми 
астæумæ. 
— Дæ цудæй рацудтæ? 
— О. 
— Фæндаггаг ести рахастай? 
— Неци. 
— Ацæ дæр неци рахаста... — цæбæлдæр фæсмонгæнæгау загъта 
Æхсарæ. — Фалæ тухсун нæ гъæуй, мæ хизини ес æнæгъæнæ гудун 
æма цихти ’рдæг. Нæ фагæ бал уодзæнæнцæ. Цæуæнтæ нур ба. 
Æз æма Ацæ æнæдзоргæй Ц}’дан æ фæдбæл. Уорсдони къахир 
билгæрæнттæбæл донæхсинцъæ бæлæстæ æма рагон бундзæф- 
хæдтæ зиндтæнцæ сау æндартау. Мæ къæхтæмæ гъардта уазал — 
хæцъелæ дзабуртæ æхсæйвон æртæхæй ницъцъифæнцæ. Нæ размæ 
бæрæг над н’ адтæй, мах цудан дон-дон, уомæн æма хуарз зуд- 
тан, Пихсбуни фаллæй уæрдунвæндаг донгæронмæ ке æрбахезуй. 
Еу дзурд ни некæмæй хаудтæй. Ка ’й зонуй, ме ’нбæлттæ 
цæбæл гъуди кодтонцæ. Кæд мæнау уонæн дæр сæ зæрдæ хæдза- 
рæмæ дзурдта, е ба, тугъди сæхе куд бæгъатирæй равдесдзæнцæ, 
уобæл хемедæг цийнæ кодтонцæ? 
Мæ цæститæбæл нæуæгæй рауадæй бабай цæсгон. Уорс æхсæг- 
гаги хузæн фæлорс. Фалæ уæддæр æ медбилти ходуй. Æз фæлва- 
рун мæ фиди цардæгас фæлгонц æргъуди кæнунбæл, фалæ мæ бон 
нæй. Фæстаг хат æй кири тегъæбæл хузисти куд фæййидтон, уотæ 
æ хузæ рамки æвæрдæй астæуæй уæлæмæ мæ цæститæбæл уайуй. 
Уорсдони еугæндзон унæр æрдзи æнцойнæдзинадæ кæнуй ник- 
ки арфдæр. Æнæбæрæг тас зæрдæбæл пъæззуй хузæн бадуй. Лæг 
цæмæн рамæлуй? Цума кæцæйдæр идардæй æрбайгъусунцæ, æзинæ 
бабай мардбæл ка гъарæнгæ кодта, еци зæронд уоси дзурдтæ: «Æнæ- 
цæстхуæцæгæй æцæгæлон бæсти дон-донгæнгæ дæ еунæги ку агурд- 
тай...». Баба, мадта, æвæдзи, мæн агурдта. Æ еунæг æз дæн. Ка ’й 
зонуй, æ хæццæ ку фæцайнæ, уæд æй мæлун нæ бауагътайнæ. Ехх! 
Раздæр цæмæннæ рандæдæн тугъдмæ? Ескæцæй ин дон æрбадав- 
тайнæ къубуцки. Æма ин уæд æ винтздухт хъурæй зудæй ниуаз- 
тайдæ уазал дон, еухат æнтæфбон куд ниуазта, уотæ. Æ гъунгин 
реумæ æ бунккаг билæй калдайдæ цухцурæг. Кæд фур æдонугæй 
рамардæй? 
34 

Æз банкъардтон, мæ комтæ куд ниссорæнцæ. Фæндуй мæ тæссаг 
къæхæнæй донмæ ниххезун, хурæбæл æрхуссун æма уазал дои 
ниуазун. Фæллайун. Цæйбæрцæ цæуæн нур, фал уæрдунвæндаг 
нæма зиннуй. 
Тæссаг æй аци мæйдари фæдздзæгъæлæй... Æваст æртемæй дæр 
хæрдмæ фæххаудтан: донæй фæццудæй цæйдæр уæззау цъæп. Æр- 
лæудтан. Ацæ хæстæгдæр бацудæй Æхсарæмæ. Нæ раздзæуæг 
фæстæмæ ракастæй æма ниллæг гъæлæсæй загъта: 
— Ами фæллæууетæ, æз, ци хабар æй, уой базонон. 
Æхсæви тари фæййаууонæй Æхсари æндæрг. Минкъий фæстæ- 
дæр фæстæмæ фездахтæй. 
— Цæуæнтæ. Е хургун къæхæни фæзгъæр ниххаудтæй донмæ. 
Нæуæгæй рарастан нæ фæндагбæл. Æхсарæ уотæ тагъд цæун 
райдæдта, æма мах догъгæнæгау уадан æ фæдоæл. 
Разиндтæй Пихсбуни кæрон. Гъæуама ами кæмидæр хæстæг уа 
уæрдунвæндаг. Нæ раз нин æрæхгæдта егъау сау æндæрг. Гъæди 
рагъ. Бæхуæрдунæй еухат аци рагъбæл рахизтан Даргъ-Къохмæ. 
Мадта нæ берæ нæбал гъæуй. Хуæнхтæй рауолæфтæй уазал дунгæ. 
Райгъустæй донæхсинцъити сир-сир. Рагъи сæрмæ арвгæрон фæй- 
йирддæрæй. Кæцæйдæр æрбайгъустæй уасæнги уасун. 
Нæ къахнад рахизтæй гургъахъ уæрдунвæндагмæ. Мæ реуидзаг 
æхсидзгонæй ниууолæфтæн боницъæхи кæдзос уазал уæлдæф. Æгай- 
тима нæ фæдздзæгъæлан! Æваст Æхсарæ иронау низзардта (æ фид- 
дæлтæ, дан, Уæллагирæй ралигъдæнцæ, сæхемæ иронау фæдз- 
дзоруй, æндегæй ба — дигоронау): 
Тохмæ, хæспгмæ куы цыдыстпæм, 
Цæфтсей, мæрдтæй ыздæхтыстæм, 
Ехх! Мæ ныййарæг мад, нал уыди мæ бон! 
Ацæ дæр нæбал фæллæудтæй, æма сæууон уæлдæфи исеу æнцæ 
сæ цъæхснаг гъæлæстæ: 
Сау сыджыт мыл æрбакалдтой, 
Сау хъæццул æй куы фенхъæлдтон, 
Ехх! Мæ ныййарæг мад, нал уыдн мæ бон!.. 
Кæрз хæрди уæрдунвæндагбæл уæззау уæргътæ хæссæгау сæр- 
губурæй цудан. Рагъи тегъæмæ ку схæццæан, уæд фæййидтан, або- 
ни дæр ми ка нæ иронх кæнуй, уæхæн дессаг нивæ: æрвгæрон, цума 
мин артемæй пеллон уагъта, уоййау сæнт-сурхæй æрттивта, сæууон 
цъæх фæлми ка нигъулдæй, еци дуйней сæрмæ. 
Цидæр æмбесонди тухæ ес боницъæхи: нæ фæллад мæнгæ фу- 
нау цидæр æрбацæй, нæ гурусхитæ æрбайсавдæнцæ. Æртемæй дæр 
нимдзастан скæсæнмæ. Ме ’нбæлтти цæсгæнттæ срохсæнцæ дес æма 
цийнæй. 
Магъа, уотемæй ци ралæудтаййанæ, уæдта Æхсарæ æхе рагъæй 
бунмæ рауагъта, надæй еуварс фæззилдæй æма хуаси ласæги цорæй 
сдзурдта: 
— Рацæуетæ, нæ фæллад еуминкъий суадзæн. Фæйнæ къæ- 
бæри дæр сахуадæн. 
Мах цалинмæ Æхсари размæ цудан, уæдмæ е æ гъæбесидзаг 
исиста сæууон æртæхæй уомæл хуасæй. Æркалдта æй, тауæгæрдæ- 
35 

ги буни ка фæцæй, еци кæрддзух зæнхæбæл. Æрбадтан хуасæ- 
бæл, ласæгбæл нæхе фæстæмæ рауагътан. Æхсарæ æ хизинæй 
исиста, арсгини арф фæдтæ борæй кæбæл байзадæнцæ, еци тум- 
бул гудун, æ билæй ии æртæ минкъий æмиасæ хаййи расаста, 
уæдта æй фæстæмæ ниввардта æ бунати: 
— Фæндагбæл ци нæ фæууй, фæстæдæр нæ багъæудзæй. 
Цихтæй дæр нин фæйнæ мори равардта, æма мæ дууæ æнбали 
хуæрун райдæдтонцæ сæ фæндаггаг. Фалæ мæнæн мæ хъури нæ 
цудæй мæ комидзаг. Æвæдзи, æдонуг ке адтæн, кенæ ба фæндаг- 
бæл, уæдта нæхемæ æнæхуссæгæй ке бафæлладтæн, уой туххæн. 
— Цæмæннæ хуæрис, Уæйуг? 
— Нур мæмæ нæма цæуй. Фæстæдæр. Дæ хизини бал сæ иси- 
вæрæ. 
Мæ сæр æрæнцадæй хуаси ласæгбæл. Хуссæг мæ ахæссуй. Игъо- 
сун Æхсари дзурдтæ: — Хатир бакæнæ, Уæйуг... 
— Цæй туххæн? — дзурдтæ даргъ ивазгæй, фæрсун æз. 
— Уæдæйти Аци хæццæ ке низзардтан, уой туххæн. Сумахмæ 
зиан ес, мах ба... 
Кæмидæр, идард кæмидæр баминæгæй Æхсари æнкъард гъæ- 
лæс. Æнахур аууæнттæ ма уадæнцæ мæ цæститæбæл, уæдта неци- 
бал балæдæрдтæн — рафунæй дæн. 
Мæ фуни уидтон: баба мæ согæйдзаг уæрдуни сæрбæл æ курæт- 
бæл сбадун кодта, равардта мæмæ бози. Бæх тæссаг урдуги уæрдун 
нæбал уорамуй. Æ тух-æ бонæй скъæруй бунмæ сæрисæфæни 
билтæбæл. Баба гъæргæнгæ уайуй мæ фæдбæл. Цæлхитæ дортæ- 
бæл сæхе хуайунцæ, уæрдун хæрдмæ фесхъеуй. Æз цъæхахст 
кæнун... 
Æваст хæрдмæ фæххаудтæн. Мæ цæститæ ку байгон кодтон, 
уæд фæййидтон: Æхсарæ Аци тæрттæбæл хуæцуй æма ’й телуй: 
— Некумæ фæццæудзæнæ! Æмбалхуар ма уо дин зæгъун! 
— Исуадзæ мæ дзæбæхæй! — Ацæ æхецæй расхуста Æхсари, фал 
ибæл е æ хуæст не суагъта, никки хъæбæрдæр æй ниттилдта. 
— Ледзунмæ гъавис, тæппод? Нæ, некумæ фæлледздзæнæ! 
Тугъдмæ! Тугъдмæ цæуæн мах æртемæй дæр! 
— Сумах цотæ. Мæнæн цæуæн нæййес... Ке фурт дæн, уой куд- 
дæр базононцæ, уотæ мæ æрахæсдзæнцæ... — Ацæ бабæй æхе суæгъ- 
дæ кæнунбæл райархайдта. 
— ’Ма Сталин ба куд загъта?! — нигъгъæр ибæл кодта Æхсарæ. — 
Фурт æ фидæбæл дзуап нæ дæдтуй! 
— ’Ма мæ ести Сталин ахæсдзæнæй? 
— Уой дзурдбæл дууæ зæгъæн ке нæййес, уой нæ лæдæрис? 
— Нæ лæдæрун... — æ къохтæ æ фæрстæмæ æруагъта æма æнкъар- 
дæй загъта Ацæ. — Мæ фиди мин цæй туххæн æрахæстонцæ, уомæн 
дæр неци лæдæрун. 
— Куд цæй туххæн? — рамæстгунæй Æхсарæ. — Хабар рауагъта, 
Ворошилов, дан, Сталини дамбацайæй багæрах кодта, немуц нæ бæс- 
тæмæ ке æрбалæбурдтонцæ, е дæу фуд æй, зæгъгæ! 
Æвеппайди Ацæ æхе ратудта Æхсари къохтæй æма гъæдæрдæмæ 
ниббиндзæй. Æхсарæ æй расурдта, фæстегæй æй райахæста, æма 
сæ дууæ дæр зæнхæбæл æрхаудтæнцæ, равдул-бавдул кодтонцæ, 
36 

ку сæ еу фæссæрæй уидæ, ку — иннæ. Ацæ кæд Æхсарæй еумин- 
къий кæстæр æй, уæддæр ин лæгдухæй ба устурдæр барæ нæ 
лæвардта. 
Æз сæмæ бауадтæн, ку еуебæл рахуæцинæ, ку — иннебæл, фалæ 
син кæрæдземæй фæххецæни амал нæ ирдтон. Уалинмæ мæ тæккæ 
фæсте уæхæн тухгин гæрах райгъустæй, æма мæ гъостæ ракъур- 
манцæ, мæ цæститæ цæхæр ракалдтонцæ. Еуварсмæ рагæп кодтон, 
уæдта фæстæмæ фæккастæн æма фæййидтон къæсхуртæарæзт бæр- 
зонд лæг милиционери дарæси. Галеу къох ибæл н ’адтæй. Æ астæу 
ин æнгон ка æлхъивта, еци гæрзин рони тъунст — æ афтед дус. Æ 
рахес къохи дардта дамбаца, æ хæтæлæй ма калдæй хъуæцæ. Æ 
тузмæг цæстæнгас æхсгæ дорау исæмбалдæй мæ зæрдæбæл. Фæк- 
кастæн ме ’нбæлттæмæ — етæ дæргъитæй лæуунцæ зæнхæбæл, 
ниссабурæнцæ. 
Æнæзонгæ лæг фæтътъæлланг кодта: 
— Уæлæмæ! 
Ацæн е скъуд билæ тас æма десæй куддæр базмалдæй, кæунмæ 
ку фæгъгъавуй, уæд куд базмæлуй, уотæ. Фалæ нæ — еу сибирт 
дæр си нæ райгъустæй. 
— Уæлæмæ!! — никки хъæбæрдæр ниффæдес кодта милиционер. 
Ацæ æма Æхсарæ фæггæппитæ кодтонцæ, сæ хъæппæлти ругтæ 
æрцагътонцæ. 
— Цæбæл хилæ кæнтæ? — бафарста милиционер. 
— Мах? — æхе десгæнæг скодта Æхсарæ. — Мах хилæ нæ кæ- 
нæн. Æнæуой бунити хуæстан... Гириз кодтан... 
— Æ, хуййи хъибилтæ! Кæсай анæмæ, сæ гириз кумæ æрхас- 
тонцæ!.. Фронт Елхотмæ æрбахæццæй, атæ ба мин гириз кæ- 
нунцæ! Кæцæй æма ка айтæ? 
— Мах? Махæй зæгъис? — къуæзгæ дзоруй Æхсарæ. — Мах иди 
ан... Ардигæнттæ. 
— Уæддæр кæци гъæуæй? 
Æхсарæ неци дзуап дæдтуй. Бæрæг адтæй, хъæбæр ке стухстæй 
æхемедæгæ. Мадта гъуддаг хуарз нæбал æй. Æваст арвирттивдау 
мæ сæри фæззиндтæй еу гъуди — фæгъгъæр кæндзæнæн, «ледзгæ!», 
зæгъгæ, æма фæйнердæмæ фæппурх уодзинан. Неке ни баййаф- 
дзæй. Еци гъудийæй ме ’уæнгтæ куддæр баризтæнцæ, зæрдæ æхе 
реугудурбæл ниххуаста. Фал милиционери цæсгон, æ фарстæн дзуап 
ку нæ фегъуста, уæд фур мæстæй уотæ расурхæй, æма мæ фæндæ 
дунгæхаст æртхотугау æрбайсавдæй. 
— Тагъд цæугæ мæ разæй! 
Мах æнæбари рацудан æ разæй. Фал æвеппайди Ацæ еуварс 
рагæп кодта æма гъæдæрдæмæ ниййарцæй. Милиционер æ фæсте 
гъæр кодта: 
— Æрлæууæ! Куййи мард дæ кæнун! Æрлæууæ! — æма дууæ 
хатти дамбацайæй хæрдмæ фехста. 
Уæдмæ Ацæ Пихсбуни фæййаууонæй. 
Милиционер махæн дæр фæттарстæй, ку раледзæн, зæгъгæ, æма 
ку Æхсарæмæ, ку мæнмæ фæддаридæ æ дамбаца: 
— Сæпп, зæгъун! Еунæг санкъех дæр еуварсмæ ка ракæна, 
уомæн æ тæккæ сæрбæл дамбаца ниццæвдзæнæн! 
37 

Даргъ-Къохи æфсæнфæндаги станци цори нæ еу ниллæг кæлæдз- 
дзаг хæдзарæмæ бакодта. Хæдзарæмæ бацæуæни сæрмæ финст 
адтæй — «Милици хайадæ». Медæгæй еу уати дуарбæл дæр финст: 
«Хестæр слестгæнæг».Уордæмæ нæ фæммедæг кодта, æ дуар ин 
дæгъæлæй рахгæдта, æвæдзи ма нин раледзунæй тарстæй, æхуæ- 
дæгга стъоли уæлгъос æрбадтæй, æ дзиппæй бапъироз исиста, æ 
хæтæл ин стъолбæл æрхуаста, цума ин æ уæлдай тамаку калуй. 
— Гъи, игъосун уæмæ, — загъта слестгæнæг, æ тамакуй хъуæ- 
цæ кæцæйдæр æ хурфи арфæй рауолæфгæй. 
Мах иеци дзурдтан. Уæд милиционер æ тух-æ бонæй тумбулкъо- 
хæй стъол æрцавта æма фæгъгъæр кодта: 
— Æз кæмæ дзорун?! Кæцæй айтæ?! 
— Мости гъæуæй, — дзуап равардта Æхсарæ. 
— Уæ муггæгтæ, нæмттæ? Ке хъибилтæ айтæ? 
Мах нæхе байамудтан. 
— Ка ралигъдæй, е ба? 
Милиционер куд неци бастæфа, уотæ Æхсари къахбæл æрлæуд- 
тæн æма загътон: 
— Е ба Борæнти Астан æй. Æ фидæ тугъди фæммардæй... 
Борæнти Астан дæллаг синхи цæруй, æвæдзи, æ гъостæ нис- 
сурхæнцæ айфонмæ, æ кой ин кадæр ке кæнуй, уомæ гæсгæ. 
Æхсарæ мин æ рæмбункъæдзæй мæ тæнæбæл æрбамбалдæй — гъо- 
ма, хуарз æргъуди кодтай. 
— Æма ами ци косетæ? 
Мах неци дзурдтан. 
— А-гъа, — цума æ зæрдæбæл цидæр æрбалæудтæй, уоййау 
ниддес кодта слестгæнæг. — Лæдæрун райдæдтон... Сумах дав- 
гутæ айтæ! Будури дзæгъæл фонс ку фæззинна, уæд æй Пихс- 
бунмæ баскъæрдзинайтæ, уойфæсте ба — гъæумæ. Хуарз, хуарз... 
Нæ адæм тугъди сæ тог калунцæ, сумах ба... 
Слестгæнæг нæ къахæй сæрмæ сбарста æ уазал æма æнæн- 
вæрсон цæстæнгасæй. 
— Пионертæ... Сумахæн тæрхон кæндзæнæй тугъдон трибунал! 
Æхсарæ æвеппайди æ тумбулкъохтæ хæрдмæ исиста, цума нур- 
тæккæ аци лæгбæл æхе ниццæвдзæнæй. Æ билтæ кæрæдземæ уотæ 
æнгон æлхъивд адтæнцæ, æма цума дзухи бæсти æ финдзи буни 
кърандаси раст ханхæ адтæй. 
— Цæбæл нæбæл гъæртæ кæнис?! — райгъустæй æ кæунгъæлæс. — 
Мах тугъдмæ цæуæн, уæд ке ци гъуддаг ес? 
— Тугъдмæ, зæгъис? — æ фур десæй æ бунатæй фестадæй слест- 
гæнæг. Бацудæй Æхсарæмæ, æдзинæг ин никкастæй æ цæсти- 
тæмæ, уæдта æ сæр куддæр фæстæмæ фæкъкъолæй, æма æ гъæ- 
лæсидзаг ниххудтæй: 
— Ха-ха-ха! Тугъдмæ, мадта? Гъæй? 
Фал æваст æ ходун фæууагъта, цæхгæр фæззилдæй æма дуар- 
мæ бацудæй: 
— Æз уин, хуййи хъибилтæ, тугъд ци æй, уой фæййинун 
кæндзæнæн! 
Еу уæрми хузæн талингæ никкæндæмæ нæ батардта, дуар нæ- 
бæл сæхгæдта, æхуæдæгга рандæй. 
38 

Цæйбæрцæ фæцан еци никкæиди, ма-гъа, фал нæмæ уотæ 
фæккастæй, цума си æнæгъæнæ къуæре бадæн. Уæдмæ дуар æрбай- 
гонæй, милиционер къæсæрбæл фæззиндтæй, ходæндзастæй нæмæ 
кастæй. Æ къохи ба — сау дзоли буханкæ. 
— Гъа, биццеутæ. Æз кæмæ дзорун? Райсетæ, зæгъун, дзол! 
Æхсарæ дзоли буханкæ ку райста, уæд слестгæнæг загъта: 
— Еу зæронд лæг сумах гъæумæ цæуй æма уæ æ хæццæ ласдзæй. 
Фæндагбæл ести фудуаг миуæ ку ракæнайтæ, уæд мин сар кæнуй 
уæ къона! Æхсарæ, гъа, мæнæ дæ хизин. 
Æхсарæ йæ хизин ку райста, æма милиционер ку рацæйцудæй, 
уотæ райгъустæй, никкæнди уомæл фæрстæ кæмæй нирризтæнцæ, 
уæхæн уæззау гуп. Дуккаг, æртиккаг... Слестгæнæги цæсгон фен- 
къардæй. 
— Игъосетæ, биццеутæ, фронт куд æрбахæстæгæй... — загъта 
æма рандæй. 
Нæ гъæумæ ка цудæй, еци зæронд лæги брички исбадтан фæса- 
рæфтæ. Пихсбунмæ ку бахæстæг ан, уæд мæмæ Æхсарæ æ цæстæ 
фæнникъулдта, æ сæри змæлдæй райамудта гъæдæрдæмæ. Дууе- 
мæй дæр еци-еу гæп ракодтан бричкæй æма ниббиндзæан гъæдæмæ. 
— Æрлæууетæ! — нæ фæсте ниййазæлдæй зæронд лæги фæ- 
десгъæр. — Æрлæууетæ, зæгъун! 
Гъæдæмæ нæ берæ нæбал гъ}’дæй, уотæ нæ хуæд фæсте райгъус- 
тæй брички цæлхити гæбар-губур. Фæстæмæ ку фæккастæн, уæд 
фæййидтон дессаг: зæронд лæг, фур тагъдæй зæнхæбæл ка нæ- 
бал лæудтæй, еци бричкæй æхе еци-еу æхст фæккодта, æрхауд- 
тæй зæнхæбæл. Æз фæллæудтæн. Бæхтæрæг тухтæй-фудтæй 
исистадæй, уæдта къулух-къулухæй æрбадогъ кодта мæнæрдæмæ, 
æ къохтæ ковæгау хæрдмæ исиста æма лигъзтæхузæй дзурдта: 
— Æрлæууетæ, бабай хортæ, æрлæууетæ, уæхе цæбæл бун кæне- 
тæ, гæлæххатæ? 
Фалæ мин уæдмæ Æхсарæ мæ цонгбæл фæххуæстæй, æ фæд- 
бæл мæ ласæгау кодта, æма фæййаууонан гъæди. 
Дзæвгарæ рæстæги цудан, арви цъæх сæ цъоппитæй ка баау- 
уон кодта, еци бæлæсти æхсæн. Фæззигон сифтæ нæ къæхти 
буни гъæрзтæнцæ. Хæстæгæй райгъустæй гъæдкъуæри гъæр. Нæ, 
æз фæррæдудтæн: е адтæй автомати къæр-къæр. Æваст зæнхæ 
низмалдæй уæззау рæмугъдæй. Фæттæ æхсетгæнгæ тахтæнцæ нæ 
сæрти. 
Разиндтæй гъæди кæрон. Дуйне байдзагæй тугъди æбуалгъ 
гæбар-губурæй, бомбити рæмугъдтитæй, фæтти æскъоттæй. 
— Кумæ цæуæн? — цума нæ еске ку фегъоса, уомæй тарстæн, 
уоййау сосæггæй бафарстон æз. 
— Дæхе æргубур кæнæ, — загъта Æхсарæ, æхуæдæг дæр æхе 
фæггубур кодта. 
Уотемæй еу усмæ ралæудтан. Уæдта нæ гъостæбæл рауадæй 
кедæр гъæрзун æма дзубанди. 
— Кадæр фæццæфæй, — сосгъæлæсæй загъта Æхсарæ, — 
нæхеуонтæй уодзæнæй. 
— Хæстæгдæр имæ бацæуæн, — загътон æз. 
Губур-губурæй хъамилти бацудан, гъæрзун кæцæй цудæй, уоцир- 
39 

дæмæ. Æма фæййидтан дессаг. Лæг хустæй уæлгоммæ, æ уæле — 
зæронд скъудтæ телогрейкæ æма кирзæ цулухътæ, æ цæсгон 
тогæйдзаг. Æ цори бадтæй Ацæ. 
— Аци фидæ Добег! — мæ гъоси мин æрбадзурдта Æхсарæ. 
— Кæд дзубандигонд адтæнцæ, ами фембæлдзинан, зæгъгæ, — 
гурусхæгæнгæ загътон æз* — Фалæ нæ Ацæ куд расайдтайдæ? 
— Усс! — е ’нгулдзæ æ билтæбæл райвардта Æхсарæ. — Байгъо- 
сæн сæмæ, цума ци дзорунцæ... 
— Ахæстити æвзалуласæн вагони сцурхтонцæ, — гъæрзгæ дзурд- 
та Добег. — Кумæ нæ ластонцæ, магъа... Даргъ-Къохæй минкъий ку 
рауадан, уæдта нин нæ поездбæл немуц бомбитæ æркалдтонцæ. Ка 
ма ни раервазтæй, етæ фæйнердæмæ фæппурхæнцæ... Нæ вагон 
нин ка гъæуайкодта, еци милиционер дæр фæммардæй. Æз ин æ 
дамбаца райстон... Хуцау мин ниххатир кæнæд. Нæхеуонти иссе- 
рон, зæгъгæ, гъæдæмæ ралигъдтæн. Ци мин кæнонцæ, уой мин кæ- 
нæнтæ! Фалæ фæццæф дæн... Фат нæхеуонтирдигæй адтæй æви 
немуцирдигæй, уомæн ба неци зонун... 
— Баба, Ворошилов Сталини дамбацайæй æцæгæй фехста? 
— Цитæ дзорис, биццеу? — никки хъæбæрдæр гъæрзгæй загъта 
Добег. 
— Мадта... цæмæн загътай? 
Добег нигъгъосæй. Æрæгиау райдæдта: 
— Уой мæбæл имисгæ æркодтонцæ. Мæнгæ дауæ... Цъух мæ- 
бæл бакиндæй... 
— Ка адтæй? 
— Нæ дæ гъæуй æ зонун... Дуйне æнæуой дæр хæрандзинадæй 
æ тæккæ идзагæй... 
— Зæгъæ мин æй, баба! 
Добег нецибал сдзурдта. Æ гъæрзун æма нæтун фæттухгин- 
дæрæнцæ. Хæстуолæфт кодта æма æ сæр дууердæмæ тилдта. 
— Биццеу, ду дæ мæ еунæг бундар... Лæги тухæ дæмæ раззин- 
нæд. Мæнæй нецибал пайда ес, фал гъæддух фæллæууæ... Хæдзарæ 
дæумæ кæсуй... Дæ мадæ... Мæ мард мин ести амалæй нæхе уæл- 
мæрдтæмæ... Дон... 
Ацæ фæггæпкодта. Теркæрдæмæ ниццавта. Фал берæ нæ рауа- 
дæй: райгъустæй дамбацай гæрах — Добег æхе фехста. Ацæ фæс- 
тæмæ фæззилдæй, æ дзухидзаг никкудтæй: 
— Баба, баба-а, баба-а-а!!! 
* * * 
Нур зæронд лæг дæн, фал ми мæ хуæздæр æнгарæ Аци æрде- 
уагæ нæ иронх кæнуй. Мах ин загътан, æртемæй дæр гъæумæ цæ- 
уæн æма уæрдунæй мард ласунмæ фæстæмæ раздæхдзинан, зæгъгæ. 
Фал Ацæ æ фиди еунæгæй нæ ниууагъта, ’ма Æхсари хæццæ фæй- 
йагайдтан гъæумæ... 
Арæх фæййинун мæ фунти ме ’ннæ æрдхуард Æхсари дæр — 
еуминкъий æнæрцæфгомау, фал алцæмæ дæр арæхст, рæвдзæ, 
сугъзæринæ зæрди хецау. 
Сæ дууæ дæр æгас нæбал æнцæ. Æхсарæ фæстугъд гранати 
40 

къапсул иссирдта, ручкæ си скæнон, зæгъгæ ’й дзæбокæй æрхуас- 
та, æма ’йбæл фехалдæй... Ацæ ба ниуазун райдæдта æма дууин- 
сæйанздзудæй игæри незæй рамардæй... 
Æрæги райгъалдæн æмбесæхсæви мæхе кæунмæ. Мæ фуни куд- 
тæн ме ’нгæрттæбæл. Мæнæй уæлдай си æгас некебал æй... 
1960, 2005 
САХАТ 
Раздæр цардан гъæуисæри, Уорсдони тæккæ билгæрон, фалæ 
тугъди фæсте нæ цæрæнуат баййивтан Данели хæдзарæбæл. Неци 
уоййасæ дессаг адтæй нæ нæуæг азгъунст дæр: æ фæрстæ — сама- 
нæй, дууæ уати æма сарагонд, ниллæг къæрæзгити сæрмæ уарун- 
тæмæ æмбуд рейкитæбæл хаз^нæрвонг æрауиндзæгæнцæ гъосинтæ, 
ихæлддзаг кауин колдуар тухуорæд кодтонцæ буцæугонд дууæ мехи. 
Данел ни уæддæр федауæггаг агурдта мæ фиди сахат. Цал хатти 
нæмæ æрбацудæй, цæйбæрцæ ’йбæл фæдздзурдта! Æндæр дæ неци 
гъæуй, Данел?! 
Нæ дугæрдуг ин равардтан, фал сахат нæхемæ байзадæй. Гали 
цæстæй зингæ стурдæр, хуæрзтумбул, сугъзæринитулд листæг 
рæхис ин. Дæ армитъæпæнмæ ’й сабургай æруадзæ, æма йæ цæгтæ 
кæрæдзей сæрбæл рабадунцæ, уæдта хуари нæмгутау фæйнердæмæ 
фæппурхунцæ, æма хъæбæр минкъий æрттевагæ тæлитæй къох рай- 
дзагуй... 
Нана сахат æ фанерæй конд зæронд кири нимæхстæй дардта 
аллихузон хъумæцти гæппæлтæ æма сали тухтити буни. Нæхемæ 
ку неке уидæ, уæд-еу æй æз сосæггæй исесинæ... 
Нæ хæдзарæ ку æййивтан, уæд Нана уотæ загъта: 
— Гъæугæрон цæрæн... Лæгъуз цæуæг дæр фæууй. Гъæуи астæу 
ба æдасдæр æй. 
Мæ хестæр æнсувæр Ацæмæзмæ хардзау фæккастæнцæ Нанай 
дзурдтæ. 
— Мадта ма кафæндидæр æрбаидеуæд! — загъта е. — Агуд, æ 
къæбот нихгæ кумæ ледздзæй, уой дæр нæбал зондзæнæй. Сахат ци 
кири нимæхст æй, е мæ хуссæни буни æвæрд æй, æма... 
Аллихат дæр уотæ кæнуй. Æхецæй гъуддаги сæйраг цæгиндзæ 
райаразуй, цума си æз æппундæр иеци дæн, уоййау. Неке ’ймæ 
игъосуй: мæ хуссæни буни, дан... ’Ма хусгæ еумæ ку фæккæнæн, 
уæд æй еунæг æхе цæмæн хонуй?.. 
Е ’нбæлтти хæццæ ескумæ — йе кæсæлгитæ ахæссунмæ, йе æхсæр- 
дзауæн — ку фæццæуй, уæд мæ æ хæццæ нæ фæууадзуй, дæхе ’нгæртги 
хæццæ, дан, гъазæ, мах хæццæ дин иуаруйнагæй неци ес. Лæг имæ 
фур мæстæй тъæп куд нæ рахаудзæй! Уæхæн сахат лигъзтитæ кенæ 
хилкъахæн гæппитæй неци пайда ес. Кæд дин сæ фæдбæл сосæггæй 
цæун бантæса, уæд хуарз. Гъæу дзæвгарæ раидардæй, зæгъгæ, уæд 
дæ фæстæмæ нæбал раздахдзæнæй. «Барæн, атæ нæхемæ ниццæуæн, 
уæдта дин æз, ци гъæуа, уой бакæндзæнæн!» — аци æнхъерæн мин æ 
рæвдауæн дзурдтæй æхцæуæндæр фæууй (æнеу, æ фæлмæн дзурд 
41 

ци адæ кæнуй, уой зонгæ дæр нæ кæнун, уæдта мæ гъæугæ дæр 
некæми кæнуй, æ хæццæ мæ балций цæун уадзæд, æндæр). 
Фал еугæр къуари иуонг исдæ, уæд дæмæ минкъий сувæл- 
лонмæ кæсæгау æ цæстæ дардзæнæй, кæсалгæ ахæсгæй дин тæрс- 
дзæнæй, миййаг дæ къах циргъ дорбæл ку фæллух кæнай, æхсæр- 
дзауæни дæ æхецæй идард некумæ уадздзæй, фæдздзæгъæл уо- 
дзæнæ тар гъæди, æма дæ берæгътæ бахуæрдзæнцæ, зæгъгæ. 
Еухат, колхози рæзбунæй цъæх чилауитæ ку давтан, уæлдай æмбе- 
сонддæр ба уæд фæцæй. 
Е ’нбæлттæ нæуæгстъигъд гæнæ бæхснуг здухт ракодтонцæ, сæ 
астæутæ си æнгон балвастонцæ, æма уайтагъд сæ цъинда хæдæнттæ 
скъунуни уæнгæ ниддумстæнцæ. Еци рæстæг ме ’нсувæр ба мæ 
хæццæ тох кодта, бæлæстæмæ мæ хæстæг нæ уагъта, еуварс. дан, 
лæууæ нартихуари хумгæрон, кенæ 6а, дан, гъæуайгæс ескæцæй ку 
фæззиина, уæд дæ райахæсдзæнæй. 
Æма æз кæмæй фуддæр дæн догъ кæнунмæ? 
— Хуарз, — загътон æз, — ами уæмæ æнгъæлмæ кæсдзæнæн. 
Куддæр ме ’нсувæр бæласæмæ схизтæй, уотæ æз дæр сосæггæй 
рæзбуни смедæг дæн. Фалæ мæмæ, æвæдзи, чилауи тонгæй дæр æ 
цæстæ дардта. Бæласæй æргæп кодта æма дин мердæмæ æрбатæхуй. 
Е ’нгулдзитæбæл фиди морæ нæййес, айдагъ истæгæй конд æнцæ, 
дæ бауæрбæл ескæми рандзæвæнтæ, æма дæ гурæй ирайгæ уо — 
сæ фæд аргъæвни æлхъивдау сау тæлмæй райзайуй. 
Цума æвеппайди айдæнæ хормæ ферттивта, уоййау мæ зæрдæ- 
бæл сæмбалдæй æ цæстæнгас. Æ цæститæ цъæх чилауити хузæн — 
цъæх, æма мæ комикъолтæ цидæр æнахъинон мæстхалуг адæ скод- 
тонцæ, арахъи берæ ка фæцæй, уæхæн тауæг æхсинцъау. 
Мæ цæсгон мин хуастонцæ, содзгæ хормæ ка нибборæй, еци 
æфсерæфтауæг нартихуари дирзæг сифтæ, сæ бор ругæ мæ хъури 
цъари æнцъулдти хеди хæццæ схæлæ-мулæй, æма мæ бауæр тæх- 
стæй, Нанай зæронд пъолцийæй конд майкæ æма цубур хæлаф ба 
къæндзæгутæй еу дæр фæсте нæ ниууагътонцæ. 
Фал æз лигъдтæн мæ тух-мæ бонæй, мæ гъости тарст суф- 
суф кодтонцæ гъигæдард нартихуари сифтæ, æма мæмæ уотæ кас- 
тæй, цума ме ’нсувæр е стæг æнгулдзитæй нуртæккæ мæ бæрзæй 
райахæсдзæй. 
Уайтагъд хумæ фæррохсдæрæй, къотæр пихсити хузæи цъæх- 
цъæхид бæзгин хъамилтæй ма стæнмæ зиндтæнцæ еугай нартихуæрт- 
ти зæлдагæ сæртæ, æма се ’хсæнæй æхе равдиста хормæфунх бор- 
борид будур, æ реубæл ба хелаги хузæн къæдзтæ-мæдзтæй радар- 
гъæй æрттевагæ уадздзаг. Е адтæй Уорсдон. Æ фаллаг фарс фæлми 
нигъулдæй нæ гъæу, цума хæдзæрттæ æма бæлæстæ æмхузонæй 
копразхуз къирæй цагъд адтæнцæ, уоййау. 
Дони фалл&г фарс æ мудзурагин лæдзæг зæнхи ншътъунста, ци- 
нели зæронд ибæл æрауигъта æма хораууони минкъий зеллакбæл 
бадтæй гъонгæс. Сторвонс рапурхæнцæ билгæрæнттæбæл, сæ сæртæ 
æма къæдзилтти тилдæй сурдтонцæ тогцъир биндзити, æртæ къам- 
беци ба схустæнцæ дони тæккæ астæу, хæрдмæ ивазтонцæ сæ къо- 
бæлттæ, дон сæ финдзи цъæсти куд нæ бакæла, уотæ. 
Цæмæдæр гæсгæ мæмæ уотæ фæккастæй, цума рæфти æгуппæг 
42 

тæвдæ цъæрæхснæгути уастау мæ гъости азæлуй, æма мæ цæсти- 
тæбæл рауадæй «Кæсуни киунуги» мухургонд хори хузæ: уод- 
гоймагау хинæцъундæ бакодта æ цæститæ, хуæрзтумбул цæсгон- 
бæл фæйнердæмæ райвæзтæнцæ бæзгин билтæ хæлар медбилти- 
худтæй, æ алфамбулай ба — сагъадахъи фæтти хузæн цалдæр 
раст ханхи. 
Нуртæккæ дæхе Уорсдонмæ багæлдзæ, уомæй дзенетдæр ма 
ци уодзæнæй! 
Хумгæрон къанау къахт ес, гъæуама си колхози будуртæмæ дон 
цудайдæ, фалæ тугъд ку райдæдта, уæд æрдæгкъахтæй байзадæй. Æ 
билæмæ куддæр бахæццæ дæн, уотæ æгуппæг уæлдæф æвеппайди 
тухивæзт хъумацау раскъудæй: мæ тæккæ сæрти нæргæ рандæй топ- 
пи гæрах, з;æдта бунтон хæстæгæй райгъустæй кедæр араугæ гъæр: 
«Хуæцетæ ’йбæл!» Мæ рæзти еци-еу суффз’т æрбакодтонцæ Ацæмæ- 
зи æнбæлттæ. Къанауи кз’Д смедæг дæн, з’ой зонгæ дæр нæ бакодтон. 
Дзодздзæги æрбадтæн æма къаназ^и билæмæ мæхе балхъивтон. Уæл- 
лæй мæбæл къз^бæрттæ æркалдæнцæ. Хæрдмæ фæккастæн. Ацæмæз 
дæлгоммæ хустæй мæ тæккæ сæрмæ къанауи билæбæл. Æ къохтæй 
æйнердæмæ ракодта кæрдæг, æ гурæ еуминкъий зæнхæй исиста, 
æйнердæмæ ракæститæ кодта, уæдта æ галеу къох æ дзиппи, уоте- 
мæй мæ цормæ бз^нмæ æргæп кодта. Тъæпæн æрбадтæй зæнхæбæл. 
— Иннетæ ци фæцæнцæ? 
Æ цæститæ чилауий хузæн цъæх нæбал адтæнцæ. Мæ коми- 
къолтæ дæр тауæг æхсинцъи адæ нæбал искодтонцæ, æрмæст бан- 
къардтон, фур æдонугæй куд фæццæймæлун. 
— Нæ зонун, — мæ сæр естæмæ гъузæгау фæггубур кодтон, уоте- 
мæй фæсос гъæлæсæй загътон æз. — Мæ рæзти æрбацæйлигъдæнцæ, 
фалæ ци фæцæнцæ, магъа... 
Ацæмæз æ галеу дзиппæй æ къох нæ ласта, æ рахез къохи 
амонæн æнгулдзæй ба нихта æ зекъæ. 
Æваст æ билтæ куддæр фенцъз^лдтæнцæ, фæйнердæмæ рай- 
вæзтæнцæ, сæ кæрæнттæ ба бунмæ æрцз^дæнцæ æма сæ зекъи 
зеллакки хæццæ баеуунмæ берæ нæбал гъудæй. Æма мæмæ уотæ 
фæккастæй, цума æ цæсгон дзæвгарæ минкъийдæр фæцæй. Æ 
дзухæй схаз’дтæй гъæрзуни хз’зæн муртæ: «Ыз’у», «ыуу». 
Кæугæ арæх нæ кодта ме ’нсувæр, ку-еу кз^дтæй, уæдта гъæрæй. 
Нур æрвдзæфау фæддæн æ сабур хæкъзфццæй. Æнæмæнгæ, цидæр 
бæллæх æрцудæй. 
— Цæбæл кæуис? — тарстæй бафарстон æз. 
Ме ’нсувæр исистадæй. 
— Кæугæ неке кæнуй, — æрæгиау загъта е, — ами мæмæ бангъæл- 
мæ кæсæ, æма æрæгæмæ ку цæз7он, уæд нæхемæ цæудзæнæ. 
Нартихуарти хуми куддæр фæййаузюнæй, уотæ æз дæр сгæп 
кодтон къанауæй æма гъузгæ цудтæн æ фæд-фæд. Зин балæдæрæн 
н’ адтæй, Ацæмæз нæуæгæй рæзбунмæ ке цæуй. 
Гъæуайгæс топ æ къохи æхсунмæ цæттæй дардта, лæудтæй 
рæзбуни кæрон бæласи аз’3’он, нартихуари хз^мæмæ хæстæг. Ацæ- 
мæз рацздоей хумæй, æз ба мæ губуни цъарæбæл бабурдтæн хъа- 
милгæрдæги рæзбунмæ æма æнгъæлмæ кастæн, идарддæр ци уо- 
дзæнæй, з’омæ. 
$ 
43 

— Дæхе ци римæхсис? — багъæр кодта ме ’нсувæр гъæуай- 
гæсмæ. — Ести давунмæ æрбацудтæн? Æхсицгæ мæ гъæунцæ дæ 
цъæх чилауитæ! 
Гъæуайгæс адтæй коса лæг. Сæрдасæн æлхæнун æй некæд багъу- 
дæй, æрфгути бæсти ба е ’нæтъæфил цæстити сæрмæ задæй цалдæр 
фæлорс гъуни, уонæн дæр бæрæг хузæ н ’адтæй, æма дзæбæх нæ 
зиндтæнцæ æ тъæпæн цæсгонбæл. Æ цæститæ кæдфæнди дæр цъундæ 
фæуунцæ, цума лæугæ-лæуун дæр, цæугæ-цæун дæр æдзох фунæй 
фæккæнуй, уоййау, фал ин нура адтæнцæ бунтон игон æма талингæ 
уати дуари листæг цъæстау сæнтсау дардтонцæ, уомæн æма си гагу- 
тæй уæлдай неци адтæй. 
Гъæуайгæс сабургай æрбацудæй Ацæмæзмæ æма ’й æваст æ цон- 
гæй райахæста: 
— Æ, гиаури хъибил, ду ке сайунмæ гъавис?! 
— Цонг исуадзæ, кæд иди нæ дæ, уæд!.. Некумæ дин ледзун! — 
Ме ’нсувæр æхе суæгъдæ кæнунбæл равзурста, фал ин æ цонг, æвæ- 
дзи, гъæуайгæси цубур æнгулдзитæ хъæбæр æлхъивтонцæ. 
— Кæми ’нцæ де ’нбæлттæ?! 
— Циавæр æнбæлттæ? 
Гъæуайгæс æ уæгъдæ къохæй топ хæрдмæ фелваста. 
— Ци мин æнгъæл дæ? Кæми ’нцæ де ’нбæлттæ? 
— Циавæр æнбæлттæ? — нæуæгæй бабæй бафарста ме ’нсувæр. 
Коса лæг ибæл æ цъухидзаг нигъгъæр кодта: 
— Уæдæйти чилауитæ ке хæццæ давтайтæ æма бæлæсти къалеу- 
тæ ке хæццæ ниссастайтæ, етæ! 
— Гъæр ма кæнæ, къурма нæ дæн, — бунтондæр æдухстхузæй 
загъта Ацæмæз. — Зæгъдзæнæн дин сæ. Æрмæст мæ уæртæ еци 
бæласи бунмæ бауадзæ, — æма æ амонæн æнгулдзæй райамудта пæ- 
лæхсар ниллæг бæласæмæ. 
Коса лæг нæуæгæй фæццæйфунæй кодта, æ цæститæ сæ кеми 
æрцудæнцæ. 
— Æдули мæ хонис? Ледзунмæ гъавис? 
— Ледзунмæ ку гъавинæ, уæд дæ цормæ æрбацудайнæ? 
— Тагъд, дæ хæццæ ка адтæй, еци давгути сгъæр кæнæ! 
— Мæ хæццæ мæ кæстæр æнсувæрæй уæлдай неке адтæй. 
— Уæдта ма? 
— Æндæр неке. 
— Ма кæнæ, ма мæ мæстгун кæнæ! — гъæуайгæс æ тух-æ бонæй 
æхецæй расхуста Ацæмæзи, æма уомæн æ тъæп зæнхæбал фæццу- 
дæй. Мæ нимæхсæн бунатæй фæггæп кодтон. 
— Мæнæй уæлдай æ хæццæ неке адтæй! — фæгъгъæр кодтон æз 
æма мæхе бауагътон коса лæгбæл. Фалæ ме ’нсувæри фарсмæ куд 
æрфæлдæхтæи, уой лæдæргæ дæр нæ ракодтон. 
— Æнтъиргæ кæнтæ нуртæккæ ардигæй, æма ма уæ ескæд рæз- 
бунмæ хæстæг ку фæййинон, уæд уæ гурæй ирайгæ уотæ! — бартхъе- 
рæн кодта гъæуайгæс æма нæ разæй рандæй. 
Сæргубурæй цудтæн ме ’нсувæри фæдбæл нартихуари хуми. 
Æнæдон къанаумæ ку бахæццæан, уæд мин Ацæмæз загъта: 
— Ду уæддæр ме ’нсувæр дæ... Еске куд сгъæр кодтайнæ?.. — æ 
билти кæрæнттæ бабæй сабургай бунмæ æривæзтæнцæ, фал аци 
44 

хат æхебæл ниххуæстæй. — Сахат фесафтон. Ме ’нбæлттæн æй 
фæййинун кæнон, зæгъгæ, æма... Цо нæхемæ. 
— Ду ба? 
— Æз дæр дæ æййафдзæн... Минкъий фæстæдæр. Нæхемæ маци 
зæгъæ. Нана уотæ фæззæгъуй, уæ фидæй, дан, уин еунæг аци дзау- 
ма байзадæй... Цо, мабал лæууæ! 
— Цæун. 
Фалæ цæугæ ба ракодтон æнæдзоргæй, дзæвгарæ рæстæг фæл- 
лæууни фæсте. 
Куд хуарз адтæй нæ сахат!.. Гали цæстæй зингæ стурдæр, хуæрз- 
тумбул, сугъзæринитулд листæг рæхис ин. Дæ армитъæпæнмæ ’й 
сабургай æруадзæ, æма йæ цæгтæ кæрæдзей сæрбæл рабадунцæ, 
уæдта хуари нæмгутау фæйнердæмæ фæппурхунцæ, æма хъæбæр 
минкъий æрттевагæ тæлитæй къох райдзагуй... Нæ фиди дзау- 
мæттæй еунæг е байзадæй нæ хæдзари. Нур Нана хабар ку базо- 
на!.. Æллæх, æллæх!.. 
Мæ мадæ будурæй æрбацудæй изæрдалингти. Нæ къæразгæ ад- 
тæй саст, нæ хуссæни буни нæбал адтæй, сæлтти гæппæлтæ (дза- 
буртæн нин сæ аурста) æма хъумаци хæцъилтти æхсæн сахат ни- 
мæхстæй кæми дардта, еци фанерæй конд зæронд кирæ. Æз цæттæ 
адтæн алцæмæ дæр. Хуарз зудтон, над нæбæл уайдзæнæй, хæдзарæ 
æвæгæсæгæй ке ниууагътан, уой туххæн. 
Фал æз куд æнгъалдтон, гъуддаг уомæй никки фуддæр рауа- 
дæй: Нана талингæ хæдзари хуссæнбæл ниддæлгоммæй æма хæ- 
къурццæй кудтæй, нæ фидæй марди хабар ку исигъустæй, уæд 
куд кудтæй, уотæ... 
Сагъдæй байзадтæн къæсæрбæл. Мæ ростæбæл банкъардтон мæ 
цæстисугти гъар. 
— Цæмæн ниууагътайтæ хæдзарæ æвæгæсæгæй? — хæкъурцгæнгæ 
дзурдта Нана. — Мæхецæн уи зæрдитæ ку ’вæрун, хæдзарæ дар- 
дзæнцæ, зæгъгæ, сумах ба бонвуддæр ку кæнтæ! Бунæн уин еунæг 
сахат байзадæй уæ фидæй, æма уой дæр ку нæ багъæуай код- 
тайтæ! 
Ци дзуап равардтайнæ аци æверхъау уайдзæфæн? Фæлтау мæ 
æгас адæми цори æмбесонди над ку фæккодтайдæ! Нана ниссабу- 
рæй. Исистадæй, фæтæгени цирагъи саст авгæ æ къоппæй исиста, 
бауолæфтæй си æма ’й хæцъелæй ниссæрфта, уæдта фител исасугъта. 
— Кæми ’й дæ хестæр ба? 
— Магъа... Æхе æртайунмæ цума рандæй гъæуисæри хъуммæ... 
Еци æхсæвæ нæ фæззиндтæй Ацæмæз. Æнæгъæн синх имæ аго- 
рæг рандæицæ фæйнердæмæ, фал æй не ’ссирдтонцæ. Бонивайæн- 
ти Нана дæр æроацудæй нæхемæ. Æртæхæй æ къæхтæ æма æ пъол- 
ци астæуæй дæлæмæ адтæнцæ цъифæ. Æ цæсгони тоги цъирт нæбал 
адтæй. Æ билтæ, цума сау тутатæ фæххуардта, уоййау ницъцъæ- 
хæнцæ. Медæмæ иæ цудæй, лæудтæй колдуармæ æма кастæй бу- 
дурæрдæмæ. 
Æхсæвæ бонмæ цирагъи авгæ сатæгсау иссæй алайæй. Бонива- 
йæнти е дæр ниххустæй — æвæдзи, æ фæтæген фæцæй. 
Рæфти рæстæги Нанамæ гъæусоветмæ фæдздзурдтонцæ, дæ биц- 
цеуи дин колхози рæзбуни æрахæстонцæ, зæгъгæ... 
45 

Сахати фæсте сæ дууæ дæр фæззиндтæнцæ нæхемæ. Уæхæн 
игъæлдзæгæй сæ некæд фæййидтон! 
— Ду ба мин хабар цæмæннæ сгъæр кодтай? — бафарста Нана. 
— Уой фуд нæй, æз ин бафæдзахстон, — мæ бæсти дзуап 
равардта мæ хестæр æнсувæр. 
— Сахат иссирдта... — загъта Нана. — Æма уин уой хатир фæу- 
уæд. Уæ фидæ лæгъузæй æ сæрмæ некæд неци æрхаста, уæд сумах 
кæмæй фæцайтæ? Дæ фудголæй ма давæги ном райгъуса! Куд хуарз 
адтæй, сахат ке разиндтæй!.. Кирæ ба цифæнди дæр фæууæд, хæцъе- 
ли гæппæлтæй уæлдай си неци адтæй... Еу Хуцау нæ исафта, иннæ 
Хуцау ба нæ фæййервæзун кодта. Сумах сахат уæ хæццæ ку нæ 
фæххастаййайтæ, уæд е дæр кири хæццæ давд æрцудайдæ... 
Æз неци сдзурдтон. Къæразгæ мæхуæдæг басастон, кири давæг 
дæр мæхуæдæг адтæн. Уорсдони уолæнтæ ’й ескæми билæмæ ра- 
гæлдздзæнцæ... 
1960 
ХИЛÆ 
Еу сæумæ зундгонд финсæг Н.-и хæццæ тезгъо кодтан парки, 
Терки билгæрæнтти. Нæ комкоммæ догъгæнгæ æрцæйтахтæй ра- 
цæргæ нæлгоймаг спортивон дарæси. Нæма нæмæ æрбахæццæй, уотæ 
æ къохтæ фæйнердæмæ уæрæх райвазта — нуртæккæ махæй ке- 
дæр æ гъæбеси ке ниттохдзæнæй, уой ма ци базонун гъудæй? 
— О, мæнæ ма ке фæййидтон! — тухуолæфтгæнгæ æхе æрбаскъард- 
та Н.-бæл, фалæ е, уацари бахауæгау, æ къохтæ хæрдмæ сдардта: 
— Æгæр мæбæл ма цийнæ кæнæ, кенæ ба мæ зæрдæ сунгæг уо- 
дзæнæй. 
Уæд догъгæнæг æвеппайди мæнæрдæмæ фездахтæй, æ гъæбеси 
мæ фелваста (къæхæни асæ лæг адтæй). Уæдта, цума цæмæйдæр 
фæттарстæй, уоййау мæ фæууагъта, фæстæмæ еу санкъех ракодта: 
— Хузæй-хузæмæ лæг дæр рамарунцæ, уæллæй! — æ къохти 
армитъæпæнтæ кæрæдзебæл æрцавта. — Мæ хуæрифурт дæ 
фенгъалдтон. Уогæ си уæлдай ба ци ес, ести ирæнттæ н ’ан, кæ- 
рæдзей цæмæннæ уарзæн, кæрæдзебæл цæмæннæ цийнæ кæнæн? 
Гъæйдæ, æз фæлледзун! Тох скълерози нихмæ! Ай фут Мæздæ- 
гæй дæлæмæ! 
— Уинис? — Н. фæстæмæ фæккастæй, еуминкъий ку рауадан, 
уæд. — Ци хъури дæмæ æрхаудтæй! Цийфæнди къурццæвæнæй дæр 
æхе ка фæттилеф кæндзæй, еци адæми хаттæй æй аци лæг. Æз æй 
мæхемæ хæстæг не ’рбауагътон, æма еци фæдбæл дæумæ фæцæй: мæ 
хуæрифурт, дан, дæ фенгъалдтон!.. Æ цæстæ дæр не ’рникъулдта... 
Ка ’й, зæгъис? Æнæбитъиз журналист, къумух лæг. Фалæ цæруй ма- 
хæй берæ хуæздæр. Тукæнттæбæл зелуй, сæ директорти син тæрсун 
кæнуй, фельетонтæ уæбæл ниффинсдзæнæн, зæгъгæ, ’ма ин етæ дæр е 
стур хизин алли дзæбæх фæрзеуæй байдзаг кæнунцæ. Хецæуттæбæл 
дæр æ барæ цæуй — е ’взагæй син расдæруй, æхцæуæндæр син кæми 
фæууй, уоми, æма етæ дæр ратайунцæ...Феронх æй кæнæн, æ коййи 
аккаг дæр нæй... Фæлтау дин æз еу хабар ракæндзæнæн. 
46 

* * * 
Газет «Рæстдзинад»-и литературон косæг Хæлхъой — уæд ма 
æригон адтæй, еци анз каст фæцæй Мæскуй Горькийи номбæл 
литературон институт — ниффинста фельетон «Робас — кæрк- 
гæс». Сæ къохтæ ибæл бафинстонцæ хайади хецау Мухур æма 
бæрнон секретарь Хумар. Æрмæст газети сæйраг редактормæ ку 
бæхæццæй, уæд æй е раздахта фæстæмæ, сæргонди сæрмæ ставд 
сурх кърандасæй зулунмæ бафинста: «Нæ бæззуй!» 
— Дæ хуæрзæнгорæггаг мæн, дæ фельетони герой æ хуæрифурт 
разиндтæй, — загъта Мухур. — Дæ лилагъзи бал æй исивæрæ, маци- 
ма дзорæ. Мæнæ летучкæ ку уа, уæд æй комкоммæ æрфæрсдзинан — 
фельетон цæмæннæ, уæдта кæмæн нæ бæззуй? Адæми цори! Е хуæз- 
дæр æй. Ести дæ ку гъигæдара уойфæсте, уæд ин бауайдзæфгæ- 
нæн уодзæнæй, дæ маст ми есис, зæгъгæ. Æма ин уæд зæгъдзæнæ, 
дæ герой æ хæстæг ке ’й. Æрмæст дзурд ракъахæ, уæдта мах дæр 
уоми уодзинан. 
Бæрнон секретарь уæдмæ дуарæй æ сæр æрбадардта. Æ лæги 
кари бацæуæг лæгунсæр кивзуд нæлгоймаг. Гурумухъстæг цæсгони 
цъарæ адтæй фунукхуз, саузум рæстæги зæнхæ куд фæууй, уотæ. 
Æ галеу уадолæбæл гъоси уæллаг кæронæй зекъи хъулуфмæ зинд- 
тæй арф носи фæд. Аци иос Хумарæн фадат лæвардта фæййинæг 
æма бавзарæг лæгау тугъди хабæрттæ дзорунæн. Фал уæхæн койтæ 
дæр цудæй, цума тугъди рæстæги гъæуи æ фиди хæдзари уæрми 
нимæхстæй цардæй. Кадæр, дан, ибæл цъух бахаста, уæрмæй æй 
сластонцæ. Горæти проспектæбæл æй дууæ æригон кизги тардтонцæ, 
топпитæ имæ дардтонцæ, уотемæй. Еци хабар, дан, газети уæди 
сæйраг редактор кæмæндæр радзурдта — мæхе цæстæй, дан, æй 
фæййидтон. Фал имæ æз уой туххæн уæлдай лæгъуз зæрдæ нæ 
дардтон — ка ци кæнуй, уой — æхецæн. 
— Цæвгæ! — загъта Хумар æма æрбахизтæй къæсæрæй ме- 
дæмæ. Цума цæмæдæр смодуй, уоййау æ финдзи ставд гъоргъи- 
тæй уæлдæф цалдæр хатти тухцъирд скодта, уæдта, «æхчи!», 
зæгъгæ, æрихснирстæй. — Мæ финдз дæр æй зæгъуй — цæвгæ! А 
ци хабар æй? Газетæн косæн æви редакторæн? Мухур дин раст 
зæгъуй, Гаги («Гаги» мæ худта, æвæдзи, æригон ке адтæн, уой 
туххæн), ду райдайæ, мах ба ’й фæууодзинан! 
Æма рандæй. 
— Зæгъай, æмбал редактор, — летучки бон бафарста Хæлхъой, — 
мæ фельетон цæмæннæ æма кæмæн нæ бæззуй? 
Уат уотæ ниссабурæй, цума си адæми бæсти цавддортæ бадтæнцæ. 
Хæлхъой хуарз игъуста æхе зæрди гуп-гуп æма имæ уотæ кастæй, 
цума ’й иннетæ дæр игъосунцæ. Никки ба ма æвеппайди æхемæ æгадæ 
æркастæй, кедæр æвзагæй дзорун ке райдæдта, уомæй. Фал ин еци 
уавæр берæ нæ рахаста. Арф ниууолæфтæй, æма ин фенцондæрæй. 
— Е ба дин ци муггаг фарст æй? — æ цæститæ мæстгун дзагъолæ 
фæккодта редактор. — Æви нин прокурор баскъуæлхтæ? Нæ бæз- 
зуй дæ фельетон. Хахур кæнис стур хæдзарадон косæгбæл. 
— Æз сбæрæг кодтон факттæ æма сæбæл дзуап дæдтун. 
— Газети мухургонд ци æрмæг цæуй, уобæл дзуап æз дæдтун, 
47 

Хæлхъой. Сбадæ æма игъосгæ кæнæ рецензенттæмæ, кæд дæ- 
хемæ неци феппайуйнаг ес мухургонд æрмæги фæдбæл, уæд. 
Хæлхъоймæ уотæ фæккастæй, цума имæ редактор æ медбилти 
бахудтæй. Æвæццæгæн æй æппундæр хилæ кæнун нæ фæндад- 
тæй æригон косæги хæццæ. 
— Æз Мухурæн ку загътон, æрбацæуæд мæмæ фельетони автор, 
æма бадзубанди кæнæн. Нæ ин загътай, Мухур? 
«Æгъа! — бацийнæ кодта æхемедæг Хæлхъой. — Тæрсгæ кæнуй 
æхсæни дзубандийæй!» Фал ин Мухур цæмæннæ ести загъта, уобæл 
нæ рагъуди кодта. 
— Еу хат дæр ма дин æй зæгъун, — æ дзубанди идарддæр хаста 
редактор, — фельетон кæбæл ниффинстай, е æй стур хæдзарадон 
разамонæг, колхоз размæ е ракодта... Ай-гъай, гъæндзииæдтæ дæр 
имæ куд нæ уодзæнæй, — æнаййеп адæймаг ба кæд кæми фæййид- 
тай? — фал ин сæ ци хузи зæгъæн, уобæл рагъуди кæндзинан. Кæд 
дæ фæндуй, уæд — дууемæй, æз æма ду. Сбадæ. 
Фалæ Хæлхъой æрбадуни фæндæ иæ кодта. Адтæй тохмон- 
даг. Рæстдзинадæ ци фæндагбæл агурдта, уомæй фæстæмæ раз- 
дæха? Нæ! 
— Советон прессæ — тæккæ рæстдзæвинæдæр æма растдæр, 
гъæуама æгъатирæй тох кæна социалистон есбон хæлæттаггæн- 
гутæ, карьеристтæ, нæ демократий хорхгæнгути æма хамасхуарти 
нихмæ. Нæ цард нин гъигæ ци даруй, уой нихмæ — æгъатир тох! 
Уомæй устурдæр нисан нæййес нæ газетæн. Еци адæймаг, ду ус- 
тур хæдзарадон косæг ке хонис, е æгæр схъал æй, æхе даруй 
æлдари хузæн. Фалæ дæу нæ фæндуй, цæмæй æ гамходæ ист 
æрцæуа! 
Кабинети даргъ стьоли фæйнæфарс бадтæнцæ Мухур æма Хумар. 
—• Ду фæлтæрдгин косæг дæ, — æ амонæн æнгулдзæй Мухурмæ 
байамудта редактор, — хайади хецау дæ... Дзæбæх æрбалвасæ аци 
биццеуи рохтæ! Косун æ бон æй, æма ’й косун кæнæ. Цидæриддæр 
ин зæгъай — гъæуама ’й æнæуæлдай хъип-сунæй æнхæст кæна! 
— Дæхе билæй рагæлдзæ, зæгъгæ, уæддæр? — туххудт бакод- 
та Хæлхъой æма фæккастæй Мухурмæ. Е æ реугудурæй æнца- 
дæй стъоли тегъæбæл, цума ’й æхецæй еуварс ранхуæрсунмæ гъа- 
вуй, уоййау. 
— Гириз ма кæнæ! — фæгъгъæр кодта редактор Хæлхъойбæл. — 
Ку багъæуа, уæд гъæуама билæй дæр рагæп кæнай! Еудзурдæй, 
Мухур, ду æ бæсти дзуапдæдтæг уодзæнæ ардигæй фæстмæ. Дæ 
коммæ ку нæ кæса, уæдта мæнæн зæгъæ. Æ гъезæмæрттæй æй 
исуæгъдæ кæндзинан. 
Хæлхъой мæстæй цæхæртæ калдта. 
— Ду уотæ зæгъунмæ гъавис, æмбал редактор, æма æз Мухури 
коммæ нæ кæсун? Факттæ дæмæ ес? 
— Нуртæккæ факттæ æвзарунбæл нæ ан. Мах дæ рарвистан тæккæ 
хуæздæр колхозмæ фарс бацæттæ кæнуни туххæн, ду ба цæй хæццæ 
иссудтæ? 
— Хуарз æрмæг агор фæццудтæн, ергæ 6а скодтон, советон æцæг- 
дзииади хатиргæнæн кæмæн нæййес, уæхæн хабæрттæ. Мадта æхе 
минкъий паддзах ка æнгъæлуй, уой туххæн ци гъæуама ниффинс- 
48 

тайнæ? Рæстдзинадæ, æрмæстдæр рæстдзинадæн косун æз. Æма 
ме ’фсарæ нецæй туххæн рауæйæ кæндзæнæн! 
Редактори уорсцъарæ цæсгонбæл бабæй фæззиндтæй медбил- 
худт. 
— Бæгъатæр! — федисгæнæгау загъта е. — Рæстдзинади сæр- 
бæл тохгæнæг хъайтар еууон нимæдзи! Иннетæ 6а — знæгтæ, 
ф)’дгæнгутæ! Давгутæ, ихалгутæ! Нæ, мæ лимæн, фиццагидæр 
бал зонун гъæуй, рæстдзинадæ ци æй, уой. Минкъий рæстдзина- 
ди туххæн мах устур рæстдзинади фæндагбæл цæлхдортæ æвæ- 
руйнаг нæ ан. Хуæнхаг биццеу ку дæ, фæййидтайсæ, Ирæфмæ ци 
минкъийдæр дæнттæ кæлунцæ, етæ сегас кæдзос нæ ’нцæ. Æма 
уой туххæн номдзуд Ирæфи цъумур исхонæн ес? 
— Етæ дзубандитæ æнцæ! — редактормæ комкоммæ кæсгæй загъ- 
та Хæлхъой. — Мæ фельетон мин цæй туххæн нæ уадзис, уой дæр 
зонæн! 
— Цæй туххæн? 
— Мæ герой дæ хуæрифурт æй. 
Редактори галеу цæстæ еуминкъий æрцъундæй. 
— Ка дин загъта? Ка дæ сахур кодта сайун? 
— Дæ хуæрифурт ке æй, уой алке дæр зонуй. 
— Мадта уотæ, — загъта редактор, — еу-къуар лæгемæй къамис 
саразæн æма сбæрæг кæнæн, колхози сæрдар мæ хæстæг æй æви 
нæ. Еци хахур дин нæ ниххатир кæндзæнæн... 
Хæлхъой летучки фæсте æ финсæн стъоли уæлгъос ку сбадтæй, 
уæд банкъардта, æ цæсгон пеллон ке калуй. Уæнгмард пъæззуй ху- 
зæн æрбадтæй æ бауæрбæл. 
— Маладец! — беломор папироси хæтæл æ дзухи рацæвгæй 
загъта Мухур. — Хуарз сæмæ балæвардтай! Æз дæр исистунмæ 
гъавтон, фал бал мæхебæл фæххуæстæн. 
— Цæвгæ! — загъта Хумар æма цæмæдæр исæсмуста. — Мадта 
дæмæ бандеуа! Мах дин уæхæн æрмæг ратдзинан, æма æ пъиритæ- 
бæл хуæцдзæнæй. 
— Игъосай, — Хæлхъой бакастæй Мухурмæ, — сæрдар æ хуæри- 
фурт æй, уой цæмæй зонис? 
— Æз? — бадес кодта Мухур. — Æз ба ин ци зонун? Кæд дин 
Хумар ести загъта?.. 
— Гъей! — фæгъгъæр кодта Хумар. — Мæ кой маке кæнæд! Уæ 
хамбохъ уæхуæдтæ хуллуп кæнетæ! 
Æма фендæбилæй. 
* * * 
— Хæлхъой ци фæцæй, зæгъис? — бахудтæй финсæг Н. — Мæнæ 
дæ фарсмæ цæуй. Уæдæйти дин адгин хъури ка никкодта, е ба дин — 
Мухур... 
1961 
4 Малити Васо 
49 

НÆ АДÆМИ ФÆГЪГЪÆЗДУГДÆР КÆНУНИ МАДЗАЛ 
кенæ: 
КА ГЪÆААДÆР ÆЙ? 
кенæ: 
ГАБАЙ УОДÆГАСÆЙ МÆРДТИ БÆСТИ КУД АДТÆЙ 
Дæ бон хуарз, Данел! Ду дæхецæй феппæлис, мæнæй гъæла- 
дæр неке æма некæми ес, фалæ дæ æз еци гъуддаги дæр æмболун: 
ду мин куд гъæла æнгъæл дæ, уомæй æз, уæлæ — арв, дæлæ — 
зæнхæ, берæ гъæладæр дæн. Гъо, гъо, буцæу кæнун бабæй ма 
райдайæ, мæнæй гъæладæр а зæнхæбæл неке ес, зæгъгæ, нуртæккæ 
мæ дзæгъæл дзубандитæмæ нæ евдæлуй. Еу устур дессаг мæбæл 
æрцудæй, æма дæмæ уой туххæн финсун. Æхсæвæй, бонæй фу- 
нæй нæбал кæнун, еу гъуди мин мæ сæри магъз хуæруй, е ставд 
бурæуæй си устур гъоргъæ искодта! Ци æй еци æнæхайири æнæха- 
тир, мæ тог мин ка баниуазта, еци цъамар сагъæс? Нæ, нæ ’й 
базондзæнæ, уойбæрцæ гъæла нæ дæ. 
Зæгъинæ дин æй, фал бабæй адæми æхсæн дæхе æппæлдзæнæ, 
еци сагъæс Уазай хонхи сæрмæ æврагъау мæн сæри цæруй, зæгъгæ. 
Мадта кæмæн радзорон мæ мæтæ, еу æууæнки лæг ку нæ ерун зæн- 
хæбæл? Гъо, кæд цийфæнди дæ, уæддæр мæхе хузæн гъæлай ном 
хæссис, æма дин æй зæгъун: еци пириндзæй зелæг ставд бурæу — 
гъома сагъæс — мæн æнцойнæ нæ уадзуй, нæ мæгур адæм, дан, 
цалдæр хатти куд фæгъгъæздугдæр уонцæ, уомæн мадзал иссерæ. 
Мæ бон неци ’й, зæгъгæ, мæ меднимæр куд исдзорун, уотæ бурæу 
карздæр низзелуй. 
Гъема исфæндæ кодтон дæу байагорун. Уæлæбæл дæ некæми- 
бал ирдтон æма фæггурусхæ дæн: агут, мæ мæнгард лимæн Да- 
нел æнæ мæн е ’цæг дуйнемæ ниффардæгæй. Мæ сæр аллихузон 
сагъæстæ æма гъудитæй фиццаг иссулу æй, уæдта хурхæ кæнун 
райдæдта. Фæттарстæн, æгæр тауæг мин ку суа, зæгъгæ, æма 
сфæндæ кодтон дæу фæсте Мæрдти бæстæмæ ниццæун. Фал ци 
амалæй? 
Мæ сагъæстæй еуминкъий фæййервæзон, зæгъгæ, еу устур киу- 
нугæ райстон, кæсун æй. Уоми ба дин, Нарти Сослан уодæгасæй 
Мæрдти бæсти куд адтæй, уой туххæн финст. Мæн дæр ма хуæз- 
дæр ци гъудæй — кæд ескæмæн уодæгасæй Мæрдти бæстæмæ 
ниххезун бантæстæй, уæд æ фæсте дуккаг — мæхуæдæг. Кæд 
мин уоми еске еци мадзал байамонидæ — минкъий курухон лæгтæ 
си ес! 
Зудæй кæсун райдæдтон киунугæ æма æвеппайди мæхуæдæг 
Сослан фестадтæн! 
Еу бон кæми адтæй, уоми цауæни рацудтæн. Берæ фæххаттæн, 
æма иецæбæл исæмбалдтæн. Уæд Хуцаумæ искувтон: «А, Хуцау, 
æдта, абони уæнгæ мæ берæ ку уарзтай, уæд мæ нур Нарти астæу- 
мæ ревæдæй куд æрветис?» 
Фæссагъæс кодтон, уæдта баунафæ кодтон, Сау хонхи федæрттæ 
ма бабæрæг кæион, зæгъгæ. Сау хонхи федæрттæй бунмæ ракас- 
50 

тæн æма дæлæмæ ниууидтон уæргъуни асæ мегъæ. Мегъи цъопп 
коми исхæлеуæй æма Сау хонхи дæр æримбарзта. Мæнбæл еци 
мегъæ уотæ æрталингæ кодта, æма, мæ къæхтæмæ ку æркæсинæ, 
уæд сæ нæбал уидтон æма загътон: 
— А, Хуцау! Кæд ме ’сæфт не ’рцудæй, уæд айæ циуавæр 
мегъæ ’й, мæ къæхтæ дæр ку нæбал уинун æма, цирдæмæ цæуон, 
уой ку нæбал зонун. 
Берæ фæссагъæс кодтон, уæдта загътон мæхецæн: 
— Цæй, комæрдæмæ урдугмæ цæуон, æма кæд еу риндзæбæл 
исæнбæлинæ. 
Комæрдæмæ урдугмæ цæун байдæдтон ’ма, кæми æргуринæ, кæми 
рахауинæ, кæми ба цæун райдайинæ, уотемæй коми донмæ æрхъæрт- 
тæн. Донибилæбæл еу къахнад рауидтон, донмæ ниххизтæн ’ма си 
мæ къох ниццавтон, дон цирдæмæ уайуй, уой базонуни туххæй. Дон 
цирдæмæ уадæй, ецирдæмæ дони билтæбæл къахнадбæл цæун рай- 
дæдтон *ма загътон мæхе меднимæр: «Аци къахнадбæл коми урдугмæ 
цæудзæнæн, æма мæ кæд еу дуйнебæл исæмбæлун кæнидæ». 
Цæйбæрцæ фæццудтæн, Данел, уойбæрцæ ду, къахбæл ку ра- 
уадтæ, уæдæй абони уæнгæ дæр нæ рацудтæ зæнхæбæл. Еу рауæн 
æрбадтæн, мæ хуаллæгтæ исистон ’ма мæхе ку рафсастон, уæд 
бабæй ме ’ндурæ æма мæ сагъæдахъи фæттæ мæ дæлагис бакод- 
тон, мæ церхъ ба — мæ фарсбæл, уотемæй бабæй еу къахнадбæл 
коми урдугмæ цæун райдæдтон. Хъæбæр берæ бæнттæ фæццуд- 
тæн тар мегъи хурфи урдугмæ къахнадбæл, уæдта коми думæгæмæ 
рахъæрттæн, æма дуйне фæррохсæй. Ракастæн, æма дин уоми ба 
дуйней лигъз будуртæ, ниллæг, зæрдæн æхцæуæн, уæдта зæрдæн 
дзæбæх рохс хор адтæй. Арвмæ ракæститæ кодтон, æма ибæл хор 
дæр æма мæйæ дæр нæ зиндтæй. Агут, зæгъун, айæ Мæрдти бæстæ 
уодзæнæй! Данел хумæтæги нæ батагъд кодта аци дессаг рæсугъд 
дуйнемæ! Мæнæй зундгиндæр уогæй цитæ лæдæруй! Мæнбæл хий- 
нæй рацудæй! 
Еци рæсугъд лигъз будури цæун байдæдтон æма еу цадæмæ нихъ- 
хъæрттæн. Цади билæбæл ба — авд рæсугъд кизги, сегас дæр — 
æрдæгбæгънæг, сауæнгæ ма сæ наффитæ дæр зиндтæнцæ, уогæ, 
уæхæн кизгуттæбæл нæхе горæти дæр исæмбалдайсæ, телевизор ба 
нæ уæхæнттæй зæрдæцъæх ку фæккодта. Дзорун сæмæ: 
— Уæ бон хуарз, кизгуттæ! 
— Æгас цо, Габай! 
— Æз Габай нæ дæн, æз Нарти Сослан дæн! 
Кизгуттæ мæбæл къæл-къæлæй ниххз^дтæнцæ: 
— Дæ фадæварцæбæл дæр бæрæг æй, фахъæра! Ду цæй Нарти 
Сослан дæ, æ къилдуни еу æрдойæй дæр дæ сбæститæ кæндзæ- 
нæй Нарти нæрæмон. Еу дæу хузæн гъæла дæр ма еубон æхе Сослан 
худта. 
Мæ зæрдæ фæкъкъæп кодта: 
— Бахатир кæнтæ, кизгуттæ, уæд æ ном ба ци хундтæй еци гъæ- 
лайæн. 
— Данел, — æмдзухæй загътонцæ кизгуттæ. 
Кизгуттæ сæхе медастæу цидæртæ радзурдтонцæ, уæдта бабæй 
ниххудтæнцæ. Дзорунцæ мæмæ: 
51 

— Уæлæбæл дæр дæ, Габай, Хуцау берæ уарзта ’ма дæ мæрд- 
тæмæ дæр, дзенетмæ, дæ цар æма дæ бауæри цауæйнон рæвдзæй 
æрбауагъта. 
Æз сæмæ дзорун: 
— Æхсæвæй, бонæй фунæй нæбал кæнун, еу гъуди мин мæ 
сæри магъз хуæруй, е ставд бурæуæй си устур гъоргъæ искодта! 
Рæсугъд кизгуттæ мæмæ дзорунцæ: 
— Уагæр е циавæр гъуди æй, ставд бурæуау дин дæ сæримагъз 
ка цъасæ кæнуй. 
— Нæ мæгур адæм цалдæр хатти цæмæй фæгъгъæздугдæр уонцæ, 
уобæл æй мæ уæззау сагъæс. 
Кизгуттæ мæбæл къæл-къæлæй ниххудтæнцæ. Æмцъухæй дзо- 
рунцæ: 
— Ци хъал дæ, æдта, æндæр сагъæс кæмæ нæййес! 
Æз нæбал фæллæудтæн (рагæй дæр Нарти Сослан нæрæмон 
кæми н’ адтæй): рæсугъддæр си ци кизгæ адтæй, уой хæццæ симди 
æрхуæстæн. Мæрдти бæсти дæр, дзенети будури дæр мæ фудагдзий- 
надæ кæми уагътон ’ма, семгæ-семгæй, кизги цонг фелхъивтон. 
И кизгæ дæр мæмæ дзоруй: 
— Æхца дæмæ цæйбæрцæ ес? 
— Цæй æхца? — бадес кодтон æз, — Киунуги Сослани туххæн ку 
кастæн, уæд си æхцай кой некæми адтæй. 
Кизгæ мæмæ æрбакастæй, айæ æцæгæйдæр Данелæй гъæладæр 
ку æй, зæгъгæ, билæскъелтæй мæбæл бахудтæй: 
— Нарти Сослани кой ами, Мæрдти бæсти, раги феронхæнцæ. 
Нуртæккæ дзенети рæстдзинадæ æ бунат иссирдта: кадгиндæр 
лæгтæ хецæуттæ æма гъæздугутæ æнцæ. Ами дæр бæстæ сæхе 
бакодтонцæ. Балæдæрдтæ? Кæд дæмæ æхца нæййес, уæд мин мæ 
цонг мабал фелхъевæ! 
Æз нæрæмон кæми нæ дæн (уогæ мæ барæ дæр н ’адтæй, — мæхе 
Нарти Сослан æнгъалдтон) æма бабæй дуккаг хатт дæр кизги цонг 
фелхъивтон. Кизгæ мин мæ базугбæл фæххуæстæй æма мæ цади астæу- 
мæ низзуввут кодта. Æз цади сæрбæл мæ къабæзтæ берæ фæттилдтон, 
уæдта мæ дон æ бунмæ райста. Мæхуæдæг ба сагъæс кæнун: «Нур 
еци кизги æхца цæмæн гъудæй». Данел, ду дæр ин неци зонис? 
Дони хурфи бунмæ цæйбæрцæ фæццудайнæ, уæдта цади бунмæ 
рахъæрттæн, уоми бабæй дуйней хуарз будуртæ байгонæй. Еци бу- 
дури фæццæйцудтæн æма еу рауæнмæ нихъхъæрттæн, уоми ба дин 
дуйней адæм ауигъдтитæй лæудтæнцæ: ка æ къахæй, ка æ цонгæй, 
ка е ’взагæй, ка æ хъурæй, сæ буни ба содзгæ дортæ цирен код- 
тонцæ. Æз сæбæл хъæбæр фæддес кодтон ’ма сæ бафарстон, сæ 
гъуддаг уотæ цæмæн æй, уобæл. 
Етæ мин загътонцæ: 
— Мах ци бакодтан, уой нæхуæдтæ нæхецæн бакодтан: уæлæ- 
бæл хуарздзийнæдтæ фæккодтан, нур ба сæ ами зиндзинæдтæй фе- 
дæн, анз ни кæмæн æртæ бони, кæмæн ба æртæ къуæрей, кæмæн ба 
фулдæр, ауæхæн зиндзийнæдтæ бавзарун мæрдти хецауæй тæрхон- 
гонд æй. 
Мæнæн мæ фур десæй мæ дзух хæлеуæй байзадæй. Æрæгиау 
сæмæ дзорун: 
52 

— Е ба ци дессаг æй, Уæлæбæл бæсти уотæ ку дзорунцæ, 
хуæрзгæнæги уод, дан, дзенети цъæх зæлдæбæл, сатæг сауæдони 
билæбæл хуæрзти хæццæ баддзæнæй, æноси цийнæгæнгæ, æноси 
игъæлдзæгæй. Уæдта Нарти Сослани туххæн кæми финсунцæ, 
еци киунугæ дæр уотæ зæгъуй, æма, дан, фуддзийнæдтæ ка ра- 
кодта зæнхон дуйнебæл, е мæрдти мæнæ сумах хузæн æ тæре- 
гъæдтæ феддзæнæй. 
Ауигъдтитæ еумæ уотæ арф нийнæфтæнцæ, æма мæ къæхтæ 
зæнхæй фæццохæнцæ, фæттарстæн, еске гъæлæси си ку бахауон. 
— Гъей, Габай, — æмдзухæй загътонцæ, — е Сослани доги уотæ 
адтæй, нур ба ами дæр сæркъуæртæ, давгутæ, фæлевгутæ, «æхцай 
голлæгтæ», хецæуттæ фæууæлахезæнцæ, æма сæ тæрхон — сæ 
дзиппи... 
— Гæр, неци гæнæн ес, цæмæй аци гъезæмæрттæй фæййервæ- 
зайтæ? 
— Гæнæн ба куд нæййес? Мах мæнæ нур ци ан, уомæй сæдæ 
хатти фулдæр адтан. 
— Æма уе ’нбæлттæ уагæр ци бакодтонцæ сæ фæййервæзунæн? 
Ауигъдтитæ нигъгъосæнцæ, сун дæр си некæмæйбал цудæй. 
Æрæгиау, е ’взагæй ауигъд к’ адтæй, е къузгæ загъта (дзæбæх 
дзорæн ин н’ адтæй): 
— Цæй, донласт хулуййæй нæбал тæрсуй. Зæгъдзæн дин, Габай, 
нæ хæццæ ауигъд к’ адтæй, уони сосæг. Етæ еугай-дугаййæй мах- 
бæл цъухтæ хæссун байдæдтонцæ, уæдта хецæуттæн ард бахуард- 
тонцæ, уæлæбæл ци хуарздзинæдтæ бакодтонцæ, уонæбæл фур фæс- 
монæй ке мæлунцæ, уобæл. Æма сæ дзенети нури хецæуттæ ис- 
уæгъдæ кодтонцæ сæ гъезæмæрттæй. 
— Усс, — фæгъгъæр кодта, æ къахæй ауигъд ка адтæй, е. — Дæ 
дзухбæл цæмæннæ хуæцис! Ци куййи рун дæ телуй? Дзенети Пре- 
зидент дæ ку фегъоса, уæдта? Мах дæр бун кæнис æма дæхе дæр! 
Хъæбæр раст дин бакодтонцæ, де ’взагæй дæ ке æрауигътонцæ — 
хуæцуи ибæл нæ фæразис! 
Æвзагæй ауигъд мин сосæггæй мæ гъоси æрбадзурдта: 
— Тагъд а дæр уæгъдæгонд уодзæнæй, курдиадæ сæмæ ниф- 
финста, мæ гъуддагмæ мин æркæсетæ, хъæбæр фæсмон кæнун, 
хуарзæй уæлæбæл ци ракодтон, уонæбæл, зæгъгæ... Æхуæдæгга 
нæбæл цъухтæ хæссуй хецауадæмæ. 
Æз къехкæсæгæнгæ байзадтæн. Уæдта мæ губун исристæй — цал- 
дæр анзи неци бахуардтон. Ауигъдтитæмæ дзорун: 
— Хуæруйнагæй ба куд айтæ, æстонгæй ку мæлун, æма уæмæ 
кæд ести ес, уæд мин бахуæрун кæнетæ. 
Етæ ба мин загътонцæ: 
— Мах бои нæй хуæруйнаг райсун нæхецæн дæр æнæ бафæрс- 
гæй, фал мæнæ аци надбæл цо æма лæг æма уосæмæ нихъхъæрт- 
дзæнæ, æма дин етæ байамондзæнцæ, кæми бахуæрай, уæхæн ра- 
уæн. Фал нин зæгъай, ардæмæ кутемæй æрбафтудтæ? 
— Нæ мæгур адæм цалдæр хатти цæмæй фæгъгъæздугдæр 
уонцæ, уой мадзал уæлæбæл не ’ссирдтон æма ’й ами агорун. 
Ауигъдтитæ нигъгъосæнцæ, цума си кадæр сосæггæй бахудтæй, 
уотæ дæр мæмæ фæккастæй. 
53 

Æз дæр, ци над мин байамудтонцæ, еци надбæл рац}’дтæн æма 
еу лæг æма уосæмæ æрхъæрттæн: лæг æ гъæлæсæй цæхæртæ 
ундта, уосæ ба имæ æ къохтæ бадаридæ, сæхуæдтæ ба сæ дууæ 
дæр нимпулдæнцæ. 
— Уæ бон хуарз, — зæгъгæ сæмæ дзорун. 
Етæ мæмæ дзорунцæ: 
— Æгас цо, Габай! 
— Æз Габай нæ дæн, æз Нарти Сослан дæн. 
Лæг æма уосæ ходæгæй бакъуæцæлæнцæ, лæг æ гъæлæсæй 
цæхæртæ нæ, фал цæфсгæ æхседæрфтæ сундта. 
— Ду цæй Нарти Сослан дæ, е дæ æ къилдуни гъуни ’рдæгæй 
ку сбæтдзæнæй! Ду дæ фахъæра фæлхæрст, фалæ дæ, æвæдзи, 
Хуцау уæлæбæл дуйнебæл дæр берæ уарзта ’ма дæ мæрдтæмæ 
дæр дæ цар æма дæ бауæри æрбауагъта. 
Æз дæр бабæй сæмæ дзорун: 
— Ци дессаг айтæ, ци кодтайтæ? Уæ гъуддаг уотæ лæгъуз цæ- 
мæн æй? 
Етæ дæр мæмæ дзорунцæ: 
— Нæхе фудæй атæ гъезæмарæ кæнæн, уæлæбæл дуйней бий- 
нонти астæу сосæггæй хецæн хуæруйнаг некæд бахуардтан, нæхе 
стонгæй ниууадзианæ, мæгурдæртæн ба æнхус кодтан, æма дин айæ — 
нæ пайда: анз æртæ бони атæ фæгъгъезæмарæ кæнæн, мæрдти хе- 
цау нин гъеууотæ истæрхон кодта. 
Дзорун сæмæ: 
— Судæй мæлун, нур цалдæр анзи дæргъци мæ гъæлæси коми- 
дзаг нæма адтæй, кæд уæмæ ести ес бахуæруйнаг, уæд мин радтетæ. 
Етæ ба мин уотæ: 
— Габай, дæу Хуцау берæ уарзуй, æма ма гузавæ кæнæ, ба-дæ 
æфсаддзæнæй, махæн ба нæ бон нæй нæхецæн райсун дæр æнæ 
бафæрсгæй, фал мæнæ уоци надбæл цо, еу уосæмæ нихъхъæртдзæнæ, 
æма дин ейæ бахуæрун кæндзæнæй. Фал нин зæгъай, ардæмæ куте- 
мæй æрбафтудтæ? 
— Нæ мæгур адæм цалдæр хатти цæмæй фæгъгъæздугдæр уонцæ, 
уой мадзал уæлæбæл не ’ссирдтон, æма ’й ами агорун. 
Ци над мин ниййамудтонцæ, еци надбæл рацудтæн æма еу уосæмæ 
нихъхъæрттæн. Уосæ сугъзæрийнæ къелабæл бадуй, сугъзæрийнæ 
цетенæ æ рази, доллæртæ кæритæй — æ алливарс, уæдта алли хуæ- 
руйнаги дзæбæхæй æ раз идзагæй лæууй. Дзорун имæ: 
— Дæ бон хуарз, дзæбæх уосæ! 
Е дæр мæмæ дзоруй: 
— Æгас цо, фахъæра Габай. Уæлæбæл дуйней дæр дæ Хуцау 
берæ уарзта, нур 6а дæ мæрдтæмæ дæр дæ цар æма дæ бауæри 
æрбауагъта, уæдта бунат дæр ами, дзенети, дæуæн хуарз ес. 
Æз рафæлорс дæн, фæттарстæн, æцæгæй дæр мæ ами ку бауо- 
рамонцæ! «Гъо, е ба мæ ме ’взагæй æрауиндзонцæ! — мæхе мед- 
нимæр рагъуди кодтон. — Æхсицгæ мæ гъæуй дæ дзенет! Мæ 
цъух мæнæн дæр нæ бæззуй, гъæла-мæлати уæлæбæл дуйней хе- 
цауади нихмæ цидæртæ исрæтигъдтитæ кодтон». 
Уосæ мæмæ æрбакастæй æма бахудтæй: 
— Дæ дзухбæл хуæцæ æма фид хуæрай. 
54 

Фиди коймæ мæ комидæнттæ æруадæнцæ. Фал мæхе ниффе- 
дар кодтон, фæрсун æй: 
— Дæ гъуддаг алцæмæй дæр дæуæн уотæ хуарз цæмæн æй? 
— Мæ лæг устур хецауæй куста, гæртæнттæ берæ иста, давта, 
хуардта, мæнгæ гæгъæдитæ кодта, ку багъæуидæ, уæд марунбæл дæр 
нæ аурста, уотемæй хъæбдр берæ æхца æма сугъзæрийнæ æрæм- 
бурд кодта. Фал еууæхæни фур хуæрдæй рамардæй. Раст зæгъун 
гъæуй, æ хуæруйнагбæл ин марг мæхуæдæг никкодтон. Æ ес-бсс 
ба мæнæн байзадæй. Банк райгон кодтон, газетти ниффинстон, 
телеуинæнæй, радиойæй фегъосун кодтон, уæхæн æма уæхæн бан- 
ки е ’хца ка ниввæра, уомæн е ’хцабæл мæйæ æфтуйдзæнæй мин 
проценти. Адæм мæмæ ниххæррæт кодтонцæ, цубур рæстæгмæ уотæ 
исгъæздуг дæн, æма ме ’хцатæ устур сейфити дæр нæбал цудæнцæ. 
Æз сæ доллæртæбæл баййивтон, мæхуæдæг ба таус рауагътон: мæ 
банк банкрот иссæй! Тæрхондонæмæ мæ балæвардтонцæ, фал уоми 
тæрхонгæнæг æхца адтæй — тæрхони лæгтæн сæ дзиппитæ райдзаг 
кодтон æма гъазгæ æма ходгæй рафардæг дæн нæхемæ. Дзенети 
нæуæг хецауади зæрдæмæ хъæбæр цæунцæ мæ уæлæбæл царди 
гъуддæгтæ...— уосæ æ дзурд фæниллæгдæр кодта, фæйнердæмæ 
тарстхузæй ракæститæ кодта. — Маке нæ фегъосæд, фалæ мæмæ 
ами хецæуттæй беретæ хицæ дæр кæнунцæ, куд дин бантæстæй 
уæлæбæл дуйней уойбæрцæ æхца æрæмбурд кæнун, зæгъгæ. Фал 
мин сæ бон неци ’й. Мæ лæг ке фæддавта æ цæргæ-цæрæнбони, 
уæдта æз мæхуæдæг мæнгардæй ке æрæмбурд кодтон, етæ нур мæ 
размæ кæдзосæй лæуунцæ. 
Æз мæ комидæнттæ ниннихъуардтон хуæруйнæгтæмæ кæсгæй, 
уотемæй имæ дзорун: 
— Мадта æстонгæй лæуун, æма мин ести бахуæрун кæнæ. 
— Нуртæккæ, — зæгъгæ, мæмæ дзоруй и уосæ. — Мæ лæги æма мæхе 
фæрци, уæлдайдæр ба нæ уæлæбæл дуйней хамасхуар хецауадæ æма 
уæййаг тæрхони лæгти фæрци мæ къохи, дæхуæдæг уинис, берæ ес. 
Æма мин фингæ æ тæккæ цъоппидзаг бакодта къæбæрæй. Æз 
сæмæ кæсгæ байзадтæн æма сагъæс кæнун: «Нур уойбæрцæ бæр- 
кад цæмæн æркалдта аци уосæ еу лæгæн?» 
Уосæ мæмæ дзоруй: 
— Габай! Цæбæл сагъæс кæнис? Хуæргæ цæмæннæ кæнис? 
Æз исбадтæн æма хуæрун райдæдтон. Куддæр комидзаг æрæу- 
уилдтон, уотæ е мæ дзухи æвзалу фестадæй. Рагæп кодтон фиигæй, 
ме ’рдæгæууилд комидзаг-æвзалу рату кодтон, фалæ ма æ цæх-цæх 
цудæй мæ дæндæгти æхсæн. 
— Хуарз уосæ, — мæ маст туххæйти уорамгæй дзорун, — хуæрун 
дæр мин бакодтай, фал ма ди еу гъуддаг корун: Хуцауæй мин ра- 
корæ, цæмæй уæлæбæл дуйнемæ фæстæмæ исхезон æма цæмæй Нар- 
ти астæу мæ ном ходуйнагæй ма байзайа, Сосланæн, зæгъгæ, æ мард 
кæми фесавдæй, е дæр нæбал исбæрæг æй. 
Уосæ ба мин загъта: 
— Мæн бон дæу ракорун нæй, фал мæнæ аци надбæл иссо ’ма 
еу дзæхæрадонæмæ нихъхъæртдзæнæ, е ба уодзæнæй дзенети дзæ- 
хæрадонæ, дзæхæрадони бæлæсти буни ба хъæбæр берæ сувæл- 
лæнттæ гъазунцæ, гъема уоии бон æй дæу ракорун мæрдти хеца- 
55 

уæй. Æрмæст мæбæл ма бæсосæг кæнæ, зæгъай, ардæмæ куте- 
мæй æрбафтудтæ? 
— Нæ мæгур адæм цалдæр хатти цæмæй фæгъгъæздугдæр 
уонцæ, уой мадзал уæлæбæл не ’ссирдтон æма ’й ами агорун. 
Уосæ мæбæл дзæвгарæ фæххудтæй, уæдта загъта: 
— Уæ гъæла адæм цæмæй сгъæздуг уонцæ, уой туххæн мæн 
фæнзæнтæ! 
Æз гъæздуг уосæн раарфæ кодтон, æма мин ци над байамудта, 
еци надбæл рацудтæн. Цæйбæрцæ фæццудайнæ, уæдта еу гъæу- 
мæ бахъæрттæн. Кæронккаг хæдзарæй зарун æма фæндури цагъд 
игъустæй. 
Æрлæудтæн, сагъæси бацудтæн: медæмæ бацæуон æви нæ. 
Уалинмæ мæмæ кадæр кæцæйдæр æрбадзурдта: 
— Иуазæг — Хуцауи иуазæг, медæмæ, Габай! 
Фæйнердæмæ ракæститæ кодтон, фал неке фæууидтон. «Ци уа, 
е уæд!» — мæхенимæр скарстон æма хæдзарæмæ бацудтæн — æ дуар 
уæрæх игон адтæй. Устур уати даргъ фингæбæл бадтæнцæ кувди 
адæм, сæ фингæ хуæрдæ ’ма ниуæзтæй идзаг. 
— Медæмæ, Габай, медæмæ, æфсæрми ма кæнæ! — дзоруй мæмæ 
финги хестæр, нæхе гъæуккаг Сандир. — Æмбæлæггаг дæмæ бæргæ 
æмбæлуй, фал ами æгæстæн хуæруни æма ниуазуни фæткæ нæй- 
йес, дæу 6а Хуцау уæлæбæл дуйней дæр берæ уарзта, нур 6а дæ 
мæрдтæмæ дæр дæ цар æма дæ бауæри æрбауагъта. 
Мæ билидæнттæ бæргæ æркалдæнцæ хуæруйнæгтæ æма ниуа- 
зуйнæгти уиндæмæ, фал мæ бон ци адтæй? 
Хæдзари хецау Тасолтан дæр нæхе гъæуккаг разиндтæй — Санди- 
ри хæццæ æмдзæхæра æнцæ. Фестадæй, хæстæг мæмæ æрбацудæй, 
æма мин мæ гъоси , иннетæ ’й куд нæ фегъосонцæ, уотæ сосæггæй 
æрбадзурдта: «Æдосæ Сандирæн æ дугæрдуг рамухъ кодтон æма 
кувд уомæй искодтон. Сандир 6а æхе гали сæрбæл бадуй». Тасол- 
тан ниххудтæй. Сандир имæ æ цæститæ фæббæгъет кодта: 
— Цæбæл ходис? 
— Мæнæ мин Габай мæ фарс радзиги кодта. 
Фингæбæл бадгутæ фæггæппитæ кодтонцæ æма еумæ гъæр кæ- 
нун райдæдтонцæ: 
— Мæн дæр радзиги кæнæ! Мæн дæр радзиги кæнæ! 
Сандир сæбæл фæгъгъæр кодта: 
— Уæ бунæтти сбадетæ, æгъдау ихалун сумахмæ нæ кæсуй! 
— Мадта кæмæ кæсуй?! — æмгъæр фæккодтонцæ кæстæртæ. — 
Хестæрти бон цæйбæрцæ адтæй не ’гъдæуттæ фехалун, уомæй фул- 
дæр сæ фехалдтонцæ. Нур ба мах бауагътæ, адæймаги бартæ ма 
къахир кæнтæ, уæдта уæллæй дæлæмæ ма дзорæ! 
— Гъо, нецибал дзорун, фал æгас адæймагæн ами ескæбæл бам- 
бæлуни фæткæ нæййес, Габай ба æгас адæймаг æй. 
— Еци фæткитæ æргъудигæнæг дæлдæр ниххауæд, — бахъур- 
хъур кодтонцæ минассæгæнгутæ æма исбадтæнцæ сæ бунæтти. 
Сандир исистадæй æма ракувта: 
— Нур ба кæстæрти цæрæнбон берæ уæд. Кæстæрти цæрæн- 
бон ба берæ уæд уодзæнæй, æма ардæмæ, Мæрдти бæстæмæ, 
æригæнттæй ку цæуонцæ, уомæн æма ами лæг зæронд нæ кæнуй, 
56 

сувæллон сувæллонæй, æвзонг ба æвзонгæй байзайуй æносмæ 
дæр... 
Сандир æ кувд кæронмæ нæ фæцæй, æваст, «уау!», зæгъгæ, 
æхемæ æ ронбастæй дæлдæр фæллæбурдта: 
— Кадæр мин ме ’нæзæгъуйнæгтæ тонуй! 
Авданздзуд сувæллон финги бунæй æ сæр радардта: 
— Уотæ дин гъæуй. Мæн зæронд кæнун фæндуй, уæд ке ци 
гъуддаг ес? 
Сандир ин æ сæр рæвдаугæ æрдаудта: 
— Бабай биццеу, е мæнæй аразгæ нæ ’й, е Барастури тæрхон æй. 
Мæнæ гъос ралух кæндзæн, æма, куд кæстæр, уотæ ’й райсæ. 
Сугъзæрийнæ гоцорагин биццеу финги бунæй ралæстæй æма 
Сандири фарсмæ слæудтæй. Сандир цæвæгæй устурдæр кард райс- 
та, гали сæрмæ æргубур кодта, фал цума æндзуг рацæй, уотæ лæу- 
гæ райзадæй; 
— Цæмæ ма кæсис, гъос цæмæннæ лух кæнис? — дзоруй имæ 
хæдзари хецау Тасолтан. 
— Барæнай... — сагъæсгæнгæ загъта Сандир. — Уæлæбæл дуй- 
ней кувди рахес гъос лух кæнианæ, фал ами ба куд бакæнæн? 
Фингæбæл бадгутæй еу фæгъгъæр кодта: 
— А Мæрдти бæстæ ’й, æма мæрдон æгъдау кæнæ! Галеу гъосмæ 
æвналæ! 
Минасæгæнгутæн се ’мбес æмгъæр фæккодтонцæ: 
— Галеу гъос! Галеу гъос! 
Фал еу лæг исистадæй æма, галеу гъос ралух кæнæ, зæгъгæ, ка 
загъта, уомæ бадзурдта: 
— Е ба дин ци дзубанди æй, Сæлафир, кувд алкæми дæр кувд 
æй! — Уæдта Сандирмæ е ’ргом раздахта: — Сандир, макæмæ игъо- 
сæ, рахес гъос æ тæккæ рæбунтæбæл рахаун кæнæ. 
Минасæгæнгутæн се ’ннæ æмбес æмгъæр фæккодтонцæ: 
— Рахес гъос! Рахес гъос! 
Сæлафир исистадæй æма, рахес гъоси кой ка кодта, уомæ ниу- 
урдугæй: 
— Нур, Æфсæддон, нæ гъолон гъоги бæрцæ дæр ку неци лæдæ- 
рис, уæд дæхе алли хат адæми астæу къулух дæсни цæмæн искæ- 
нис? Марди æгъдауæй тухгиндæр неци адтæй нæ фиддæлтæмæ! 
Æфсæддон дæр фестадæй: 
— Ами марди æгъдау нæййес, а кувд æй, хæлоргъос! 
Сæлафирæн æ цæститæ тоги разилдæнцæ: 
— Хæлоргъос 6а ке хонис, хуæдмæлхуар?! 
— Дæу, æндæр ке! Цалинмæ мæ мард æгас уа, уæдмæ кувди 
рахес гъос лух кæнун нæ бауадздзæнæн! 
— Цалинмæ мæ мард мард уа, уæдмæ кувди галеу гъос неке 
ниллух кæндзæнæй! 
Дууæ лæги æвеппайди кæрæдземæ фæллæбурдтонцæ, кæрæдзе- 
бæл дзæхститæ æма гуппитæй ралæудтæнцæ. Сæ фарсхуæцгутæ дæр 
кæрæдзей райахæстонцæ æма, нæмгæ, зæгъис, — цæф кæбæл æруа- 
йидæ, уомæн æ тъæп зæнхæбæл фæццæуидæ, зæнхæй ба тугурмæ 
къозой хузæн фесхъеуидæ. Уотемæй фингæ дæр ниппурх кодтонцæ. 
Сандир сæмæ ку лигъзæй, ку тузмæгæй дзоруй, уæ Хуцауи ха- 
57 

тирæй, уæхецæй фефсæрми уотæ, æрсабур уотæ, фингæ ма фегадæ 
кæнетæ, уæхе дæр ходуйнаг æма аллайаг ма фæккæнетæ, зæгъгæ, 
фал имæ игъосæг н’ адтæй, æма æ цæстисугтæ гæр-гæрæй æркал- 
дæнцæ сугъзæрийнæ гоцорагин биццеуи къæбæлдзугдзиггогин сæрмæ. 
Уæд биццеу æ къохтæ хæрдмæ исиста, цума маргъау истæхунмæ 
гъавуй, уотæ, æма фингæ, куддæриддæр адтæй, уотæ фестадæй, хи- 
лæгæнгутæ ба æнцад бадтæнцæ сæ бунæтти, кæрæдземæ идзулдæнцæ. 
Сандир йах-йахæй кæун байдæдта, æ цæстисугтæ ба сауæдæнттæ 
фестадæнцæ æма æхснадтонцæ сувæллони сугъзæрийнæ дзигготæ. 
— Цæбæл ма кæуис? — бафарста æй Тасолтан. — Мæрдти бæстæ — 
сабур, фингæ — æ бунати, иуазгутæ ба — игъæлдзæг. 
— Мæ фур цийнæй кæун, — æ цæстисугтæ нихъуæргæй загъта 
Сандир. — Аци минкъий биццеумæ мах бафедаун кæнуни хъаурæ 
разиндтæй. Æма ми нифс бацудæй: нæ кæстæртæ кæд махæй хуæз- 
дæр, зундгиндæр æма рæсугъддæр уайуонцæ. 
Сандир æ цæстисугтæ ниссæрфта, гали сæрмæ бабæй æргубу- 
рæй, æ къохи цæвæгæй устурдæр кард, уотемæй. 
Нæуæгæй аллирдигæй минасæгæнгутæ схор-хор кодтонцæ: 
— Галеу! 
— Рахес! 
— Галеу! 
— Рахес! 
— Мадта уотæ нæ! — карзæй загъта Сандир. — Æз неке зæрди- 
худт есун! Дууæ гъоси дæр — лух! 
Æма дууæ гъоси дæр сæ рæбунтæбæл рахаун кодта. Еуей си 
исиста, æма къехæй райзадæй. Мæнæн мæ зæрдæбæл æрбалæуд- 
тæнцæ Тасолтани дзурдтæ: «Æдосæ Сандирæн æ дугæрдуг ра- 
мухъ кодтон æма кувд уомæй искодтон. Сандир ба æхе гали сæр- 
бæл бадуй!» Æгъа, мадта, Сандир æ дугæрдуги сæр базудта æ игакæй! 
Сандир синон æ къохмæ райста æма ковун райдæдта: 
— А, Хуцау, мадта ахсæви мæ гали сæр ке хæдзари æй, е бун 
æма цъен бауæд, æ бийнонтæ талæу æма хъæзти незæй фæццагъди 
уæнтæ, мæ гал мин ка радавта, е ба... 
Сандир кæронмæ дзурд нæ фæцæй, æ цъухбæл ин Тасолтан æ 
къох райвардта: 
— Гъе, гъе, Сандир, еци æлгъиститæ ба дæ дзухæй куд исхауд- 
тæнцæ?! Нур еунæг гæбæр фиртони туххæн æнæгъæнæ хæдзарæ 
æд цъелæ-мелæ куд бун æма цъен кæнис?! 
— Ци загътай? Мæ фиртони мин гæбæр хонис?! — мæстгунæй 
бафарста Сандир. 
— Гъи, ’ма давæги ба гъæла æнгъæлис? Ци давта, уой нæ уидта? — 
Тасолтан синон бадардта Сандирмæ. — Гъа, хæдзари ниуазæн райсæ, 
æгъдау уотæ амонуй, дæ фиртонбæл ба гъуди дæр ма кæнæ, уой ка 
низзадæй, е ма никкидæр низзайдзæнæй. 
— Нæ, æз æлгъетгæ кæнун! А, Хуцау, мæ дугæрдуги фунх сæр 
ахсæви ке фингæбæл, æй... 
Æваст Сандир фæкъухци æй, цума æ хъури ести фæннахстæй: 
сугъзæрийнæ гоцорагин минкъий биццеу имæ æ къохтæ исивазта. Сан- 
дир ин æ къæбæлдзуг сугъзæрийнæ дзигготæ æ арми тьæпæнæй фæл- 
мæн радаудта æма Тасолтани къохæй синон райста, ковун райдæдта: 
58 

— А, Хуцау, мæ дугæрдуги фунх сæр ахсæви ке фингæбæл æй, 
уой бийнонти дзæбæх æнæнезæй, амондгунæй, игъæлдзæгæй уадзæ, 
сæ бæркад сæрæй есгæ, бунæй ахедгæ уæд! Сæ фусти дзогтæ 
Уазай хонхæй Хъуми будурмæ денгизау куд фелауонцæ, сæ фонс 
æма бæхæргъæуттæн никкæнæн куд нæ уа! Мæнæ аци биццеуи 
фæрци мæ фиртони радавæги мæхецæй фулдæр бауарзтон... 
Тасолтан йах-йахæй никкудтæй: 
— Нур ма куд цæрдзæнæн, мæ давуни мондаг мин мæ хурфæй 
фелваста мæнæ аци минкъий биццеу, æнæ давгæй ба æнкъард кæнун! 
— Ма тæрсæ, нæбал æнкъард кæндзæнæ, — бахудтæй имæ биц- 
цеу, æма Тасолтан æвеппайди æ кæунæй банцадæй, æ реуидзаг 
исуолæфтæй: 
— Мæнæ мæбæл ци дессаг æрцудæй! Æнахур цидæр æхцæуæн- 
дзинадæй мæ уод байдзагæй, тæхун мæ фæндуй! 
— Усс, дæ дзухбæл хуæцæ, Дзенети хецæуттæ дæ игъосунцæ! 
Тæхгæ ка кæнуй, уомæн æ базуртæ къуæрунцæ! — сосæггæй имæ 
дзоруй Сандир. 
Тасолтан мæнмæ фæккомкоммæй: 
— Маци нæбæл басосæг кæнæ, зæгъай, ардæмæ кутемæй æрбаф- 
тудтæ дæ цар æма дæ бауæри? 
— Нæ мæгур адæм цалдæр хатти цæмæй фæгъгъæздугдæр уонцæ, 
уой мадзал уæлæбæл не ’ссирдтон, æма ’й ами агорун. 
— Уомæн ба дин мах бон неци ’й, фалæ дин мæнæ сугъзæрийнæ 
гоцорагин биццеу кæд фенхус кæнидæ. 
Æз рагъуди кодтон: «Нецибал мæ гъæуй, Уæлæбæл Дуйнемæ ма 
ку исервæзинæ! А цидæр дессаги скурдиадгин биццеу æй. Цæуон, 
мæ хабæрттæ ин ракæнон, æма мин кæд фенхус кæнидæ». Мæхе 
’ймæ хæстæг баластон, дзорун имæ: 
— Уæ, сугъзæрийнæ гоцорагин минкъий биццеу! Кæсун дæмæ 
æма дæбæл дес кæнун. Æвæдзи дæ Хуцау уомæн рантæсун кодта, 
цæмæй алкæмæн дæр æнхус кæнай. Æз дæр ди мадта еу гъуд- 
даг корун: Хуцауæй мин ракорæ, цæмæй уæлæбæл дуйнемæ 
фæстæмæ исхезон æма цæмæй Нарти астæу мæ ном ходуйна- 
гæй ма байзайа, Сосланæн, зæгъгæ, æ мард кæми фесавдæй, е 
дæр нæбал исбæрæг æй. 
— Цæуæн, — загъта биццеу æма мæ разæй рацудæй. Æз — æ 
фæсте. Куддæр æндæмæ рахизтан, уотæ биццеуи къæхтæбæл хъа- 
дамантæ фестадæй, æ хъурбæл 6а — æндон уæззау рæхис. 
Мæ дес уоййасæбæл устур адтæй, æма ’й фæрсун дæр не ’ндиуд- 
тон. Сугъзæрийнæ гоцорагин биццеу бахудтæй, загъта: 
— Еунæг ду мæбæл нæ дес кæнис. Мæнæ рæхисæн æ еу кæрон 
мæ хъурбæл федаргонд æй, æ иннæ кæронбæл 6а ин хуæцунцæ нæ 
нæуæг Дзенети президенти гъæуайгæстæ: тæрсгæ мин кæнунцæ, ку 
син раледзон, хъадамантæ сæмæ фагæ нæ кæсунцæ. Ами мæ да- 
рунцæ æрмæст еунæг гъуддагæн: еске сæмæ ку æрбацæуй, уæд мæн 
равдесунцæ, гъома нæ дзенет æцæг дзенет æй, мæнæ сугъзæрийнæ 
гоцорагин биццеуи нæ уинетæ? Ами хецæуттæ æнцæ, уæлæбæл 
давæг, цæстфæлевæг, сæркъуæр, гæртанхуар, гацца æма æндæр 
уæхæн к’ адтæй, етæ. Æцæг Дзенетæн æ фулдæр хай байстонцæ, 
Барастури фæссурдтонцæ æма сæ ци фæндуй, уой кæнунцæ. 
59 

— Мадта Барастур ба кæми фæууй? 
— Уæртæ Ирæфи фаллæй Уазай бунмæ еу дæлвæзи еуминкъий 
æрдози бадуй. Еунæг еци гæппæли морæ ма имæ æрхаудтæй Дзе- 
нети æнæкæрон будуртæ, дæнттæ, хуæнхтæ æма денгизтæй. Цо 
мæ фæсте, ампъезæй фæстæдæр ми ку райзайай, уæд дæ оргæнти 
косгутæ райахæсдзæнæнцæ, æма дæ, еу лæгæн дæр къундæг ка 
’й, уæхæн камери бакæндзæнæнцæ. 
— Цæбæл мæ ахæссунцæ, ци син кодтон? 
— Сæ хабæрттæ син еуминкъий ке базудтай, уæдта ке некæд 
некæмæй неци радавтай, уой туххæн. Нур дæбæл мегъи пъæстуйæй 
агъодæ скодтон, æма дæ нæ уинунцæ. 
Дзорун имæ: 
— Нæ гъæуккæгтæй ма еске ку фæййининæ... 
— Уомæй æндæр лазæ дæ ма уæд, — зæгъгæ, биццеу куддæр 
загъта, уотæ еу зæронд кауин колдуари цори фестадан. 
— Медæмæ бацо. Аци хæдзари дæ гъæуккæгтæ цæрунцæ. Æз дæ 
хæццæ уодзæнæн, æрмæст мин цæстæй хай нæ уодзæнæй, — æма 
æваст æрбайсавдæй. Еци фæдбæл кедæр тургъи фестадтæн, уоми ба 
дин — гъазт. Фæндур цæгъдуй, фæсевæд æрдзæф кæнунцæ, мæ 
гъæуккаг, мæ синхон Минци кафуй еу иуазæг кизги хæццæ, æ къæхти 
бунмæ ин фæллæборуй, æма и кизгæ æхецæн фæттæрсуй, «уæуу», 
зæгъгæ, æ къохтæй æхе фехгæнуй. Минци фæстæмæ сергæ-серун 
рандæй æма цидæр фæцæй. Кизгæ фур æфсæрмæй ци ракæна, уой 
нæбал зудта, кафгæ дæр нæбал кæнуй, æ оунатмæ дæр не ’здæхуй. 
Уæд уалинмæ кæцæйдæр идардæй Минций гъæртæ райгъус- 
тæнцæ: «Гъæй-тудт, гъæй-тудт!» Уæдта æхуæдæг дæр фæззинд- 
тæй, æ уæраги сæртæбæл Ойнони цалхи хузæн зелгæ æрбацу- 
дæй, фæггæп кодта, æнгулдзæхтæгæнгæ мæ цори февзурдæй æма 
мин мæ гъоси æрбадзурдта: «Габай, ести амалæй хилæ ракъахæ, 
кенæдта нæ иуазгутæ æнæнадæй ервæзунцæ!» Уотæ куддæр загъта, 
уотæ, «уау!», зæгъгæ, нигъгъæр кодта, æхуæдæгга æ ронбастæй 
дæлдæр дууæ къохемæй фæххуæстæй. 
— Ци кæни, Минци? — тарстæй бафарстон æз. 
— Кадæр мин ме ’нæзæгъуйнæгтæ тонуй! 
Райгъустæй сугъзæрийнæ гоцорагин биццеуи дзорун (æхуæдæг 
нæ зиндтæй): 
— Минци, цал хатти дин загътон, хилæ ма къахæ, зæгъгæ? 
— Нæбал, некæдбал рафудаг кæндзæн, сугъзæрийнæ гоцорагин 
биццеу! Суадзæ мæ. 
Еци фæдбæл тургъæ æд гъаст, æд фæндури цагъд цидæр æрба- 
цæй, ’ма фестадтæн еу хæдзари къæсæрмæ. Дуар бахуастон. Медæ- 
гæй силгоймаги гъæлæс райгъустæй: 
— Медæмæ! 
Æз къæсæрæй бахизтæн. Минкъий зæнхбун уати фингæбæл ба- 
дуй нæ гъæуи хуæздæр кафæг Минци, æ рази нартихуар кæрдзини 
къæбæр, цихти морæ, гъæдиндзи еу сифæ æма устур гъосини 
арахъ. Минци сикъай арахъ рауадзуй, раниуазуй, фур æхцæуæ- 
нæй, «ух, гуссæ», зæгъгæ, бакæнуй, уæдта къæбæр рахуæруй, 
цихти морæй дæр сахуадуй, гъæдиндзи сифæ æнæгъæнæй æ гъæ- 
лæси багæлдзуй. Фал фингæ минкъийдæр нæ кæнуй, къæбæр æма 
60 

цихтæй цума неци кайд æрцæуй, гъæдиндзи сифæ дæр нæуæгæй 
æ бунати равзуруй. 
Минций уæлгъос лæууй хæдзари æфсийнæ, Минций æрвади 
уосæ, æ рахес къохи æнгулдзæ æ зекъæмæ исбуцæу кодта, галеу 
къохæй ба рахеси рæмбуйникъæдзæбæл хуæцуй, уотемæй æ сæр 
телуй æма дзоруй: 
— Минций, нæ къæбæр нин хуæрис, нæ арахъ нин ниуазис, дæ- 
хуæдæг ба нин нæ гогузтæ æма срустæ фæддавтай æма бахуардтай. 
Минций сикъа фæддæллæй кодта æма æфсийнæмæ бакастæй: 
— Ка? Æз? Гогузтæ нæ зонун, фал фустæ ба магъа... 
Сугъзæрийнæ гоцорагин биццеу стъоли бунæй ралæстæй, æ 
къохтæ хæрдмæ исиста, раст цума тæхунмæ гъавуй, уоййау. Хæдза- 
ри æфсини цæсгом исрохсæй, загъта: 
— Минци, мæ теутæй дæуæй фулдæр неке уарзун, кæд нин нæ 
гогузтæ æма фустæ ранихъуардтай, уæддæр! 
Минций цæстисугтæ æруадæнцæ хæдзари æфсийни фæлмæн 
дзурдтæмæ: 
— Уæ, нæ киндзити хуæздæр Борæхан! ’Ма Минци ести со- 
сæгхуар æй мæнæ нæ нæуæг Дзенети хецæутти хузæн? Ке радавун, 
уой ку равгæрдун, уæд æгас гъæу дæр æрæмбурд кæнун, æма еумæ 
фæмминасæ кæнæн. Гъе, уотемæй мæ мæгур цардæй æносон кувд 
исаразтон. Иди... Дæ сæгъи дæр дин æз радавтон. Æ къæлæт сикъа- 
ти кæрæнттæ æ сидзæбæл æмбалдæнцæ, æ рехæй ба зæнхæ сæрфта 
есойнæй сæрфæгау. — Минци æ цæстисугтæ æ къохмæрзæнæй ра- 
сæрфта, е ’ргом сугъзæрийнæ гоцорагин биццеумæ рахатта: — 
Дæуæй ба корун, сугъзæрийнæ гоцорагин биццеу, бауадзæ мæ, æма 
мæнæ дзенет æхе ка бакодта, адæми фæллойнæ ка байста, уонæй 
ести радавон! Мадта си мæ маст цæмæй райсон? 
Сугъзæрийнæ гоцорагин биццеу ин загъта: 
— Уомæй дæ маст нæ райсдзæнæ. Ду уонæй ци радавай, е уой- 
йасæ минкъийдæр уодзæнæй, етæ ци радавтонцæ, уомæй, æма ник- 
ки мæстгундæр кæндзæнæ. Уæдта дæ дæ къахæй æрауиндздзæ- 
нæнцæ, кафунмæ дæсни ке дæ, уой туххæн. Гæдзæ кæнæ, — 
сугъзæрийнæ гоцорагин биццеу æ дзурд фæнниллæгдæр кодта, — 
æз зелун аци Æлгъист Дзенетбæл, кæбæл æмбæлун, уой уод скæд- 
зос кæнун, æма кæд ести амалæй Æцæг Дзенетмæ байервæзиу- 
онцæ. Бæргæ, беретæн фенхус кæнинæ, фалæ мæ рæхис аци фал- 
дзостæй идарддæр нæ уадзуй, мæнмæ ба адæмтæ милиуангæйт- 
тæй æнгъæлмæ кæсунцæ. 
Æваст Мæрдти дуйне нинкъустæй циуавæрдæр дзахъула æма 
нæгæй. Мæхецæн фæттарстæн, кæд нæбæл, зæгъун, хæрæ рацу- 
дæй, фал будуртæ, цæстæ цæйбæрцæ ахæста, уойбæрцæ лигъз ад- 
тæнцæ. Нийгъустон æдзинæгдæр: айæ ци дессаг æй, æверхъау зæйи 
гур-гур кæцæй цæуй? Дзахъула æма нæгæ фестадæнцæ æнæкæрон 
берæ адæми æмгъæр, æфсæддонтæ ма сæ командирæн уотæ æмгъæ- 
рæй фæддæттунцæ салам: 
— Мах, аци Дзенети цæрæг милиуантæ, дæуæн, къолибадæг, 
цал хатти загътан, нæ кой ма кæнæ, зæгъгæ? Мах нæ цардæй 
арази ан, нæ уодтæ дæу кæдзос кæнуйнаг нæ ’нцæ, уæдта мах 
Дзенетæй фæстæмæ æндæр дзенет нæййес! 
61 

Дзахъула æма нæгæ ку банцадæнцæ, уæд сугъзæрийнæ гоцо- 
рагин минкъий биццеу сабур æма æнцойнæ гъæлæсæй загъта: 
— Уе ’хсæн ес минкъий кизгæ Зæриат, е æдæхсæвæ-æдæбонæ 
кæуй, Уæлæбæл Дуйней дæр, аци Æлгъист Дзенети дæр уой- 
бæрцæ хæрандзинæдтæ æма тæрегъæдтæ ке ес, уобæл, æ цæсти- 
сугтæй ба æвзуруй сауæдонæ. Уомæй фæйнæ хуппи скæнетæ, 
кæд уæмæ æ кæдзос уоди æрхун багъаридæ, кенæ ба фæстагмæ 
сайтæнттæ суодзинайтæ уегас дæр. 
Сугъзæрийнæ гоцорагин биццеу æ дзурд æнхæст нæма фæцæй, 
уотæ, æ хъурбæл æфтуд к’ адтæй, еци ставд æндон рæхиси цæгти 
дзæгъ-дзæгъ райгъустæй. Рæхис цума хелагау бургæ кодта, уотæ 
зæнхæбæл змалдæй къæдзтæ-мæдзтæй. 
— Хуæрзбон, Габай! — загъта мин сугъзæрийнæ гоцорагин биц- 
цеу, — мæ хецæуттæ мæ фегъустонцæ, мæнæ рæхис-хелагæ куд знæт 
æзмæлд кæнуй, уой дæхуæдæг уинис. Мæ бæсти дæ хæццæ цæу- 
дзæнæй Минци... — æма æрбайсавдæй. 
Минци мæмæ дзоруй: 
— Габай, Уæлæбæл Дуйней дæр дæ Хуцау берæ уарзта, нур ба 
дæ мæрдтæмæ дæр дæ цар æма дæ бауæри æрбауагъта, фалæ мин 
дæ сосæг раргом кæнæ: ардæмæ цæй фæдбæл æрбафтудтæ? 
— Нæ мæгур адæм цалдæр хатти цæмæй фæгъгъæздугдæр уонцæ, 
уой мадзал уæлæбæл не ’ссирдтон, æма ’й ами агорун. 
— Гъе, уæууæй, гъе, уæлæбæл мæ фæсте ци æгудзæг адæм ниу- 
уагътон! Еци мадзал уæхе къохи æй, фал арифметикæ нæ зонетæ, 
æма ’й уæ сæр нæ ахæссуй! 
Мæнæн фур десæй мæ цъух хæлеуæй байзадæй. 
— Дæ цъух бахгæнæ, кæд Æцæг Дзенети нæ дæ! — зустæй бабæй 
мæмæ дзоруй Минци. — Ами сау биндзитæй идзаг æй, æма дæ гъæ- 
лæс уонæй байдзаг уодзæнæй. Сæ дув-дув син нæ игъосис? Дес 
кæнæ, ма кæнæ, фал нимайгæ ба уотæ кæнунцæ: «æхцай голлæг- 
ти», мæгуртæ æма рæстæмбес цæргути ес-бес еумæ банимайунцæ, 
уæдта еци бæрггæнæн æгас адæми нимæдзæбæл байуарунцæ. Ду 
ардæмæ цæй туххæн æрбацудтæ? 
— Ку дин æй загътон: нæ адæм цæмæй цалдæр хатти фæгъ- 
гъæздугдæр уонцæ, уой мадзал агорун. 
— Уой мадзал уæхе къохи æй. Арифметикæбæл дин скъолай ци 
аргъ адтæй? 
— Дууæ... — æфсæрмигæнгæ загътон æз. 
— Цæй, неци кæнуй. Æз дин ци дзорон, уони багъуди кæндзæнæ, 
уомæн, æма дæмæ сугъзæрийнæ гоцорагин биццеу æхе равдиста. 
Игъосæ. Бавдæлæн æма нæ республики цæрæгбæл банимайæн 
Уæрæсей тæккæ гъæздугдæр лæги. Зæгъæн, уомæ ес 15000000000 
доллæри. Нæ республики цæргути нимæдзæ ба фæстаг бæрæггæ- 
нæнтæмæ гæсгæ æй 700000 адæймагемæй минкъий фулдæр. Еу анзмæ 
етæ цæйбæрцæ райсунцæ статистикæмæ гæсгæ? Æнæ арифметики 
æнхусæй ами неци бакæндзинан. Мадта уотæ: еу уодгоймаг афæййи 
дæргъци райсуй (доллæртæй нимадæй; — Минци къуæцæл рай- 
ста, дзоргæ-дзорун нимæдзтæ зменсæбæл финсун райдæдта: — 
180x12=2160. Нæ республики æгас адæм ба райсунцæ — 2160х 
700000=1512000000. Нур ба аци нимæдзæбæл бафтауæн, нæ рес- 
62 

публики кадгин гражданини ном радтуйнаг кæмæн ан, еци гъæз- 
дуги æхца, ’ма нæмæ ци рауайа, уой ба нæуæгæй байуарæн рес- 
публики цæргути нимæдзæбæл: 
1512000000+15000000000=16512000000:700000=23588,5. Гæр, е 
минкъий æхца æй? Нарти гъæздугутæмæ дæр уойбæрцитæ н’ ад- 
тæй! Ду ба гъаст кæнис, нæ адæм мæгур цæрунцæ, зæгъгæ. Зæ- 
гъæн, фондз бинойнаги ци хæдзари цæруй, етæ афæймæ райсдзæ- 
нæнцæ 100 000 доллæремæ хæстæг. Мадта ма уæ ци гъæуй? Хъæз- 
ти нез ба — Хуцаумæ. 
— Мæнæ дессаг! — мæ армитъæпæнтæ фур цийнæ æма фур 
десæй уотæ хъæбæр æрцавтон, æма си цæхæр ракалдæй. — Иссирд- 
тон нæ адæми цалдæр хатти фæгъгъæздугдæр кæнуни мадзал! Ба- 
рæнай, Минци, нур нæ депутаттæ æма хецæуттæ ба куд цæрунцæ? 
Уонæбæл дæр иуарун гъæудзæнæй еумæйаг æхца? 
Минци ходæгæй бакъуæцæлæй. Ку æрсабурæй, уæд мæмæ æрба- 
кастæй, а æцæг гъæла нæй, æндæра уомæй гъæладæр фарста цæ- 
мæннæ равардта, зæгъгæ. Дзорун имæ: 
— Гъе,уæууæй, Минци, æгас дуйней медæг куд фæхходуйнаг ан! 
Иристони еу миллиардер ма уæд! Уойфæсте ма махæн цæргæ ’й? Е 
нин Хуцауи фуд æй, æма æ хæццæ нартæ куд истох кодтонцæ, 
уотæ истох кæнун гъæуй. Æз Нарти нæрæмон Сослан дæн, мæ сæрмæ 
уæхæн ходуйнаг не ’руадздзæн! 
— Нартæ Хуцауи хæццæ ку тох кодтонцæ, уæд æз сæ хæццæ н’ 
адтæн, — загъта Минци. — Уæдта ду цæй Сослан дæ? Дæлæ дæ 
фунук дæ сидзæгæй ку кæлуй! Фæлтау мæ фæсте цо. 
Цæйбæрцæ фæццудан, Данел, уойбæрцæ, ду къахбæл ку рауад- 
тæ, уæдæй абони уæнгæ дæр нæ рацудтæ зæнхæбæл. Еу рауæн æрбад- 
тан, Минций æ хуаллæгтæ исиста ’ма æхе рафсаста, Борæхани гъо- 
синæй цалдæр сикъай арахъ баниуазта, мæнæн ба неци равардта, 
дæуæн, дан, мæрдти хуаллагæй хай нæййес, ’ма дин ци ракæнон? 
Еу къахнадбæл коми урдугмæ цæун райдæдтан. Хъæбæр берæ 
бæнттæ фæццудан тар мегъи хурфи урдугмæ къахнадбæл, уæдта 
коми думæгмæ рахъæрттан, æма дуйне фæррохсæй. 
Кæсæн, æма еу рауæн лигъз будури — устур тæгæр бæласæ. 
Æ буни кæрæдзей хæццæ тох кæнунцæ салæ дзабур æма худзар 
дзабур — бæласæмæ бурунцæ, сæ еу ку фæрраздæруй, уæд æй 
иннæ бунмæ æргæлдзуй. Æппунфæстаг худзар фæууæлахезæй, 
æма бæрзонд бæласæн æ тæккæ цъопмæ исхизтæй, уордиги ба 
бунмæ салæ дзабурбæл тутæ кæнуй, æхуæдæгга дзоруй: 
— Ардигæй цъирт кæнунмæ хуарз æй! 
Мæнæн мæ цъух фур десæй бахæлеуæй, фал мæ зæрдæбæл æрба- 
лæудтæй сау биндзити кой, æма мæ билтæ кæрæдземæ нилхъивтон. 
— Капут! — загъта Минци. — Худзар дзабур æй æхца, салæ дза- 
бур ба — рæстдзинадæ. Æма æхца Уæлæбæл дæр, ами дæр уæлахез 
кæнуй. 
Цæун бабæй ниййагайдтан. Ци фæццудан, Хуцау æ зонæг, 
фал еу дæлвæзмæ бахъæрдтан. Уоми ба — еу-мин адæймаги, сæ 
фулдæр нæлгоймæгтæ, арф кæрдæгбæл æвæрд фæлмæн гобæнт- 
тæбæл фуиæй кæнунцæ цъеубæгънæгæй, сæ лæбæзтæ ба син силтæ 
æма нæлтæ се ’взæгтæй сдæрунцæ. Сæ алливарс ба æртеголæнцæ 
63 

дуйней адæмтæ — зæрондæй, нæуæгæй, силгоймагæй, сувæлло- 
нæй, сæ къохти гæгъæдий гæппæлтæ дарунцæ. 
— Уæд а ба ци дессаг æй? — зæгъгæ, фæрсун Минци. 
— Фунæй ка кæнуй, етæ устур хецæуттæ æнцæ, — дзуапп мин 
равардта Минци, — сæ лæбæзтæ син ка сдæруй, етæ ба минкъий- 
дæр хецæуттæ æма чиновниктæ æнцæ, се ’хсæн æнæуой адæмæй 
дæр берæ ес. Еудзурдæй, массаж син кæнунцæ. Ка сæбæл æрте- 
голæй, етæ ба сæмæ сæ гъуддæгти туххæн æрбацудæнцæ, сæ гæгъæ- 
дитæбæл финст — сæ курдиæдтæ. Фал сæ хецæуттæ нæ уинунцæ 
æма не ’гъосунцæ — æгас рæсугъд æма æхцæуæн фунтæ дæр сæхе 
бакодтонцæ, æма уонæмæ кæсунцæ. Уæдта хумæтæги адæймаги 
æвзаг лæдæргæ дæр нæ кæнунцæ. Мæнæ аци æвзагæй уæлдай 
неци зонунцæ, — зæгъгæ, Минци æ дзиппæй сласта циавæрдæр 
гæгъæди, æ дууæ къохемæй æй рауурста, æма æ къæр-къæр иссу- 
дæй. Хурруттæй ка хустæй, етæ рахъелтæнцæ, нийгъустонцæ. 
Минци мин мæ гъоси сосæггæй æрбадзурдта: 
— Æхцай къæр-къæр æй фенгъалдтонцæ. Е æй се ’взаг, æндæр 
æвзагæй сæмæ дзорæн нæййес! — æхуæдæгга бабæй гæгъæди никки 
хъæбæрдæр скъæр-къæр кæнун кодта. 
Хуссæг цъеубæгънæг адæм рагæппитæ кодтонцæ, махæрдæмæ, 
кæрæдзей къуæргæ æма гуппитæгæнгæ, ниххæррæт кодтонцæ. 
— Уæртæ ка фæрразæй æй, етæ миллиардертæ ’нцæ, æма дæ 
зæрдæ мабал ресæд, Иристони миллиардертæ нæййес, зæгъгæ. 
Цъеубæгънæг адæм нæмæ хъæбæр æрбахæстæг æнцæ. 
— Гъе, нур ледзгæ, кæд ма нæ къæхти фæрци фæййервæзæн, 
æндæра нин фæййервæзæн нæбал ес! 
Мах ниббиндзæан. Фал нæ ка сурдта, уони дæр, æвæдзи, Мин- 
ций гæгъæдий къæр-къæр хъæбæр исрæуæг кодта, æма нæ фæсте 
лигъдæнцæ, адæгтæ, бæлæстæ, дæнтти сæрти лæуирдтитæгæнгæй. 
Уалинмæ Минций райахæстонцæ. Æз дæр фæллæудтæн, мад- 
та ме ’нбали еунæгæй куд ниууагътайнæ? 
Цъеубæгънæг адæм сæ къохтæ æнæдзоргæй Минцимæ дарунцæ. 
Минци син зæгъуй: 
— Гириз кодтон, мæнмæ цæй æхца ес? 
Цъеубæгънæг адæмæй еу загъта: 
— Ауиндзгæ. 
Иннæ: 
— Е ’взагæй. 
Устурдæр губун кæбæл адтæй, е: 
— Кафунмæ дæсни æй, æма — æ къахæй. 
— Кæци къахæй? — бафарстонцæ ’й. 
Губунгин нигъгъуди кодта, уæдта бафарста: 
— Æ кæци къах дæснидæр æй? 
— Магъа, — дзуап ин равардтонцæ. 
— Мадта æ дууæ къахемæй дæр, — скарста губунгин. — Адæйма- 
ги бартæ гъæуайгæнгутæ! Цæмæ ма кæсетæ, хæлеудзухæй цæ- 
мæн лæууетæ?! 
Фæззиндтæнцæ цалдæр адæймаги, сæ сæртæбæл сау голлæгтæ 
конд, сæ цæститæ кæми адтайуонцæ, уоми ба — судзини бунæй лис- 
тæгдæр цъæстæ. Минций райахæстонцæ, уæдæйти худзар дзабур 
64 

æма салæ дзабур ке буни тох кодтонцæ, еци устур тæгæр бæласи 
къалеубæл æй æ дууæ къахемæй æрауигътонцæ. Худзар дзабур 
имæ бæласи цъоппæй дзоруй: 
— Уæллæй, ардигæй цъирт кæнунмæ хуарз æй. 
Минцибæл æрту кодта, фал æй нæ раргъавта. 
— Уæд а ба? — цъеубæгънæг адæмæй еу е ’нгулдзæй мæнмæ 
амонуй. 
Æз фæддес кодтон: е ’нгулдзæ — боцхаст, фæлмæн, уазал дони 
ке некæд ратулдæй, уæхæн, фал æ них ба — тогдзух сирди дзæмбуй 
нихтæй устурдæр æма циргъдæр. 
— Уомæ æвналуни фæткæ нæййес, — æ ком ивазгæй дзоруй гу- 
бунгин, — мах Дзенетмæ æ цар æма æ бауæри æрбафтудæй. Фал 
нин некумæ ервæзуй, Уæллаг Дуйней хецæуттæ — не ’мбæлттæ ’ймæ 
æнгъæлмæ кæсунцæ, æма ин фагæ фæууодзæнæнцæ, Минцимæ ма 
хицæ дæр æркæндзæнæй. 
Уоййадæбæл цъеубæгънæг адæм цидæр æрбацæнцæ, кæцæйдæр 
сæ хур-хур æрбайгъустæй. 
Минциæн куд фенхус кæнон, уобæл гъудити фæддæн. Минци 
мæмæ бæласæй дзоруй: 
— Мæн сагъæс ма кæнæ, дæу бон мин неци ’й, фал, нæ адæм 
цæмæй цалдæр хатти фæгъгъæздугдæр уонцæ, уой мадзал нæ фе- 
ронх дæ? 
Æз сæнтдзæфау кастæн, Минци, æ къæхтæй ауигъдæй, æ сæр бунмæ, 
уотемæй бæласи къалеубæл куд елхъина кæнуй, уомæ, фæлвардтон, 
Минци мин ци мадзал байамудта, уой æргъуди кæнунбæл, истухстæн 
мæхе медæг, мæ хед ракалдæй, фалæ — дунд-далагъанæй фуддæр! 
— Данел дæ рамбулдта! — ниххудтæй Минци, — е дæуæй гъæ- 
ладæр æй. 
Æз рамæстгун дæн: 
— Данели хузæн гъæлатæ мæн цори курхон лæгтæ æнцæ! Мæнмæ 
ма ’й рауайунтæ гъæуй гъæла-мæлати ериси! 
Минций хъæбæрдæр елхъина кæнун райдæдта, устур пæлæх- 
сар тæгæри еу кæронæй иннемæ фæттæхидæ, уæдта — фæстæмæ. 
Дзоруй мæмæ: 
— Данелæй дæуæй ка гъæладæр æй, уомæн неци зонун, фалæ 
дин ци мадзал байамудтон, уой Уæлæбæл Дуйней цæмæй ма бай- 
ронх уай, уомæн ес еунæг хуасæ: дæ меднимæр-еу фæдздзорæ: 
«Гъæйтт, Минци, дæ сæр мæ багъудæй!». Нур ба далæ Цъæх 
Хонхирдæмæ ци къахнад цæуй, уобæл ранæхстæр уо, уæдта, Ху- 
цау ци зæгъа, е уодзæнæй. 
— Минци, еу гъуддаг ми феронх æй. Нур еци мадзал нæ хецауа- 
дæн кутемæй фегъосун кæнон, мæгур лæги сæхемæ хæстæг ку нæ 
уадзунцæ, уæд? 
— Уобæл ба ма тухсæ. Дæ дзиппи устур тугул дор ниввæрдзæнæ: 
æма ’й гъæуайгæстæмæ бахуайдзæнæ, сумахæн дæр си хай уо- 
дзæнæй, зæгъгæ. Етæ дæ сæхуæдтæ устурдæр хецаумæ фæммедæг 
кæндзæнæнцæ. 
Æз Минциæн райарфæ кодтон, æма мин ци къахнадмæ байа- 
мудта, уобæл мæ балци идарддæр кодтон. 
Цæйбæрцæ фæццудтæн, Хуцау æ зонæг, фалæ еу дæлвæзæмæ 
5 Малити Васо 
65 

ниххизтæн, уоми ба дин цъæх зæлдæбæл берæ аллианзиккон су- 
вæллæнттæ гъазунцæ, сæхуæдтæ ба «дон», «дои» кæнунцæ. Хъæ- 
бæр мæгурхуз адтæнцæ — аллихузон зæронд скъудтæ хъæппæлтæ 
сæбæл, ка си бæгъæнвад адтæй, ка — ронбæгъдæ, ка — æнæходæ, 
ка ба — æиæхæдонæ. Ходтæ сæ рæнтти тъунст адтæнцæ, рæнттæ — 
сæ хъуртæбæл æфтуд, дзабуртæ — сæ думæггæгти, думæггæгтæ ба 
сæ сæртæбæл итуд. Кæбæл къах н’ адтæй, кæбæл — къох. Сæ 
фулдæр — сугъдтитæ æма судзæфтæ. Не ’рвадтæлдти дууæанзои 
кизгæ 6а мæ аллифарс цийиæгæнгæ рауайæ-бауайæ кодта. Никкас- 
тæн имæ: æ хауд цонг æ дзæбæх къохæй æ реумæ æлхъивта æма 
цийнæгæнгæ мæнмæ дзурдта: «Нарти Сослан, æрбакæсай, ци дзæ- 
бæх кукла мин ес!» Æ хауд цонг худта кукла... Æз имæ дзорун: 
«Уæ, мæ мингий гиккæ, дæ мингий цонг нæ ресуй?» «Нæ ресуй!», 
«Нæ ресуй!» — гъæргæнгæ мæмæ æрбатахтæнцæ æгас сувæллæнттæ 
дæр. Ниццийнæ мæбæл æнцæ, ка мæ æ мадæ худта, ка мæ æ фидæ 
худта. Ка мæмæ «нана» дзурдта, ка — «баба». Æз сæмæ иеци дзурд- 
тон, уомæн æма куддæр мæ цъух бахæлеу кодтайнæ, уотæ богъ- 
богъæй никкудтайнæ мæгур сувæллæнтти тæрегъæдæй. 
Мæ цæстисугтæ мин ма фæййинонцæ, зæгъгæ, мæхебæл бæргæ 
хуæстæн, фал кæми — сæ къæбæлдзуг сæртæ син исцъифæ кодтон, 
мæхуæдæг ба сæмæ мæ медбилти худтæн, уотемæй сæ барæвдзитæ 
кодтон: кæмæн æ дзабуртæ æ къæхтæбæл скодтон, кæмæн æ ходæ æ 
сæрбæл дзæбæх æркодтон, кæмæн — æ хæдони скъудтæ бампъуз- 
тон... Рараст дæн, æма мæмæ фæстегæй дзорунцæ: 
— Нарти Сослан, дон нин цæмæннæ æрбахастай Уæлæбæл Дуй- 
нейæй, æдонугæй ку мæлæн! 
— Бахатир мин кæнетæ, мæ минкъий додо сувæллæнттæ, — мæ 
цæстисугтæ нихъуæргæй загътон, — Уæлæбæл Дуйнейæй ардæмæ 
дон хæссуни фæткæ нæййес... 
— Нарти Сослан, мадта фæндараст фæууо, ци гъуддаги фæдбæл 
цæуис, е дæ къохи бафтуйæд! 
«Еунæг аци мæгур сувæллæнттæ мæ хонунцæ Нарти Сослан», — 
зæгъгæ, рагъуди кодтон, æма мæ зæрдæ нæуæгæй сунгæг æй, еу 
сауæдони билæбæл исбадтæн, берæ фæккудтæн, мæ цæститæбæл 
ба уадæнцæ, койгæнæг ке нæййес, еци седзæр æфхуæрд, æрдæг- 
уали сувæллæнттæ. 
Цæйбæрцæ фæккудтайнæ мæхецæн, Хуцау æ зонæг. Еу афонæ 
мæ хуæд фæсте райгъустæй кедæр къахдзæфти фæлмæн унæр, æма 
фæстæмæ ракастæн. Мæ сæргъи лæудтæй, уæдæйти æ хæдонæ кæ- 
мæн бампъузтон, еци æртæанздзуд биццеу, загъта мин: 
— Баба, Уæлæбæл Дуйнемæ дæ фæндуй исхезун, æма æнæ мæн 
æнхусæй не ’схездзæнæ. Фал мæ нæ хецæуттæ некумæ уадзунцæ, 
махæй еске ескæмæн ку банхус кæнуй, уæд æй карз бафхуæ- 
рунцæ, æ сабий уалдзæг ин байсунцæ, æ хъæппæлтæ ин нискъуд- 
тæ кæнунцæ. Нур дæмæ ардæмæ дæр сосæггæй æрбагъузтæн. 
Æз исистадтæн, æргубур имæ кодтон: 
— Уæ, бабай минкъий хор! Корун ди, æма фæстæмæ раздæхæ, мæн 
туххæй дæубæл ести ку æрцæуа, уæд мæ Уæллаг Дуйне нæбал гъæуй! 
— Ма тæрсæ, — загъта минкъий биццеу, — æз мæхе кæсалгæ 
фестун кæндзæнæн, ду ба мин мæ къæдзелæбæл хуæцæ, æма 
66 

сауæдони ранигъулдзинан. Сауæдонæ ба цæуй Уазай бунмæ, Æцæг 
Дзенетæй ма минкъий гæппæл кæми байзадæй, еци æрдозæмæ. 
Аци сауæдони бун уинуни фæткæ нæййес нæ хецæуттæн, æма нæ 
не ссердзæнцæ. 
— Мадта ма мин еу гъуддаг балæдæрун кæнæ: уæ рæзти сауæ- 
донæ ку уайуй, уæд ма «дон», «дон» цæмæн кæнетæ? 
Саби мин загъта: 
— Уæлæбæл Дуйней фур æдонугæй рамардан, ами ба не ’донугæн 
басæттуни амал нæййес, цалинмæ нæ Барастур æхемæ райса, уæдмæ. 
Саби кæсалгæ фестадæй, æз ин æ къæдзелæбæл æрхуæстæн, æма 
сауæдони ранигъулдан. Цæйбæрцæ фæннакæ кодтан, Хуцау æ зо- 
нæг. Еу уæхæни мæмæ саби-кæсалгæ дзоруй: 
— Мæнæ Æцæг Дзенети билгæронмæ æрбахæццæан. Æз мæхе 
ниттелдзæн æма дæ æрдозæмæ рагæлдздзæн. Уоми ба дин Барастур 
тæрхон кæндзæнæй. Æрмæст Уæллаг Дуйнемæ ку исхезай, уæд мах 
кой ма ракæнæ, кенæба нæ ниййергути зæрдитæ никки хъæбæрдæр 
фæрресдзæнæнцæ... 
Саби-кæсалгæ æхе ниттилдта, æма æз Æцæг Дзенети дзæхæра- 
дони фестадтæн. Уоми мæ размæ дуйней сувæллæнттæ рауадæнцæ 
æма мæмæ дзорунцæ: 
— Æгас цо, хуарз Сослан, Хуцау дæ Уæлæбæл дæр берæ уарзта, 
’ма дæ мæрдтæмæ дæр дæ цар æма дæ бауæри æрбауагъта, уæдта 
дин бунат равардта мæнæ Æцæг Дзенети дзæхæрадони мах хæццæ. 
Æз син мæ хабар балæдæрун кодтон. Сувæллæнттæ ба мин загъ- 
тонцæ: 
— Коргæ дæ ракæндзинан мæрдти Хецауæй, фал мабал цо уæлæ- 
бæл Дуйнемæ, фæсмон кæндзæнæ, уæхæн барæ сувæллæнттæ ’ма 
дæуæй фæстæмæ адæмæй некæмæн ес, æма дин ами Дзенети дзæ- 
хæрадони хуæздæр æй. 
— Мæ сæрмæ ’й нæ хæссун, Данел мæбæл ходдзæнæй, æ мард 
кæми фесавдæй, е дæр бæрæг нæй, уотемæй ба æхе мæнæй гъæ- 
ладæр æнгъалдта, зæгъгæ. 
— Мадта дæ кæд уотæ хъæбæр фæндуй Уæлæбæл Дуйнемæ, — 
загътонцæ сувæллæнттæ, — уæд нæ хæццæ рауай уæртæ Дзæхæра- 
дони кæронмæ мæрдти Хецаумæ, æма дæ уомæй ракордзинан мах. 
Æз сувæллæнтти хæццæ рацудтæн. Дзæхæрадони кæрон бад- 
тæй еу устур бæгънæг лæг, æ гъунтæ аллирдæмæ рафелауæ-ба- 
фелауæ кодтонцæ, æ цæститæ цæхæрау æрттивтонцæ, æ даргъ 
рехæ 6а е усхъитæбæл фæстæмæ рагæлста ’ма си е скъелтæ æрим- 
барзта. Е адтæй Мæрдти Барастур. Сувæллæнттæ ин æмцъухæй 
загътонцæ мæ курдиадæ. 
— Ма кæнæ, Габай-Сослан, фæсмон кæндзæнæ, ардигæй ма- 
бал æздæхæ фæстæмæ Уæлæмæ Дуйнемæ. 
Æз имæ мæхе бакъолтæ кодтон: 
— Нарти æхсæн хъæбæр кадгинæй фæццардтæн, фал мин мæ 
мард дзæгъæл æнгъæлонцæ, уой ба мæ сæрмæ нæ хæссун, æма мин 
над радтæ, Цитгин Барастур. 
Барастур арф нийнæфтæй, æз æй куд нæ фегъосон, уотæ нил- 
лæг гъæлæсæй бахъум-хъум кодта: «Куд кадгинæй фæццардтæ, е 
дæ фадæварцæбæл дæр бæрæг æй...». Гъæрæй ба загъта: 
67 

— Мæнгард хецæуттæ æма хъалтæ сайтæнтти хæццæ цæдес 
саразтонцæ, æма мин мæ бæстæ — Дзенети æнæкæрон бæстæ! — 
байстонцæ, мæнæ ма мæбæл аци къум æруадæй. Дæс мин хатти 
бахастон мæ гъаст Тæрхони лæгтæмæ, етæ дæс мин хатти æвзур- 
стонцæ мæ гъуддаг æма алли хат дæр хецæуттæ æма сайтæнтти 
пайдайæн рахæссиуонцæ тæрхон — мæ Бæсти хуæздæр æма ус- 
турдæр хæйттæ уони къохи бакæниуонцæ. 
— Гæр, рæстдзинадæ некæмибал ес? 
— Дæ фæндагбæл худзар æма салæ дзабур хилæгæнгæ некæми 
фæууидтай? — бафарста мæ Барастур. 
— Фæууидтон... 
— Мадта ма мæ цæбæл фæрсис? Æхца Уæлæбæл Бæсти куд 
фæууæлахезæй, ами дæр уотæ. Мæнæ ма аци минкъий дзæхæрадо- 
ни Хуцауи фæткæ нæма фехалдæй, ’ ма ардæмæ сувæллæнтти æмбурд 
кæнун. — Барастур тарф нийнæфтæй. — Фалæ нæ фæстаг куд уо- 
дзæнæй, магъа. Мæнгæ Дзенети налат хецæуттæ æма гъæздугутæ 
сæхе цæттæ кæнунцæ тугъдмæ...Мæ дзæхæрадонæ дæр мин бай- 
сунмæ гъавунцæ... 
Мæнæн мæ цæститæбæл рауадæнцæ, Мæнгæ Дзенети ци мæгур 
æма седзæр сувæллæнттæ фæууидтон, етæ, æма бабæй мæ зæрдæ 
схъурмæй. Мæ гъудитæ мин балæдæрдтæй Барастур æма загъта: 
— Еци сувæллæнтти террористтæ æдонугæй рамардтонцæ. Фал 
син сæ номæй Уæлæбæл Дуйней кадæртæ пайда кæнунцæ — ка æ 
хецауи бунат федар кæнуй, ка си æхца косуй, ка — кадæ. Æма 
цалинмæ еци фуд лазæ уæлæбæл цæра, уæдмæ сæ Мæнгæ Дзенети 
хецæуттæ æдонугæй мардзæнцæ, ардæмæ сæ нæ уадздзæнцæ. 
Дзенети дзæхæрадони сувæллæнттæ хæкъурццæй кæун райдæд- 
тонцæ, æма тухгин уарун æрцудæй. 
— Баба Барастур! — æмцъухæй кæугæ-кæун дзорунцæ, — цал 
хатти ди курдтан, ра-нæ уадзæ нæ минкъий хуæртæ æма æнсувæр- 
тæмæ, мах 6а сæ ардæмæ нæхемæ æрбахонæн, зæгъгæ? 
— Уæ, Баба Барастури додотæ! Тæрсгæ уин кæнун, сумах дæр 
ма мин уоми ку байзайайтæ! 
— Неци нин кæндзæнæнцæ, махбæл базуртæ ес! 
Барастурæн æ цæстити цæхæр никки хъæбæрдæр иссугъдæй. 
Берæ фæссагъæс кодта, уæдта загъта: 
— Цæй, ци уа, е уæд! Хуцау нæ исæфун нæ бауадздзæнæй. Тæ- 
хетæ уæ минкъий мæгур хуæртæ æма æнсувæртæмæ, æрбахонетæ 
сæ нæхемæ! 
Тухгин уарун фенцадæй, дуйне ниррохсæй сувæллæнтти ций- 
нæй. Етæ сæ базуртæ фергъувтонцæ, испæр-пæр кодтонцæ, нæ сæр- 
ти æртæ зилди æркодтонцæ, уæдта фæттахтæнцæ. 
Цæйбæрцæ рæстæг рацудæй, Хуцау æ зонæг, фал еу афони 
идардæй æрбайгъустæй сувæллæнтти базурти пæр-пæр. Уалинмæ 
сæхуæдтæ дæр фæззиндтæнцæ, алке дæр си æ гъæбеси хаста су- 
вæллон: устурдæртæ — устурдæрти, минкъийдæртæ — минкъий- 
дæрти. Арæхсгæ сæ æривардтонцæ Æцæг Дзенети дзæхæрадони. 
Барастур æ фур цийнæй скудтæй. Мæнæн дæр бабæй мæ цæсти- 
сугтæ æркалдæнцæ. 
— Æгас цотæ, мæ минкъий додотæ! 
68 

— Дæ бон хуарз, Баба Барастур! — æмцъухæй загътонцæ иуазæг 
сувæллæнттæ, æма еци фæдбæл сæ дарæстæ цидæр фæцæнцæ, ка 
сæ æрбахаста, еци сабити хузæн сæбæл базуртæ фестадæй — еу- 
дзурдæй, ци адтæнцæ, авд уæхæни фестадæнцæ, еуебæл дæр си 
цæф æма сугъди фæд нæ, фал цъæрæмухст дæр нæбал адтæй. Не 
’рвадтæлти дууанзон гиккæ мæмæ æ гоккитæ хæрдмæ сивазта: 
— Баба, кæсай, мæ кукла нæуæгæй цонг фестадæй! 
Барастур мæмæ æрбакастæй: 
— Гæр, аци изæд-сабити цорæй дæ дæ къах рахæсдзæй? 
— Мæ хабар дин ку балæдæрун кодтон... — æфсæрмигæнгæ загъ- 
тон æз. 
— Гъо, кæд мæнмæ не ’гъоси, уæд дæ барæ — дæхе. Дæ Дуйнемæ 
ку исхезай, уæд, мæнæ æдонугæй ка рамардæй, уони ниййергутæн 
зæгъдзæнæ, сæ зæрдæ сæмæ мабал дзорæд, Æцæг Дзенети æнцæ, се 
’донуг дæр исуагътонцæ. 
Барастур сувæллæнттæмæ фæдздзурдта, æма Æцæг Дзенети æгас 
сувæллæнттæ — раздæр си ка цардæй, етæ дæр, нур ке æрбахас- 
тонцæ, етæ дæр — сæ базуртæ фергъувтонцæ, испæр-пæр кодтонцæ, 
зелун райдæдтонцæ. Уони базурти дунгæй ба зелæн дунгæ фелвæс- 
тæй æма мæн фелваста, хæрдмæ мæ хæссун райдæдта, хæссун, æма 
мæ уæлзæнхæ фæккодта. 
Гъе, уотитæ Данел. Уæлзæнхæ ку фæддæн, уæдта фестадтæн 
хецауади хæдзари цори. Нæ адæм цалдæр хатти куд фæгъгъæздуг- 
дæр уонцæ, уой мадзал син байамонон, зæгъгæ, медæмæ бацæунмæ 
гъавтон, фалæ мæ гъæуайгæстæ æнгæрон дæр нæ уагътонцæ. 
Уæд мæ зæрдбæл æрбалæудтæй Минций фæдзæхст. Æз дæр Тер- 
ки билæмæ бацудтæн, еу устур тугул дор мæ дзиппи ниввардтон, 
æма мæ дзиппæ дзæбæх ракъубус æй. Фæстæмæ раздахтæн хецауа- 
ди хæдзарæмæ, гъæуайгæстæмæ мæ дзиппæ бахуастон, мæ цæстæ 
дæр ма сæмæ фæнникъулдтон, сумахæн дæр си хай уодзæнæй, 
зæгъгæ, æма мæ хецаумæ фæммедæг кодтонцæ. 
— Игъосун дæмæ, — зæгъгæ, мæмæ дзоруй хецау, æхуæдæгга 
мæ дзиппæй æ цæстæ нæ есуй. 
Æз имæ дзæгъæлгастгæнгæ райзадтæн: æрбайронх ми ’й, Мæрд- 
ти Бæстæмæ ци мадзал агорæг фæццудтæн, е. Фал Минци мæ 
зæрди æрбафтудæй, æма мæхенимæр загътон: «Гъæйтт, Минци, 
Мæрдти Æцæг Дзенети фæббадай, дæ сæр мæ багъудæй!» Еци 
исдзурди хæццæ мæ цæстити рази фестадæнцæ, Мииций къуæцæ- 
лæй зменсæбæл ци нимæдзтæ фæффинста, етæ. Мæ фур цийнæй 
мæ медбилти бахудтæн. Хецау дæр бахудтæй, фал æ цæстæнгас 
ба мæ дзиппи къубусæй не систа. 
— Игъосун дæмæ, — загъта бабæй хецау. 
— Æмбал хецау, нæ адæм цæмæй цалдæр хатти фæгъгъæздуг- 
дæр уонцæ, уомæн мадзал ес. 
— Нæ мæ евдæлуй дзæгъæл дзæнгæдамæ. 
— Е дзæгъæл дзæнгæда нæ ’й... 
— Макæмæй тæрсæ, æфсæрми дæр ма кæнæ, е махæн нæуæг 
гъуддаг нæ ’й, дæ дзиппæ раревæд кæнæ, уæдта бафедаудзинан. 
Æз мæ дзиппæй тугул дор исластон. 
— Е ба дин ци æй?! — тарстæй бафарста хецау. 
69 

— Агуд мæ дæхемæ ку нæ бауагътайсæ, уæд дин мæнæ аци 
тугул дор дæ тæккæ сæрбæл фæккодтайнæ! 
Хецау цидæр кънопкæ ралхъивта, æма æ кабинетмæ дууадæс сау 
æндæрги æрбагæппитæ кодтонцæ — сæ сæртæбæл сау голлæгтæ конд 
ке адтæй, уомæ гæсгæ сæ æндæргтæ рангъалдтон. Мæ къабæзтæбæл 
мин фæххуæстæнцæ, æндæмæ мæ радавтонцæ, еу талингæ къуммæ 
мæ багæлстонцæ æма мæ нæмун райдæдтонцæ. Ка мæ æ къахæй цав- 
та, ка — æ къохæй, ка — дамбацай хуæцæнæй, ка — ставд лæдзæгæй. 
Нæмунæй ку бафæлладæнцæ, уæд мæ æндæмæ рагæлстонцæ. 
Æрискъиттæн психти сæйгæдони. Мæ сæргъи лæудтæй психти 
сæйгæдони сæйраг дохтур, дууæ богъа санитари — æ фæйнæфарс. 
Сæйраг дохтур сæ фæрсуй: 
— Æ дзиппитæ ин дзæбæх разгилдтайтæ? 
— Усхъуммæ ин сæ схадтан. 
— ’Ма? 
— Дзоли бухтæ æма си зменсæй уæлдай цъасæ къапек дæр не 
’ссирдтан, хецау сæйраг дохтур. 
— Уæд е ба куд дессаг æй? Мадта æнæхца лæг устур хецаумæ 
кутемæй баервазтæй? 
Санитартæ сæ усхъитæ фенцъулдтонцæ, магъа, зæгъгæ. 
— Мадта ’й дзæгъæли куд дзæбæх кæнæн? — ’ма æхецæн дзуап 
равардта: — Ка нæбал бæззуй æма калуйнаг ке адтан, еци хуастæй. 
Кæд æхца иссера, уæдта бæрæг уодзæнæй... — æхуæдæгга мин 
мæ финдзи кæронбæл пинцеттæй ниххуæстæй, ресуни уæнгæ ’й 
исивазта. — Ка дæ, уой зонис? 
— Е ба дин ци дзубанди æй? — мæ цæфтæй гъæрзгæ ин дзуап 
равардтон. — Мæн Мæрдти Бæсти дæр ку зонунцæ, уæд мæхуæдæг 
мæхе нæбал зонун? 
Санитартæ ниххудтæнцæ, фал сæбæл сæйраг дохтур фæгъгъæр 
ласта: 
— Федардæр æй исбæдтетæ хуссæнмæ. Хумæтæги сæйгæ нæй, 
æрра æй, æма ку сагъуйа, уомæй тæссаг æй. Æ хуасти дозитæ ин 
дæс хатти фæффулдæр кæнетæ æма ин уколтæ кæнетæ, — æхуæ- 
дæгга сергæ, æ къæдзелæ телгæ дуарæрдæмæ фæццæйцудæй. 
Еци рæстæг æ дзиппæй райгъустæй æ мобилон телефони тикиси 
уасти хузæн «миау», «миау». Дохтур æрлæудтæй, телефон æ пид- 
жаки медæггаг дзиппæй сласта, æ гъосбæл æй нитътъæпæн кодта: 
— Ка дæ, мæ хæрæги тъæнгтæ бахуардтай, сæйгитæбæл зел- 
гæй дæр мæ æнцад ку нæ уадзетæ! 
Æз гъосæй рагæй дæр рæвдзæ адтæн, нæ дзатмай буни ци мис- 
титæ цæруй, уони дзубандитæ дæр хъæбæр хуарз фегъосун. Æма 
дин телефонæй силгоймаги гъæлæс ку райгъосинæ: 
— Æз Аллæ дæн, дзорун дæмæ хецауи фæдзæхстмæ гæсгæ. 
Дохтур: — Æллах, Аллæ, нæ силгоймæгти рæсугъддæр, ду 
мæмæ æрбадзордзæнæ, уой æнгъæл к’ адтæй! 
Силгоймаг укъæл-къæлæй ходуй): — Дæ хæрæги тъæнгтæ дæ- 
хуæдæг бахуæрæ! 
Дохтур (е оæр къæл-къæл кæнуй): — Æдзæнхæй! Æрдæгхо- 
мæй! Æнæ кæдзосгондæй! Æрмæст мин хатир никкæнæ, мæ паци- 
енттæй дæ фенгъалдтон. 
70 

Силгоймаги гъæлæс: — Дæ пациенттæй ду æррадæр дæ. 
Дохтур (никки хьæбæрдæр ходуй): — Арази! Æрмæст — хатир! 
Силгоймаги гъæлæс: — Еу дæ кæнун хецауи хæццæ. 
Дохтур фæккиудтæй, ’ма ’йбæл дууæ санитари дууердигæй 
фæххуæстæнцæ. 
Хецауи гъæлæс: — Дæ бон хуарз, Гибло! 
Дохтур: — Дæ бон хуарз, Демокрит Коммунарович! 
Хецауи гъæлæс: — Еци гъæла ци бацæй? 
Дохтур: — Мæнæ бæститæй хуссуй палати. Уколтæ ин кæнæн. 
Телефонæй дзæвгарæ рæстæг нецибал райгъустæй. Дохтур ис- 
тухстæй æма «алло», «алло» кæнун райдæдта. 
Хецауи гъæлæс: — Игъосæ лæмбунæг. Еци психи дзиппи к’ ад- 
тæй, еци тугул дор мæ гъезæмарæй маруй. 
Дохтур: — Хатир, нæ дæ лæдæрун. Куд гъезæмарæй? 
Хецауи гъæлæс: — Мæ фунти мæ æ разæй искæнуй. Æз си ле- 
дзун, е мæ фæсте толуй. Абони ба мæмæ еу усми рæстæг уотæ 
фæккастæй, цума мæ кабинетмæ дæр æрбатулдæй. 
Дохтур: — Демокрит Коммунарович, кæд дæ фæндуй, уæд нæмæ 
исон иссæудзæй мæскуйаг психиатр, академик, æма дæ уомæн 
фæййинун кæндзæн. 
Хецауи гъæлæс: — Дæумæ гæсгæ, æз псих дæн? 
Дохтур: — Нæ, нæ, Демокрит Коммунарович! Уой æнæуой загъ- 
тон, кæд дæ, зæгъун, иуазæги хæццæ... 
Хецауи гъæлæс: — Е нез нæй, Гибло. Тугул дор æй, Æртиккаг 
Дуйнеон Тугъд ке райдæдта, уой æвдесæн. Тугъд ке райдæдта, уой 
сумах нæ лæдæретæ, æз 6а ’й уотæ карз лæдæрун, æма тугул дор — 
террористти хуæцæнгарз — мæ фæдбæл æрра куййи хузæн зелуй. 
Мæн фæдбæл 6а цæмæн, зæгъгæ, бафæрсдзæнæ. ’Ма дин æй зæ- 
гъун: террористтæ цауæн кæнунцæ, нæ паддзахади æ уæзæ фулдæр 
кæмæн æй æма кадгиндæр ка ’й, еци хецæуттæбæл. Кремли еци 
гъуддаг хуарз зонунцæ, æма мин тагъд гъæуама паддзахадон хуæр- 
зеуæг радтонцæ, террористи ке æрахæстон æма тугул дор срæмо- 
дзун ке нæ бауагътон, уой туххæн. Тугул дор нин зиан ци ’рхас- 
та, æ пайда уомæй фулдæр æй: æнхæрсæггаг æхца нин ци дæд- 
туйнаг адтæнцæ, уомæй нин æртæ хатти фулдæр æхца рауагъ- 
тонцæ, уомæн æма сæхуæдтæ дæр æдас нæ ’нцæ Габайи тугул 
дорæй. Æндæр си неци ес. Фал кæд дæ иуазæг уотæ цитгин æй, 
уæд ин æгъдау гъæуй, æма фембæлдзинан. Дзæбæх уо! 
Дохтур: — Æнæнез уо, Демокрит Коммунарович! 
Хецауи гъæлæс: — Нези кой ба цæмæн кæнис? 
Дохтур: — Гъома, зæгъун, æнæнезæй берæ фæццæрæ... 
Хецауи гъæлæс: — Уæддæр бабæй нез! 
Дохтур: — Хатир! Фæрнæйдзагæй, амондгунæй нин берæ цæрæ, 
Демокрит Коммунарович! 
Дохтур æ телефон æ дзиппи æвæрунмæ куддæр гъавта, уотæ 
бабæй райгъустæй тикиси «миау», «миау». 
— Игъосун дæмæ! А-а, дæ бон хуарз, Алан Челсий фурт! — 
загъта дохтур, уæдта æ армитъæпæнæй æ телефон рахгæдта ’ма 
саиитартæмæ ниллæг гъæлæсæй дзоруй: 
— Нæ министр... 
71 

Министри гъæлæс: — Еци псих Габайæн уæхæн хæстæг-къа- 
базæ неке ес, æ дзæбæхгæнæггаг ка бафеда? 
Дохтур: — Куййи гъуди дæр æй неке кæнуй. 
Министр: — Æ тугул дор нæ хецауи фæдбæл ке зелуй, уой 
зонис? 
Дохтур: — Зонун, Алан Челсий фурт, нуртæккæ мæмæ æхуæ- 
дæг телефонæй æрдзурдта. 
Министр: — Еци тугул дорæй устур пайдатæ сгæнæн ес, Гибло 
Тореадори фурт! Æз хецауи баууæндун кодтон: тугул дор цæруй 
Габайи сæримагъзи, æма ’й цалинмæ уордигæй нæ фæссорæн, }’æдмæ 
хецауи фæдбæл толдзæнæй. Цæмæй æй Габаййи сæримагъзæй феса- 
фæн, уой туххæн ба гъæуй хъæбæр зинаргъ фæсарæйнаг аппаратурæ 
æма хуастæ. Тагъд — сметæ! Аппаратурæ æма хуасти аргъ ци æй, 
æртæ уæхæни сæбæл бафтауæ. Идарддæр ба дин амонун нæ гъæуй. 
Дохтур: — Откат! 
Министри гъæлæс: — Откат! Уæлæмæ дæр си дæдтун гъæудзæй. 
Дохтур æ телефон бафснайдта, дуарæрдæмæ æ къæдзелæ телгæ 
барастæй. Æз имæ фæдздзурдтон: 
— Дохтур, цифæнди бæститæ æма мин уколтæ ку фæккæнай, 
уæддæр мæ еу гъуддаги ба нæ басæтдзæнæ. 
— Циуавæр гъуддаги?— бадес кодта дохтур. 
— Æз Данелæй гъæладæр ке дæн, уой дузæрдуггаг скæнун дæу 
бон дæр нæ бауодзæнæй. 
— Уомæй ба раст зæгъис, — æ сæр аразий тилд бакодта дохтур. 
Æз си уотæ хъæбæр фæббоз дæн, æма имæ мæ къох раттунмæ 
гъавтон — феронх ми æй, бæститæ ке дæн. 
Дохтур дуари хуæцæнмæ бавналдта, уæдта фæстæмæ ракастæй: 
— Данел дæр уæртæ иннæ палати бæститæй лæууй. Ка уи гъæла- 
дæр æй, мах уой нæ бæрæг кæнæн, фал уи ка æррадæр æй, уой, — æма 
æ къæдзелæ телгæ къæсæрæй рахизтæй, дуар æ фæсте ниггуп ласта. 
Æз æ фæсте нигъгъæр кодтон: 
— Æз дæуæй дæр гъæладæр дæн! 
Дуар еуминкъий фегонæй, æма тæрвазæй дуари тегъи астæу 
фæззиндтæй дохтури листæг сæр. Куддæр дзæгъæлкаст кæнуй, уоте- 
мæй мæ фæрсуй: 
— Ци загътай? 
— Æз дæуæй дæр гъæладæр дæн. 
Дохтур ходæгæй бакъуæцæлæй. 
— Æма уобæл еске гурусхæ кæнуй? — зæгъгæ, дуар æ фæсте 
ниггуп ласта. 
Фал дуккаг бон сæумæцъæхæй фæззиндтæй мæ палатæмæ. Æ 
цæсгон — фæлорс,æ билтæ — цъæх, цума сау тутатæ фæххуардта 
æдосæ-бонмæ, уоййау,æ цæститæ ба сæ зеллæктæй ралæуерунмæ 
гъавтонцæ, гъе уойбæрцæ тас си адтæй. Мæ дæлфæдтæмæ хуссæн- 
бæл æрбадтæй, дзоруй мæмæ: 
— Габай, ци дæ гъæуй, уой дæхе цъухæй корæ! 
— Къанфеттæ дæр? 
— Цидæр зæгъай — дæ къохи уодзæй! Æндæр ма ци? 
— Хъæдоргун къере ба? 
— Уобæл дæр тухсис! Дзорæ, ци ма дæ гъæуй. 
72 

— Уони бал мин фæууинун кæнæ, кæд сайгæ иæ кæнис, уæд. 
— Сæйраг дохтури сæйраг дзурдæн сайæн нæййес! Фал уонæ- 
бæл федун гъæуй... 
— ’Ма мæнмæ цæй æхца ес? Минцимæ дæр æхца н’ адтæй, 
æма *й æ дууæ къахемæй æрауигътонцæ. 
— Æхца дæ нæ гъæуй, мæ лимæн Габай, — дохтур исистадæй, мæ 
нивæрзæнмæ æргубур кодта, мæ бази буни мин цидæр батъунста. — 
Æхца дин мæхуæдæг æрбахастон. 
Æз мæ бази бунæй раластон, дохтур си ке бацавта, еци кисæ. 
Кисæ райгон кодтон, æма дин уоми ба дуйней æхца! Доллæртæ! 
— Дæс мини бал дин. Ку бафедауæн, уæдта ма дин еу уойбæрцæ. 
— Æма ма дæ уомæй федуддæр гъæуй? Атæ бал мин фагæ æнцæ, 
цалинмæ иннæ дæс мини хæссай, уæдмæ. 
— Габай, мæ хор,— мæ сæр мин дауй дохтур, — дæуæн дæхеуон 
дæхе фæцæй, фал ди æз нецима фæууидтон. Е федуд нæй. 
— Мадта дин æз ба ци радтон? Тугул дор? 
— Усс! Тугул дори кой ма кæнæ, дæхе дæр æма мæн дæр иса- 
фис! Игъосæ лæмбунæг, æма мæ балæдæрдзæнæ. Æзинæ загътай: 
«Æз Данелæй гъæладæр дæн». Æз ардигæй ку рацæйцудтæн, уæдта 
мæ фæсте рагъæр кодтай: «Æз дæуæй дæр гъæладæр дæн». Æма 
уотæ уайуй, цума æз дууæ гъæлайемæй гъæладæр дæн... 
— Е 6а дин ци дзубанди æй? Мах Данели хæццæ еске нæхецæй 
гъæладæр уадзæн? Кой дæр æй ма скæнæ! — зæгъгæ ’ймæ дзорун, 
мæхуæдæг ба кисæбæл федар хуæцун æма гъуди кæнун: «Ку нæ 
мин æй байсидæ!» 
— Санитартæ дæ фегъустонцæ, æма æгас республики мæ кой 
райгъустæй, Габай Данелæй гъæладæр æй, сауæнгæ ма сæйраг дох- 
тур Гиблойæй дæр гъæладæр æй. Лæдæрис, ци мин бакустай? Дане- 
лæй мæ гъæладæри бунати ниввардтай. Игъосæ. Нуртæккæ сани- 
тартæ æрбацæудзæнцæ, æма мин уони цори зæгъдзæнæ: «Æз дæ- 
уæй зундгиндæр дæн!» 
— Неци дин зæгъдзæн, сайун ахур нæ дæн! 
— Мадта уæддæр уотæ зæгъæ: «Æз дæуæй гъæладæр дæн». 
— Уой ба дин загътон. 
— Нæ, Габай, ду уотæ загътай: «Æз дæуæй дæр гъæладæр дæн». 
«Дæуæй» нæ загътай, фал «дæуæй дæр». — Дохтур «дæр-рр-рр» 
даргъ нийвазта, цума мотори гъæр фæнзуй.— Еци «дæр» мæ æдосæ- 
бонмæ равгарста, хуссæги цъирт мин мæ цæститæмæ не ’руагъта. 
Æхца дæу. Санитартæмæ дзорун. Ма ди феронх уæд, зæгъдзæнæ: 
«Æз дæуæй гъæладæр дæн!» «Дæуæй дæр» нæ, фал — «дæуæй». 
Дзорон санитартæмæ? 
— Дзорæ. 
Дохтур æндæмæ рацудæй, минути фæсте ба санитарти хæццæ 
ходгæ æрбацудæй. Фæрсуй мæ: 
— Гъи, куд рарвистай де ’хсæвæ, Габай? 
— Мæ фуни къанфеттæ æма хъæдоргуни карст бахуардтон. 
— Мæн туххæн ба ци гъуди кæнис? 
— Æзинæ дин æй ку загътон. 
— Еу хат ма ’й зæгъæ, мæнæ дæ санитартæ дзæбæх нæ балæдæрд- 
тæнцæ. 
73 

Æз гъуди кæнун, гъезæмарæ кæнун, уæдæйти дохтури хæццæ 
цæбæлти дзурдтан, уонити æримисунбæл, фал мæ зæрдæй дунд- 
далагъан фæцæнцæ. Æма уæд мæхенимæр загътон: «Гъæйтт, Мин- 
ци, Мæрдти Бæсти Æцæг Дзенети фæббадай, дæ сæр мæ багъу- 
дæй!» Минци мæмæ уайтагъд фæззиндтæй, мæ гъоси мин æрбадзурд- 
та: «Уотæ ин зæгъæ: «Данелæй æз гъæладæр дæн, дæуæй дæр гъæ- 
ладæр дæн. «Дæр» дин цæмæй хуæздæр рауайа, уой туххæн зæронд 
трактори «дррр» никкæнæ!» 
Æз мæ фур цийнæй байдзулдтæн æма загътон: 
— Æз Данелæй гъæладæр дæн, дæуæй дрррр гъæладæр дæн! 
Дохтур мæбæл æхе хъæрццигъай цæф никкодта, мæ дзигготæй 
мин пъæсту студта, мæ финдзбæл мин дæндагæй фæххуæстæй, мæ 
кисæ ба мин байста æма фендæбилæй. Санитартæ ходæгæй мар- 
дæнцæ, уотемæй мæ хуссæнмæ федар сбастонцæ... Бæргæ, гъуд- 
дæгтæ уобæл ку рахецæн адтайуонцæ! Фалæ ма дессæгтæ разæй 
адтæнцæ. 
Дуккаг бон психсæйгæдони фæрстæ низмалдæнцæ: дохтурæй 
зæгъай, сæйгæй зæгъай — ниггур-гур кодтонцæ æма, æрратæ ра- 
зæй, уотемæй гъæунгæмæ ракалдæнцæ æд цъелæ-æд мелæ. Æнæ- 
гъæнæ корпуси ма еунæг æз байзадтæн. Ду 6а, Данел? Кæд бæс- 
титæ адтæ мæн хузæн, уæд ду дæр нæ раервазтайсæ. 
Мæ бæститæ суæгъдæ кæнунбæл бæргæ архайдтон, фал кæми! 
Мæ бæститæбæл бæргæ бухстайнæ, фал мæ мæ цæмæдес къумух 
кардæй æвгарста: а ци дессаг æй, сæйгæдонæй сæйгитæ æма дох- 
туртæ еумæ фæлледзæнтæ, уæхæн цау ку некæд ма некæми æрцу- 
дæй! Уойфæсте базудтон гъуддæгтæ. Игъосæ. 
Дохтур мин е ’хцайæйдзаг кисæ ку равардта (цæй туххæн, уомæн 
абони дæр неци лæдæрун) æма мин æй фæстæмæ ку байста, уомæн 
æ дуккаг бон сæумæраги базари еу лæг, уорс халат, дан, ибæл, 
ратæхæ-батæхæ кодта æма æнæсцохæй гъæр кодта: «Дæуæй дæр» 
нæ, фал «дæуæй»!», «Дæуæй дæр» нæ, фал «дæуæй!»! «Дæр» мабал 
зæгъæ!» «Дæр» мабал зæгъæ!» Фæстагмæ æ хъур ниффæсос æй 
æма «дррр», «дррр» кæнун райдæдта. Уæдта, дан, æ устур кисæ 
фелваста æма си доллæртæ аллирдæмæ рæдзæгъдун райдæдта. 
Етæ мæн доллæртæ адтæнцæ, зундгин Данел! 
Уæйгæнгутæ æма æлхæнгутæ фиццаг гъæнгæлæстæй кастæнцæ, 
аци æрра лæг ци кæнуй, зæгъгæ, уæдта доллæртæбæл сæхе ниццав- 
тонцæ. Еу инией сæрти хаудтæй, еу инней къохæй рæмугъта æхцатæ, 
зæронд уоститæ, сувæллæнтти, уæдта иннæ æнæбон адæми сæ къæхти 
буни ииккодтонцæ. Райдæдта тугъд. Æлгъист æма цъæхахст цудæй 
базарæй. Æгас горæти цæргутæ дæр уордæмæ фæффæдесæнцæ, кæд 
си махбæл дæр ести æруаидæ. Районти хецæуттæ æма гъæзду- 
гутæ сæ мерседестæбæл, æнæуой адæм автобусти — базармæ! 
Базари тургъæ уоййасæ адæмæн цанæбæрæг æй, æма тугъд ра- 
хизтæй горæти гъæунгтæ æма фæзтæмæ. Райдæдта Æртиккаг Дуй- 
неон Тугъд. Адæм кæрæдзей мардтонцæ доллæртæбæл. Еу уосæ 
тох кодта милици болкъони хæццæ, болкъон ин æ доллæр иста, е 
ба ин æй нæ лæвардта. Гъе, уотемæй кæрæдзей февдирзтонцæ 
сæуæй изæрмæ. Уæдта силгоймаги милиционер дамбацайæй багæ- 
рах кодта. Силгоймаг мæлгæ-мæлун æ медбилти бахудтæй æма 
74 

загъта: «Мæлун амондгунæй, цæмæ фæббæлдтæн, е мæнæ мæ 
къохи бафтудæй», — æма æ доллæр никки хъæбæрдæр нилхъивта 
æ къохи. Милиционер ин æй байсунмæ гъавта, фал марди къох 
уотæ æндæгъд адтæй, æма ин райхалуни амал не ссирдта. Æма 
фур мæстæй æ сæрбæл дамбаца ниццавта, е знаг силгоймаги 
срарсмæ рахъанæй. 
Никки ма æрцудæй еу дессаг хабар: тугъд æ тæккæ карзи ку 
бацудæй, уæд мæ тугул дор расор-басор кæнун райдæдта нæ хецауи 
горæти гъæунгти. Республики арæнтæбæл æрлæудтæнцæ æфсæдтæ, 
горæти гъæунгти фæззиндтæнцæ танкитæ, æ сæрмæ тахтæнцæ тугъ- 
дон вертолеттæ, ракетитæй бунмæ æхстонцæ, нæ хецауи нин ка сурд- 
та, еци тугул дори, фал æй не ’ргъавтонцæ. 
Мæскуйæй тугъдон хуæдтæхæги стахтæй, нæ дохтур Гибло ке 
кой кодта, еци психиатр-академик. Гиблой æфсæдти фæрци базари 
еу къуми æрахæстонцæ æма ’й бæститæй æрластонцæ æхе сæйгæдо- 
нæмæ. Уоми ’ймæ палатæмæ бацудæй академик. Еци рæстæги мæ- 
нæн ба дууæ санитари мæ цъухбæл скотч банихастонцæ — фæтæн, 
раст еу гъосæй иннемæ хъæрттæй. Мæ финдз дзæбæх сæрфт не 
’рцудæй, æма мин фæндон уолæфæн н’ адтæй, гъема гъезæмарæй 
мардтæн. Санитартæмæ мæ цæститæ дзагъолтæ кæнун, гум-гум кæ- 
нун, мæ цъух мин цæмæн нихгæдтайтæ, зæгъгæ. Етæ мæ æрæгиау 
æрлæдæрдтæнцæ, берæ фæххудтæнцæ, уæдта мин загътонцæ: 
— Нуртæккæ дæмæ мæскуйаг академик æрбацæудзæнæй, æма ди 
е дæр тæрсгæ кæнуй, Гиблойæн куд загътай, уотæ имæ ку срæдуйай. 
Æз мæ сæри змæлдæй лæдæрун кæнун, хъип дæр имæ не скæн- 
дзæнæн, зæгъгæ, фалæ мæбæл етæ сæ сæртæ тилдтонцæ, мах бон 
неци æй, зæгъгæ. 
Цалдæр сахатей фæсте ба академик фæззиндтæй мæн палати, æ 
хæццæ еу-дууадæс уорсхалатгин нæлгоймаги æма силгоймаги. Мæ 
дæлфæдтæмæ куддæр æрбадтæй, уотæ имæ кадæр спичкити къоппи 
асæ мобилон телефон æрбадавта æма тарстæй загъта: 
— Мæску, Кремль! 
Академик исистадæй,телефон райста, берæ ’ймæ фегъуста, уæд- 
та загъта: 
— Понял Вас, гоподин Президент. Вы правы: здесь важно вы- 
держать нейтральную позицию, не спорить и не соглашаться с бре- 
довыми высказываниями больного, выдержать его настойчивое воз- 
вращение к обсуждению содержания бреда. Психотерапевта, рабо- 
тающего с бредом больного шизофренией, можно сравнить с чело- 
веком, который достает мед из осинового гнезда. Можно попы- 
таться опровергнуть бред фактами реальной действительности, но 
в данном случае болыюй просто проигнорирует это, в худшем — 
озлобится или будет иастойчиво искать другие подтверждения бреда, 
ибо наша реальная действительность сама — бред. Что же касается 
тугуль дора, то его невозможно уничтожить никакими ракетами, 
пока у нас в стране... извините, господин Президент...коррупция... 
Слушаю Вас, Господин Президент... Нет, я не лезу в политику, 
нет, нет, господин Президент, но здесь медицина столкнулась с 
неизвестной доселе в истории человечества и потому чрезвычайно 
опасной для всего человечества болезнью... К нам ежечасно по- 
75 

ступают военные сводки о том, что тугуль дор каким-то чудом 
проникает в головной мозг совершенно здоровых людей... Я бы 
просил Вас, гоподин Президент, выделить мне средства для со- 
здания новой лаборатории, оснащенной сверхсовременной... Бла- 
годарю Вас, мой Президент! 
Академикбæл цума хор ракастæй, уотæ идзулдæй. Фал æ цийнæ 
берæ нæ рахаста: мæнмæ фæккомкоммæй, æ медбауæр куддæр 
баризтæй æма санитарти бафарста: 
— А кто развязал ему рот? 
— Æхуæдæг райхалдæй скотч, — сæ сæртæ æруагътонцæ сани- 
тартæ. 
Академик мæ нивæрзæни цори æ уæргутæбæл æрлæудтæй æма 
мин лигъзтæ кæнуй: 
— Габай, гала-фалхаршт, прошу тебя, ничего не говори... Я дол- 
жен вылечить тебя, вся страна на меня смотрит. Ты же слышал, я 
только что разговаривал с Президентом. Ничего не говори, ладно? 
Æз имæ рамæстгун дæн: 
— Нæ кæрцæ ма — дус гъæуаггин. Дæхецæй гъæладæр неке 
æнгъæлис? Æз Данелæй... 
Академик мæбæл æхе хъæрццигъай цæф никкодта, мæ цъух мин 
æ дууæ къохемæй рахгæдта, фал æз мæ сæр сосæни бæхи тилд код- 
тон, уотемæй дзурдтон: 
— Æз Данелæй гъæладæр дæн, дæуæй дæр, академик, гъæладæр 
дæн. 
Академик нирдеуагæ кодта æма æваст дигоронау исдзурдта: 
— Уæддæр æй загъта! «Дæр» ма си цæмæн фæккодтай, æлгъист 
Габай! Дæ дзурдтæ фæстæмæ райсæ! 
— Неци сæ райсдзæн! 
— Уæдта си «дæр» уæддæр рагæлдзæ! Это сравнительная сте- 
пень! 
— Стъепан нæ, фал Буга ку фестай, уæддæр æз Данелæй гъæла- 
дæр дæн, дæуæй дæр гъæладæр дæн. 
— Уауу! — зæгъгæ, академик æ сæрбæл фæххуæстæй æма æндæмæ 
ралигъдæй. 
Уойфæсте мин санитартæ куд дзурдтонцæ, уотемæй, академи- 
ки дуккаг бон Гизæли сæрмæ иссирдтонцæ, бæрзонд бæласæмæ 
исхизтæй æма уордигæй «дррр-дррр» кодта. Мæскумæ, дан, æй 
бæститæй фæлластонцæ. 
Гъе, уотæ, Данел. Аци финстæг ку райсай, уæд мæмæ финсæ дæ 
хабæрттæ. Мæрдти Бæсти ци фæууидтай, уонæй ма кæд дæ зæрдæ- 
бæл ести дарис, уæд мæмæ сæ лæмбунæгæй ниффинсæ. 
Дессаг хабæрттæ ма дин бæргæ ракæнинæ, фал мæбæл мæнæ 
санитартæ сæхе никкалдтонцæ, мехи асæ судзинттæ мин мæ лæ- 
бæзти ниссагътонцæ, мæ тогмæ мин циуавæрдæр хуастæ уадзунцæ... 
Барæнай, барæн... Агуд син, æвæдзи, ду гæртан равардтай, 
цæмæй сæ хуасти фæрци дæуæй еуминкъий зундгиндæр фæууон! 
Мадта дæ гæртан дзæгъæли фесавдæй, мæ лимæн, æз ци дæн, 
кæд ма уомæй никки гъæладæр фæууон, æндæра мин неци сæ бон 
суодзæнæй! 

Пьесæтæ 
ТЕМУР-ААСАХЪ 
Малнгн Геуæртии поэмæ «Тенур-Алсахъи* мотивтæбæл арæзт 
Аууæактон трагеди. 
АРХАЙГУТÆ: 
Темур-Алсахъ — 22-анздзуд 
Дигиза — 17-анздзуд 
Сеуой-фурт — 55-анздзуд, æ фидæ 
Фæлвæра — 80-анздзуд 
Гудзуна - 22-анздзуд, æ фурт 
Тæрион Тулабек — 60-анздзуд 
Г а б а й - 35-анздзуд 
Д з у л е - 17-анздзуд 
Хъасбол — 26-анздзуд 
Дзасболат — 60-анздзуд, кæсгон æлдар 
А х ъ б а д — 30-анздзуд, æ фурт 
Аузбий — 40-анздзуд, фæсдзæуинæ 
Фæсдзæуинæ — 30-анздзуд 
А л и м — 12-анздзуд 
Кæсгон цауæйнон — 22-анздзуд 
Геуæрги — 45-анздзуд 
Гъæууон адæм, тухгæнгутæ. 
Архайд цсеуй 19-аг æноси фиццаг сембеси. 
ФИЦЦАГ АКТ 
1-аг архайд 
Сцени æмбæрзæни разæй фæззиннуй Геуæрги. Тухгин рохс æй разиннун 
кодта. 
Г е у æ р г и. Ледзгæй гъæди хурфи аууон, 
Тундзуй Ирæфмæ Хæзнидон, 
Пихсæй æхгæд æма æдзæр, 
Дæдтуй хæстæгмæ нидæн гъæр. 
Хæтуй ханси медæг æдас 
Хæстæг донгæндтæмæ цъæх арс. 
Есгæд æд хуали бонигон 
Кæд æвеппайди цауæйнон 
77 

Хæссуй и донмæ и над-над 
Йе’стонг, йе’донуг, æ фæллад, 
Рæубес донгæрони пихсæй 
Æваст фесхъæтæг уй тæссæй... 
Кæлуй Ирæфмæ Хæзнидон , — 
Уомæн гæмæхи æ билгон 
Хæстæг гъæдбунмæ гъæу лæудтæй, — 
Нур дæр, зæгъунцæ, Кет хундтæй. 
Æмбæрзæн райгон æй. Разиннуй хорбадæн фæзæ бæлæсти астæу. Идар- 
дæй зиннуй Кет. Фæсевæд аллихузон гъæститæ кæнунцæ, сæ тухæ ’вза- 
рунцæ. Фæндури цагъд, гъасти унæр. Еугай дзурдтæ æрбайгъусуй кувдæй, 
хестæртæ гагидæуттæ уадзунцæ. Фæззиннунцæ Алсахъ æма Гудзуна. 
Г у д з у н а. Алсахъ! 
Т е м у р-А л с а хъ (æрлæудтæй). Уæй? 
Г у д з у н а. Дигизай хæццæ дæ кафун кодтонцæ, æма ра- 
лигъдтæ! 
Т е м у р-А л с а хъ. Ледзгæ ку нæ кæнун, сабургай фæццæун мæ 
хæдзарæмæ. Ду ракафисæ, минæвар кæмæ барвистай, æма дин ком 
ка нæ равардта, уæхæн хæдзари кизги хæццæ? 
Г у д з у н а. Магъа... Дигизай хузæн кизги хæццæ ба кафгæ 
уæддæр ракæнинæ... 
Тему р-А л с а хъ. Цо, Гудзуна, кенæ ба дин дæ кафти радæ 
есге байсдзæй. Дигизамæ берæ цæститæ кæсуй... 
Г у д з у н а. Алсахъ... Рæстæг еу рауæн нæ лæууй, æййевгæ 
кæнуй, адæми дæр æййевуй. Еу хат ма барветæ дæ минæвæрттæ. 
Баба сæмæ бацæудзæй. 
Т е м у р-А л с а хъ. Гудзуна, мæ еу ходуйнаг хæссун ку иæ 
фæразун, уæд ма мин дуккаг ходуйнаг цæмæн æвзарун кæнис? 
Г у д з у н а. Алсахъ... Мæнæн дæуæй зинаргъдæр адæймаг нæй- 
йес... Гъæуй дæ мæ рахез къох — æркъуæрдзæн æй æ рæбунтæбæл! 
Гъæуй дæ мæ зæрдæ — стодзæн æй мæ реуæй! Еунæг ду дæ Дигизай 
аккаг... Фал кæд ду нæ, уæд æндæр ескæмæн 6а нæ ратдзæн фæндаг 
мæ минæвæртти разæй Сеуойти хæдзарæмæ... Фал тæрсун, æнгарæ, 
дæ зæрдæ мæбæл ку фæххода... 
Т е м у р-А л с а хъ. Мадта уомæй æдас уо. Зонун, дæ уарзт 
сосæг кодтай дæхецæй дæр, мæнæй дæр, уæлдайдæр ба Дигизайæй. 
Сосæг ба ’й кодтай мæн сæр нимайгæй. Фал дин æз лæдæрдтæн дæ 
зæрдæ. Хуцау зæгъæд, дæ нивæ, дæ амонд Сеуойти хæдзари куд 
иссерай! 
Г у д з у н а. Амонд... Кæми ес амонд... Дигиза некæмæн ратдзæ- 
нæй ком дæ уодæгасæй... 
Т е м у р-А л с а хъ. Мæлунæй дин неци зæрдæ æвæрун, фал уæ 
мæ уиндæй ба тагъд фæййервæзун кæндзæн. 
Г у д з у н а. Уæд а цитæ дзоруй? 
Т е м у р-А л с а хъ. Мæ мади хæццæ Донифарсмæ ледзæн 
цæрунмæ. (Фæццæуй.) 
Г у д з у н а. Нæ, нæ! Цитæ дзорис? Куд ледзис? Æма гъæу- 
бæстæ... Барæнай, æрлæууæ! (Фæццæуй.) 
Фæззиннунцæ Дигиза ’ма Дзуле. 
78 

Д з у л е. Кумæ ледзис? Æви гъаст ихалун сумахмæ кæсуй? 
Д и г и з а. Сумах ба кæмæй зæгъис? 
Д з у л е. Дæу хæццæ ’й кафун кæнунцæ,уой ку балæдæрдтæй, 
уæд ледзæг фæцæй, ду ба уой хицæмæ æрбацудтæ гъастмæ дæр. 
Д и г и з а. Ке кой кæнис? 
Д з у л е. Сау гъæди мæргътæ уой кой кæнунцæ,борæмæлгъитæ 
уобæл зарунцæ дæуæн. 
Д и г и з а. Ду дæр лæгъуз нæ зарис, Дзуле, фал дæ зарди сæр 
цæбæл æй, уой нæ лæдæрун. 
Фæззиннуй Хъасбол. Бгеласи аууонæй сæмæ игъосуй. 
Д з у л е. Гъæ, хинæйдзаг, уæддæр ин гъæуама ести хузи фе- 
гъосай æ ном! Игъосæ мадта: Алсахъ, Алсахъ, Алсахъ! 
Д и г и з а. Раходун мæ кодтай! Дæ Алсахъи дæхецæн уадзæ æ 
къеудзæстæ мади хæццæ! (Фæццæуй.) 
Дзуле (сехецæн). Сумах хъал айтæ, Сеуойтæ, уæ хъал бон 
никкæла мæ тæрегъæдæй... Дигизай рази Алсахъ мæн стæфгæ дæр 
нæ кæнуй, мæн бон ба æнæ уой цæрун ку нæбал æй... Дæхецæн, 
дан, æй уадзæ... О, устур еунæг Хуцау мин еци лæвар ку ракæнидæ! 
(Фæццæуй.) 
X ъ а с б о л (аууонæй рацæуй). Мæнæ нæ гъæу куд фæггириз- 
заг æй! Дзуле дæр Алсахъи уарзуй! Цæуон, урдугистгутæмæ мæхе 
байсон,еу синон баниуазон фур мæстæй... (Фæццæуй.) 
Ф æ с е в æ д семгæ æрбацæунцæ. 
Г у д з у н а æма Д з у л е семунцæ еумæ. 
Г у д з у н а. Дзуле,цидæр койтæ мæ гъостæбæл уайуй... 
Д з у л е. Мадта дæ гъостæ уой туххæй ниссурх æнцæ? Еци 
койтæй мæнæн дæр фæххай кæнæ. 
Г у д з у н а. ’Ма ду ба дæ гъостæн сурхæй нæ тæрсис? 
Д з у л е. Силæстæг æ цæмæдеси фæдбæл æ дууæ цæсти дæр 
скъахдзæй, æма мæ гъезæмарæй мабал марæ, — дзорæ! 
Г у д з у н а. Нæ, нæ, æз дин дæ рæсугъд цæститæ фæййервæзун 
кæндзæнæн! Хъасбол... Аци ном дин нецæбæл дзорæг æй? 
Д з у л е. Дзорæг æй. 
Г у д з у н а. Цæбæл? 
Д з у л е. Нецæбæл. 
Г у д з у н а. Ходæгæй марис! Мæнæ уæ хæдзари дуаргæрон 
сиахси лæуд ку *ркæна,уæд дин æ ном дзорун нæ, фал зарун дæр 
райдайдзæй. 
Д з у л е. Усс, æгæр гъæр ма дзорæ, адæм махмæ кæсунцæ. Ду 
мæн цæститæ ервæзун кæнис, фал уæхе цæститæ ку фæййервæзун 
кæниайтæ — ду дæр æма Хъасбол дæр. 
Г у д з у н а. Дæ бацеу-бацеу — зин лæдæрæн. 
Д з у л е. Кизги зæрдæ 6а — никки зиндæр лæдæрæн. Де ’рдхуард 
Хъасболæн зæгъæ: ме ’мгæрон ма ’рæфсæрæд! Æ минæвæрттæ ин 
куййи тард ракæндзæн, адæм мæбæл зар ку кæнонцæ, уæддæр. 
Г у д з у н а. 1Еллæху æллæх,ци карз дæ! 
Д з у л е. Ду мæнæй карздæр дæ — кизги гъезæмарæй цæбæл 
марис? 
79 

Г у д з у н а (ходуй). Циавæр кизги? 
Д з у л е. Дигизай... 
Фæззиннуй Хъасбол. Дзуле æма Гудзунай раз байахæссуй. 
Хъасбол(æ сæрæй раковуй). Хатир корун! Барæ радтæ, 
Гудзуна, раййевон дæ. 
Г у д з у н а. Табуафси,нæ фиддæлти æгъдау дин барæ дæттуй. 
Гудзуна еуварс рацудæй. Хъасбол æмаДзуле семунцæ. 
X ъ а с б о л. Мæлæти адгин дзубандитæ кодтайтæ... 
Д з у л е. Гудзуна абони муд басдардта ’ма æ гъæлæсæй кæлуй. 
Г у д з у н а (æхецæн). Аци сайтан силæ цитæ дзоруй? Æви ми 
гириз кæнуй? Мæ зæрдæ мин ку сæнкъусун кодта! (Хъасбол æма 
Дзулей раз байахæссуй. Æ сæрæй раковуй.) Корун хатир! 
Гудзуна æма Дзуле семунцæ. 
X ъ а с б о л (еуварс рацæуй. Æхецæн).ищ>л ци мæнгард конд 
æй! Гудзуна мин мæ уарзонбæл низзæгæл æй, мæ уарзон ба — Ал- 
сахъбæл. Мæнæн си мисти цъаси асæ бунат дæр нæййес! Неке гъæ- 
ун... Нæ, уотæ ба уин нæ рауайдзæнæй, ме ’нгартæ! 
Г у д з у н а. Дзуле, Дигизай кой цæмæн ракодтай? Ци хузи æй 
марун гъезæмарæй? 
Д з у л е. Цауæйнон дæ æма дæ цæститæ сирдтæй уæлдай неци 
уинунцæ. Дигиза дæу уарзуй! Æрæги мин басастæй, æ сосдзубанди 
мæнæй æндæр некæбæл æууæндуй. 
Г у д з у н а. Цитæ дзорис? Дигиза Алсахъи уарзуй! 
Д з у л е. Ду дæр еци таусбæл баууæндтæ! Сеуойтæ ин æ минæ- 
вæрттæн ком нæ равардтонцæ, уой дæр нæ фегъустай? Дигизайæн 
ба уæхæн мадæ ’ма фидæ нæййессæ еунæг кизги зæрди фæндон ка 
нæ бакæна. Дæ минæвæрттæмæ дин æнгъæлмæ кæсуй. 
Бæхи цæфхæдти гъæр. Фæззиннуй А у з 6 и. Фæндури цагъд раскъудæй, 
семгутæ æндзугæй райзадæнцæ. Гъæлæстæ: «Кæсгон æлдар Дзасболати 
фæсдзæуинæ Аузбий!» 
Г у д з у н а. Хатир, Дзуле... Мæ сæр мæбæл разилдæй, цидæр 
кодтон... (Дзулей кнзгутти рæнгъæмæ бакæнуй.) 
Д з у л е (æхецæн). Еци незихат мæнæй хуæздæр ка зонуй а 
дуйнебæл!.. Сæйæ си ду дæр, сæйæ!.. Гудзуна — цæрæгхæдзари фурт, 
номдзуд цауæйнон, æ фидæ — нæ гъæуи кадгин хестæр... Сеуойтæ 
ин «нæ» зæгъун не сфæраздзæнцæ! ’Ма уæд Алсахъ сæребарæ уо- 
дзæй! Мæхе уодзæй! 
X ъ а с б о л (Аузбий размæ рацæуй). Кети фæсевæд æгасцо 
зæгъунцæ нæ х}’арз иуазæгæн. Саккаг кæнæ,хæстæгдæр нæмæ рацо! 
А у з б и й. Кæми ’нцæ уæ хестæртæ? 
X ъ а с б о л. Мæнæ хорбадæни Циргъесæни кувди бадунцæ. Сæ 
зар син не ’гъоси? Саккаг кæнæ нæ фингæмæ. 
А у з б и й. Лæгъуз нæ цæретæ, хъусхæ Дигорæ! Фæдздзоретæ 
хестæртæмæ ардæмæ, кенæ бабæй мин уе смаг арахъæй ниуазæн 
дæтдзæнцæ. 
Хъасбол æ хъæмай фестонбæл фæххуæстæй, фал æй фæсевæд исæзмæлун 
нæ бауагътонцæ. Фæззиннунцæ хестæртæ. 
80 

Ф æ л в æ р а. Иуазæг — Хуцауи иуазæг! Ниуазæн нæ фидтæл- 
тæмæ кадæ ’ма радæн байзадæй, фал ибæл ка не ’нвæрсуй, уомæн 
ба ’й нæ аккаг кæнæн. 
А у з б и й. Æз ардæмæ сумах æгъдæуттæ ахур кæнунмæ не 
’рбацудтæн. 
Се ’лдар кæсæгæн Дзасболат 
Истуй гъæугони æд æфсад. 
Сумах — кетонти — и æлдар 
Хонуй абони хъалондар. 
Хъалон — æд рæвдзæ саргъи бæх, 
Кизгай — рæсугъд æма дзæбæх. 
Кæд уой дæдтайтæ барвæндæй, 
Уæд уодзинайтæ цох зинтæй. 
Фал кæд нæ уайтæ коммæгæс, — 
Зонетæ уой, — зæгъун уин æз, 
Уæд гъæу ке ’ссердзæнæй æфхуард, 
Унгæг ке суодзæнæй уæ цард. 
Æнгъуд изæрмæ... Цæй, хуæрзбон, 
Цæттæ кæнетæ уæ хъалон! 
Аузбий рандæй. Кетонтæ цавддортау лæугæ байзадæнцæ. 
Райгъусуй куййи неун. 
Ф æ л в æ р а. Еци æнамонд куййи неун бабæй цæуй зæронд 
курдбадзæй. Е дзæгъæли хумæтæги нæй. Æдосæ бонмæ цъундæ дæр 
нæ бакодтон æ неунæй. 
X ъ а с б о л. Нуртæккæ ин æ тæккæ сæрбæл топп ниццæвдзæн — 
е фидбилизхæссæг æй! 
Ф æ л в æ р а. Нæ, Хъасбол, е нæй фидбилизхæссæг, нæ фидби- 
лиз нæ къæсæрмæ ке ’рбадтæй,уой нин амонуй. Изæрмæ берæ нæ- 
бал байзадæй, ести унаффæ! Æнæдзебæлæй æлдармæ уæхæн минæ- 
вар рарветæн, нæ дигорон сабур зундæй ин нæ федар унаффæ ка 
балæдæрун кæна. Тæрион Тулабек! Фиццаг хат нæ цæуис ауæхæн 
зин фæндагбæл! 
Тæрион Тулабек. Мæ надамонæг лæдзæг — мæ къохи. 
(Фæццæуй.) 
Ф æ л в æ р а. Устур еунæг Хуцау дæ фæндараст фæккæнæд! 
Ами дæмæ æнгъæлмæ кæсдзинан. 
X ъ а с б о л. Бахатир кæнæ, нæ боц хестæр Фæлвæра, фал еци 
цъаммар куймæ минæвæрттæ æрветун нæ сæрмæ цæмæн хæссæн? 
Нæ дзуапп цæттæй! Дигорон хъæмай финдз, æхсаргарди рæуигъд, 
топпи фат! 
Ф æ с е в æ д (еумæ). Маргæ! Маргæ! Маргæ! 
Ф æ л в æ р а (æхецæн дзорæгау). 
Æнцæ Дигорæ хецмæрез, 
Æлдар хуннуй сæмæ стур нез. 
Гъенур цийни усми æ кой 
Уонæн ку ’йхалуй, ку, се ’нцой... 
Ф æ с е в æ д. Тугъд! Тугъд! Мæлæт тухгæнгутæн! 
Г у д з у и а (сехецæн). Дигиза... Мæхенимæри рагъуди кæнун 
дæр кæбæл не ’ндиудтон, еци бæсти рæсугъд Дигиза мæн уарзуй! 
6 Малити Васо 81 

Ф æ л в æ р а (Гудзунамæ). Ду ба ци зæгъис, биццеу, гъосæй 
цæмæн лæууис? Фунæй бадæ æви дæбæл ести ’рцудæй? 
Г у д з у н а. Мæнбæл? Неци,баба... 
X ъ а с 6 о л. Гудзуна дæр, мах ци зæгъæн,уомæй æндæр неци 
зæгъдзæй! 
Г у д з у н а. ’Ма ести зиани хабар?.. Гъаст цæмæн бауорæд- 
тайтæ?.. Хестæртæ дæр ами... сæ фингæ ниууагътонцæ... 
Ф æ л в æ р а. Биццеуæн бахатир кæнтæ, цауæнæй айсоми раздах- 
тæй æма, æвæддзæгæн, уæлгъæдæй рафунæй æй... Мæхецæй æй 
зонун... Зианæй нæбæл устурдæр бæллæх æрцудæй, биццеу! Тасол- 
танти æлдар ни агоруй уæхæн хъалон, æносмæ Дигори ходуйнаг ка 
фæккæна! 
X ъ а с б о л. Бавзарæнтæ! Ци нигъгъос дæ Гудзуна? 
Г у д з у н а. Цауæйнон сирдти хæццæ адæймаги ’взагæй нæ 
дзоруй, фал топпи гæрахæй. 
Ф æ с е в æ д. Раст зæгъуй Гудзуна! 
Ф æ л в æ р а. Раст зæгъуй, биццеу. Фал æз дæр, уæхуæдтæ’й 
хуарз зонетæ, цауæйнонæй базæронд дæн æма еу фæткæ некæд 
фехалдтон: сирдбæл мæ фат æнæмæнгæ суайдзæй, уой-еу федарæй 
ку нæ зудтон, уæд дзæгъæл æхст нæ кодтон. Устур еунæг Хуцау, 
табу ин уæд, мах фæлваруй æверхъау бæллæхæй. Фæлваруй нин 
нæ дигорон фарнæ. Исæвди зæйæ ка фенкъусун кæнуй бæрзонд 
хонхи фахсбæл, еци топпи гæрахæй фуддæр æй æнæрцæф миуæ нæ 
абони уæззау гъуддаги. 
Г у д з у н а. Мадта нин ци кæнгæй, баба? Атæ бадæн? 
Ф æ л в æ р а. Тæрион Тулабекмæ бангъæлмæ кæсæн æма базонæн 
æлдари дзуапп, е ’фсад цæйбæрцæ ’нцæ, уой. Уæдта фæнди сæр сумах 
уодзинайтæ. Æрмæст иæ фиддæлти æгъдау ма фехалетæ: фудголи нихмæ 
тохи рæстæг уе ’хсæнæй равзарун гъæуй фæтæг. Кæми ’й Алсахъ? 
X ъ а с б о л. Бахатир кæнтæ, хестæртæ, дзорун уæмæ ке ’ндеун, 
уой, фал аллихат алли гъуддаги дæр Алсахъи махæй уæлдæр ке 
’вæретæ,е фæсевæди зæрдæмæ нæ цæуй... 
Г у д з у н а. Тохунгъон ка ’й, кæд уонæбæл æууæндетæ, уæд 
нин барæ радтетæ, æма нæхуæдтæ равзардзинан нæхецæн фæтæг. 
Фæззиннуй фæдесон силгоймаг. 
Фæдесон силгоймаг (æ сæрбæттæн — æ къохи, 
уо?пемæй æ дзиккотæ тоиуй). 
Уо, Кет, ку фæддæ æнирай! 
Æлдар еу кизги фæххæссуй, — 
Фæдес, зианбæл ка тухсуй! 
Уо, ци фæцайтæ, уо, фæдес, 
Кæд ма и Кети лæгтæ ес! 
Æмбурд фегуппæг æй еу усмæ,уæдта гъæр æма нæгæ фестадæй. 
Г у д з у н а. Тагъд — топпитæ! (Æхецæн.) Хуарз æма нин баба 
нæ тохæнгæрзтæ алкумæ дæр нæ хæццæ хæссун кæнуй... Сауæнгæ 
ма зиани гъуддаги дæр... Е цард æй? Кæд цæргæ, уæд æдас æма 
сæребарæй, кена ба мæлæт — хуæздæр! 
Фæззиинунцæ биццеутæ. Тоип дæдтунцæ Гудзунамæ. 
82 

Биццеутæ (еумæ). Гудзуна, мах дæр уæ хæццæ цæуæн! 
Дорæхсæнтæй сæ æхсдзинан! 
Г у д з у н а. Тагъд — уæ хæдзæрттæмæ! Еске уи фæййидтон 
тугъди — мæхе къохæй æй маргæ кæндзæн! Æз кæмæ дзорун?! 
Биццеутæ фæлледзунцæ, Хъасбол — сæ фæдбæл. 
Г у д з у н а. Хъасбол, ду ба кумæ? 
X ъ а с б о л. Топп феронх кодтон нæхемæ! 
Г у д з у н а. Де ’хсаргард æма дæ хъæма — дæхебæл! 
X ъ а с б о л. Тухгæнгути топпити нихмæ етæ ци ’нцæ? Æййаф- 
дзæн уæ! (Фæлледзуй.) 
Г у д з у н а. Æцæг лæги къохи лæдзæг дæр устур тохæнгарз æй! 
Тугъдонтæ! Гъæдбуни син сæ раз байахæссæн! 
Æмбæрзæн 
2-аг архайд 
Фæсгъæу гъæдрæбун æрдозæ. Фæстегæй зиннуй устур хард, зиннуй ибæл 
унгæг къахнад. Дзасболат æма Аузбий. 
А у з б и й. Æфсад зилдæй æривардтон фалæмбулай, нæ разæй 
гæстæ топпефтигъдæй лæуунцæ. Гъæумæ сгаргутæ рарвистон. Аци 
исафуйнаг хъусхæ Дигорæбæл æууæнкæ нæййес! Фæлвара нин ци 
миутæ бакодтонцæ... 
Дзасболат. Цал хатти дин загътон, уой кой мин ма кæнæ, 
зæгъгæ! Хæлеудзух! Еци бæллæхтæ нæбæл дæу туххæй æрцудæнцæ! 
Мæ хуæздæр æфсæдтонти мин ниццæгъдун кодтай! Сувæллони ху- 
зæн дæ расайдта Алсахъ — ме ’носон тоггин! 
А у з б и й. Хатир, ме ’лдар... Махæй дæр гъæстагæй ку нæ 
байзадæнцæ... 
Дзасболат. Гъо, гъо, сæ сувæллæнтти син ниццагътайтæ... 
Устур лæгдзинадæ равдистайтæ! 
А у з б и й. Сæ асæ адæм дæр нин кумæ ервæзунцæ... Гъо, неци- 
бал дзорун... Хуцау мин мæ рæдуд исраст кæнуни хъаурæ ратдзæй. 
Мæнæ бал дин хъалон бафедæнтæ, уæдта... Ард хуæрун! 
Дз а с б о л а т. Дæ ардхуæрд мæ нецæмæн гъæуй, Алсахъи сæр 
мæ гъæуй, æ гъар тог ма тъинггай куд кæла, уотемæй!.. Дигиза... 
Рæсугъд æй, зæгъис? 
А у з б и й. Рæсугъд, æвзонг æма гъæздуг, гурæй — федауцæ ’ма 
инддуг, цæститæ — ирд æма сæнтсау, æрфбун зиннунцæ æхсæвау... 
(Æхецæп.) Æй уæхæн силæ хецмæрез, — исуй фæстагмæ зæрди 
нез... 
Дзасболат. Уæллæхи-биллæхи, хъусхæ Дигорæ сæхуæдтæ 
нецæмæн бæззунцæ, фал сæ силтæн 6а рæсугъдæй æмбал нæййес! 
Барæнай... Далæ е ба ка ’й? Уотæ ку загътай, гæстæ æрбацæуæн 
риндзитæбæл лæуунцæ, зæгъгæ! 
Фæззиннуй Г а б а й. 
Аузбий. Есæ гъæла æй, гæстæн дæмæ ’й барæй æрбауадзун 
83 

кодтон — раходуни туххæй. (Габаймæ). Уæ муггаги цал гъæлай ес, 
Габай? 
Г а б а й. Æвддæс. 
А у з б и й. Ду си кæци дæ? 
Г а б а й. Магъа... Мæ фæсте ма си еу-инсæй уодзæй. 
А у з б и й. Уотæ ку загътай, æдеугур æвддæс ан, зæгъгæ. 
Г а б а й. ’Ма иннети нæ нимайун, — етæ махæй гъæладæр æнцæ. 
Дз а с б о л а т. Еу муггаги уал гъæлай? 
Г а б а й.’Ма мах нæхе муггаги астæу ан гъæлатæ,сумахти æхсæн 
ба барæуадзæ лæгтæбæл нимад уаййанæ. 
А у з б и й. Ци загътай? (Æхсæй æй цæвунмæ гъавуй.) 
Дз а с б о л а т. Æруадзæ де ’хсæ, фæлхæрст! Ци мæнгæ дин 
зæгъуй, дæуæй зундгиндæр æй. Гъæла мин иссирдта! Габай, еститæ 
радзорæ. 
Г а б а й. ’Ма ци радзорон? (Æ дзшгпæй гæгъæди æрхаудтæй. 
Исиста æй.) 
Дз а с б о л а т. Е ба дин ци ’й? 
Г а б а й. Æхца. 
Дз а с б о л а т. Равдесай... А, хъумацбæл нихæст ка фæууй, 
уæхæн гæгъæди ку æй! Ахуæнттæ ма дæмæ ес? 
А у з б и й (Габайи дзиппшпæ сгаруй). Æ дзиппитæ си байдзаг 
кодта. Дæхе Ирæфбæл куд бахæссун кодтай,уой æлдарæн радзорæ! 
Г а б а й. ’Ма ’й ци дзори... 
А у з б и й. Æлдари фæндонбæл ба «нæ» куд зæгъис? Дзоргæ! 
Г а б а й. Иди... Мосгæй Мæцутæмæ цудтæн, Ирæф ба ивулд 
адтæй. Уалинмæ еу лæг заманай саулохбæл фæззиндтæй. Дзорун 
имæ, донуордæг мæ фæккæнæ дæ фæсарцæ. Гъо, нур, дан, дæу 
хузæн гъæлай туххæн мæхе дæр æма мæ бæхи дæр Ирæфи ивулд 
донæн ку фæлласун кæнинæ! Ме ’хцай æмбес ин дæдтгæ æрцудæй. 
Дзасболат (ходуй). Идарддæр ба? 
Г а 6 а й. Донуордæг мæ фæккодта мæ хуæрзгæнæг, æхуæдæг ба 
туканмæ догъæй рандæй, æ зæрдæмæ си ци фæццудæй, уонæй хæ- 
рæги уаргъи бæрцæ æрцурхун кодта, уæдта ин æз ци ’хцай цъæпæ- 
ра равардтон, уой тукангæсмæ бадардта. Е ба ин уотæ: ка дин сæ 
равардта? Габай. Габай, дан, е нæй, фал ду дæ, ду, Габай! Сæ ду- 
уемæй ка гъæладæр æй, уомæн ба æз неци зонун. Æлдар, дæ губун 
нæ ресуй? 
А у з б и й. Куд æндеуис æлдармæ, саугъос?! 
Дзасболат. Цæй туххæй фæрсис? 
Г а б а й. Магъа... Кæсгон æлдæрттæ, дан, хъæзтинезæй арæх 
фæссæйунцæ. Дæ фиди дин Хъанухъти устур Есен сдзæбæх кодта. 
Дз а с б о л а т. Куд æй сдзæбæх кодта? 
Г а б а й. ’Ма уой дæхуæдæг нæ зонис? Де ’лдар фидæ Дигор- 
гоммæ тухæкæнунмæ ку цудæй, уæд ибæл хъæстинез сагъудæй, раст 
цума сансала бахуардта, уотæ ниттуппур æй. Ци нæ хуасæ ин код- 
тонцæ! Æма мастæн гæррæт ести æнхус æй? Дигоргоммæ куд хæс- 
тæгдæр кодта, уотæ æ губун нигги хъæбæрдæр дунсгæ цудæй, ку 
нитътъæп кæна, уомæй тæрсун райдæдта. Къотæртæмæ усмæн уад 
кодта, фал си æндæмæ минкъи дунгæ дæр нæ гъардта. Е ’фсади 
хæццæ Донифарси бунмæ æрлæудтæй ’ма бабæй къотæртæмæ ниц- 
84 

цавта, æ хъувгъан — æ къохи. Лæмаруй æхе. Мæ мæлæт æгадæй 
æрщгдæй еске зæнхæбæл, зæгъгæ, загъта. Æдта куд? Фондз бони 
æндæмæ ма рацо! Æ амондæн æй Хъанухъти Есен æ бæрзонд мæсу- 
гæй бунмæ æруидта, æ хуæдæхсгæй ин æ хъувгъанмæ нигъгъавта — 
дæ фудгол уотæ, хъувгъан раморæй. Æлдарæн фур тарстæй æ тæл- 
лæх æ аузт ратудта — пъæгъгъæт, зæгъгæ, ’ма æ тъæнгтæ раревæд 
æнцæ, суолæфтæй, уæх,гуссæ, зæгъгæ. 
Аузбий æ хъæма сласта,фал æвеппайди Дзасболат ходæгæй бакъуæцæлæй, 
æма е дæр ходун райдæдта, æ хъæма кæрдбадзи фæстæмæ ниццавта. 
Дзасболат. Дессаги хабæрттæ нин радзурдтай, хъæбæр нæ 
фæхходун кодтай.Ци дин ралæвар кæнон, Габай? 
Г а б а й. Неци. 
Дзасболат. Нæ, æнæ лæварæй дæ æлдар куд гъæуама 
рауадза? (Æ дамбаца сласта.) 
А у з б и й. Дзасболат, дæ уæздан фат сау лæгбæл ма харз 
кæнæ.Нæхе барæ ’й уадзæ! Нуртæккæ’й рагъуд кæндзинан. 
Дзасболат. Раст зæгъис. Мæ уæздан фат — уæзданæн! 
(Дамбаца ниддардта Аузбимæ.) 
А у з б и й. Мæ кадгин æлдар! Тохæнгарзæй гиризгæнæн нæй- 
йес... 
Дзасболат. Хъуранистæн, æз дæр гириз нæ кæнун. 
А у з б и й. Нæ дæ лæдæрун, Дзасболат... 
Дзасболат. Нæлæдæрагæй дæ некæд зудтон. Дæ финдз 
егари смодæнтæй идарддæрæй ахæссуй минкъий смаг дæр... 
А у з б и й. Дзасболат, нæ сабий догæй зонæн кæрæдзей, гæр, 
уойбæрцæ мæбæл не ’ууæндис? Некæмæн радзордзæн аци хабар, 
Хъуранæй дин ард хуæрун! 
Дзасболат. Дæ фидбилизæн адæймаги конд æз æгæр хуарз 
зонун. Раги уа, æрæги — еууæхæни Габаййи рафæнздзæнæ. Тасол- 
танти ходуйнаг Кæсæгбæл райгъусдзæй. Не знæгтæ цъеуфæдес сес- 
дзæнцæ, къæл-къæлæй нæбæл ходдзæнцæ фæскъумтæй. Æгас адæ- 
ми цъух бахгæнуни хъаурæ ба паддзахмæ дæр нæййес! 
А у з б и й. Æз дæ ме ’нсувæрæй фулдæр ку уарзун! Ку некæд 
дæ фæссайдтон! Мæн бæрцæ лæггадæ дин ка бакодта? Цал хатти 
дæ фæййервæзун кодтон мæлæтæй? Баууæндæ мæбæл аци хат дæр! 
дзасболат. Ех, Аузбий,мæ уарзон фæсдзæуинæ, мæ рахез 
цонг! Æлдæртти фæткæ хуарз ку зонис: сæ муди къосæн минкъий 
къæмæй дæр ку фæттæрсунцæ, уæд хеуонтæбæл дæр нæ ауæрдунцæ. 
Дæ адзал дæбæл мæнæ аци гъæлай хузи фембалдæй ’ма ’й æрбахуд- 
тай! (Аузбийи æхсуй дамбацайсей.) Габай! Лæварæй дин зæрдæ 
байвардтон ’ма дин мæнæ лæвар! (Аузбий мардмсе амонуй.) Сæр- 
гун саги мард! 
Гæс æрбауайуй. 
Г æ с. Цитгин æлдар, ести бæллæх?.. 
Дз а с б о л а т. Устур бæллæх! Аузбий, цъамар куй, Дигорæн 
æлхæд адтæй! Не ’рбацуд син рагацау фегъосун кодта.Уой нæ зуд- 
та/ма мæнæн ами цъуххæсгутæ ке ес! Уотæ ’й, Габай? 
Г а б а й. Уотæ! (Æхецæн.) Кæрæдзей цæгъдетæ, æвдесæнбæл 
ба ма тухсетæ. 
85 

Дзасболат (æхца гæлдзуй Габаймсе). Габай, гъа, дæ мизд. 
Еу абазий бæрцæ бакустай. Уогæ дæхемæ мæнæй фулдæр æхца ес, 
æрдарæ ’й фæстæмæ! 
Г а б а й. Уадзæ бал æй мæнмæ, цæмæй ин тæрсис — æвзестæ 
ехсуйгæ нæ кæнуй. 
Г æ с. Æлдар кæмæ дзоруй?! (Æхца Габайæй байсуй, дседтуй 
æй селдармсе.) 
Дзасболат. Габай! Цо æма радзорæ дæ Дигорæн, ами ци 
фæййидтай, уой. Хеуонтæбæл дæр куд нæ ауæрдун, уой син дзæ- 
бæх балæдæрун кæнæ! (Гæссен.) Ду ба Габайи хæццæ Аузбийи та- 
гæмæ ниггæлдзетæ. 
Габай æма гæс Аузбийи мард фæххæссунцæ. Хæстæгæй райгъусуй згулий 
унæр. 
Дзасболат. Гъей, ци хабар æй? 
Г ъ æ л æ с. Гъæуæй минæвар! 
Дзасболат. Рацæуæд! 
Фæззиннуй Тæрион Тулабек. Уæлдор слæудтæй, æ сæр бæрзонд 
сæргъувта. 
Дзасболат. Игъосун дæмæ! 
Тæрион Тулабек. Æз дæн кетонтæй минæвар, 
Нæ ан, зæгъунцæ, мах цагъар. 
Хонæн нæ сæртæ нæ фæндон, 
Æлдар ма ’горæд ни хъалон. 
Мах иуазæгбæл æхцул ан, 
Кæд иуазæг дæ — цæттæ ан 
Дæуæн дæдтунмæ фусунау 
Кæрдзин æд цæнхæ, æд æгъдау. 
Кæд тухгæнæг дæхе хонай, 
Уæд ду гъæуама уой зонай, 
Ке ан кетонтæ æверхъау, 
Мæлæт ке райсдзинан фæлтау. 
Дзасболат. Мæнæн мæ фæндæ, мæ тæрхон 
Федар ку æнцæ, куд æндон! 
Мæн дзурд æййевгæ некæд æй, 
Мæн Кет ма ’рветæд ревæдæй. 
Хъалон — æд рæвдзæ саргъи бæх, 
Кизгай — рæсугъд æма дзæбæх. 
Гъе уой кæд н’ айтæ дæдтуйнаг, 
Уæд мин уæ сæртæ додоййаг! 
(Е 9хсæ ниттелуй.) 
Тæрион Тулабек. Де ’взист ниууадзæ, уо æлдар, — 
Хилæй федауцæ хуæздæр æй. 
Уæд дии зæрдесгæ мæ лигъз дзурд, 
Æлдар, ма саразæ лæбурд! 
Дзасболат. Ниууо фæлтауги, цæй, æнцад! 
Уæлдай ма дзорæ, о кеттаг, 
Конд уа гъæуама мæ гъуддаг! 
Дууæ тухгæнæги Дигизай хæццæ тох кæнунцæ, уотемæй æй æрбакæнунцæ. 
86 

Дзасболат. Æнгъæлдæн, сугъзæрийнæ цъеу æрахæстайтæ? 
Тухгæнæг. Саг — фæрæтмæ! Кæмæ гъавтай, е нæмæ æхе 
къахæй æрцудæй, нæ цитгин æлдар! Фал æгæр гъиггаг æй, æрбакæ- 
сай, нæ цæсгæмттæ нин куд ниттудта.... 
Дзасболат. Дигиза? 
Тухгæнгутæ (еумсе). Æхуæдæг! 
Дзасболат. Ци лæвæрттæ уин ракæндзæн, е устур Кæсæги 
æмбесондæн байзайдзæнæй. Ци хузи бафтудæй уæ къохи? 
Т у х г æ н æ г. Сгарæг нæ ку рарвистай, уæд гъæуи алфамбулай 
æрзилдан. Уалинмæ нæ гъостæбæл цидæр рæсугъд зарун рауадæй. 
Ирæфи билæмæ ниххизтан. Дигиза дорбæл бадтæй къотæрти аууон, 
æ цæстисугтæ калдæнцæ, уотемæй æхецæн зардта. 
Дзасболат. Мæхе дзукъула кизгæ, æз дин дæ цæстисугтæ 
налхъут-налмас фæрдгутæй баййевдзæн! (Тæрион Тулабекмæ.) Ду 
ба ма ами ци лæууис? Цæугæ, ка дæ рарвиста, уонæн зæгъæ, саргъи 
бæх тагъд ами куд æрбалæуун кæнонцæ, уотæ! Тасолтантæ сæ хъа- 
лон æрдæгæй нæ есунцæ! Цæугæ,зæгъун! 
Д и г и з а. Тæрион Тулабек, мæ фидæй дæуæй мин уæлдай нæй- 
йес, æма мин мæ фæстаг курдиадæ исæнхæст кæнæ: æз фесафтдæн, 
фал ду дæхе мабал фесафун кæнæ, рандæуо агъуд берæгъти цорæй! 
Тæрион Тулабек. Мæн исæфтбæл ма тухсæ, мæ хор, цæй 
хицæмæ ма цæрон, нæ сувæллæнтти нин æлдæрттæ хъалони ку 
хæссонцæ, уæд? Æгади ходæ даруни бæсти — мæлæт! (Æ лæдзæ- 
гæй æлдари цæвуй.) 
Тухгæнгутæ сæхе ниццæвунцæ Тæрион Тулабекбæл. Дигиза хæлхъойи 
тухгæнгутæй еуей хъæма фелвасуй. Еци рæстæги гæстæ фæффæдес æнцæ, 
Дигизайæй хъæма байсунцæ. Тæрион Тулабеки хъæматæй ниррæхуайунмæ 
гъавунцæ. 
Дзасболат. Хъæматæ — кæрддзæмтти! Баздæхетæ, аци 
сæлхæри гъæди арфи бæласæбæл ниббæдтетæ, æ дзухи ин пуруса 
сикъити хæццæ ниннæметæ, сум си куд нæ игъ)’са. Берæгътæн — 
минасæ мæ номæй! 
Тухгæнгутæ Тулабеки хæр-хæрæй фæлласунцæ. 
Дзасболат. Æрцæуай ардæмæ, дигорон саурæсугъд! 
Д и г и з а. Æлдар, мах æгъдаумæ гæсгæ кизгæ æхе къахæй нæ 
фæццæуй нæлгоймагмæ. 
Дзасболат. Æз дæмæ Кæсæгæй ку ’рбацудтæн,уæд ма дæмæ 
еци дууæ къахдзæфи нæ бакæндзæн? (Бацæуй Дигизамæ. Дигиза 
ибæл æхе ниццæвуй, æ цæсгом ин иихтæй гпонуй.) Хуæцетæ ’йбæл! 
Ниттудта мæ и гъæддаг тикис! Æ къохтæ ин фæстæмæ сбæдтетæ! 
Тухгæнгутæ Дигизай райахæссуицæ, æ къохтæ ин бæдтунцæ. 
Дзасболат. Нур æй мæхе барæ уагътæ. Цæугитæ æма 
æфсадмæ хæтæлтæй фæсседетæ ардæмæ! Æризæр æй, цæун гъæуй. 
Иæ хъалон æнхæстæй нæ райстан, фал мин кумæ ледзунцæ. Æрти- 
вæрæй федгæ син æрцæудзæй! Тагъд кæнтæ, мабал лæууетæ. Гæстæ 
мæ аллифарс къæрцгъосæй лæууæнтæ, налат æнцæ аци адæмихат, 
æууæнкæ сæбæл нæййес. 
Тухгæнгутæ фæццæунцæ. Дзасболат æма Дигиза байзайунцæ. 
87 

Дзасболат(æ цæсгом къохæй сгаруй). Мæнæ мæ куд 
ниттудта! Мæ финдзи рагъи цар мин растъигъта...Ци зæгъдзæн Кæ- 
сæги? (Æхсæй пæмуй Дигизай.) Æз дæу хузæнттæ берæ ’рсабур 
кодтон. Кинти цилле хъумацæй дæ лигъздæр ку нæ скæнон, уæд мæ 
фидæн фуртæн нæ райгурдтæн! 
Дигиза (ходуй). Мадта уæд дæ мади губуни байзадтæ! 
Дзасболат. Ци загътай? Маруйнаг цъаммар, де ’взаг дæ 
нихтæй фуддæр ку æй! (Нæмуй æй æхсæй.) Сили куд фулдæр 
нæмай, уотæ æ зæрдæ фæлмæндæр кæнуй! 
Д и г и з а (ходуи). Æлдар хуннис, дæ хæдзари 6а бæмпæг 
нæййес! 
Дзасболат. Уой ба мин ци хонис? 
Д и г и з а. Æгæр базæронд дæ ’ма ди уайтагъд дæ дзурд æрбай- 
ронхуй. Мæ зæрдæ мин фæлмæн кæнис — бæмпæг си аразис. 
Дзасболат (къехæй райзадæй, е 9хсæ æ къохæй æрхауд- 
тæй. Æхецæп). Мæнæ куд рæсугъд æй! Мæ сæр мин зелун кæнуй 
æ цæстæнгасæй. Æ кой мæмæ æрбайгъустæй Кæсæгмæ, фал ауæхæн 
дессаг уодзæй, уой æнгъæл ба н’ адтæн! Хъирими хан мæмæ иуазæг- 
гади исцæуйнаг æй, куд нæй фæййина, уотæ бал æй банимæхсун 
гъæудзæй, кенæба мин æй æхердигæй фæккæндзæй, «нæ» зæгъун 
ба ка бандеудзæй ханæн! (Гъæрæй.) Абони цæстæй мæмæ ма ра- 
кæсæ, мæ саурæсугъд! Цагъари дæ нæ хæссун, мæ номбæлостити 
имона}^дæр мин ду уодзæнæ. Де стайи дзæмбутæ рæвдауæн гогкитæ 
фестдзæнцæ, мæ хуарз мин ку балæдæрай, уæд... 
Д и г и з а. Дæ хуарз? Баба уотæ фæззæгъуй, лæгъуз лæг дæр, 
дан, æ царди медæгæ еу хуарз ракæнуй: ку рамæлуй, уæд. 
Дзасболат. Барæн, атæ фæллæууæ, де ’взагæй дин Кæсæги 
силтæн æркъехуйæн æрций ку нæ саразон! 
Темур-Алсахъ къотæрти аууон æрбагъузуй. Гæсæн æ сæр цæвуй топпи 
гъæдæй. Гæс æнæхъиппæй рахъан æй. Алсахъ æлдари размæ фæцæй. 
Дз а с б о л а т. Гъей, лæгай! Ка дæ, кæмæй дæ — знаг ма уай? 
Т е м у р-А л с а хъ. Æз дæн кетонтæй фæдесон, кæсай дæхемæ, 
уо, кæсгон! (Æлдари топпæй æхсуй. Дигизай бæститæ фæууæгъдæ 
кодта.) Ледзæн! 
Дигиза æма Алсахъ фæлледзунцæ. Фæззиннунцæ цалдæр тухгæнæги. 
Кæсунцæ Дзасболати мардмæ. 
Тухгæнæг. Æлдари мард исесæн æма ледзæн аци æлгъист 
бæстæй, цалинмæ нæбæл нæма ’рталингæй, уæдмæ! 
Тухгæнгутæ æлдари мард исистонцæ æма фæццæунцæ. Фæззиннунцæ 
Дигиза æма Алсахъ. 
Д и г и з а. Тæрион Тулабеки хæр-хæрæй, мæгур, фæлластонцæ, 
гъæдæмæ... Ку нæй иссерæн, уæд æй ахсæви берæгътæ бахуæр- 
дзæнцæ... 
Т е м у р-А л с а хъ. Кæцирдæмæ ’й ластонцæ, уой хуарз багъуди 
кодтай? 
Д и г и з а (къохæй амонуй). Уартæ Даргъ тагирдæмæ. 
Фæззиннуй Габай, æ армитъæпæнмæ листæг кæсуй. 
88 

Т е м у р-А л с а хъ. Габай? Ами ба ци коси? 
Г а б а й. Гъо, косгæ дæр ма уин ку кæнинæ! 
Т е м у р-А л с а хъ. Дæ армитъæпæнмæ цæй листæг кæсис? 
Г а б а й. Ме ’взестæ абазий уиндæй не ’фсæдун, 
Т е м у р-А л с а хъ. Кæми ’йбæл фæххуæст дæ, Габай? 
Г а б а й. Кæсгон æлдар мин æй равардта. Рагон æрдхуæрдтæ ан. 
Т е м у р-А л с а хъ. Равдесай. Ку неци ес дæ къохи! 
Г а б а й.Фæстæмæ мин æй байста, дæумæ, дан, мæнæй фулдæр 
æхца ес. 
Д и г и з а. Мадта ма дæ армитъæпæнмæ цæмæ кæсис? 
Г а б а й. Куд цæмæн? Æ игъæстæ ами нæ байзадæй? Берæ ’ймæ 
ку фæккæсай, уæд цæхæртæ калун байдайуй. 
Тему р-А л с а хъ. Гъæдæй рацудтæ? 
Г а 6 а й. Гъæдæй. 
Т е м у р-А л с а хъ. Миййаг, Тæрион Тулабеки кæд ескæми 
фæййидтай? 
Г а б а й. Фæййидтон. 
Тему р-Алсахъ, . 
Д и г и з а. / (еумсе). Кæми и? 
Г а б а й. Сæхемæ, æндæр кæми. 
Д и г и з а. Цитæ дзорис, Габай? Æлдар æй гъæди арфи бæласæ- 
бæл ку сбæдтун кодта! 
Г а б а й. ’Ма æлдари бастæн райхалæн нæййес? 
Д и г и з а. Нуртæккæ гиризбæл ан, Габай? 
Г а б а й. Хæснæ кæнис? 
Д и г и з а. Цæбæл? 
Г а б а й. Тæрион Тулабек сæ хæдзари ку разинна, уæд мин 
æвзестæ абази ратдзæнæ? 
Д и г и з а. Еци амонд мæхе цæстæй ку фæййининæ, æндæра дин 
фулдæр дæр бæргæ радтинæ! 
Г а б а й. Æгъа, фæххуæрд дæ! Алсахъ — æвдесæн! 
Т е м у р-А л с а хъ. Хуæздæр æвдесæн не ’ссердзæнæ, Габай, 
фал нин хабар балæдæрун кæнæ. 
Г а б а й. ’Ма ’й ци лæдæрун гъæуй, Тæрион Тулабеки гъæдæмæ 
ку фæццæйкодтонцæ, уæд æз сæ фæсте гъузгæ фæццудтæн. 
Дигиза (Габайи æ хьури кæнуй). Цалинмæ цæрон, уæдмæ 
дин Хуцаумæ ковдзæн! 
Г а б а й. Мæ абази ба? 
Д и г и з а. Сом! 
Г а б а й. Рандæ, еунæг абазибæл рахæснæ кодтан! Уогæ сумах 
гъæздуг айтæ, мæгурдæр нæ фæууодзинайтæ еци дууæ сомемæй... 
Цæй, фæццæун. (Фæццæуй.) 
Т е м у р-А л с а хъ. Барæн, мах дæр цæугæ кæнæн. Æрталин- 
гæй... Цæуæн, Дигиза... (Фæццæйцæуй. Æрлæудтæй.) Дигиза, ци 
ма коси? Цæуæн, айфонмæ нæ агорунцæ... Дигиза, ци кæнис, цæ- 
мæн резис? Цæмæй ма тæрсис, Хуцауи фæрци нæ фидбилиз нæ 
еувæрсти рахизтæй, Тæрион Тулабек дæр фæййервазтæй... 
Д и г и з а. Мæ бон нæй цæун... Мæ бон нæй лæуун дæр... Цидæр 
кодтон. 
89 

Т е м у р-А л с а х ъ (хæстæг имæ бацæуй). Дигиза, æцæгæй 
дæр дæ кеми ку нæ дæ? Ци дæбæл æрцудæй? 
Д и г и з а. Ци мæбæл æрцудæй, уой кæд ду нæ лæдазрис, уæд 
зæнхæбæл æндæр адæймаг нæбал ес, мæн ка балæдæра... (Кæуй.) 
Т е м у р-А л с а х ъ. Мацæмæйбал тæрсæ. Мæ цонгбæл мин 
хуæцæ, ’ма сабургай цæуæн. Ай-гъай æрлæмæгъ дæ — абонсарæй 
цитæ бавзурстай, етæ дæбæл æртæфстæнцæ... 
Д и г и з а (Темур-Алсахъи цонгбæл æрхуæстпсей, æ сæр ин æ 
реумæ æркъолæ кодта). Ду мин ци ’взарун кæнис, уомæй ма фуд- 
дæр æвзарæн ести ес?.. 
Хъасбол фæззиннуй. Бæласи аууонæй сæмæ игъосуй. 
Т е м у р-А л с а х ъ (цума ’й нæ фегъуста, уотæ). Мæ гъостæ- 
бæл цидæр къæрцц рауадæй... Цума нæ фалдзостæ кадæр ес. Цæ- 
уæн тагъддæр, Дигиза, гъæувæдес нæ ами ку ’рбаййафа... 
Д и г и з а. Кафæнди дæр нæ æрбаййафæд! 
Т е м у р-А л с а хъ. Адæм æмхузон нæ ’нцæ... Дæ фудгол фудæв- 
зæгти ахæсти бахауа! 
Д и г и з а. Тæходуйтæ, æнæгъæн Дигори фудцъухæй кадæрид- 
дæр ес, етæ нæ атемæй ку ’рбаййафионцæ, мæ сæр дæ реумæ К5’Д 
æркъолæ кодтон, уой ку фæййинионцæ! 
Т е м у р-А л с а хъ. Мæ минкъий Дигиза...Мæ фунти изæд... Мæ 
уодæй фулдæр ке уарзун, мæ еци... еци... хуæрæ... 
Д и г и з а (расхуста Темур-Алсахъи). Хуæрæ? Æз дæуæн 
хуæрæ?! ’Ма дæ уæд Сеуойти уæздан тогæй райгурун гъудæй! Мæнæ 
дессæгтæ, нæуæг æнсувæр мин фæззиндтæй, æз ба ’й ку нæ з}’дтон! 
(Ходуй.) Минæвæрттæ мæмæ ку ’рвистай, уæддæр мин æнсувæр 
адтæ? Æрбамедæг æнцæ мæлæти лæгтæ! ’Ма дин сæ дзæбæх фен- 
дæбилæ кодтан, куд дин адтæй! Бабайæн мæхуæдæг загътон, ра- 
тæрæ сæ, зæгъгæ! (Фæлледзуй.) 
Т е м у р-А л с а х ъ (æхецæн дзорæгау). Дигиза... Дигиза... Ци 
кæнон, ци фæууон... Мæ уарзти хæццæ мæлæтдзаг тох ку кæнун, 
æз уой хорх кæнун, е ба — мæн... Ка ни ке рамардзæй? Нæ, ним- 
мæлæ ду, мæ уарзондзинадæ! Æз мæгур дæн! Тасолтанти тухгин 
муггагæй тог дарун, нæ мæ ниууаддзæнцæ уæлæбæл, берæ рæстæг 
мин нæбал байзадæй цæрунæн! Дигиза, куд дæ фенамонд кæнон? 
Мæ зæрдæй дæр дæ куд стонон?! Раскъæфинæ дæ, хуæнхтæмæ 
лæгæтмæ фæлледзианæ... Фал æлдæрттæ сæ тог есдзæнцæ, *ма æз 
ба мæхе банимæхсон, мæ гъæубæстæй ба мин гириз кæнонцæ? Æлда- 
ри тогмæ нин нæ фæсевæди ниццæгъдонцæ, нæ кизгутти, нæ сувæл- 
лæнтти нин цагъари фæххæссонцæ?.. Хуцау, мæ еунæг Хуцау! Арфæ 
дин кæнун — цидæриддæр мин æвзарун кæнис — цæттæ алцæмæ 
дæр! (Раидæй.) 
X ъ а с б о л. Кæсай амæ, алцæмæ дæр, дан, цæттæ! ’Ма æз нæ 
дæн цæттæ! Нæ дæн! Мæн сабур цардæй цæрун фæндуй! Æз гъæуа- 
ма æхсæвæ мæ фуни фур тæссæй стъæлфгæ ма кæнон, фал мæ 
гъар хæдзари кæдзос хуссæни Дзулей фарсмæ æнцад уодæнцойнæй 
хуссон! Ду ба мин, Темур-Алсахъ, æнамонд игурд, фæндон цардмæ 
мæ над æхгæнис! Æлдари рамардтай ’ма нæ гъæу растæй, зулунæй 
тоггинтæ ссæнцæ! Æз дæр — тоггин! Цæй цард æма ма цæй æндæр! 
90 

Нæ къæсæртæмæ бадунцæ устур бæллæхтæ, нæ адзал... Ци дæ тилд- 
та, æгас гъæуи фидбилиз, кумæ мардтай æлдари — Дигизай рас- 
къафтайонцæ, ’ма уобæл гъуддаг банцадайдæ! Еу сæрмæ æгас гъæуи 
нивондæн æрхæссæ! Дæу нин ци Хуцау бавзарун кодта, е дæлдæр 
ниххауæд! Дзуле ба ’йбæл æхе маруй... Æнцад, зæрдæ, бухсæ бал, 
уæдта бæрæг уодзæй. 
Æмбæрзæн 
3-аг архайд 
Хорбадæн. Гъæубæсти адæм. 
Ф æ л в æ р а. Уæ, мæнæ фæрнгун адæм! Унаффæ п>з’ддагæн æ 
сæр æй, зæгъетæ! 
Тæрион Тулабек. Тохæнгарзæй куд айтæ, фæсевæд? 
Г у дз у н а.Гъæуи финддæс топпи ес, фал фатæй хъæбæр æгу- 
дзæг ан. Мæхемæ ма цауæни фæсте инсæй фати байзадæй. Инне- 
тæмæ дæр уотæ... 
Тæрион Тулабек. Етæ Тасолтантæн æхсæукъи хуæсти 
фагæ дæр нæ ’нцæ! 
Ф æ л в æ р а. Мадта ци киндæуа? 
Тæрион Тулабек. Дигорон адæмæн фиддæлтæй сæудеге- 
ри нивæ нæ байзадæй, æма уой бæлахæй берæ къулумпитæ, берæ 
зинтæ бавзурстонцæ. Нур нæ уавæр къурцдзæвæнмæ кæми ’ртард- 
та, уоми æгас мадзæлттæй дæр архайун гъæуй. Мулк нæмæ ес: фонс, 
царв, хæндуги цихт, фанс... Æппунфæстаг — арахъ. 
Ф æ л в æ р а. Дæ унаффæ раст æй. Нæ къохи ци ес, уой 
баййевæн тохæнгарзбæл. Фал нæхе кæмæ бакъолæ кæнæн? 
Тæрион Тулабек. Хъаллæмæ, куд амал ес,уотæ тагъддæр 
нæ уæййæгтæ фæлласун гъæуй. Хъазахъмæ хуæцæнгарзæй фулдæр 
ци ес? Нæ хæндуги цихт нин берæ уарзунцæ. 
Гъæлæстæ. Уæлдайдæр 6а нæ арахъ! 
Ф æ л в æ р а. Тæрион Тулабек! Ихæсгун дæ кæнæн: аци гъуд- 
даг дæхемæ райсæ. Дæ хæццæ ’ма дин дууæ лæги рарветдзинан 
зин балци. Мæнæ хуарз адæм! Æ къох кæмæн куд амонуй, уотæ 
еумæйаг гъуддаг фæррæвдзæ кæнæн! Мæгурдæртæй — фæйнæ гъо- 
сини царв, хæндуги цихтитæй фæндзгæйттæ. Цæрунгъондæр ка ’й, 
уонæй — дууæ уæхæни. Гъæздугутæн ба — сæ цæсгом К5’Д амонуй, 
уотæ. 
Гъæлæстæ. Гъæздугутæн цæй цæсгом ес? 
С е у о й-ф у р т. Хаттæй-хат гъæздуг лæгбæл дæр цæсгом ра- 
зиннуй... Дæдтун æртинсæй фуси, зæриндагæй худ æртæ цохъай 
æма æртæ уорс курæти, уæдта сугъзæринæ æхцайæй фондз соми... 
Мах туххæн бахаудтæй нæ гъæу бæллæхи. 
Ф æ л в æ р а. Цæмæн уой зæгъис, Бордзеу, цæмæн нæ æфхуæ- 
рис? Æлдар дæу кизги ку нæ раскъафтайдæ, уæддæр æндæр ескæ- 
бæл исæмбалдайдæ æ фудæнхæ. (Гуозунамсе). Биццеу, мах ба ци 
бахæссæн æхсæни къæбецмæ? 
Г у д з у н а. Дæ цори хæдзари унаффæ мæнмæ нæ хауй, баба. 
Ф æ л в æ р а. Хæдзардарæг ду дæ, биццеу! 
91 

Г у д з у н а. Дæ зæрдæмæ ку нæ фæццæуа мæ фæндæ, баба... Ес 
нæмæ дууæ саргъи бæхи. Еу си суæлдай кæнæн. 
Ф æ л в æ р а. Мадта нæ фæндæ еу æй! 
Т е м у р-А л с а х ъ. Хатир бакæнтæ, кæстæрæн не ’мбæлуй 
хестæрти унаффæ гурусхаг кæнун, фал нæ устур фидбилизи тас тум- 
булкъохау еу кæнуй,æма, æвæдзи, æмбæлуй алкæмæн дæр æ гъуди 
зæгъун. Саргъи бæх тугъди рæстæги тугъдон лæги æмсæр æй... 
Гъæлæстæ. Раст зæгъуй Алсахъ! Нæ саргъи бæхтæн уæйæ- 
гæнæн нæййес! 
Ф æ л в æ р а. Зунд хестæрæй кæстæри сæрбæл нæй. Дæ цæ- 
рæнбон берæ, Алсахъ! Саргъи бæх дууæ галемæ цæуй, æма нæ дууæ 
гали не стур гъуддагæн арфиаг фæууæнтæ! 
X ъ а с б о л. Дæхуæдæг ба ци дæдтис, Алсахъ, дæхуæдæг? 
Уогæ дæмæ ци ес, æз дæр гъæла фæрститæ кæнун! 
Ф æ л в æ р а. Алсахъмæ ци ес, е æгас М}’лкити аргъ æй — 
Алсахъ нæ гъæуи нифс æй! Ци ма си агоретæ? 
Т е м у р-А л с а х ъ. Бахатир кæнæ, Фæлвæра, æгæр мæ стауис, 
фал иннæ фæсевæд дæр ронбæгъдæй нæ бадтæй. Гудзуна æ къуари 
хæццæ тухгæнгутæн сæ раз Ирæфбæл бахезæни байахæста... Мæ 
мади конд нимæттæй нæмæ æртæ ес... Еу æлхæнæг сæ уодзæй. 
Гъæлæстæ: — Мах нæ хускъæ гъог уæлдай кæнæн! 
— Гъудгонд фанс дууæ над голлаги мæнæй! 
— Лæседæ æхсæри голлагæ нæхемæ цæттæй лæууй! 
— Стад арахъ æд толдзæ боцикъа! Авд анзи æ къæ- 
бæлбæл биндзæ дæр нæ бабадтæй. Нæ лæгъузæн ести гъуддаг, 
зæгъгæ, ’ма нæ комуй! Гъе ’ма схуæрæд! 
Тæрион Тулабек. Æз муддар дæн, мудæй æндæр мæмæ 
неци ес. Æртæ бæтмани мæхе номæй, æртæ бæтмани — мæ ервæзун- 
гæнæг Габайи номæй! 
Г а б а й. Гъей, Тулабек, дæ муд дæхецæн уадзæ! Неке ’ймæ 
кæсуй, цума æз уомæй мæгурдæр дæн! Æз мæ хай æхцайæй æвæ- 
рун. (Æ озиппæй систа гæгъæдити цъæпæра, дæдтуй сæ Фæлвæ- 
рамæ.) Гъа, кæд ма багъæуа, уæд ниггидæр самал кæндзæн. 
Ф æ л в æ р а. Æ, мæлæт дин ма уа, Габай! Атæ бабæй дин 
хъумаци гæгъæдитæ ку ’нцæ! 
Г а б а й. ’Ма хъазахъи расайун кæд нæ зонетæ, уæд мин мæхе 
рауагътæ. 
Ф æ л в æ р а. Нæ, Габай, хъазахъ æхцай хæццæ махæй фулдæр 
архайунцæ, нæ сæ расайдзæнæ! Дæ харз иннæ хатмæ уадзæ. 
Г а б а й. Нæ, Фæлвæра, æз дæр мæ хæдзарæй лæгæн рацудтæн. 
Абази æвæрун. Нæ, сом. (Æхца дæдтуй Фæлвæрамæ.) 
Ф æ л в æ р а (десгæнгæ). Æцæг сом...Кæми ’йбæл фæххуæст 
дæ? 
Г а б а й. Кæсгон æлдар мин абази равардта, уæдта мин æй 
фæстæмæ байста. 
Ф æ л в æ р а. Аци сом ба? 
Г а б а й. Хæснæ ке хæццæ ракодтон, е мин æй равардта. 
Ф æ л в æ р а. ’Ма ке хæццæ рахæснæ кодтай? 
Г а б а й. Дууæ соми мин ка равардта, уой хæццæ. Æллах, мæ 
дуггаг сом дæр фæгъгъæр æй! Дæтгæ æрцæудзæнæй... 
92 

Ф æ л в æ р а. Мæ фидистæн, уой ба дин нæбал райсдзæн! 
Г а б а й. Хуцауистæн, мæ дзиппи ’й фæстæмæ нæбал ниввæр- 
дзæн. Гъа! 
Ф æ л в æ р а. Æз мæ фидистæн загътон! 
Г а б а й. Æз ба Хуцауистæн загътон, æма Хуцау дæ фидæй 
хестæр æй. (Æхецæн.) Къанфеттæ æлхæнунмæ си гъавтон, бæргæ... 
Мæлæти адгин фæуунцæ и фуси бæркъотæ!.. 
Ф æ л в æ р а. Дæ гъæла зундæй бабæй мæ рамбулдтай... (Габай- 
æй райсуй æхца.) Цалинмæ нæмæ Алсахъ æма Габайи хузæнттæ 
уа, уæдмæ Дигорæ Дигорæ уодзæй! Еу гъуддаг ниллух кодтан — ка 
ци дæдтуйнаг æй, уой изæрмæ — Тæрион Тулабеки хæдзарæмæ! 
Исон Бонвæрнони скасти хæццæ — балци Хъаллæмæ. Сæууон изæдтæ 
нин агъазгæнæг уæнтæ... 
Тæрион Тулабек. Фæлвæра, хатир корун, дзурд мæхемæ 
ке есун. Цард цард æй, фидбилиз æма амонд кæрæдзей къохтæбæл 
хуæцгæ цæунцæ. Нæ нивæ, н’ амонд, нæ игъæлдзæги хайбæл гъæуама 
тас тухгиндæр ма кæна... Цæй туххæн дзорун, уой нуртæккæ балæ- 
дæрдзинайтæ. 
Темур-Алсахъ! Нур анз цæуй, 
Кæдæй Сеуойти Дигизай 
Ду æ зæронд фидæй курдтай. 
Фал е не скодта уæд аггаг 
Дæу исесунмæ хæстæггаг... 
Худта мæгур, æвæдзи, дæу. 
Уинис гъенур — абони гъæу 
Æмбурд æрцæнцæ дæу туххæй, 
Кæнæн нæ арфæ æмдзухæй... 
Дзиллæн сæ кадæ ’ма сæ нифс 
Нур дæ тæрнихбæл ду хæссис. 
Æлдар — фудгол æма æзнаг — 
Фæцæй дæ фæрци исæфтдзаг... 
Нæй хаст дæ фæрци Дигиза, 
Нур дин гъæуама исбæзза 
Е уодæмбалæн барвæндæй... 
Æ дзурд зæгъæд Сеуой-фурт, цæй! 
С е у о й-ф у р т. Кизгай хъалони хаст цудæй, 
Алсахъ æ хъаурæ, æ нифсæй 
Байста фæстæмæ знагæй уой. — 
Цæрæд æд кадæ нур æ кой... 
Фæууæд мæ кизгæ нур е ’нкъай, — 
Донмæ ’й ку не ’нтъохун, оххай! 
Сеуой-фуртæн арфитæ кæнунцæ, ка ин æ къох есуй, ка ин æ ходæ 
сесуй. 
Г у д з у н а (Хъасболæн). Игъосис, гъæуи кадæ, гъæуи нифс, 
дан, дæ тæрнихбæл хæссис! 
X ъ а с б о л. Мах тæрнихтæ нимади некæми ’нцæ. Мæхецæй 
неци зæгъун, фал дæуæн дæ цауæйнони кадæ Уазай хонхæй Хъæ- 
реуи хонхмæ ку игъусуй! 
93 

Г у д з у н а (æхецæн). Мæ уарзони Алсахъæн туххæй дæд- 
тунцæ! Нæ, фæлтау мæ мæлæт хуæздæр... 
X ъ а с б о л. Æдосæ фæдеси ку фæййагайдтон, уæд сæ гъæди 
баййафтон. Алсахъ Сеуойти рæсугъди урсау æуурста. (Ходуй.) 
Г у д з у н а (æ хорх ин райахæста). Нуртæккæ дæ æрбамар- 
дзæн!.. 
Хъ а с б о л. Суадзæ мæ, æви гириз дæр нæ лæдæрис?.. (Гу- 
дзуна æй суагъта. Æхецæн.) А цæбæл æрра кæнуй? Кæд а дæр 
Дигизай уарзуй? Æз ба Дзулейæн тарстæн... 
Т е м у р-А л с а х ъ. Мæнбæл сиййевдзи æй и хор, 
Мæн маке хонæд нур уосгор... 
Цæрæд æд фарнæ Дигиза, — 
Æдас, æнцойнæ ирæза. 
Мæнæн ма кæнтæ уой лæвар, — 
Æз дæн æлдартæй нур тогдар... 
Фæрсæй кæсуй мæмæ адзал... 
Æнцæ æрмæст мæнæн æмбал 
Мæ топп, мæ кард æма мæ бæх, 
Зæнхæн æ сау, арвæн æ цъæх, 
Мæнæн игъауги нæбал ес, — 
Æз дæн хæлхъой æма фæдес! 
Адæм сæ сæртæ æруадзунцæ, цавддортау лæугæ байзайунцæ. Уæдта 
фæххæлеу æнцæ. Хъасбол байзайуй. 
X ъ а с б о л. Гудзуна, барæнай, еуминкъий мæ дзубандийæн 
гъæуис. 
Гудзуна (фæззиннуй). Циавæр дзубанди? 
X ъ а с б о л. Куд дæмæ фæккастæй Алсахъи фæлдемæн? 
Г у д з у н а. Цæй фæлдемæн? Мæ гъостæ ци игъустонцæ, уомæй 
уæлдай неци фегъуста мæ зæрдæ дæр. 
X ъ а с б о л. Гъо, еунæг æз дæн гъæла... Неци балæдæрдтæн. 
Фал куд бафедаун кæион, Алсахъ нур ци радзурдта, уой, æма æдосæ 
гъæди мæхе цæстæй ци фæййидтон, уой, — кæрæдзебæл ку нæ 6а- 
дунцæ! 
Г у д з у н а. Ци фæййидтай гъæди? 
X ъ а с б о л (еуварс ракъахдзæф кæнуй). ’Ма бабæй мæ них- 
хорх кæнай, нæ? Дигизаи исуæгъдæ кодта ’ма æ фадатæй фæппай- 
да кодта... æуурста æй! (Фæлледзуй.) 
Г у д з у н а. Æрлæууæ! 
X ъ а с б о л (æрлæудтæй). Дигиза дæу уарзуй! 
Г у д з у н а. Цæмæй æй зонис? Дзуле дин загъта? 
X ъ а с б о л. Дзуле? Гъо,гъо, Дзуле! Дæхебæл ба цæститæ 
нæййес? Дигиза æй ке нæ уарзуй, уой Алсахъ рагæй зонуй, фал 
ибæл цума адæми сæраппонд æхуæдæг æ къох исиста, æхе ба уоте- 
мæй равдиста... Е дин — æ хийнæ! (Рандæй.) 
Г у д зу н а (æхецæн). Цæститæ нæййес, неци уинун... Алсахъ 
мæ зæрди уорс деденæгмæ æнæфсар æвнæлд бакодта!.. Уомæн ба- 
хатиргæнæн нæййес... 
/Ембæрзæн 
94 

ДУККАГ АКТ 
4-аг архайд 
Хорбадæн. Гъæуи адæм. 
Ф æ л в æ р а. Мæ нимадмæ гæсгæ нæ сæудегери æрвист лæгтæ 
гъæуама æзинæ сæумæ æрбахъæрдтайонцæ... Устур еунæг Хуцау, 
табу дин уæд, дзæбæхæй нæбæл сæ сæмбæлун кæнæ!.. 
Райгъусуй куййи неун. 
Еци æнамонд куй мæ æдосæ бонмæ дзæбæх фунæй кæнун нæ 
бауагъта æ неунæй... Мæ цæститæ кæрæдзебæл ку фæххуæционцæ, 
уæдта зиндони цади ниххауинæ — хелагæй, æнкъуæлхæй, гæлæуæй 
ци нæ уидтон, уæхæнæй нецибал байзадæй... Нæ рагон мæрдтæ мæмæ 
аллирдигæй лæбурдтонцæ, цидæр карз федистæ мин кодтонцæ... Мæ 
фудфунтæ ести фидбилиз ку нæ расайионцæ. 
Г ъ æ л æ с. Хъасбол! Хъасбол фæззиндтæй еунæгæй! 
X ъ а с б о л (сæргубурæй æрбацæуй, Фæлвæрай цори тæфир- 
фсеси æгъдауæй æрлæуотæй.) Рохсаг уæнтæ Тæрион Тулабек æма 
Æвзурæгти Астан... Ме ’нбæлцæнттæ... фæммард æнцæ фудгæнгути 
къохæй... 
Ф æ л в æ р а (фæккиудтæй.Гудзуна ибæл фæххуæстæй). 
Биццеу,ма мин тæрсæ, мæ цар федар æй, æндæра ахуæн æверхъау 
хабар ка бауорамдзæй. (Æ лæдзæги æнцойнæ федар æрлæудтæй. 
Хъасболмæ.) Хъасбол, мæ хор, ци уæбæл æрцудæй, уой лæмбунæг 
æрдзорæ... 
X ъ а с б о л. Хъаллæмæ не ’зæр бахастан. Тæрион Тулабеки 
лимæн Никала нæ хуарз исиуазæг кодта, æхсæвæрæн нин хуæрд 
æма ниуæзти дзæбæхæй бæзгин фингæ нæ цори æривардта. Сæумæ 
ба нин нæ уæййæгтæ Хъалли цæргутæн гъарун байдæдта. Изæрмæ 
нæ риуæ баййивтан фараст топпи æма берæ фæттæбæл. Цийнæ код- 
тан, нæ балци Уасгергий фæрци ке фæррæстмæй, уобæл. Нæхстæр- 
бæл ниллæудтан, Никала нæ нæ уагъта, фæндагбæл уæбæл æрæх- 
сæвæ уодзæй, бæстæ ба фудгæнæг æма стъегъæгæй идзаг æй. Нæ, 
нæ байгъуста æ зундгин лимæнмæ нæ хестæр Тæрион Тулабек... 
Гъæлæстæ:— Дзорæ идарддæр, ци нигъгъос дæ? — Кæд æ 
зæрдæ сунгæг æй, байуагътæ еуминкъий суолæфун. Нæ ’й уинетæ, 
ци хузæн æй, уой? 
X ъ а с б о л. Мæйдар нæ æрахæста Туйгъанти мости фездæхæ- 
ни. Уæрдуни рафунæй дæн... Фегъал дæн топпи гæрæхтæмæ. Астан 
мæ фарсмæ уæрдуни æ тогкалгæ æрхъан æй. Тæрион Тулабек раз- 
заг уæрдуни бадтæй. Фудгæнгутæй еуей рамардта. Æхе дæр ин ра- 
мардтонцæ... Æз дæр си хъæмайæй еуей губун скарстон... 
Тему р-А л с а хъ. Мадта кутемæй раервазтæ æнæ еу цъæрæ- 
мухстæй? 
X ъ а с б о л (æхецæн). Æ, мæ сау фидбилиз! Цæбæлдæр фæг- 
гурусхæй! Цалинмæ Тæрион Тулабек сæ хæццæ тох кодта, уæдмæ 
æз ледзæги фæдтæн. Мæхе дзæгъæли рамарун кодтайнæ, æидæр 
син мæ бон неци адтæй... 
Гъæлæстæ. Ци нигъгъос дæ, Хъасбол, лæг дæу фæрсуй! 
X ъ а с б о л. Хуцау уи мæн уавæри макæд маке бахаун кæнæд... 
95 

Фудгæнгутæй еуей ку ’рхъан кодтон, уæд ралигъдтæн. Топпитæй 
мæ æхстонцæ, фал мæ мæйдар фæййервæзун кодта. 
Фæлвæра (се сæр лæдзæгæй хуайуй). Æ, дæу бæсти мæ 
усхъитæбæл къодах ку хæссинæ! Алсахъ мин лигъзтæ кодта, Тæри- 
он Тулабеки хæццæ мæн рауадзæ, зæгъгæ! Аци æверхъау зиан нæ- 
бæл не ’рцудайдæ, — мæ зæрдæ мæмæ уотæ дзоруй... Фал гъæуæн 
дæр тæссаг адтæй æлдæртти æрбампурстæй... Æнæ Алсахъ ба цир- 
дæмæ ци кодтаййанæ?.. 
Г у д з у н а. Баба, адæми рази мæ дæхемæ дзорун кæнис... Неци 
зæгъæн Алсахъæй, æ лæгигъæдæ ин зонæн, фал гъуддаг куд рауа- 
дайдæ, уой ба Хуцауæй æндæмæ ка зонуй? 
Ф æ л в æ р а. Гъома, ку зæгъун, сæри бæсти къодах хæссун... 
Раст зæгъис, биццеу. Æз базæронд дæн, унаффæхæссæгæн нæбал 
бæззун... Бахатир мин кæнтæ... Уæлдайдæр оа Хъасбол... Æфхуæ- 
рунмæ *й нæ гъавтон...Мæ фур ристæй æнæбунати дзæнгæда цæгъ- 
дун... Фæсевæд, уæхуæдтæ унаффæ кæнтæ, аци фидбилизи рæстæг 
уин æз къæхти къудуронæй уæлдай нæ дæн... (Фæццæйцæуй. Те- 
мур-Алсахъ æй бауорамуй.) 
Т е м у р-А л с а хъ. Бахатир кæнæ, Фæлвæра. Уотæ зæрдæсас- 
тæй нæ куд уадзис? 
Ф æ л в æ р а. Мадта ци бакæнон? 
Т е м у р-А л с а хъ. Нæ хестæри федар дзурд нæ абонæй хъæ- 
бæрдæр некæд гъæуй! 
Ф æ л в æ р а. Мæ федар дзурд ма ци ’й, нæ хуæздæр лæгтæ 
кедæр къохæй мард ку ’рцудæнцæ æма æнæнигæдæй еске зæнхæ- 
бæл ку ’мбуйунцæ, тохæнгарзæй рæвдзæ ку нæ ан, фат нæмæ ку нæ 
ес, фудæзнаг ба абонти-исонти ку ’рбампурсдзæй... 
Тему р-А л с а хъ. Дигори уод ка басæдта, уæхæн фудтухæ 
нæййес зæнхæбæл. Мæлун куд гъæуй, уой ба базондзинан. 
Фæлвæра (æ хъури никкæнуй Темур-Алсахъи). Æ, дæ 
рунтæ дин бахуæрон, Алсахъ, мæ хуст зæрдæмæ мин минкъи зинги 
стъæлфæн ка багæлста! Раст зæгъис: нæ уодтæ нин неке басæтдзæй! 
Т е м у р-А л с а хъ. Фæлвæра, нур ба æз æма Гудзунай рафæн- 
дараст кæнæ нæ хъонци балци, æма нæ мæрдтæ нæхе зæнхæбæл 
сæмбæлун кæнæн. 
Г у д з у н а. Раст зæгъуй Алсахъ, баба, дæхе загъдау, нæ мæрдтæ 
еске зæнхæбæл æнæнигæдæй ку ниууадзæн, уæд — æносмæ ходуй- 
наг! 
Ф æ л в æ р а. Уотæ бæргæ ’й, биццеу, фал фудгол ку нимпурса, 
уæд ци кæндзинан æнæ сумах? 
Т е м у р-А л с а х ъ. Æхсæвæрафони ами уодзинан. 
Ф æ л в æ р а. Кутемæй уодзинайтæ ами, æви уæрдун аргъæутти 
горцъе æй? 
Тему р-А л с а х ъ. Уæрдун нæ гъæуй, саргъи бæхтæбæл 
цæуæн. 
Райгъусуй бæхи цæфхæдти гъæр. Алими гъæлæс: «Мæ бæх! Мæ бæх 
фæммардæй фур уадæй!» 
Ф æ л в æ р а. Хуцауистæн, е нæ кæсгон хуæрифурт Алими 
гъæр æй! Маци ’йбæл æрцæуæд! Ракæсетæ ’ймæ! 
96 

А л и м (æрбацсеуй, æ цсестисугтсе сæрфуй). Уæ бон хуарз... 
кадгин адæм. 
Г у д з у н а (се гъсебеси ’й фелвасуй, Фæлвæрамæ ’й фæххæс- 
суй). Мæнæ ма кæддæрнекæд мæ хуæрифурти фæййидтон! 
А л и м. Æруадзæ мæ, цæй, кæд дин минкъий сувæллон нæ дæн! 
Ф æ л в æ р а. Уæ, мæ бæдолæ, æрцæуай, дæ бабай дæ хъури 
ракæнæ! (Хъури кæнуй Алими.) Ци нæбæл æрцудæй, дæ цæсти- 
сугтæ цæмæн уайунцæ? 
А л и м. Нæхецæй Кæсæгæй тæргæ бæхæй ардæмæ æрбахæццæ 
дæн, ами ба мæ буни æрхаудтæй æма æ уод исиста... 
Ф æ л в æ р а. Бæх дин иссердзæнцæ дæ мадирваддæлтæ, фал 
ци ’рцудæй, тæргæ бæхбæл уагæр ци хабар æрбахастай? 
Алим. Мæ фидæ мæ рарвиста. Сумахæн игъосун кæнуй: 
Фæндаг байдзаг æй бæхгинтæй, 
Тæрсунцæ мæргътæ сæ уиндæй. 
Тумугъ цудæнцæ тар мегъау, 
Сæ уинд нимæттæй æй сæнтсау. 
Е Дзасболати фурт Ахъбад 
Цæуй и Кетмæ æд æфсад. 
Ахъбад е ’фсадæн — финдздзæуæг, 
Æ бæх — бæрзонд æма тæлтæг, 
Ку ’ргъазуй лигъзи хаттæй-хат, 
Ругæй райдзагуй уæд и над. 
Цæуй и Кетмæ тогагор! 
Ф æ л в æ р а. Нуртæккæ цума цæй уæнгæ æрбахъæрттæнцæ? 
А л и м. Æвæдзи, Толдзгуни адæгтæмæ, Дада. 
Ф æ л в æ р а. Сæ нимæдзæ ци уодзæй? 
А л и м. Фондзинсæййемæй берæ фулдæр. 
Ф æ л в æ р а. Тохæнгарзæй сæмæ ци ес? 
А л и м. Сæ алкæмæ дæр — топп, дамбаца, арц, æхсаргард æма 
хъæма. 
Ф æ л в æ р а. Мах фесавдан, фал ма мæ кизгæ æхе дæр æма æ 
бинонти дæр цæмæн фесафта! 
А л и м. Мæн дæ кизгæ — мæ дигорон мадæ нæ рарвиста, фал мæ 
кæсгон фидæ! 
Ф æ л в æ р а. Куд ма цæрдзинайтæ кæсæги астæу? Сæ маст уи 
есдзæнцæ! 
Г ъ æ л æ с. Кæсæг æрра куйти хузæн цæгъдуйнаг æнцæ! 
Алим(« хъæма фелвасуй). Кæсæги кой æ цъумур æвзагæй ка 
кæнуй?! 
Фæлвæра (Алими райахæста). Усс, мæ бæдолæ, кадæр æ 
фур мæстæй цидæр загъта... 
А л и м. Мæ фидæ уотæ загъта, мæгур адæми ка ’фхуæруй, етæ 
кæсæг нæ ’нцæ, <рал кæсæги фуддæр знаг! 
Ф æ л в æ р а. Тæрсгæ уин кæнун, мæ бæдолæ! 
А л и м. Ма тæрсæ, Дада, неке мæ базондзæй. Уæдта нæ гъæу 
нæ фарс æй! 
Гъæлæстæ. Унаффæ! Ести унаффæ! Мæнæ фæстегъæ гъæу 
æд цъелæ æрæмбурд æй! 
Игъусуй адæми дзахъула, силгоймаги цъæхаст, гъарæнгæ. 
7 Малити Васо 97 

Гъæлæстæ: — Бабун ан! Тогуарæ! Тогуарæ кæндзæнæй 
Дигорæбæл! 
— Æлдари Алсахъ рамардта, нæ исафæг е æй! 
Г а б а й. Гъей, бæзгинсидзи фурт! Алсахъи кой ма кæнæ! Фæл- 
тау дин мæнæ æхца, æма дæхецæн сапойнæ балхæнæ! 
Г ъ æ л æ с. Æнæхснад фахъæра Габай! Сапойнæ ба мин цæмæн 
æлхæнун кæнис? 
Г а б а й. Дæ хæлаф фур тæссæй ницъцъифæ кодтай æма ’й 
нихснæ! 
Гъæлæстæ. Унаффæ! Ести унаффæ! 
Ф æ л в æ р а. Фæтæг равзарæн æма е æгас гъуддæгтæ дæр 
æхемæ райсдзæй. Мæ фæндон зæгъун: Алсахъ! 
Гъæлæстæ. Алсахъ! Алсахъ! Алсахъ!! 
X ъ а с б о л. Бахатир кæнæ, Фæлвæра, фал тохгæ ка кæндзæй, 
еци фæсевæдмæ ес æндæр фæндон. 
Ф æ л в æ р а. Дæ цæрæнбон берæ, хуæздæр фæндæ хестæрæй, 
кæстæрæй ке сæри ’й, уой неке зонуй... 
X ъ а с б о л. Фæтæгæн ауæхæн тæссаг заман Гудзунайæй хуæз- 
дæр неке ссердзинан! 
Гъæлæстæ. Гудзуна! Гудзуна! Нæ номдзуд цауæйнон! 
Ф æ л в æ р а A-аг биццеумæ). Сахъман, мæ хор, дæ ходæ фел- 
васæ æма асæ адæмбæл — силгоймагæй, нæлгоймагæй — æрзелæ. Ал- 
сахъи номбæл уорс дор гæлдзæнтæ, мах биццеуи номбæл ба — сау. 
Ф æ л в æ р а. Фиццаг дор æз гæлдзун. (Дор систа зæнхæй, 1-аг 
биццеуи ходи ’й гæлдзуй.) 
1-аг биццеу разилдæй фæсевæдбæл, алке ин æ ходи гæлдзуй дор. 
Фæстегъæ фæййаууон æй. 
X ъ а с б о л. Устур хатир ди корун, нæ хестæр, фал нæ силгой- 
мæгтæмæ фæтæг æвзаруни барæ кæд æрхаудтæй? 
Ф æ л в æ р а. Абони дзурд æгас адæми цард æма мæлæтбæл 
цæуй, æма силгоймæгтæн дæр нæлгоймæгти æмрæнгъæ Хуцауæй 
зунд лæвæрд ес. Уадзæ, сæ фæндон зæгъонцæ дортæй! 
1-аг биццеу (æрбауайуй иннæ биццеути хæццæ). Фæлвæ- 
ра, мæнæ дортæ! 
Ф æ л в æ р а. Нимайетæ! Ма фæррæдуетæ. Фæсевæд, лæмбу- 
нæг сæмæ кæсетæ... 
2-а г б и ц ц е у. Нимайун сæ нæ гъæуй. Уорс дортæ — ходидзаг, 
саутæ — ходирдæг. 
Ф æ л в æ р а. Байгъосетæ, кетонтæ! Тухгæнæги æрбалæбурди 
рæстæг фæтæгæй æвзурст æрцудæй Темур-Алсахъ! Сувæллонæй 
зæронди уæнгæ — æ дзурдбæл дууæ зæгъæн некæмæн ес, цалинмæ 
бæстæ æрсабур уа, уæдмæ! Ка ’ймæ нæ игъоса, уобæл ба гъæу- 
бæстæ хъоди бакæндзæй! Е æй нæ фиддæлти карз фæткæ æма ин 
ихалæн нæййес. Алсахъ, райсæ дæ бартæ дæхемæ, æрлæууæ мæ 
бунати! 
Т е м у р-А л с а х ъ (Фæлвæрай бунати слæудтæй). Кетонтæ! 
Нуртæккæ æнæдзебæлæй фæппурх уотæ уæ хæдзæрттæбæл! Уæ мулк — 
уæрдунти, уæ фонс — уæ разæй, уотемæй — гъæдæмæ! Уæрдун кæмæ 
98 

нæййес, сæйгæ ка кæнуй — æнææнхус сæ ма ниууагътæ! Цæугитæ, 
Ахъбади æфсад тагъд ами уодзæй! 
Гъæлæстæ. Тагъддæр, тагъддæр! 
Т е м у р-А л с а х ъ. Биццеутæ! Тæхгæ — гъонгæстæ,бæхгæстæ, 
фиййæуттæмæ! Сæ дзогтæ, се ’ргъæуттæ Саугъæди арфмæ батæ- 
рæнтæ! 
1-а г б и ц ц е у. Æз бæхгæстæмæ фæттæхун! Гæллеу, ду — 
гъонгæстæмæ, Дзиддзил, ду ба — фиййæуттæмæ! 
Биццеутæ фæлледзунцæ. Адæм низгули ’нцæ, фæйнердæмæ ледзунцæ. 
Ф æ л в æ р а (Алилшæ). Цæуæн, бæдолæ, цæуæн, цалинмæ 
бæстæ æрсабур уа, уæдмæ дæ некумæ рауадздзæн. 
А л и м. Нæ, Дада, нæхемæ мин æнæцæун нæййес, дæ кизги нæ 
зонис, æ зæрдæ ратондзæй фур тæссæй. 
Ф æ л в æ р а. Уæ, бæргæй зонун, фал дин мæхуæдæг дæр 
тæрсгæ кæнун, аци змæнсти дæбæл ести ку ’рцæуа... Цæуæн, нæ 
саргъи бæх дин лæвар кæнун. Гъæдбунти цæудзæиæ, фæндагмæ ма 
рахезæ! 
А л и м. Ма мин тæрсæ, Дада! 
Фæлвæра æма Алим фæццæунцæ. Байзайунцæ Темур-Алсахъ, Гудзуна, 
Хъасболат, уæдта фæсевæдæй еу къуар. 
X ъ а с б о л. Алсахъ... нæ, фал фæтæг... нæ фæтæг! Уæддæр нин 
дæ фæндæ лæдæрун бакæнæ. Тохунгъон ка ’й, уони дæр сæ хæдзæрт- 
тæмæ ку рарвистай! 
Тему р-А л с а х ъ. Цæуæн мах дæр! Фенхус кæнæн гъæубæс- 
тæн, е ба сæ сæр тагъддæр бафснайуонцæ Саугъæди æдас рауæн! 
Фезмæлетæ! (Фæццæйцæуй.) 
Г у д з у н а. Фæтæг! Æрлæууæ! 
Т е м у р-А л с а х ъ. Æнгартæ! Корун уи, мæ фæдбæл рацотæ, 
уæхуæдтæй зонетæ, фæккæсуйнæгтæ нæмæ цæйбæрцæ ес, уой. Æхе 
бон цæун кæмæн нæбал æй, еци зæрæндтæ ’ма сæйгитæ... Еске си ф}’д- 
голи къохмæ ку бахауа зæфци фудæй, уæд махæн цæргæ нæбал æй! 
X ъ а с б о л. Æма знагæй мах, зæгъуни Кети фæсевæд, тæр- 
хъостау ку фæлледзæн, уæд ма нин цæргæ ’й? 
Т е м у р-А л с а хъ. Хъасбол, ниууадзæ де стур дзурд, ци дин 
зæгъун, уой кæнæ! 
Г у д з у н а. Мæлæти зуст дзурд кæнис, Алсахъ! Æнгъæлдæн, 
фæтæги барæ дæхемæ æцæгæй райстай? 
Т е м у р-А л с а х ъ. Туххæй æй нæ райстон, адæм мæмæ ’й 
равардтонцæ. 
X ъ а с 6 о л. Гъе, Алсахъ, Алсахъ! Æз ба дæ зундгиндæр æнгъæл 
адтæн. Æвеппайди куд æрбафæтæг дæ, уой дæр ку нæ балæдæрдтæ! 
Фæлвæра, нæ фæрнгун хестæр, дигорон æфсæрмæй æхе фуртæй 
дæу фæххестæр кодта. Фæлвæра ци зæгъа, уобæл ба адæм дууæ нæ 
зæгъдзæнцæ! 
Т е м у р-А л с а х ъ. Сумах дæр ибæл æдта дууæ мабал зæгъетæ! 
Г у д з у н а. Мæ фиди дзурдбæл æз дууæ некæд загътон. Фал 
мæ лæги намуси цори ба æз хестæр неке скæндзæн — мæ фидæ нæ, 
фал мæ Хуцауи дæр! 
99 

Т е м у р-А л с а хъ. Тохи бон фæтæгмæ не ’гъосун кæд лæги 
намус хонис, уæд рамб}’лдтай, Гудзуна! 
Фæсевæдæй еу. Алсахъ! Æз мæ сæрмæ не ’рхæсдзæн 
тæрхъосау фæлледзун! 
И н н æ. Фæлтау мæлæт! 
Æртиккаг. Мах нæ сæртæ ку бафснайæн, уæд Дигорæ — 
æносмæ ходуйнаг! 
Фæсевæд еумæ. Фæлтау мæлæт! Мæлæт! Мæлæт! 
Минкъий биццеу кæуй. Алсахъ имæ бацудæй. 
А л с а х ъ. Цæмæн кæуис, Сахъман? 
Б и ц ц е у. Мадта... Ку фæттæрсæн, уæд ходуйнаг æй... Гудзу- 
наетæ раст зæгъунцæ. Дæуæн дæр тæрегъæд кæнун... 
А л с а х ъ. Гудзунаетæ раст нæ зæгъунцæ, Сахъман. Мах æнæ 
тохæнгарзæй уойбæрцæ хуæрзефтонг æфсади нихмæ ку æрлæууæн, 
уæд е бæгъатæрдзинадæ нæ уодзæнæй, фал хе рамаруни хузæн. 
Æгас нæлгоймæгтæ дæр цагъди фæууодзæнцæ, сумах дæр, нæ биц- 
цеутæ. Æма нæ авдæни сувæллон некæдбал уодзæнæй, адæми исæфт 
æрцæудзæнæй... 
X ъ а с б о л. Мах дæу фæтæгбæл нæ нимайæн, Алсахъ! 
Г а б а й. Ай-гъай, нæ нимаис, нимайун нæ зони ’ма... Хуцауис- 
тæн, мæн бæрцæ æхца дæмæ ку уайдæ, уæд бари-æнæбари нимайун 
базонисæ. Фал дин Хуцау уæхæн амонд кæми дæдтуй, Хъасбол! 
X ъ а с б о л. Æ, гъæла фахъæра! Фæддунд уо нуртæккæ мæ 
цæстити цорæй! 
Г а б а й. Дæ цæститæ ресгæ кæнунцæ? Гъа, гæлæхха, мæнæ дин 
æхца, хуасæ син балхæнæ, кенæ ба дæ цæстинез хъæстинез расай- 
дзæй, æма Ахъбади бæх идардмæ ку бауинай, уæд, къотæрти уæнгæ 
дæр нæбал бахъæртдзæнæ. Уогæ, кæд дæ гæрæхтæй фудгол фæт- 
тæрсидæ ’ма ледзæг фæууидæ! 
X ъ а с б о л.Еци æфхуæрд тогæй бафеддзæнæ, Габай, кæд дзæрмæ 
гъæла дæ, уæддæр! 
Хъасбол е ’хсаргард фелваста,Габайи си æрцавта, фал имæ Темур-Алсахъ 
фæррæвдзæй, е ’хсаргарди цæфæй Хъасболи æхсаргард еуварс ратахтæй. 
X ъ а с б о л. Гудзуна! Гъосæй ку лæууис! 
Г у д з у н а. Хъасбол! Куд исистай Габаймæ дæ къох? Нæ гъæуи 
сугъзæринæ гъазæнгъолæ, нæ гъæуи игъæлдзæг цæсгом! Нæ зиан 
дæр, нæ цийнæ дæр æнæ уомæй ку нæ федауй! Ести ’йбæл ку ’рцу- 
дайдæ дæ къохæй, уæд ду дæр æ фæдбæл цудтæ. Арфæ кæнæ Ал- 
сахъæн! 
X ъ а с б о л. Æгъа! Ду дæр Алсахъи фарс дæ! 
Г у д з у н а. Алсахъи хæццæ мæнæн мæхе дзубанди ес! 
X ъ а с б о л. Гъема адгин дзубанди фæккæнæ, дæ кади хæццæ 
ба цæрæ! Æз ба фæццæун! (Æхецæн.) Заманай æфсонæ! Тагъддæр 
мæ сæр бафснайон! (Фæццæуй.) 
Т е м у р-А л с а х ъ. Фæстаг хат ма уин зæгъун: уæ хæдзæрт- 
тæмæ! 
Фæсевæд рандæнцæ. Байзайунцæ ма Темур-Алсахъ, Гудзуна æма Габай. 
Игъусу ледзæг адæми хæлхъой унæр, цæлхити гæбар-губур, фонси уаст. 
100 

Г у д з у н а. Габай, цæугæ ду дæр, мах Алсахъи хæццæ еумин- 
къий дзубандиаг ес! Æййафдзинан дæ. 
Г а б а й. ’Ма нæ фæххилæ уодзинайтæ? 
Т е м у р-А л с а х ъ. Цитæ дзорис, Габай, нуртæккæ нæ кæрæ- 
дзей хæццæ хилæ кæнунмæ евдæлуй? Уæдта дууæ æнгари ан, ’ма 
цæбæл фæххилæ уæн, уæхæнæй неци ес а дуйнебæл. Цо, цо, фæк- 
кæсæ, тухстдæр ка ’й, уонæмæ! 
Г а б а й. Рандæ, ма фæххилæ уотæ... (Фæццæуй. Æхе къотæр- 
ти аууон банимахста.) 
Г у д з у н а. Ес, ес, Алсахъ, цæбæл фæххилæ уæн, уæхæн 
гъуддаг а дуйнебæл! 
Тему р-А л с а х ъ. Гириз кæнай, ’ма дæ цæстити каст уотæ 
нæй... 
Г у д з у н а. Гириз ду кæнис, фал кæмæй рагириз кæнай, де 
’намондæн, уæхæнбæл не скъобалæ дæ! 
Т е м у р-А л с а х ъ. Мæ нимадæй Ахъбади æфсад еу сахати 
фæсте ами уодзæнæй. Тагъддæр дзорæ, дæ зæрди æлхий райхалæ! 
Г у д з у н а. Зæгъæ: гъæуи тугъдон нæлгоймæгти æгади бунати 
цæмæн æвæрис? 
Т е м у р-А л с а х ъ. Куд сæ æвæрун æгади бунати? 
Г у д з у н а. Дæ фæтæги бартæй æгæр нæ пайда кæнис? Æви 
дин дæ хийнæ неке лæдæруй? 
Т е м у р-А л с а хъ. Гудзуна! Дæ хузæ мæмæ хуарз нæ кæсуй, 
дæ цæсгом — мæрдвæлорс... Корун ди, цæуæн адæммæ, æнæ мах сæ 
нифс сæтгæ кæнуй. Уойфæсте... 
Г у д з у н а. Нæ дууемæй кæмæндæр разæйтæ *ма фæстетæ 
нæбал ес, рæстæгæй ма ин байзадæй еунæг нуртæкки усмæ! Игъо- 
сæ, æнбалхуар Алсахъ! Æлдари рамардтай, Дигизай байстай... Неци 
зæгъун, е стур лæгдзинадæ ’й, фал нæмæ дæу хузæн бæгъатæртæ 
ниггидæр ма разиндзæй... 
Т е м у р-А л с а х ъ. Уобæл гурусхæ неке кæнуй. Мæн фадуати 
ду ку бахаудтайсæ, — дæхебæл нæ байаурстайсæ. 
Г у д з у н а. Федис мин кæнис мæ рæдуд? Раст кæнис! Тугъдон 
лæгæн тохи бон рæдуйуни барæ нæййес! Еци бон хæлеудзухæй ке 
байзадтæн, уобæл цæйбæрцæ фæффæсмон кодтон, мæ уодæй цæй- 
бæрцæ рахаудтæй, уой еунæг Хуцауæй фæстæмæ неке зонуй! 
Т е м у р-А л с а х ъ. Мæ хуæздæр æнгарæ! Дæхе дзæгъæли 
цæмæн æфхуæрис? (Æ хьуриуй ракæнунмæ гъавуй.) 
Г у д з у н а (æхецæй æй фесхуайуй). Еуварс! Дæ хуæздæр 
æнгари сæр ку нимайисæ, уæд æй абони знæгтæй гъæдæмæ нæ ле- 
дзун кæнисæ. Фæсевæди фудголи нихмæ ку ’ривардтайсæ, уæд адæм 
æййидтайонцæ, ду гъæуи еунæг бæгъатæр ке нæ дæ! Фал дæ нæ 
æндуй, дзиллæн сæ кадæ ’ма сæ нифс ду гъæуама еунæгæй хæссай 
дæ тæрнихбæл. Адæм дин дæ ном цъеутау уасонцæ, кизгуттæ дæмæ 
кауи цъæстæй кæсонцæ, киндзитæ дæ къахи фæдтæбæл къахидарæс 
кæрдонцæ! 
Тему р-А л с а х ъ. Сæнттæ цæгъдис, Гудзуна, æрæскъетæ! 
Мæхебæл æппундæр ке нæ гъуди кæнун, уой тагъд балæдæрдзæнæ! 
Фал тæрсун кæми гъæуй, уоми тæрсун гъæуй. Бæргæ, топпи хуал- 
лаг ’ма фæттæй рæвдзæ ку уаййанæ! Алцæмæй ефтонг тухгин æфсад 
101 

нæ карки цъеути цагъд никкæндзæй! Уæдта мах сæ нихмæ ку слæу- 
уæн, уæд сувæллон биццеути дæр неке бауорамдзæй, тугъдмæ сæхе 
бакалдзæнцæ ’ма фесæфдзæнцæ. Фæлварæ си Дзасболати æфсади 
нихмæ тохи æртæ фæммардæй...Нæ фæсевæд кунæггæнгæ цæунцæ... 
Гъæуи кæдæй нæбал адтæй киндзæхсæвæр! Дигорæ æнæуойдæр 
исæвди къахбæл лæууй, ’ма ин мах гъæуама е сæфт фæттагъддæр 
кæнæн? Гъе, уобæл гъуди кæнун, æнгарæ... 
Г у д з у н а. Нæ, æнгарæ, айдагъ уобæл нæ гъуди кæнис! Кети 
гъæуама еу киндзæхсæвæр адтайдæ, ’ма нæ рауадæй. Дигиза дæмæ 
нæ бакумдта! 
Т е м у р-А л с а х ъ. Æз æгас адæми размæ загътон, Дигизай 
туххæй дæр, мæхе туххæй дæр ци гъуди кæнун, уой. Æндæр дзо- 
руйнаг мæмæ нецибал ес, цæуæн, корун ди, Гудзуна! 
Г у д з у н а. Гæр, Дигиза дæу ке нæ уарзуй, уой нæ зонис? 
Т е м у р-А л с а х ъ. Цæуæн, ниууадзæ, уойфæсте дзубанди 
кæндзинан! 
Г у д з у н а. Дигиза мæн ке уарзуй, уой дæр нæ зонис? 
Т е м у р-А л с а х ъ. Нæ зонун... 
Г у д з у н а. Мадта ’й базонæ! 
Т е м у р-А л с а х ъ. Æз... Дигиза... Фæндуй мæ уæ амонд... Ку 
дин загътон. Дигизайæй хуæздæр кизгæ не ссердзæнæ... 
Г у д з у н а. Дæ уæлдæйттæ мин нимодзис? 
Т е м у р-А л с а х ъ. Куд загътай? Дигизай кой кæнис? (Æхсар- 
гард сласта, уæдта уй фæстæмæ кæрдбадзи ниццавта. Æхецæн.) 
А цитæ кæнун? Æви æз дæр æрра кæнун райдæдтон. Гудзуна цидæр 
кодта, ’ма ин ци амалæй фенхускиндæуа, ку ниффæрскъæ ’й, уæд? 
Г у д з у н а. Фиддæлтæй байзадæй загъд: дæ кард дзæгъæли ма 
сласæ, сластай æй, уæдта ’й æгадæй кæрдбадзи мабал нитътъунсæ. 
Т е м у р-А л с а х ъ. Сæйгæ лæги æхсаргардæй неке дзæбæх 
кæнуй. 
Г у д з у н а. Мæн хонис сæйгæ? Дигизай гъæди ку æуурстай, 
уæддæр мæн незбæл тухстæ? (Æхсаргард исласта.) Сласæ де ’хсар- 
гард! 
Т е м у р-А л с а х ъ. Ка дæ фæссайдта? Æрра лæги къохи циргъ 
кард ци ’й, ардуд лæг уомæй фуддæр æй! Дæ тоги агъуд фæдес 
минкъий басабур кæнæ, уæдта дæхуæдæг балæдæрдзæнæ, цæйоæрцæ 
æверхъау æй дæ рæдуд! 
Г у д з у н а. Нæ рæдуд, нæ расти тæрхонгæнгутæ — не ’хсар- 
гæрдтæ! 
Тему р-А л с а х ъ. Æхсаргард кæми тæрхон кæнуй, уоми 
рæстдзинадæ нæййес. Нæ тæрхонгæнæг — нæ зунд æма не ’фсарæ. 
Г у д з у н а. Ду дæр кæд æфсарæбæл дзорис, уæд зæнхæбæл 
æфсарæ æппундæр нæййес! Фæстаг хат ма дин зæгъун: сласæ де 
’хсаргард! 
Тему р-А л с а х ъ (рацæунмæ гъавуй, фал ин Гудзуна æ раз 
æхсаргардæй рахгæнуй). Гудзуна, рауадзæ мæ, фæффæсмон кæн- 
дзæнæ! Гæр, хъодийæй дæр нæ тæрсис? 
Г у д з у на. Æппундæр нецæмæй тæрсун. 
Т е м у р-А л с а х ъ. Н}’рмæ дæмæ æнгари æвзаг дзурдта, нур ба — 
фæтæги æхсаргард! (Æхсаргард исласуй.) 
102 

Г у д з у н а. Е мæ зæрдæмæ цæуй! Дæ мæлæт æрхъæрттæй, 
Алсахъ! 
Æхсаргæрдтæй хуæцунцæ. Сæ тох фæссценæмæ ратухстæй. 
Г а б а й (фæззиннуй). Кæрæдзей цæбæл марунцæ, æви сæхе- 
цæй гъæладæр неке æнгъæлунцæ? Æвæдзи мин мæ куст есунмæ 
гъавунцæ. ’Ма æз ба гъæуæн гъæлайæй лæгъуз косун? Нæ, мæ куст 
некæмæн дæттун! Уæртæ кæрæдзей куд ратæр-батæр кæнунцæ! Се 
’хсаргæрдти зæлланг арвмæ игъусуй! Атæ гириз ку нæ кæнунцæ... 
’Ма кæрæдзей ку ниццæгъдæн, уæд ма æлдæрттæн ба ци куст уо- 
дзæй? Нигъгъæр кæнон гъæумæ, кæд ма си еске байзадæй. (Гъæр 
кæнуй.) Фæдес! Фæдес! Алсахъ æма Гудзуна кæрæдзей марунцæ!! 
Цæуон, баергъæв сæ кæнон! (Фæттæхуй.) 
Д з у л е (фæззиннуй). О стур еунæг Хуцау! Ци дин кодтон, 
атæ æнамонд мæ цæмæн фæккодтай? Мæ бон цæрун ку нæй æнæ 
Алсахъ, мæ зæрдæ цъæх цирен арти ку содзуй, е ба мæ гъуди дæр 
ку нæ кæнуй! Нур ба Дигизай туххæй мæлæтдзаг тохи бацудæй 
Гудзунай хæццæ... О ме ’Сфæлдесæг! Алсахъи мард мин фæййинун 
кæнæ, Гудзунай æхсаргард æй дууæ куд рахаун кæна! Уæддæр мæн 
некæд уодзæнæй, ескæмæн ба ’й нæ ратдзæн, мæхе дууæ къохемæй 
æй рамардзæн... Цæвæ, Гудзуна, цæвæ ’й! 
Д и г и з а (æрбацæуй). Дзуле, ами ба ци косис, адæм гъæдæмæ 
ку фæлледзунцæ... 
Д з у л е. Ду си ци косис, æз дæр уой. 
Д и г и за. Магъа... Мæ гъостæбæл цидæр гъæр рауадæй. Уæрду- 
нæй рагæп кодтон æма ардæмæ — тъæбæрт! 
Д з у л е. Æз дæр уотæ... 
Д и г и з а. ’Ма фæсевæдæй ами неке фæййидтай? 
Д з у л е. Дæ зæрдæ кæмæ дзоруй? 
Д и г и з а. Сегасемæ дæр... 
Д з у л е. Мæн расайунмæ гъавис, Дигиза? 
Д и г и з а. Ци ди сайун, Дзуле, уой мин ма радтæ. 
Д з у л е. Бæргæ дин æй нæ радтинæ, фал мæн дæдтгæ нæй. 
Д и г и з а. Цæмæй зæгъис? 
Д з у л е. Цæмæй нæ, фал кæмæй... Алсахъæй! 
Д и г и з а. Зонун æй, Дзуле, ду дæр æй уарзис... 
Д з у л е. Уарзис, зæгъис? Куд сабур дзорис мæ уарзти туххæй? 
Нуртæккæ мæ уарзт æхуæдæг ку сдзоридæ, уæд дæ æ цъæхахстæй 
сау фунук фестун кæнидæ! 
Д и г и з а. Дæ уарзт мæн уарзти фунук фестун кæна, уомæй 
дæхе саис... Фал дæ Алсахъ нæ уарзуй. 
Д з у л е. Уой æз куд хуарз зонун, мæ хуæздæр кизгон лимæн, 
уотæ дзæбæхæй мин ку бацæрисæ... 
Д и г и з а. Мæн дæр нæ уарзуй, Дзуле! 
Д з у л е. Дæу куд уарзуй, Дигиза, æз ба дин уотæ дзæбæхæй ку 
бацæринæ! 
Д и г и з а. Æцæгæй зæгъис, Дзуле? Мæ зинаргъ, мæ хæлар- 
зæрдæ æмбал! Хуцау мин хуæрæ нæ равардта, ’ма мин æй ду бай- 
йивтай! (Æхецæн.) Алсахъи мин некебал раздахдзæй, фал мæ цори 
æ кой ка кæна, е мæ уодæн адгин уодзæй... 
103 

Гъæлæс идардæй. Дигиза! Дигиза!! Тагъддæр рацо, Сеой- 
фурт дæу агоруй! Уæрдунтæ дæумæ лæуунцæ! 
Д и г и з а. Æз уайун!.. Сæ бицъинæг скъунуй... (Фæццæйцæуй.) 
Д з у л е. Тог æма рондз дæ гъæлæсæй фæккалæ! 
Д и г и з а (æрлæудтæй). Ке ’лгъетис, Дз}’ле? 
Д з у л е. Ме ’намондгæнæги!.. Ме ’сафæги!.. Мæ цард мин 
айдагъ дæндагнез ка фестун кодта, уой! 
Д и г и з а. Ка ’й еци æверхъау адæймаг? 
Д з у л е. Ду! 
Д и г и з а. Æз?.. 
Д з у л е. Ду мæнæй цæмæй рæсугъддæр дæ? Ду мæнæй цæмæй 
хуæздæр дæ? Дæу цæмæн равзурста мæн цори еци бунбауйнаг? Ду 
ку нæ адтайсæ, уæд мæхе адтайдæ! Ци бон райгурдтæ, е æлгъист 
фæууæд, ци хæдзари сæнтæстæ, уобæл зинг сгъазæд, дæ гъæстæ 
куд фесæфа! 
Д и г и з а. Дзуле, æлгъетунмæ дæ мади рамбулдтай, фал дæмæ 
æз нæ мæстгун кæнун... Кæд ма æз нæ лæдæрун уарзти гъезæмарæ... 
(Дзулей æ хъури кæнуй.) Æрмæст Алсахъи ма ’лгъетæ... (Рандæуй.) 
Дзуле зæнхæбæл ниддæлгоммæй, кæуй. Æрбацæуй Хъасбол. 
X ъ а с 6 о л. Дзуле, кæми дæ? Дæ мадæ дæбæл дæлæ гъарæнгæ 
ку кæнуй, мæ кизгæ фесавдæй зæгъгæ! Ци кодтай, цæбæл кæуис? 
Д з у л е. Мæ къах дорбæл бакъуæрдтон, пихситæй æй нæ фæй- 
йидтон... 
X ъ а с б о л. ’Ма дæу туххæн æ цард ка радтдзæй, е дæр 
пихсити нимæхст æй? Цæмæннæ,й уинис? 
Д з у л е. Е дæр мин, мæ къах кæбæл скъуæрдтон, еци дорæй 
уæлдай нæй. 
Хъасбол. Ма кæнæ, кизгæ, дæ амонд дæ къахи финдзæй ма 
къуæрæ! Æрдарæ дæ къох æма уæлæмæ систæ! Нуртæккæ Ахъбад 
ами уодзæй, гъæу æд цъелæ гъæдæмæ фæлледзунцæ! Тагъддæр! 
(Дзулей слæуун кодта.) Ледзæн! 
Д з у л е. Цо фæлтау æма сæ баергъæв кæнæ! 
X ъ а с б о л. Ке? 
Д з у л е. Алсахъ æма Гудзунай. Æхсаргæрдтæй хуæцунцæ... Æз 
сæ сардудтон. 
X ъ а с б о л. Ду? Мæ хуæздæр æмбæлтти мин кæрæдзебæл 
сардудтай? (Æхсæй нæмуй Дзулей.) Фагæ ’й? 
Д з у л е. Нур бал фагæ *й. 
X ъ а с б о л. Мадта дин е мæ фиццаг нисайнаг. Дуккаг нисайнаг 
ба — сугъзæринæ сом — мæ минæвæрттæ тагъд æмбæлун кæндзæнцæ 
дæ зудæ фидæбæл! 
Д з у л е. Цо, баергъæвæ сæ, еу хат лæги миуæ равдесæ! 
X ъ а с б о л. ’Ма лæги миуæ нæ равдистон? Æви ма *й еу хат 
равдесон?! (Æхсæй цæвуй Дзулей.) Ами ке фæдбæл зелис, уой 
тагъд феронх кæнун кæндзæн! Æз кæмæ дзорун?! Ледзгæ! 
Дзуле æма Хъасбол фæлледзунцæ. Фæззиннунцæ Алсахъ æма Гудзу- 
на. Тох кæнунцæ æхсаргæрдтæй. Габай сæ алфамбулай рауай-оауай 
кæнуй. 
104 

Г а б а й. Рандæ, ниууагътæ! Нур æнæгъæнæ сахат тохетæ ’ма уи 
неке басастæй. Æнгæлдзау! Уобæл бафедауетæ! 
Т е м у р-А л с а х ъ. Гудзуна, корун ди, Габайи фæндæбæл 
сарази уæн, уойфæсте равзардзинан нæ гъуддæгтæ! 
Г у д з у н а. Нур, æрмæстдæр нур равзардзинан нæ гъуддæгтæ! 
Г а б а й. Фæдес! Марунцæ кæрæдзей! 
Габай æхе багæлста се’хсæнмæ. Гудзунай æхсаргади цæф ибæл æруадæй, 
æма æрхаудтæй. 
Г у д з у н а. Габай... Габай... Куд неци дзорис? Габай, ма бакæнæ 
уотæ, ма мæ ниууадзæ еунæгæй... Ести зæгъæ... 
Т е м у р-А л с а х ъ. Габай! Игъосис мæ? 
Г а б а й. Ци кодтон? Ци дæн, уомæй рист фестадтæн... 
Т е м у р-А л с а х ъ. Минкъий бабухсæ... Фæлвæра дæ æ хуас- 
тæй радзæбæх кæндзæй. 
Г а б а й. Уæ дуййей дæр æмхузæн уарзтон... Нæбал фæххилæ 
уодзинайтæ? 
Т е м у р-А л с а х ъ. Некæдбал. 
Г а б а й. Гудзуна, ду ба? 
Г у д з у н а. Ард дин хуæрун!... 
Т е м у р-А л с а х ъ. Ниххатир нин кæнæ... Нæ цард зин æй... 
Г а б а й. Гъæлай цард дæр æнцондæр нæй... Фал уой мæгур 
бæнттæ, уой зæрди рист неке гъæунцæ... 
Г у д з у н а. Ма дзорæ уотæ... Æз дæ мæхе ’нсувæри бæрцæ 
уарзун... 
Г а б а й. Гъæлай агъодæ мæхебæл дардтон, цæмæй мæ уод 
адæми гурумухъ æма карз уагæй, сæ федистæй багъæуай кæнон... 
Фал кæми... Хуæрзбон... (Рамæлуй.) 
Т е м у р-А л с а х ъ. Рохсаг уо... 
Ф æ л в æ р а (æрбауайуй). Ци кодта Габай? Ка ’й рамардта? 
Г у д з у и а. Баба, тогæйдзаг æхсаргард ке къохи уинис? 
Ф æ л в æ р а. Хуцау, ци дин кодтон, аци бонмæ мæ цæмæн 
фæццæрун кодтай? 
Т е м у р-А л с а х ъ. Фæлвæра, æнæбари гъуддаг адтæй, Гудзу- 
на фудгин нæй... 
Ф æ л в æ р а. Биццеу, адæм дæбæл хъоди ку бакæндзæнцæ, 
уæд куд цæрдзинан уотемæй?.. 
Т е м у р-А л с а х ъ. Фæлвæра, еу хат дæр ма зæгъун: æнæбари 
гъуддаг адтæй! Гудзунабæл хъоди неке бакæндзæй! 
Ф æ л в æ р а. Æнæбари лæгмардæн Дигори хатир ес, фалæ тохи 
бон фæтæги коммæ ка нæ кæса, уомæн ба хатир некæд адтæй... Ра- 
кæсай къулдунæй гъæдæрдæмæ. Адæм ниххæррæт кодтонцæ ардæмæ. 
Зæнхæн цæститæ ’ма гъостæ ес. 
Цæуй адæми хъæлæба. Гъæр, цъæхахст, гъарæнгæ. 
Гъæлæстæ: — Габайи рамардтонцæ! 
— Æ марæг Гудзуна! 
— Гудзуна гъæу æносмæ ходуйнаг фæккодта! 
— Габаймæ æ къох ка систа, е маруйнаг æй! 
— Гудзуна фæтæги барæ туххæй æхемæ иста! 
— Хъоди! Хъоди! Хъоди! 
105 

Ф æ л в æ р а. Цæуон, кæд мин мæ уодесæг уæддæр фæттæре- 
гъæд кæнидæ, æма мæмæ тагъддæр фæззиннидæ (Фæццæуй.) 
Г у д з у н а. Баба!..Некебал гъæун... 
Т е м у р-А л с а х ъ. Æз дæ хæццæ дæн, Гудзуна. Еунæгæй дæ 
нæ ниууадздзæи! Абони цæстæй ма ракæсæ цардмæ — хор ма нæбæл 
искæсдзæй. 
Г у д з у н а. Хор? Кæцирдигæй скæсуй хор? Барæнай, ду 
Алсахъ нæ дæ? 
Т е м у р-А л с а х ъ. Æз дæн, Гудзуна... Æлдари æфсади нихмæ 
дууемæй схуæцдзинан... 
Г у д з у н а. Дигиза, дан, дæ нæ уарзуй... Уой мин Алсахъ 
бафедис кодта. 
Т е м у р-А л с а х ъ. Нæ, неке дин бафедис кодта... Дигиза дæу 
уарзуй... 
Г у д з у н а. Габай нуртæккæ ами ку адтæй... Ци фæцæй? Мæнæ 
хуссуй. Бафунæй æй, мæгур... Барæнай, æ тоги ба цæмæн æвдулуй? 
Æз æй рамардтон! (Фæлледзуй гъæдæмæ. Идардæй ма æ гъæр 
æрбайгъусуй.) Габайи æз рамардтон! 
Г ъ æ л æ с. Фæдес! Ахъбади æфсад Даргъ тагæмæ æрбахъæрт- 
тæй! 
Æмбæрзæн 
5-аг архайд 
Кети гъæугæрон. А х ъ 6 а д æма æ ф æ с д з æ у и н æ. 
Фæсдзæуинæ. Цитгин æлдар! Гъæуи фалæмбулай зилдæ- 
гæй байахæстонцæ де ’фсæдтæ. Æ бацæуæнтæ *ма рацæуæнтæ æхгæд 
æнцæ, мисти къæдзелæ дæр си æнæ феппайд нæ раервæздзæнæй. 
Сгаргутæ игъосун кæнунцæ: гъæуи цъеуæзмæлæг нæбал ес — нæ 
тоггинтæ тæссæй сæ сæр кæмидæр бафснайдтонцæ, сæ фонс, сæ 
мулк сæ хæццæ, уотемæй. Медгъæу еу æстуф нæ цæуй, айдагъ еу 
куй си гъæр неуй. 
Райгъусуй куййи неун. 
А х ъ б а д (къубурмæ схезуй). Æфсæдтæ! Тæппод Дигорæ — мæ 
тоггинтæ сæхе банимахстонцæ! Фунук гъæуама Кет феста! Рæстæг 
ма ’йсафæн лæуунбæл, цæйтæ, æндзаргæ и гъæубæл! 
Гъæлæстæ. Мæлæт! Мæлæт Дигорæн! 
Игъусуй куййи неун. 
А х ъ б а д. Игъосетæ еци куййи неун? Раймаретæ, æ сæр ин 
ракъуæретæ! Темур-Алсахъи ку æрахæссæн, уæд ин æй æ хъурбæл 
æрауиндздзинан, уотемæй æй Кæсæги гъæутæбæл æхсæй нæмгæ 
æрзелун кæндзинан! Уойфæсте ба мæ тоггини мæ фидæн ниффæл- 
десдзæн æ циртбæл! 
Гъæлæстæ. Мæлæт! Мæлæт Дигорæн! Мæлæт Темур-Ал- 
сахъæн! 
Цæуй бæхти цæфхæдти гъæр, æфсади дзахъула, гъæр, фæдес. 
Тухгæнгутæ æрбакæнунцæ Гудзунай. 
106 

А х ъ б а д. Ка ’й аци хуæдмæл? Æндæр лæвар мин не ссирд- 
тайтæ æгас Дигори? 
Кæсгон цауæйнон. Хатир, Ахъбад! Гъæди ’й еу устур 
толдзи буни иссирдтан. Æ хъæппæлтæ — скъудтæ, тогæйдзаг. Æ 
цæсгом — тундтитæ. Фиццаг æй мард фенгъалдтан, фал æ гъæрзун 
райгъустæй... 
А х ъ б а д. Мæрдтæ некæд фæййидтон? Мæнмæ ’й ци ’рбатъулд- 
тайтæ? Мæн Темур-Алсахъ гъæуй! Темур-Алсахъ! Е ’гас кенæ æ 
мард. Е ’гас хуæздæр! 
Г у д з у н а (æрискъиттæй). Алсахъ... Æ кой ин ка кæнуй? 
А х ъ б а д. Æрискъиттæ? Алсахъи зонис? 
Г у д з у н а. Кæддæр устур æрдхуæрдтæ адтан... 
А х ъ б а д. Гъауай, гъауай... Дзорæ! Нуртæккæ кæми ’й? 
Гудзуна. Нæбал ес... 
А х ъ б а д. Нæбал ес? Алсахъ?.. 
Г у д з у н а. Не ’рдхуарддзинадæ... 
А х ъ б а д (æ къахæй æй схуайуй). Де ’рдхуарддзинадæй дæ 
фæстаг ниссæрфæ, хъусхæ! Æз дæ Темур-Алсахъбæл фæрсун! Кæми 
’й нуртæккæ? Æз дæумæ дзорун! 
Кæсгон цауæйнон. Хатир, Ахъбад! Æ зæрдæ бабæй 
багъар æй. 
А х ъ 6 а д. Хъувгъани дон æрбадаветæ, æ сæрбæл ин æй æрка- 
летæ. Мæлун æй ма бауагътæ, а гъæугæ лæг æй — мæ тоггинти 
адзали фæндагамонæг. 
Г ъ æ л æ с. Фезонгутæ цæттæ ’нцæ! 
А х ъ б а д. Кæсæги номдзуд цауæйнон! Сирди фидæй мæ хæс- 
сис мæ тогесæн балци. Нæхемæ дин раарфæ кæндзæн. 
Фæсдзæуинæ. Ходæгæй маруй аци Хачим. Тухæй, дан , мæ 
кæнетæ уæ хæццæ, æма цæун тугъдонæй нæ, фал цауæйнонæй. Адæй- 
маг, дан, нæ рамардзæн. ’Ма дигорон адæймаг æй? Æгæр дæр ра- 
мардзæнæ! 
А х ъ б а д. Дигорæ сæхе ку равдесонцæ, уæд æ аргъ равдесдзæй 
Хачими хуæдæхсгæ дæр, Пшемахо! (Фæццæуй.) 
Тухгæнæг æма фæсдзæуинæ дæр фæццæунцæ. Еу усми фæсте тухгæнæг 
фæззиннуй. Æ къохи — хъувгъан. 
Тухгæнæг. Ехи хузæн уазал дон. Уæртæ ’й сауæдонæй 
æрбадавтон. Нуртæккæ ’ймæ кæсай! (Гудзунай сæрбæл дон æрка- 
лунмæ гъавуй.) Æз ин нуртæккæ æ сайтани ном сдзорун кæндзæн. 
Кæсгон цауæйнон. Барæнæ, мæхе бæрагæ *й уадзæ... 
Цогæ, фæлтау гъæдбунтæмæ кæсæ, Дзасболатбæл ци сайд æрцу- 
дæй, уой дæ зæрдæбæл дарæ. 
Тухгæнæг фæццæуй. Кæсгон цауæйнон дон бадардта Гудзунайæн, уæдта 
ин æ цæфтæ арæхсгæ æхснун райдæдта. 
Кæсгон цауæйнон. Оме ’скæнæг Хуцау! Айæ Гудзуна 
ку æй! Толдзи буни ’й ку фæййидтон, уæддæр имæ мæ зæрди цидæр 
хæстæгдзинадæ фæззиндтæй... Марун æй нæ бауагътон ме ’мбалæн... 
Æхе æрлæдæрттæй... Гудзуна! 
Г у д з у н а. Кæми дæн? 
Кæсгон цауæйнон. Ахъбади æфсади уацари... 
107 

Г у д з у н а. Ахъбад æрбахæццæ ’й?.. Нæ гъæуæй ма еске 
бахаудтæй уацари? 
Кæсгон цауæйнон. Неке. 
Г у д з у н а. Мæрдтæ... Еске ни фæммардæй? 
Кæсгон цауæйнон. Гъæди æхе банимæхсун кæмæн нæ 
бантæстæй, етæ... Еу-фондз æнцæ. 
Г у д з у н а. Ду ка дæ? 
Кæсгон цауæйнон. Де ’знаг. 
Г у д з у н а. Мæнæн знаг нæййес. 
Кæсгон цауæйнон. Æрдхуард ба? 
Г у д з у н а. Нæййес. Мæ уод басугъдæй, æма кæд пъура гъæ- 
дæн лимæнтæ, знæгтæ, хæстæгутæ, уарзæнттæ ’ма æндæртæ фæу- 
уй, уæд мæнæн дæр. 
Кæсгон цауæйнон. Ци кодтай, Гудзуна? 
Г у д з у н а. Цæвæ мæ, куййи фурт, дæ хъæмайæй! 
Кæсгон цауæйнон. Дæхебæл фæххуæцæ... Мæнæ дон... 
(Доп ин даруй.) Мæ бон дин неци *й, Гудзуна. 
Г у д з у н а. Дæ фарсбæл дамбаца... Кæд дæмæ дæ фат æвгъау 
кæсуй, уæдта мæ хъæмайæй цæвæ! 
Кæсгон цауæйнон. Мæ бон нæй. Ахъбади гъæуис... 
Г у д з у н а. Цъаммар кæсгон! Уæ Ахъбадмæ бæргæ гъузтæн 
марунмæ, фал мæбæл гъæди силæ берæгъ æхе ниццавта — æвæдзи, 
æ бæдæлттæн фæттарстæй. Тох самадтон æ хæццæ, мæ хъæма сла- 
сун мин бантæстæй. Гъа, нур æй ниррæхуайон, уотæ кадæр мæхе 
хурфæй ниффæдес кодта: «Ма ниццæвæ хъæмайæй, берæгъмæ ку 
неци тохæнгарз ес! Æнæуой дæр син сæ муггагæй минкъий ку нæ 
фæццагътай!» Мæ хъæма фехстон. Берæгъ дæр мæ ниууагъта æма 
æрдæгмæрдтæй фæххецæн ан... Берæгъ мин ци нæ бакодта, уой мии 
бакодтайтæ: мæ фæрскъитæ мин басастайтæ фур надæй... Фæлтау 
мæ берæгъ... 
Кæсгон цауæйнон. Кæсгæнттæ сегас дæр цъаммартæ 
’нцæ, мадта. Еухат еу кæсгон цауæйнон хуæнхти зæйи буни фæ- 
цæй. Дигорон цауæйнон æй скъахта, æ рагъи ’й лæгæтмæ фæххас- 
та. Цъаммар кæсгон никкуйти адтайдæ, æ уод мæрдти бæсти баме- 
дæг уидæ, фал ин æй дигорон фæстæмæ раздахидæ. Мæйи дæргъци 
’й дзæбодури фиди басæй фæххаста лæгæти, минкъий сувæллонау 
æй гъуд кодта, æ цъумуртæ ин æхснадта... Уалинмæ ба рæстæг фæгъ- 
гъар æй, мет æртадæй, æма ’й е рагъи сæхемæ фæххаста... Æ фидæ 
Фæлвæра аллихузон кæрдæги хуастæй и гиаур кæсгони сдзæбæх 
кодта, æма е дæр сæхемæ ниффардæг æй... 
Г у д з у н а. Хачим! 
Кæсгон цауæйнон. Ме ’нсувæр!.. Ахъбад нуртæккæ ами 
уодзæй... (Гудзунай е ’ккойнæмæ сиапа.) Федар фæллæууæ, Гу- 
дзуна! Ледзæн!Гъæуайгæсти расайдзæн, Ахъбади дзурд æнхæст кæ- 
иун, зæгъгæ. Сæребарæ, Гудзуна! Æз еунæг дæу нæ сæребарæ кæ- 
нун, — мæхе дæр! 
Г у д з у н а. Æрæвæрæ мæ! Æз цауæйнон нæбал дæн, æз лæгмар 
дæн! Хъодигонд дæи мæ адæмæй! Æнсувæрæн дин нæ бæззун, Хачим! 
К æ с г о н ц а у æ й н о н. Усс! Игъосунцæ нæ... Дæу ка 
сдзæбæх кæна, уæхæнттæ Кæсæги дæр разиндзæй! 
108 

Г у д з у н а. Хачим, æз фесафтæн, фал ду дæхе цæмæн исафис? 
Æлдар дин дæ муггаг ниццæгъддзæй! 
Кæсгон цауæйнон. Тæрсгæ ка кæнуй, ме ’нсувæр, е 
гъæуама æ фунуки бада! (Гудзунай е рагън фæххæссуй). 
Æрбацæунцæ Ахъбад, фæсдзæуинæ, тухгæнæг. 
А х ъ б а д (уæлтегъæй кæсуй гъæуæрдæмсе). Кæсæ, кæсæ, 
Пшемахо, дæлæ мæ тоггинти гъæуи циренмæ — е цæститæн хуасæй 
хуæздæр æй. 
Фæсдзæуинæ. Кæдæй цæрун, — ауæхæн рæсугъд нивæ 
нæма фæййидтон! 
А х ъ б а д. Æфсад бабæй мулкбæл саринцхатау ма фæххæлæф 
кæнæнтæ! Ескæмæ ести нимæхст ку ссерон — хатир ин нæ уодзæй. 
Кæмæн ци ’мбæлуй, уой ба син мæхуæдæг байуардзæн. 
Фæсдзæуинæ. Уомæй ма тæрсæ, мæ цитгин æлдар! 
Цидæриддæр нæ къохи бафтудæй — дæ цæстити рази уодзæнæнцæ. 
Хуцауæй боз, хъусхæ Дигорæн фур тæссæй сæ мулк æгасæй бафæс- 
фæд кæнун нæ бантæстæй. 
А х ъ б а д. Мулк... Æз ци агорун, уой аргъ æгас Дигоргоми дæр 
мулк нæййес. (Æхсаргард нсласта.) Пшемахо! Ци гъæуаггин æй 
аци æхсаргард? 
Фæсдзæуинæ. Хъирими хан дин Стамбулæй ке ’рбаласта, 
е гъæуама ци гъæуаггин уа? Уæллæгъи, Цецени дæр ахуæн æхсар- 
гард некæмæ ес! 
А х ъ б а д. Æппундæр нецæмæн бæззуй, — фагустæмæ ’й ра- 
гæлдзæ, æндæр. 
Фæсдзæуинæ. Гириз кæнис, ме ’лдар? 
А х ъ б а д. Нæ гириз кæнун. Ду ба, курмæ гæлæу, æппундæр 
неци лæдæрис! Аци æхсаргард е ’донуг цалинмæ мæ тоггинти тогæй 
басæтта, уæдмæ тохæнгарзбæл нимад нæ цæуй! Мæ фиди тог ма 
райсон, уотемæй раздæхон?! 
Фæсдзæуинæ. Хор хуæнхтæмæ æркъолæ ’й. Ами æхсæве- 
уат æркæнианæ, фал дигорæнттæ æхсæвæ сайтæнттæ фестунцæ, 
цæстæ сæбæл нæбал фæххуæцуй, кард сæ нæбал фæккæрдуй, фат 
сæ не ’ййафуй... 
А х ъ б а д. Дæ фæндæ? 
Фæсдзæуинæ. Нæхе Кæсæги зæнхæмæ не ’хсæвеуат 
бахæссæн, исон сæумæраги ба — нæуæгæй æмпурсгæ ардæмæ. Уацари 
нæмæ ци дигорон æрбахаудтæй,е дæр кæд исонмæ æхе æрлæдæ- 
ридæ. Не знаг æхе кæми нимæхсуй, уой зонунйау æй. Кæд коммæ 
нæ кæса, уæдта ’й бадзæбæх кæндзинан къумух кардæй. 
А х ъ б а д. Есун дин дæ фæндæ. 
Фæсдзæуинæ. Зонги хузæн мæмæ фæккастæй... Сæ ном- 
дзуд цауæйнон Гудзуна ма разиннæд? 
А х ъ б а д (тухгæпæгмæ). Ци фæцæй, ами ’й уæ хæццæ ку 
ниууагътон? 
Тухгæнæг. Хачим мæ тегъæмæ рарвиста, гъæдрæбунтæмæ, 
дан, дæ цæстæ дарæ. Нæ зонун, ци фæцæнцæ... 
А х ъ б а д. Гæстæ! 
Æрбауайуй гæс. 
109 

Г æ с. Дзурдтай нæмæ, æлдар? 
А х ъ б а д. Кæми ’нцæ Хачим æма дигорон? 
Г æ с. Дигорони Хачим е рагъи фæххæссуй. 
А х ъ б а д. Кумæ? 
Г æ с. Ирæфæрдæмæ. 
А х ъ б а д. Цæмæн? 
Г æ с. Хачим уотæ, Ахъбад, дан, дигорони бæрзонд билæй донмæ 
гæлдзун кæнуй. 
Фæсдзæуинæ. Гадзирахат! Уайтагъддæр æй мæ зæрдæ 
зудта! Хачим — Дигори æлхæд куй! Гудзунай ервæзун кæнуй! 
А х ъ 6 а д. Æнаккаг! 
Фæсдзæуинæ. Æз ба дин ци кодтон, мæ цитгин æлдар? 
А х ъ б а д. Ду мин ракæнун кодтай Хачими! 
Фæсдзæуинæ. Æз хуæздæр æнгъæл... Сирди фидæй 
уæлдай неци хуæрис... 
Ахъбад (гæстæмæ). Кенæ Хачими дигорони хæццæ ами 
æрбаллæуун кæндзинайтæ, кенæ ба уæ рахез гъостæ лух уодзæ- 
нæнцæ! Тагъд — тъæбæртт! 
Еу усми фæсте дууæ æфсæддони æрбакæнунцæ Хъасболати, æ хорх- 
бæл — архъан. Æ дарæс — скъудтæ, æ цæсгомбæл — тогæрхæмтæ. 
Бæрæг æй, тох ке кодта. 
А х ъ б а д. Аци хъурройи ба кæми æрахæстайтæ? 
Æфсæддон. Гъæдæй æ гъæр райгъусидæ, «Дзуле, Дзуле», 
зæгъгæ. Мах дæр имæ багъузтан, архъанæй æй æрахæстан. Мæнæ 
æ топ, æхсаргард æма хъæма. 
А х ъ б а д. Дæ ном? 
X ъ а с б о л. Хъасбол. 
А х ъ б а д. Мæн марунмæ гъавтай? 
X ъ а с б о л. Нæ, нæ! Хуцау бахезæд! Æз Дзулей агурдтон... мæ 
уарзон... мæ уоси... Хæлхъойи цидæр фæцæй... 
А х ъ б а д. Нæ дæбæл æууæндун. Æгæр ефтонг адтæ тохæнгæрзтæй. 
X ъ а с б о л. Гъæди берæгъ дæр фæууй. 
А х ъ б а д. Мæн хузæн берæгъ? 
X ъ а с б о л. Нæ, нæ, æлдар, ард дин хуæрун Хуцауæй! 
Фæсдзæуи нæ. Дигорæн ба цæй Хуцау ес? Аргъæуттæ дæ 
уосæн кæндзæнæ, кæд ма ’й цæстæй фæййинай, уæд. 
А х ъ б а д. Ци ин кæнæн? 
Фæсдзæуинæ. Бæхи къæдзелæбæл æй хæр-хæрæй — 
Кæсæгмæ. Фагус хафдзæй, уæдта ’й Стамбули цагъайрæгти базари 
хъæбæр хъазар аргъбæл ниууæйæ кæндзинан. Ахуæн къоборбæл, 
мæ нимадæй, берæ дзоргутæ уодзæй. 
X ъ а с б о л (уæраги сæртæбæл æрхаудтæй). Хатир! Хатир! 
Байгъосетæ мæмæ! Цитгин Кæсæги æлдар! Дæ тоггин Темур-Алсахъ 
мæнæн дæр тоггинæй уæлдай нæй. Мæ курдуати бадæг кизги мин 
есуй! Æ сæр ин разелун кодта, æма Дзуле мæнæй ралигъдæй гъæ- 
дæмæ. Иур дæр уой агурдтон! Темур-Алсахъæн уой хатиргæнæн 
нæййес! Фадат мин радтæ, рауадзæ мæ, æма дин æ сæр æрбахæс- 
дзæн, æ гъар тог ма тъинггай тæдздзæй, уотемæй. Ард дин хуæрун. 
Ахъбад æма Фæсдзæуинæ ходунцæ. 
110 

X ъ а с б о л. Цæбæл ходетæ? 
Фæсдзæуинæ. Дæуæй æндæр цæбæл раходæн, уæхæнæй 
ами неци ес, дигорон тускъа! 
А х ъ б а д (æфсæддонтæмæ). Рандæй кæнтæ. Дзæбæх æй сбæс- 
титæ кæнетæ. 
Æфсæддонтæ фæккæнунцæ Хъасболи. 
Райгъусуй гъæр. Æхсаргæр^ти цъинк-цъинк. Мæлæтдзаг гъæрзун. 
А х ъ б а д. Е ба ци дзахъула æй? 
Æфсæддон (кеутæ-меутæгæнгæ æрбацæуй. Æ кьохи — 
куййи сæр). Æлдар... дæ дзурд дин исæнхæст... Еци куййи нивгарс- 
тон... Темур-Алсахъ... Æрбалæгарста... Цалдæрей рамардта... 
Ахъбад, Фæсдзæуинæ (сæ дамоацатæ фелвастоицæ. 
Еумсе). Кæми *й? 
Æфсæддон. Æрр... байсавдæй... (Æрхауй. Рамæлуй.) 
Райгъусуй бæхи уаст. 
Фæсдзæуинæ. Е Алсахъи бæх æй! Уой уаст æй! Дæ фиди 
мæлæти бон дæр уотæ уаста... 
А х ъ б а д. Мæ фиди кой ма кæнæ, уой Алсахъ нæ рамардта, 
фал сумах! Уойбæрцæ æфсадæй æлдари нæ багъæуай кодтайтæ еу 
лæгæй. 
Фæсдзæуинæ. Е лæг нæй, сайтан æй. 
Райгъустæй бабæй бæхи уаст. Ахъбад æма Фæсдзæуинæ æгуппæгæй 
лæуунцæ. 
А х ъ б а д. Рагъæр кæнæ æфсадбæл. Æртумугъ уæнтæ нæ алли- 
фамбулай. 
Фæсдзæуинæ (хæтæлæй нтщагъта, уæдта гъæр кæиуй). 
Æфсад! Нæ фалæнбулай риндзитæ, æрбацæуæнтæ æрахæссетæ! 
Райгъусуй бæхи уаст æндæрæрдигæй. 
А х ъ б а д. Цæбæл зир-зир кæнис? 
Фæсдзæуинæ. Ка? Æз?.. Уазал уахъæз рагъазта. (Æхе- 
цæн.) Темур-Алсахъи цæститæ еу хат ку фæййинисæ,уæд дæмæ ба- 
кæсинæ. 
Т е м у р-А л с а хъ (гъæдæй). Ахъбад! Гъæу цæмæн басугътай? 
Дæ тоггин еунæг æз дæн. 
А х ъ б а д. Ду дæр ми нæ раервæздзæнæ. 
Т е м у р-А л с а х ъ. Раст зæгъис. Мæхе къахæй дæмæ æрцуд- 
тæн. 
А х ъ б а д. Иуазæг — Хуцауи иуазæг. Табуафси, бафусум кæнæ. 
Т е м у р-А л с а х ъ. Цæун. Кæд дæ дæ фиди тог райсун фæн- 
дуй, уæд æй æд кадæ райсæ. 
А х ъ б а д. Зæгъæ дæ фæндæ. 
Т е м у р-А л с а х ъ. Тох лæгæй-лæгмæ. 
Ахъбад фегуппæг æй. Кæсуй Фæсдзæуинæмæ. 
Фæсдзæуинæ. Исаразиуо! Куддæргъæдæйразинна, уотæ ’й 
тускъай мард æрбакæндзинан. 
111 

А х ъ б а д. Сау лæги миуæ мин кæнун кæнис? Æлдари тог нæ 
фæхходуйнаг кæндзæн! 
Фæсдзæуинæ. Тæрсгæ дин кæнун... Фал ку нæ сарази уай, 
уæддæр ходуйнаг кæнис... 
А х ъ б а д. Темур-Алсахъ! Æмсæр нæ ан, æз æлдар, ду ба — сау 
лæг! Куд мæ хуæцун кæнис дæ хæццæ? 
Т е м ур-А л с а х ъ. Дæ тухгæнгутæй дин уæдæйти авд рамард- 
тон. Мабал мин цæгъдун кæнæ дæ адæми, беретæ си æнæбари, дæ 
тухеуæгæй æнцæ ами. Тæрегъæд æнцæ. Дæ ездони номæй дæ тæп- 
поддзинадæ ма нимæхсæ — де ’фсади цæсти дæхе бунмезæй ма рав- 
десæ! 
А х ъ б а д. Æфсад! Еци æнаккаг дигорон куййи æрахæссетæ! 
Т е м у р-А л с а х ъ. Мæн неке æрахæсдзæнæй, æлдар, фал 
дæхуæдæг дæ ахæст! 
А х ъ б а д. Уой 6а мин ци хонис, цъамар? 
Т е м у р-А л с а х ъ. Мадта дæ сæрмæ ка æрзæболæй, еци 
бæласи къалеумæ скæсæ. 
Ахъбад бæласи къалеумæ скастæй. Фæццудæй топпи гæрах, æма къалеу 
Ахъбади сæрбæл æрхаудтæй. 
Т е м у р-А л с а х ъ. Уинис, æлдар, листæг къалеу ка раргъавта, 
е дин дæ фæтæн реу дæр раргъæвдзæй. Фал æз лæгмар нæ дæн. 
Фæсдзæуинæ. Топпи кæсæнæй дæ æрахæста дæ тоггин, 
некæцирдæмæ бал дин ес ракъахдзæф кæнæн. Исарази уо. Уацари 
ке райстан, еци дигорон имæ æцæгæй дæр мæстгун æй. Уой къохæй 
ку бацæуа не знаг, уæд дæ кадæбæл къæм нæ рабаддзæй. 
А х ъ б а д. Мæн уодæгасæй гъæуй! 
Фæсдзæуинæ. Хуарз. Дигорон ин æ рахез цонг раморæ 
кæндзæй дамбацайæй. 
А х ъ б а д (гъуди кæнуй). Æфсæддонтæй нин еске нæ хинæ ку 
балæдæра... 
Фæсдзæуинæ. Неке. Мæбарæуадзæгъуддæгтæ. (Фсеццæуй.) 
А х ъ б а д. Рацо, куййи фурт, есун дин дæ фæндæ! 
Т е м у р-А л с а хъ. Ард бахуæрæ дæ фиди ингæнæй! 
А х ъ б а д. Ард хуæрун мæ фиди ингæнæй. 
Къотæрти аууон фæззиннунцæ Xъасбол æма Фæсдзæуинæ. 
X ъ а с б о л. Нæ дæ фæссайдзæн! Рахсæ дамбаца. 
Ф æ с д з æ у и н æ. Ку фæссайай — къуæрей фæсте хъадаманти 
Стамбули устур базари уæййаг фиртонæй балæудзæнæ. Куд дин загъ- 
тон, уотæ ку бакæнай, уæд дæ гъар хæдзарæ... Уогæ ма дин цæй хæ- 
дзарæ ес. Гъо, сæребарæ уодзæнæ — ард дин хуæрун хъуранæй. Е æндæр 
гъуддаг æй. Е ’хсаргард ку сласа, уæд æй багæрах кæндзæнæ. Ма фæг- 
гуз уо — рахез цонг! Æз ба дæ фæсте лæудзæн — куддæр уæлдай змæлд 
скæнай, уотæ дин дамбаца дæ тæккæ сæрбæл фæккæндзæн! 
Хъасболатмæ Фæсдзæуинæ дамбаца равардта, æхуæдæг ба ин æ сæрмæ 
дамбаца даруй фæстæрдигæй. Алсахъ гъæдæй рацудæй, Ахъбади комкоммæ 
с-ерлæудтæй. Æмласт искодтонцæ се ’хсаргæрдтæ. Еци рæстæги Хъасбол æхе 
реубæл ниццавта дамбаца. Рамæлуй. Фæсдзæуинæ бахста Алсахъи, фат исæм- 
балдæй æ рахез цонгбæл, е ’хсаргард æрхаудтæй. Дуккаг хат æй бахста 
Фæсдзæуинæ — æ къахбæл исуадæй фат. /Ерхауй. 
112 

Ахъбад. Ка ’й еци цъамар куй! Æносмæ мин ка фæхходуйнаг 
кодта мæ уездони ном? 
Фæсдзæуинæ (къотæрти астæуæй раласуй æ къахæй 
Хъасболи). Мæнæ аци куй, сæхе дигорон. Хъасбол цидæр хуннуй. 
Темур-Алсахъ, дан, мин мæ уоси хæццæ хæтуй! Æма ’й æваст багæ- 
рах кодта. Æз дæр ин æ тæккæ сæрбæл дамбаца ниццавтон! 
А х ъ б а д. Мæ тоггин дæ, Алсахъ, фал дин ард хуæрун: дæу 
цонгбæл ци фат исæмбалдæй, е мæ кадæбæл дæр исæмбалдæй. Нур 
ба къурцдзæвæни бахаудтæн: цæф лæгмæ мæ къох не сесдзæн, уа- 
дзæн ба дин нæййес. Уодæгасæй дæ Кæсæгмæ ласун! 
А л с а х ъ (исистадæй, е ’хсаргард æ галеу къохæй исесуй). 
Æлдар! Сау лæг мæн худтай, фал сау лæг дæхуæдæг разиндтæ. 
Хийнæкæнун дæр ку нæбал арæхсетæ фур тæссæй! Дууæ фæстаг 
æхсти мæнбæл сæмоалдæнцæ, фиццаг æхстæй ба мадта Хъасболи 
рамардтайтæ! Æлдар, мæнæн рахезæй галеуæй уæлдай нæййес! Хуæ- 
цæн! 
А х ъ б а д. Еци ходуйнаг не ’рхæсдзæн мæ сæрмæ! Цæф лæгмæ 
мæ кард не сласдзæн. Дæлæ дин еци куййи сæр дæ хъурбæл ниб- 
бæтдзæн æма дæ бæхи къæдзелæбæл Кæсæгмæ фæлласдзæн! 
А л с а х ъ. Фæттарстæ, Ахъбад! Æфсонæ дин фæцæй! Дæхе 
гъæуай кæнæ мадта! 
Тохунцæ æхсаргæрдтæй. Фæййаууон æнцæ. 
Фæсдзæуинæ (фæззиннуй). Æфсад, ардæмæ! Фæдес! 
Темур-Алсахъ нæ ниццагъта. Ахъбади сæр рахаун кодта! Фæдес! 
Т е м у р-А л с а х ъ (фæззиннуй, басоруй Фæсдзæуини). Хуарз 
фæсдзæуинæ æ хецауи еунæгæй нæ фæууадзуй. Цо æ фæдбæл! 
Фæсдзæуинæ. Барæн! Барæн! Еунæгдзурд! Гу... Г}’дзуна... 
Т е м у р-А л с а х ъ. Гудзуна? Кæми ’й? 
Фæсдзæуинæ. Идими... идими... Ме ’взаг мæ коммæ нæ 
кæсуй... Гудзунай æз фæййервæзун кодтон... Хачими хæццæ кæнгæ 
æнсувæртæ ан... 
Фæстегæй тухгæнæг æрбагъузуй Алсахъмæ. Æ фæсонти ин арц нисса- 
дзуй. Алсахъ рамæлуй. 
Фæсдзæуинæ. Æ, дигорон цъаммар куй! Дзæбæх дæ 
расайдтон! (Рæхуайуй Темур-Алсахъи мард хъæмайæй.) Æфсæдтæ! 
Мæрдтæ сæхе бæхтæбæл æвæргæ ’ма ледзгæ аци æлгъист бæстæй! 
Фезмæлетæ, æризæрæй! 
Тухгæнгута сæ мæрдтæ фæххæссунцæ. Темур-Алсахъи мард — еунæгæй. 
Æрталингæ ’й. Мæйæ хонхи бекъæй сзиндтæй æма сценæ срохс кодта. 
Æрбацæуй Д и г и з а. 
Д и г и з а (æрбадтæй, Темур-Алсахъи сæр æ гъæбеси бакодта, 
æ дзиккотæ ин фасуй, æ цæсгом ин дауй æ къохтæй). Алсахъ, 
цæмæннæ мæмæ ракæсис? Мæ фæййинун дæ нæ фæндуй? Зонун 
æй, зонун æй, барæй мæмæ нæ кæсис, барæй мæмæ нæ дзорис — 
мæстмарæн мæ кæнис... (Гъарæнгæ кæнуй.) Уæ, мæ цæугæ мæсуг, 
мæ лæугæ хонх æ бунтæй нирреза! Дзиуарвæсхъæ, нарæгастæу, 
гурведауцæ, саги сесбæл амад к ’адтæй! Сау лацин, бор уарий, æ бу- 
натæй рахъан уа! Дæ бæх хуæдидонæй ниффардæг уа! Дæ уорс 
8 Малити Васо 113 

дзоги фæсте хæтунæй ма бафсæдай! Уæ, дæ фиййаулæдзæг дзоги 
кæронмæ сагъдæй байзайа! Уæ, дæ Дигори хай дзæгъæлæй бай- 
зайа!.. 
X о р: Темур-Алсахъ, Темур-Алсахъ, 
Нур дин и кизгæ æнæ хахъ 
Уæлмард игон кæнуй æ уарзт. 
Фал цæмæн адтæ ду хеваст? 
Ду фудæнæнги Дигизай 
Фæсвæд иронхи ниууагътай... 
Фал е не ’сфæлхæдтæй уæддæр, 
Даруй гъæбеси нур дæу сæр. 
Æнцæ зæрдитæ муггаггай, — 
Цæй, гъаст ма ’рхæссæ, о кизгай... 
Дигиза фиййаугардæй æхе рамаруй. Сценæ фæтталингæ ’й. Рохс ку 
ссодзуй, уæд разиннунцæ уобайтæ. Рацæуй Геуæрги. 
Г е у æ р г и. Тундзуй Ирæфмæ Хæзнидон. 
Уинуй фалдзоси и бæлццон 
Еу къуар уобайтæ гъе нур дæр, — 
Сæ еу иннетæй æй хуæздæр. 
Уой медæг арфи дууемæй, 
Хæрнæгъ æрцæнцæ, уотемæй 
Нур Дигиза æма Алсахъ 
Еумæ лæуунцæ æнæ халхъ. 
Цæруй сæ хæццæ калм-зæрин 
Цæрдæг, гъиггаг æма зæрдгин... 
Ескæд хебари кæд тæрхъос, 
Телгæй фæйнердæмæ æ гъос, 
Хæстæг уобаймæ æрцæуй, 
Уæд калм фæдеси скъот кæнуй, — 
Æваст нисхъæтæгуй и сирд, 
Тæссæй нийдайуй е лæуирд. 
Æмбæрзæн 
Кæрон 
2001 анз, феврал—мартъи 

*в(ШШ)б» 
ЦАГЪАЙРАГ 
Дыууæактон трагеди 
АРХАЙДЖЫТÆ: 
Паддзах Уæлхез 
Сослан 
Зæринæ 
Цагъайраг 
Зæриат 
Саг 
Нæуæг 
Æдарц 
Айуан 
Дыджызæ 
Фидиуæг 
А ц æ м æ з 
Боренæ 
Дзанхъæлиц 
Уазæфтинæ 
- 60-аздзыд 
— йæ фырт, 20-аздзыд 
— йæ чызг, 17-аздзыд 
— 25-аздзыд 
— æндæрг, йæ хо, 7-аздзыд 
— æфсады фæтæг, 50-аздзыд 
- 20-аздзыд 
— 35-аздзыд 
— 40-аздзыд 
- 80-аздзыд 
— 40-аздзыд 
— 20-аздзыд 
— 20-аздзыд 
— 35-аздзыд 
— 17-аздзыд 
Тонагæнджытæ, балхонтæ, дуаргæстæ, фæсдзæуинтæ, Ахсахъ-Темыры 
æфсæддонтæ. 
Архайд цсеуы Дæллаг Ас-Хъабаны бсестсейы 14-сем сенусы. 
ФЫЦЦАГ АКТ 
1-аг архайд 
Æмбæрзæн байгомы размæ. Уæрм. Цагъайраг — хъадаманты. 
Зæриат фæзыны. 
Цагъайраг. Ацы хатт цæй æрæгмæ цыдтæ, мæ гыццыл хо? 
Зæриат. Бабайы сæр агурын, агурын, æмæ йæ нæ арын. 
Цагъайраг. Кæугæ ма кæ, мæ чысыл дзыкъуыла. Иумæ йæ 
агурдзыстæм æмæ йæ ссардзыстæм. 
Зæриат. Баба мын фæзæгъы, дæ улæфтæй, дам, дæ базонын, 
уынгæ дæ нæ кæнын, мæ сæр цалынмæ ссарон, уæдмæ, дам, мын 
уыныны фæтк нæй. Кæд, дам, искуы ныгæд æрцыд зæххы, уæд æй, 
115 

чи зоны, æмæ ссарон. Фæлæ йæ кæд уæлæуыл куыйтæ йе сырдтæ 
бахордтой, йе стджытæ та йын ныгæнæг нæ фæци... 
Цагъайраг. Цом иумæ, Зæриат, нæ фыдмæ. Иумæ йын агу- 
рæм йæ сæр. 
3 æ р и а т. Дæуæн мемæ цæуæн нæма ис, Хуыцау дæ нæма уадзы 
уæлион цардæй дæлион цардмæ. Хъус, хъус мæнмæ, мæ иунæг æфсы- 
мæр, хъус лæмбынæг: æрцæудзæн тыхы бон, Дунеты чи басаста, уый 
фæзындзæн махмæ дæр. Уæллаг Ас-Хъабаны бæстæ дæр, Дæллаг 
Ас-Хъабаны бæстæ дæр арц æмæ артæй бьгатыбын бакæндзæн, æфсæн- 
дзых бирæгътæ ныццæгъддзысты дыууæ бæстæйы адæмы — сывæл- 
лонæй, зæрондæй никæуыл ауæрддзысты. Нæ байзæддаг лидзæг 
фæуыдзæн, нæ лидзæг — хауæггаг. Дæу æрцахсдзæни Тыхы хицау 
æмæ дæ фæрсдзæни: «Дæ цæстытæ дын скъахон æви дын де ’взаг йæ 
рæбыныл ахауын кæнон?» Зæгъ-иу: «Мæ цæстытæ мын скъах». 
Æрбацæуы хъахъхъæнæг. Зæриат æрбайсæфы. Æмбæрзæн байгом. 
Паддзахы галуан. Уæлхез иунæгæй. 
Уæлхез. Змæст у дуне. Дурбынты Ахсахъ-Темыр ныддæрæн 
кодта Тохтæмысы раздзæуæг æфсады, Хуссарæй æрбалæгæрды Тер- 
чы ’рдæм. Тохтæмыс дæр йе ’фсад æрбангом кодта Каурай доны 
былтыл. Куыд уыдзæн сæ фембæлд? Зæхх ризы Ахсахъ-Темыры 
койæ... Зæхх ризы... Тохтæмыс мæ куырдта æртæ мин барæджы Ах- 
сахъ-Темыры ныхмæ. Минæй фылдæр ын нæ радтон — мæ цыфыд- 
дæр знаг, мæ туджджын Уæллаг Ас-Хъабаны паддзах Армдар мын 
мæ лæмæгъ куы базона, уæд мын мæ фæнык дымгæмæ ныддардзæн. 
Йæхæдæг Тохтæмысы æфсадмæ æртæ мин барæджы суæлдай кодта, 
йæ зæрдæ йын æлхæны уыцы рувас, цæмæй Сыгъзæрин Æрдонг мæ 
ныхмæ фæуа... Чи зоны, Тохтæмысæн æххуыс кæнын нæ хъуыди... 
Ахсахъ-Темыр куы фæуæлахиз уа, уæд... Нæ,нæ, Хуыцау ма зæгъæд... 
Фæлæ цыма æппæт дуне басæттæг Æрдонгæн йæ бындур змæлын 
райдыдта... Куыд уыдзæн, цы уыдзæн? Ме ’фсады фæтæг Саг тагъд- 
дæр куы раздæхид. Дыууæ мин барæджы сæргъы йæ дыууæ азы 
размæ арвыстон Византимæ — йæ паддзах Иоанн Фæндзæймаг Па- 
леолог мын балæгъстæ кодта, осмæнтæ йæ цæрын нæ уадзынц... 
Къæсæрыл фæзыны Ф и д и у æ г. 
Ф и д и у æ г. Бар ратт, мæ паддзах! 
У æ л х е з. Мидæмæ. 
Ф и д и у æ г. Мæ паддзах! Æвирхъау хабар! 
У æ л х е з. Дзур! 
Ф и д и у æ г. Хурыхъæуыл дысон æхсæв чидæр арт бафтыдта... 
Уæлхез. Чи?! 
Ф и д и у æ г. Тыхгæнджытæн сæ сæртæ басылыхъхъытæй тыхт 
уыдысты... 
У æ л х е з. Хурыхъæу Уæллаг Ас-Хъабаны бæстæйы арæныл 
лæууы, уæдæ арт уырдыгæй сирвæзт! Фæлæ мæ масты дымгæ но- 
джы тыхджындæр фæцырын кæндзæн уыцы арт æмæ йæ баскъæф- 
дзæн мæ туджджынты æлгъыст зæхмæ! 
Ф и д и у æ г. Арæнгæстæ Уæллаг Ас-Хъабанырдыгæй змæлд 
нæ бафиппайдтой... 
116 

У æ л х е з. Уыдонæн дæр цы хъæуа, уый кæндзынæн, афтæ 
фæлæууæнт! 
Ф и д и у æ г. Кæд, мыййаг, Уæллаг Ас-Хъабаны бæстæйæ не 
’рбацыд фыдбылыз... 
У æ л х е з. Банцай! Мæ мастыл мын цæхх мауал кæн! Дæу 
хуызæн хæлиудзыхты стырзæрдæйæ мæ паддзахад бабын уыдзæн! 
Цæугæ, ссар тонагæнджыты хицау Æдарцы. Æвæстиатæй фæзы- 
нæд. Ды та Стыр мæсыджы сæрæй ныхъхъæр кæн, æппæт адæм дæ 
куыд хъусой, афтæ: «Уæллаг Ас-Хъабаны паддзах Хурыхъæуыл 
арт бафтыдта!» 
Ф и д и у æ г. Цæуын! 
У æ л х е з. Цæугæ нæ! Тæхгæ! 
Фидиуæг ацæуы. 
Гадзрахатæй та рацыди цъаммар Армдар. Фарон Æдарц йæ то- 
нагæнджытимæ ныббырста , Уæллаг Ас-Хъабаны бæстæйæн махимæ 
æмарæн чи у, уыцы хъæутæм. Знаджы фыдмитæн зынг æмæ цир- 
хъæй дзуапп куынæ дæттай, уæд сæрмæ хизы. Уыцы стæры мæ хис- 
тæр фырт Æнбалан уацары бахауд Армдармæ... Фысы ’ргæвст æй 
ныккодта... Бæргæ йæ нæ рауагътаин, фæлæ паддзах йæхи туг æмæ 
стæгыл куы ауæрда, уæд адæмы разæнгард мынæг кæны, æфсады 
æхсæн æгъдау хæлын райдайы, æгъдау кæм нæ уа, уый та æмбийгæ 
кæны уырыйы марды хуызæн. Хæст райдыдтаид, фæлæ Сыгъзæ- 
рин Æрдонджы хан Тохтæмыс йе ’фсад Уæллаг æмæ Дæллаг Хъа- 
банты арæнтыл æрæвæрдта, кæрæдзи хъуын-хъис, дам, мауал хæ- 
рут, кæрæдзи тых ма сæттут, цалынмæ æфсæн Ахсахъ-Темыры ту- 
гæйдзаг аууон нæ сæрмæ нæ сæфты хъæрццыгъайау зилы, уæдмæ. 
Рæстæгмæ нæ бафидауын кодта. Фæлæ Тохтæмыс цæмæй зоны, 
Армдар мæнгардæй мæнгарддæр кæй у! Йæ ниат та фехæлдта. О, 
мæ сабыр царды куырæт! Ивын дæ хæстон фæлыстæй. (Ацæуы.) 
Фæзынынц Зæринæ æмæ Боренæ хæстон дарæсты. Сæ къухты — 
ехсытæ. 
Б о р е н æ. Зæринæ! Ныр цытæ кæныс? Бакæс-ма дæхимæ — 
цы хуызæн дæ!... 
3 æ р и н æ. Ныууадз мæ ды дæр. Мæ бон дæ нал у! 
Б о р е н æ. Аххос мæн фæци! 
3 æ р и н æ. Цæмæн мыл ныххæцыдтæ, мæ бæхы мæнæ ацы 
ехсæй куы надтон, уæд? Уый у мæ худинаггæнæнг, æвзæрст хор 
æмæ йæ цæкуыйæ фæхастон мæхи армæй, уый та хæрæг разынд! 
Дугъы фæстаг æрцыди! 
Б о р е н æ. Цæй фæстаг уыди, дыккаг бынат бацахстай. 
3 æ р и н æ. Фидар хæц дæ дыккаг бынатыл, тынг æхсызгон мæ 
хъæуы! Нæ уыдтай, чызджытæ мыл фæйнæрдыгæй куыд худтыс- 
ты? Чи — сусæгæй, чи — æргомæй. 
Б о р е н æ. Ничи дыл худти. 
3 æ р и н æ. Нæ, уыдон цин кодтой! Нæ сæ зонын? 
Б о р е н æ. Дæ бæхы аххос нæ уыди. Йæ размæ, мæгуыр, 
цыдæр æнæхайыры къахт фæци, æмæ йæ риуыгуыдырæй зæхх хуым- 
гæнгæ размæ бахауд. Ды саргъæй расхъиудтай. Фæлæ фæцарæхстæ, 
ногæй йыл абадтæ — æмæ ма афтæмæй дæр дыккаг æрцыдтæ! Де 
117 

’фсургъы хуызæн æфсургъ нæй мах бæстæйы. Фатау — йæ уад, йæ 
гæпп — фæранчы гæпп, адæймагау — зондджын, саджы фисынтыл 
амад усгур лæппуйау — рæсугъд. 
3 æ р и н æ. Кæс-ма амæ! Усгур лæппуйы коймæ йæ цæсгом 
куыд ныррухс! Æмæ мæ бæхы хуызæн рæсугъд усгур та кæм федтай? 
Б о р е н æ. Федтон... 
3 æ р и н æ. Уадындзæйцæгъдæгæй ма зæгъай? Йæ цагъдмæ 
хъусгæйæ зæрдæхъæрмттæ кæныс... Дæ уд цыдæр фæвæййы, дæ 
къодах ма зæххыл сагъдæй баззайы. 
Б о р е н æ. Мæ уд... Мæ уд мæн нæ фæрсы... Фæтæхы уæлæрв- 
ты Ацæмæзы уадындзы сыгъзæрин зæлты... Зонын, нæ хъал усгур- 
ты хуызæн рæсугъд нæу, фæлæ мæнмæ уымæй рæсугъддæр ничи 
кæсы... 
3 æ р и н æ. Хæлæг дæм кæнын, Боренæ. Афтæ чи уарзы. Уæдæ 
мæнæн мæ зæрдæ цавæр дурæй конд у, йæхимæ æмгæрон куы ни- 
кæй уадзы. 
Б о р е н æ. Рæстæг нæма ’рцыди, Зæринæ. Æндæр дæ дæ 
зæрдæ фæрсгæ дæр нал бакæндзæн. О Хуыцау! Куыд диссаг у уар- 
зондзинад... Зæрдæ йæхи цыдæр диссаг пиллон артмæ баппары, фæлæ 
дзы куы ралидзай, уæд дæ ноджы тынгдæр æлвасдзæн уыцы арт 
йæхимæ. 
Дыджызæ фæзыны. 
Д ы д ж ы з æ. Кæм дæ, уæртæ чызг? Цы кодтам, цы ныл 
æрцыди? Адæм афтæ куы дзурынц, дæ къах дæ бæхы бын фæци, 
гæлæхха... 
3 æ р и н æ. ’Мæ цы? Мæнæ дын мæ иу къах, мæнæ — иннæ. 
Д ы д ж ы з æ (йæ къухтæй сгары Зæринæйы къæхтæ). Уæдæ 
дын ницы уыди, мæ боны рад? 
Уадындзы цагъд хъуысы уынгæй. 
Б о р е н æ. Ацæмæз... 
3 æ р и н æ. Цу, цу, Боренæ, кæннод дæ уадындзæйцæгъдæгыл 
исты æрцæудзæн. Уый дæуæн цæгъды. 
Б о р е н æ. Зæринæ, ныр Дыджызæйы цур цытæ дзурыс? Æз 
æнæуи дæр цæуинаг уыдтæн... Бахатыр кæнут. (Ацæуы.) 
3 æ р и н æ. Баба кæм и? 
Д ы д ж ы з æ. Дæ фыд йæ чемы нæй. 
3 æ р и н æ. Цы кодта? 
Д ы д ж ы з æ. Дысонæхсæв тыхгæнджытæ бынты-быны сыгъд 
бакодтой Хурыхъæу. 
3 æ р и н æ. Цавæр тыхгæнджытæ? 
Д ы д ж ы з æ. Цы дын зæгъон, нанайы хур, Уæллаг Ас-Хъаба- 
нæй, дам, æрбацыдысты. 
3 æ р и н æ. Йæ ниат фæсайдта Армдар! Тохтæмыс сæ куы 
фидауын кодта, уæд ыл баба куыд баууæндыд, йæ мæнгарддзинад 
ын иу æмæ дыууæ хатты куынæ бавзæрста!.. 
Д ы д ж ы з æ. Мæ-гъа... Арæнгæстæ афтæ, Уæллаг Ас-Хъаба- 
нырдыгæй, дам, ницы змæлд уыди... 
3 æ р и н æ. Ницы! Ницы! Хъæу сайтæнттæ басыгътой! 
118 

Д ы д ж ы з æ. Сайтæнттæ дæр басудзынц... 
3 æ р и н æ. Дыджызæ! Авдæнмæ аргъæуттæ кæмæн кодтай, 
уыцы сывæллон ма мæ æнхъæлыс? Ды цу, æз та бабайы фенон. 
(Галуаны иннæ хатæнмæ бацæуы.) 
Д ы д ж ы з æ. О ме Скæнæг Хуыцау! Фыдбылызæй нæ бахиз, 
хæст ма рауадз. Уымæй стырдæр бæллæх нæй а дунейыл. Хъалтæн 
та ницы уыдзæн, фæлæ мæгуыр адæм бабын уыдзысты... (Ацæуы.) 
Æрбацæуынц Æ д а р ц æмæ Дзанхъæлиц. 
Æ д а р ц. Ничи уæ базыдта? Кæд исты фæд ныууагътат уæ 
фæстæ? 
Дзанхъæлиц. Фæд та куыд нæ ныууагътам! Хурыхъæуы 
фæнык! Уæдæ йæ нæ дзыппыты рахастаиккам? 
Æ д а р ц. Дæ дзыппыты цы рахастай, уый дæр фендзынæн. 
Дзанхъæлиц. Хурыхъæуæй цы ратæлæт кодтам, уый 
иууылдæр дæ цуры æркалдзыстæм. 
Æ д а р ц. Иууылдæр? 
Дзанхъæлиц. Ды стæрæй цы мулк æрбантой кæныс, уымæй 
паддзахæн йæ кæцы хай бавдисыс? 
Æ д а р ц. Æз æз дæн, ды та чи дæ? 
Дзанхъæлиц. Хорз, хорз, мæ хицау, ницы дын басусæг 
кæндзынæн. Сыгъзæрин, æвзист, хæцæнгæрзтæ — æндæр нæ ницы 
хъуыди. 
Æ д а р ц. Тонагæнджытæн зæгъ: кæд ма сæ се ’взæгтæ хъæ- 
уынц, уæд сæ дарын базонæнт. Мæ фæндтæ Хъабаны ивылд донау 
æнæкъуылымпыйæ цæуынц сæ нысанмæ — уæртæ уырдæм. (Амоны 
паддзахы бандонмæ). 
Дзанхъæлиц. Ды... паддзах?! Дæхи дæр сафыс æмæ мæн 
дæр. Уымæн гæнæн нæй! 
Æ д а р ц. Гæнæн цæмæн нæй, уый мæ фыны дæр мæхимæ 
æмгæрон нæ уадзын. Ис, Дзанхъæлиц, ис гæнæн. Бæстæ — змæст, 
хæст ныггуыпп ласдзæн. Ахсахъ-Темыр дæр уæдæ æнцад кæм бад- 
дзæн. Паддзахы хистæр фырт Æмбалан — мард. Дæу хинæй ба- 
хаудта уацары. 
Дзанхъæлиц. Æз дæу дзырд æххæст кодтон! 
Æ д а р ц. Куыд загътай? Кæй дзырд æххæст кодтай? 
Дзанхъæлиц. Дæу... 
Æ д а р ц (йе ’хссерфарс ын цæвы). Кæй дзырд æххæст кодтай? 
Дзанхъæлиц. Мæхи... Мæхи дзырд... 
Æ д а р ц. Уæйгæнæг — мæ емынæ. О, æмæ цы дзырдтон? 
Паддзахы бындар Сослан дæр иу ахæм стæры йе та хæсты хъæба- 
тырæй фæмард уыдзæн. Паддзах Уæлхез йæхæдæг дæр афтæ... Йе 
та фыднозт бакæндзæн æмæ нал райхъал уыдзæн. Нозтмæ йæ бæт- 
тæнтæ тоны. 
Дзанхъæлиц. Æгæр авнæлдтай, мæ хицау!... 
Æ д а р ц. Хъæрæй ма дзур, науæд дæ фæсдзæуинтæ фехъус- 
дзысты æмæ дын дæ корто михыл æрсадздзысты. Æфсады фæтæг — 
Саг! Сæрджын саг! Гъеуый у мæ уоны сау мигъ. Уый лæууы мæнæй 
паддзахы бадæны æхсæн. Фæлæ йын исты амал кæндзынæн... Æмæ 
уæд æрызайдзысты паддзахы бындурыл... (Дзанхъселнцы хъусы.) Чи? 
119 

Дзанхъæлиц. Нæ зонын. 
Æ д а р ц. Чи? 
Дзанхъæлиц. Омæ йæ æз цæмæй зонын? 
Æ д а р ц. Де ’хсæрфарс дæуæй зондджындæр у, уый дын æй 
ныртæккæ дæ хъусы ныззардзæн. Чи? 
Дзанхъæлиц. Ды. 
Æ д а р ц. Æмæ? 
Дзанхъæлиц. Йед... А-а! Æхсин Зæринæ! 
Æ д а р ц. Уыныс, æз дын ницы загътон, дæхæдæг мын радзырд- 
тай дæ сусæг фæндтæ. 
Д з а н х ъ æ л и ц. Æз та, æз, мæ хицау? Æз цы фæуыдзынæн? 
Æ д а р ц. Бæхгæсæй хафдзынæ. 
Дзанхъæлиц. Мæ лæггад, мæ хъиамæттæ нымады нал сты? 
Æ д а р ц. Бафидыдтам. Æфсады фæтæг — Дзанхъæлиц! 
Дзанхъæлиц. Мæ цард нывонд дæуæн, мæ паддзах! 
Æрбацæуы паддзах Уæлхез. 
Æдарц, Дзанхъæлиц (иумæ). Рухсуæддæбон, нæпаддзах! 
Уæлхез. Рухс нæу мæ бон, хур мыл скæсæнæй сæнтсауæй 
скæсы. Арвгæрæтты сæуæхсид æмæ зæрæхсид мæ фырт, мæ хæс- 
тæджытæ, мæ адæмы туджы лæсæнтæ сты. Цъаммар Армдар Тох- 
тæмысæн цы ниат радта, уый фехæлдта, Хурыхъæуыл бандзæрста! 
Æ д а р ц. Мæ паддзах. Æгæрон у дæ маст. Фæлæ уымæй æгæ- 
рондæр у дæ тых. Дæ иунæг дзырд, дæ къухы æнгуылдзы иунæг 
змæлд — æмæ де ’фсæддонтæ æфсæн фæттау нынныхсдзысты не 
знаг, нæ туджджыны цъаммар зæрдæйы! 
У æ л х е з. Æууæндын дыл, бæгъатыр Æдарц! Иу æмæ дыууæ 
хатты ном не скодтай дæ паддзахæн. Фæлæ ме ’фсæддонтæ рæст- 
дзæвин фæттæ цæмæй фестой, уый тыххæй хъæуы рæстдзæвин 
уынаффæ. Гъеуымæн дæм фæдзырдтон. Дæ уынаффæ! 
Æ д а р ц. Мæ паддзах, хуыздæр уаид, Æфсæддон Уынаффæ 
æвæстиатæй куы æрæмбырд кæнис, уæд. 
У æ л х е з. Æфсæддон Уынаффæйы размæ мæн фæнды дæумæ 
байхъусын. 
Æ д а р ц. Мæ паддзах! Мæ мæгуыр зондыл кæм æрвæссыс, уым 
зæгъын мæ фæнд. Æфсад йæхи цæттæ кæнæд хæстмæ. Æз та уал 
мæ тонагæнджытимæ балæбурдзынæн нæ арæнтæм æввахс Уæллаг 
Ас-Хъабаны хъæутæм. 
С о с л а н къæсæрæй æрбахызт. 
С о с л а н. Стæры раздзæуæгæй цæуын мæхæдæг! 
У æ л х е з. Гæдзæ дæм куыд нæй, лæппу! Мæ фæнд нæма срæ- 
гъæд. (Æдарцмæ.) Дзур. 
Æ д а р ц. Не знæгтæ сæхæдæг куыд бакодтой, мах дæр сын уый 
бакæнæм. Нæ цæф æруайдзæн хъæздыгдæр хъæутыл. Судзгæ, 
маргæ. Сæ мулк, сæ фос сын нæхирдыгæй фæкæндзыстæм. Уый 
нын феххуыс уыдзæн æфсад хуыздæр бацæттæ кæнынмæ — стонг 
гуыбын хæстонæн нæ бæззы. Армдары адæм цæмæй фæсæргой уой, 
сæ ныфс асæтта, уый тыххæй æгъатырдзинадæй хуыздæр хос нæй. 
Нæй ауæрдæн сывæллæттыл дæр. 
120 

У æ л х е з. Бæззы дæ уынаффæ. Кæд уыдзыстут стæрцæттæ? 
Æ д а р ц. Ратт мын, мæ паддзах, æмгъуыдæй дыууæ боны. 
У æ л х е з. Дыууæ боны! Фылдæр — нæ! Армдар хæст йæхæдæг 
куы райдайа, уæд уый махæн пайдадæр у: Тохтæмыс дæр дзы буз- 
ныг нæ уыдзæн, нæ сыхаг адæмтæ дæр! 
С о с л а н. Баба! Æнусон авдæны сывæллон дæ хъæуы æви хæс- 
тон лæг? 
У æ л х е з. Цы дæ фæнды? 
С о с л а н. Тонагæнджыты раздзæуæгæй мæ рауадз! 
У æ л х е з. Тонагæнджытæн ис хицау, лæууы дæ цуры. 
С о с л а н. Уæдæ хуымæтæджы æфсæддонæй цæуын стæры! 
Æ д а р ц. Хицау Сослан, хуыздæр уаид, куы баззаис... Æмбала- 
ны мæлæт мæхицæн никуы ныххатыр кæндзынæн. Дæуыл ма исты 
куы ’рцæуа... 
С о с л а н. Дæу ничи фæрсы! Паддзах Уæлхез! Дæ цуры дæ 
фырт нæ лæууы, фæлæ де ’фсæддон! 
У æ л х е з. Лæг дæ æмæ дын дæттын лæджы бар. 
С о с л а н. Мæ лæджы бар исгæ у æрмæст мæ цирхъ æмæ мæ 
зондæй, Баба. 
У æ л х е з. Уый лæджы дзуапп у. Уæхи цæттæ кæнут стæрмæ. 
Æз та уе ’рбаздæхтмæ бæстæйыл æрзилон, базонон адæмы зæрдæ- 
йыуаг, æфсæддонты уавæр. Хæсты арт ссыгъди нæ тæккæ къæсæрмæ! 
Æмбæрзæн 
2-аг архайд 
Паддзахы галуан. Уæлхез иунæгæй. 
У æ л х е з. Куыд æрæгмæ цæуынц тонагæнджытæ, къуырийæ 
фылдæр куы рацыди, стæры куы ацыдысты, уæдæй абонмæ... Мæ 
кæстæр, мæ иунæг бындарыл ма исты куы ’рцæуа, уæд мæ галуаны 
бындур фехæлдзæн, бабын уыдзæн мæ паддзахад... Стыр Иунæг 
Хуыцау, дæ цæст мын ма бауарзæд ахæм æвирхъау бæллæх! Æдарц 
бæгъатыр лæг у, хæсты — хин, къуырцдзæвæны — амалджын, кæд 
нæ бауадзид ме стæрдзауты знаджы марг хæлуарджы тынты баха- 
уын. Мад-æхсин нæ баурæдта йæ хистæр хъæбул Æмбаланы сæфт, 
йæ фæдыл ацыди мæрдты бæстæм. Баззадтæн Сослан æмæ Зæри- 
нæимæ, бирæ мæ уарзынц, æз сæ ноджы фылдæр )’арзын, фæлæ 
мын мæ сагъæстæ, мæ хъуыддæгтæ сæ зæрдæмæ хæстæг нæ исынц, 
æмæ сау хъæды халонау иунæг дæн. Цыдæр мæ уромы, æндæр 
хъæдмæ ацæуин æмæ бирæгъау ниуин. А дунейыл мын ницыуал 
баззад мæ туг райсынæй фæстæмæ. Хæст, тагъддæр хæст! (Дуры- 
нæй уадзы спнонмсе ронг.) Уастырджи, Никкола, мæ бæлццæттæ — 
уæ уазæг, уæ фæдзæхст! (Нуазы.) Ронг дæр мын мæ зæрдæйы рыст 
нæ сабыр кæны. Цы фæци уыцы фæлхæрст Айуан? Кæд мæ аир- 
хæфсид йæ гъæла дзæнгæдайæ, æмæ мæ сагъæс фæрогдæр уаид... 
А й у а н (кьæсæрæй æрбахызт). Мæнæ дæн! 
У æ л х е з. Æрцардтай мæ, хæрзчъепп! 
А й у а н. Паддзах, рагон таурæгъ æви нырыккон? 
У æ л х е з. Цы хин та æрхъуыды кодтай, бынтыхуымгæнæг? 
121 

А й у а н. Мæнæй бындæрты чи хуым кæны, ахæмтæ дæр ис. Дæ 
галуаны бындур дын уырытæ куы скъахой, уымæй тæрсгæ кæн, 
фæлæ æдас та æппындæр ма у. 
У æ л х е з. Мæ ехс! 
А й у а н. Цавæр ехс? 
У æ л х е з. Дæу кæмæй фæнæмын, уый. 
А й у а н (кæцæйдæр зæлдаг хæцънл æрбадавта). Гъа, мæ 
паддзах!.. Æгæр ма ныццæв, мæ буар хæрæджы цармы хуызæн имо- 
нау у, æмæ стæппæлттæ уыдзæн! 
У æ л х е з. Тæхуды, дæ цæсгомы цармæй дыууæ дзабыры ба- 
дар! 
А й у а н. Дæ зæриндаг концарыхътæ та — мæн! 
У æ л х е з. Ехс! 
А й у а н (ехс æм дæтты). Гъа, гъа!.. Дæхи дзы æгæр ма 
ныццæв, мæ паддзах. 
У æ л х е з (рог къæрццытæ кæны Айуаны). Кафгæ! 
А й у а н (æнæбары кафы). Уауу! Ацы цæф — мæ гъæла сæры 
мызд, ацы цъыкк — мæ дзæгъæлдзур æвзаджы мызд, ай та — мæ 
зæрдæ сæгъы сыдзы хуызæн гом кæй у, уый тыххæй, гъеуый та — 
мæ куырм паддзахæн йæ цæстытæ кæй дзæбæх кæнын... 
У æ л х е з (ехс фехсы). Куыд загътай? Фесæф! 
Айуан фæлидзы. 
Фæстæмæ раздæх! 
А й у а н (æрбаздæхти). Мæнæ дæн! 
У æ л х е з. Цавæр таурæгъ ракæнынмæ мын хъавыдтæ? 
А й у а н. Уыцы таурæгъ рагон дæр у, нырыккон дæр. 
У æ л х е з. Дзур! 
А й у а н. Зæронд хæрæг йæ къæлæуæн фæдзæхста: искæй хуым- 
мæ макуы бацу, дæ рагъæй дын гæрзытæ рауадздзысты; æхсæны 
хуыммæ-иу бацу — цалынмæ адæм кæрæдзимæ дзурой: «Ды йæ раз- 
дах», «Нæ, ды йæ раздах», уæдмæ ды дæхи дзæбæх бафсаддзынæ. 
У æ л х е з. Дæ уыци-уыци цы амоны? 
А й у а н. Дæ бынаты сбад, паддзах, æмæ дын æй зæгъон. 
У æ л х е з (йæ бынаты сбадти). Дзур! 
А й у а н (йæхи йæм хæстæг байста, йæ иу къухæй йæ хъыдзы 
кæны, иннæ къух та йын йæ дзыппы ауагъта). Дзыгы-дзыгы... 
У æ л х е з. Цы кусыс? (Худæгæй бакъæцæл.) Иуварс, гъæла 
быдзæу! (Айуан æй хъыдзы цы къухæй кодта, уый йын рацахста.) 
А й у а н. Паддзах! Хъыдзы дæ чи кæны, уыцы къух уыныс, дæ 
дзыпмæ чи ныббырыд, уый та нæ уыныс. Уый дын мæ уыци-уыци! 
Дæ алыварс кæй æрæмбырд кодтай, уыдон дæ сæ рахиз къухтæй 
хъыдзы кæнынц, сæ галиутæй та дын дæ дзыппытæ къахынц. 
У æ л х е з. Фесæф! Æдарцæн зæгъдзынæн, æмæ дæ уый ныу- 
уæй кæндзæн Хазары базары! Уæвгæ дæуыл йæ къахсæрфæн хæцъил 
дæр ничи ратдзæн. Дымд-далагъан фæу! 
А й у а н. Цæуын, цæуын... (Дуаргæрон æрлæууыди.) Йед... Дæ 
галуаны бын уæрмытæй иуы... Æдарцы коймæ зæгъын. Цыдæр æна- 
хуыр цæрæгой дары цæгатварс уынгæг уæрмы. Саджы хуызæн у, 
æмæ саг нæу, сæгуыты хуызæн у, æмæ сæгуыт нæу, фæранчы хуы- 
122 

зæн у, æмæ фæранк нæу, адæймаджы хуызæн у, æмæ адæймаг нæу. 
Ноджы ма йæ Æдарц дары хъадаманты. 
У æ л х е з. Уый та цы диссаг у? 
А й у а н. А дунейыл диссæгтæй фылдæр цы ис? (Ацæуы.) 
У æ л х е з. Кæд сæнттæ цæгъды? Нæ, йæ цæстыты æрттывды 
йын бæрæгæй уыдтон хин æмæ зонд... Уырытæ... Мæ зæрдæйы рыст 
мын кæд сисид, зæгъгæ, уый мын æй фæтыхджындæр кодта. Ехсæй 
чи кæй надта? Уый мæн! 
Æрбайхъуыст уадындзтæ æмæ хæстон хæтæлты цагъд, бæхты къæхты 
хъæр. Адæмы хъæлæба, хъæртæ: «Паддзах Уæлхезæн æнусон кад æмæ 
намыс!» 
У æ л х е з. Æрбаздæхтысты! Хуыцау, табу дæхицæн. 
Къæсæрыл æрбахызтысты Æ д а р ц æмæ Д з а н х ъ æ л и ц. 
Æ д а р ц. Мæ паддзах! Фарн бахизæд дæ галуаны сыгъзæрин 
къæсæрыл! Бар ратт. 
У æ л х е з. Мидæмæ! Мидæмæ! Мæ цæстытæ уæм куы ныуурс 
сты. Дзур! Кæм и Сослан? 
Æ д а р ц. Сослан дæр зындзæн. 
У æ л х е з. Дзæбæх, æнæнизæй раирвæзт? 
Æ д а р ц. Йæ сæрæй иунæг æрду дæр нæ фæхъуыд. 
У æ л х е з. Дзур! 
Æдарц. Паддзах! Стæры, демæ ныхасгонд куыд уыдыстæм, 
афтæ мемæ æртæсæдæ барæджы райстон. Æмбисæхсæв сын сæ арæн- 
гæсты амардтам æмæ бабырстам сæ тæккæ стырдæр æмæ хъæздыг- 
дæр хъæу Донгæронмæ. Ныццагътам, хæцынхъом чи уыди, уыцы 
нæлгоймæгтæн сæ фылдæры. Нæхицæй дæр фæхъуыд æртиссæдз 
лæджы — рухсаг уæнт. Æрбатардтам сæдæ уацайраджы — æвзонг 
сылгоймæгтæ, сывæллæттæ, куыстхъом нæлгоймæгтæ. Уыдонимæ — 
хъæуы мулк æмæ фос. Фæстæмæ здæхгæйæ ныл Цыллæ фæндагыл 
сæмбæлд дзуттæгты хъæздыг чырæ — Гуырдзымæ сæудæджеры 
цыдысты. Сæхи сын ныппырх кодтам, сæ чырæ сын байстам — ссæдз 
теуайы цы фæрæзтой, уыйбæрц хæзнатæ: сыгъзæринæй зæгъай, 
æвзист, æрхуы дзаума. Зынаргъ хъуымæцты стыр тынтæ, алыхуы- 
зон адджинæгтæ... Дæхæдæг сæ фендзынæ, мæ паддзах. 
Уæлхез. Дзур. Æз цы фехъусынмæ æнхъæлмæ кæсын, уый 
нæма фехъуыстон. 
Æ д а р ц. Уый дæр фехъусдзынæ, мæ паддзах. Уацары райстам 
Дæллаг Ас-Хъабаны иунæг бындар Нæуæджы! 
У æ л х е з. Уæ, Хуыцау дыл йæ бæллæх макуы æруадза! Уый 
æцæг у?! 
Æ д а р ц (йæ цнрхъ сласы). Мæнæ мæ цирхъ куыд æцæг у, 
афтæ. 
У æ л х е з (йæ хьæбысы йæ кæны). Æцæг?! Куыд, цы хуызы? 
Æ д а р ц. Уæллаг Ас-Хъабаны ис къулыбадæг ус Ахиминæ. 
Æлхæд мын у сыгъзæрин æмæ зынаргъ лæвæрттæй. Нæ бабырсты 
æхсæв Армдары фырт Нæуæджы æрбасайдта Донгæроны хъæумæ 
йæ уарзон чызг Уазæфтинæмæ. Ныр сæ дыууæ дæр дæ къухы сты. 
У æ л х е з. Æдарц! Стыр æгъдауы аккаг дæ æмæ дын стыр æгъдау 
кæнын. Уадз æмæ æгас дуне дæр зона, Дæллаг Ас-Хъабаны бæс- 
123 

тæйы паддзах лæджыхъæд æмæ æууæнкæн куыд аргъ кæны, уый. 
Цы мулк æрбантой кодтай, уымæн дæр, уацайрæгтæн дæр сæ дæ- 
сæймаг хай — дæу! 
Æ д а р ц (йæ зонгуытыл æрлæууыд). Мæ паддзах! Æгæр мæ 
буц кæныс. Æз æххæст кодтон мæ хæстон хæс. Кæд иучысыл исты 
мæ къухы бафтыд, уæд — дæу фæрцы. Де ’ууæнк, дæ бардзырд — 
æрдын, æз — фат. Æхс мæ, кæдæм дæ фæнды, уырдæм — цырен- 
калгæ нынныхсдзынæн знагæн йæ тæккæ зæрдæйы. 
У æ л х е з (сыстын æй кодта). Фест, фест! (Дзанхъæлицмæ.) 
Ды дæр мæ рохы нæ баззайдзынæ. 
Дзанхъæлиц. Арфæ кæнын, нæ зынаргъ паддзах! 
У æ л х е з. Æмæ уæддæр уыцы лæппу кæм ис? Нæхионæй зæгъын. 
Æ д а р ц. Йе ’мбæлттæ йыл галуаны цур æрбамбырд сты. Дæ 
бындар, паддзах, дæ сыгъзæринхъулджын къæлæтджын кæмæн ныу- 
уадздзынæ — мин азы нын дзæбæх, æнæнизæй цæр! — уый стæры 
йæхи равдыста стыр æхсар æмæ зонды хицауæй. Домбай! 
Дзанхъæлиц. Знæгты джебогътæй нæ тарст, фæлæ Уазæф 
тинæйы куы федта, уæд зæрдæхъарм фæци... 
Æ д а р ц. Дæ дзыхыл хæц! 
У æ л х е з. Уадз æй дзурын. Куыд зæрдæхъарм? 
Дзанхъæлиц. Ома... йæ рæсугъддзинадæй. 
У æ л х е з. Цы? Расыг стут? Цытæ дзурут?! 
Дзанхъæлиц. Хатыр, нæ паддзах... 
Æ д а р ц. Мæ зынаргъ паддзах! Ма йæм хъус. Сослан хынджы- 
лæг кодта, ай та йæ æцæгмæ бамбæрста. Тонагæнæджы сæры цы 
зонды чысыл мур ис, уый уыйбæрцытæ нæ ахсы ... 
Уæлхез (хъуыдыты аныгъуылд. Æрæджиау). Цæут, баулæ- 
фут. Æдарц, фæсдзæуинтæн зæгъ: аккаг адæмы се ’ппæты дæр изæ- 
ры — паддзахы куывддонмæ! Фидиуæг æгас бæстыл дæр фехъусын 
кæнæд Армдары фырты уацар. Алы хъæу дæр скæнæд куывд иннабо- 
нæй иннабонмæ, мацæуыл бацауæрдæнт стурвосæй, лыстæг фосæй. 
Æ д а р ц. Дæ зæрдæ мацæмæ ’хсайæд, мæ паддзах, нæ фыдæл- 
ты æгъдау йæ бынаты уыдзæн. Бар ратт, æмæ цæуæм. 
У æ л х е з. Цы у, цавæр сырды мыггаг, уæрмы хъадаманбастæй 
кæй дарыс? 
Æдарц. А-а!... Уый сырды мыггаг нæу, фæлæ адæймаг дæр 
нал у. Дыууæ мæйы размæ Уæллаг Ас-Хъабаны бæстæмæ куы ныб- 
бырстам, уæд æй уым дзæгъæл быдыры æрцахстам. Бызгъуырты, 
бæгъæввадæй, йæ къухы — лæдзæг. Фыццаг æй мæгуыргур фен- 
хъæлдтам, фæлæ нын не знæгты æхсæн цы хæрзгæнджытæ ис, уыдон 
нын радзырдтой, йæ сæрызонд, дам, ма йæхимæ куы уыди, уæд 
нын нæ адæмæй бирæ фæцагъта. 
У æ л х е з. Æмæ йæ иннæ уацайрæгтæй уæлдай хицæн уæрмы 
цæмæн дарыс? 
Æ д а р ц. Куы зæгъын, мæ паддзах, адæймаг нал у. 
У æ л х е з. Фенын мын æй кæн. Цæугæут. 
Æдарц æмæ Дзанхъæлиц ацæуынц. Æрбацыд Сослан. 
С о с л а н. Дæ бон хорз, баба! 
У æ л х е з. Æрцу, лæппу, мæ иунæг бындар, мæ хъæбысы дæ 
124 

ныттухон, æгайтма дзæбæх, сæрæгасæй хæдзар ссардтай. Дæуыл 
ма мын исты куьг ’рцæуа... (Хъæбыс кæны Сосланæн.) 
С о с л а н. Ма мын тæрс, баба, æвзæр быныл зайы! 
У æ л х е з. Æдарц мын мæ зæрдæ барухс кодта дæ койæ. 
С о с л а н. Æдарц мæнæй кæмæн æппæлыди, уый дæр дзы рох 
кæм уыдаид. Сывæллонау мæ хъахъхъæдта, æмæ йæм мæстæй тъæпп 
хаудтон. Æнæуый та æхсарджын æмæ хъаруджын у, хинæй та — йе 
’мыдзаг. 
У æ л х е з. Хæсты хин ныфс æмæ хæцæнгарзы æмсæр лæууы. 
Мæ зæрдæмæ нæ цæуы дæ хуыз — фæлмаст, æнкъард. 
С о с л а н. Æнæхуыссæг дæн. 
У æ л х е з. Ныр баулæф. Цæмæй дын барухс кæнон дæ зæрдæ, 
лæппу? 
С о с л а н. Цырагъ дзы ссудз. 
Уæлхез. Куыдæй? 
Сослан. Мæгъа... 
У æ л х е з. Мæ сыгъзæринфистон æхсаргард дын лæвар кæнын. 
Дæ кары мын æй Византийы паддзах хæрзиуæгæн саккаг кодта, йе 
знæгты йын куы ныппырх кодтон, уæд. Мæ саджысиутæй конд са- 
гъадахъ, ме ’фсургъты рæгъау дæр абонæй фæстæмæ дæу сты. 
Уымæй уæлдай ма, дæхи дзыхæй цы курай, уый — дæ хай. 
С о с л а н. Уæдæ дæхи дзыхæй цы загътай, уыдон дæхицæн уадз, 
фæлæ мæхи дзыхæй цы курон, уый мын кæй ратдзынæ, ууыл та 
ард бахæр. 
У æ л х е з. Лæппу! Дæ цуры чи лæууы, уый дæ ферох. Паддза- 
хы дзырд паддзахы дзырд у, ард хæрын дзы цæмæн хъæуы? 
С о с л а н. Баба. Ды мын фыд дæ, фæлæ мын паддзах дæр дæ. 
Æмæ паддзах мæ фыдыл куы фæуæлахиз уа, уымæй æдас нæ дæн. 
У æ л х е з. Мæнæн дæуæй зынаргъдæр зæххыл ницы ис. Хорз. 
Хæрын ард. 
С о с л а н. Уæдæ хъус, баба! Нырмæ кæй зыдтай, æз уыцы Сос- 
лан нал дæн. Æз аууон дæн, æз мард дæн! 
У æ л х е з. Лæппу, æнхъæлдæн, рынчын дæ? Дзæбæхгæнджы- 
тæм фæдзурон... 
С о с л а н. Макæмæ дзур! Мæ хос дæ къухы ис... 
У æ л х е з. Дзур, лæппу! 
С о с л а н. Уацары райстам нæ туджджыны уарзон чызг Уазæф- 
тинæйы... 
Уæлхез. Æмæ? 
С о с л а н. Цы ма мæ фæрсыс, баба? 
У æ л х е з (ныххудгп). Дзырдтой мын дæ хабар. Зæрдæхъæрмттæ 
кодтай йæ уындæй. Уæдæ дæ уымæй æндæр лаз ма уæд, дæттын 
дын æй. 
Сослан. Баба! Дзæгъæлы худыс. Бахатыр мын кæн... Æнæ 
уый... 
У æ л х е з. Загътон дын — дæ бар ыл цæуы! 
С о с л а н. Ды цы хъуыды кæныс, уымæй стырдæр æфхæрд нæма 
баййæфтон мæ царды мидæг! Уазæфтинæйы дæр чъизи кæныс, дæ 
фырты дæр! 
У æ л х е з. Рынчын дæ, лæппу! Цæмæй уæ чъизи кæнын? Нæ 
125 

галуаны иу æмæ дыууæ рæсугъд уацайраг чызджы ис? Æмæ сæ 
уындæй зæрддзæфтæ хъуамæ кæнæм? Хорз. Мауал хъæрз. Галуа- 
ны лæггадгæнæг чызджыты нымæцыл æй æфтауын. Цагъайраджы 
номæй йæм ничи сдзурдзæн. Цæрдзæни дæ цуры. Цы ма дæ хъæуы? 
С о с л а н. Паддзах! Дæ иунæг фырты зæрдæйы æрхæм куынæ 
уыныс, уæд ма иннæ адæмы рыст та куыд бамбардзынæ? 
У æ л х е з. Хуыцау мæ демæ ралгъыста! Цы ма мæ агурыс?! 
С о с л а н. Ард мын бахордтай. 
У æ л х е з. Мæнгард никуы уыдтæн æмæ нæ дæн. 
С о с л а н. Уæдæ хъус. Уазæфтинæ дæ галуанмæ хъуамæ æрба- 
цæуа чындзы номæй! 
У æ л х е з. Цы загътай? 
С о с л а н. Цы фехъуыстай, уый. 
У æ л х е з (сонт худт ксепы). Ницы фехъуыстон. Æппындæр 
ницы фехъуыстон! Цу, лæппу, баулæф. 
С о с л а н. Баба! Ард бахордтай, мæхи дзыхæй дæ цы агурон, 
уый кæй сæххæст кæндзынæ... 
У æ л х е з. Банцай! Гæнæн цæмæн нæ уа, ахæм хъуыддагыл ард 
хæрæн нæй. Мæиæ дын галуан. Мæ бæстæ æнæхъæнæй дæр дæу у. 
Ды дæ мæ фæдон, мæ бындар, лæг æнусмæ нæ цæры, иу боны сæр 
ды уыдзынæ паддзах. Æмæ йæ ус цагъайраг кæмæн у, ахæм пад- 
дзах кæд федтай? Æви нын нæ туджы хъæстæ æнусмæ фидиссаг 
кæнынмæ хъавыс? Тæнзæрдæ паддзахæн йæ паддзахад — хæлд æмæ 
джырыззаг, знæгты амæддаг. Ацы галуанмæ нæ цагъайраджы чын- 
дзæн æрбахуыдтай, зæгъгæ, уыцы кой куыддæр дунейыл айхъуыса, 
афтæ нæ сæр худинагæй сæфтмæ цæуы. Нæй, лæппу, æнусон 
æгъдæуттæ æмæ фæтк халæн, чи сæ хала, ууыл та мæгуыры бон 
кæны. Нæ паддзахады сæраппонд дæ риуы амар дæ уарзондзинад, 
ныцъцъист æй кæн, гæды мысты куыд ныцъцъист кæны, афтæ. Дæ 
тæригъæд аппар дæ удæй бырæттæм чъизи хæцъилау, нæ хъуыдда- 
гыл чысыл къæм дæр кæмæй абада, ахæм хъуыдытæ æмæ фæндтæ 
æгъатырæй дæ зæрдæ æмæ дæ зондæй стон! Уый дын мæ фæстаг 
дзырд. Уый дын мæ тæрхон. 
Æрбацæуынц Æ д а р ц æмæ Ц а г ъ а й р а г, йæ къæхтыл дæр, йæ къухтыл 
дæр — хъадамантæ. 
Æдарц. Бар ратт, цытджын паддзах! Цы цагъайрагæй фар- 
стай, уый æрбакодтон. Кæд дæ мæ сæр нал хъæуы, уæд æз ацæуон. 
У æ л х е з. Чысыл фæлæуу. ( Цагъайрагмæ.) Чи дæ, цы дæ, кæ- 
цæй дæ? 
Цагъайраг æдзынæг кæсы Уæлхезмæ. 
Æдарц. Дзургæ нæ кæны, гоби у, мæ паддзах. 
У æ л х е з. Мæ бæстæйы ахæм æгъдау ис, æмæ паддзахæн æлда- 
рæй, цагъайрагæй ныллæг чи нæ æркува, уымæн йæ сæр къуыргæ 
кæнынц. Къуыттыйæн дæр. Гобийæн дæр. 
Цагъайраг æдзынæг кæсы Уæлхезмæ. 
У æ л х е з (йæхицæн). Æцæг куы загъта Айуан, йæ цæстæнгас 
цыдæр æвиллон у, уынын дзы цæф саджы тарст æмæ фæранчы 
ныфсы мынæг æрттывд. 
126 

Æдарц. Дыууæ мæйы ницыма бахордта. 
У æлхез. Зæххыл чи никуыма уыд, ахæм диссаг! Кæд ын исчи 
сусæгæй кæрдзыны къæбæр ныппары уæрммæ. 
Æ д а р ц. Уымæн уæвæн нæй, мæ паддзах — уæрм тонагæнджытæ 
хъахъхъæнынц æхсæвæй, бонæй. 
У æлхез. А дунейыл бирæ диссæгтæ ис. Фæлæ æппæтæй дис- 
сагдæр та уый уаид, æмæ, цагъайраг, паддзахæн ныллæг нæ акув- 
гæйæ, ардыгæй куы ацæуид. Хъусгæ кæны? 
Æдарц. Авд хохы фæстæ дзынгатæ сынæр куы фæцæгъдынц, 
уæд уый дæр хъусы. 
У æлхез. Кæд нын не ’взаг не ’мбары? 
Æдарц. Куыд нæ! Уæллаг æмæ Дæллаг Хъабан^иу адæм сты, 
мыййаг, æндæр æвзагыл куынæ дзурынц не знæгтæ. Йæ рæстæджы 
Армдары тонагæнджыты хицау уыди, дæ хъæутæй дын уацары бирæ 
фæтардта, дæ адæмы туджы йæхи бирæ фæнадта. 
Уæлхез. Уæ, дæ цæрæнбон бирæ уа, Æдарц, мæнæн мæ фыд- 
дæр знаджы цæстырухсæн чи дары! 
Æ д а р ц (йæ зонгуытыл æрхаудта). Хатыр, мæ паддзах... Ацы 
цагъайраджы дæхæдæг æрбакæнын кодтай дæ галуанмæ... 
У æ л х е з. Мæ адæмы тугæй дæнгæл кæй у, уый мын нæ загъ- 
тай, æнаккаг! Дæ кардæй йæ лыстæг къуыхтæ цæуылнæ ныккодтай, 
йæ цæстытæ йын цæуылнæ скъахтай? 
Æ д а р ц. Никæй бон у мæн сраст кæнын. Мæ адзал дæр дæ 
къухæй, мæ паддзах, Хуыцауы арфæйы дзырды хуызæн райсдзы- 
нæн. Фæлæ мæм чысыл байхъус. 
Уæлхез. Дзур! 
Æдарц. Ацы цагъайраг кæддæр уыди Армдары уонæхсарты 
хъаруджындæр. Фæлæ йыл тыхæвзарæн ерысты осмæнты богал фæ- 
уæлахиз. Армдар ын уый нæ ныххатыр кодта — ныууæй йæ кодта 
Хазары базары... Æз дæр мæнæ фæстаг стæры базыдтон хабæрттæ. 
Ныр дыууæ мæйы комдзаджы хъæстæ нæма фæци. Хæрын нæ комы. 
Цымæ, зæгъын, цас бафæраздзæн. 
У æ л х е з. Уæлæмæ сыст! Хъæугæ ма мæ кæныс. 
Æ д а р ц (сыстад). Мæ цард, хæстон лæджы цард, нывонд дæ- 
уæн, мæ цытджын паддзах! 
У æ л х е з. Байдзаг кæн синон! 
/Едарц синон байдзаг кодта ронгæй. 
У æ л х е з. Табу Стыр Иунæг Хуыцауæн! Цæмæ куывтон, уый 
мыл æрцыди. (Нуазы.) Æххормагæй дыууæ мæйы? Цæуæнты фæ- 
цыдтæн, хæтæнты фæхаттæн — нæ федтон ахæм диссаг. Æдарц, цас 
ма бафæраздзæн ацы цæрæгой æххормагæй? 
Æ д а р ц. Алцæмæн дæр — рæстæг тæрхонгæнæг, мæ паддзах. 
У æ л х е з. Раст зæгъыс, фæлæ рæстæг абоны онг не знæгтæн 
сæфты тæрхон нæма рахаста. 
Æ д а р ц. Куыд фылдæр ивгъуыйа рæстæг, афтæ йæ тæрхон карз- 
дæр уыдзæни. Уымæн æвдисæн — Армдары фырты уацар. 
У æ л х е з. Æз дæр мæ зæрдæ ууыл дарын. Диссаг мæм кæсы 
ацы цагъайраг. Къæсæрыл куыд сæрбæрзондæй æрбахызти, куыд 
сæрбæрзондæй лæууы мæ цуры, цыма паддзах æз нæ дæн, фæлæ 
127 

уый у. (Худы.) Куыд æм кæсын, афтæмæй нæ фæстæмæ здæхгæйæ 
дæр куыдзы хъуыды дæр не ’ркæндзæн. 
С о с л а н. Æз æй сахуыр кæндзынæн сæрæй кувыныл. (Ехс 
райста, нæмы цагъайраджы.) Æркув дæ сæрæй, æнамонд цагъай- 
раг, кæм дæ, уый нæ уыныс?! 
Айуан дуарæй æрбакаст æмæ феддæдуар. 
Кувгæ! Æртас! Æртас ныллæг, къуытты куыдз! Æртас, кæннод 
дын ныртæккæ мæ цирхъ дæ тæккæ зæрдæйы ныссадздзынæн! 
Фæзынынц 3 æ р и н æ æмæ А й у а н. 
Айуан (сусæгæй). Тагъддæр, Зæринæ! Мары мæгуыр æна- 
монды! (Ацæуы.) 
С о с л а н! Нæ адæмы тугæй кæй банызтай, уый дын судзгæ рон- 
дзæй фæкалын кæндзынæн! 
3 æ р и н æ (йæхи ныццæвы Сосланыл). Сослан! Сослан! Æрра 
фæдæ? Куыд нæмыс паддзахы галуаны хъадамантæй баст æнæбон 
адæймаджы?! 
С о с л а н (нуварс æй схойы). Иуварс, Зæринæ! Кæм уыныс 
адæймаг? Мæнæ ацы сырд, нæ адæмы фыд нын хомæй чи бахордта, 
уый адæймаг хоныс? 
3 æ р и н æ (Сосланæн йæ ехс байста). Чифæнды уæд, цыфæн- 
ды уæд, æрра сырды дæр бастæй нæлгоймаджы хуызæн нæлгоймаг 
нæ ныццæвдзæн! Худинаг! Худинаг! Баба! 
У æ л х е з. Мæ дзыкъуыла чызг! Де ’фсымæр тагъд паддзахы 
бынаты сбаддзæн. Цы гæнгæ йын у, уый хъуамæ йæхæдæг зона. 
Цагъайраг. Æ-æ-з Хуыц-а-а-уæй уæл-да-ай ни-и-кæмæнку-у- 
вын... 
Æдарц (фестьæлфыд). Нæ къуытты сдзырдта!... 
У æ л х е з. Диссæгтæ... Хуыцау, табу дæхицæн, кæд нæм ацы 
цагъайраджы фæлгонцы исты нысан æрвитыс... Армдар фæлвардзæн 
йæ маст райсын. Арæнгæсты нымæц æртæ хатты фæфылдæр код- 
тон, æфсад цæттæ кæнын. Æдарц, цы дын бафæдзæхстон, уый кæн. 
Цон,æз иу уысм баулæфон. 
Уæлхез æмæ Æдарц ацæуынц. 
3 æ р и н æ. О, мæ бон!.. Мæнæ йæ туг кæлы ехсы цæфтæй. Цы 
бакуыстай, ме ’фсымæр? 
С о с л а н. Ныууадз мæ, Зæринæ! Цы сты ехсы цæфтæ?! Ныр- 
тæккæ æз æгас дуне дæр мæ цирхъæй ныкъкъуыхтæ кæнин. 
3 æ р и н æ. Цы дыл æрцыди? Æз дын дæ зæрдæйы фæлмæнмæ 
куы хæлæг кодтон. Де ’ккой-иу мæ куы хастай сывæллонæй... 
С о с л а н. Зæринæ, Зæринæ! 
3 æ р и н æ (тарстсей). Цы кæныс, Сослан? 
С о с л а н. Федтай, æгъатырæй ехсæй куыд надтон цагъайраджы? 
3 æ р и н æ. Уæртæ, мæгуыр, йæ туг алырдыгæй куы кæлы! 
С о с л а н. Мæнæ-ма ехсмæ æркæс — йæ кæроныл æфсæйнаг 
цыргъ схъис фидаргонд ис. Гъемæ æз цагъайраджы уымæй надтон. 
Æмæ ды уый федтай. Фæлæ мæн ноджы риссагдæр ехсæй куыд 
нæмынц, уый та нæ уыныс! 
3 æ р и н æ. Сослан... Фæлæуу, æз Дыджызæмæ бадзурон. 
128 

Д ы д ж ы з æ (æрбацыди). Æз ам дæн, мæ удлæууæн. Федтон, 
фехъуыстон... Хостæ æрбахастон мæнæ ацы мæгуыры цæфтæн... 
3 æ р и н æ. Чи дæ нæмы, мæ иунæг æфсымæр? 
С о с л а н. Дæ фыд æмæ мæ фыд... Фæлæ мын уый мæ буар нæ 
нæмы, буары рыстæн бабыхсæн ис. Мæ фыд мын сау тæппæлттæ 
скодта мæ зæрдæ! Мæ уарзондзинад! 
Д ы д ж ы з æ. Мæ гыццыл лæппу! Æмбарын дæ райдыдтон... 
С о с л а н. Уазæфтинæ! Уазæфтинæ! Æнæ уый цæрын мæ бон 
не суыдзæн. 
Дыджызæ. Мæнæ ацы кæрдæджыты фых дон аназ — фен- 
цондæр дын уыдзæни. Уазæфтинæ та дын кæдæм лидзы, дæ цагъай- 
раг у, дæ бар ыл цæуы алы хуызы дæр. (Хос бадардта Сосланмæ.) 
С о с л а н (хос иуварс ракъуырдта). Ды дæр мæ фыды ныхæстæ 
куы кæныс! Мæн иунæг хуызы хъæуы Уазæфтинæ — бинойнагæн! 
Зæринæ, Дыджызæ (иумсе). Уымæн гæнæн нæй! 
3 æ р и н æ. Сослан, кæй фырт дæ, уый ферох кодтай? Цагъай- 
раг чызг — Дæллаг Ас-Хъабаны бæстæйы æхсин! Зарæг ныл скæн- 
дзысты, нæ худинаг æгас дунейыл айхъуысдзæн, дæ цæуæты та 
дын хондзысты хъуымайæгтæ. Нæ хур ныл аныгуылдзæн, нæ пад- 
дзахад бабын уыдзæн. 
С о с л а н. Мæ уарзондзинадæн бынат кæм нæй, уыцы паддза- 
хад мæн ницæмæн хъæуы. Бабын уæд! 
3 æ р и н æ. Банцай, банцай! Нæ фыдæлтæ сæ хид æмæ сæ ту- 
гæй, сæ цирхъ æмæ сæ зондæй... 
С о с л а н (йæ дзырд ын исы). Емынæ, рын, стонг, фыдбылыз- 
ты ныхмæ фидар лæугæйæ, знæгты æгъатырæй цæгъдгæйæ цы стыр 
паддзахад сарæзтой... (Худы.) Нæ фыды сидтытæ хорз сахуыр код- 
тай, æрмæст ма дæ къухы синон куы уаид!... 
3 æ р и н æ. Уыдон дæуæн ноджы тынгдæр зæрдылдаринаг сты: 
ацы стыр паддзахад дæуæн сарæзтой, ды та йæ цавæрдæр цагъай- 
раг чызджы чъизи къæхты бынмæ æппарыс! 
С о с л а н. Зæринæ! Дзæгъæлы мын къахыс мæ зæрдæ! Сæрра 
дæн! Уазæфтинæйы къæхтæ чъизи куыд схуыдтай? Уыдон сыгъдæг 
сыгъзæринæй конд сты! 
3 æ р и н æ. Æцæгæй куы сæрра дæ, ме ’фсымæр! Нæ сомы пад- 
дзах! Кæм и дæ нæлгоймаджы сæрыстыр хъару? Æви де уæнгты нæ 
паддзах-фыдæлты туг нал хъазы? Ныммæл фæлтау! 
С о с л а н (амоны цагъайрагмæ). Мæнæ ацы цагъайраджы 
уынут? Бакуымдта паддзахæн сæрæй кувын? Нæ бакуымдта æмæ 
нæ бакомдзæн. Мæ уарзт дæр никæй коммæ бакæсдзæн, ничи йæ 
басæтдзæн. Мæлæт дæр нæ! Æз нæ фыды тæрхон куы фехъуыстон, 
уæд мæ маст ацы мæгуырыл акалдтон... Мæхи не ’мбæрстон. 
Цагъайраг. Арфæ дын кæнын. 
С о с л а н. Ды та мæнæй быдзæудæр куы дæ! (Ацæуы.) 
3 æ р и н æ. Цæй тыххæй йын арфæ кæныс? 
Цагъайраг. Йæрыстæймæкæйфæхайджын кодта, уыйтых- 
хæй. 
3 æ р и н æ. Ды дæр ма рыстхъуаг дæ? 
Цагъайраг. О. 
3 æ р и н æ. Цæмæн дæ хъæуы рыст? 
9 Малити Васо 
129 

Цагъайраг. Цас фылдæр риссон, уыйас мæ фылдæр уарз- 
дзысты Хуыцау æмæ Зæриат. 
3 æ р и н æ. Зæриат та чи у? 
Цагъайраг. Мæ чысыл хо... авдаздзыд. 
3 æ р и н æ. Кæм вæййы? 
Цагъайраг. Мемæ. 
3 æ р и н æ. Уæрмы? 
Цагъайраг. Уæрмы. 
3 æ р и н æ. Уæ, мæгуыр дæ бон... 
Цагъайраг. Хуыцаумæ дын кувдзынæн. 
3 æ р и н æ. Мæнæ Дæллаг Ас-Хъабаны стыр аргъуаны сауджын! 
(Фæзмы йæ.) «Хуыцаумæ дын кувдзынæн». Нæ адæмы нын куы 
цагътай, уæд дæр Хуыцаумæ куывтай? 
Д ы д ж ы з æ (бацæуы Цагъайрагмæ). Дæ цæфтæм дын æркæ- 
сон, мæгуырдæйраг. Дæ буар тугæрхæм тæппæлттæ куы фестад. 
Ныртæккæ дын сæ хостæй байсæрддзынæн. 
Цагъайраг. МæбæстыдынХуыцаураарфæкæнæд, мæмадыхай. 
3 æ р и н æ. Цагъайрагæн ам мадыхай нæй! 
Цагъайраг. Уæдæ мыл цæмæн тыхсут? 
3 æ р и н æ. Сæйгæ фосыл куыд фæтыхсынц, афтæ дыл тыхсæм. 
Цагъайраг. Уæдæ уæ курын, æмæ мæ уадзут мæхи адыл. 
Д ы д ж ы з æ. Уадзæм дæ, уадзæм... Мæнæ дын дæ хъæнтæ ба- 
бæттон. Æдарцы тонагæнджытæ дæм фæскъæсæр æнхъæлмæ кæсынц, 
ныртæккæ та дæ дæ уынгæг уæрмы ныппардзысты, мæгуыр дæ бон. 
Цагъайраг. Мæхи дæр уырдæм фæнды. 
3 æ р и н æ. Ай нын цы у?! Цы нын кæнынмæ хъавы? Фæлæуу- 
ма, дзæбæх æм æркæсон, цавæр сырды мыггаг у? (Хæстæг æм 
бацыд, йæ цæстытæм ын æдзынæг кæсы.) Дыджызæ!! 
Д ы д ж ы з æ. Цы кæныс, мæ чызг? Цæмæй фæтарстæ? 
3 æ р и н æ. Тагъддæр фæдзур тонагæнджытæм! 
Д ы д ж ы з æ. Мæ боны рад... Цы дыл æрцыди? 
3 æ р и н æ. Тагъддæр! Дымд куыд фæуа мæ цæстыты цурæй! 
Тонагæнджытæ фæзынынц. Хæр-хæрæй фæласынц Цагъайраджы. 
3 æ р и н æ. Уый цагъайраг нæу. Уый сайтан у, æвдиу! 
Дыджызæ. Туг мыл куыд ныууарыд! Дæ цæсгомы хуызы 
цъыртт куы нал ис... 
3 æ р и н æ. Дæлимон! Сау хъама мын ныссагъта мæ тæккæ зæр- 
дæйы...Амарут æй! Амарут æй!.. 
Д ы д ж ы з æ. Цытæ дзурыс, мæ удлæууæн? Хуыцауæй фæтæрс! 
Дæ удмæ уыйас тæригъæд цæмæн исыс? (Хос ын дары.) Гъа, хос 
аназ, æмæ дæ чемы æрцæуай. 
3 æ р и н æ. Цыдæр кодтон, Дыджызæ... Мæ сæр зилы. Йæ цæс- 
тытæм ын куы ныккастæн, уæд цыма цъæх арвы æнæбын арфмæ 
ныххаудтæн... 
Д ы д ж ы з æ. Куыд загътай? Чызг! Дæ адзалы къахыл куы ныл- 
лæууыдтæ! Куыд? Нæ, нæ, æрмæст уый нæ! О Хуынау, мæхи Хуы- 
цау! Ахъаз бакæ, феххуыс кæ мæ мæгуыр чызгæн. Йæ зæрдæ йын 
сæттын ма бауадз, ме Сфæлдисæг! 
Æмбæрзæн 
130 

3-аг архайд 
Паддзахы галуан. Сослан иунæгæй. 
С о с л а н. Паддзахы фырт! Фидæны паддзах! Фæлтау фыййау. 
йе мæгуыргуры фырт куы уыдаин... Цы кæнон мæ зæрдæйæн? Сау 
сагъæстæ мыл агъуыд куыйтау куы сагъуыдысты. Хурх мæ кæны 
æрхæндæг, мæ туг мын цъиры. (Дурын райста, рауагъта синонмæ 
ронг.) Цæй,мæ фыды бафæзмон, уый дæр йæхи ацы холлагæй фæ- 
дзæбæх кæны. 
Æрбацыд 3 æ р и н æ. 
3 æ р и н æ (Сосланæн йæ синон æмæ дурын байста, сæ бына- 
гпы сæ æвæры). Гъе, гъе, уый ма дæ хъуыди! 
С о с л а н. Мæ хо! Куыд дæм кæсын, афтæмæй, мæн цы хъæуы, 
уымæ дæуæй дæсныдæр ничи у. 
3 æ р и н æ. Ды хынджылæг кæныс, фæлæ æцæгæй дæр афтæ у. 
С о с л а н. Тæхуды, æмæ худын дæ бон уæд, æмæ дæ дзыхыдзаг 
ныххуд! 
3 æ р и н æ. Ма мæсты кæн. Хойы зæрдæ — æфсымæрмæ, æф- 
сымæры зæрдæ — хъæдмæ. 
С о с л а н. Сымахæй хъæдмæ нæ, фæлæ раст ингæнмæ фæлидз! 
3 æ р и н æ. Сослан, цæмæн афтæ зæгъыс? Мæнæн дæр мæ риуы, 
мыййаг, зæрдæйы бæсты дур æвæрд куы нæй. Æмбарын дын дæ 
хъизæмар... 
С о с л а н (фæджих). Ды? Мæ хъизæмар æмбарыс? Æмæ дыл 
цы ’рцыди? Фæлæуу-ма, фæлæуу... Дæ цæсгом — фæлурс, дæ цæс- 
тыты — æрхæндæг, цыдæр рухсы цъыта ма дзы кæмдæр зыны... 
Æгъ-гъа, мæ хо, ды дæр дзы бахаудтай! Нæ мын схъæр кæндзынæ 
ме суинаг сиахсы ном? 
3 æ р и н æ. Нæ, ме ’фсымæр, фæрæдыдтæ... Иу фæнд мæм ис. 
Уазæфтинæйы ардæм æрбахондзынæн. 
С о с л а н. Галуанмæ? Æцæгæй зæгъыс? 
3 æ р и н æ. Æцæгæй! 
С о с л а н. Нæ, галуанмæ нæ. Æндæр искуыдæм. 
3 æ р и н æ. Галуанмæ. Æрмæст паддзахы галуанмæ. Уæд Уазæф- 
тинæйы бауырндзæн, дæ уарзондзинад æцæг æмæ сыгъдæг кæй у. 
С о с л а н. Мæ гыццыл хо! Мæ зæрдæйы иунæг фæлæууæн ды дæ. 
Зæринæ. Уазæфтинæйы феныны размæ уал Ацæмæзы 
уадындзмæ байхъус. 
С о с л а н. Уый та мæ кæцырдыгæй хъæуы? 
3 æ р и н æ. Хъæуы, хъæуы, Сослан. Уазæфтинæ куы æрбацæуа. 
уæд дзырдтæй зæгъын нæ базондзынæ дæ уарзт. (Æдоæмæ дзуры.) 
Ацæмæз! Рауай! 
Æрбацыд А ц æ м æ з æд уадындз. Зæринæ ацæуы. 
А ц æ м æ з. Дæ бон хорз, мæ хицау! 
С о с л а н. Æгас цу, Ацæмæз. Цы зæгъдзынæ? 
А ц æ м æ з. Зæринæйы фæндонæй лæууын дæ цуры. 
С о с л а н. Уæдæ цæгъдгæ! 
Ацæмæз уадындзæй цæгъды. 
131 

Сослан. Нæ, нæ! Уыцы цагъд Уазæфтинæйы зæрдæмæ нæ 
бахъардзæн. Æндæр цагъд. 
Ацæмæз цæгъды. 
С о с л а н. Нæ,нæ! Уый дæр мын мæ зæрдæйы æрхæндæг не ’вди- 
сы. Æндæр, æндæр цагъд! 
Ацæмæз цæгъды. 
С о с л а н (мæстыйæ). Хъус-ма, дæ уадындз цы фæци? 
А ц æ м æ з. Мæ уадындз — мæ къухы, мæ хицау. 
Сослан. Уый цæй уадындз у? Фæдæгъдæй конд хуымæтæ- 
джы хæтæл! 
Ацæмæз. Хицау, курын дæ, мæ уадындз мын ма ’фхæр. Мæ 
фыд мын стыр мулкæн уый ныууагъта. 
Сослан. Уæдæ дзы цæгъдын цæуылнæ зоныс? 
А ц æ м æ з. Æфхæрыс мæ, хицау. 
С о с л а н. Цæугæ. Никæм мæ хъæуыс. 
Ацæмæз сæргуыбырæй фæцæйцæуы дуармæ, уыцы рæстæг 3 æ р и н æ 
æрбацыд. 
Зæринæ. Боренæ! 
А ц æ м æ з (фестъæлфыд). Боренæ цы? 
3 æ р и н æ. Æрцахстой йæ, йæ къухтæ, йæ къæхтыл ын хъада- 
мантæ бакодтой, афтæмæй йæ арф ныккæндмæ ныппæрстой. Ды 
йæм уæлбылæй бынмæ кæсыс, фæлæ йын дæ бон баххуыс кæнын 
нæу. Цæгъд! Цæгъд Боренæйæн дæ уадындзæй! (Æддæмæ.) Ды- 
джызæ, æрбакæн Уазæфтинæйы! 
Дыджызæ Уазæфтинæйы къухыл хæцы, афтæмæй йæ æрбакодта. 
Зæринæ æмæ Дыджызæ ацæуынц. 
Сослан (йæхицæн). Уазæфтинæ, мæ азмæц... Кæсын дæм 
куынæ уæндын... (Хьæрæй.) Уазæфтинæ, исты зæгъ, дæ дзырд мын 
фехъусын кæн... 
Уазæфтинæ. Æз цагъайраг дæн. Мæнмæ дзырды бар нæ 
хауы, уæлдайдæр ме знæгты паддзахы галуаны. 
С о с л а н.. Паддзахы галуан! Дур дзы дурыл мауал баззайæд, 
кæд дæуæн знаг у, уæд! 
Уазæфтинæ. Нæуæджы знаг мæнæн знаг у. 
С о с л а н. Нæуæгыл дæхи цæмæн бæттыс? Уый нæ туджджын 
у. Ды та нын ницы кодтай. 
Уазæфтинæ. Уæдæ ам цæмæн дæн? 
Сослан. Нæуæгимæ куынæ уыдаис уыцы изæр, уæд ам нæ 
уаис. Уæвгæ дзы уый тыххæй бузныг дæн. 
Уазæфтинæ. Нæ хуыздæрты нын ныццагътат, нæ хъæуы 
æмбис нын уацайрæгтæй æрбатардтат. Хуыцауы сконд раст адæм... 
Хъомгæстæ, фыййæуттæ, цуанонтæ, сывæллæттæ, сылгоймæгтæ. 
Уыдон дæр Нæуæгимæ уыдысты? 
Сослан. Уазæфтинæ! Мах бæстæй сымахмæ цымингайуацай- 
рæгтæ ис, уыдон та? Уыдон тыххæй Нæуæджы искуы бафарстай? 
Уазæфтинæ кæуы. Уадындзы сабыр æнкъард цагъд хъуысы. 
С о с л а н. Курын дæ, ма ку... Ныххатыр кæн, дæ зæрдæ дын 
132 

кæй риссын кæнын... Ацы галуан кæд дæу нæ хъæуы, уæд мæн дæр 
нæ хъæуы. Ис æндæр галуан — мæ зæрдæйы дæуæн кæй скодтон, 
уыцы галуан. 
Уазæфтинæ. Уыцы галуан кæй у, уымæн хайыр уæд, мæн 
дзы ницы хъуыддаг ис. 
С о с л а н. Уазæфтинæ! Баууæнд мыл... Æнæ дæу мын цард нал 
ис. Ам цæрын дæ кæд нæ фæнды, уæд фæлидздзыстæм Сыгъзæрин 
Æрдонгмæ — Тохтæмыс мын æрæджы æхсаргард балæвар кодта. Кæд 
дæ уырдæм нæ фæнды — фæлидзæм Мысырмæ, йе та Æхсинты коммæ... 
Арвы кæронмæ! Кæдæм зæгъай, уырдæм! Хъус! Уый уадындзы цагъд 
нæу, уый мæнæ ацы риуæй ивылы мæ сагъæс, ме ’рхуым! Хъус! 
Уазæфтинæ. Къуырма нæ дæн. 
С о с л а н. Гæр, мæ удæй дæм æппын ницы хъары? 
Уазæфтинæ. Цагъайрагмæ ницыуал фæхъары. 
С о с л а н. Уæдæ дæ цæссыгтæ цæмæн кæлынц? 
Уазæфтинæ. Нæуæджы æвирхъау мардæй куыд мардзыс- 
тут, йæ сæр ын михыл куыд æрсадздзыстут, уый мын дзуры уадындз, 
æмæ кæуын. 
С о с л а н. Нæуæджы кой цæмæн кæныс? Уадындзы зæлтæ мæ 
зæрдæйы бынæй цæуынц! 
Уазæфтинæ. Кæй зæрдæйы бынæй цæуынц, уый уадындз 
йæхæдæг хуыздæр зоны. 
С о с л а н (Ацæмæзы кьухæй раскъæфта уадындз, зæххыл æй 
цæвы). Гъа, уæдæ, кæд мыл ацы уадындз дæр гадзрахатæй цæуы, 
уæд! Цыдæриддæр мæ уарзондзинады ныхмæ лæууа — пырх æмæ 
дæрæнгонд уыдзæн! (Æддæмæ.) Æдарц! 
Æдарц, Дзанхъæлиц æмæдыууæ тонагæнæджы фæзынынц. 
С о с л а н. Æдарц! Уазæфтинæйы — йæ уатмæ. Цæстыгагуыйау 
æй хъахъхъæ — дæ сæрæй дзуапп дæттыс. Йæ зæрдæ истæуыл фæ- 
худти — хъаст мæ мачи ракæнæд. Мæнæ уадындзæйцæгъдæджы та 
ехсæй иучысыл æрцъыччытæ кæнут æмæ йæ йæ къæсмæ ауадзут. 
Æ д а р ц. Ды зæгъ, æндæр кæнын нæ бар уадз, хицау. 
Сослан (тонагæнджытæм). Цæмæ ма кæсут? Акæнут сæ! 
Æдарц, ды та чысыл бафæстиат у. 
Тонагæнджытæ акæнынц Уазæфтинæ æмæ Ацæмæзы. 
С о с л а н. Кæм ис мæ туджджын? 
Æ д а р ц. Дард нæу. Мæнæ галуаны бын уæрмытæй иуы уырыйы 
бадт кæны. 
С о с л а н. Ныртæккæ ам куыд уа, афтæ! 
Æ д а р ц. Хатыр... Дзæбæх дæ нæ бамбæрстон. 
С о с л а н. Ма мæ дзурын кæн, дæхи фыдбылызы ма тъысс! 
Æ д а р ц. Мæ хицау! Æнæ паддзахы барлæвæрдæй мæ бон нæу 
уæ туджджын уацайраджы ацы сыгъзæрин галуанмæ æрбакæнын. 
С о с л а н. Паддзахимæ мæхæдæг фидаудзынын. Æххæст кæн, 
цы дын зæгъын, уый! 
Æ д а р ц. Хорз, мæ хицау. 
С о с л а н. Хъус! Йæ хъадамантæ йын рафтау. 
Æ д а р ц. Цы сфæнд кодтай, мæ хицау? 
С о с л а н. Стæй йæм дзæбæх цирхъ ратдзынæ. 
133 

Æ д а р ц. Куыд? Уæ туджджын цагъайраг æнæ хъадамантæй, 
æд хæцæнгæрзтæ паддзахы галуанмæ?.. 
С о с л а н. Раст мæ бамбæрстай. 
Æ д а р ц. Мæ бон нæу... Уый, чи никуыма æрцыд, ахæм æвир- 
хъау хъуыддаг уыдзæн. Дæуыл исты куы ’рцæуа, уæд мын паддзах 
мæ сæр михыл æрсадздзæн. 
С о с л а н. Уый та мæ хъуыддаг нæу. Рувасау хин дæ, дæ сæрæн 
та исты амал æрхъуыды кæндзынæ. Суртæгæнæджы каст мæм цы 
кæныс? Цæугæ, æххæст кæн бардзырд! 
Æдарц ацæуы. 
С о с л а н. Уыцы аивæрдæхт, уыцы бæстырæсугъд Уазæфтинæ 
йæ удæй фылдæр кæй уарзы, уый, цымæ, цавæр гуырд у? Бавзарон 
дæ, Нæуæг, бавзарон — чи дæ, цы дæ, цæмæй конд дæ. Цалынмæ 
ды æгас уай, уалынмæ Уазæфтинæйы зæрдæ дардзынæ дæ тугæй- 
дзаг къухты. Цыфæнды уæд! Чи фæуæлахиз уа, уый фæуæлахиз 
уæд! (Йæ цирхъ сласы, кæстытæ йæм кæны.) Нырмæ мæ никуы 
фæсайдтай, мæ цирхъ, фæлæ мæ абонæй тынгдæр дæ сæр никуы 
хъуыди — ма мæ фæхудинаг кæн! 
Ацæмæз хъуызгæ æрбацæуы. Йæ уадындз зæххæй сисы. 
С о с л а н. Ды та кæцæй фæзындтæ? 
А ц æ м æ з. Мæнæ мæ уадындз... 
С о с л а н. Ницы йын уыди? 
А ц æ м æ з. Иучысыл фæфаз... 
С о с л а н. Ног дын балхæндзынæн. 
А ц æ м æ з. Алцæмæн балхæнæн нæй. 
С о с л а н.Уый та цы хоныс? (Ныхъхъуыды ксены.) Уæвгæ, раст 
зæгъыс. Ехсæй дæ тынг фæнадтой? 
А ц æ м æ з. Дæхæдæг хорз цы зоныс, уымæй ма мæ цæмæн фæр- 
сыс, мæ хицау? 
С о с л а н. Омæ хатыр бакæн... (Йæхицæн.) Лæджы куыд ничи 
æмбары... (Хъæрæй.) Ардæм куыд æрбаирвæзтæ? 
А ц æ м æ з. Æдарц тонагæнджытимæ кæдæмдæр фæцæуы, дуар- 
гæстæ та ронг нуазынц æмæ мæ не ’рхъуыды кодтой. 
С о с л а н. Уыдон дæр мæ фыды фæзмынц. Æгъдау нал и, мæ 
фыды козбау йеддæмæ ницы хъæуы, æмæ кæм цы давæг æмæ ха- 
масхор ис, уыдон ыл, сау бындзытæ мыдыл куыд æрдзыгуыр вæйй- 
ынц, афтæ æрдзыгуыр сты... Ацæмæз, уæдæ дæ ничи федта? 
Ацæмæз. Ничи. 
С о с л а н. Уæртæ гауызы фæстæ дæхи бамбæхс. Фæстæдæр ам 
цы фенай, уый радзурдзынæ паддзах æмæ Зæринæйæн. Æфтаугæ 
дæр мацы бакæ, æппаргæ дæр. Уæвгæ, дæуæй хуыздæр лæг кæуыл 
баууæнда? Æдарц æрбацæуы — дæхи амбæхс! 
Æдарц æрбакæны Нæуæджы. 
Æ д а р ц. Дæ дзырд дын сæххæст кодтон, мæ хицау. 
С о с л а н. Ратт æм цирхъ æмæ ацу. Фæсдуар лæуу, мидæмæ 
макæй æрбауадз, цалынмæ дын мæхæдæг зæгъон, уæдмæ. 
Æ д а р ц. Мæнæ нæ хуыздæр цирхъытæй иу. (Цирхъ ратты 
Нæуæгмæ, ацæуы.) 
134 

С о с л а н. Уæллаг Ас-Хъабаны бæстæйы паддзахы фырт Нæ- 
уæг! Тугæйдзаг алвæндаг нæ сиу кодта! Мах сымах хуызæн нæ уацай- 
рæгты фысты ’ргæвст нæ кæнæм. Сидын дæм лæгæй-лæгмæ тохмæ! 
Н æ у æ г. Æз фæхæрд дæн. Дæ бар мыл цæуы, цæмæн дæ 6а- 
хъуыд мемæ лæгæй-лæгмæ хæцын? Уæ туджджынты куыд фæма- 
рут, афтæ мæ амар æмæ æнæмæт уай. Науæд мæ къух уæззау у, цы 
вæййы, куыд вæййы... 
С о с л а н. Ха-ха-ха... Фæтæрсын мæ кодтай! Уазæфтинæйы фæн- 
дæй дæ æрбакодтон галуанмæ. 
Нæуæг. Сайыс, налат куыдз! Уазæфтинæйы кой ма кæ дæ 
чъизи æвзагæй! 
С о с л а н. Уый мæ зæрдæмæ цæуы. Ме знаг цас тынгдæр судза 
мæстæй, афтæ мæнæн мæ тых фылдæр кæны. Нæ дыууæйæ æгасæй 
чи баззайа, Уазæфтинæ уыдзæни уый! Райдайæм! 
Нæуæг. Райдайæм! 
Хæцынц цирхъытæй. 
С о с л а н. Ха-ха-ха! Къодах йæ фыццаг цæфæй бæрæг у! Мæ 
бæсты дæм иу хъуымыздзых сывæллоны куы рауагътаин. 
Н æ у æ г. Раст зæгъыс. Хъуымыздзых дæуæй хуыздæр хæцы- 
даид. 
Сослан. Дæ мæлæт æрцыди, нæ цыфыддæр знаг Армдары 
фырт! Хуыцау дын дæ уд йæхимæ цæмæй райса, уый тыххæй дæ 
мæлæты размæ радзур, ме ’фсымæры мын куыд мардтат, уый! 
Н æ у æ г. Де ’фсымæр дын æй йæхæдæг хуыздæр радзурдзæн — 
тагъд сæмбæлдзыстут фаллаг дунейы! 
Сослан. Сымах агъуыд куыйтæй фыддæр стут! Нæ уын ба- 
тайдзæн ме ’фсымæры туг! 
Н æ у æ г. Мæ фыдыфсымæрты туг та? Хуыцауы рæстæй нын 
нæ адæмæй кæй фæцагътат, уыдон туг та? Нæ, Хуыцау уын нæ 
ныххатыр кæндзæн уæ бирæ фыдракæндтæ! Уазæфтинæйы æфхæрд, 
Уазæфтинæйы цæссыгтæ!... 
Тох скарз. Сослан цæфæй æрхаудта, йæ цирхъ иуварсмæ ахаудта. 
Н æ у æ г (цирхъ дæтпты Сослапмæ). Хæц дæ цирхъыл æмæ 
сыст. 
Сослан. Сыстдзынæн, уæдæ! (Цирхъы æнцæйтты сысты- 
ныл фæлвары, фæлсе фæстæмæ æрхауо.) 
Нæуæг. Ехх, Сослан, Сослан, цы бакуыстай дæхицæн?.. 
С о с л а н. Куыдзау фæрæй, кæд уый дæ уынаффæйы фыст нæу, 
уæд! Цæв мæ! 
Н æ у æ г. Нæ. Мах иудзæфон стæм. 
С о с л а н. Цæв мæ, æлгъыст, цæв! Амар мæ, уæлæуыл ма мæ 
цард цы у æгадæй? Æнæуый дæр цæттæ уыдтæн мæлæтмæ — æнæ 
Уазæфтинæйæ мыл хур нæ кастаид. Фæлæ уый дæу уарзы... Амар 
мæ, науæд дæ ныртæккæ лыстæг къуыхтæ скæнын кæндзынæн! 
Н æ у æ г. Дæу амарон, нæ амарон — ардыгæй æз удæгасæй нал 
аирвæздзынæн. Æнæбон адæймаджы цæвын та нæ туджы нæй. 
С о с л а н. Цъаммар! Уазæфтинæ дæу хуызæны куыд бауарзта? 
Цавæр кæлæнтæ йын скодтат? 
Н æ у æ г. Дæ туг кæлы...Хуысс æнцад æмæ хъус. Де ’фсымæры 
135 

тыххæй мæ фарстай æмæ фехъус рæстдзинад! Де ’фсымæры туг 
дын райстон æз мæхæдæг! 
Сослан (фæлвары та сыстыныл, æрхауы). Ды? Ме ’фсы- 
мæры туг? Сайыс, мæнгард! 
Н æ у æ г (йæ цирхьы фындзæй йсе ныхыл туг рахъарыныонг 
дзуар бафтыдта). дæ ныхæстæн — уый мæ дзуапп. Йæ ингæны 
былыл чи фæлæууы, уый сайынтæй нал фæхъазы. Фарон нæм 
Æдарцы тонагæнджытæ куы æрбабырстой, уæд дын де ’фсымæр 
Æмбаланы уацары райстам. Цæмæй æгады мæлæтæй фервæза, уый 
тæххæй йæ ракодтон лæгæй-лæгмæ тохмæ, мæнæ ды мæн куыд ра- 
кодтай, афтæ. Хæцыди фæранкау. Тох йæ карзы куы бацыд, уæд 
ын нæ балхонтæй иу йæ фæсонты мыдзыра ныссагъта — æвæццæ- 
гæн, мæнæн фæтарсти. Фæлæ йын æз нæ ныххатыр кодтон йæ га- 
лиу ми — амардтон æй уыцы ран. 
С о с л а н. Нæуæг! 
Н æ у æ г. Мæлгæ-мæлын мæ де ’фсымæр схуыдта æфсымæр... 
Кæрæдзи туг, дам, цæй тыххæй нуазæм, иу адæм куы стæм. Афтæ 
ма сфæрæзта... Фæдзур дуаргæстæм. Хæрзбон æнустæм. Уазæфти- 
нæйы дæ уарзондзинадыл фæдзæхсын... 
С о с л а н. Фæлæуу... Рог цæф дæн... Ницы мын уыдзæн... Ис- 
тытæ-ма мын радзур, ме ’фсымæр... 
Н æ у æ г. Ис уæм цагъайраг, дыууæ мæйы комдзаг йæ дзыхмæ 
нæ исы... 
С о с л а н. Ис ахæм. 
Н æ у æ г. Уымæн фыр над æмæ æфхæрдæй йæ зонд фæцыди, 
алы бон дæр ын йæ сæр михæй хойынц... Йæхи нал хъуыды кæны. 
Уыцы æвирхъау митæ та йын кæны уæ тонагæнджыты хицау. 
С о с л а н. Æдарц? 
Æдарц сæм фæсдуарæй хъусы. 
Н æ у æ г. Йе ’цæг ном у Дзасботаз. 
С о с л а н. Мæ зæрдæ йæ зыдта, æвдиу кæй у... Нæ рæдийыс, ме 
’фсымæр? 
Н æ у æ г. Йæ галиу хъусæй йæ роцъомæ цы носы арф ауæдз 
цæуы, уымæй йæ базыдтон. Йæ мæнгард цæстæнгасæй. Кæддæр мæ 
фыды рахиз цонг уыди, йæ тонагæнджыты хицау. 
С о с л а н. Æмæ йын уыцы мæгуыр цагъайраг цы кодта? 
Н æ у æ г. Авд азы размæ мæ фыд расидт уонæхсарты ерыстæ... 
Æдарц æмæ тонагæнджытæ æрбалæбурдтой галуанмæ. Æдарц цирхъæй ныр- 
рæхойы Сосланы. Нæуæг хæцы тонагæнджытимæ. Уыцы рæстæг Ацæмæз йе 
’мбæхсæн бынатæй рагæпп кæны. Сосланы цирхъ фелвæста æмæ хæцы Нæ- 
уæджы æмварс Æдарц æмæ тонагæнджытимæ. Тонагæнджытæй иу фæмард. 
Æ д а р ц. Фæдис! Гæстæ, тагъд ардæм! Паддзахы фырт Сосланы 
йæ туджджын уацайраг Нæуæг æмæ Ацæмæз амардтой! Фæдис!! 
Н æ у æ г (Ацæмæзмæ). Чи дæ, цы дæ — нæ зонын, фæлæ лидзгæ 
кæн! 
А ц æ м æ з. Ды та? 
Н æ у æ г. Æз сæ бауромдзынæн. Лидзгæ! 
А ц æ м æ з. Нæ, иунæгæй дæ нæ ныууадздзынæн. 
136 

Н æ у æ г. Ды хабæрттæ куынæ радзурай, уæд нæ бæстæты ’хсæн 
хæст ногæй райдайдзæн. Лидзгæ! 
Ацæмæз алыгъд. Гæстæ æрбакалдысты. Амарынц Нæуæджы. 
Æ д а р ц. Ацæмæзы сургæ! Йе йе ’гас, йе йæ мард! 
Æмбæрзæн 
ДЫККАГ АКТ 
4-сгм архайд 
Паддзахы галуан. Уæлхез иунæгæй. 
У æ л х е з. Хуыцау, цы дын кодтон, дæлæмæ ’рхауай, нывæндтæ 
дын куы хастон, кувæг адæмæн стыр аргъуан куы сарæзтон, уæд 
мын мæ дыууæ фырты знæгтæн цæмæн бахæрын кодтай? Мæ мыг- 
гаг мын цæмæн сыскъуыдтай, æвæстаг мæ цæмæн фæкодтай, цы 
дын кодтон? Кæм и дæ рæстдзинад?! (Нуазы ронг.) Нæ, Хуыцау, 
дæумæ рæстдзинад нæй æмæ нæ уыди! Рæстдзинад мæнæн мæхимæ 
ис — тагъд æй скъахдзынæн цирхъ æмæ арцы фындзæй знæгты 
сæрыкъуыдыртæй, сæ цæстыты къуырфытæй! Мæ иунæг хуыцау — 
мæ маст, тæрхонгæнæг — цъæх цырен! Дæ быны судздздзæни зæхх, 
Армдар, туджы уылæнты бын фæуыдзæн де ’лгъыст бæстæ! Дæ 
арфæ дæр мæ нæ хъæуы, Хуыцау, дæ фыдæхæй дæр дын нæ тæр- 
сын! (Арвмæ æртхъирæн кæны.) Хæст, хæст! Мæ балхонты сæр 
æмæ ныфс Саг а дыууæ боны зындзæни! Æдарц! 
Æ д а р ц (æрбацыд).Хъусып дæм,мæ паддзах. 
У æ л х е з. Æмбырд сты балхонтæ? 
Æ д а р ц. Мæнæ фæсдуар лæууынц, æнхъæлмæ кæсынц дæ 
дзырдмæ. 
Уæлхез. Æрбакæн сæ. 
Æ д а р ц. Ныртæккæ, мæ паддзах. Боренæйы та? 
У æ л х е з. А! Мæ сæр бынтондæр сдзæгъæл. Уыцы хъапхайы 
дæр куы агуырдтон! Уый уал ракæн! 
Æдарц ацæуы, стæй фæзыны Дзанхъæлицимæ, 
æрбдкæнынц Боренæйы бæстытæй. 
У æ л х е з. Хæстæгдæр, хæстæгдæр. О, мæгуыр Боренæ, дæхи 
хуызæн куы нал дæ. Сау над дын куы фæкодтой. Райхалут ын йæ 
бæстытæ! 
Дзанхъæлиц райхæлдта Боренæйы бæстытæ. 
У æ л х е з. Ехх, Боренæ! Мæхæдæг дæр хуыздæр уавæры нæ 
дæн. Ныртæккæ мæ зæрдæ адæймаг куы фестид, уæд фенис сау- 
дзæфтæй мард зæронд лæг...(Рацу-бац1/ кæны.) 
Æ д а р ц (Дзанхъæлицæн сусæгæи). Цы уын загътон, уый ба- 
кодтат? Ныммардтат Цагъайраджы? 
Дзанхъæлиц (сусæгæй). Зæринæ нын нæ адæмы аивта, 
Цагъайраджы уæрмæн йæхæдæг нывæрдта гæстæ. 
Æдарц. Мæ дзырд, кæннод уæ сæртæ! Йæ доныл ын марг 
ныккæнут! 
137 

У æ л х е з. Мæ иунæг цъæх чызг Зæринæимæ сывæллонæй 
нырмæ галуаны иумæ хъомыл кодтат. Хуыцау æвдисæн, мæхи хъæ- 
булы бæрц дæ уарзтон... 
Боренæ кæуы. 
У æ л х е з. Ацæмæз кæм ис, уый зæгъ, æмæ сæрибар дæ. 
Б о р е н æ. Нæ зонын. 
У æ л х е з. Сыгъзæринæй, хæзнайæ дæ зæрдæ цыдæриддæр 
зæгъа — дæ хай уыдзысты. 
Б о р е н æ. Нæ зонын. 
У æ л х е з. Кæд нын ды феххуыс кæнай йе ’рцахсынмæ, уæд æй 
марын нæ бауадздзынæн. Ард дын хæрын. Кæд æй нæхæдæг æрцах- 
сæм, уæд та йæ удæгасæй арты басудзын кæндзынæн. Зæгъ, кæм ис? 
Б о р е н æ. Нæ зонын. Стæй йæ куы зонон, уæддæр æй не схъæр 
кæндзынæн. 
У æ л х е з. Уæдæ мæнæн цы гæнгæ у? Мæ бындары мын мæхи 
хæдзары дæ хæтæлæйцæгъдæг æмæ мæ туджджын амардтой... 
Б о р е н æ. Нæ, мæ паддзах! Ацæмæз искæй амарыны бæсты йæхи 
амардзæн! 
У æ л х е з. Ехх, рæузонд чызджытæ! Куыд ницы æмбарут æмæ 
уын куыд æнцон цæрæн у! Мæ бындары мын дæ уарзон куыд мард- 
та, уый федтой мæнæ ацы дыууæ лæджы. Цæй мастмæ йæ мардта, 
уый дæр хъуамæ зонис — чидæр æй сардыдта, цыма мæ фырт дæ 
хæзгул у. 
Б о р е н æ. Ацæмæз йæ къух адæймагмæ нæ сисдзæн! 
У æ л х е з. Уæдæ цæмæн алыгъд? 
Б о р е н æ. Нæ зонын. 
У æ л х е з. Æз дын æй зæгъдзынæн. Дæ хæтæлæйцæгъдæг у би- 
рæгъ фысы цармы. Дæу дæр асайдта æмæ мах дæр. Зæгъ, кæм ис? 
Б о р е н æ. Нæ зонын. 
У æ л х е з. Уæдæ дæ тæригъæд — дæхи. Æдарц! Дæттын дын 
ацы сылы! Цы дæ фæнды, уый йын кæн. Фæлæ хуыздæр уаид, 
Сомихмæ йæ куы аласис — уым ахæм рæсугъд сылгоймаджы тынг 
стыр аргъæй балхæндзысты. 
Æ д а р ц. Ды куыд зæгъай, мæ паддзах,афтæ бакæндзынæн. 
Зæринæ æрбацыд. 
Б о р е н æ (кæугæйсе). Зæринæ, Зæринæ! Ма мæ бауадз Æдар- 
цæн цагъайрагæй раттын! 
3 æ р и н æ (йæхыцæй йæ асхуыста). Банцай! 
Б о р е н æ. Ацæмæзы дæуæй хуыздæр чи зоны? Йæ цагъдмæ-иу 
дæуæн дæр дæ цæссыг куы ’руад. 
3 æ р и н æ. Мæнмæ цæссыг нал ис. 
Б о р е н æ. А дунейыл рæстдзинад нæй, фæлæ дзы тæригъæд 
дæр нал ис? Æрбакæс-ма, цыхуызæттæ мæ бакодтой Æдарц æмæ 
Дзанхъæлиц... 
Æ д а р ц. Æхсин Зæринæ! Боренæмæ уыди цæстдард. Дысон 
æй Бонвæрноны скастыл хъæды æрцахстой. Йæ хордзены уыди гуы- 
дын æмæ гуымбыл. 
3 æ р и н æ. Афтæ уыди, Боренæ? 
138 

Б о р е н æ. Афтæ... Чидæр мын загъта, Ацæмæз, дам, хъæды йæхи 
æмбæхсы... 
3 æ р и н æ. Чи дын загъта? 
Б о р е н æ. Уый уын нæ зæгъдзынæн. 
3 æ р и н æ. Уæдæ уæд мæн рæстдзинæдтæ-тæригъæдтыл цæмæн 
домыс? Рæстдзинад дæ бахъуыди? Не знаг нын нæ мыггаг сыскъуыд- 
та! Гъеуый дын нæ судзгæ сау рæстдзинад! Тæригъæд? Æмæ ме ’фсы- 
мæртæн чи батæригъæд кодта? Нæ, Боренæ, искæй зын иннæмæ нæ 
хъары, алчидæр йæхиуыл кæуы. 
У æ л х е з. Æдарц, акæн æй! 
Æдарц æмæ Дзанхъæлиц бауадысты Боренæмæ. 
3 æ р и н æ. Иуварс! Æз кæмæ дзурын?! Иуварс! Баба, мæхи бар 
уадз Боренæйы. 
У æ л х е з. Кой дæр æй ма скæн! Мæ тæрхон загътон! 
3 æ р и н æ. Мæ тæрхон та нымады никуы цæуы ацы галуаны? 
Чи ма дын баззади, баба? Дæ фырт дæр, дæ чызг дæр æз дæн! 
Æ д а р ц. Стыр хатыр курын... Бинонты хъаугъайы мæ дзых нæ 
тъыссын, фæлæ... 
У æ л х е з. Дзур. Ды дæр мын бинойнагæй уæлдай нал дæ. 
Æ д а р ц. Раст зæгъы æхсин. Бындарæн ма дын иунæг уый баз- 
зад, æмæ йæ фæндон хъуамæ стыр нымады цæуа... 
У æ л х е з. Омæ кæд ды дæр афтæ зæгъыс... Фæлæ сыл æууæнк 
нæй. Ацæмæз йæхи фысæй сабырдæр дардта... Ай дæр нын исты 
фыдбылыз куы сараза... 
Æ д а р ц. Тонагæнджытæ йæм сæ хъус дардзысты. 
3 æ р и н æ. Иунæг хъусдард дæр нæ! (Æддæмæ.) Дыджызæ! 
Дыджызæ æрбацыд. 
3 æ р и н æ. Мæнæ Боренæйы хон. Мæ уатмæ. 
Дыджызæ акæны Боренæйы. 
У æ л х е з. Дзанхъæлиц! Ам дын цы куыстаг ис? Цæугæ! 
Дзанхъæлиц ацæуы. 
Уæлхез. Чызг, цу ды дæр. Ныртæккæ нæм Æфсæддон 
Уынаффæ уыдзæн. 
3 æ р и н æ. Ме ’фсæддон дарæс — мæ уæлæ! 
У æ л х е з. Уымæй цы зæгъынмæ хъавыс? 
3 æ р и н æ. Ме ’фсымæр Æнбаланы куы амардтой, уæд ын 
Уынаффæйы йæ бынат бацахста Сослан. Ныр Сослан нал ис, æмæ 
йæ бынат мæнмæ хауы. 
У æ л х е з. Ды мæ фырттыл дæхи ма бар. Ды сылæстæг дæ. Цы 
зæгъдзынæ, Æдарц? 
Æ д а р ц. Мæ паддзах! Хуыцау рæстытæ нæ кæны, фæлæ дын 
бындарæн иунæг чызг кæм ныууагъта, уым паддзахады хъуыддæг- 
ты дæ фæстæ уымæй фылдæр бар никæмæ хауы. 
У æ л х е з. Æдарц, мæ рахиз цонг! Уыцы дзуапмæ æнхъæлмæ 
кастæн æз дæр. Фæдзур балхонтæм! 
Æ д а р ц (æддæмæ). Балхонтæ! Мидæмæ! 
Балхонтæ æрбацыдысты. Рæнхъæй ралæууыдысты. 
139 

У æ л х е з. Уæллаг Ас-Хъабаны паддзах Армдар йе ’фсад цæттæ 
кæны нæ бæстæмæ æрбабырсынмæ. Дзырдхæсджытæ хъусын кæнынц: 
Абхазы, Цæргæсты бæстæйы æмæ иннæ сыхаг адæмты æлдæрттæм йæ 
рувас-æвзаг сласта, стыр лæвæрттæ сын ракодта, ноджы сын зæрдæ 
æвæры, нæ бæстæйы раст æмбис нын хæлæйфагæн кæй ратдзæн, йе 
’мварс хæстмæ чи рацæуа, уыдонæн. Балхонтæ! Цъаммар Армдар ма- 
хæн цы къæппæг æрцæттæ кодта, уым хъуамæ йæхæдæг бахауа куырм 
уырыйы хуызæн!. Нæ бауадздзыстæм нæхи фосау цагъайрæгтæй фæ- 
тæрын, нæ мадæлтæ, нæ хоты, нæ устыты фæджырыззаг кæнын! 
Балхонтæ (иумæ). Фæлтау — мæлæт! 
У æ л х е з. Цалынмæ Армдар стыр æфсад нæма æрæмбырд код- 
та, уæдмæ йæ ныццæвæм! Бырсгæ не ’нусон знæгтæ, нæ туджджынты 
бæстæм! 
Балхонтæ (нумæ). Бырсгæ, бырсгæ, бырсгæ! 
У æ л х е з. Къуыри! Къуыримæ уат хъуамæ хæрзцæттæ! 
Балхонтæ (иумæ). Цæттæ, цæттæ! 
У æ л х е з. Уæллаг Ас-Хъабаны æнæхæрд бæстæ æртæ боны æмæ 
æртæ æхсæвы уыдзæни уæ бар! Уацайрагæй, нæлгоймагæй, сыл- 
гоймагæй, фосæй, мулкæй, хæзнайæ — цыдæриддæр байсат, уымæн 
йæ фæндзæймаг хай уыдзæни уæхи! 
Балхонтæ (иумæ). Уæлахиз! Уæлахиз! Уæлахиз! 
Къæсæрыл фæзынди С а г. 
У æ л х е з. Хуыцау нæ фарс кæй у, уымæн æвдисæн: ме ’фсады 
фæтæг Саг æрбахæццæ стæрæй! 
Балхонтæ (иумæ). Æгас цæуæд Саг! 
С а г (тæфæрфæс кæны Уæлхезæн). Рухсаг уæнт Æмбалан æмæ 
Сослан... 
У æ л х е з. Æрцу, мæ болатфарс хæстон, мæ хъæбысы дæ ныт- 
тухон! (Сагæн хьæоыс кæны.) Æнæхъиамæт у... Цы ’рцыди, уымæн 
гæнæн нал ис... Дыууæ азы дæ нал федтам. Фæрсын дæ ма бахъæуæд. 
Саг. Осмæнтæ дæрæнгонд æрцыдысты. Византийы паддзах 
Иоанн Палеолог дын стыр салам æмæ арфæимæ стыр зынаргъ лæ- 
вæрттæ рарвыста. 
У æ л х е з. Йæ цæрæнбон бирæ. Нæ зиантæ цæйбæрц сты? 
С а г. Цæмæй дын раппæлон, мæ паддзах. Хæсты де ’фсадæй 
бæгъатырæй фæмард мины бæрц. Дард æмæ тæссаг фæндæгтыл дæр 
нæ алыхуызон низтæ æмæ бæллæхтæй фæхъуыди æртæ фондзыс- 
сæдзы. Фæстæмæ здæхгæйæ нын нæ иу нау денджызон тыхгæн- 
джытæ фæдæлдон кодтой. Бæргæ сæ ныппырх кодтам, фæлæ ме 
’фсæддонтæй дæр бирæ фæхъуыди. Афтæмæй ма фыдыуæзæгыл де 
’фсæддонтæй сæрæгас æмæ дзæбæхæй сæмбæлд æхсæзсæдæйы. 
У æ л х е з. Ахæм дард фæндæгтыл, ахæм дæргъвæтин стæры ма 
уыйбæрц адæм кæй фервæзын кодтай, уымæй дæ стыр бузныг дæн. 
Ды дæ тæккæ стырдæр хæрзиуæджы аккаг æмæ дæ йæхæдæг ар- 
дзæн. Саг! Æдæппæт дын дыууæ боны ис дæ фæллад суадзынæн. 
Уыйфæстæ хъуамæ де ’хсыст цирхъ ныссадзай мæ туджджын Арм- 
дары цъаммар хурхы! 
С а г. Мæ паддзах! Курын дæ æмæ мæм байхъус. Цалынмæ дзырд 
фæуон, уæдмæ мæ ма бауром. 
140 

У æ л х е з. Уæдæ ма хуыздæр кæмæ байхъусдзынæн? 
С а г. Фæстæмæ здæхгæйæ федтон нæ адæмы цард. Хъæутæ бын- 
тон æдзæллагмæ æрхаудысты, кусæг адæм сыдæй мæлынц. Зæгъын 
дын: хæст райдайыны фаг æфсад æмæ хъару не ’рæмбырд кæн- 
дзынæ! Æфсæддонтыл нымад нæлгоймæгтæн сæ цармæй сæ фæрс- 
чытæ разындысты, арц хæссынхъом дзы бирæтæ нал сты. Сæ бæх- 
тæй сæм бирæ нал баззад — сæ бинонтæ цæмæй сыдæй ма амæлой, 
уый амалæн сæ æргæвдынц. 
У æ л х е з. Æмбарын дын дæ хъыг, Саг. Фæлæ Хуыцауы ныхмæ 
паддзахы бон дæр ницы у. Ныр дыууæ азы, ды стæры куы ацыдтæ, 
уæдæй нырмæ арвæй иу æртах не ’рхауд. Хус рæстæг хæссы, фо- 
сæн холлаг нæй... 
С а г. Паддзах, хатыр мын бакæн ме ’ргом ныхас. Дæ адæм сы- 
дæй цæмæй ма мæлой, уый хос дæхи къухы уыди, Хуыцауы цæмæн 
аххосджын кæныс? 
У æ л х е з. Уый цавæр хос у, мæ къухы кæй дарын? 
Саг. Де ’фсад бирæ бæстæтæй цы стыр мулк æмæ хæзнатæ 
байстой, Цыллæ фæндагыл сæудæджертæй цы илци исæм, уыдо- 
нæй балхæнæн уыди бирæ хор æмæ фосы холлаг æндæр бæстæтæй! 
У æ л х е з. Саг! Ме ’вæрæнтæ афтид сты! 
С а г. Дæхиуыл кæй æрæмбырд кодтай, уыцы сайд æмæ давæг 
адæмы æвæрæнтæ та цъупдзаг сты! Хицæутты бынæтты æвæрыс дæ 
хæстæджыты, козбау æмæ алы æнаккаг адæмы, уыдон та сæхиуыл 
æмбырд кæнынц сæ устыты хæстæджыты, сæ хæрæфыртты, сæхи 
хуызæтты. Æмæ сæм хъыпп скæнын ничи уæнды. Тæрхонгæнджы- 
тæн гæртам чи нæ ратты, уый ахæстоны баппарынц, йæ мулк ын 
ратæлæт кæнынц. Хъалонисджытæ мæгуыр адæмы царм бирæгътау 
стигъынц. Иннæ ахæм дæ тонагæнджытæ! 
У æ л х е з. Бирæ ма дæм хъусдзынæн?! 
С а г. Фæдæн. 
У æ л х е з. Саг! Бирæ азты иумæ фæцыдыстæм стыр хæстытæ 
æмæ стæрты. Бирæ хæттыты фервæзын кодтам кæрæдзи. Æфсы- 
мæртæ загътам кæрæдзийæ. Дæ ныфс, дæ хæстон уæлахизтыл адæм 
зарджытæ скодтой. Æрмæстдæр дæуæн ис бар паддзахы азымы ба- 
дарын. Фæлæ ныртæккæ нæ! Æрцыди рæстæг, Хуыцау нын нæ 
мыдзыра Армдары хурхмæ йæхæдæг куы аразы! Æмæ мах кæрæ- 
дзимæ куы фæуæм, уæд нæ туджджыны фæндиаг фæуыдзыстæм. 
Армдары сæр дæ джебогъыл заргæ куы æрбахæссай, уæд бæстон 
æрныхас кæндзыстæм паддзахады хъуыддæгтыл! 
Къæсæрыл фæзыны Ф и д и у æ г. 
Ф и д и у æ г. Бар ратт, цытджын паддзах! 
У æ л х е з. Чи дæ ’рбауагъта сусæг Æфсæддон Уынаффæмæ?! 
Ф и д и у æ г. Æвиллон хабар, мæ паддзах! 
Уæлхез. Дзур! 
Фидиуæг. Уæллаг Ас-Хъабаны бæстæм ныббырста Ахсахъ- 
Темыр! 
Уæлхез. Цы? Куыд? Кæд? 
Ф и д и у æ г. Дысонæхсæв. Сылгоймагæй, нæлгоймагæй, зæрон- 
дæй, сывæллонæй — никæуыл ауæрды. Йе ’фсæдтæ мæтыхты ты- 
141 

мыгътæй фылдæр сты. Хъæутæ пырх кæнынц, арт сыл æфтауынц. 
Зæлдæдзыды стыр аргъуанæй пысунæтæ сарæзтой, сыгъдæг Чырыс- 
ти, Мады-Майрæм æмæ иннæ сыгъдæг удты фæлгонцтыл сæ чъизи 
къæхтæй хæтынц!.. 
У æ л х е з. Фаг у! Цæугæ. Дæ хæрзæггурæггаг дæ æййафдзæн! 
Фидиуæг ацæуы. 
У æ л х е з (йæ зонгуытыл æрлæууыд). О ме Скæнæг Хуыцау! 
Мæ куывд мын фехъуыстай! Мæ бинонты мын чи ныццагъта, æну- 
сон рысты хъама мын раст йæ фистонмæ мæ зæрдæйы чи ныссагъ- 
та, уый мын йæ бын æмæ сæфтæй мæ хъизæмæрттæ бафидæд! Табу, 
табу Дæуæн, Сыгъдæг Сыгъзæрин Хуыцау, дæ цæст уыны алцы- 
дæр, рохы ницы ныууагътай! (Фестад.) Балхонтæ! Фехъуыстат 
хабар. Ныр Армдары махмæ нал равдæлдзæн — йе ’фсæдтæ æрæ- 
вæрдта Ахсахъ-Темыры ныхмæ. Æртæ боны фæстæ Бонвæрноны 
скастыл — бырсгæ! 
Балхонтæ (иумæ). Бырсгæ! 
У æ л х е з. Куыдз рæйæг дæр ныл нæ фæуыдзæн! 
С а г. Паддзах! Дæ сæрызонд фæцыди, паддзах! 
У æ л х е з. Алцæмæн дæр кæрон ис, Саг! Мæ гæдзæйæн дæр! 
С а г. Гæр, уый не ’мбарыс, æмæ не сæфт кæй æрцыд?! Ахсахъ- 
Темыр куыддæр Уæллаг Ас-Хъабан басæтта, афтæ йæ махмæ хъæуы! 
Æ д а р ц. Кæй фæтæрсын кæнай, Саг, ахæмæй ам ничи ис. Уæртæ 
уынджы сывæллæттæ хъазынц. 
Саг. Паддзах! Кæмæ хъусыс?! (Æдарцмæ амоны.) Мæнæ ахæм 
сыдзысдæрджыты ардыдæй ма бабын кæн нæ бæстæ! 
Æ д а р ц (йæ цирхъ фелвæста). Æз мæ паддзахæн лæггад кæ- 
нын, æмæ мæхи æфхæрын нæ бауадздзынæн! 
Зæринæ. Банцайут! 
Уæлхез. Чызг, цæугæ ардыгæй. Æфсæддон Уынаффæ къæ- 
цæл-чындзытæй хъазæн бынат нæу. 
3 æ р и н æ. Баба! Æфсæддон Уынаффæйы алкæмæн дæр бар ис 
йæ хъуыды зæгъынмæ. Байхъусæм Сагмæ — цы фæнд æм ис? 
Æ д а р ц. Йæ гадзрахат фæнд æмбæрст у. 
3 æ р и н æ. Дæуæн æмбæрст у, мæнæн — нæ. Ахсахъ-Темыры 
кой рагæй цæуы, дунетæ дзы æмризæджы ризынц. 
Æ д а р ц. Хатыр, æхсин Зæринæ! Ахсахъ-Темыр чи у æмæ цы 
у, уый мах Сагæй æвзæрдæр нæ зонæм. Саг стæры куы уыди, уæд 
мах дæр бындзытæ нæ ахстам. Нæ бæстæйы сæрты цъиу тæхын нæ 
уæнды, кад паддзах Уæлхезæн! Кæд Ахсахъ-Темыры йæ адзалы 
къуылых къах махырдæм хæсса, уæд ын йе ’ннæ къах дæр асæт- 
дзыстæм. Æфсæдтæ арæнтыл æвæрд сты, фыдгул цыфæнды тых- 
джын уæд — ингæны фаг ын ссардзыстæм зæхх. Саг нæ бæгъатыр 
æфсады зæрдæ æмæ ныфс ахæм тæссаг сахат кæй сæтты, уымæй 
стырдæр гадзрахат ма цы уа нæ паддзахы ныхмæ, нæ адæмы ныхмæ! 
Кæй дзыхæй уасы, уый дæр бæрæг у. 
У æ л х е з. Кæй дзыхæй? 
Æ д а р ц. Нæ дзырдхæсджытæ куыд хъусын кæнынц, афтæмæй 
Византийы Саг æмæ Армдары æфсады фæтæг Тауыс кæрæдзийæ 
æфсымæртæ загътой. 
142 

У æ л х е з. Уый æцæг у, Саг? 
С а г. Византийыл тыхст бон куы скодта, уæд Армдар дæр уыр- 
дæм арвыста стыр æфсад. Æмæ тымбылкъухы æнгуылдзты хуызæн 
знаджы ныхмæ баиу уыдаиккам æви кæрæдзи цагътаиккам? 
Æ д а р ц. Махæн Уæллаг Ас-Хъабанæй фыддæр знаг нæй! 
Саг. Паддзах! Балхонтæ! Уæллаг æмæ Дæллаг Ас-Хъабанты 
бæстæты адæм иу сты, сæ ном сæ уæлæ — ассæгтæ. Иу æвзагæй 
дзурæм, иу туг, иу стæг стæм, иу æгъдау кæнæм, нæ авдæнтæм нæ 
мадæлтæй кæй хъуыстам, уыцы зарджытæ дæр нын иумæйаг сты. 
Паддзах, дæ зæрдæйыл куынæ фæуæлахиз уай, уæд нæ дыууæ бæ- 
стæйы дæр бабын уыдзысты! 
У æ л х е з. Цыбырдæр! Цы дæ фæнды? 
Саг. Тæтæр-мангол дæр нæ уый тыххæй ныццагътой, нæ пад- 
дзæхтæ кæрæдзимæ знаджы цæстæй кæй кастысты, кæрæдзийæн 
хатыр кæнын кæй нæ фæрæзтой æмæ сæ тыхтæ кæй нæ баиу код- 
той. Мауал æруадзæм уыцы бынысæфты рæдыд! 
У æ л х е з. Нæма загътай дæ фæнд! 
Саг. Уæлхез! Рæстæгмæ ферох кæн дæ тугисыны фæнд. Де 
’фсæдтæ Армдары æфсæдтимæ иумæ æрлæууæнт Ахсахъ-Темыры 
ныхмæ — иугæйттæй йын ницы бакæндзыстæм! 
Уæлхез (ронг нуазы). О, Саг, Саг! Адæймагæн базоныны 
фæтк нæй. Æз та дæ мæ рахиз цонг хуыдтон. Мæ туджджыны сæ- 
рыл мын ме ’фсады цæгъдын кæны! Балхонтæ! Уæ фæтæг паддза- 
хады знаг, гадзрахат разынди! Тæрхон ын рахæссут уæхæдæг! 
Æ д а р ц. Маргæ! 
У æ л х е з. Балхонтæ! Цæмæн лæуут хъусæй? Æви сымах дæр 
мæ сæфт фæнды? Æмæ уæд уæхæдæг дæр сæфгæ кæнут! 
Балхонтæ (иумæ). Маргæ! 
У æ л х е з. Æфсады фæтæджы цирхъ дын радтон, Саг. Кæ- 
ронмæ йын йæ намыс хæссын нæ бафæрæзтай. Райхал дæ рон æмæ 
йæ зæххыл æрæвæр. Дæуæй лæгдæр чи у, уый йæ сисдзæн. 
Саг йæ цирхъ æд рон æвæры зæххыл. 
У æ л х е з. Æфсæддон Уынаффæ дын рахаста марыны тæрхон. 
Хъуамæ лæвæрд æрцæуис тонагæнджыты къухмæ. Фæлæ мæ бон 
нæу дæу æгады мардæй амарын. Нæй дын сæрибармæ ауадзæн дæр — 
ме ’фсады æмбис мын Армдары тырысаты бын балæууын кæндзынæ. 
Хъадаманбастæй уæрммæ æппæрст æрцæудзынæ, цалынмæ хæст 
фæуа, уæдмæ! Æдарц! Саг нырмæ кæй дардта, уыцы цирхъ дæуæн 
лæвæрд цæуы фæтæджы номимæ! Сис æй æмæ йын йæ кад йæ бы- 
наты сæвæр! 
Æ д а р ц (систа Саджы цирхъ. Йæ зонгуытыл æрлæууыд, цир- 
хъæн ба ксены). Мæ цытджын паддзах! Дæ арфæйы дзырдæй мæ- 
ныл æрæнцади стыр кадджын хæс — ацы цирхъæй дæ бæстæйы кад 
æмæ ном хъахъхъæнын. Ард хæрын, дæ туджджынты ныхмæ тохы 
йæ ком цъæх цырен кæй калдзæн æмæ æгадæй мæ къухæй кæй 
никуы æрхаудзæн! 
Уæлхез. Сыст. Æууæндын. 
1-аг балхон (йæ цирхъ æвæры зсеххыл). Мæ паддзах, кæд 
143 

Саг йæ цирхъы намыс хæссын нæ фæразы, уæд махæй иу дæр нæу 
хæцæнгарз дарыны аккаг! 
¦ У æ л х е з. Ды дæр ме знаджы фарс дæ?! Ды дæр мыл гадзраха- 
тæй цæуыс?! 
Æдарц 1-аг балхоны йæ цирхъæй амары. 
Уæлхез (мардмæ амоны). Паддзахы ныхмæ чидæриддæр 
цæуа, уымæн — мæнæ йæ фæстаг! 
Æ д а р ц. Цытджын паддзах! Ныххатыр мын кæн ме ’ргом дзырд. 
Дæхи загъдау, Саг бирæ сгуыхтдзинæдтæ равдыста, æмæ йæ æфсæд- 
донтæ бирæ уарзынц. Тæрсын, йæ сæрыл куы сыстой... Знæгтæн 
йæхи кæй ауæй кодта, уый цæмæй зонынц? 
У æ л х е з. Зæгъ дæ фæнд, æфсады фæтæг! 
Æ д а р ц. Æгасæй уадзæн нæй Сагæн! 
Уæлхез (ныхьхъуыды кодта. Рацу-бацу кæны). Саг! Раст 
зæгъы Æдарц. Дæ мард де ’гасæй пайдадæр уыдзæн паддзахадæн. 
Хатыр бакæн. Дæ мардыл дын кæудзынæн... 
С а г. Ды мын мæ мардыл кæудзынæ, æз та дыл дæ удæгасæй 
кæуын — йæ маст саугуырм кæй бакодта æмæ йæ туг райсыны тых- 
хæй æгас ассæгты бынысæфтмæ чи тæры Æдарц æмæ уый хуызæн 
мæнгард адæмы ардыдæй! (Æдарцыл йæхи ныццæвы, йæ цирхь ын 
байсы.) Лæгдæр уæ чи у — рацæуæд! Æгæр раджы мыл кæуыс, мæ 
кæнгæ æфсымæр-паддзах! 
Фæстæрдыгæй йæм æрбахъуызы Дзанхъæлиц. Арц ын йæ фæсонты 
ныссадзы. Саг амæлы. 
Уæлхез. Балхонтæ! Цæугæут уе ’фсæдтæм. Иннæбон Бон- 
вæрноны скастыл — бырсгæ. Не знæгты мулкæй, сæ хорæй фервæ- 
зын кæнæм ацы сыгъды рæстæг нæ адæмы. Сымах дæр мæ рох нæ 
уыдзыстут — зонут мын мæ рæдау къух! Цæугæут! Мæрдты хæссут... 
Балхонтæ ацæуынц, ахæссынц мæрдты. Баззайынц Уæлхез, Зæринæ, 
Æдарц, Дзанхъæлиц. 
Æ д а р ц. Мæ паддзах! Мæ зæрдæмæ нæ фæцыди, балхонтæй 
иуæй-иутæ сæхи куыд дардтой, уый. 
У æ л х е з. Æз дæр цыдæртæ бафиппайдтон. Саджы мæлæт нын 
куынæ ныххатыр кæной. Чысыл гуырысхо дæр кæуыл ис, уыдон 
баивын хъæуы. Фæлæ кæмæй? 
Æ д а р ц. Мæ паддзах! Авд азы дæргъы дæуæн лæггад кæнын 
мæ тонагæнджытимæ. Дæ зæрдæ сæ искæмæ искуы фехсайдта? 
У æ л х е з. Дæ фæнд? 
Æ д а р ц. Балхонтæн сæ фылдæры мæхи адæмæй баивын... 
У æ л х е з. Æфсады фæтæг ды дæ. Дæ сæрæй дзуапп дæттыс. 
Æ д а р ц. Де ’ууæнк фæсайыны бæсты мæ зæрдæйы мæнæ ацы 
цирхъ ныссадздзынæн! 
У æ л х е з. Тонагæнджытæн хицау кæм ссарæм? 
Æ д а р ц. Агурын æй нæ хъæуы. Мæнæ мæ фарсмæ лæууы — 
Дзанхъæлиц. 
У æ л х е з. Разы. Цу, æфсадыл æрзил, базон, басгар, разæнгард 
кæн, æххуыс. Фæтæгæн цы ’мбæлы, уый кæн. 
Æдарц æмæ Дзанхъæлиц ацæуынц. 
144 

3 æ р и н æ (йæхнцæн дзурæгау). Бабайы бæрц дæ куы уарз- 
тон, Саг... Гадзрахатæй ныл цæмæн рацыдтæ?.. 
У æ л х е з. Паддзахады уидæгтыл мысты дæндагдзæф дæр бæ- 
рæг кæны, æмæ сын тæссаг куы вæййы, уæд паддзах свæййы æгъа- 
тыр æмæ æвирхъау. Хи хъæбулыл дæр ахæм сахат бацауæрдæн нæй. 
3 æ р и н æ. Мæныл дæр? 
У æ л х е з. Нæ, нæ! Хуыцау дæ ма фехъусæд! Фæлæуу-ма, дæ 
цæссыгтæ куы уайынц... Цы кæныс, мæ хъæбул, рухсы цъыта ма мæ 
удмæ иунæг дæуæй куы хъары... 
3 æ р и н æ. Нæ зонын, цы кæнын, баба! Кæуын мæм цæуы æмæ 
кæуын. Кæуын мæ мад æмæ ме ’фсымæртыл. Кæуын Сагыл. Кæ- 
уын дæуыл, мæхиуыл. Кæуын Уазæфтинæйыл! Æдарцæн æй рад- 
тай. Уый дзы фæхынджылæг кодта, стæй йæ ныууæй кодта Хъыры- 
мы ханæн. Бирæ дын куы фæлæгъстæ кодтон, оаба, Уазæфтинæйы 
æфхæрын ма бауадз, зæгъгæ! 
Уæлхез. Де ’фсымæр Уазæфтинæйы аххосæй бабын! Нæ, 
ныййарæджы зæрдæ не ’мбарыс, мæ чызг. Ды йæ дæхицæн лæггад- 
гæнæгæй истай, фæлæ мæныл ахъуыды кодтай? Йæ алы фенд дæр 
мын мæ цæстытыл уайын кодтаид мæ хъæбулы йæ туджы æвдылгæ! 
3 æ р и н æ. Баба! Куыд ницы дæм хъары! Сосланæн зынаргъ чи 
уыди, уый йæ фæсмард махæн хъуамæ ноджы зынаргъдæр уыдаид! 
Æдарц Уазæфтинæйæ нæ фæхынджылæг кодта, фæлæ Сосланы 
уарзондзинадæй! 
У æ л х е з (йæ зæрдæйыл хæцы). Цæвут мæ, рæхойут мæ! Иуыр- 
дыгæй — мæ туджджынтæ, иннæрдыгæй — мæ кæнгæ æфсымæр - 
Саг, мæ гадзрахат балхонтæ, Ацæмæз!.. Ныр та мæ иунæг чызг! 
(Фестьæлфыд.) Сослан, мæ туджы ’ртах, ды дæр мæм мæрдты 
бæстæй æртхъирæн кæныс? (пуазы.) Æрсабыр у, зæрдæ! Нырма 
разæй ис, зæххыл чи никуыма уыди, уыцы тугныккалд! Иуварс, 
зæрдæсæттæн хъуыдытæ! Тæригъæдæн йæ бынат — дурты бын! 
Хуыцау зæххыл цы сфæлдыста, уыдонæй паддзахадæй зынаргъдæр 
ницы ис. Æмæ уый сæраппонд цæттæ уæвын хъæуы цæмæфæнды 
дæр — суанг лæджы туг баназынмæ дæр. Уый дын мæ фæстаг фæ- 
дзæхст. 
3 æ р и н æ. Адæймаджы зæрдæйæ стырдæр паддзахад нæй, æмæ 
уый чи хала, уыцы паддзахад йæхæдæг дæр хæлгæ кæны. (Ацæуы.) 
Уæлхез. Цыдæр кæнын... Цыдæр мæ агъуыйын кæны... Ах- 
сахъ-Темыры кой? Мæгъа... Æдарц... Нæ, нæ, уый мыл гадзрахатæй 
никуы рацæудзæн! Уæдæ цы кæнын? 
Æмбæрзæн 
5-æм архайд 
Паддзахы галуан. 3 æ р и н æ æмæ Д ы д ж ы з æ. 
Д ы д ж ы з æ. О мæ гыццыл чызг! Цыхуызæн мын сдæ? Дæхи 
куы бахордтай... Сослан нын кæдæй нал ис, уæдæй мæйæ фылдæр 
рацыд. Хуыцаумæ дæр, Сосланмæ дæр — мæрдты дзæнæты бадинаг — 
раст нæ фæкæсдзæн, дæхи уæлгъæдæй кæй бахус кодтай... 
3 æ р и н æ. Дыджызæ!.. Канд Сосланыл нæу мæ рыст. Нæ гал- 
10 Малити Васо 
145 

уаны цытæ цæуы, уый не ’мбарын... Æви дуне афтæ арæзт у, æмæ 
дзы бынат нæдæр рæстдзинадæн ис, нæдæр зæрдæйы рæсугъд фæн- 
дæн? 
Д ы д ж ы з æ. Нæ зонын, цы дын зæгъон, мæ урс уæрыкк... 
3 æ р и н æ. Æмæ уæдæ Хуыцау нæй! 
Д ы д ж ы з æ. Нæ, нæ! Афтæ ма дзур, мæ боны рад! О Стыр 
Иунæг Хуыцау! Бахатыр кæн мæ чысыл чызгæн! Цы дзуры, уый 
йæ фыр тыхст æмæ рыстæй дзуры, йæ уд та дæу агуры... Не Сфæл- 
дисæг, феххуыс ын кæн!... 
3 æ р и н æ. Дæ Хуыцауæн йæ зæрды баххуыс кæнын куы уыда- 
ид, уæд нын нæ бинонты нæ туджджынтæн нæ ныццæгъдын кодта- 
ид. Фæлæ раст æмæ зылын не ’взары. 
Д ы д ж ы з æ. Æвзары, чызг, æвзары, уæдæ ма чи ’взары. Хуы- 
цау уæ туджджынтыл дæр куынæ ауæрды, гæлæхха... 
3 æ р и н æ. ’Мæ нын кæрæдзи туг цæуыл нуазын кæны? 
Дыджызæ. Хуыцауы фæндæн базонæн нæй... Чи зоны, уæ 
фыдæлтæ исты тæригъæд дарынц... 
3 æ р и н æ. Дыджызæ! Ме ’нæныййарæг мад! Кæмæн ма схъæр 
кæндзынæ дæ сусæг? 
Дыджызæ (хъуыдыты аныгъуылд. Æрæджаау). Кæддæр 
Уæллаг æмæ Дæллаг Ас-Хъабантæ иу бæстæ уыдысты, иу паддзахы 
уынаффæйы бын цардысты. Кæрæттæ нæ уыди уыцы бæстæйы 
зæххытæн, йæ быдыртæ тымыгъ дардтой бæхты, стурвосы рæгъæут- 
тæй, лыстæг фосы æнæнымæц дзугтæй. Йе ’фсæдты къæхтыхъæр 
хъуысти арвы кæрæттæм, бирæ бæстæтæ басаста, цагъайрæгтæй 
уæлдай сау куыст ничиуал кодта. Фæлæ мулк сайтаны холлаг у, 
æмæ æлдæрттæ кæрæдзимæ суцъа кодтой, уымæ фылдæр цæмæн 
ис, уый мæнæй цæмæй лæгдæр у, зæгъгæ. Кæрæдзи ныхмæ фесты, 
адæмы кæрæдзийыл ардыдтой, кæрæдзийы сын цæгъдын кодтой. 
Афтæмæй æрлæмæгъ Стыр Ассаг паддзахад, æмæ йæ тæтæр-мангол 
басастой... 
3 æ р и н æ. Раст цыма абоны хабæрттæ дзурыс! Уæддæр афтæ 
æвзæр уыдысты бонджын адæм? 
Д ы д ж ы з æ. Зыд, хæлæг, хæрам адæймагæн йемæ райгуырынц. 
Адæм ивгæ нæ кæнынц. 
3 æ р и н æ. Уæдæ сын Хуыцау сæ мыггаг цæуылнæ сыскъуыны? 
Д ы д ж ы з æ. Æмæ ма уæд Хуыцау йæ уарзондзинад кæуыл ба- 
фæдзæхсдзæн? 
3 æ р и н æ. Зыд, хæрам, хæлæг гуырдзæй чи рахæссы, Хуыцау 
йæ уарзондзинад уыдоныл фæдзæхсы?! 
Д ы д ж ы з æ. Гуырдзæй адæймаг рахæссы Хуыцауы уарзондзи- 
над дæр, æмæ уый фыдæхыл куы фæуæлахиз вæййы, уæд свæййы 
Хуыцауы уарзон. 
3 æ р и н æ. Дыджызæ, мæ сæр мын разилын кодтай... Дæ дзури- 
наг дæ ма ферох уæд. 
Дыджызæ. О. Тæтæр-мангол æрбабырстой, Стыр Асы дзæ- 
гæрæгæфтауæг бæласыл сæфты дымгæимæ ставд их æрцыди, аф- 
тид зæнг æмæ ма дзы саст къалиутæ аззад. Фæлæ рæстæг цыди, 
æмæ æфхæрд бæлас фæстæмæ ног талатæ рауагъта, æрмæст йæ ас 
нал ссардта. Ас дыууæ дихы фæци — Уæллаг Ас-Хъабан æмæ Дæл- 
146 

лаг Ас-Хъабан. Арæныл лæууыди стыр хъæу Рæздон æмæ йыл дыууæ 
паддзахы — дæ фыдыфыд Авдан æмæ Армдары фыд Астан нæ фи- 
дыдтой — алчидæр æй йæхи хуыдта. Фæстагмæ бафидыдтой ууыл, 
æмæ дыууæрдыгæй дæр тæккæ номдзыддæр хистæры æрхуыдтой 
дзырддаг хъæумæ. Уыцы хистæртæй иу загъта: «Ард хæрын, Уæл- 
лаг Ас-Хъабаны зæххыл кæй лæууын!» Иннæ та загъта: «Ард хæ- 
рын, Дæллаг Ас-Хъабаны зæххыл кæй лæууын!» 
3 æ р и н æ. Тæрхонхæссæг хистæртæй чидæр мæнгард разын- 
ди, нæ? 
Д ы д ж ы з æ. Нæ, сæ дыууæ дæр Хуыцауы бын раст дзырдтой, 
раст лæгтæ уыдысты. 
3 æ р и н æ. Ницы дын æмбарын, Дыджызæ! Хъæу дыууæ пад- 
дзахадæн иумæйаг уыди? 
Дыджызæ. Охх, мæ чызг, мæ зæрдæйы ингæнæй мын мæ 
рагон рыст цæмæн скъахтай? Хъæу иумæйаг нæ уыди, фæлæ зæ- 
ронд лæгтæй алчидæр йæхи зæххыл лæууыди, уымæн æмæ сæ иуы 
æрчъиты хосы бæсты уыди, цы зæххæй рацыд, уыцы зæххы сы- 
джыт. Гъе, афтæмæй уый дæр йæхи зæххыл лæууыд. 
3 æ р и н æ. Кæцы бæстæйæ уыди уыцы зæронд лæг? 
Дыджызæ. Махæй... 
3 æ р и н æ. Чи уыди? 
Д ы д ж ы з æ. Мæ фыд Фæрнаг. 
3 æ р и н æ. Цæмæн афтæ бакодта? 
Д ы д ж ы з æ. Æндæр гæнæн ын нæ уыд, дæ паддзах-фыдыфыд 
карз лæг уыди. 
3 æ р и н æ. Уыцы хабар ничи базыдта? 
Д ы д ж ы з æ. Нæ зонын... Уæдмæ хæст райдыдта Уæллаг æмæ 
Дæллаг Хъабанты æхсæн. Нæ фæсивæд кæрæдзи цагътой, кæрæдзи 
хъæутыл арт æфтыдтой. Мæ фыдæн йæ сæрызонд фæцыд, лæгæтмæ 
фæлыгъд. Уым æй мардæй ссардтой... 
3 æ р и н æ. Исчи йæ амардта? 
Д ы д ж ы з æ. Дæ фыдыфыд Авдан. Йæ галиу ми куы схъæр уа, 
уымæй тарсти. 
3 æ р и н æ. Уæдæ мах дæ туджджынтæ куы стæм! Ам цæмæн дæ? 
Д ы д ж ы з æ. Хуыцау туджджынæй бахизæд! Дæ фыды дæр дын 
æз схастон, сымах — йæ цоты дæр... Мæхи бинонтæй уæлдай мын не 
стут... 
3 æ р и н æ. Дæ фыды дын амардтам, ды та нæ мады уарзтæй 
уарзыс? Уый у дæ Хуыцауы уарзондзинад? 
Дыджызæ. Уый, мæ боны рад, уый...Мæ фыд цы аз амард, 
уыцы аз амардис мæ иунæг лæппу дæр хъуырты низæй — афæдз 
дæр ыл нæ цыди. Мæ сæрыхицау та хæсты фесæфт. Мæн уæ Нана 
æрбахуыдта галуанмæ Дыджызæйæ — дæ фыд ме ’намонд хъæбу- 
лимæ иу бон райгуырдысты. 
3 æ р и н æ. Куыд бакуымдтай дæ туджджыны дæ дзидзийæ хæс- 
сын? 
Д ы д ж ы з æ. Æз галуанмæ æрбацыдтæн мæ туг исынмæ. Сфæнд 
кодтон сывæллоны — дæ фыды — амарын. Маргæй байсæрстон мæ 
дзидзи æмæ йæм авдæнмæ æргуыбыр кодтон. О Хуыцау, ныххатыр 
мын кæн, ныххатыр мын кæн! Сывæллон мæм йæ гуккытæ хæрдмæ 
147 

сивæзта, бахудти мæм... Æз галуанæй ралыгъдтæн. Фæсвæд ран богъ- 
богъæй бирæ фæкуыдтон... Уыйфæстæ та, мæ мард сывæллонмæ мæ 
риуы цы уарзт хастон, уый дæ фыдæн, стæй сымахæн радтон... Гъе, 
афтæ мæ фервæзын кодта Хуыцауы уарзондзинад... 
3 æ р и н æ. Дыджызæ, цы кæныс? Æмризæджы куы ризыс? Фæ- 
лæуу, Боренæмæ фæдзурон... 
Дыджызæ. Нæ хъæуы, мæ зæрдиаг... Афтæ дæ риумæ мæ сæр 
æркъул кæнон... (Зæрннæйы хьæбысмæ йæ сæр æруагъта.) Мæ 
фыд мын загъта... Ме ’рчъиты сусæг, дам, мын цы бон схъæр кæнай, 
уыцы бон мæлгæ кæндзынæ... Охх, куыд бафæлладтæн цæрынæй... 
3 æ р и н æ. Дыджызæ! Дыджызæ! Нæ мæ хъусыс? Нал улæ- 
фы... О, о... Йæ уд систа... Мæ нана... 
Æмбæрзæн 
6-сем архайд 
Паддзахы галуан. Уæлхез рацу-бацу кæны. 
У æ л х е з. Æвирхъау хабæрттæ хъуысы... Ахсахъ-Темыр нæ бæ- 
стæм æрбахæстæг. Арæнтыл æрæвæрдтон ме ’ппæт тыхтæ дæр — 
фистæг æфсадæй ссæдз мины, бæхджынтæй дæр уыйбæрц, сæ ра- 
зæй лæууынц фатæхсджытæ — дæс мин лæджы. Ахсахъ-Темырыл 
ничима фæуæлахиз, дуне йæ къæхты бын хъæрзы, кæм æрæфсæры, 
уым зайæг хал нал рæзы. Бавзарæм нæ хъару, къуылых сайтан, — 
мæлгæ, уæд хæсты! (Ныхъхъуыоы кæны.) Ме ’фсады æхсæн змæс- 
тытæ цæуы Саджы сæрыл...Чи зоны, байхъусын æм хъуыдис... Фæлæ 
мæ туджджын Армдарм, мæ хъæбулты мын чи бахордта, уый фарсмæ 
куыд æрлæууон? Ехх, куыд ничи мæ æмбары ацы зæххыл! Саг!.. 
Ацы сæфты рæстæг мæ дæуæй хуыздæр бæргæ ничи хъуыдис... 
Æдарц дæр æцæг хæстон лæг у, фæтæджы курдиат æм ис, фæлæ 
йыл æфсæддонтæ дзæбæх не ’ууæндынц... 
А й у а н (къæсæрæй æрбахызт). Мæнæ дæн! 
У æ л х е з. Чи дæ æрбауагъта? Ныртæккæ мæ дæумæ æвдæлы? 
Фесæф! 
А й у а н. Дæ дзырдæй фæзындтæн, дæ дзырдæй æрбайсæфдзы- 
нæн. 
У æ л х е з. Мæхæдæг дæм куы арвыстон... Мæнæ мæ сæр куыд 
сдзæгъæл... Цы дзурынц адæм? 
А й у а н. Исчи исты куы сдзуры, уæд ын йе ’взаг æрбалыг кæ- 
нынц. Цыма худгæ кæныс, афтæ дæ дæндæгтæ зыхъхъырæй дар! 
У æ л х е з. Чи сты уыцы æвзаглыггæнджытæ? 
А й у а н. Йæ худ йæ сæрæй хуыссæны дæр чи нæ исы, уый. 
Уæлхез. Æдарц? 
А й у а н. Дзасботаз. 
У æ л х е з. Уый та чи у? 
А й у а н. Æфсады фæтæг æмæ дæ тонагæнджыты хицау. 
Уæлхез. Æдарцы кой кæныс, уæдæ? Дзæбæх æй нæ зоныс. 
Æз дæ йемæ базонгæ кæндзынæн — рагæй дын хъавы де’взаг ахауын 
кæнынмæ! 
А й у а н. Ныр нæма. Нæ мæ ’вдæлы зонгæтæ-йедтæ кæнынмæ. 
148 

У æ л х е з. Цы дзурынц адæм не стæры тыххæй? 
А й у а н. Чи — фæдисмæ, чи — къæбицмæ. 
Уæлхез. Афтæ чи дзуры, уымæн æцæгæй дæр йе ’взаг лыг- 
гæнинаг у. Бæстæйыл фыдоон скодта, уыдон та адæмы халынц сæ 
цъаммар æвзæгтæй! Уыйбæрц фæллой сын æрбаластон не знæгты 
зæххæй, уыдон та мæ фыдгой кæнынц. Армдар йе ’фсадимæ фæдисы 
ис æви куывды, уый мæ хъуыддаг нæу. Ахсахъ-Темыр сæ бындзагъд 
кæнæд, мах та сын се ’ппæт мулк нæхирдыгæй фæкæндзыстæм. 
А й у а н. Ахсахъ-Темыр, дам, йæ къуылых къахыл ассаг кафт 
кæны. 
У æ л х е з. Куыд кафы? 
А й у а н (йæ иу кьахыл кафы). Мæнæ афтæ. 
У æ л х е з. Æргом дзур! 
А й у а н. Адæм афтæ дзурынц, паддзах Уæлхез, дам, йæ дыууæ 
къахыл куыд лæууы, уымæй уый йæ иу къахыл бирæ фидардæр лæууы. 
Уæлхез. Саджы ’взагæй уасынц! Мæн Армдар къахæн дæр 
æмæ къухæн дæр нæ хъæуы! Мæн хъæуы æрмæст йæ сæфт, йæ 
зæхх, йæ мулк! Куыд уæндынц дзурын?! Адæмы рагъыл ехс куынæ 
хъаза, уæд фыдуаг кæнынц! 
А й у а н. Адæм афтæ сфыдуаг сты, æмæ фæндаггæрæтты фæл- 
дæхтытæй лæууынц. 
У æ л х е з. Куыд фæлдæхтытæй? 
А й у а н. Сыдæй мæлынц. 
Уæлхез. Æмæ сын Уæллаг Ас-Хъабанæй цы хор æмæ фос 
ратæлæт кодтон, уыдон цы фесты? 
А й у а н. Уыдон дæр сæ бынаты. 
У æ л х е з. Цавæр бынаты? 
А й у а н. Тонагæнджытæ, хъалонисджытæ, тæрхонылæгтæ, сæр- 
къуыртæ, давджытæ, цæстфæлдахджытæ, сыдзысдæрджытæ, уыдон 
хæстæджытæ, стæй хæстæджыты хæстæджытæ — гъе, гъеуыдон гуы- 
бынты. Уыдон рондзæй дæр нæ бафсæддзысты. 
У æ л х е з. Сайыс, мæнгард! Æз дзырд радтон, фос æмæ хор, 
сыдæй чи мæлы, уыдоныл байуарыны тыххæй! Де ’взаг дæуæн дæр 
адзæнгæл ласдзæн Æдарц! 
А й у а н. Дзæгъæлы дын схъæр кодтон, паддзах, æвзаг мыл кæй ис. 
У æ л х е з. Ныртæккæ балцы цæуын мæ балимæ. Адæмыл æрзи- 
лон. Дæ ныхæстæ раст куынæ разыной, уæд дын адæмæн æмбисон- 
ды карз тæрхон кæндзынæн! 
А й у а н. Олийы тæрхон ма рахæсс ды дæр, мæ паддзах! 
У æ л х е з. Уый та цавæр тæрхон у? 
А й у а н. Цыппар мыддармæ уыди иу сæныкк — сæхи йыл ир- 
хæфстой. Йæ къæхтæ фæйнæхуызон уыдысты, æмæ мыддартæй алчи 
йæхицæн къах равзæрста, ай мæн у, зæгъгæ. Иæхсæв сæныкк арты 
фарсмæ бафынæй, æмæ йæ иу къахыл зынг бафтыд. Ралидз-балидз 
систа æмæ мыдæйдзаг чыргъæдтæ дæр басыгъдысты. Æртæ мыдда- 
ры сæ хъаст бахастой тæрхоны лæг Олиймæ, зынг чыргъæдтыл чи 
бафтыдта, уыцы къахы хицауыл. Олий тæрхон рахаста: æртæ мыд- 
дарæн цыппæрæм бафидæд сæ зианы аргъ. 
Раст тæрхон рахаста, мæ паддзах? 
У æ л х е з. Раст! 
149 

А й у а н. Нæ, раст нæ уыди Олийы тæрхон. Судзгæ къахы иннæ 
æртæ къахы куынæ хастаиккой, уæд мыды чыргъæдтæ нæ басыгъ- 
даиккой. 
У æ л х е з (ныхъхъуыды кодта). Раст зæгъыс, рувас! Цæй охыл 
мын ракодтай ацы таурæгъ? 
А й у а н. Сæныччы æртæ къахы — Æдарц æмæ йæ тонагæнджытæ. 
Зынг дæм æрбахастой, Æнбалан æмæ уал дзы Сосланы басыгътой, 
фæлæ дæ галуан æнæхъæнæй дæр куы басудза... 
У æ л х е з. Дæлимон! Фесæф! 
Айуан алыгъд. Къæсæрыл фæзынд Ф и д и у æ г. 
Ф и д и у æ г. Мæ паддзах! Ахсахъ-Темыр æрбабырста нæ бæстæм! 
У æ л х е з. Куыд æрбабырста? 
Ф и д и у æ г. Ахсахъ-Темыры æфсæндзых борæтæй нæ цъæх бы- 
дыртæ батар сты, не ’фсадыл æфсæнбыд кауæй æнгомдæр, фидар- 
дæр æртыгуыр сты. Нæ раздзæуæг хæстонтæ, нæ фæсивæд знаджы 
къухæй туглæсæн кæнынц!... 
У æ л х е з. Кæм ис фæтæг Æдарц?! 
Ф и д и у æ г. Йæ тонагæнджытимæ де ’фсадæй дзæвгар хай йæ 
фæдыл асайдта, афтæмæй Ахсахъ-Темыры æмварс хæцы нæ ныхмæ! 
У æ л х е з. Тагъд — мæ бæх! Мæ хъахъхъæнджытæй, мæ балæй ма 
ам чи ис, уыдонæн зæгъ: æрзилæнт бæстæйыл! Зæрондæй, ногæй, 
нæлгоймагæй, сылгоймагæй — се ’ппæт дæр хæстмæ знаджы ныхмæ! 
Уæлхез æмæ Фидиуæг ацæуынц. Æрбацæуынц 3 æ р и н æ мæ Б о р е н æ. 
3 æ р и н æ. Мæ зæрдæ йæ зыдта! Æдарц — сау калм.мæ фыды 
хъарм ронмæ бабырыд æмæ йын йæ тæвд туг цъырдта! Йæ маргæй 
йын йæ зонд фæцæуын кодта! Æз дæр хуыздæр нæ разындтæн... Йæ 
калмы цæстытæй-иу мæ аныхъуырынмæ хъавыди... Иухатт мæхи 
нал баурæдтон, йе ’хсæрфарс ын ныццавтон. Уый мæм бахудти, йæ 
сæрæй мын акуывта, йæ цæстыты каст та ноджы гадзадæр фæци. 
Куыд нæ æй амардтон! 
Б о р е н æ. Мах чызджытæ стæм, Зæринæ, мах бон марын нæу... 
3 æ р и н æ. Барæвзарæн нал ис, Боренæ! Мæлгæ нын æрцæу- 
дзæн æд хæцæнгарз! Мах сылгоймæгтæ нал стæм, мах хæстонтæ 
стæм! Кæм мын стут, Æнбалан æмæ Сослан? Уæ ингæнтæ куыд нæ 
стонут?! 
Б о р е н æ. Нæ, нæ, Ацæмæз нæ амардта!.. 
3 æ р и н æ. Кæуын та ма райдай. Тугуарæн æркодта, ды та «Ацæ- 
мæз», «Ацæмæз» кæныс! Лæггадгæнæг чызджыты арвыстон хъæу- 
тыл: æмбырд кæнынц сылгоймæгты æфсад. 
Б о р е н æ (йæхицæн). Кæд æз дæр хæсты ферох кæнин ме ’рхуым. 
Райхъуысы уадындзы цагъд. 
Б о р е н æ. Ацæмæз! Æгас у! (Фæцудыдта. Зсеринæ йыл фæ- 
хæцыди.) 
3 æ р и н æ. Цавæр дæ? Æви дæуæй уæлдай уарзон никуы никæ- 
мæн уыди? 
А ц æ м æ з æрбацыд. 
А ц æ м æ з. Уæ бон хорз. 
150 

Б о р е н æ. Ацæмæз... Æнæниз дæ?.. 
А ц æ м æ з. Саг-сырды хуызæн. 
3 æ р и н æ. Æмæ саг-сырды хуызæн чи нал у, уыдон тыххæй та 
цы зæгъдзынæ? 
А ц æ м æ з. Ехх, Зæринæ! Де ’фсымæр Сосланы дын Нæуæг нæ 
амардта, фæлæ Æдарц... 
3 æ р и н æ. Цæмæн? 
А ц æ м æ з. Нæуæг Æдарцы тыххæй цыдæр сусæг зыдта... Уæр- 
мы кæй дарут, уыцы цагъайраджы дæр ахæм уавæрмæ уый æртард- 
та... 
3 æ р и н æ (фестъæлфыд). Ацæмæз! Гæстæн зæгъ, æмæ мæм 
цагъайраджы æрбакæнæнт! 
А ц æ м æ з. Гæстæ се ’ппæт дæр хæстмæ ацыдысты... 
3 æ р и н æ. О, куыд мæ ферох и... Ды та хæсты цæуылнæ дæ? 
А ц æ м æ з. Æдарцы тонагæнджытæ мæ фæдыл зылдысты, æмæ 
хохы лæгæты цардтæн. Хæсты хабар абон фехъуыстон. 
Б о р е н æ. Царм æмæ дæ стджытæй уæлдай куы ницыуал баз- 
зад... 
А ц æ м æ з. Мæ уадындз та? 
Б о р е н æ (йæ уадындз ын райста, йæ риумæ йæ æлхъивы). 
Дæ уадындз... Мæнæн дæр æнæ ай цард ад нæ кæны... 
3 æ р и н æ. Тæхуды, уарзынмæ кæй æвдæлы! Цæй хъал дæ, Бо- 
ренæ! Ацæмæз! Æрбакæ цагъайраджы. 
А ц æ м æ з. Цагъайраг фæсдуар лæууы. Æз æй, галуанмæ куыд- 
дæр æрбацыдтæн, афтæ уæрмæй сластон. Уадындзы цагъдмæ куыд 
лæмбынæг æмæ æхсызгонæй хъуыста, уымæ гæсгæ мæ уырны, йæ 
зонд фæстæмæ йæхимæ æрцæудзæн. (Æрбакæны Цагъайраджы.) 
3 æ р и н æ. Цæут, Ацæмæз æмæ Боренæ! Ныр уæ ничиуал хъæуы. 
А ц æ м æ з. Зæринæ, бахатыр кæн. Мæнæ Боренæимæ нæ ны- 
хæстæ кæрæдзийæн фæкæиæм, стæй æз фæцæуын хæстмæ. 
Б о р е н æ. Æз дæр — демæ. Иунæг сахат дæр нал фæуыдзынæн 
æнæ дæу! 
3 æ р и н æ. Лæгтыдзуар — уе ’мбал! Тагъд хæсты быдыры фем- 
бæлдзыстæм. 
Боренæ æмæ Ацæмæз ацæуынц. 
3 æ р и н æ (Цагъайрагмæ). Чи дæ, цы дæ, цы зæд, цы дуаг? 
Æви сайтан дæ? 
Цагъайраг. Зæд дæр дæн, дуаг дæр, сайтан дæр. 
3 æ р и н æ. Чи дæ? 
Цагъайраг. Ничи æмæ алчи. 
3 æ р и н æ. Дæ ном цы хуыйны? 
Цагъайраг. Нæ зонын. 
3 æ р и н æ. Æнæном адæймаг нæй. Кæд адæймаг нæ дæ? Цал- 
дæр мæйы дæу хуызæн æххормагæй чи фæцарди, ахæм нæма рай- 
гуырд. 
Цагъайраг. Куынæ райгуырдаид, уæд дæ цуры нæ лæууид. 
3 æ р и н æ. Кæцæй дæ? 
Цагъайраг. Алкæцæй дæр. 
3 æ р и н æ. Хуыцауæй? 
151 

Цагъайраг. Хуыцауæй. 
3 æ р и н æ. Уæдæ кæд Хуыцауæй дæ, уæд уæрмы хъадаманбас- 
тæй цы ми кæныс? 
Цагъайраг. Хъадамантæй баст нæ дæн, уæрм та мын стыр 
æнæкæрон дуне у. 
3 æ р и н æ. Куыд стыр дуне? Фезмæлæн дзы куы нæй! 
Цагъайраг. Æз фæуæлахиз дæн уæрмы къуындæгыл. Сæри- 
барæй зилын бæстæтæ æмæ денджызтыл. Арвмæ дæр стæхын мæ 
чысыл хо Зæриатимæ. 
3 æ р и н æ. Дæуæн дæ зонд фæцыд, æз та дæ ме ’дылы фæрсты- 
тæй хъизæмарæй марын... 
Цагъайраг. Мæнæн мæ зонд нæ фæцыд. 
3 æ р и н æ. Уæдæ сæнттæ цæмæн цæгъдыс? 
Цагъайраг. Сæнттæнæ цæгъдын. Æз кæм дæн, уырдæм куы 
’рбахæццæ уай, уæд Зæриаты фендзынæ. 
3 æ р и н æ (йæхицæн). Мæ сæр зилы... Цы кæлæны тыхæй мæ 
æлвасы йæхимæ ацы удгоймаг! Йæ цæстыты æнæбын арфы цыма 
æнæхъæн дуне аныгъуылдзæн, афтæ мæм кæсы. Æвæццæгæн, æз 
дæр ацы цагъайраджы хуызæн зондцух дæн... 
Ф и д и у æ г (кьæссерæй æрбахызт). Бар ратт, æхсин! 
3 æ р и н æ. Мидæмæ. Дзур. 
Ф и д и у æ г. Хорз хабархæссæг нæ дæн... Уæллаг Ас-Хъабанæй 
Ахсахъ-Темыры тæссæй махмæ чи лидзы, уыдон нæ хъæутæ сæ- 
химæ нæ уадзынц — знæгтыл сæ нымайынц. Сывæллæттæ, зæрæдтæ 
хуры тæвдмæ, уарынтæм, стонгæй, æнæ фæкæсæгæй мæлынц, хæцгæ 
низтæ сыл сагъуыдысты. Дзæгъæл быдыртæ байдзаг сты мæрдтæй, 
фæндæгтыл рацæуæн нæй се смагæй... 
Уынгæй хъуысы адæмы знæт уынæр. 
3 æ р и н æ. Уый циу? 
Ф и д и у æ г. Иу бæллæх йæ фæдыл сайы иннæ бæллæх! Адæм 
паддзахы хъæуы фидæрттæ æрбатыдтой æмæ галуаныл æртымыгъ 
сты. 
3 æ р и н æ. Цы сæ хъæуы? 
Ф и д и у æ г. Æхсин! Хæстæгдæр бацу рудзынгмæ æмæ сæ фе- 
хъусдзынæ 
Адæмы дзолгъо-молгъо тыхджындæр кæны. Хъæртæ: «Паддзах Уæлхез 
дыууæ Ас-Хъабанты дæр бабын кодта!» «Мæлæт!» «Æфсады фæтæг Саг 
кæм ис?! Иунæг уый бон уыди Ахсахъ-Темыры æруромын!» «Саджы 
амардта Уæлхез!» «Йæ галуан ын басудзын хъæуы!» 
3 æ р и н æ. Раст зæгъынц... 
Ф и д и у æ г. Галуан куы басудзой, уæд адæмы зæрдæ бынтон- 
дæр амæлдзæн... 
3 æ р и н æ. Сæ ардауæг чи у? 
Ф и д и у æ г. Иу лæг. Йæ цæсгом — басылыхъхъæй тыхт. Æдарц 
тонагæнджытæн кæй схицау кодта, уый хуызæн мæм фæкаст. Æнæ- 
мæнг уый у. Дзанхъæлиц. 
3 æ р и н æ. Цу, адæмæн зæгъ: æхсины фæнды сæ тæрхонмæ 
байхъусын. Се ’хсæнæй минæвæрттæ равзарæнт. Æрмæст Дзан- 
хъæлиц дæр семæ куыд уа, афтæ. 
152 

Ф и д и у æ г. Куынæ бакома... 
3 æ р и н æ. Сусæгæй йын зæгъ: минæвæртты хистæрæн æхсин 
йæ зæрдæ балхæндзæн сыгъзæринæй! 
Ф и д и у æ г. Хорз. (Фæцæуы.) 
3 æ р и н æ (Цагъайрагмæ). Цагъайраг, цом иннæ хатæнмæ. Дæ 
хъадамантæ дын рафтауын кæндзынæн, æмæ уал ам цæрдзынæ. 
(Акæны йæ. Иу уысмы фæстæ фæзыны, йæ къухы — цирхъ. Пад- 
дзахы бынаты æрбады.) 
Æрбацæуынц минæвæрттæ. 
Дзанхъæлицæн йæ цæсгом басылыхъхъæй тыхт. 
Минæвæрттæ (иумæ). Дæ бон хорз, æхсин! 
3 æ р и н æ. Хистæрæн кæй равзæрстат? 
Дзанхъæлиц. Мæн. 
3 æ р и н æ. Дзур! 
Дзанхъæлиц. Дзурын æппæт адæмы номæй! Нæ бæстæйыл 
сæфты заман кæй скодта, уый у нæ паддзах Уæлхезы аххос! 
3 æ р и н æ. Бæлвырддæр! 
Дзанхъæлиц. Уæллаг Ас-Хъабанимæ нæ тыхтæ куы баиу 
кодтаиккам, уæд ныл Ахсахъ-Темыр уæлахиз нæ кæнид! 
3 æ р и н æ. Разы демæ! 
Дзанхъæлиц. Æхсин! Дæ фыдæлтæ сæхи уды масты фæдыл 
ассæгтæн кæрæдзи бахæрын кодтой, æмæ мæнæ — нæ фæстаг! 
3 æ р и н æ. Раст у дæ дзырд. 
Дзанхъæлиц. Паддзах гадзрахатæй амардта æфсады фæтæг 
Саджы! 
3 æ р и н æ. Цы домут? 
Дзанхъæлиц. Адæм сæ маст нал уромынц. Саджы туг! 
3 æ р и н æ. Тугфиддоны аргъ? 
Дзанхъæлиц. Галуаныл — арт, дæу та, æхсин, æхсæны тæр- 
хонмæ! 
3 æ р и н æ. Мæ фыдæлты фыдракæндтæ, Саджы туг æлхæнын 
сыгъзæринæй. 
Дзанхъæлиц. Сыгъзæрин сымах нал у, æппæт адæмы у. 
3 æ р и н æ. Æппæт адæмы? Æмæ дзы уæд дæумæ цы ’рхаудзæн? 
Дзанхъæлиц. Æз мæхи мæт нæ кæнын! 
3 æ р и н æ. Хорз, дæ бар дæхи. Фæлæ куыд кæсын, афтæмæй 
сæ зондджынтæй нæ дæ. Паддзахы сыгъзæринтæ арф æвæрд сты, 
цалынмæ сæ сымах агурат, уæдмæ йе паддзах æрбахæццæ уыдзæн, 
йе — Ахсахъ-Темыр. 
Минæвæрттæй иу (Дзанхъæлицмæ). Чидæ, цыдæ — нæ 
дæ зонын, фæлæ махмæ дæр дзырды бар хауы. Æз разы дæн æхси- 
ны фæндыл. 
Дзанхъæлиц. Æхсин! Разы! Фæлæсыгъзæриндæрбæрцзоны! 
3 æ р и н æ. Паддзахы сыгъзæрин æнæбæрц у. Æрцу æмæ райс 
дæ хай! 
Дзанхъæлиц бацæуы Зæринæмæ. Зæринæ йын йæ армы цыдæр нывæрдта. 
Дзанхъæлиц. Адон æрхуыйы гæппæлтæ куы сты! 
153 

3 æ р и н æ. Уый аргъ дæр нæ дæ! (Йæ цирхъæй йын йæ хурх 
ахауын кодта.) Ацы уæййаг куыдзæн йæ басылыхъхъ райхалут! 
Минæвæрттæ райхæлдтой Дзанхъæлицы басылыхъхъ. 
Минæвæрттæ (иумæ). Тонагæнджыты хицау Дзанхъæлиц! 
Æдарцы рахиз цонг! Нæ цыфыддæр знаг! Нæ царм нын бастыгътой! 
3 æ р и н æ. Цæут, адæмæн фехъусын кæнут, цы федтат, уый. 
Минæвæрттæ фæхæссынц марды. 
Ф и д и у æ г. Цы кæныс, æхсин? 
3 æ р и н æ. Ницы, ницы... иу хуыпп мын дон. 
Ф и д и у æ г (дон ын дæтты). Дæхиуыл фæхæц... Марын æнцон 
нæу... Фæлæ цы бачындæуа? 
Адæмы хъæлæба хъуысы. 
Зæринæ. Дзурæн мæсыгмæ рацу. Адæмæн фехъусын кæн, 
дыууæ ныхасы сын зæгъон. 
Фидиуæг (дзурæи мæсыгæй). Хорз адæм! Фарн уæм бадзу- 
рæд. Чысыл фæсабыр уæд уæ хъаугъа! Байхъусут. Уемæ дзурдзæ- 
ни æхсин! 
X ъ æ р т æ. «Нæ бæстæ куы бабын, уæд ма нын цы зæгъдзæн?!» 
«Мæкъуырæй æргæвдинæгтæ!» «Тугцъиртæ!» «Бауадзут æхсины 
дзурын!» 
3 æ р и н æ. Асы адæм! Ныртæккæ мæ цирхъæй ахауын кодтон 
Дзанхъæлицы хурх! Кæд ма уе ’хсæн ахæмтæ ис — марут сæ æгъа- 
тырæй! Зонут рæстдзинад: Саджы амардтой Æдарц æмæ Дзанхъæ- 
лиц! Мæ фыды нæ раст кæнын, ахæм сау кæлмыты йæ роны кæй 
дардта, уый тугæй бафиддзæн! Æдарц æмæ уын Дзанхъæлицы хуы- 
зæттæ паддзахы номæй уæ царм стыгътой, уæ ныфс уын састой. 
Ныфс кæмæ нал ис, уый та къахсæрфæн хæцъил свæййы! Уый нæ 
сæрмæ ма ’рхæссæм! Мæ фыдæлты фыдракæндты тыххæй дзуапп 
дæттын мæ тугæй! Сыст, асы адæм, сыст знаджы ныхмæ æд цъил, 
æд мил! Æгады бæсты — мæлæт. Бæх кæмæ ис — бæхыл,бæх кæмæ 
нæй — уый фистæгæй, хæцæнгарз кæмæ ис — уый хæцæнгарзимæ, 
хæцæнгарз кæмæ нæй — уый сагоимæ, сагой кæмæ нæй — уый хъи- 
лимæ! Нæ фыдæлтæ, нæ хъал фæсивæд кæм сæфынц, уырдæм — 
фæдисы! Мæхæдæг цæуын уæ разæй! 
Хъæртæ: «Ацы бæстæ чи бахордта, уый йæ хъахъхъæнæд!» 
«Æхсин — нæ фæтæг!», «Æгады бæсты — мæлæт!» 
Æмбæрзæн 
7-æм архайд 
Ф и д и у æ г паддзах У æ л х е з ы л хæцы, афтæмæй йæ æрбакæны. 
Бадын æй кæны. 
Ф и д и у æ г. Мæ паддзах! Чысыл бабыхс! Ныртæккæ дын дæ 
цæфтæ бабæтдзынæн! (Худы.) 
У æ л х е з. Цæуыл худыс? 
Ф и д и у æ г. Мæгъа, мæ худын нæ уромын... Мæнæ дæ буар 
цæфтæй нал зыны... 
154 

У æ л х е з. Цæфтæ мæ буарыл не сты. Цæфтæ Дæллаг Ас-Хъа- 
баны буарыл сты. 
Ф и д и у æ г. Уæддæр ма дæллæгтæ æмæ уæллæгтæ кæныс? 
(Худы.) Паддзах, цы кæныс? 
У æ л х е з. Мæлæг адæймаг цы фæкæны — мæлын... 
Ф и д и у æ г. Дохтыр! Гæстæ! Тагъддæр! Мæнæ нæ паддзах 
мæлгæ кæны! Уæвгæ, кæмæ дзурын, галуаны куы ничиуал ис... 
Фæлæуу-ма, æрдæбои цæуыл худтæн? 
Уынгæй цæуы карз хæсты уынæр. Цирхъыты зæлланг, уæрдæтты цæлхы- 
ты хъинц-хъинц, барабанты гыбар-гыбур. Уыцы æвирхъау уынæр хæстæ- 
гæй-хæстæгдæр кæны. 
Ф и д и у æ г. Æнхъæлдæн, фидары дуæрттæ æрбатыдтой! (Йæ 
хьустыл ныххæцыди.) Нæ, хæстæг мæм ма цу, мæ сайтан! Уый 
зæххон дæрæгъдзæгай нæу, уый дæ хуылфæй ивылы, дæ кæлæн- 
тæйдзаг хуылфæй. Нæ дæ бауадздзынæн мæ хъустæм! Уæдæ нæ 
хъæрдæрæй чи ныххуда — ды æви æз?! (Худæгæй басур.) 
Паддзах (æрчъицыднга). Дон... 
Ф и д и у æ г. Паддзах! Сайтан мæныл худы, æз та ууыл. Цымæ 
нæ чи кæй рамбулид?! (Кæл-кæлæй худы.) 
Уæлхез. Дон... 
Ф и д и у æ г. Дон? Æмæ дон та циу? Ды чи дæ? Ды сайтан дæ! 
Дæлдзæх фæу! (Алидзы.) 
Уæлхез. Йæ зонд фæцыд... Дон... 
А й у а н (къæсæрæй æрбахызт). Паддзах, фыдджынæфсæстæй 
дæ зæрдæ дон æрцагуырдта? (Дон ын дæтты.) Гъа, мæ хур, гъа, 
аназ. Ронг дæ нæ хъæуы? 
У æ л х е з (йæ дон ын акъуырдта). Æз мæлгæ кæнын, ды та 
мæ хынджылæг кæныс? Цъаммар, ды дæр мæ ныууæй кодтай! 
А й у а н. Бæргæ дæ ныууæй кæнин, фæлæ дæ æлхæнæг нæй. 
Уæлхез. Фесæф! 
А й у а н. Нæ, иунæгæй дæ нæ уадзын. Æз дæр демæ цæуын. 
Уæлхез. Кæдæм? 
А й у а н. Дæллаг хъæумæ. Æрмæст уым нæ бынæттæ баивдзыс- 
тæм — æз уыдзынæн паддзах, ды та — айуан... Нæ фембæлдмæ... мæ 
зынаргъ... Уæлхез... (Мардæй æрхауы.) 
У æ л х е з. Мæгуыр Айуан. Дæ туг дæ фæрстæй куы кæлы, æз 
та дæ æфхæргæ куы кодтон... Æз дын айуанæн дæр нæ бæззын... 
Зæринæйы бæстытæй æрбакæны Æдарц. 
Æ д а р ц. Мæнæ дæ фыд дæр ам ис. Æнхъæлдæн, йæ уд Хуыца- 
уæн балæвар кодта, кæд ын æй бакома, уæд. 
Зæринæ. Баба! Баба!.. Айуан... 
Æдарц (Уæлхезмæ бацæуы, уигъы йæ). Паддзах, кæм дæ, 
дзæнæты æви зындоны? 
Уæлхез. Дон... 
Æ д а р ц (дæтты йын дон). Гъа, мæ нуазæн! 
У æ л х е з (Æдарцы къух ракъуыры). Дæ къухæй удыхос дæр — 
нæ!.. Уый бæсты мын мæ фæстаг курдиат сæххæст кæн, кæд дæм 
адæймаджы тугæй иу чысыл æртах ис, уæд... 
155 

Æ д а р ц. Уый та цы хоныс? Мæ бирæ хæрзтæ дæ ферох сты? 
Æз дæу тыххæй цы нæ бакæндзынæн. 
У æ л х е з. Уæдæ мæ цæв, æз дын кæй радтон, уыцы цирхъæй! 
3 æ р и н æ. Баба! Агъуыд куыдзмæ адæймаджы туджы ’ртахтæ 
агурыс? Дæ сæрмæ куыд æрхастай амæй исты ракурын. Фæлтау 
цыфæнды хъизæмарæй дæр амæл! 
У æ л х е з. Мæ мады гуыбынæй рæдыдæй райгуырдтæн, чызг... 
Ныххатыр мын кæн мæ фæстаг рæдыд... 
Æ д а р ц. Федтай, Уæлхез, дæ чызг дын æвгъау кæны мæ цир- 
хъы цæф. Дзæхст — æмæ дæ хъизæмæрттæ фесты! Фæлæ Ахсахъ- 
Темыры фæнды дæу удæгасæй фенын. 
У æ л х е з. Мæрдты йын гæбæр хæрæгæй фæхæт! 
Æдарц. Мæрдты йæ цæй хæрæг хъæуы, йæ къуылых къах 
дæр йæ фаг у. Ныртæккæ дæ мæ тонагæнджытæ бахæццæ кæндзыс- 
ты сæ бæхтыл дунеты паддзах Ахсахъ-Темыры сыгъзæрин цатырмæ. 
Гъей, æрмæст мæлынвæнд ма скæн! Æхсин, дæу кой дæр йæ хъус- 
тыл æрцыди, зæххыл, дам, йæ уынд, йæ кондæн æмбал нæй. Мæхи- 
цæн дæ бæргæ ауæрстон, бæргæ дæм бамыр-мыр кæнин, фæлæ дæ 
фыдгулы Ахсахъ-Темыры фыдæх баййафæд! Дæ хæрзæггурггаг мæн — 
йæхицæн дæ номылусæн исы. Йæ номылустытæ та минæй фылдæр 
сты. Мæ зонд, мæ хъаруйæн мын аккаг аргъ скодта — Уæллаг æмæ 
мæ Дæллаг Хъабантæн нывæрдта паддзахæй. 
Зæринæ. Кæмæн ма уыдзынæ паддзах, ассæгтæ бындзагъд 
куы фесты! 
Æ д а р ц. Зæххытæ уæд, æндæр æдзæрæг нæ уыдзысты. 
3 æ р и н æ. Мæ мæгуыр Дыджызæ! Цæмæн мæ баууæндын код- 
тай Хуыцауыл? Ацы æлгъыстимæ Хуыцауæн бынат нæй дунейыл! 
Цагъайраг (раиæуы йæхатæнæи). Ис Хуыцау, Хуыцау ис! 
Æ д а р ц (сонтæй). Цы уынын? Нæма ныххæдмæл дæ? Дзан- 
хъæлиц дын дæ доныл æртæ хатты марг куы ныккодта! Æви дын 
мæлæт нæй?! 
Цагъайраг. Нæй. 
Æ д а р ц. Æз чи дæн, уый зоныс? 
Цагъайраг. Нæ зонын. 
Æ д а р ц. Дæхæдæг чи уыдтæ, уый дæр нæ хъуыды кæныс? 
Цагъайраг. Нæ. 
Æ д а р ц. Гæр, æппындæр ницы хъуыды кæныс? 
Цагъайраг. Хуыцау æмæ Зæриаты. 
Æ д а р ц. Зæринæ, ацы цагъайрагæй æгомыг фос æз сарæзтон. 
Йе ’ндæрг, йæ аууон та цæрæд — мæн чысыл дæр чи бафхæра, 
уымæ цы кæсы, уый æвдисæнæн æй дардзынæн уæрмы. Уæвгæ, 
паддзах ай фæрцы сдæн, уый мæ куынæ бафхæрдтаид, уæд Армда- 
ры тонагæнджыты хицауæй баззадаин, æмæ ныр мæ мард æмбиид 
Армдары марды фарсмæ. Раст у, раст, ацы дунейы конд, Зæринæ, 
хъаст дзы ма кæ — Хуыцауæн дæр дзы бынат ис, мæнæн дæр. 
Уынгæй сывæллоны кæуын райхъуыст. 
Цагъайраг (ныхъхъугяапа). Сывæллонкæуы! Сывæллонкæуы!.. 
Æ д а р ц. Ныртæккæ цæйбæрц сывæллæттæ кæуы, уый кæй нæ 
156 

зоныс, цагъайраг, уый дæ амонд у. Æмæ дын уыцы хорздзинад æз 
ракодтон. 
Цагъайраг. Кæуы... Кæуы... (Йæ дзыхыдзаг ныхъхъæр код- 
та.) Зæриат кæуы! (Уадзыгæй æрхауы зæхмæ.) 
Æ д а р ц. Уый ма дæ хъуыди — суртæ кæнын дæр куы райдыд- 
тай. Афтæмæй дын уæрмы дарæн нæй, дæ сæр къуыргæ æрцæудзæни. 
Цагъайраг (æрчъицы. Фестад.) Кæм дæн? 
Æдарц. Уæрмы. 
3 æ р и н æ. Ды кæм цардтæ дæ хо Зæриатимæ, уыцы дуне дæр 
дын абон æгъатырæй куы ныппырх кодта мæнæ ацы лæгсырд! 
Сывæллæтты кæуын ноджы тынгдæр хъуысы. 
Цагъайраг. Зæриат! Мæ гыццыл хо! 
Æдарц. Нæ, Цагъайраг! Мæ тонагæнджытимæ æмбисæхсæв 
дæ хæдзармæ куы бабырстам, уæд дын дæ ныййарджытимæ дæ хойы 
дæр амардтам. 
Цагъайраг. Зæриат! Зæриат! Фæцæуындæм!.. (Фæцеейцæуы.) 
Æ д а р ц (йæ размæ æрлæууыд). Кæдæм? Дæ Зæриаты дын 
авд азы размæ амардтон. 
Цагъайраг (фестъæлфыд). Дзасботаз! 
Æ д а р ц. Мæнæ мард рахъил! Мæнæ мард райхъал! 
Цагъайраг. Дзасботаз, ды а дунейыл куы нал дæ, уæд кæ- 
цæй фæзындтæ? 
Æ д а р ц. Уый ды нал дæ, æз та а дунейыл мæхицæн скодтон 
паддзахы бынат! 
Хъуысы сывæллæтты кæуын. 
Цагъайраг. Дзасботаз! Цæмæн амардтай мæ ныййарджыты, 
мæ чысыл хо Зæриаты? Цы дын кодтой? Цы мын фæкодтай мæ 
фыды сæр, Зæриат æй мæрдты бæсты агуры æмæ йæ нæ ары! 
Æ д а р ц. Уыдон мын ницы кодтой, фæлæ дын дæ зæрдæ цæ- 
мæй тынгдæр фæриссын кæнон, уымæн хуыздæр амал нæ уыди. Дæ 
фыды сæр та дын Дзанхъæлицы æдылы алыг кодта, михыл, дам, 
æй хæссæм, афтæмæй нын хъæлдзæгдæр уыдзæн. Æрымыс Уæллаг 
Ас-Хъабаны бæстæйы тыхæвзарæн фæз. Уонæхсартæн се ’ппæтыл 
дæр фæуæлахиз дæн. Армдар мæ номыл синон систа æмæ загъта: 
«Мæ иунæг чызджы дын аккаг кæнын!». Уæд ма ды цы хъылмамæ 
рагæпп кодтай фæзмæ?! 
Цагъайраг. Гуйман дæуæй хъаруджындæр уыд. Фæлæ ды 
мæнгард разындтæ, фехæлдтай уонæхсарты сыгъдæг фæтк. Гуйман 
дыл уæлахиз кæнын куы райдыдта, уæд ын, дæ дысы кæй дардтай 
æмбæхстæй, уыцы рыг йæ цæстыты бакалдтай, æмæ куы акуырм, 
уæд ын йæ сæр дæ цирхъæй ахауын кодтай! 
Æ д а р ц. Райгас ме ’нусон фыдбылыз! Банцай! 
Цагъайраг. Уæд мæныл цыди æвддæс азы. Тыхæвзарæн 
фæзмæ рацыдтæн Гуйманы туг исынмæ! 
Æдарц. Банцай! 
Цагъайраг. Мæ цирхъы фындз де ’хсæрфарсыл æрцыд галиу 
æрфыгæй дæ роцъомæ — уæртæ нос ауæдзау бæрæг дары. Дыккаг цæ- 
фæй дæ хъус фæхауд, æмæ дæ худ æхсæв дæр дæ сæрæй нал систай. 
157 

Æдарц. О, о, ме ’нусон худинаг райгас! О, уæд Армдар мæ- 
ныл куыд фæхудти! Сывæллон, дам, дæ фæхынджылæг кодта, дæ 
сыдзæг байдзаг кодтай! Йæ тонагæнджытæй, йе ’фсæддонтæй дзы 
разы чи нæ уыди, уыдон æрæмбырд кодтон æмæ æрбалыгъдтæн 
мæнæ ацы æнцонсайæн гъæламæ (Уæлхезмæ амоны ). Мастисæн 
хъама дзы сарæзтон. Мæ худинаг мын чи базона, уымæн цæрæн 
нæй. Зæринæйы рæсугъд, æвгъау дæ, фæлæ цы бачындæуа? Ах- 
сахъ-Темырæн та исты æфсон скæндзынæн. (Йæ цнрхъ сласта, 
фæцæуы Зæринмæ.) 
Цагъаираг (йæ размæ æрлæууыди). Мæ удæгасæй — нæ! 
Æ д а р ц. Хорз, дæ уд цæмæй æгас мауал уа, уымæн мæнæ йæ 
хос. Гуйманы сæры хуызæн дын дæ сæр дыууæ дихы фæкæндзынæн. 
Æдарц Цагъайраджы цæвы цирхъæй. Цагъайраг йæ хъадамантæй йæхи 
хъахъхъæны. Хъадамантæ цæфæй дыууæ дихы фесты, Æдарцы цирхъ та 
иуварс атахт. Хъæбысæй хæцынц. Цагъайраг æй абырста, ныххурх æй 
кодта. 
Цагъайраг (йæ зонгуытыл серлæууыд, кувы). О мæ Хуы- 
цау! Бахатыр мын кæн! Адæймаг нæ, фæлæ бындз дæр никуы амар- 
дзынæн, зæгъгæ дын дзырд куы радтон... Цæмæн мæ райхъал код- 
тай? Дæу æмæ Зæриатимæ кæм цардтæн, уыцы дуне куыд сыгъдæг 
æмæ рæсугъд уыди! Ацы дуне та чъизи у, нæ мæ фæнды йæ уынын... 
3 æ р и н æ. Цагъайраг! Ацы дуне сыгъдæггæнæг дæхæдæг дæ. 
Хуыцау дæ уый тыххæй рарвыста зæхмæ... 
Цагъайраг (Зæринсейы бæстытæ цирхъæй слыгтæ кæны). 
Бахатыр кæн... 
3 æ р и н æ (Уæлхезмæ бацæуы). Баба! Амарди... Айуан, ды дæр 
мын ныххатыр кæн, цы уын бакæнон, цæссыгтæ мæм нал баззад... 
Цагъайраг! Ныртæккæ Ахсахъ-Темыры балбирæгътæ ам уыдзысты. 
Лидзæм! Не ’фсадæй ма цы муртæ баззад, уыдон фæстаг мæлæтдзаг 
тох кæнынц галуаны фидарыл... Лидзæм! 
Цагъайраг(амоныйæкъæхтыхъадамантæм). Адонимæкæ- 
дæм? Лидз дæхæдæг! 
3 æ р и н æ. Æри-ма цирхъ! (Цирхъæй хойы хъадамантæ.) 
Цагъайраг. Æри мæхимæ цирхъ, Зæринæ. Мæхæдæг бавза- 
рон... (Цæвы хъадамантæ.) Нæй, ницы сын бакæндзыстæм. Мауал 
фæстиат кæн, Зæринæ! 
3 æ р и н æ. Иунæгæй дæ нæ ныууадздзынæн! 
Уынгæй хъуысы сывæллæтты кæуын. 
Цагъайраг. Сывæллæттæ... Зæриат кæуы... 
Сывæллæтты хъæр. «Нана!», «Нана!» 
3 æ р и н æ. Кæмæ дзурынц? Кæй хонынц Нана? 
Цагъайраг. Дæу! Фервæзын сæ кæн! 
3 æ р и н æ (йæхицæн). Æз — нана? Уарзон дæр мын куы нæма 
уыди... (Хъæрæй.) Нал дæ фендзынæн. Хæрзбон! Фидары бынты 
ис сусæг фæндаг, æмæ сæ ууылты акæндзынæн галуаны кæртæй. 
Цагъайраг. Тагъддæр! Æхсинты коммæ лидзут! Уым ссар- 
дзыстут Зæды лæгæт. Зымæг дзы хъарм у, сæрд — сатæг. Лидзгæ! Æз 
иу уысмы бæрц уæддæр бауромдзынæн мæ цирхъæй тыхгæнджыты. 
3 æ р и н æ. Дæ ном мын зæгъ! 
158 

Цагъайраг. Мæ ном æрхъуыды кæнын мæ бон нæу. Нæ фæ- 
сивæд се ’ппæт дæр хæсты фесæфтысты. Уыдон нæмттæй дæ зæр- 
дæмæ тынгдæр чи цæуы, уый равзар. Уый уыдзæн мæ ном. 
3 æ р и н æ. Хæрзбон! Баба, Айуан, ныххатыр кæнут, уæ мæрдтæ 
уын æнæныгæдæй кæй уадзын... (Ацæуы. Дардæй.) Цагъайраг! Ном 
дын нæма ссардтон, фæлæ дæ куыд уарзын, уый куы зонис! 
Цагъайраг (йæхицæн). Æз дæ куыд уарзын, уый та зонгæ 
дæр ничи бакæндзæн... Нæ адæмæн дæр мæн хуызæн у йæ карнæ: 
йæ хауæггаг хъадаманты хилдзæни зæххыл. 
Ахсахъ-Темыры æфсæддонтæ дуар æрбатыдтой. Цагъайраг семæ тох 
кæны. Дыууæйы амардта. Йæ цирхъ йæ къухæй ахаудта. 
Ахсахъ-Темыр. Маргæ нæ! (Цагъайрагæн.) Чи дæ? 
Цагъайраг. Цагъайраг. 
Ахсахъ-Темыр. Цагъайраг? Никуыма федтон ахæм хъæба- 
тыр цагъайраг! Уæвгæ дыл хъадамантæ ис... Дæ цæстæнгас мын дзу- 
ры, æнæсæттон кæй дæ. Аргъ дын кæиын, æмæ дæ марын нæ бауадз- 
дзынæн. Фæлæ мын мæ хуыздæр хæстонтæй цалдæры амардтай, 
æмæ дæ æнæфхæрдæй дæр куыд ныууадзон? Дæ цæстытæ дын скъа- 
хон æви дын де ’взаг алыг кæнон? 
Цагъайраг. Мæ цæстытæ мын скъах. 
Ахсахъ-Темыр (хæстонтæм). Йæ фæндон сæххæст кæ- 
иут ацы хъæбатыр лæгæн! (Ацæуы.) 
Хæстонтæ абырсынц Цагъайраджы. 
Фæсдзæуин. Фæлæуут! Амæн йæ хин не ’мбарут? Цалынмæ 
йæ адæмæн æвзаг уа, уæдмæ сын сæфæн нæй! Сафинагæй та сафи- 
наг сты, не ’фсадæй нын адонæй фылдæр никуы ничима ныццагъта! 
Йе ’взаг ын алыг кæнут, æмæ уæд сæ мыггаг сыскъуыйдзæн! 
Хæстонтæй иу. Цытджынханыдзырдраивыннæбоннæу! 
Фæсдзæуин. Уый мæхи бар уадзут. Зонгæ дæр æй нæ ба- 
кæндзæн. Ахауын ын кæнут йе ’взаг йæ тæккæ рæбынтыл! 
Хæстонтæй иннæ. Фод афтæ! Йе ’взаг ын лыг кæнæм, 
кæд сæ адæмы мыггаг сыскъуыид! 
Æмбæрзæн 
2000 аз, 2004 аз. 

Тæлмацтæ 
СÆДÆ ЯПОЙНАГ ПОЭТИ 
СÆДÆ ÆМДЗÆВГИ 
1. ТЭНДЗИ ТЭННО 
F27—671) — Япони æртин æстæймаг император. 
Тэнно — «æрвон паддзах». 
Фæззигон будури 
Кæлæдздзаг уосонгæн 
Æ кауæ — къæдзтæ ’ма зихъиртæ. 
Уомæ гæсгæ мæ дустæ 
Æхсæвон æртæхæй — дзæлвæйдзаг. 
2. ДЗИТО-ТЭННО 
F45—702) — Япони цуппор фиццаг императрицæ. 
Уалдзæг раевгъудæй. 
Æнгъæлдæн, сæрдæ ралæудтæй. 
Уорс хæлттæй уфт хъæппæлтæн 
Сæ гетен хускъæ кæнуй дæ рæгътæбæл, 
Æрвон хонх Кагуяма! 
3. КАКИНОМОТО-НО ХИТОМАРО 
(Рамардæй УШ-аг æноси райдайæни) — 
Япони фиццаг устур поэт. 
Идард æдзæм-æмир хуæнхти 
Даргъкъæдзелæ фазан рæхцуй. 
Дæргъвæтин æй æ къæдзелæ фазанæн. 
Аци даргъ, æнæфæугæ æхсæвæ 
Еунæгæй куд хуссон? 
4. ЯМАБЭ-НО АКАХИТО 
(УШ-аг æноси фиццаг æрдæг) — куста галауани, 
устур бунæттæ нæ ахæста. 
Тагой донбакæлæнмæ 
Бацæудзæн æма цæстæбæл гъаздзæй: 
О, уорснивæнст — 
Фудзий бæрзонд цъонги сæрмæ 
Уаруй, уаруй мет. 

5. САРУМАРУ-ДАЮ 
(УШ-аг æноси фиццаг æмбес ?) — ном нæй, 
амонуй — «хæтæнхауæг моладзан маймулий хæццæ». 
Хуæнхти наргути 
Тæгæри сифти рæдзæгъдти 
Фæццæйцæуй саг. 
Æз игъосун кедæр гъæрзун. 
О, æдта, куд æнкъардæй фæззæг! 
6. ОТОМО-НО ЯКАМОТИ 
G16—785 ?) — фæстаг устур поэт 
«Манъёсю»-й доги. 
Халæнттæ арвбæл 
Тæхгæ хед саразтонцæ 
Бæллеццаг фембæлдæн: 
Цæхæр калуй уорс халас, — 
Мадта уæд — тарф æхсæвæ? 
7. АБЭ-НО НАКАМАРО 
F98—770) — уæздан муггагæй рацæуæг. 
Арви итигъдадæ! 
Идæрттæбæл фæлгæсун. 
Куд?! Аци мæйæ 
Ме ’взонг бонти дæр искæсидæ 
Касуги, Микаси хонхи сæрмæ? 
8. КИСЭН-ХОС 
AХ-аг æнос) — нимадтонцæ уй «поэзий 
æхсæз кæлæнгæнæгемæй» еуебæл. 
Мæ уосонгæ — гъæди тарфи, 
Кæми хæтунцæ сæгтæ. 
Гъе уотæ цæрун. 
Адæм ба столици æнгъæлунцæ: 
Удзияма — зæрдристи уæлдæр цъонг. 
9. ОНО-НО КОМАТИ 
AХ-аг æноси æмбес) — силгоймаг9нимадтонцæ ’й 
«поэзий æхсæз кæлæнгæнæгемæй» еуебæл. 
Дзæгъæли ракалдта дзæгæрæг, 
Цидæр фæцæй балий деденæг. 
О, мæ царди цубур радæ! 
Цъунди гъæстæ нæ кæнун, 
Уотемæй кæсун уарундзастæй. 
П Малити Васо 161 

10. СЭМИМАРУ 
Æ царди хабæрттæ бæрæг нæ ’нцæ. 
Адтæй, дан, мæгургор, хъæрæу. 
Мадта е æй силгоймаги ахъæл?! 
Фæццæудзæнæ æви æрбаздæхдзæнæ — 
А æй фæххецæни бунат. 
Зонгæй, æнæзонгæй — 
Неке рахездзæй Фембæлди еувæрсти! 
11. САНГИ ТАКАМУРА 
(802—852) — финста япойнагау æма китайагау. 
Денгизи фæзæбæл 
Цуппаринсæй сакъадахемæ 
Нур ленк кæнæн. 
Æ зæрдæбæл кæмæн лæуун, уонæн 
Зæгъæ аци хабар, о, кæсалгдзау цолахъ! 
12. СОДЗЁ ХЭНДЗЁ 
(816—890) — императорти муггагæй, 
нимадтонцæ уй «поэзии æхсæз 
кæлæнгæнæгемæй» еуебæл. 
О, дунгæ æрвтæбæл, 
Тæхæ *ма расорæ 
Æврæгъти цъопп мæ цæстæнгасæй! 
Еу цæстиникъулд ма 
Рацæра тæмæссаг кæфтити аййевадæ! 
13. ЁДЗЕЙ-ИН 
Япони фæндзай æвдæймаг император. 
Цукубай бæрзæндтæй 
Ледзуй Минаногава — 
Цæугæдон «Ма кæсæ!». 
Æдонугæй мæлæг уарзт 
Уоми скъахта арф хъум. 
14. КАВАРА-НО САДАЙДЗИН 
(822—895) — паддзæхти муггагæй. 
«Синобу» — сосæг æрхун, 
Митиноку — бæстæй нивæфтуд, 
Ка схæлæ-мулæ кодта дæ хæлттæ? 
Катай ка бауагъта дæ зæрди? 
Æз фудгин ку нæ дæн... 

15. КОКО-ТЭННО 
(830-887) - 
Япони фæндзай æстæймаг император. 
Уалдзигон будурти 
Æмбурд кæнун цъæх кæрдæг 
Дæуæн лæварæн. 
Мæ дустæбæл ба æнæсцохæй 
Уаруй, уаруй мет. 
16. ТЮНАГОН ЮКИХИРА 
(818—893) — паддзæхти муггагæй. 
Фæххецæн хæстæг уæд — 
Æз бæстæ Инабамæ цæун, — 
Æма æндæр рауæн 
Нæзити дзубандий фегъосдзæн: 
«Хезун», æма уайтагъд фездæхдзæн! 
17. АРИВАРА-НО НАРИХИРА-НО АСОН 
(825—880) — Тюнагон Юкихири 
кæапæр æнсувæр. 
Тухгин хуцæутти доги 
Нæ фегъустон уæхæн дессаг хабар. 
Цæугæдон Тацути 
Сбастонцæ мин халемæй, 
Сахурстонцæ ’й фæззæги сурх зæринæй. 
18. ФУДЗИВАРА-НО ТОСИЮКИ-НО АСОН 
(Рамардсей 901-аг анзи ?) — 
зундгонд паддзахадон косæг. 
Е Суминоэй билтæмæ 
Æхсæвæй-бонæй лæборунцæ уолæнтæ. 
Ду ба æхсæвæ дæр нæ зиннис! 
Бæрæг æй, еске цæстæнгасæй тæрсис 
Мæ фунти фæндæгтæбæл. 
19. ИСЭ 
(Рамардæй 939-аг анзи ?) — поэтессæ. 
Æ фиосе адтæй провинци Исэй губернатор. 
Уотсе ’й уомæн хонунцæ, е 9цæг ном ба бæрæг нæй. 
Наниви дондзæсти 
Хъæзити зæнгити ’хсæн зихъиртæй 
Ци ес нарæгдæр? 
Ду дæр мин уотæ зæгъис: цæрæ, 
Дæ хæццæ æппун не ’мбæлгæй? 

20. МОТОЁСИ СИННО 
(890—943) — паддзахи фурт. 
Мæнæн уæлдай нæбал ес нур! 
Æз — цума Нанива-денгизи 
Ервæзунгæнæг нисан дæн. 
Уадзæ, уолæнти фесæфон, 
Фал уой размæ фембæлдзæн дæ хæццæ! 
21. СОСЭЙ-ХОСИ 
(Æ райгурд æма мæлæти æнзтæ бæрæг нæ 9нцæ). 
Ду загътай: «Æрцæудзæн», 
’Ма алли ’хсæвæ дæр 
Аци Даргъ мæйи байвадмæ 
Æнгъæлмæ кастæн... Мæйæ ’скæсидæ 
’Ма иуазæг уидæ бони рохси уæнгæ. 
22. БУНЪЯ-НО ЯСУХИДЭ 
(Рамардæй 1Х-аг æноси кæрон) — 
ездон муггагæй рацæуæг. 
Е æрбатæхуй, 
’Ма фæззигон кæрдæг райвайуй, 
Бæлæстæ тасунцæ. 
Æцæгæйдæр, хуæнхтæ ’ма дунгæн 
Сæ исеуи райгуруй бурдæн. 
23. ОЭ-НО ТИСАТО 
(Рамардæй Х-аг æноси райдайæни) — 
рагон номдзуд ахургæнотæ æма 
литераторти муггагæй рацæуæг. 
Кæсун мæйæмæ, 
Æма мæ зæрди райгуруй 
Мин мин æрхæндæги, 
Кæд фæззæг еунæг мæнмæ 
Не ’рцæуй, уæддæр... 
24. КАНКЭ 
(845—903) — е ’цæг ном — Сугавара-но Митидзанэ. 
Канкэ — æ кадгин ном. 
Балций ранæхстæри 
Нæ арм афтед æй. 
О, Лæвæртти хонх! 
Фал дæ сурх сифти хъæдавæ 
Бауарздзæй Хæтæнхаути хуцау! 

25. САНДЗЁ-НО УДАЙДЗИН 
(8707-932?) - ездон лæг. 
Фудзивара-но Садакати кадгин ном 
Дзæгъæли не ’схудтонцæ адæм 
Уой Фембæлдтити бæрзонд цъонг: 
Уоми — хъæдавæ «Еумæ ниффунæй уæн». 
Хуæцæ ’йбæл, е дин амондзæй 
Мæнмæ сосæг над. 
26. ТЭЙСИНКО 
(880—949) — канцлер Фудзивара-но. 
Тадахирай фæсмæлæти ном. 
О, сурх тæгæр бæлæстæ 
Огурай хуæнхти бæрзæндтæбæл, 
Кæд уин зæрдæ ес, 
Уæд-ма бахезетæ еуей, 
Тæккæ уæлдæр Фæззинд. 
27. ТЮНАГОН КАНЭСУКЭ 
(877—933) — поэзий фиццаг антологи 
аразгутæй еу. 
Гъосинти тъæпæн фæзæ. 
Бунæй ирайгæ *ма кæлгæй 
Ледзуй цæугæдон-сауæр. 
Цæстиникъулди бæрцæ ’й рауидтон, 
Уæд мæ æрхæндæг цæбæл хуæруй? 
28. МИНАМОТО-НО МУНЭЮКИ-НО АСОН 
(Рамардæй 939-аг анзи) — 
паддзæхти муггагæй, зундгонд поэт. 
Зуймон афони 
Ами, хуæнхбæстаг гъæуи, 
Никки æнкъарддæрæй, 
Мæрдиронхи бæстау си 
Еу сум не ’гъусуй. 
29. ОСИКОТИ-НО МИЦУНЭ 
(Æ ном игъустæй 900—920-æнзти) — 
поэзий фиццаг антологи аразгутæй еу. 
Цæун — кумæфæнди уæд, 
Иссердзæн ести, не ссердзæн... 
Фиццаг халас æрбадтæй, 
Зелуй мæ сæр фур десæй: 
Хæтун уорс деденгути будури. 

30. МИБУ-НО ТАДАМИНЭ 
(Рамардæй Х-аг æноси 20-аг æнзти зæрондæй) — 
поэзий фиццаг антологи аразгутæй еу. 
Уотæ уазал зиндтæй 
Мæйæ сæумæцъæхи арвбæл, 
Мах ку фæххецæн ан, уæд. 
Уæдæй нурмæ сæуæхседти скастæй 
Æнкъарддæр сахат нæ зонун. 
31. САКАНОУЭ-НО КОРЭНОРИ 
(Рамардæй Х-аг æноси 20-аг æнзти). 
Бон минкъий фæцъцъæхæй, 
Мæнмæ еу усмæ уотæ фæккастæй: 
Е мæйæ стулдæй. 
Уорс мет уаруй 
Æгас гъæубæл Есиной. 
32.ХАРУМИТИ-НО ЦУРАКИ 
(Рамардæй 920-аг анзи). 
Циуавæр аузтитæ саразта 
Дунгæ дæнттæбæл, 
Хуæнхти адæгти? 
А, е сурх сифтæ 
Дони цæун нæ уадзунцæ! 
33. КИ-НО ТОМОНОРИ 
(Рамардот 905-аг анзи?). 
Уалдзигон бон, 
Æносон рохс æнæмæтæй 
Æрттевæнтæ ку фæккалуй, 
Уæд балитæ сæ деденæг калунбæл 
Мæ зæрди катай цæмæн фæлгъаунцæ? 
34. ФУДЗИВАРА-НО ОКИКАДЗЭ 
(Æ ном игъустæй 910-аг анзи). 
Нур ба ма кæмæй зæгъдзæн: 
Ман’ айæ мæ рагон зонгæ ’й? 
Нæзи Такасагой зæронд æй, 
Гæр, мæ бон нæй æ хæццæ радзорун, 
Куд мæ рагон лимæни хæццæ? 
166 

35. КИ-НО ЦУРАЮКИ 
(868—945) — поэзий фиццаг антологи 
аразгутæй еу, раздзубандий автор. 
’Ма ци дзуапп радтон? 
Мæнæн дæ зæрдæ æнæзонгæ ’й. 
Фал адгин æй рагийау 
Аци гъæу мæнæн: раздæрау си 
Деденгути тæф ивулуй. 
36. КИЁХАРА-НО ФУКАЯБУ 
(Рамардæй 923-аг анзи?). 
Сæрддон æхсæвæ. 
Тарф æй нурма и тар, 
Фал бон ивайуй. 
Еци мегъи цъоппи аууон 
Мæйæ æхе банимæхса? 
37. БУНЪЯ-НО АСАЯСУ 
(Х-аг æноси райдайæн). 
Фæззигон дунгæ 
Уорс æртæхти тъинггитæ 
Æгас будурбæл нийдзахта. 
Уотæ тæхунцæ хæлеуæй, 
Æнæхалæй налхъут-налмастæ. 
38. УКОН 
(Хаг æноси фиццаг æмбес) — 
галауани ездон силгоймæгтæй еу. 
Бунтон феронх дæн, 
Мæхебæл нæ тухсун, 
Æз ард бахуардтон уарзтбæл, 
Мæ уод мин тæрегъæд æлхъевуй: 
Мæгурæг! Ци фæууодзæнæй е? 
39. САНГИ ХИТОСИ 
(Х-аг æноси фиццаг æмбес). 
Асадзий будури — 
Листæг бамбук будури. 
Мæхе бæргæ нимахстон, 
Фал зæрдæ байдзагæй. 
Цæмæн æй уарзун уотæ тухгин?! 

40. ТАЙРА-НО КАНЭМОРИ 
(Рамардæй 990-аг анзи). 
Мæхе хъæбæр нимахстон, 
Фал мæ уарзт æ хузæ 
Равдиста æгæр æргом. 
«Катайхузæй цæмæн хæтис?» — 
Алке дæр фæрсуй мæн. 
41. МИБУ-НО ТАДАМ 
(Х-аг æноси астæу). 
Мæ уарзти кой 
/Егæр раги фæххæлеуæй 
Æгас дзиллæбæл. 
Зæрди æрфитæ ба нурма нур срохс æнцæ 
Уарзтбæл гъудигæнгæй. 
42. КИЁХАРА-НО МОТОСУКЭ 
(908—990) — поэт, филолог, музыкант. 
О, ард куд хуардтан! 
Æз — дæу дустæ, ду ба — мæнонти 
Лæмарстан цæстисугтæй, 
Уони дæлдон нæ фæккæндзæй 
Суэ-но Мацуями уолæн. 
43. ТЮНАГОН АЦУТАДА 
(905-943). 
Нæ фембæлдтити фæсте 
Мегъæ бадуй мæ зæрдæбæл! 
Цæмæй зудтон æз, 
Ци бавзурстон, уой размæ, 
Уæхæн рист ке ес зæнхæбæл?! 
44. ТЮНАГОН АСАТАДА 
(909-966). 
О, ку нæбал фембæлианæ 
А дуйнебæл кæрæдзей хæццæ, 
О, уæд куд хуарз уайдæ: 
Мæхебæл дæр æма уобæл дæр 
Мæ зæрдæ нецæмæй ходидæ. 

45. КЭНТОКУКО 
(923—972) — зундгонд паддзахадон архайæг. 
«О ме ’рхæндæг!» 
Неке мин зæгъдзæй, зонун æй, 
Нуртæккæ аци дзурдтæ. 
Мадта уæд неци адтæй, 
Цард дзæгъæли раевгъудæй. 
46. СОНЭ-НО ЁСИТАДА 
(Х-аг æноси дуккаг семоес). 
Юрай фæлхъазæнтæбæл 
Æ цолахъ аразуй адæмласæг. 
Фиййаг расастæй. 
О, мæ уарзти фæндæгтæ! 
Кумæ ленк кæнун — нæ зонун. 
47. ЭГЁ-ХОСИ 
(Х-аг æноси дуккаг æмбес). 
Хæмпæлгæрдæг 
Бæзгин ирæзуй хæдзари. 
Куд æнкъардæй! 
Неке! Еунæг фæззæг 
Æрцæуй иуазæгæй ардæмæ. 
48. МИНАМОТО-НО СИГЭЮКИ 
(Рамардæй 1000-аг анзи) — номдзуд муггагæй рацæуæг. 
Куд æгъатир æй дунгæ, 
Уолæнтæ айнæгбæл хуайунцæ сæхе, 
Уони хузæн дæн æз: 
Медæгæй тухæскъудтæ кæнун 
Аци гъунтъуз бони. 
49. ОНАКАТОМИ-НО ЁСИНОБУ-НО АСОН 
(921—991) — рагон зундгонд дæснифæрсгути муггагæй. 
Горени гæстæн 
Сæ арти стъæлфæнтæ — 
Æхсæви рохситæ, 
Фал æрцæудзæй бон, — 
Уони хæццæ фæххусдзæн æз дæр. 
50. ФУДЗИВАРА-НО ЁСИТАКА 
(953-974). 
Æрмæстдæр дæу фæрци 
Бауарзтон мæ цард — 
Е мæмæ раздæр неци кастæй, 
Нур ба алли бон дæр бæллун: 
Берæ ку фæццæринæ! 
169 

51. ФУДЗИВАРА-НО САНЭКАТА-НО АСОН 
(Рамардæй 998-аг анзи) — номдзуд поэт. 
Зæгъинæ, æз куд тухгин... 
Фалæ нæ — ферхуæцдзæн! 
Бафæрсæ Уолæфти хонхи: 
Ирæзуй ибæл бобона цæхæркалгæ, 
Е дæр мæ зæрдау содзуй. 
52. ФУДЗИВАРА-НО МИТИНОБУ-НО АСОН 
(Рамардæй 994-аг анзи). 
Уадзæ, сæумæ æрцæуæд, 
Бон дæр æ ради тар кæнæд, — 
Æз уонити зонун. 
Гъе уой туххæн мин никки æнæуинондæр æй 
Сæуæхседти фиццаг ферттивд! 
53. УДАЙСЁ МИТИЦУНА-НО ХАХА 
(937?--995) — худтонцæ уй «Митицунай мадæ». 
Е уцæг ном бæрæг нæй. Номдзуд силгоймаг-финсæг. 
Ме ’рхуни инæфгæ 
Еунæгæй хустæн æхсæвæ, 
Хизтон сæуæхседти скаст. 
’Ма дæу бон æй уой зонун, 
Сæумæ куд æрæгæмæ цудæй?! 
54. ГИДОСАНСИ-НО ХАХА 
(963—1010) — «Гидосанси мадæ». Ездон муггагæй, 
канцлер Фудзивара-но Мититакай уосæ. 
Некæд феронх кæндзæнæ? 
Ци карз ардхуæрдæй 
Сбастай дæхе! 
Ци гæнæн ес, аци бон фæууæд 
Мæ царди фæстаг бон! 
55. ДАЙНАГОН КИНТО 
(966—1041) — «Кинтой хестæр унафæгæнæг». 
Тæккæ номдзуддæр муггæгтæи рацæуæг. 
Æхсæрдзæни гъæр 
Раскъудæй раги — фæйхаста 
Рæстæг кумæдæр. 
Фал раздæрау æмбогъула кæнуй кадæ, — 
Адæми цъухи ка бафтудæй, е. 

56. ИДДЗУМИ-СИКИБУ 
(976-аг анзмæ хæстæг — 1034-аг анзмæ хæстæг). 
Цæмæй дæ имисон, 
Тагъд кæми рамæлдзæн, 
Еци дуйней æнде, 
Уой туххæн ма дæ æнæмæнгæ 
Фæууинон еу хатт гъæуамæ. 
57. МУРАСАКИ СИКИБУ 
(9737-1014?) - Япони тæккæ 
номдзуддæр сгглгоймаг-финсæг. 
Æппунфæстаг фембалдан, 
Фал, æцæгæй ду дæ, зæгъгæ, 
Цалинмæ уобæл гъуди кодтон, 
Уæдмæ æмбесæхсæви мæйæ 
Æхе сау мегъи ранимахста. 
58. ДАЙНИ-НО САММИ 
(Райгурдæй 999-аг анзи?). 
Анимай хонхæй ирдгæ 
Инай дæлвæзи æрбадумдзæй — 
Бамбуки сир-сир иссæудзæй. 
Игъосис, дунгæсæр?! Мæ бон 
Кæд исодзæй дæу феронх кæнун? 
59. АКАДЗОМЭ-ЭМОН 
(Æ гщрди хабæрттæ бæрæг нæ Чщæ) — 
хонугщæ уй Тайра-но Канъморгъ кизгæ.. 
О, ку зудтайнæ уой, 
Фунæй кодтайнæ æнæмæтæй, 
Фал æхсæвæ тардæр кодта, 
Æз ба еунæгæй кастæн, 
Мæйæ нигулгæ куд цæуй, уомæ. 
60. КОСИКИБУ-НО НАЙСИ 
(Рамардæй 1025-аг анзи) — 
Идзуми-сикибуй кизгæ. 
Оэями хонхи еувæрсти 
Икуной даргъ дæлвæзтæбæл 
Æрæгæмæ цæуй финстæг. 
Æма æз нæма фæууидтон сумах, 
Æрвон асини къæпхæнтæ. 

61. ИСЭ-НО ТАЙФУ 
(Æ царди хабæрттæ бæрæг нæ ’нцæ). 
Рагон столицæ Нари 
Деденæг калунцæ балитæ, 
Сæ сифтæ æстгай базуртæй конд. 
Фарастколдуарон Галауани 
Етæ æрттевунцæ абони. 
62. СЭЙ СЁНАГОН 
(966?-?) 
Кадæр мæйдар æхсæви 
Æ уасæнги зардæй 
Расайдта дуаргæси. 
Фал Фембæлдтити Рауæн 
Федар æхгæд уодзæй сайæгæн. 
63. САКЁ-НО ТАЙФУ МИТИМАСА 
(991—1054) — æ ном амонуй: столицæ 
Митимасай Галеу хаййи хецау. 
«Нур ба æносмæ 
Мæхе раскъундзæн дæуæй!» — 
Тæходуй, аци дзурдтæ дæр, 
Æнæ еске æнхусæй, 
Мæ бон ку уайдæ дæуæн зæгъун! 
64. ГОН-ТЮНАГОН САДАЁРИ 
(991-1043) 
Боницъæхтæбæл мегъæ 
Цæугæдон Удзий сæрмæ 
Пъæстугæйттæй скъунуй, скъунуй, 
’Ма донкъæсæртæй, рохс донкъæсæртæй 
Фæззиннунцæ къототи уестæ радугай. 
65. САГАМИ 
(Æ царди хабæрттæ бæрæг нæ 9нцæ) — 
номдзуд тугъдон раздзæуæги кизгæ. 
Æвдуст дæн æфхуæрдæй, 
Мæ дустæн цæстисугæй 
Æмбуйунæй нæ тæрсун. 
Мæ хуарз ном æвгъау æй — 
Адæми цъухи къохæвдулд исуодзæй. 

66. ДАЙСОДЗЁ ГЁСОН 
A055—1135) — «Номдзуд епископ Гёсон». 
Уодзинан еумæ, арф коми Балибæласæ, 
Нæ зæрдитæ кæрæдземæн 
Райгон кæндзинан. 
Æрмæстдæр æз æма деденгутæ 
Зонæн нæ фембæлди хабар. 
67. СУО-НО НАЙСИ 
A040-мæ хæстæг — 1080-мее хæстæг) — 
«найси» — галауани кæстæр кизгутти 
уотæ худтонцæ. 
Уалдзигон æхсæви рæуæг фун. 
Мæ сæр дæ цонгмæ æруадзгæй, 
Тæходуй, ку рарæхцинæ! 
Фалæ нæ, — еци минкъий неци дæр 
Мæ ном æносмæ бабун кæндзæй. 
68. САНДЗЁ-НО ИН 
(976—1017) — «паддзах-моладзан Сандзё», 
Япони æхсай æвдæймаг император. 
Зæрдæ нихмæ *й, 
Фал мин цæргæ 
Ку рауайа аци æнкъард дуйней. 
О, аци зуймон æхсæвнс мæйæ, 
Æз æримисдзæн дæу æд уарзт! 
69. НОИН-ХОСИ 
(988-?). 
Мимурой хонхи скъудтæй, 
Кæми сагъудæй уадæ, 
Уордигæй скъæфт сурх сифтæ 
Æрттевгæ цилле хъумацæй 
БахгæдтонцæТацутай цæугæдон. 
70. РЁДЗЭН-ХОСИ 
A000-мæ хæстсег — 1065-мæ хæстæг) — 
буддаг скъола Тэндейи моладзан. 
Æрхæндæг мæ иссирдта, 
Мæ цæрæн ниууагътон ’ма рацудтæн, 
Ракастæн фæйнердæмæ. 
Хæстæги дæр, изоли дæр — еухузон, 
Алкæми дæр — фæззæги изæрмелтæ. 

71. ДАЙНАГОН ЦУНЭНОБУ 
A016-1097). 
Куддæр æрталингæ уй, 
Уотæ пириндзи хуми смедæг уй. 
Колдуармæ ссæуй æ сир-сир, 
Æма хъæзин уосонгæмæ 
Бампурсуй фæззигон дунгæ. 
72. ЮСИ-НАЙСИННО-КЭ-НО КИИ 
(Х1-аг æноси астæу) — 
имперамори уоси лæггадæгæнæг. 
Такасий билгæрæнттæ 
Кадгин æй бæрзонд цæхъал, 
Фал фæливд æнцæ уолæнтæ. 
Хæстæг бацæун сæмæ не ’ндеун, — 
Мæ дустæ нидздзæлвæ уодзæнцæ! 
73. ГОН ТЮНАГОН МАСАФУСА 
A041-1111). 
Уоми, Такасагобæл, 
Тæккæ цъонгрæбун, идарди, — 
Деденæг калуй балибæласæ. 
О, ниллæг рæгътæбæл бадæг мегъæ, 
Дæхе бæрзонд ма ’сесæ! 
74. МИНАМОТО-НО ТОСИЁРИ-НО АСОН 
A055-1121). 
Æ лæмæгъ зæрдæ ин 
Мæнмæ æртасун кæнæ, 
О, хуæрзгæнæг хонх Хацусэ. 
Фал бæрзондæй фæхстæбæл 
Метфæлдзæгъдæн рацудæй. 
75. ФУДЗИВАРА-НО МОТОТОСИ 
(Рамардæй 1142-аг анзи). 
Соми кодтай: «Багæдзæ кæнæ!» 
Æртæх Æнгъæлкасти кæрдæгбæл — 
Ме ’гас царди аргъ. 
О, мæ мæгур бон! Аци анз дæр бабæй 
Фæззæг æвæдæй фесæфдзæй. 

76. ХОССЁДЗИ-НО НЮДО САКИ-НО 
КАМПАКУ ДАЙДЗЁДАИДЗИН 
A097-1164). 
Денгизи фæзæмæ 
Раленк кодтан *ма фæууидтан: 
Уоми, идарди-идарди, 
Æносон æврæгъти хузæн 
Æнæзмæлгæ ’нцæ уорс уолæнтæ. 
77. СУТОКУ-ИН 
A119—1164) — Яиони æвдай фæндзæймаг имиератор. 
Урдгути тæх æй, 
Къæдзæхтæ ин æ над æхгæнунцæ, 
Æнахъæл цæугæдон 
Фæддууех уодзæй, фалæ тагъд 
Æ дустæ ’сеу уодзæнцæ нæуæгæй. 
78. МИНАМОТО-НО КАНЭМАСА 
(Х1-аг æноси кæрон). 
«Нæ фæууиндзинан кæрæдзей!» 
Æнæзингæ Авадзий билгæнттæй 
Æртæхæг чайкити гъæр 
Дæу куд арæх кæнидæ игъал, 
О, Сумай фалдзости гæс! 
79. САКЁ-НО ТАЙФУ АКИСУКЭ 
A090—1155) — столици Галеу хаййи 
хецау Фудзивара-но Акисукэ. 
Фæззигон дунгæ 
Соруй бæрзонди æврæгъти. 
Тæхæг пъæстути æхсæнти 
Уотæ ирд, уотæ кæдзос æртæдздзæй 
Мæйи цæстæкъахæг тунæ. 
80. ТАЙКЭНМОНЪИН-НО ХОРИКАВА 
(Æ райгурд æма мæлæти æнзтæ бæрæг нæ 9нцæ) — 
галауани нимад силгоймаг. 
Не ’ссæйевдзæй дæ зæрдæ 
Мæнбæл, уой нæ зонун, 
Фал мæ сау сæригъунтæ 
Нилхитæ ’нцæ... А сæумæ 
Катай сагъудæй мæ уодбæл! 

81. ГОТОКУДАЙДЗИ-НО САДАЙДЗИН 
A139—1192) — галауани министр. 
Цæстæнгасæй агорун: 
Ами нæ райгъустæй нуртæккæ 
Гæггоги гъæлæс? 
О, нæ! Мæйæ еунæгæй 
Дзебæл кæнуй оонивайæни арвбæл. 
82. ДОИН-ХОСИ 
(Æ райгурд æма мæлсети сензтæ бæрæг нæ 9нцæ). 
Уæззау æй мæ хъонц! 
Æма ци! Уæхæн цардæй дæр 
Ести хузи цæрдзæн. 
Фал мæ нимæхст цæстисугтæ 
Мæнæй тухгиндæр æнцæ: кæлунцæ. 
83. КОТАЙГОГУ-НО ДАЙБУ ТОСИНАРИ 
A14—1204) — æ ном амонуй: «паддзахи уосæ 
Фудзивара-но Тосинарий галауани хецау». 
О, аци дуйне! 
Над мин си нæййес æндæмæ! 
Мæ гъудити кæми нидздзæгъæл дæн, 
Еци арф коми 
Саг еунæгæй гъæрзуй. 
84. ФУДЗИВАРА-НО КИЁСУКЭ-НО АСОН 
Кæд ма мин цæргæ уа, 
Уæд, ка ’й зонуй, аци афон 
Æримисдзæн уарзгæй. 
О, мæ раздæри æнамонд бонтæ, 
Нур уæбæл куд æрхун кæнун! 
85. СЮНЪЭ-ХОСИ 
A113-?). 
Æнæфæугæ ’хсæвæ 
Дæн тарф сагъæсти уацари, 
Бон нæбал кæнуй, 
Мæ дуари зихъирæй дæр ма 
Æгъатир тар æрбалæстæй. 

86. САЙГЁ-ХОСИ 
A118-1190). 
«Гъæйдæ, инæфæ! 
Радтæ дæхе æрхунæн!» — 
Æви мин е мæйæ зæгъуй? 
Листæг цæстисугтæбæл 
Уайдзæф калуй æрдæфæнтæ. 
87. ДЗЯКУРЭН-ХОСИ 
A139—1202) — Фудзивара-но Саданапай 
моладзани ном. 
Сæлфунæг фемæхстæй. 
Рæсугъд бæлæсти 
Сифтæбæл æртæх нæма ’ссор æй, 
Уотемæй æхе есуй уæлæмæ 
Фæззæги талинги арфæй мегъæ. 
88. КОКАМОНЪИН-НО БЭТТО 
(Æ райгурд æма мæлæти æнзтæ бæрæг нæ 9нцæ) — 
галауани нимад силгоймаг. 
Нанивай, билгæрон 
Бундзарæй слухкиндæй хъæзи. 
Еунæг цубур æхсæвæ, 
Фал мин фæййервæзæн нæбал ес, 
Уарзт мæ кумæдæр фæххæссуй. 
89. СЁКУСИ-НАЙСИННО 
(Рамардсей 1201-аг анзи) — 
паддзах Госиракавай кизгсе. 
Цард — налхъут фæрдгути халæ! 
Кæд фескъунай, уæд фескъунæ! 
Ме ’нос ку радаргъ уа, — 
Слæмæгъ уодзæн. Куд ма дардзæн, 
Алкæмæй ке нимахстон, уой мæхеми? 
90. ИМБУМОНЪИН-НО ТАЙФУ 
(Æ райгурд æма мæлæти æнзтæ бæрæг нсе ’нцсе) — 
ездæнттсей, принцесссе Имбумоньини лæггадæгæнæг. 
О, уомæ ку бавдесиуонцæ 
Идард Осими кæсалгдзаути: 
Сæ дустæ куд уомæл æнцæ. 
Фал денгизи дон æгъузæй, 
Цæстисугти тогæй хурст нæй. 
12 Малити Васо 177 

91. ГОКЁГОКУ СЭССЁ-НО 
САКИ-НО ДАИДЗЁДАЙДЗИН 
A169—1206) — раздæри Устур министр. 
Цъирцъирагæ не ’нцайуй 
Уазал æхсæви пъоли буни. 
Ехау уазал æй дзеген. 
Мæ дарæс нæ раласгæй æрхусдзæн. 
Гæр, еунæгæй мин хусгæ ’й?! 
92. НИДЗЁ-НО ИН-НО САНУКИ 
(Æ райгурд æма мæлæти æнзтæ бæрæг нæ ’нцсе) — 
галауанмæ хæстæг ездон силгоймаг. 
Денгиз æхе билгонæй ку райсуй, 
Уæддæр ка нæ фæззиннуй, 
Уæхæн дортау æнцæ мæ дустæ. 
Некæд ниссор уодзæнцæ етæ, 
Ду ба уой нæ зонис. 
93. КАМАКУРА-НО УДАЙДЗИН 
A192—1219) — æ ном амонуй: 
рахез министр Камакурайсей. 
Е ’цсег ном — Минамото-но Санэтомо. 
Мах дуйней æностæмæ дæр 
Ку неци æййевидæ! 
О, минкъий цолахъ уолæнбæл! 
Кæсалгдзау архайуй фиййагæй, 
Иннæ ба ’й ласуй бæндæнæй. 
94. САНГИ МАСАЦУНЭ 
A170—1221) — æ ном амонуй: 
«Асукан-но Масацунэй унафæгæнæг». 
Есиной рæсугъд хуæнхтæй 
Думуй фæззигон думгæ. 
Æхсæвæ тарæй-тардæр кæнуй. 
Уазал æй Зæронд гъæуи. 
Кæмидæр фæрæти гъæр цæуй. 
95. САКИ-НО ДАЙСОДЗЁ ДЗИЭН 
A155—1225) — æ ном амонуй: 
«Дзиэни раздæри архиепископ». 
Аккаг нæ дæн, 
Фал лæуун уаз хонхбæл, 
Раги Е куд лæудтæй, уотæ. 
Царди тафс бауадздзæнцæ æрхæндæг дуйней 
Моладзани сау дустæ. 

96. НЮДО САКИ-НО ДАЙДЗЁДАЙДЗИН 
A171—1244) — æ ном амонуй: «ездон тогæй игурд 
моладзаи», Сайондзи Кинцунэй раздæри Устур министр. 
Бурдæн деденгути телуй 
Рæзбуни сæрмæ, 
Фал мет нæма уаруй. 
Е мæ зæрæ уорс кæнуй. 
Халасдзагъд иссæй мæ цард. 
97. ГОН-ТЮНАГОН САДАИЭ 
A162—1241) — æ ном амонуй: «Садаиэй унафæгæнæг», 
е ’цæг ном — Фудзивара-но Тэйка. 
Е нæ цæуй. 
«Хезæ» — игъосун нæзити сосдзубанди 
Изæрон сабури. 
Цивзгæрдæг содзунцæ цæнхæфицæни. 
Æви мæ зæрдæ цæфсуй? 
98. ДЗЮНИИ ИЭТАКА 
A158-1237). 
Сир-сир кæнуй дунгæ 
Нара-но Огави сæрмæ толдзити ’хсæн. 
Изæрдари уазал. 
Фал уаз донæй хе нихсун уой нисан æй, 
Сæрдæ ке нæма рандæй. 
99. ГОТОБА-ИН 
A180—1239) — Япони æстай дуккаг император. 
Æз тæрегъæд кæнун адæмæн, 
Æз билæскъелæй кæсун адæммæ. 
Аци æнкъард дуйиебæл сагъæстæй 
Мæ хъурмæ сдæн 
Æма мæхе хъурми ранигъулдтæн. 
100. ДЗЮНТОКУ-ИН 
A197—1242) — Япоии æстай цуппæрæймаг император. 
О, паддзæхти галауан! 
Кæлæдздзаг хæдзари сæрбæл 
Сосæрхæндæги кæрдæг «Синобу» 
Бæзгинæй-бæзгиндæр ирæзуй, 
Евгъуди имисуйнæгтæн кæрон нæййес. 

<юв®@Э9* 
Вильям ШЕКСПИР 
ОТЕААО 
АРХАЙГУТÆ: 
Венеций дож. 
Брабанцио — сенатор. 
Иннæ сенатортæ. 
Грациано — Брабанциой æнсувæр. 
Лодовико — Брабанциой хæстæг. 
О т е л л о - зундгонд муггагæй рацæуæг мавр 
венециаг служби. 
Кассио —æ лейтенант, æ хуæдæййевæг. 
Яго — æ поручик. 
Родриго — венециаг уæздан лæг. 
Монтано — Отелли агъоммæ Кипри хецауеуæггæнæг. 
А й у а н — Отелли лæггадæгæнæг. 
Дездемонæ — Брабанциой кизгæ, Отелли бинойнаг. 
Эмилия — Ягойуосæ. 
Б и а н к æ — Кассиой уарзон. 
Моряктæ, фæдесонтæ, федогтæ, æфсæддонтæ, чиновниктæ, 
хецæн адæймæгтæ, музыканттæ æма фæсдзæуинттæ. 
Фиццаг архайд цæуй Венеций, иннетæ — Кипри. 
1-агАКТ 
1-аг сценсе 
Венеций гъæунгæ. Æрбацæунцæ Родриго æма Яго. 
Родриго 
Дзурд дæр нæбал! Ниллæг æрхаудтæ, Яго. 
Ме ’хца хуардтай, дæ миутæ нимахстай! 
Яго 
Барæнæ, кæд сайтæнттæ н’ ан, байгъосæ! 
Мæ фуни дæр уой æнгъæл æз н’ адтæн! 
Родриго 
Сайдтай, худтай уой дæ уодхæссæг. 

о 
Æй е мæнæн, баууæндæ, зæрди нез. 
Æртæ нимад лæги ин нимугътонцæ 
Мæн лейтенантæй. ’Ма Хуцау уинуй, — 
Еци бунат мæ номæй куд ’сфедаудзæй. 
Фал е æрмæст æхе мæтæ кæнуй: 
Етæ — мæ кой, е ба — æндæр дзубанди. 
Цидæр листæг хабæрттæ фæккодта, 
Уой фæсте ба, «нæ», зæгъгæ, ку зæгъидæ. 
Æз, дан, равзурстон мæхецæн, 
Уæздан лæгтæ, æндæри афицерæй. 
Еци ’ндæр ка ’й? Флоренциаг хъалтахъ, 
Цидæр Микеле Кассьо — математик, 
Рæсугъд сили къæдзелæ. Е æфсад 
Атаки нæ ракодта еунæг хат дæр. 
Уæллæй, е дæр зæронд бадæг силтæй 
Æфсади цард бæстондæр нæ базудта. 
Фал уой равзурста. Кипр æма Родос 
Гъæуай кодтон Отелли фарсмæ знагæй, 
Тугъдтæн æд нифс киристæнттæ æма 
Муртаккæгти бæстити. Фал равзурста 
Уæддæр гъеуой. Е — маври лейтенант, 
Æз ба, уæууæй, мавриæгти поручик! 
дриго 
Поручик — нæ! Ку уайсæ æ марæг! 
о 
Ай-гъай! Тæруй размæ лимæнти, 
Нимади нæй лæгигъæдæ æппун. 
Уотемæй ба уомæй хезæ бунæттæ! 
Уарзæ, дан, маври! ’Ма цæй туххæн уæд? 
дриго 
Æз дæ бунати службæ ниггæлдзинæ. 
о 
Аци служби мæ уодæн кæнун службæ. 
Нæ райгуруй алке дæр хецауæй, 
Уæдта алке хуарз службæ кæми кæнуй? 
Ай-гъай, берæ — æдулитæ, будзæутæ, 
Уонæн сæ рагъ æфсойнæ бауарзта, 
Хъиамæт кæнун уарзунцæ цъæх хæрæгау, 
Æстонг губунтæ, æнæкъум гъæлатæ. 
Æхсæй нæмгæ ’нцæ! Фал æндæртæ ес. 
Етæ цума косунцæ сæ хецæуттæн, 
Æцæгæй ба — æрмæстдæр сæ дзиппæн. 
Ка схондзæнæй уæхæнтти æдулитæ? 
Æз си боз дæн: еу тог, еу стæг ан мах. 
Æз Яго дæн, мавр нæ дæн, дзæгъæли 
Еске туххæн лæггадæ нæ кæнун. 
Ме ’цæг цæсгом нæ равдесдзæн некæмæ, 
Уойфæлтау мин хуæрæд ме ’гæртæ хой. 
Æз куд зиннун, уæхæн нæ дæн, мæ хор. 

У, бæзбилæ сау сайтан! Æ фæндæ, 
Ке раскъафта, уой фæрци ратæрдзæй! 
Яго 
Æ фиди 
Райгъал кæнæ, скъæвди хабар фегъоса, 
Сæ цард бийнонтæн тас-фæдес фестæд, 
Дидин биндзау соретæ африкаги, 
Куд ракæса мæрддзæстæй æ амонд, 
Уойоæрцæ фуд бавзардзæнæй æ цийни. 
Родриго 
Мæнæ фиди хæдзарæ. Гъæр кæнун мадта. 
Яго 
Кæнæ фæдес. Дæ хъурбæл ма ауæрдæ, 
Цума горæтбæл арт схуæстæй, уоййау. 
Родриго 
Брабанцио! Брабанцио, райгъал уо! 
Яго 
Брабанцио, райгъал уо! Тагъд, фæдес! 
Кæми ’й дæ кизгæ нур? Де ’хца? Давгутæ! 
Дæ киртæ — саст! Бункъахт дæ никкиндæй! 
Сæрæй къæразгæй фæззиннуй Брабанцио. 
Брабанцио 
Е ци фæдес æй, ци гъæрахст? Ци ’рцудæй? 
Родриго 
Бийнонтæй неке гъæуй? 
Яго 
Æй уæ дуар æхгæд? 
Брабанцио 
Цæй думæгмæ фæрсетæ? 
Яго 
Дæлуймон 
Æма зиндонæ. Пурх æма дæрæн. 
Дзебæл нæбал, ракæнæ дæ дарæстæ, 
Ка *й зонуй ’ма аци минут сау фур 
Дæ уорс уæрикки намус радавта. 
Фезмæлæ тагъд! Систун кæнæ фæдес, 
Райгъал кæнæ горæтæгти, цалинмæ 
Нæма ’сдæ сау сабийæн æ баба! 
Тагъддæр, зæгъун! 
Брабанцио 
Сумах сæнттæ цæгъдетæ? 
Родриго 
Мæн мæ гъæлæсæй базудтайсæ? 
Брабанцио 
Нæ. 
Ка дæ? 
Родр иго 
Родриго. 

Брабанцио 
Е — никки фуддæр. 
Курдтан ди мах лигъзæй: ма цо ардæмæ. 
Адтæй цубур æма бæлвурд нæ загъд: 
Не ’саккаг кæндзиан мах дæуæн нæ кизги. 
Нур дæ хитъин нифсастай, ниххирхтай 
Æма фехалдтай не ’хсæйвон æнцойнæ 
Фудрасугæй. 
Родриго 
Синьор, синьор, синьор! 
Брабанцио 
Æз дин дæ расуг базуртæ, æууæндæ, 
Дзæбæх æрцубуртæ кæндзæн. 
Родриго 
Барæн. 
Брабанцио 
Цæмæн кæнис фæдес, хæлхъой? 
А дин ести гъæу æй? А æй Венеци: 
Ес гъæуайгæстæ. 
Родриго 
Æз хуæздæр æнгъæл 
Дæу бандиудтон райгъал кæнун, баууæндæ. 
Я г о. Синьор, æвдеуи хатирæй æримисæ Хуцауи. Мах дин хуæрз- 
гæнгутæ ан, фал нæ фудаг змæнтгутæ хонунцæ! Мадта дæу уотæ 
фæндуй, æма дæ кизгæ араббаг урси хæццæ æмуодон æруа, цæмæй 
дæ цæуæти цæуæт дæ рази мур-мур кæнонцæ, дæ муггаги ба еумæ 
ефтигъд уонцæ æфсоргъ æма сæпгæнагæ бæх? 
Брабанцио. Ка дæ, æнаккаг цъумур? 
Я г о (æдзæсгомæй). Æз фæззиндтæн, цæмæй дин фегъосун кæ- 
нон: тæккæ аци усми дæ кизгæ æма мавр сæхецæй саразтонцæ, дууæ 
къилдуни кæмæн ес, уæхæн сирд. 
Брабанцио 
Ду дæ илгъаг цъамар! 
Яго 
Ду ба — сенатор. 
Брабанцио 
Дæуæй, Родриго, байагордзæн дзуап. 
Ай нæ зонун! 
Р о д р и г о 
Дзуап ратдзæн, æнæмæнгæ. 
Ци нæ фæууй — ка ’й зонуй, раст нæ дæн — 
Кæд дæу фæндонæй аци тар æхсæви 
Дæ кизгæ æнæ гæстæй, æвæсмон, 
Ихуæрст науи тундзуй æхе бæлдæмæ — 
Маврæн æ мондаг сау гъæбесмæ, уæд 
Дæуæй хатир корун, мах дæ бафхуардтан 
Бунтон рæстæй. Фалæ нæ зонис кæд, 
183 

Мах ке дзорæн дæуæн, еци хабæрттæ, 
Уæд раст нæ дæ, — дæ цори н’ ан зулун. 
Дæуæй гириз кæнон, зæгъгæ, мæ сæрмæ 
Уæхæн гъуди не ’рцæудзæнæй некæд. 
Базонæ нур: дæ кизгæ — æнæгъдау, 
Æнæ æфсарæ, æнæ дæу бафæрсгæ 
Æндæрбæстаг, дзæгъæлхæтæг лæгæн 
Æ мулк, æ десссаг рæсугъд уиндæ, 
Слæвар кодта æ намуси хæццæ. 
Агорæ — кæд дæ кизгæ дæ хæдзари ’й, 
Уæд мæ æфхуæрæ, схонæ мæ фæливд. 
Брабанцио 
Гъей, рохс — тагъддæр! Цирагъ мин радаветæ! 
Ме ^хуæрститæ! Мæ фудфуни хузæн 
Бæллæх мæнбæл ахсæви исæмбалдæй! 
Ци фегъустон, е разиндтæй æцæг. 
Цирагъ! Цирагъ! (Рандæуй.) 
Хуæрзбон. Æз фæццæун. 
Æз маврæн — æ дæлбарæ, ’ма æ нихмæ 
Ку срæдуйон, — баййафдзæй фуд мæ сæр. 
Æхецæн ба æппундæр неци уодзæй, 
Уайдзæф дзурдтæй фæууодзæнæй гъуддаг. 
Æма ’й кустæй не сесдзæнæй сенат дæр, 
Уæлдайдæр нур: Кипри сæрмæ лæууй 
Тугъдон мегъæ. Ка баййева нæ маври 
Тæссаг сахат, еу дæр уæхæн нæййес. 
Нур баууæндтæ, ме ’сæфт си ке фæууидтон, 
Фал мæ уæлдай ’змæлд нæ уадзуй уавæр — 
Гъæуама æз инæларæн æ цори 
Сдарон сайæн лимæни туруса. 
Е бал нурма — фæлдемæнти райдайæн. 
Й’ агорунмæ цæудзæнцæ, ’ма ду дæр 
Сæ хæццæ фæннæхстæр уо арсеналмæ. 
Уоми ’й. Уæ хæццæ архайдзæн æз дæр. 
Нур фæццæун. Хуæрзбон. (Рандæуй.) 
Хæдзарæй рацæунцæ Брабанцио æма ихуæрститæ цæфсгæ æхсе- 
дæрфти хæццæ. 
Брабанцио 
Мæ кизгæ 
Рандæй. Мæ цард фæцæй мæнæн. 
Мадта кæми ’й еци кизгæ, Родриго? 
Æнамонд! Маврмæ, дан, зæгъис? 
Уой фæсте ба дæхе фидæ исхонæ! 
Æдта ’й, зæгъис, дæхуæдæг фæууидтай? 
’Ма ци дзурдта? Нæййес уой балæдæрæн! 
Адæм — фулдæр, рохс дæр фулдæр, фулдæр! 
Дæумæ гæсгæ нуртæккæ федуд æнцæ? 
184 

Родриго 
Уотæ ’нгъæлун. 
Брабанцио 
Хуцау, æдта æндæмæ 
Куд рацудæй æнæ феппайдæй, куд? 
Фидтæлтæ, уæ кизгуттæбæл æууæнкæ 
Идард, идард соретæ уæхецæй! 
Мабал уæ сайæд сæ фæлдемæн царди. 
Кæлæнтæбæл райдæдтон æууæндун, 
Хинтти лазæй тæккæ кæдзосдæр уод дæр 
Фехалæн ес. Родриго, неци кастæ 
Уæхæн гъуддæгтæбæл? 
Родриго 
Куд нæ. 
Брабанцио 
Ме ’нсувæри ссеретæ. — Мæ кизгæ дин 
Адтæй дæтгæ. — Барæн, уегас кумæ? 
Дехтæй-къуæрдтæй фæйнердæмæ уайетæ. 
Зонис, кæми *й е маври хæццæ, уой? 
Родриго 
Зонун. Æрмæст тухгиндæр гъæуайгæстæ 
Гъæунцæ нур. Рацотæ мæ фæдоæл. 
Брабанцио 
Хонæ. Цæуæн. Хецауадæй мæ барæ 
Хъалагъуртæн сегасебæл цæуй. 
Райсдзинан сæ нæ хæццæ.Мабал лæууæ. 
Родриго, хуарз не ’ронх кæнуй мæнæй. 
Рандæнцæ. 
2-аг сценæ 
Æрбацæунцæ Отелло, Яго æма фæсдзæуинттæ 
рохсити хæццæ. 
Яго 
Тугъди, ай-гъай, адæми æз мардтон, 
Фал сабур царди марун æй фудгæндæ. 
Æма мæнæн мæ еци зæрдихат 
Зиндæр кæнуй мæ цардвæндаг. Дæс хатти 
Гъавтон кардæй скæрдунмæ æ уæцъæф. 
Отелло 
Ке нæ бавналдтай — хуарз. 
Яго 
Фал уæхæн дзурдтæй 
Дæу æфхуардта, æма кæд дæн фяелмæн, 
Уæддæр мæхе туххæйти бауорæдтон. 
Мадта гириз нæ кæнис, ’сдæ уосгин? 
Де ’намондæн æ фидæ нимад лæг æй, 
Сауæнгæ ма дожи дзурдæй уой дзурд 
Кæрддзæй фулдæр дæ арфиаг гъуддаги, 

Фæххецæн уæ кæндзæй; ку нæ, уæдта 
Уоднарæг уæ скæндзæнæй тæрхондæнтти. 
Отел л о 
Уадзæ. Ка дæн, ци дæн — зонуй сенат, 
Ме скъуæлхтитæ ’рсабур кæндзæнцæ фиди. 
Фал кæд зæронд æ ездон муггагæй 
Æхе ’ппæла, зæгъдзæн гъеуæд æргом: 
Æз дæр паддзахи тогæй дæн, æ рази 
Лæуун æмсæр, не сесгæй ин мæ ходæ. 
Мæ нивæ, мæ бийнонтæй — сæрбæрзонд. 
Ку нæ уарзинæ Дездемони, Яго, 
Нæ баййевинæ неци хузи уæд 
Æгас дуйней мулкбæл дæр мæ хебарæ. 
Ка ’рбацæуй рохси хæццæ? Кæсай. 
Яго 
Етæ. Æ фидæ ’ма хеуонти къуар. 
Медæмæ цо. 
Отелло 
Мæхе æз нæ нимæхсун. 
Мæ ном, ме ’фсарæ, мæ бунат 
Мæн сраст кæндзæнцæ. Фал, æцæг, етæ ’нцæ? 
Яго 
Ме ’вдесæн уæд дудзæсгом Янус — нæ! 
Æрбацæунцæ Кассио æма цалдæр æфсæддони æд рохситæ. 
Отелло 
А, дожи фæсдзæуинттæ, ’ма сæ хæццæ 
Ме ’нхусгæнæг. Æгас цотæ, лимæнтæ! 
Ци хабар ес? 
Кассио 
Нæ дож салам дæттуй 
Æма хонуй, инæлар, дæу æхемæ. 
Фæттагъд кæнæ. 
О т е л л о 
Æма уагæр ци ’рцудæй? 
Кассио 
Æгас Кипр, цæйбæрцæ зонун æз, — 
Цидæр æнахур цаутæй æригъалæй. 
Уацхæсгутæ нæ флотæй — æнæсцох. 
Сенатортæ сегасдæр æрцудæнцæ 
Галауанмæ. Дожмæ уодзæй æмбурд. 
Дæу хезунцæ, хæдзари дæ не ’ссирдтан, 
Патрультæн ес фæдзæхст: гъæуама дæу 
Денгизæн раст æ бунæй дæр скъахонцæ. 
Отел л о 
Ке мæ ’ссирдтайтæ, е — никки хуæздæр. 
Аци азгъунстмæ бакæсон еу минкъий. 
(Фæццæуй.) 
Кассио 
Ами ци ес уомæн? 

Яго 
Раст аци ’хсæвæ 
Æрахæста мулкæй идзаг науæ, 
Æма ’й æхе бакæндзæнæй закъонæй. 
Кассио 
Нæ дæ лæдæрун. 
Яго 
Уосæ ракурдта. 
Кассио 
Уæд ке? 
Яго 
Уой нæ базондзæнæ. 
О т е л л о æрбаздахтæй. 
Цæуæнтæ, 
Мæ инæлар. 
Отелло 
Цæттæ дæн æз. Цæуæнтæ. 
Кассио 
Никки дæр ма галауанæй адæм, 
Уинетæ сæ? 
Яго 
Брабанцио, æвæдзи. 
Кæсæ, дæхе гъæуай кæнæ. Цума 
Æ зæрди ес фудвæндæ. 
Æрбацудæнцæ Брабанцио, Родриго æма æхсæвгæстæ 
цæфсгæ æхседæрфтæ æма тохæнгæрзти хæццæ. 
Отелло 
Æрлæууетæ! 
Родриго 
Мæнæ мавр. 
Брабанцио 
Мæнæ къæрних! Цæветæ ’й! 
Дууердигæй дæр сæ целхъитæ фелвасунцæ. 
Яго 
Мах цæттæ ан. Æгас æрцо, Родриго! 
Отелло 
Æхсæви ’ртæх целхъитæн лæгъуз æй. 
Райсетæ сæ еуварс. Целхъæй дæуæн дæ зæрæ 
Æй тухгиндæр, нæ ездондæр синьор. 
Брабанцио 
Мæнгард давæг! Мæ кизги ци фæккодтай? 
Æвдеу, æ уод ин сау хинттæй ’сбастай! 
Магий фæрци ке косис, уой бавдесдзæн. 
Тæрхон хæссетæ, хуарз адæм, сумах: 
Хуæрзгæнгути изæд, бæсти федауцæ, 
Ка нæ уагъта мойни цæуни кой, 
Хуæздæр уосгорти ка сурдта къæсæрæй, 
Гъе, е æваст фæууагъта æ хæдзарæ, 

Æгадæ ’ма фудцъухтæй нæ тæрсгæй, 
Тæрсунгæнæг, скъорæй саудæр гъæбеси 
Смедæг æй нур. Куд ес уомæн гæнæн? 
Уæхæн гъуддаг не ’рцæудзæй æнæ хинттæй! 
Æ зунди рохс ниххустæй дæ фудæй, 
Бадардтай ин маргдзæф хуастæ, æнаккаг! 
Ахæст дæ ду — домуй уотæ закъон, 
Хингæнæг ’ма сау киунуги аргъауæг, 
Дæ миутæ ’нцæ фудгæндæбæл нимад. 
Æрахæссетæ *й! Кæд нихмæ лæууа, 
Уæд ин тухæй сæттетæ æ сикъатæ! 
Отелло 
Еуварс уæ къохтæ! Æз, зæгъун, еуварс! 
Ду дæр, ду дæр. Тог самæнтдзæй гъуддæгти, — 
Мæ роль мæнæн амонун нæ гъæуй. 
Кумæ цæуон мæ уоди раст æвдесæг? 
Брабанцио 
Ахæстдонæ! Рабадæ си, уæдта 
Дзуапдæттæгæй тæрхони æрлæудзæнæ. 
Отелло 
Æма дæуæн ку бакæнон дæ дзурд, 
Ци зæгъдзæнæй уæд дож? Кæсай, дæ цори — 
Е ’рвист лæгтæ, галауанмæ седуй 
Мæнмæ нуртæккæ, тæккæ аци сахат. 
Фиццаг æфсæддон 
Синьор, гъуддаг æцæгæйдæр уотæ ’й, 
Дæхе дæр дин, æвæдзи, агорунцæ, — 
Дож саразта æнæнгъæлти æмбурд. 
Брабанцио 
Е хуарз — ке ес совет нуртæккæ дожмæ. 
Мадта цæуæн æ хæццæ. Мæ бæллæх 
Нæй еу лæги листæг зæран гъуддæгтæй, 
Негасей дæр аци цау æфхуæруй, 
Ку *й ниууодæнсæн, уæд цагъар сау адæм 
Республики хецæуттæ исодзæнцæ, 
Æма æфсой дардзæнцæ нæ рагъбæл. 
3-аг сценæ 
Е дæр уоми. Совети зал. Дож æма сенатортæ бадунцæ стъоли уæлгъос. 
Сæ алфамбулай — æфсæддонтæ, чиновниктæ 
æма фæсдзæуинттæ. 
Дож 
Еу халæбæл куд бакæнæн хабæрттæ? 
Фиццаг сенатор 
Се ’хсæн ес нихмæвæрд. Мæнмæ финсунцæ, 
Наутæ æнцæ сæдæ ’ма авд, зæгъгæ. 
Дож 
Мадта мæнмæ — сæдæ цуппор — финсунцæ. 
188 

Дуккаг сенатор 
Фегъустон — д^гуæсæди. Лæдæрд æй, 
Бæлвурд нимад не ’рцудæнцæ и наутæ, 
Æма алке аллихузи дзоруй. 
Фал еу кæнуй уацхæсгути еу хабар: 
Туркаг флот Кипрмæ æмпурсуй. 
Дож 
Гъо. Махæн нæй гъе уомæй мор æнцондæр, 
Æрхаст нимæдзтæн ке нæййес еу хигъд. 
Ес уацти рæстдзинадæ — хъæбæр гъиггаг. 
Матрос (фæссценæй). 
Гъей, гъей, бауагътæ! 
Фиццаг службæгæнæг 
Флотæй уацхæссæг. 
Бацæуй м а т р о с. 
Дож 
Гъуддаг куд æй? 
Матрос 
Рарвиста мæ Анджело, 
Туркаг флот, дан, Родосмæ æмпурсуй. 
Дож 
Сенатортæ, сумахмæ куд фæккастæй 
Аци бунтон нæуæг хабар? 
Фиццаг сенатор 
Мæнгæ *й. 
Фудгол кæнуй, æвæдзи, фæдфæлевæн, 
Тактикон хинæй архайуй бæлвурд. 
Родосæй Кипр — туркæгтæн хиццагдæр, 
Уæдта син Кипри байсун æнцондæр æй. 
Родос — федар, Кипр ба — æвæгæсæг, 
Нæ ’нцæ туркæгтæ уойбæрцæ уæлбун, 
Æма сæ зиан, сæ пайда ма уинонцæ, 
Уæдта тасбæл ка баййевдзæй е ’дас? 
Дож 
Раст æй дæ дзурд — Родос нæй сæ нисан. 
Фиццаг службæгæнæг 
Еу уацхæссæг ма. 
Æрбацæуй уацхæссæг. 
Уацхæссæг 
Дож æма æмбурд! 
Баздахтæнцæ туркаг наутæ Родосмæ, 
Æндæр эскадри хæццæ ами ба 
Исеу æнцæ. 
Фиццаг сенатор 
Зудтон æй æз, уæздæнттæ. 
Цæйбæрцæ сæбæл бафтудæй? 

Уацхæссæг 
Æртин. 
Сегас дæр наутæ ленк кæнунцæ Кипрмæ. 
Синьор Монтано, уе ’ууæнки аккаг, 
Зæгъуй, ме ’хæс банхæст кæндзæн кæронмæ. 
Дож 
Ай-гъайдæр, Кипрмæ! Уой уин æз дзурдтон! 
Горæти ’й Марк Лукезе? 
Фиццаг сенатор 
Æй балций 
Флоренций. 
Дож 
Тагъд федог æрветгæ, 
Ами куд уа хъæбæр цубур рæстæгмæ. 
Фиццаг сенатор 
Брабанцио багъатæр маври хæццæ. 
Æрбацæунцæ Брабанцио, Отелло, Яго, Родри 
æма иннетæ. 
Дож 
Нифсхаст Отелло, мах нуртæккæ дæу 
Туркæгти нихмæ ’рветæн æвæстиатæй. 
Брабанцио, не ’рæстæфтæн дæу ба, 
Де ’нхус гъæуй нуртæккæ мах æхсицгæ. 
Брабанцио 
Мæн ба — уе ’нхус, нæ хæларзæрдæ дож. 
Дæ зæрдæ ма фæхходæд, фал нуртæккæ 
Ами æндæр гъуддаги фæдбæл дæй. 
Æндæр гъуддаг мин раскъудта мæ фунтæ. 
Æз нур тугъди хабæрттæбæл нæ дæн. 
Æндæр бæллæх баййафта мæ хæдзарæ, 
Æндæр мæтæ мæ зæрæдæ æвдирзуй, 
Бунат нæййес æндæр койтæн мæ реуи. 
Дож 
Ци ’рцудæй уæд? 
Брабанцио 
Мæ кизгæ! Мæхе кизгæ! 
Дож æма сенатортæ 
Ци ’йбæл ’рцудæй? 
Брабанцио 
Мæ кизгæ бабун æй! 
Уобæл, мæгур, сæмбалдæй фуд тухеуæг, 
Бахаудтæй мин хæлаури марг тунти. 
Æй æнæнез, зундгин, уæд кутемæй 
Æруагъта уæхæн рæдуд? Сау кæлæнтæ, 
Хинттæ ин конд ке ’рцудæй — нæй дзурддаг. 
Дож 
Ка бартаста дæ кизги дæ хæдзарæй, 
Дæ кизги ба — æ раст зундæй, фæууæд 
Кайфæнди е, — иссерæ тогæйдзаг финст 
Нæ закъони киунуги, ’ма рахæссæ 

Дæхе цъухæй тæрхон. Кæд уа мæ фурт, 
Уæддæр мæ дзурд нæ раййевдзæн, æууæндæ! 
Брабанцио 
Кæнун стур арфæ. Мæнæ и фудгин, 
Дæ бардзурдæй ардæмæ ка фæззиндтæй, 
Еци мавр. 
Дож æма сенатортæ 
Гъулæг хабар! 
Дож (Отелломæ). 
Ци зæгъдзæнæ? 
Брабанцио 
Æ фуд — бæрæг, ’ма ци зæгъа? 
Отел л о 
Синьортæ, 
Сенатортæ, уæздæнттæ, ци уин зæгъон? 
Мæ хæццæ ке ’й æ кизгæ, е раст æй, 
Сбастан нæ цард æма иссан бийнонтæ — 
Еци аййепп мæхемæ æз есун. 
Нæ зонун æндæр азум. Мадзора дæн. 
Уæздæнтти ’взагæй н’ арæхсун æппун. 
Райдæдтон службæ авданздзуд сабийæй, 
Тугъдтити, стæрти евгъуйуй мæ цард! 
Карз тохтæбæл ку нæ цæуа дзубанди, 
Не ’ндавуй уæд æндæр дзубанди мæн. 
Куд арæхсун, гъе, уотæ радзордзæнæн, 
Ци хинттæ ’ма кæлæнтæй басайдтон, 
Фудгин ка хонуй мæн, уомæн æ кизги. 
Брабанцио 
Æндæр мадта ке схонон æз фудгин? 
Лæгмæ комкоммæ бакæсун не ’ндиудта, 
Адтæй сабур, имон ’ма æфсæрмдзаст, 
Æма æваст е ’фсарæ, æ зæрдихат 
Дунд-далагъан фæцæнцæ! Бауарзта, 
Кæмæ нæййес æдасæй кæсæн, уой! 
Бæлвурд æй е — мæ кизгæн бакодтонцæ 
Мæнгард хинттæ, кæлæнтæ сæ кæнон. 
Дож 
Бæлвурд зæгъис, фал мах ба нæма зонæн, 
Дæ уайдзæфтæ раст æнцæ æви нæ. 
Фудгин ке хонис, уой фуд нæма уинæн. 
Фиццаг сенатор 
Дзорæ ду дæр, Отелло, ци нигъгъос дæ! 
Адтæй ами фæлдемæни азар, 
Æви уæ уарзт кæдзосæй, æнæмегъæй 
Зæрдæй-зæрдæмæ райгурдæй, бецал? 
Отелло 
Рарвететæ арсеналмæ. Ка ’ссердзæй 
Хуæздæр æвдесæн уомæн æхецæй? 
Кæд раст нæ дæн, уæд мин мæ чин байсетæ, 
Æма фæууæд мæ цард дæр сумах барæ. 
191 

ож 
Æрбакæнетæ Дездемони тагъд. 
тел ло 
Амонæ син фæндаг ду ба, поручик. 
Яго цалдæр службæгæнæгей хæццæ рандæй. 
Се ’рбаздæхтæмæ мæ тауæрæхъ кæнон, 
Райгон кæндзæн мæ зæрдæ сумах цори, 
Куд райгъал æй мæнмæ æ реуи уарзт, 
Мæн реуи ба — уомæ. 
о ж 
Дзорæ, Отелло. 
т е л л о 
Æ фидæ мæ уарзта, æма ахид 
Уинæ уонæмæ. Арæх ракæнинæ 
Мæ хабæрттæ. Еу анзæй ба иннемæ 
Куд æййивта аллихузти æхе 
Мæ карз карнæ æстæртæ æма тохти, 
Мæ цардмæ -еу ракастæн мæ медуод 
Сабий бонтæй раст аци усми уæнгæ. 
Мæ зин, мæ рист, мæ хъиамæт имистон, — 
Денгизи дæр, зæнхæбæл дæр ци ’взурстон. 
Дзурдтон, адзали нихтæй-еу мæхе 
Куд скъахинæ. Куд бахаудтæн уацари, 
Куд æрцудтæн цагъари уæйæгонд, 
Куд ралигъдтæн, куд раздахтæн фæстæмæ 
Мæ раздæри фæндæгтæмæ. Дзурдтон 
Хори тъæпмæ бунсугъд итигъд будуртæ, 
Лæгæттæ ’ма сæрисæфæн кæмттæ, 
Уæдта бæрзонд арвуорамæг хуæнхтæбæл. 
Гъæддæгтæ-каннибалтæ — кæрæдзей 
Хуæрæг адæмихатбæл, сæ усхъитæ 
Сæ сæртæй кæмæн æнцæ бæрзонддæр, 
Уæхæнтти кой кодтон æз Дездемонæн. 
Æма ’й гъæуй ести гъуддаг, зæгъгæ, — 
Тагъд-тагъд æй ракæнидæ ’ма фæстæмæ 
Фездæхидæ уайтагъддæр, мæ дзубанди 
Цæмæй десгæнгæ игъоса. Æз ба 
Цийнæ кодтон, уотæ ’хсицгæй ке ’йгъосуй, 
Æдонуг лæгæн дон дæттæгау æз 
Æ цæмæдес бафсадунмæ бæллинæ, 
Цал хатти ми курдтайдæ нæуæгæй 
Мæ хабæрттæ радзорун сæрæй бунмæ, 
’Ссирдтайнæ уал амонди. Ку дзурдтон 
Мæ хъисмæти тæккæ карздæр фæлварæн. 
Ме ’взонг бонти ке бавзурстон, гъеуой, 
Уæд е хъурмæй кудтæй. ’Ма а дуйнебæл 
Инæфт ’ма цæстисугæй цидæр ес, 
Цума уонæй ’саргъ кодта мæ радзурдæн. 
«О, — е кæугæй дзурдта, — дæ цард 

Кæнуй кæун. Дæ нивæ куд дессаг æй! 
Цæмæннæ дæн дæу хузæн мæ игурцæй? 
Дæуæй дæн боз. Кæд ес дæуæн лимæн, 
Мæн ка уарза, — фæдздзорæд мин дæ цард 
Дæхе хузæн, дæхе дзурдтæй æррæстæ, 
Æма — уой дæн». Мæ зæрдæ уæд æз дæр 
Райгон кодтон. Гье уотæ ’нцæ гъуддæгтæ. 
Е мæн мæ зинти туххæн бауарзта, 
Æз ба — мæ зинтæ ке райста æ уодмæ. 
Е уин мæ хийнæ. Мæнæ Дездемонæ. 
Æхемæ ин байгъосетæ нур ба. 
Бацæунцæ Дездемонæ, Яго æма службæгæнгутæ. 
Д ож 
Нæ зонун, фал аци радзурд фегъосгæй, 
Мæнæн мæхе кизгæ дæр æртадайдæ. 
Брабанцио, ниббухсæ, хуæздæр æй, — 
Неке сæттуй дорин горен сæрæй. 
Брабанцио 
Фиццаг бал ин байгъосæн, цæй, æхемæ. 
Кæд еу зундбæл хуæст æнцæ дууемæй дæр, 
Уæд маври æз нецæбæлбал домун. 
Мæ цæсти скаст, æрцо мæмæ хæстæгмæ. 
Мæн’ аци кадгин æмбурди æхсæн, 
Зæгъай, дæуæн фулдæр кæмæ *й игъосгæ? 
Дездемонæ 
Ме ’хæс, мæ фидæ, нур фæцæй дууех. 
Мæ царддæттæг, мæ гъомбæлгæнæг — ду. 
Æма не ’гъдау, нæ фарнæ амонунцæ, 
Дæ коммæ кæсун ке ’й ме ’хæс. Гъе, фал 
Мæнæ мæ лæг. Æма кæддæр мæ мадæ 
Куд равзурста æ фиди рази дæу, 
Æз дæр гъе уотæ равзурстон мæ нивæ — 
Æй мавр мæнæн мæ сæри хецау нур. 
Брабанцио 
Барæ дæхе. — Фæддæн, де стурдзийнадæ, 
Паддзахади гъуддæгтæмæ кæсæн. 
Фæлтау еске дзæгъæлзад ку схастайнæ, 
Ку нæ зудтайнæ, ци ’й хъæболæ, уой. 
Нивгун уо, мавр. Мæ барæ ку цæуидæ, 
Уæд дин, ци уидæ, уой уидæ, бæргæ. 
Кизгай, ду ба фегъосæ мæ фæстаг дзурд: 
Цийнæ кæнун, ке мин дæ ду еунæг, 
Æндæр мæнæй дæ миуæ искодтайдæ 
Тиран, æма рæхистæй дæ хуæртæн 
Сæ къохтæ *ма сæ къæхтæ исбастайнæ. 
Де стурдзийнадæ, æз фæддæн. 
Д ож 
Цæмæй 
Дæ цæсти ’суонцæ кæстæртæ фæстæмæ 
13 Малити Васо 

Дæ номи аккаг, уой туххæн гъæуй 
Феронх кæнун, ци ’рцудæй, уой. Рагæлдзæ 
Дæ хъонц, дæ масти сау дор дæ зæрдæй. 
Æдзох евгъуд бæллæхтæ ка имисуй, 
Е ба кæнуй æхецæн нæуæг ф)’Д. 
Дæ зин, дæ фудтæ листæггай ма ’взарæ, — 
Кæндзæнæ уæд минкъийдæр гъезæмарæ. 
Брабанцио 
Мадта уæд Кипри туркæгтæн радтæн, 
Æма ци ’рцæуа, уобæл мабал тухсæн! 
Кæмæн нæййес æ зæрди ести маст, 
Уомæн, ай-гъай, æнцон æй зунд амонун. 
Лæг ци уарзта, ци фесафта, уобæл 
Куд ’суа ’стурзæрдæ? Сор дзурдтæй ци ’мболæн? 
Æма нифси дзубандитæй, бæргæ, 
Æ маст сорæн ку уайдæ адæймагæн! 
Фалæ æфхуæрд, фæсмонгæнæг зæрдæн 
Гъости цъæсти не ’вгæдæуй æ хуасæ. 
Нур ба уи æз ниллæгсæрæй корун: 
Паддзахади гъуддæгтæмæ раздæхæн. 
Д о ж. Хуарз. Гъуддаг уотæ ’й, æма туркæгтæ устур тухти хæццæ 
сæ них саразтонцæ Кипрмæ. Отелло, федари арæзт æма фадуæттæ 
ду хуарз зонис. Кæд сакъадахи хецау лæгдзинæдтæй цох нæй, уæд- 
дæр тугъди рæстæг гъæуама еци пости лæууа, æ ном игъустгонд 
кæмæн æй, уæхæн лæг. Æгасæй дæр дæу нимодзунцæ. Дæхе æрцæттæ 
кæнæ, æма де ’взонг амонди æрмæтъæл кæнæ дæ зин балцийæй. 
Отелло 
Синьортæ, стæрти, балцити зинтæ, 
Тугъдтити карз мæнмæ рагæй кæсунцæ 
Уотæ, цума уадзун æз мæ фæллад 
Мæхе фæлмæн гобанбæл. Æвæстиат 
Нæхстæр кæнун туркæгти нихмæ æз, 
Æрмæст корун, ме ’нкъайæн мин радтетæ 
Цæрæн бунат, фæрæзтæ, фæсдзæуинттæ — 
Уæздан тогæн ци фембæлуй, гъеуой. 
Дож 
Де ’рбаздæхтмæ цæрæд бал æ фидæмæ. 
Бр абанцио 
Нæ дæн арази æз. 
Отел л о 
Æз дæр. 
Дездемонæ 
Æз дæр. 
Не ’ронх кæндзæй, ци ’рцудæй, уой мæ фидæ, 
Мæн ку уина æдзох, гъеуæд. Фал ес 
Еу равгæ, ’ма, ка ’й зонуй, исбæзза. 
Дож 
Гъема зæгъæ дæ гъуди, Дездемонæ. 
194 

Дездемонæ 
Æз маври бауарзтон, æма æ хæццæ 
Мæн нæ фæндуй фæххецæн ун. Мæхе, 
Ци дæн, уомæй равардтон æ намусæн, 
Бæгъатæр царди тас æма зинтæн. 
Æгас дуйне ’ркæсун кодтон мæхемæ, 
Нур ба зæгъун: е ’сгуæлхтити цæруй 
Отелли фарнæ, рохс æма федауцæ. 
Нивæн кæд е мæн халæ исиста, 
Уæд æз мистау куд бадон мæ хæдзари, 
Куд æй рауадзон стæри еунæгæй? 
Æз нæ тæрсун зинæй, — фæххецæнæй тæрсун. 
Барæ радтетæ, ’ма цæуои æ хæццæ. 
Отелло 
Сенатортæ, корун уи, æ фæндон 
Сæнхæст кæнтæ. Хуцау уинуй, мæ зæрдæ 
Æ бæлдтитæй нæ расайдзæнæй мæн, — 
Нæй баст мæ уоди пайдабæл мæ дзурд — 
Уой фæндон æй мæнæн дæр мæхе фæндон. 
Æма уотæ ма ’нгъæлетæ, цума 
Уой хæццæ к’уон, — феронх кæндзæн ме ’хæстæ. 
Æма ескæд рæубаз)ф Купидон 
Ку бахгæна мæ цæститæ мондæгтæй, 
Тугъдон нисан ку райзайа фæсвæд, 
Ме ’згъæр ходæй æфсинттæ уæд скæнæнтæ 
Æхсæвдарæн гъосинтæ сæхецæн, 
Цæмæй мæ ном байзайа ходуйнагæн. 
Дож 
Уæ фæндæ ниллух кæнтæ уæхе æхсæн — 
Еумæ æви дууемæй, фал гъуддаг 
Мах нæ хезуй. 
Фиццаг сенатор 
Цæугæ ’й уин æвæстиат 
Раст аци ’хсæвæ. 
Отелло 
Æхсицгонæй. 
Дож 
Мах 
Сæуми фараст сахатебæл фембæлдзиан. 
Еу лæг, Отелло, д’ адæмæй уадзæ, — 
Куд рарветæн нæ бардзурд уæ фæдбæл. 
Отел л о 
Де стурдзийнадæ, мæнæ мæ поручик, 
Æгъдау æма æууæнки адæймаг, 
Е райсдзæнæй æ хæццæ Дездемони, — 
Радтетæ ’ймæ, ци уæ фæндуй, гъеуой. 
Фиццаг сенатор 
Гъæуай кæнæ, Отелло, Дездемони. 

Брабанцио 
Кæсæ ’ймæ мавр, кæсæ ’ймæ лæмбунæг: 
Дæу дæр сайдзæй, æ фиди ка расайдта. 
Дож, сенатортæ, службæгæнгутæ рандæнцæ. 
Отел л о 
Мæхе хузæн уобæл æз æууæндун. 
Гъе, фал гъуддагмæ — хæстæгдæр. Нур, Яго, 
Кæнун æз Дездемони дæ евгед, 
Кæнæд ин дæ бинойнаг лæггадеуæг, 
Æма гæнæн куддæр фæууа, уотæ 
Амондгун ленк нæ фæдбæл ракæнетæ. 
Сахатæй мин минкъийдæр ес рæстæг, 
Гъуддæгтæ ’ма сагъæстæ ба — хæрхитæ! 
Цæуæн, фæууæн дууемæй еунæг усмæ. 
Отелло æма Дездемонæ фæццæунцæ. 
Р о д р и г о. Яго! 
Я г о. Ци зæгъдзæнæ, хуæрзигурд? 
Р о д р и г о. Куд дæмæ кæсуй, æз нуртæккæ ци бакæндзæнæн? 
Я г о. Дæ хæдзарæ байагордзæнæ æма ниххусдзæнæ. 
Р о д р и г о. Нуртæккæ мæхе дони гæлдзун. 
Я г о. Куддæр уотæ бакæнай, уотæ дин мæнæй лимæн нæбал ес. 
Р о д р и г о. Цард гъезæмарæ ку исуа, уæд цæрун æдулидзи- 
надæ ’й. Æма куд нæ агорон мæ адзал, кæд æма е æй мæ еунæг 
ервæзунгæнæг? 
Я г о. Нецæййаг гъæла. А дуйнебæл æз аст æма инсæй анзи цæ- 
рун, æма, зæран пайдайæй цæмæй хецæн кæнуй, уой ку базудтон, 
уæдæй нурмæ нæма фæууидтон, æхебæл мæтæ кæнун ка зонуй, 
уæхæн адæм. Уæдмæ сæ тъæнгтæбæл хуæцæнтæ, цалинмæ æз уотæ 
зæгъон, æма цидæр дæллаггури туххæн мæхе дони гæлдзун, зæгъгæ. 
Фæлтау ме ’нæмæлæт уод баййевдзæн павиани къæдзелæбæл. 
Р о д р и г о. Мадта ци бакæнон? Уотæ ке бауарзтон, е мæхемæ 
дæр ходуйнаг кæсуй, фал мæхецæн амал нæ ерун. 
Я г о. Амал нæ еруй! Нæ ’ймæ игъосетæ? Уæхæн уай æви æндæр, 
е лæгæн æхецæй аразгæ ’й. Махæй алкедæр æй рæзбун, рæзбунмæ 
зелæг ба æй нæ сæризунд. Нæ медæг пуруса, бодæн, салат, е ба 
æндæр ести хъамил ирæза æви нæ, е нæхецæй гæнгæ ’й. Зунд ку нæ 
уайдæ, уæд нæ æнкъарæнтæ сæ буни скæниуонцæ. Фал зунд уомæн 
æй, цæмæй нæ хеза æнкъарæнти гъæла сайдæй. Дæ уарзондзинадæ 
æй рæзбунтæй еу, æма ’й куд бакосай, уотæ уодзæнæй, кæд дæ 
фæндуй, зелæ ’ймæ, нæ дæ фæндуй — ма зелæ. 
Р о д р и г о. Уотæ ку уайдæ! 
Я г о. Мадта куд æнгъæл дæ? Дæ уоди сосæг ардудæй гъазуй дæ 
тог. Лæгау лæг уо. «Мæхе дони гæлдзун!» Фæлтау тикисти 6æ- 
дæлттæ ’ма къæоулати гæлдзæ донмæ. Æз ард бахуардтон, æнхус 
дин ке кæндзæн, уобæл. Нæ нисанмæ уотæ хæстæг некæд ма адтан. 
Раййевæ дæ гуриконд, бакæнæ мæнгæ рехæ. Дездемонæ маври берæ 
рæстæг уарза, уомæн гæнæн иæййес. Дæ кисæ хъæбæрдæр ниттуп- 
пур кæнæ. Мавр берæ рæстæг уарза Дездемони, уомæн уæн нæй- 
196 

йес. Æрра райдайæнæн уодзæй æрра кæрон. Дæ кисæ хъæбæрдæр 
ниттуппур кæнæ. Аци мавртæ еугæндзон нæ ’нцæ. Нур имæ адгин 
ци кæсуй мудау, е ин тагъд цивзæ фестдзæнæй. Е 6а æригон æй, 
æма æ уагæ раййевдзæнæй. Æ хорхи уæнгæ си ку ’суа, уæд æхе 
æрлæдæрдзæй. Æма *й æндæр æргъæудзæй. Дæ кисæ хъæбæрдæр 
ниттуппур кæнæ. Кæд æнæмæнгæ дæхе исафуни фæндæ искодтай, 
уæд дæхе дони багæлдзуни фæлтау зундгиндæр ести æргъуди кæнæ. 
Дæ кисæ хъæбæрдæр ниттуппур кæнæ. Еуæрдигæй хинæйдзаг ве- 
нециаг силæ, иннердигæй — гурумухъ хæтæгцардгæнæг. Æма æз се 
’нкъарæнти æцæгдзинадæбæл баууæндон? Ейæ дæу æй! Дæ кисæ 
тухтъунст никкæнæ æхцатæй. Донмæ гæлдзуни фæндæ ба си некæ- 
ми гъæуй. Æнæ нецæмæй дæлдон фæууни бæсти дæ фæлтау æра- 
уиндзæнтæ, устур æхцæуæндзинадæ ку райсай, уой фæсте. 
Р о д р и г о.Нæ мæ фæссайдзæнæ, бунтондæр дæбæл ку баууæн- 
дон, уæд? 
Я г о. Ма тæрсæ. Дæ кисæ байдзæг кæнæ æхцайæй. Æз дин ахид 
дзурдтон, æма дин зæгъун: мавр ме ’нæуинон æй. Мæнæн мæ хигъд 
уой нихмæ минкъийдæр нæй дæу хигъдæй. Не ’нæуинондзинадæ 
баеу кæнæн. Сикъатæ ’йбæл ниссадзæ. Ду дæ мондæгтæ суадздзæнæ, 
æз ба уæлахези цийнæ бавзардзæн. Цæугæ. Дæ кисæ байдзаг кæнæ 
æхцайæй. Исон бæлвурддæр радзубанди кæндзинан. Хуæрзбон. 
Родриго 
Нæ фембæлд кæми уодзæнæй сæумæ? 
Яго 
Мæнмæ. 
Родриго 
Мадта уæд тагъддæр фæззиндзæнæн. 
Яго 
Фæууæд. Гъе, фал, Родриго?.. 
Родриго 
Цæмæй зæгъис? 
Яго 
Донмæ дæхе гæлдзуни кой — мабал! 
Родриго 
Нæбал. Æма уæйæ кæнун мæ бунтæ. 
(Рандæй.) 
Яго 
Аци гъæла ме ’хцай кисæ ’й мæнæн, 
Лæвари гъазæнгъолæ. Æндæра мæ 
Æ сæр, миййаг, æхсицгæ нæ гъæуй. 
Ме ’нæуинон æй мавр. Цæуй цидæр дан-дунтæ, 
Дæ уосæмæ дин багъузуй, зæгъгæ. 
Е нæ униау æй. Фал уæддæр баууæндæн, — 
Мæнæн уотид гурусхæ дæр фагæ ’й. 
Æма бæрзонд æвæрд ке дæн æ цæсти, 
Кæнуй мин е ме ’вналæнтæ уæрæх. 
Дессаги фæндæ! Кассио ’суодзæнæй 
Мæ къохти хуарз хуæцæнгарз — коммæгæс. 
Еуемæй — уой рантъирдзæн æ бунатæй, 
Иннемæй ба... Ура! Ура! Æваст 
197 

Еу хуарз гъуди мæ сæри фæммедæгæй: 
Отеллæн æз æ гъоси бацæгъддзæн — 
Æ уоси зæрдæ Кассиомæ ’хсайуй. 
Алке сæр дæр ке разелун кæндзæй 
Рæсугъд, æгъдаугин Кассио, уобæл 
Нæ баууæндун зин æй. Æма Отелло, — 
Æррæстæ лæг, игон зæрдæ, уайтагъд 
Бангъæлдзæнæй бунтон æцæг мæ дауæ. 
Мадта æрдзæф! Зиндонæ, сау мæйдар 
Мæнæн æдта æнхусгæнæг фæууæнтæ. 
(Рандæуй.) 
2-аг АКТ 
1-аг сценсе 
Денгизгæрон горæт Кипри. Федари рази фæзæ. 
Бацæунцæ Монтано æмадууæ горæтаги. 
Монтано 
Денгизæн æ идарди ци зиннуй? 
Фиццаг горæтаг 
Æппундæр неци. Н’ ахæссуй мæ цæстæ 
Наупæлæзтæ. Афтед æй горизонт. 
Монтано 
Уæхæн систадæй тухгин думгæ, 
Æма цæуй федæрттæн сæ къæс-къæс, 
Уæд ма денгизи астæу куд уодзæнæй? 
Хъæбæр тæрсун — хуæнхти асæ цæхъалтæ 
Наути фæрстæ кæндзæнцæ пурх, дæрæн, 
Уæдта дæлдон... 
Дуккаг горæтаг 
И туркæгти эскадри 
Æгъатир шторм ниффалгæрон кæндзæй. 
Никки хæстæгдæр бацæуай билæмæ: 
Бæзгин финкæй нæбал зиннуй. Цæхъал 
Ницъцъифæ кодта арв дæр æ цъæппитæй, 
Ниххуссун кодта Бонвæрнон æма 
Лæдæртти рохс. Æз некæд фæууидтон 
Уæхæн уадæ мæ цæргæ-цæрæнбонти. 
Æрбацæуй æртиккаг горæтаг. 
Æртиккаг горæтаг 
Стур дессаги хабæрттæ! Тугъд фæцæй! 
Сæ гъавд туркæгтæн фæггуз æй. Сæ наутæ — 
Пурхитæ ’ма сæститæ къуæцæлтау, 
Гъазунцæ си уолæнтæ. Хуарз зиннунцæ 
Наулæууæнæй. 
Монтано 
Уæн нæййес уомæн! 
198 

Æртиккаг горæтаг 
Билгæронмæ æрбаленк кодта науæ, 
Рахизтæй си Отелли лейтенант 
Микеле Кассио — е радзурдта хабæрттæ. 
Фæндагбæл ма ’й Отелло æхудæг, 
Е, дан, уодзæнæй Кипрæн гуоернатор. 
Монтано 
Аккаг лæг æй. Хуæздæр нæ нæ гъæуй. 
Æртиккаг горæтаг 
Нæма *й бæлццон лæг Кассио æ кеми, 
Ку стур Хуцауæн арфитæ кæнуй, 
Туркæгтæбæл ке систун кодта уадæ, 
Ку ба ковуй, куд байзайа дзæбæх, 
Æнæ фидбилиз денгизи и мавр. 
Монтано 
Хуцау зæгъæд. Адтæн æз æ дæлбарæ, 
Фæууй æ фæткæ раст æма федар. 
Цæуæнтæ портмæ, фæууинæн и наз^и, 
Уæдта гъæуй Отелли бахезун, — 
Æ науæ кæд ескæми разиннидæ. 
Æртиккаг горæтаг 
Рæхги усми гъæуама фæззинна. 
Бацæуй К а с с и о. 
Кассио 
Куд уарзетæ Отелли, о хуарз адæм, 
Арфæ кæнун æ бæсти сумахæн. 
Арв æй хезæд. Æрбайсавдæй идарди 
Уадæн æ тæккæ ’верхъаудæр усми. 
Монтано 
Куд æй цума æ науæ? 
Кассио 
Цалцæггонд æй, 
Й’ арæзт федар. Е штурмæн ба — фæлтæрд. 
Катай кæнун, фал нифс цæфсуй мæ зæрди: 
Фæййервæздзæй. 
Фæссценæй гъæлæстæ 
Науæ, науæ, науæ! 
Æрбацудæй цуппæрæймаг горæтаг. 
Кассио 
Цæй гъæр æй е? 
Цуппæрæймаг горæтаг 
’Систонцæ гъæр, науæ, дан, фæууидтан. 
Кассио 
Мæнмæ гæсгæ, Отелло æхуæдæг æй. 
Дзармадзани гæрах. 
Дуккаг горæтаг 
Раст æй дæ загъд. Цифæнди уæд, уæддæр 
Науæ нæхе ’й — сбæрæг æй æ салютæй. 

Кассио 
Ка базондзæй бæрæг? 
Ду к каг горæтаг 
Æз мæхуæдæг. 
(Рандæуй.) 
М онтано 
Нур дæр фиццагау еунæг æй, æвæдзи, 
Æви ин ес уосæ? 
Кассио 
Уой дæр цæхæн! 
Бæсти рæсугъд. Ци сфæлдиста æ буни 
Хуцау, уонæн сæ фарнæ, сæ изæд — 
Цъæпо йе сес не скæндзæй уæхæн нивæ. 
Æрбаздахтæй дуккаг горæтаг. 
Ци базудтай? 
Дуккаг горæтаг 
Циуавæрдæр лæг — Яго, 
Инæлари поручик, дан, æз дæн. 
Кассио 
Мæнæ дессаг! Куд тагъд? Нурма не ’ууæндун! 
Æцæг уа е? Куд тагъд нæ æрбаййафта! 
Æ рæсугъд уиндæй Дездемонæн кæд 
Банцадæй и бурдæн, æма цæхъалтæ 
Ниссабур æнцæ, над дæтгæй уомæн. 
Монтано 
Кæмæн? 
Кассио 
Уомæн, — уæдæйти кæбæл дзурдтан. 
Инæлари æхсийнæ ’ма хецау. 
Поручик Яго æй æрвист æ хæццæ. 
Къуæре ма сæбæл рацæудзæй, — загътон. 
Нур ба æ радæ — маврæн. О, Юпитер, 
Ниддунсæ ду уой науæн æ пæлæз, 
Цæмæй æрхеза бухти æнæ лазæй 
’Ма Дездемони рахъури кæна, 
Нæ гарнизон ниррохс кæна е ’хсарæй, 
Цинæй байдзаг уа Кипри сакъадах. 
Бащеунцæ Дездемонæ, Эмилия, Яго, Родриго æма 
фæсдзæуинттæ. 
Мæнæ и науи стур гъæздугдзийнадæ! 
Уæргутæбæл æ цори æрлæууæн. 
Ду Кипри стур иуазæг дæ, æхсийнæ! 
Æгас æрцо! Хуцауи фæдзæхст уо! 
Дездемонæ 
Арфæ кæнун уин, Кассио. Зæгъай мин, 
Мæ лæг кæми ’й? 

Кассио 
Æрмæстдæр уой зонун, 
Фæндагбæл ке ’й. Зæгъунцæ — æнæнез æй, 
Рæхги зиндзæй. 
Дездемонæ 
Мæ зæрдæ ’ймæ ’хсайуй, 
Катай кæнун. Кæми уи фæххецæн æй? 
Кассио 
Уæлæрвтæ ’ма уолæнти тох æ карзи 
Ку бацудæй, гъеуæд. Фал игъосетæ? 
Адæми гъæр. 
Гъæлæстæ фæссценæй 
Пæлæз, пæлæз, пæлæз! 
Дзармадзани гæрах. 
Дуккаг горæтаг 
Еу ма салют. Е уодзæй, æнæмæнгæ. 
Кассио 
Цотæ, хабар бæлвурддæр базонетæ. 
Поручикæн салам. Æхсийнæн дæр салам. 
(Эмилияйæн ба кæпуй.) 
Ме ’гæр уозæлдæй ма фæттæрсæ, Яго, 
Е æй ме ’гъдау, æндæр си неци ес. 
Яго 
Цийнæ кæнæ, æ билтæй дæу ка сдæруй, 
Е мæн уайтагъд е ’взагæй радасуй. 
Дездемонæ 
Дзорагæ нæй Эмилия. 
Яго 
Уой ба 
Мæ уод зонуй. Куройни къуæркъуæрагау 
Нæ уадзуй а æхсæвæ мæн хуссун. 
Фæууй, ай-гъай, дæ цори нæуæг киндзау, 
Зæрдæй ба дæ сайтæнтти хай кæнуй. 
Эмилия 
Цæмæн, цæмæн имисис мæнгæ дауæ? 
Яго 
’Ма уотæ нæй? Адæми ’хсæн — изæд, 
Хæдзари — дзæнгæда, пеци рази — тикис, 
Циргъ нихтæ æ гъур-гъурæй ка нимæхсуй, 
Дæлуймонти гъезæмæртти венец — 
Е дин силæ. 
Дездемонæ 
Мадта сункъæ — де ’взагбæл, 
Кæд раст нæ дæ. 
Яго 
Раст дæн, уæллæй, раст дæн. 
Ку фестетæ хуссæнæй — æгуст айтæ, 
Кæми ’й уæ куст? Хуссæни æрмæстдæр. 
Эмилия 
Амæй лигъз дзурд нæ фегъосдзæн. 

Яго 
Арази. 
Дездемонæ 
Цума цæмæй раппæлдзæнæ мæн ба? 
Яго 
Ма фæрсæ мæ фæлтау. Еске растаун 
Мæ фæтки нæй. Зонун æрмæст фаун. 
Дездемонæ 
Уæддæр? — Цума еске рандæй гъуддæгти 
Бæрæг зонунмæ? 
Яго 
О, цума рандæнцæ. 
Дездемонæ 
Мæ зæрдæ — ’нкъард. Мæхе ба ерхæфсун, 
Гъазæн рæудзурдти нимæхсгæй мæ мæтæ. 
Æма уæддæр куд растауисæ мæн? 
Яго 
Нæма ’й цæттæ нерæнгæ мæ экспромт, 
Цъеуи гихха нимæтбæл куд ниццæфсуй, 
Уотæ е дæр мæ магъзбæл ниццæфстæй, — 
Нæма ’ртæсуй. Фалæ барæн! Æнгъæлдæн, 
Мæ зунди хъиамæт фæррæстмæ ’й: дæ цард 
Уодзæй æнцон: амалгæнæг — дæ уиндæ, 
Ардауæг ба — дæ зонæнгин зæрдæ. 
Дездемонæ 
Мадта хуæрзуод, зундгин ка ’й, ф)’дуинд уогæй, 
Дæ бон ци æй уони туххæн зæгъун? 
Яго 
Келбет силæ æ аййеп дæр бавдесдзæй 
Хуæрзеуæгау — расайуй си лæги. 
Дездемонæ 
Куд мæ ’вдирзуй сагъæс! 
Эмилия 
Уогæй рæсугъд, 
Тæнæгсæр ка ’й, уой туххæн ба ци зæгъи? 
Яго 
Нæййес уæхæн рæсугъдтæ а дуйнебæл, 
Сабитæ зайун ка нæ базона. 
Дездемонæ. Къабакти зæронд сæлхæрти хæццæ-еу гириз 
кæнæ еци ’взагæй. Зундæй дæр æма уиндæй дæр хай кæмæн нæ 
фæцæй, уагæр уой туххæн цитæ дзорисæ! 
Яго 
Рæсугъд æма фудуиндæн еу фæндаг ес, 
Æ хуæздæр зунд дæр фæлхæрст æй силæн. 
Дездемонæ.Гъæла, гъæладзубанди! Тæккæ лæгъуздæритух- 
хæн загътай æгасемæй хуæздæр. Фал дæ гириз ниууадзæ. Ци зæгъисæ 
уæхæн идеалон силгоймаги туххæн, сауæнгæ ма е знæгтæ дæр æ 
хуæрзеугутæбæл кæмæн сæттунцæ? 
202 

Яго 
Уогæй хуæрзконд, ка не ’ппæла æхе, 
Ка нæ кæна къæбæлдзуг дзубандитæ, 
Уогæй гъæздуг, ка нæ хуæра е ’хца 
Дзæгъæл миутæбæл — æй æ бон балхæнун, 
Ци ’й фæндуй, уой, фал не ’лхæнуй уæддæр, — 
Ка ’й хеуарзонæй царди хебæлхуæцгæ, 
Фал уойбæрцæ æдули ба ка нæй, 
Æма худзухбæл баййева кæсалгæ, 
Æ уосгорти дæр ка нæ бауагъта 
Æ уод æма æ зунди арф къумтæмæ — 
Е дин аккаг, кæд разинна уæхæн... 
Дездемонæ. Цæй аккаг? 
Я г о. Гъæлатæ еруни аккаг, царди уæзæй гъæрзгæй. 
Дездемонæ. О, куд æварнæ, куд сæргъæн дзубандитæ кæ- 
нис! Ма имæ игъосæ, Эмилия, кæд дæ сæрихецау æй, уæддæр. Зæ- 
гъай, Кассио, амæ лæг цæмæ æнгъæлмæ кæса, æдзæсгом æма гириз- 
заг миутæй уæлдай! 
К а с с и о. Æргомæй цæлхъ кæнуй. А, миййаг, ахургонд лæг ку 
нæй, тугъдон лæг æй. 
Яго (еуварсмæ). Æ къохбæл ин æрхуæстæй. Хуарз, хуарз. 
Сусу-бусу кæнетæ, уæ хуарзæнхæй. Аци минкъий хæлаури туни æз 
æрахæсдзæнæн уæхæн устур биндзæ, куд Кассио. Мæнæ ци æгъдау- 
гин ан! Дæ медбилти баходæ, ма мин æй бавгъау кæнæ. Кассио æхе 
æнгулдзи кæрæнттæн батæ кæнуй фур æхцæуæнæй. 
Батæ кæнæ, кæнæ. Бæргæ ма сæ сдæрдзæнæ, дæ лейтенанти 
бунатæй ку фæххауай, уæд. Кæсайтæ ’ймæ, æ цъæм-цъæм бабæй 
иссудæй. Етæ æнгулдзити бæсти губун лæмæгъгæнæг хæтæлтæ ке 
нæ ’нцæ, е де ’намонд æй. 
Хæтæли уаст цæуй. 
(Гъæрæй.) Е мавр æй, æ сигнал ин зонун. 
Кассио. О, е æй. 
Дездемонæ. Цæуæн, æ размæ рацæуæн. 
К а с с и о. Мæнæ æхæудæг дæр. 
Бацæуй Отелло æ фæсдзæуинтти хæццæ. 
Отел л о 
Мæ рæсугъд тугъдон кизгæ! 
Дездемонæ 
О, Отелло! 
Отелло 
Æз ци уинун, нæ уодзæй е æцæг — 
Ами дæ ду? Куд мæбæл фæрраздæр дæ? 
Гъе уотæ боц нæ уадæ ку кæна, 
Уæд ка нæ бæлдзæй денгизи бурдæнмæ? 
Нуртæккæ дæн мæлæтмæ дæр цæттæ, — 
Уæддæр нурæй нивгундæр некæд уодзæн. 
203 

Дездемонæ 
О, нæ! Хуцау нæ бахезæд уомæй, 
Не стурдæр амонд разæй æй, æууæндæ. 
Отелло 
Хуцау зæгъæд! Дæ дзурд нæбæл цæуæд. 
Фур цинæй æз дзорун дæр нæбал зонун. 
Кгерæдзей нихъхъури кодтонцæ. 
Цæвуй мæн зæрдæ дæу зæрдæй тагъддæр, 
Еунæг еци гъзущаги нæ федауæн. 
Яго 
Концерт! Æз уин уæ фæндури тæнтæ 
Æрлæмæгъ кæндзæн, атæ фæккæсайтæ. 
О т е л л о 
Цæуæн федармæ. Хуарз æй нæ гъуддаг: 
Не стæр фæцæй. Дæлдон фæцæнцæ знæгтæ. 
Куд æнцæ Кипри? Æз уинæ ами. 
Нæ зонгитæ куд æнцæ, Дездемонæ? 
Зæнхæмæ дæр не ’руадздзæнæнцæ дæу 
Ами адæм, гъе уотæ дæ уарздзæнцæ. 
Не ’нцайун мæ дзæгъ-дзæгъæй — расуг дæн 
Ме стур цийнæй. О, Яго, хæдæгай, 
Цо науæмæ, нæ киртæ ма уоми ’нцæ, 
Æрбахонæ дæ хæццæ капитани, 
Лæгау лæг æй, нифсгун æма зундгин. 
Æдта, зæгъис, Кипри ан, Дездемонæ? 
Отелло, Дездемонæ æма фæсдзæуинттæ фæццæунцæ. 
Я г о ( лæггадгæнгутæй еуемæн). Науæлæууæнмæ цо, æма мæ 
хезæ. (Родригойæн.) Ардæмæ рацæуай. Уарзондзинадæ тæпподи 
дæр хъæбатир кæнуй, æма, кæд силæ нæ дæ, уæд игъосæ. Ахсæви 
лейтенант командæ кæндзæнæй хъалагъурæн. Фал ци, уой зонис? 
Дездемони сæр зелуй, Кассиой уотæ уарзуй. 
Р о д р и г о. Кассиой? Е 6а ци гъæла дзубанди æй! 
Я г о. Дæ тæппæзтæ ма цæгъдæ! Игъосæ! Фæууидтай, маври куд 
тухгин бауарзта? Æма дæ фæрсун: цæй туххæн? Сæнттæ ке цæгъ- 
дуй, æхецæй ести ке аразуй, уой туххæн. Куд гъуди кæнис ду ба, 
æносмæ дæр еци дзæнгæдайæй æхецæн бафсес нæ зондзæнæй Дез- 
демонæ? Цæстæ хуæрдæ агоруй. Ци цийиæ хæссуй æвдеумæ кæ- 
сун? Æ тог боц миутæй ку бафæллайа, уæд ин æй нæуæгæй скосун 
кæндзæй, карæй имæ хæстæг ка лæууа, æхе хузæн гъомбæлдзинадæ 
ка райста, уæхæн хуæрзконд игурд.Маврмæ неци ес. Æ мондæгтæ 
ин ку нæбал æфсада, уæд силгоймаг уой æрлæдæрдзæй, æма, раги 
уа, æрæги, — мавр ин цæстисиндзæ фестдзæнæй. Æрдзæ ’й æхуæ- 
дæг æсхуайдзæй æндæрмæ. Æма кæд уомæн æнæ ун нæййес, уæд 
Кассиойæй хуæздæр кæбæл сфедаудзæй еци роль? Дуйнсбæл ка 
нæма адтæй, уæхæн фонси хатт, уотæ гадза æй, æма æ цори æрлæу- 
уæн нæййес. Еунæг сили дæр нæма рауагъта æ еувæрсти, еци усмæ 
ин ку неци бантæсуй, уæдта ’ймæ æ цæстæ фæнникъолуй — æма 
гъуддаг цæттæ. Æй рæсугъд, æригон, гъе уæхæнттæбæл сæхе ма- 
204 

рунцæ цъæхæй рæгъæд силгоймæгтæ. Æппундæр срастгæнæн кæ- 
мæн нæййес, уæхæн æнахъинон цæрæгой. Æма силгоймаг уой рав- 
зурста. 
Родриго. Нæ! Нæ баууæнддзæн уобæл. Æгæр кæдзос, хуæ- 
дæфсарæ силгоймаг æй. 
Я г о. Æгæр кæдзос æй, хуцаугин лæг! Ду ци сæнæфсери цопæлт- 
тæй конд сæнæ ниуазис, е дæр уæхæн сæнæ ниуазуй. Æгæр кæдзос 
æй! Мадта маври ба куд бауарзта? Сæ билтæ уотæ бахæстæг æнцæ, 
æма сæ уолæфт исеуæй. Цъумур гъудитæй уæлдай уоми неци ес, 
Родриго. Уæхæн музыкæ кæми æрцагъта, уоми идард нæбал æй 
сæйраг гъуддагмæ. Игъосæ, уæздан лæг. Æз уæ ’рбаластон Вене- 
цийæй. Цума салдат дæ, уотæ ахсæви, афонæ ку уа, уæд слæудзæ- 
нæ федари. Уой æз сараздзæн. Кассио дæ нæ зонуй. Естæбæл æй 
смæстгун кæнæ, æхе куд нæбал бауорама. Гъæр дзурдæй, ести æнак- 
каг миуæй. Æз хæстдзæф лæудзæн. 
Родриго. Хуарз. 
Яго. Мæстигæр æй æма дзурдтæй гъуддагмæ тагъд рахезуй. 
Æма уобæл байархайдзæнæ. Дзæбæх дæ ку ниххæфтитæ кæна, уæд 
дин де ’фхуæрд æгас адæми æхсæнмæ рахæсдзæн. Адæм бадом- 
дзæнцæ, цæмæй æ кустæй сурд æрцæуа. Дæ зæрдæбæл дарæ: е дæ 
сæйраг æмигир æй. 
Р о д р и г о. Алцидæр бакæндзæн, кæд гъæуй, уæд. 
Я г о. Æз дин ци дзорун? Куд нæ гъæуй? Мадта уотæ, минкъий 
фæстæдæр æрбацо федармæ. Дзæбæх бал уо. Мæн билæмæ цæун 
гъæуй Отелли дзаумæттæмæ. 
Р о д р и г о. Фембæлдæмæ. (Рапдæуй.) 
Яго 
Мæхе мæхуæдæг баууæндун кодтон, 
А Кассио ке уарзуй Дездемони. 
Кæд мавр мæнæн мæ цæстисиндзæ æй, 
Уæддæр зонун — кæдзос, хуæрзигурд æй. 
Ке ’й Дездемонæн е ’ууæнки аккаг, 
Неке некæд скæндзæнæй уой дзурдтаг. 
Мæ гъуди Дездемонæмæ раздæхуй, 
Нæй е дессаг. Фал дæн уæддæр цæттæ 
Отелли цард низмæнтунмæ. Мæ уоси 
Куд рампурста æ буни и æвдеу, 
Рагъазуй е мæ цæстæбæл æма мин . 
Маргæй мæ хурфидзаумæттæ содзуй. 
Мæ уоси аргъ мин бафеда гъæуама 
Æ уоси аргъæй. Сагъуйун кæндзæн 
Сау маври æ уосæбæл сау гурусхæй. 
Родригой 6а æрра куййи хузæн 
Сардаун гъæуй Кассиобæл. Маври 
Гурусхæн ес еу анхос — лейтенант. 
Æ хай алке æхуæдæг иссердзæй: 
Нæй Кассио дæр, нæй, æвуд мæ цори — 
И силтæ ’йбæл æгæр æхцул æнцæ. 
Стур арфитæ кæндзæй мæнæн Отелло, 
205 

Ке скодтон си адæми ’хсæн будзæу, 
Ке ’йхалун ин æ сабур фесхæдзарæ. 
Нæма стаун мæхе. Низгелун æй æнцон, 
Фæууй нисан раргъæвун берæ зиндæр. 
2 -аг сценсе 
Гъæунгæ. Бацæуй федог бардзурди хæццæ.Æ фæдбæл — адæм. 
Ф е д о г. Хуæрзæгъдау æма æхсаргин инæлар Отелло игъосун 
кæнуй. Фæстаг бæлвурд хабæрттæмæ гæсгæ туркаг флот дæлдон 
фæцæй. Уадзæ ’ма еци хуарз хабари цийнæй Кипри цæргутæ ка- 
фонцæ ’ма заронцæ, цирæгътæ хе ерхæфсæнæн содзоицæ, ке куд 
фæндуй, уотæ сæхе игъæлдзæг кæнонцæ. Еци æхсицгон хабарæй 
уæлдай ма ес еу дессаги хабар: уодзæй инæлари киндзæхсæвæ. Га- 
лауани залтæмæ бацæуæн ес изæри фондз сахатемæй еуæндæсемæ. 
Хуцауи арфæ сæмбæлæд Кипри сакъадах æма нæ намусгин инæлар 
Отеллобæл. (Рапдæй.) 
3-аг сценсе 
Бацæунцæ Отелло, Дездемонæ, Кассио æма фæсдзæуинттæ. 
Отел л о 
Хъалагъуртæмæ, Кассио, кæсæ, 
Цæмæй æгæр ниуæзтбæл ма фæууонцæ. 
Кассио 
Гъæуайгæстæ ’нцæ Ягобæл фæдзæхст, 
Кæсдзæн сæмæ, ай-гъайдæр, мæхуæдæг дæр. 
Отелло 
О, Ягойæй ка уодзæй сæрæндæр? 
Исон сæ}’мæ — нæ фембæлд. Хуæрзæхсæвæ, 
(Дездемонæн.) 
Цæуæн, мæ хор. Нæ уарзти бæласæн 
Æ зад рæзæ ахсæви тонуйнаг æй. 
Хуæрзæхсæвæ. 
Отелло, Дездемонæ æма фæсдзæуинттæ рандæнцæ. 
Бацæуй Яго. 
К а с с и о. Ке кой кæнай — къæсæрмæ. Цæуæн хъалагъуртæмæ. 
Яго. Раги ма ’й, лейтенант, дæс дæр нæма ’й. Инæлари æгæр 
ратагъд кæнун кодта, Дездемонæмæ ци уарзондзинадæ даруй, е. 
Зæгъæн неци ес. Уоси хæццæ æ фиццаг æхсæвæ. Уæхæн силгой- 
магмæ Юпитер æхуæдæг дæр æрхицæ кæндзæй. 
К а с с и о. Æмбесонди силгоймаг! 
Я г о. Уæдта зингæй е ’дзаг æй. 
К а с с и о. Уотæ ’й бæлвурд. Кæдзос, зæрдæлхæнæг фæлдесонд. 
Я г о. Æ цæстæнгас! Сайуй æхемæ уарзондзииадæбæл дзорунмæ. 
К а с с и о. Лæги æхемæ ка ’здахуй, уæхæн цæстæнгас. Уотемæй 
ба бунтондæр хуæдæфсæрмæ ’й. 
206 

Я г о. Æ цъухи дзурд ба! Уарзондзинадæ игъалгæнæг сигнал. 
К а с с и о. О, æнаепп фæлдесонд. 
Я г о. Фæрнгун уæд сæ цæдес. Игъосай, лейтенант. Сæнæ ’рба- 
хастон. Ами уæздæнттæй кедæрти фæндуй, цæмæй мах сау Отелли 
цæрæнбони туххæн баниуазæн. 
К а с с и о. Æрмæст абони нæ, мæ лимæн Яго. Ниуæзт мин нæ 
бæззуй, мæ сæр лæмæгъ æй. Гъулæггаг æй, адæм æндæр хузи кæ- 
рæдзебæл батабедзæ кæнуни амал ке нæ æргъуди кодтонцæ, е. 
Я г о. Лимæни хæццæ еу синон баниуазун ци хилæ кæнуй? Æз 
ниуазун дæу туххæн. 
К а с с и о. Æз еу баниуазтон. Е дæр дони хæццæ хæлæ-мулæй. 
Фал уинис, цитæ мин кæнуй. Зæгъун дин, ниуæзти лæг нæ дæн, 
æма мин ниуæзти хæццæ гъазуни барæ нæййес. 
Я г о. Ниууадзæ, Хуцауи туххæн, еци дзубанди! Аци ’хсæвæ 
цийни æхсæвæ ’й. Адæми уотæ фæндуй. 
Кассио. Кæми ’нцæ? 
Я г о. Фæсдуар. Фæдздзорæ сæмæ. 
К а с с и о. Хуарз. Фал уой кæнун æвæндонæй. (Рандсей.) 
Яго 
Еунæг синон ма фæддæллæй кæнæд, 
Æндæр цæттæ ’й. Æхсини къæбулайау 
Рæйдзæй æма алкæмæ лæбордзæй, 
Никки ба ма Родриго никъкъупри æй, 
Хафуй ’ма Дездемони кой кæнуй. 
Хъалагъури ’й ниввардтон, æ хæццæ ба — 
Æртæ къобори — сонт ’ма æнахъæл, 
Уæхæнттæ ’нцæ Кипри адæм сегас дæр. 
’Ма Кассиой и расуг фонси къуар 
Сæрра кæндзæй, — уобæл нæййес гурусхæ. 
Кудфæнди уæд — кæнун æз мæ гъуддаг, 
Кумæ дума — уордæмæ мæ фæндаг. 
Æрбаздæхунцæ Кассио Монтани хæццæ, и у а з г у т æ æма 
фæсдзæуинттæ сæни хæццæ. 
К а с с и о. Еу бабæй мин туххæй бадардтонцæ. 
Монтано. Е мор дæр неци ’й. Е дин салдати дзурд. 
Яго. Сæнæ! Сæнæ! (Заруй.) 
Идзаг синонтæ сесетæ, лимæнтæ, 
Æма ниуазгæ æнкъурццæй! 
Æнцæ цубур салдатæн ба æ бæнттæ, 
Æ цæрæнбони туххæн, цæй! 
Сæнæ, адæм, сæнæ! 
К а с с и о. Дессаги зар. 
Я г о. Æз æй базудтон Англиси. Уоми сæ ниуазунæй неке рам- 
болдзæнæй. Данийæгтæ, немуцæгтæ, голландиæгтæ еци гъуддаги 
сæ нихмæ пирт дæр нæ ’нцæ. 
К а с с и о. Уæхæн расуггæнгутæ ’нцæ? 
207 

Яго. Англисæгтæ? Даниаги ниуæзтæй рамардзæнцæ, немуца- 
гæн ба æхе дæр ма баниуаздзæнцæ. 
К а с с и о. Нæ инæлари цæрæнбони туххæн! 
М о н т а н о. Дæ кувдбæл амменæ зæгъун, лейтенант. Сумахæй 
нæ фæццох уодзæн. 
Яго. О, æмбесонди Англис! (Заруй.) 
Къарол Стефан адтæй кæрæф, 
Хумæтæг дарæстæ дардта, — 
Адтæй абази æ хæлаф, 
Гъе, фал хуйæги ба мардта, 
Цæмæн мæ расайдтай, зæгъгæ. 
Устур къаролтæн е тайуй, 
Ду ба ци дæ? Биндзæ! Тæхгæ, 
Дæубæл хъæдавæ нæ уайуй. 
Сæнæ, сæнæ! 
К а с с и о. Аци зар ба фиццагæй хуæздæр æй. 
Я г о. Фæндуй дæ, нæуæгæй æй разарон? 
К а с с и о. Нæ, дæ хуарзæнхæй. Уæхæн æгъдау нæбæл нуртæккæ 
нæ федауй. Фал куд фæззæгъунцæ, негас дæр Хуцауи буни цæуæн. 
Ка фæййервæза, уæхæн уодтæ ес. Уæдта ка нæ фæййервæза, уæхæн 
уодтæ дæр ес. Раст нæ дзорун? 
Я г о. Раст, лейтенант. 
Кассио. Инæлар æма уæлдæр лæууæг хецауади бафхуæрунмæ 
’й нæ зæгъун, фал æз фæййервæздзæн. 
Яго. Æз дæр. 
К а с с и о. Нæ, бахатир кæнæ. Фиццаг бал æз. Инæлари æнхус- 
гæнæг гъæуама раздæр фæййервæза поручикæй. Фал æнгъæд фæу- 
уæд. Не ’хæстæмæ раздæхæн. (Æ къохмæрзæн æрхаудтæй. Исе- 
сунмæ ’й гъавуй, æма æ уæраги сæртæбæл æрхаудтæй.) 
Хуцау, нæ тæрегъæдтæ нин ниххатир кæнæ. Сумахмæ гæсгæ æз 
расуг дæн? Рæдуетæ! Мæнæ мæ поручик. Мадта е æй мæ рахез 
къох. Мæнæ а ба — мæ галеу къох. Нæ, уæздæнттæ, расуг нæ дæн. 
Мæ дзурд дæр, мæ къæхтæ дæр федар æнцæ. (Рандæуй.) 
М о н т а н о 
Цæуæн, синьортæ, ракæсæн фæзæмæ, 
Хъалагъуртæ ниввæрæн. 
Яго 
О. Еу минут. 
Уинетæ, цитæ кæнуй? Сæрæн лæг æй, 
Уидæ си Цезæр сæрбæрзонд, гъе, фал 
Кæнуй тухæ æ хуарзбæл æ лæгъуз. 
Ци ’й нимæхсæн? Æнамонд и ниуæзтæй 
Æхе еуварсмæ некæд раласта. 
Отелло нæ бакодта зундгин миуæ, 
Ке бакодта уой бæрнæхсти горæт. 
Монтано 
*Ма еци хузи ахид фæууй? 
208 

Яго 
Мадта! 
Æрвил изæр дзæбæх ку нæ нинцъоха — 
Е нгæрондæр не ’рлæудзæнæй хуссæг. 
Монтано 
Гъуддаг Отелло базона гъæуама, — 
’* Е ’нхусгæнæгæн е уинуй æ хуарз, 
Нæ ин уинуй æ сахъат ба. 
Æрбацæуй Р о д р и г о. 
Яго 
(сосæггæй Родрпгойæн). 
Фæстæмæ! 
Цæугæ, æ фæд ма суагътæ лейтенантæн. 
Родриго рандæй. 
Монтано 
Дзæгъæли ’йбæл баууæндтæй уæхæн пост! 
Еу уæхæни бахаудзæй фидбилизи. 
Зæгъетæ маврæн. 
Яго 
Нæй мæ бон мæнæн 
Зæгъун ести фудæрдæмæ — ме ’рдхуард æй. 
Рарветæ æндæр еске. Æз Кассиой туххæн 
Мæ уод ратдзæн. 
Фæссценæй — гъæртæ. 
Гъей, тагъддæр! Исафуй мæ! 
Кассио æрбасоруй Родригой. 
Кассио 
Бунмез гъæла! 
Монтано 
Ци кæнис, лейтенант? 
Кассио 
Нийтъунсдзæнæн авги хъури нуртæккæ, — 
Æгъдæуттæ ’ма зунд амонуй мæнæн! 
Родриго 
Дæ къох — еуварс! 
Кассио 
Уæддæр мин зунд амонис?! 
(Цæвуй Родригой.) 
М о н т а н о (уорамуй æй). 
Барæн! Дæхемæ ’ркæсæ, лейтенант! 
Кассио 
Не ’хсæн ма лæсæ! Цæф ссердзæй дæ сæр! 
Монтано 
Расуг дæ ду! 
Кассио 
Еуварс! 
Тох кæнунцæ. 
14 Малити Васо 209 

Яго 
(сосæггæй Родригойæн). 
Тæхгæ, 
Фæдеси гъæр исесæ бастиони! 
Родриго фæлледзуй. 
Монтано, Кассио! Ниууагътæ, цæй! 
Æви æрра иссайтæ? Тагъд æнхусмæ! 
Дзæнгæргути гъæр. 
Æгас горæт низманстайтæ, æвдеу! 
Стур ходуйнаг! Дзæнгæргутæ цæгъдунцæ! 
Бацæуй Отелло фæсдзæуинтти хæццæ. 
Отелло 
Цæй гъæр æй е? 
Монтано 
Цæф дæн. Мæ тог кæлуй! 
(Æрхаудтæй.) 
Отел л о 
Кæд ма уæ цард гъæуй — æнцад лæууетæ! 
Яго 
Не ’гъосетæ? Æрлæууæ, лейтенант! 
Монтано! Тагъд уæ хилæ ниууадзетæ! 
Уæ цори нæ инæлар — нæ уинетæ? 
Æви уæбæл цæститæ нæбал ес? 
Отелло 
Е дин булгъахъ! Ци ’рцудæй, ци бæлах æй? 
Туркæгтæ н’ ан, фал кæрæдзей гъунгъес 
Етæ дæр ма гъе уотæ нæ тондзæнцæ! 
Æнцад, зæгъун! Ка ма скæна сибиртт, 
Уомæн æ уод фелвасдзæн мæхе къохæй! 
Дзæнгæргутæ нуртæккæ нигъгъос кæнтæ, — 
Æгас горæт æ сæрбæл хъен слæудзæй. 
Æма уæддæр ци ’рцудæй? Ка зæгъдзæнæй? 
Нæбал байзадæй Ягой хузицъиртт 
Фур катаййæй. Зæгъай рæстзæрдæ, Яго, 
Ка райдæдта и хилæ, ка ’й ’змæнтæг? 
Яго 
Нæ ’й лæдæрун. Адтæй сабур, æнцойнæ, 
Нæ фегъустон зуст дзурд, фалæ æваст 
Фæцæнцæ кæрæдземæ. Сæ лиагъæн 
Мæн нæ фæндуй æвдесæнæй лæуун, — 
Фæлтау мæ къæхтæ тугъди рахауæнтæ. 
Отелло 
Ду, Кассио, куд фесафтай дæ зунд? 
Кассио 
Ниххатир кæнæ. Нæй мæ бон дзорун. 
Отелло 
Адтæ æдзох, Моитано, хебæлхуæцгæ, 
Уæд нур дæ сабур, ездон зæрдихат 

Куд баййевтай хилкъахæг, лæборæги 
Тæлтæг тогбæл? Ци дзуап ратдзæнæ ду? 
Монтано 
Ме ’намондæн, Отелло, уæззау цæф дæн. 
Уодзæй хуæздæр, мæ цъухбæл ку хуæцон. 
Ци ’рцудæй, уой уидта поручик Яго. 
Æз ба фудгин æрмæстдæр уомæй дæн, 
Мæхе гъæуай кæнунбæл ке архайдтон. 
Отел л о 
Хуцау уинуй, мæ тог фицуй мæнæн. 
Кæмæ ’сесон мæ къох, ка баййафа мæ лазæ, 
Уомæн æ сæр баййафдзæнæй стур фуд, — 
Ме ’нсувæр дæр фæууæд — хатир ин нæ уодзæнæй. 
Ахъелæг ка ’й, ка ракъахта хилæ? 
Хъалагъури тогкалæн расуг буцæу 
Тугъдон рæстæг тарст адæми æхсæн 
Ракъахæ дæхуæдæг! Ци ма уа аллайагдæр! 
Æверхъау цау! Зæгъæ мин, Яго, нур 
Фудгини ном. 
М онтано 
Зæгъæ æргом, салдатау, 
Ци фæууидтай, æрмæстдæр уой зæгъæ. 
Яго 
Ниууадзæ мæ. Æрлух кæндзæн ме ’взаг дæр, 
Ести ку сдзорон Кассиой нихмæ. 
Фалæ дзорун æрмæстдæр æз уой нифсæй, 
Ке неци зиан ин ракæндзæй мæ дзуапп. 
Куд адтæй, куд? Лæууæн Монтани хæццæ, 
Кæсæн: гъæргæнгæ рацæйлигъдæй лæг. 
Уой Кассио сурдта, е ’хсаргард ба — æ къохи, 
Монтано ин рахгæдта æ фæндаг, 
Æз ба фæддæн гъæргæнæгмæ, райсурдтон — 
Ма гъæр кæна, — нæ ’й баййафтон æрмæст. 
Кæрдти цъинккитæ уалинмæ райгъустæй, 
Нæ баууæндтæн мæ гъостæбæл. Æваст 
Фæддæн фæстæмæ, ’ма си ци фæууидтон, 
Уой ба уæхуæдтæ фæууидтайтæ нур. 
Иронх ма кæнтæ — адæм адæм æнцæ, 
Зонунцæ рæдуйун дæр. Æз сæттун: 
Монтани цори Кассио раст нæй, 
Фалæ гъæргæнгæ ка тахтæй фур тарстæй, 
Æвæдзи ’й е смæстгун кодта, æма 
А дæр сирадæй. 
Отел ло 
Яго, лæдæрун дæ, 
Фур зæрдхæларæй де ’нбали фарс дæ. 
Нæ, Кассио, нæййес дин хатиргæнæн, 
Нæ, Кассио, уарзтон дæ, фал мæнæн 
Нурæй фæстæмæ афицер нæбал дæ. 
Дездемонæ æрбацудæй æ фæсдзæуинтти хæццæ. 

Райгъал кодтонцæ Дездемони мæнæ! 
(Кассиомæ.) 
Уодзæй дæнцæ иннетæн дæ хабар. 
Дездемонæ 
Ци ’рцудæй? 
Отел л о 
Неци. Алцидæр — æ фæтки. 
Дæ цæфмæ дин базелдзæн мæхуæдæг, 
Уæхемæ дæ фæххондзæнцæ, Монтано. 
Монтани фæккæнунцæ. 
Игъосæ, Яго. Горæтмæ кæсæ, 
Адæми цард хæлхъой кæнун ма уадзæ. 
Мæ зæрдæ, Дездемоиæ, сабургай 
Салдатаг царди адæ базондзæнæ. 
Нур 6а цæуæн фунæй кæнунмæ. 
Яго æма Кассиойæй фæстæмæ сегасдæр рандæнцæ. 
Я г о. Цæф дæ, лейтенант? 
К а с с и о. Мæлæтдзаг цæф. 
Я г о. Хуцау бахезæд! 
К а с с и о. Мæ кадгин ном, мæ кадгин ном, мæ кадгин ном. Æз 
фесафтон мæ кадгин ном, мæ фæлдесонди æнæмæлæт к’ адтæй, мæ 
еци хай. Кæми ’й мæ кадгин ном, мæ кадгин ном! 
Яго. Хуцауистæн, цæф дæ фенгъалдтон. Гъе, е тауæрæхъæн 
байзадайдæ. Ду ба — мæ кадгин ном! Мæлæти ести дæмæ нæ кæ- 
суй? Кадгин ном — е æримисгæ хабар æй, фулдæр хат мæнгæ фæу- 
уй! Ци нæ уа, е 6а куд фесæфа гъæуама? Неци ди фесавдæй, дæ 
сæри уой тухтъунст ку нæ никкæнай, уæд. Берæ гæнæнтæ ес инæла- 
ри зæрдæ нæуæгæй балхæнунæн. Дæу дæ кустæй исистонцæ иннети 
тæрсун кæнуни туххæн. Уотид дæнцæн дарунæн. Хатир си ракорæ, 
æма бабæй æртайдзæй. 
К а с с и о. Мæн хузæн нецæййаг расуггæнаги служби ниууадзу- 
ни фæлтау си æз ракордзæн, цæмæй мæ никки хъæбæрдæр бафхуæ- 
ра. Сайтани хафт никкодтон, мæ рохтæ исуагътон бустæги. Уасæн- 
ги хузæн мæ гопп фæхъхъел кодтон, тутий хузæн къæр-къæр код- 
тон. Арф гъудигин дзубандитæ хе аууони хæццæ. Фу, ци илгъаг 
æй! О, сæни медæг ка цæруй, еци тухæ, ду «спиритус» уой туххæн 
хуннис, æма дæхуæдæг æвдеу дæ! 
Я г о. Уæд хуæцæнгарзи хæццæ 6а ке сурдтай? Ци дин ракодта? 
К а с с и о. Неци ин лæдæрун. 
Яго.Уанцон нæй! 
К а с с и о. Цидæр хамбохъ гъуди кæнун, фал бæрæг бæлвурдæй 
неци зонун. Хилæ адтæй, фал цæй туххæн — сайтан æй базонæд. 
Ме ’Скæнæг! Дæхуæдæг дæхе дзухи æвгæнæ уæхæн марг, дзæрмæ 
гъæла ’ма ди фонс ка рауайун кæна! Никки ба ма уобæл фур цинæй 
гæппитæ кæнæ! 
Я г о. Нуртæккæ дзæбæх æрæрвонг дæ. 
К а с с и о. Ниуæзти дæлуймон мæ равардта масти дæлуймони 
къохмæ. Еу аййеп æ бунат исуæгъдæ кодта иннæ аййеппæн. 
212 

Я г о. Дæхецæн æгæр карз дæ. Ай-гъай, тугъдон рæстæги уавæртæ 
хинцгæй, дæу бæргæ нæ гъудæй уотæ кæнун. Ци ’рцудæй, уомæн 
раздахæн нæбал ес. Фал гъуддагæн ес срастгæнæн. 
К а с с и о. Мæ кустмæ мæ фæстæмæ райсæ, зæгъгæ си ку корон, 
уæд мæ схондзæй расуггæнагæ. Сæдæсæрон хелаги хузæн мæбæл 
сæдæ цъухи ку уайдæ, уæддæр сæ еумæ нихгæнинæ æнгом. Дессаг 
нæй! Гъæлагæнгæ цæуис, уæдта æваст сирд фестадтæ! Ниуæзти алли 
хупп дæр — æлгъист, æ хъаурæ ба — дæлуймон. 
Я г о. Фæууæд уотæ. Фал сæнæ хуарз æмбал æй. Нуазун зонун 
гъæуй. Фал зундамонæн дзубандитæ ниууадзæн. Куд еузæрдион 
дæн дæубæл, уой зонис. 
К а с с и о. Куд нæ! Дæ хуæрзтæ дин дзæбæх бафистон: нирра- 
суг дæн. 
Я г о. Цитæ дзорис? Уæхæн гъуддаг ба кæбæл не ’рцæуй? Нур 
ба игъосæ. Ци гъæуама бакæнай? Нуртæккæ æцæг инæлар инæла- 
рæн æ уосæ *й. Мавр уой рæсугъддзинæдтæй уæлдай нецибал уинуй. 
Уосæн дæ зæрдæ райгон кæнæ. Уадзæ ’ма дæ сæрбæл сдзора. Æмбал 
нæййес æ хæларзæрдæн! Æ бон цæйбæрцæ ’й, уойбæрцæ ку нæ 
фенхус кæна адæймагæн, уæд æхе фудгæнæгбæл нимайуй. Ракорæ 
си, æма уин е снæуæг кæндзæнæй, æ лæги хæццæ уе ’хсæн ци ли- 
мæндзинадæ адтæй, уой. Фæууиндзæнæ, никки тухгиндæр дæр ма 
фæууодзæй. 
К а с с и о. Дæ фæнди туххæн дин арфæ кæнун. 
Я г о. Мæ фæндæ уарзæг зæрдæй цæуй. 
К а с с и о. Æууæндун. Исон сæумæраги бацæудзæнæн Дездемо- 
нæмæ. Е ку нæ рауайа, уæд фесафтæн. 
Я г о. Бантæсæд дин. Хуæрзæхсæвæ, лейтенант. 
К а с с и о. Хуæрзæхсæвæ, хуæрззæрдæ Яго! (Рандæуй.) 
Яго 
Ка схондзæнæй мæ миуæ гадзирахат? 
Мæ фæндæ æй кæдзос, зундгин, рæстдзæф, — 
Ка ’ссердзæй над и маврæн æ зæрдæмæ 
Нур Дездемонæй тагъддæр ’ма хуæздæр? 
Æма уоддзæй гъуддагбæл æнæмæнгæ — 
Æ уод æрдзæй тухсагæ ’й ескæбæл, 
Райсуй æхемæ еске зин хуæрззæрдæ. 
Уайтагъддæр маври æрфæлмæн кæндзæй. 
Æгасæй дæр мæ нотитæ цæгъддзæнцæ! 
Æз рыцæр дæн, кæд Кассиой кæнун 
Æхе гъуддаги номæй мæ нисанмæ. 
Зиидони фуд æхе уотæ февдесуй, 
Цума уомæй æвуддæр неци ес. 
Мадта уотæ: а Кассио скæндзæнæй 
Æ хъурмæ Дездемони æ лигъзтæй, 
Е ба æ маври нæ уадздзæй æнцойнæ, 
Гурусхи морæ багæлдздзæн гъеуæд 
Æ уодмæ маврæн: æркæсай — дæ уосæ 
Дзæгъæли нæ тухсуй. Уæдда кæбæл? 
О, Дездемони раст, фæлмæн зæрдæбæл 
213 

’Ссердзæй мæ фæндæ æхецæн фæндаг, — 
Куд фулдæр дзора Кассиой гъуддагбæл, 
Уотæ æ лæг æррадæр кæндзæнæй. 
Бацæуй Р о д р и г о. 
Куд æнцæ гъуддæгтæ, Родриго? 
Р о д р и г о. Куд ку зæгъай, уæд аци цауæни æз цауæйнон куй 
нæ дæн, фал, æрмæст рæйгæ ка фæккæнуй, уæхæн куй. Ниггаффот 
кодтон мæхе. Абони ба мæ дзæбæх æрдзæгуда кодтонцæ. Идарддæр 
дæр уотæ ку }’а, уæд Венецимæ фæстæмæ раздæхдзæнæн зунди 
минкъий мори хæццæ, фал æнæ еу къапеккæй. 
Яго 
Кæмæ нæййес гæдзæ, е куд мæгур æй! 
Нæ радзæбæхуй уайтæкки гъæнæ, 
Æрæллау уо. Гъуддæгтæ хуарз цæунцæ. 
Кæлæнтæй нæ, зундæй архайæн мах. 
Дæу Кассио гæбæтнад ке фæккодта, 
Уомæн æ аргъ устур хъазар — æ бунат. 
Е — хуарз. Бухсæ. Нæ бæззуй цъæхæй рæгъæд, 
Нæма ’й рæзæ, ци калуй деденæг. 
Кæсай-кæсæ, фæррохсæй, бонивайæн, 
Куд тагъд нæбæл ратахтæй и рæстæг. 
Æнсувæр, цо уæхемæ. Дæ фусун ба 
Кæми ’й? Цæугæ, мæ рази ци нихъхъел дæ? 
Цæугæ, зæгъун! 
Родриго рандæй. 
Нур ма дууæ гъуддаги: 
Эмилия æхсинæн ку дзора, 
Æ лæг æгæр ке ’фхуæруй лейтенанти, 
Уæд маври хæццæ февзурдзæн сæ цори, 
Æма гъуддаг араздзæнæй мæ цъух 
Рæстмæ, æрмæст лæуун гъæуй гъæддугъ. 
3-аг АКТ 
1-аг сценæ 
Кипр. Федари рази. 
Кассио бацæуй музыкантти хæццæ. 
К а с с и о 
Цубур, игъæлдзæг цагъд мин æркæнетæ, 
Уæ хъиамæтæн дзæбæх мизд бафеддзæн. 
Музыкæ. Бацæуй А й у а н. 
Айуан. Гъей, ездон адæм, аци уасæнтæ Неаполæй нæ ’нцæ? 
Сæ уаст финдзæй скъотти хузæн æй. 
Фиццаг музыкант. Уой ба нин ци хонис, ездон лæг? 
214 

А й у а н. Мæ дзурд уæмæ аййепп ма фæккæсæд, фал уæ инстру- 
менттæ, фу кæмæй фæккæнунцæ, уæхæнттæ ’нцæ? 
Фиццаг музыкант. Уæхæнттæ, уæхæнттæ. 
А й у а н. Мадта сæбæл къæдзилттæ цæмæннæ ес? 
Фиццаг музыкант. Уойбакудлæдæрунгъæуй, ездонлæг? 
Айуан. Футгæнæн хæтæлтæ къæдзилтти буни фæуунцæ.Фал 
гъуддаг уоми нæй. Мæнæ уин инæлар æхца æрбарвиста. Уæ цагъд 
æ зæрдæмæ уотæ хъæбæр цæуй, æма уи коруй, цæмæй нигъгъос 
уайтæ. 
Фиццаг музыкант. Хуарз, нæбал цæгъдæн. 
А й у а н. Кæд уæмæ ести къуру музыкæ ес, æ гъæр æппундæр 
кæмæн не ’гъусуй? Уæ сæйраг аййеп уоми ’й, æма уæ гъæр ке игъу- 
суй. 
Фиццаг музыкант. Нæ, къуру музыкæ нæ фæууй. 
А й у а н. Мадта уæ футгæнæнтæ уæ голлæгти рацурхетæ, æма — 
æнтъиргæ. Уæ думгæ дæр ами куд нæбал уа. 
Музыканттæ рандæнцæ. 
К а с с и о. Байгъосай, дæ хуарзæнхæй. 
А й у а н. Хуарзæнхæй дин зæрдæ не ’вæрун, игъосгæ ба дæмæ 
бакæндзæн. 
К а с с и о. Циргъ дзубандити бæсти дин мæнæ сугъзæрийнæ æхца. 
Кæд инæлари уоси лæггадæгæнæг фестадæй, уæд ин мæ номæй 
зæгъæ, æма æрбацæуа. 
А й у а н. Е фестадæй, ездон лæг. Зæгъдзæн ин дæ номæй. 
К а с с и о. Табуафси. 
Айуан рандæй. Бацæуй Я г о. 
Хуарз, æма фæззиндтæ. 
Яго 
Кæсун дæмæ — цъунди гъæстæ нæ дæ. 
К а с с и о 
Сæумæрдæмæ дæ хæццæ фæххецæн дæн, 
Дæ бинойнагмæ рарвистон, кæд мæ 
Æ цормæ Дездемонæн бахонидæ. 
Яго 
Нуртæккæ ’й æз ферветдзæн цурд дæумæ, 
Отелли ба еуварсмæ расайдзæнæн, 
Дæ зæгъуйнаг æргомæй куд зæгъай. 
Касси о 
Дæн боз дæуæй. Кæнун дин устур арфæ. 
Яго рандæй. 
Амæй уæздандæр лæг ка ’ссердзæй, 
Ци кæнуй, уой сугъдæг зæрдæй кæнуй. 
Бацæуй Э м и л и я. 
Э милия 
Дæ сæумæ хуарз. Ресуй дæбæл мæ зæрдæ! 
Фал кæд гъуддаг сраст уидæ, лейтенант. 
Æхсинæмæ нæййес æндæр дзубанди, 
215 

Отелло ба æлхирфугæй кæсуй, — 
Ду Кипри уæхæн лæги фæццæф кодтай, 
Стур нимад ка ’й хецауади цæсти. 
Инæлар дæ ке не ’рветуй ардигæй, 
Е уой æвдесуй, ’ма дæбæл тухсуй. 
Фадат уодзæй — слæудзæнæ дæ бунати, 
Нур бал дæхе еуварс сабур дарæ. 
Кассио 
О, фал фæндуй мæн Дездемони хæццæ 
Аци сæумæ фембæлун еунæгæй. 
Эмилия 
Мадта цæуæн мæ хæццæ. Дæ рист зæрдæ 
Райгон кæнæ æ рази æдзæстхез. 
Кассио 
Дæуæн æдзох уодзæн лигъзтаг! 
Рандæнцæ. 
2-аг сценсе 
Федари медæг уат. 
Бацæунцæ Отелло, Яго æма Кипри минæвæрттæ. 
Отелло 
Пакеттæ бафæдзæхсæ капитанбæл, 
Салам радтæд сенатæн мæ номæй. 
Дæхуæдæг ба фездæхдзæнæ федармæ, — 
Не ’мбурд уоми ’й. 
Яго 
Фездæхдзæн хъæбæр тагъд. 
Отелло 
Кæд уæ фæндуй, уæздæнттæ, уæд мæ хæццæ 
Цæуæн æма федæрттæ фæууинæн. 
Минæвæрттæ 
Фæндуй нæ æнæмæнгæ, инæлар. 
Рандæнцæ. 
3-аг сценæ 
Федари хурфи рæзбун. 
Бацæунцæ Дездемонæ, Кассио æма Эмилия. 
Дездемонæ 
Мæ хæлар Кассио, æууæндæ, æз, 
Ци уа мæ бон, — искæндзæнæн. 
Эмилия 
Байархайæ. 
Мæтæй мæ лæг æхе дæр нæ лæдæруй, 
Цума æхе сæр баййафта бæллæх. 
216 

Дездемонæ 
Е дин лæги хуæрззæрди бæрæггæнæн. 
Мæ сæрихецау, Кассио, рæхги 
Дæ хæццæ бафедаудзæнæй, æууæндæ. 
Кассио 
Цалинмæ уон лæдæрунгъон мæхе, 
Уалинмæ дин кæнинæ æз лæггадæ. 
Дездемонæ 
Арфæ кæнун. Отелли ду куд уарзис, 
Æнкъарун уой. Зонетæ кæрæдзей 
Рагæй нурмæ. Æма зонун, уæ хилæ, 
Политикæ ци бадома, уомæй 
Нæ рахæсдзæй фулдæр. 
Кассио 
Фал берæ рæстæг 
Политикæ ку не ’ййева æхе, 
Уæдта? Анхос ’ссердзæнцæ кæддæриддæр. 
Æндæр ку ’рбада мæ бунати, уæд, 
Адтæн, н’ адтæн — неке мæ æримисдзæй, 
Инæлар дæр феронх кæндзæй мæ тонх. 
Дездемонæ 
Соми кæнун, — Эмилия ме ’вдесæн — 
Дæуæн неке байсдзæнæй дæ бунат, 
Дзурд дин дæдтун — дæхуæдæг си косдзæнæ. 
Отелли æз не ’руадздзæнæн сабур, 
Скъола ин æ хуссæнæй исараздзæн, 
Æ фингæ ба фестдзæнæй аргъауæн, 
Сумах ба мин фæрсаг дзæбæх кæнетæ, 
Æма нæ дзурд еу нисанмæ цæвдзæй. 
Дæ сæр сæргъувæ, Кассио. Фæстæмæ 
Дæ фарсхуæцæг не скæндзæнæй къахдзæф, 
Фæлтау æ уод ’сесунбæл дæр — арази. 
Эмилия 
Æрбаздахтæй инæлар. 
Кассио 
Æз цæун. 
Дездемонæ 
Фæлтау лæууæ. Гъæуама дæхе цори 
Цæуа дзубанди. 
Кассио 
Фал нуртæккæ нæ. 
Нæ дæн абони æппундæр мæ кеми. 
Дездемонæ 
Хуæздæр куд æй, уотæ кæнæ мадта. 
Кассио рандæй. 
Бацæунцæ О т е л л о гæгъæдити хæццæ æма Я г о. 
Мæ зæрдæ фæкъкъæп кодта. 

Отелло 
Цæмæй зæгъис? 
Хъур-хъур кæнис, æма цæбæл? 
Яго 
Уотид... 
Отел л о 
Ка фæццæйцæуй Дездемони цорæй, 
Е Кассио ма уа? 
Яго 
Нæ, нæ, е нæй, 
Æндæр дæуæй гъе уотæ нæ тæрсидæ, — 
Кæсай, ледзуй дзипкъахæги хузæн. 
Дездемонæ 
Мæ цардæнбал, куд æнцæ дæ гъуддæгтæ? 
Кодтон дзубанди еу лæги хæццæ, 
Мæгур, тухсуй, ке ’й систай æ бунатæй. 
Отелло 
Æма к’ адтæй? 
Дездемонæ 
Куд ка? Дæ лейтенант. 
Кæд мæ нимаис, уæд мæнмæ байгъосæ, 
Æ хæццæ бафедауæ. Уомæй ма 
Дуйнебæл ка уодзæнæй еузæрдондæр 
Дæубæл? Кæд раст нæ дæн, уæдта 
Курмæ æма гоби дæн, æвæццæгæн. 
Ма ’й рагæлдзæ еу рæдуди фæдбæл. 
Отелло 
Мадта е рандæй ардигæй нуртæккæ? 
Дездемонæ 
Æркалдæнцæ фур сагъæсæй е ’уæнгтæ, 
Кæнун æнкъард уой мæтæй æз дæр ма. 
Ниввæрæ ’й служби. 
Отелло 
Нæ, нæма нуртæккæ. 
Дездемонæ 
Мадта уæд кæд? 
Отелло 
Рæхги, рæхги. 
Дездемонæ 
Изæри? 
Отелло 
Нæма. 
Дездемонæ 
Исон сæумæ, æви рæфти? 
Отелло 
Исон мæ цæун гъæуй. Æз хунд дæн 
Нæ гарнизони афицерти бадтмæ. 
Дездемонæ 
Исонизæр мадта? Дуккæги ба? Сæумæ? 
Дуккæги æризæри? Æртиккæгæн æ сæуми? 

Бæлвурд бæрæг иснисан кæнæ еу бон, 
Идард æмгъудтæ нæ — æрмæстдæр æртæ бони. 
Зонун, гъæуй карз бафхуæрди дæнцæ, 
Цæмæй æгъдау æфсади æрфедар уа. 
Фал е кæнуй æ фудбæл сау фæсмон, 
Æ лазæ ба, раст зæгъгæй, нæй з^оййасæ. 
Зæгъæ мин, цæй, кæд дæмæ бацæуа? 
Æфтауис мæ стур деси, о, Отелло, 
Ду ми ести ку корисæ мæнау, 
Уæд дин æз оа «нæ», зæгъгæ, куд зæгъинæ, 
Лигъзтæ кæнун куд бауадзинæ дæу? 
Дзубанди кæбæл цæуй? Мæ уосгорæн 
Æ минæвар, æ хуæрзгæнæг к’ адтæй, 
Гъе уобæл — Кассиобæл. Æз дæ нихмæ 
Уотид ести ку сдзоринæ, уæддæр 
Фур мæстæй расурхуидæ. Цæмæн дзорон 
Еци æцæг хабæрттæбæл — ду дæр 
Уони мæнæй нæ зонис лæгъуздæр. 
Отелло 
Мæ бон дæуæн «нæ» зæгъун некæд ’суодзæй, 
Кæдфæнди дæр æрбацæуæд мæнмæ. 
Дездемонæ 
Цума ’рхастон кæмæндæр амæттагæй 
Мæхе — уотæ ма бангъæлæ æрмæст. 
Дæумæ мæхе нуртæккæ куд æрхаттон, 
Гъе уотæ дæмæ ’рхатинæ, цæмæй 
Ма рандæуай дæ кустмæ æнæхуæргæй, 
Дæ къохæрходтæ ма феронх кæнай. 
Фал дин ескæд æцæгæй ку фæлварон 
Дæ уарзт, гъеуæд берæ зиндæр гъуддаг 
Ниввæринæ дæ размæ. 
Отелло 
О, зæгъун дин, 
Мæ бон ке нæй дæ нихмæ фæллæуун. 
Нур ба — хатир. Еу усмæ еунæгæй 
Фæууадзæ мæн. 
Дездемонæ 
Мадта мæхе бал райсон. 
Отелло 
Бознуг, мæ уод, нуртæккæ фæззиндзæн. 
Дездемонæ 
Цæун, æнхæст кæнун дæ фæндæ. 
Дездемонæ æма Эмилия фæццæунцæ. 
Отелло 
Мæ цийнæ, мæ азмæц дæ! Куд дæ уарзун, 
Не ’стондзæй уой адзал дæр мæ зæрдæй. 
Ку нæбал уарзон дæу, уæд дуйне фесæфдзæй, 
Фестдзæй хæлхъой. 

Яго 
Мæ инæлар, зæгъай... 
Отелло 
Ци, Яго, ци? 
Яго 
Зæгъай мин, дæ хуарзæнхæй, 
Уарзетæ кæрæдзей, гъеуой зудта 
А Кассио уæ киндзæхсæви размæ? 
Отелло 
Зудта, ай-гъай. Кæд ести зæгъуйнаг дæ? 
Яго 
Мæ еу гъуди иннебæл нæ бадуй. 
Цидæртæ ’ма куддæртæ. 
Отелло 
Куд нæ бадуй? 
Яго 
Раздæр æ хæццæ зонгæ адтæй е? 
Отелло 
Ай-гъай. Е адтæй мæ хуæрзгæнæг, 
Мæ минæвар. 
Яго 
Дæ минæвар? 
Отелло 
Ай-гъай. 
Æма уоми ци ’ссирдтай фауйнагæй? 
Æви н’ адтæй ме ууæнки аккаг е? 
Яго 
Адтæй. 
Отелло 
Е ’ууæнкæ нæ фæссайдта. 
Яго 
Нæ фæссайдта. 
Отелло 
Мадта гузавæ цæбæл æй? 
Яго 
Гузавæ? 
Отелло 
Барæн, ци кæнис? Азæлдау ци фæнзис 
Мæ дзурдтæ мæ фæдбæл. Æви дæуæн 
Дæ гъуди æй уотæ ’верхъау, æма ин 
Æ раргонæй срæттарстæ дæхуæдæг? 
Æз Кассиой ке систон æ бунатæй, 
Е дин — гъулæг. Фал дин цæмæй гъулæг, 
Ке райстон уой мæ уарзти минæварæй? 
Ци сагъæсæй нинхъирттæй дæ тæрних? 
Æвеллон тас, æвæдзи, дæ сæргæхци 
Нимæхсис арф. Кæд мин лимæн дæ, уæд 
Райгон кæнæ дæ зæрдæ. 
Яго 
Мæнмæ гæсгæ, 
Куд дæн дæубæл æновуд, уой зондзæнæ. 

Отел л о 
Зонун дæуæн дæ зæрдиуагæ хуарз, 
Ке дæ кæдзос, æргомдзурд, уомæ гæсгæ 
Дæ дзурдти аууон ке нимæхсис, е 
Тæссагдæр æй дæ дзурдти æцæг аппæй. 
Æрдæг дзубанди — хахурти æвзаг, 
Гъе, фал дæуау æгъдаугин адæймаги 
Фæсномуг дзурд февдесуй уæхæн маст, 
Ке нæ фæразуй радзорун комкоммæ. 
Яго 
Æй Кассио цума раст лæг. 
Отелло 
Раст лæг. 
Яго 
Æ хурфæ кæмæн куд æй, раст гъе уотæ 
Е ’ндаг дæр к’ уайдæ. 
Отелло 
О, бæргæ. 
Яго 
Æма дин мæнæ Кассио — еу раст лæг. 
Отелло 
Ниууадзæ, цæй. Нимæхсис ми цидæр. 
Дзорæ мадта, ци зонис, уой комкоммæ! 
Фудæй фуддæр фæууæд, зæгъæ ’й уæддæр! 
Яго 
Æнхæст кæнун хестæри дзурд е хæс æй 
Кæстæрæн, фал гурусхæ ’ма сæнттæ 
Цæгъдунмæ ба ихæсгун неке фæууй. 
Мæ гъуди æз, мæ инæлар, зæгъинæ, 
Фал е ку уа мæнгæ ’ма æнаккаг, 
Дзиуари астæу калд цъифау, гъе уомæй 
Тæрсун. 
Отелло 
Мадта де ’мбали исафис, — 
Ци ’ймæ кæсуй, æргом уой ку нæ дзорай. 
Яго 
Ниууадзæ мæ. Æнамонд дæн зæрдæй: 
’Вдирзунцæ мæ дувæндæ ’ма гурусхæ. 
Æма дæуæн дæхецæн хуæздæр æй, 
Мæ дзурдтæ дæ зæрдæмæ ку нæ есай. 
Мæ цæмæдес, мæ фесинмæ зундæн 
Сæ талæнтæй нуртæккæ цъоппидзаг дæн, — 
Æма дæубæл куд бафтауон мæ нез? 
Нæ, уой некæд бауадздзæнæй ме ’фсарæ. 
Отелло 
Дзорæ æргом. 
Яго 
Æй адæймаги ном 
Æгас дуйней хæзнатæй дæр зинаргъдæр. 
Æхцатæ ка давуй, е ба давуй ругæ. 

Ци æй æхца? — Адтæй æма райсавдæй. 
Цæуй мингай къохтæбæл и æхца. 
Фал ном ном æй, ку ’й хæссай сугъдæгæй. 
Уой нин ка байса, е байсдзæй нæ бунтæ, 
Æхуæдæг ба не ’суодзæй гъæздугдæр. 
Отелло 
Дзорæ æргомдæр, скæсæ дæ Хуцаумæ! 
Яго 
Ку фестидæ мæ зæрдæ дæхе къохи, 
Уæддæр си хъип не ’схауидæ. Нæ,нæ! 
Отелло 
Мадта уотæ ’й! 
Яго 
Дæ уосæбæл гурусхæй 
Дæхе хезæ! Гурусхæн, инæлар, 
Æ цæститæ — хелаги цъæх цæститæ, 
Æ амæддагбæл фæхходуй. Хиццаг 
Æй е, æхе ка райсуй æнæмастæй 
Хæтагæ силæй. Фал уарзис, зæгъгæ, 
Æма не ’ууæндис — æй е ба зиндонæ. 
Отелло 
Зиндонæй дæр фуддæр. 
Яго 
О. Мæгур лæг 
Фæууй æ минкъий есæй дæр арази, 
Æдзох тæрсуй æ бунтæн бонгин ба, 
’Ма е цард æй? О стур Хуцау, корун ди — 
Бахезæ мин ме ’мбæлтти гурусхæй. 
Отелло 
Барæн. Уæхæн дзубанди цæмæн кæнис? 
Уотæ ’нгъæлис, байдзаг кæндзæн мæ цард 
Гурусхитæй, тухсæттæг зæрдæхсайдæй? 
0,нæ! Фиццаг гурусхæбæл гъуддаг 
Кæндзæн кæрзлух. Æви мæ цæукъа хонис? 
Не ’суодзæн æз мæ мондæгти цагъар, 
Уогæй æгадæ уоси ходуйнагæй, 
Аккаг не ’скæндзæн æз мæхецæн цард. 
Не ’рорамдзæй мæн адæми æппæлд дæр, 
Гъома, е æй рæсугъд, рæдау, зундгин, 
Заруй, кафуй — æхсæнади федауцæ ’й. 
Алци дæр — хуарз, федар ку уа бундор. 
Кæд дæн фудуинд æ цори, гъе уæддæр 
Мæхе фудгин не ’схондзæн — æхуæдæг 
Уидта цæстæй, ке ’взурста æ амондæн. 
Нæ, Яго, нæ, фиццаг бал æркæсон, 
Цидæр уинон — листæггай сæ ’взардзæнæн. 
Æма æваст ку сбæрæг уа фæливд, 
Гурусхитæбæл нæбал уодзæн уæд — 
Хуæрзбон, мæ уарзт, хуæрзбон ду дæр, гурусхæ! 

Яго 
Стур боз дæн æз дæуæй, ’ма еузæрдон 
Куд дæн дæубæл, равдесдзæн уой м ’архайдæй. 
Бæрæг нæма ’й гъуддаг. Æрмæст кæсæ 
Дæ уосæ ’ма лейтенанти миутæмæ, 
Дæ монцтæй нæ, æрвонг зундæй косæ. 
Мæн нæ фæндуй, дæ фæлмæн зæрдихаттæй 
Гириз кæна еу еске дæ фæсаууон, — 
Венецийаг силти дин нæ зонун! 
Кæсгæ-кæсун сæ лæгтæ нæ уинунцæ, 
Æдзох сугъдæг арв ци уинуй, гъе уой. 
Сæ миутæ ’нцæ фæливд, нæййес сæмæ æфсарæ. 
Отелло 
Е ба дин загъд! 
Яго 
Уотæ ’нгъæлис ду ба, 
Æма дæ уосæ æндæр æй? Æ фиди 
Æ ралигъди хуæд размæ расайдта, 
Уарзта дæ, фал æхе ба уотæ дардта, 
Цума ду дæ æ уодхæссæг. 
Отелло 
Уотæ. 
Яго 
Гъема зæгъун: мойнæ кæнуни размæ 
Кæд е уæхæн фæлдемæнтæ кодта, 
Уæд куд уодзæй бийнонти цард уой фæсте? 
Фалæ хатир! Æгæр суагътон мæ цъух. 
Отелло 
Нæ, нæ, дзорæ! 
Яго 
Дæ зæрдæ ку фæрреса 
Еу минкъий дæр — зин уодзæнæй мæнæн. 
Отелло 
Æппундæр нæ. 
Яго 
Мæстаг æй мæ дзубанди, — 
Фал е мæ зæрди уарзтæй игуруй. 
Еунæг гъуддаг дæ зæрдæбæл бадарæ: 
Ме ’ргом дзурди уæхæнæй неци ес, 
Дæу ка кæна бæрæг бæлвурд нисанмæ, 
Кæмæй скæнай хатдзæгтæ дæхецæн. 
Отелло 
Ма тæрсæ мин. 
Яго 
Рæдуйун ка нæ зонуй... 
Зонис æй хуарз, ке ’й Кассио ме ’рдхуард. 
Нæ, инæлар, куддæр цума нинкъард дæ. 
Отелло 
Цæбæл? Мæ уосæ ке ’й сугъдæг, уобæл 
Нурма гурусхæ нæ кæнун. 

Яго 
Амменæ! 
Дæу дæр, уой дæр Хуцау дзæбæх уадзæд. 
Отелло 
Гъе, фал цума е ’рдзон фæткæй рартæстæй... 
Яго 
Æз дæр зæгъун. Дæнцитæ ес уомæн. 
Æ райгурæн бæсти хуæздæр уосгорти 
Сегасейдæр куд раздахта, цæмæн? 
Цума фудуаг æнкъарæнти хæлбинцъæ 
Æма уоди аййеп не ’вдесуй е? 
Нæ, нæ! Æ кой нæ кæнун Дездемонæн, 
Ци æй, куд æй — нæма ’й зонун дзæбæх. 
Фалæ тæрсун: еу бонæ æрискъетдзæй, 
Е ’мзæнхонти дæу хæццæ рабардзæй, 
Отелло 
Фæндараст. 
Ести нæуæг ку базонай — зæгъдзæнæ, 
Уæгъдæ ма уадзæд Дездемони фæд 
Дæ уосæ. Цо. 
Яго (фæццæйцæуй). 
Хуæрзбон уо, инæлар. 
Отел л о 
Цæмæн курдтон уосæ? Мæ рæстмæзелæг 
Зонуй фулдæр, ци радзурдта, уомæй. 
Яго (æрбаздæхгæй). 
Мæ инæлар, дузæрдуггаг фарстати 
Хæлхъой фунау фæссорæ дæ зæрдæй. 
Рæстæги барæ бауадзæ гъуддæгтæ. 
Фал Кассиой нæ раздахинæ æз 
Фæстæмæ æ бунатмæ æвеппайди. 
Е æй, ай-гъай, хуæрзарæхст афицер, 
Фал æй нурма ма уадзæ дæ рæбунмæ, 
Еуварсæй ин æ миутæмæ кæсæ. 
Æхсинæ дæр уæдмæ æхе равдесдзæй, 
Куд тухсдзæй лейтенантбæл, гъе уомæй. 
Зæгъун ма дин еу хат: æнæууæнкæй 
Цæрун — æдзох мæ тас фæууй мæнгæ. 
Ма ’фхуæрæ дæ гурусхæй Дездемони. 
Отелл о. 
Ма тæрсæ мин. Дардзæн мæхе æнцад. 
Яго 
Хуæрзбон еу хат ма. (Рандæй.) 
Отел л о 
Яго — хуæрзигурд лæг, 
Кæдзос кристаллау. Адæми гъуддæгтæ 
Кæд еу зонуй, уæд а уодзæй дуккаг. 
Ку сбæрæг уа æ фæрци рæстдзинадæ, 
Ку разиннай гъæддаг маргъ, мæ бæлæу, 

Ку разиннай æрмахур кедæр къохти, 
Гъеуæд тæхæ — раскъундзæн æнæвгъау 
Дæ бæдтæнтæ — мæ уоди тогдадзинттæ. 
Æз сау дæн, сау... Анхос уоми *й. Ме ’взаг 
Франттау бийун нæ зонуй хæрдгæхудтæ. 
Зæронд кæнун. Цæбæлти ма дзорун! 
Нæбал æй мæн, фесавдæй. Куд фæссайд дæн! 
Цардбæл ма цæмæй хуæцун, е — мæ маст. 
Ци ес мæнгард уоститæй æверхъаудæр? 
Æма сæ мах куд рахонæн нæхе, 
Кæд æма ’нцæ сæ мондæгтæ æндæрти! 
Ци уарзун æз, нæ ратдзæнæн уомæй 
Еу морæ дæр. Фæлтау цъифæ никкæнди 
Цæрдзæн хæфсæй. Æнкъарæнтæй цæуй 
Бæрзонд, тæссонд уодтæн се ’намонд. 
Æ цар бæзгин кæмæн æй, уомæ ба 
Æ уарзони фæливд дæр нæ багъардзæй, 
Нæ ’й фæккæндзæй мæлæтдзаг цæф мæнау. 
Æрбацæунцæ Дездемонæ æма Эм илия. 
О, мæнæ Дездемонæ. Мæ изæдæн 
Æ хузи кæд фæлдемæн бацудæй, 
Гъеуæд дуйне мæнгард æй æгасæйдæр. 
Æма уобæл куд баууæнддзæнæй лæг? 
Дездемонæ 
Отелло, ци мæтъæл дæ? Дæу хезунцæ 
Иуазгутæ, цæуæн. Цæттæ ’й рæфтад. 
Отелло 
Хатир корун. 
Дездемонæ 
Дæ дзурд дзæбæх не ’гъусуй. 
Сæйгæ ма уай? 
Отелло 
Ресуй еуминкъий сæр. 
Дездемонæ 
Уомæн æма нæ бафсæдис хуссæгæй. 
Къохмæрзæн дин дæ сæрбæл бабæдтон. 
Отелло 
Æгæр минкъий æй. Нæ гъæуй. 
Дездемони къох еуварс кæнуй. Къохмæрзæн æрхаудтæй. 
Цæуæнтæ. 
Дездемонæ 
Дæхе уотæ ке ’нкъарис, е хуарз нæй. 
Отелло æма Дездемонæ рандæнцæ. 
Эмилия 
Цийнæ кæнун — ’ссирдтон ин æ къохмæрзæн. 
Е æй Отелли нисайнаг-лæвар. 
Мæ лæг мæ нæбал уадзидæ — радавæ ’й, 
Фалæ æхсинæ маври фæдзæхстæй 
15 Малити Васо 225 

Æдзох æхемæ дардта и къохмæрзæн, 
Дзурдта æ хæццæ, батæ ин кодта, 
Нур ба ин æз фехалдзæн æ хæрдгæхуд, — 
Мæ лæги уотæ фæндуй. Ци си кæнуй, 
Уой ба Хуцау дæр нæ базондзæй. Цæй, 
Цийнæ кæнæд. Ци фæцæй, е фæцæй. 
Æрбаздæхуй Я г о. 
Яго 
Ами ци косис еунæгæй, ци схъел дæ? 
Эмилия 
Ниууадзæ дæ хъур-хъур. Еу дзаума ес 
Мæнмæ дæуæн. 
Яго 
Зонун æй. 
Эмилия 
Ци ’й, зæгъай? 
Яго 
Еци дзаума — ме ’дули фæлхæрст уосæ. 
Эмилия 
Уотæ *й? Фæддæ? Мæн’ аци къохмæрзæнбæл 
Ци ратдзæнæ мæнæн? 
Яго 
Цæй къохмæрзæн? 
Эмилия 
Цæй къохмæрзæн? Отелло Дездемонæн 
Ке равардта киндздзаги лæварæн, 
Æдзох давун ке кодтай. 
Яго 
Радавтай æй? 
Эмилия 
Давгæ ба нæ. Æ къохтæй æрхаудтæй, 
Æма ’й систон. 
Яго 
Ардæмæ ’й тагъд рахæссæ! 
Е дин силæ! 
Эмилия 
Зæгъай мин нур æргом, 
Ай туххæн мæ цæмæн скодтай мæ хорхмæ? 
Я г о (къохмæрзæн раскъæфуй). 
Нæй е ба дæ гъуддаг! 
Эмилия 
Æхсинæ ин е ’сæфт 
Ку базона — мардзæй æхе. Рахæссæ й! 
Яго 
Неци ’ссирдтай. Дæ цъухбæл ба хуæцæ. 
Гъуддагæн мæ гъæуй. Нур ба рандæуо. 
Эмилия рандæй. 
Ай Кассио ’ссердзæнæй. Æ къохмæрзæн 
Фæууиндзæй мавр лейтенанти фатери. 

Кæсдзæй алли сайд миуæ дæр æцæг 
Уомæ дини киунуги уаз финститау. 
А дæр æй æрфæлдахдзæнæй. Мæ марг 
Æй уотæ карз, ’ма маври исфæлхатта. 
Куд ферайуй зæнхи буни сондон, 
Гъе уотæ раст ирайдзæй æ гурусхæ. 
Æрбаздæхуй О т е л л о. 
Æрбаздæхуй. Æдоси сабур фун 
Нур некæдбал æрцæудзæнæй æ уатмæ, 
Нæбал ин фенхус уодзæнцæ æппун 
Хуссæги хуасæ, мак йе мандрагорæ. 
Отелло 
Фæливд! Фæливд! 
Яго 
Ниууадзæ, инæлар, 
Дæ еци сау гъудитæ. 
Отелло 
Тагъд фесæфæ! 
Зиндонæ мин фестун кодтай мæ цард, 
Æгас лæгти хæццæ дæр ку хæтидæ, 
Æз ба ’й ку нæ зудтайнæ! 
Яго 
Раст нæ дæ. 
Отел л о 
Ци сахæтти рæвдудта æ хуæзголи, 
Етæ мæнбæл цудæнцæ æдухстæй, 
Æхсæвæ ба адгин фунæй кæнинæ 
Æ фарсмæ. О, куд уинæ игъæлдзæг! 
Уомæн æма æппундæр неци зудтон. 
Æ билтæбæл ба Кассиой батæн 
Нæдæр сæ фæд, иæдæр сæ тæф не ’нкъардтон. 
Гаффот нæй е, æ гаффот ка нæ зонуй. 
Яго 
Нирхæндæгæй мæ зæрдæ дæ дзурдтæй. 
Отелло 
Æгас полк дæр æ хæццæ ку фæцайдæ, 
Æз ба гъеуой ку иæ зудтайнæ, уæд 
Адтайнæ амондгун. Нур ба — хуæрзбонтæ, 
Мæ сабур цард, мæ евгъуд, мæ исон, 
Хуæрзбон, хуæрзбон, мæ базургин æфсæдтæ, 
Бæгъатæрти нифсæй цæфсæг тугъдтитæ, 
Мæ саулохи мур-мур, и флейтити æскъот, 
Хæтæлти уаст, æфсæддон барабанти 
Гæбар-губур, паради ке хастан, 
Еци паддзахи уаз туруса, тохти 
Пеллон æма сæрзелæн уæлахез, 
Дзармадзанти къурмагæнæг гæрæхтæ, 
Хуæрзбон! Отелли тохвæндаг фæцæй. 

Яго 
Уанцон нæй, инæлар? 
Отелло 
Ду мин, æнаккаг, 
Æ ходуйнагæн ’ссерæ æвдесæн, 
Æцæг ка уа, гъе, уæхæн, кенæ ба, 
Соми кæнун мæ уод æма ме ’фсарæй, 
Куййæй райгурун фæккæсдзæй дæумæ 
Хуæздæр мæ мастæн дзуап дæттунæй. 
Яго 
А дин бæллæх! 
Отелло 
Равдесæ мин æ фуд, 
Куд баууæндон уобæл æз æдæуагæ. 
Æма уæдта еуæрдæмæ ниууон. 
Е нæ, уæдта мин сар кæнуй дæ сæр. 
Яго 
Мæ инæлар... 
Отелло 
Фал кæд мæнгæ ’й дæ дауæ, 
Æвдолис ин е *вз’Д ном кæд цъифи, 
Ма ковæ уæд. Имисæ тæрегъæдтæ, 
Фæсмон дæр мабал кæнæ ’ма еу фуд 
Цурхæ иннебæл. Царди лæгъуздæрæй 
Ци ес, уони ку бакæнай, уæддæр 
Нæ фæззиндзæнцæ етæ æ руги дæр, 
Нуртæккæ ду ци бакодтай, уомæн. 
Яго 
Фегъосетæ, уæлæрвтæ! Адæймаг дæ 
Æви нæ дæ? Нæййес дин зæрдæ дæр! 
Хуцауи фæдзæхст уо. Цæун ме службæй. 
Гъæла дæн æз — дæ уайдзæфти ставд ех 
Ниххуаста мæн, ке загътон рæстдзинадæ. 
Е мин — наукæ. Æй дуйне мæнгард. 
Зæгъæн нæййес æдасæй рæстдзинадæ. 
Æма мæ цъух нихгæндзæнæн æз дæр, 
Цæмæй æфхуæрд ма баййафа мæ сæр. 
Отелло 
Барæн. Цума бакастæй ду раст лæг дæ. 
Яго 
Расти бæсти ку уайнæ зундгиндæр. 
Раст дзорæгæн арфитæ неке кæнуй. 
Отелло 
Ка *й зонуй, ’ма æвуд æй Дездемонæ, 
Ка ’й зонуй, — нæй. Ка ’й зонуй, — ду сайис, 
Ка ’й зонуй, — нæ. Рахæссæ æвдесæйнаг! 
Æ ном адтæй æрвон кæдзос мæйæй 
Рохсдæр, уорсдæр, нур ба ин ницъцъумур æй, 
Мæнау ’ссау æй дæ цъуххасти лазæй. 
Фæййирд кæнæ гъуддæгтæ. Ес зæнхæбæл 

Арт æма кард, арф цъайтæ, марг, бæндæн. 
Хатир нæййес. Æрмæст кæнун дувæндæ, 
Нæма ’ууæвдун æнхæст. 
Яго 
Уинун, тухсис æгæр, 
Хæссун дин маст, æма ресуй мæ зæрдæ. 
Мадта, зæгъис, бæргутæ базонон? 
Отелло 
Тæккæ листæгдæр хабæртти уæнгæ! 
Яго 
Уæд е ба куд? Æви дæ уотæ фæндуй, 
Хъуритæ ку кæнонцæ кæрæдзей, 
Уæд сæмæ ду аууонæй куд фæккæсай? 
Отелло 
Мæлæт! Æлгъист! 
Яго 
Ка ’ссердзæй сæ хуссæн — 
Æмуод сæ ка æркæнуй? ’Ма, ка ’й зонуй, 
Æй е хуæздæр, ке неке сæ уинуй, 
Æндæр фæрсæй дæубæл дæр ходиуонцæ. 
Хуссæни сæ куд баййафон мадта? 
Куйтæ, миййаг, ку нæ нцæ сæ гъазунбæл. 
Уæхæн бæлвурд оæргутæ нæма ес, 
Фал ес сæ миутæ ’ма се ’гъдауи 
Гурусхаг фæдфæлевæнтæ берæ. 
Отелло 
Гурусхаг нæ! Æрмæст æцæгдзийнадæ! 
Яго 
Мæ уавæр — зин, фалæ бухсун. Дæумæ 
Ци зæрдæ дарун, уомæй кумæ ледзон? 
Еу хат æз æма Кассио хустан 
Æмвæрстæ. Фал нæ фæддæн цъунди гъæстæ, 
Ристæй гъе уотæ мæ дæндаг. Рæуки 
Æ сосгъуддæгтæ фæдздзоруй æ фуни. 
Уæхæн æй Кассио дæр. Æ медфун 
Дзурдта: «Нæ уарзт, о ме ’зæд, Дездемонæ, 
Адæмæй, маврæй нимæхстæй дардзиан». 
Нилхъивта мин мæ къох, æма мæ билтæ 
Æ тæвдæ батæй ссæнцæ тогæрхæн. 
Æ къах ба мин сивардта мæ синæгбæл, 
Уæдта нийнæфтæй арф: «Хуцау, 
Цæмæн равардтай маврæн мæ уарзони!» 
Отелло 
Æверхъау,о, æверхъау! 
Яго 
Е адтæй 
Æрмæстдæр фун. 
Отелло 
Æцæгæй æцæгдæр æй 
Æ фун — е ’лгъаг гамходæ ин систа. 

Яго 
Мадта абæл иннæ цаутæ бафтауæ. 
Отел л о 
Сайтан сили никъкъуæхтæ кæндзæн! 
Яго 
Нæ. 
Нæ къах дзæбæх нæма скъуæрдтан нерæнгæ. 
Ка ’й зонуй, нæ гурусхæ дæр мæнгæ *й. 
Лискъæфи хузтæй нивæтуд къохмæрзæн, 
Миййаг, ескæд æхсинæмæ адтæй? 
Отел л о 
Уой ин киндзæхсæви равардтон æз. 
Яго 
Е дин дессаг. Нæ ’й зудтон. Фал абони 
Уомæй æ зекъæ Кассио сæрфта. 
Отелло 
Кæд е мæн æй... 
Яго 
Дæу æй æви æндæри, 
Фал къохмæрзæн æхсини ’й, *ма е ба 
Гъуддаг кæнуй бунтондæр хæлæ-мулæ. 
Отелло 
Гириззагæн ку уайдæ, ку, мин царди! 
Мæ маст райсунæн нæй еу цард фагæ. 
Уинун, ци дзорис, е раст æй, о, Яго. 
Кæсай мæ арммæ, фу кæнун, æма 
Мæнæн мæ уарзт пакъуй хузæн фæттахтæй. 
Райсавдæй кæмидæр. Цæттæ ’й. Фæцæй. 
Мастесуни æнæуинон фудлазæ, 
Хелæгти скъоттæй скъунæ мин мæ реу! 
Яго 
Сабур. Дæхе уорамæ. 
Отелло 
Тог, тог, тог! 
Яго 
Уой фæсте ба фæсмон кæндзæнæ. 
Отелло 
Нæ! 
Нæ, Яго, нæ! Сау денгизæн æ хурфи 
Уазал цæхъал — æхсæвæ зæгъай, бон — 
Куд бурсуй æнæскъунгæй Геллеспонтмæ, 
Гъе, уотæ раст мæ тогæйдзаг фæндтæн 
Уæди уæнгæ нæййес, нæ, æринцайæн, 
Мæ маст цалинмæ не ’сесон карзæй. 
(Æ уæраги сæртæбæл æрлæууй.) 
Æрттевгæ арв, дæ фарнæ уæд ме ’вдесæн, 
Мæ дзурдти ци азар ес, е рæхги 
Ке фестдзæй тог. 

Яго 
Барæн, барæн, ма фестæ. 
(Е дæр æ уæргутæбæл æрлæудтæй.) 
Планетитæ, уæлæрвти ка зелуй, 
Уе ’носон рохс фæууæд ме ’вдесæн: Яго 
Дæттуй æхе, æ къохтæ ’ма æ зунд 
Æфхуæрд Отеллæн æдæуагæ служби. 
Ду ци зæгъай, — конд уодзæнæй тухуаст, 
Ку багъæуа — никкалдзæн еске тог дæр. 
Отелло 
Ме ’мцæдесон, арфæ дин нæ кæнун, 
Фиццаг бал дæ дæ дзурдтæбæл бавзардзæн: 
Æртæ боней фæсте — фæстæдæр нæ — мæнæн 
Зæгъдзæнæ: Кассио мард æй. 
Яго 
Нимайæ, 
Ме ’рдхуард мард æй. Æхсинæ ба цæрæд. 
Отелло 
О, нæ, лух æй хъапхайæн дæр æ карнæ. 
Мæн, Яго, ма ниууадзæ еунæгæй. 
Цæуæн æма нæ фæндæ баеу кæнæн 
Æвдеу сили фесафунбæл. Ду дæ 
Нур лейтенант. 
Яго 
Æносмæ дæр дæу дæн. 
Фæццæунцæ. 
4-аг сценсе 
Федари размæ. 
Бацæунцæ Дездемонæ, Эмилия, Айуан. 
Дездемонæ. Лейтенант Кассиокæмицæруй, уойминнæзæгъ- 
дзæнæ, мæ зæрддаг? 
А й у а н. Нæ зæгъдзæнæн. 
Дездемонæ. Цæмæннæ? 
А й у а н. Е æфсæддон лæг æй, ами адæм ба налат æнцæ. Цо æма 
базонæ, хуæздæр ин ци уодзæнæй, уой. Е тугъдон сосæгдзийнадæ 
æй. 
Дездемонæ. Мадта ци бакиндæуа? 
А й у а н. Нæ зæгъдзæнæн. Е дæр тугъдон сосæгдзийнадæ æй. 
Дездемонæ. Нæй байагорисæ æма ин нæ зæгъисæ еу гъуд- 
даг? 
А й у а н. Цæмæннæ! Е гъæуама мæ арми бафтуйа. 
Дездемонæ. Зæгъæ ин, æрбацæуæд ардæмæ. Æз инæлари 
æртасун кодтон уой пайдайæн, æма нифс ес, — гъуддаг хуарз уо- 
дзæнæй. 
Айуан рандæй. 
Эмилия, мæ къохмæрзæн цума 
Ци фæккодтайнæ? 
231 

Эмилия 
Нæ зонун, æхсийнæ. 
Дездемонæ 
Ку ми фесавдайдæ фæлтау 
Сугъзæринттæй идзаг кисæ. М* амондæн 
Отелло нæй, гурусхæ ка кæнуй 
/Е уосæбæл, еци фæлхæрст будзæутæй. 
Эмилия 
Отелло нæ фæууодзæй дузæрдуг? 
Дездемонæ 
Ай-гъай дæр нæ. Зинг тропикон хор ин 
Бунтон æ еци ’нкъарæн басугъта. 
Эмилия 
Æрбацæуй. 
Дездемонæ 
Не ’руадздзæн æй æнцойнæ, 
Цалинмæ Кассиой кæна еппæрд. 
Бацæуй О т е л л о. 
Куд дæ? 
Отелло 
Хуæздæр. (Еуварсмæ.) 
Куд скæнон нецизонæг 
/Ез мæхецæй? — Дæхуæдæг ба куд дæ? 
Дездемонæ 
Бунтон дзæбæх. Бознуг. 
Отелло 
Дæ къох рахæссæ. 
Куд уомæл æй! 
Дездемонæ 
Нæма мин æй хускъæ 
Сагъæстæ, æнзтæ ’ма мæститæй. 
Отелло 
Уæхæн уомæл дзоруй æрмæст уобæл, 
Лæг ке фæууй тасагæ ’ма уарзагæ. 
Тæвдæ ’й, тæвдæ ’й дæ къох, уæдта уомæл. 
Уæхæн къохи фæгъгъæуй сабур кæнун. 
Хебæлхуæцун, ковун ’ма мархуайæй, 
Уæдта бауæри марунæй. Бауæри 
Цæруй æвдеу, — ку сæррауй, гъеуæд 
Лæг хед кæнуй. Дæ къох — рæдау, лæвæрттæ 
Кæнуй. 
Дездемонæ 
’Ма раст зæгъис уомæй, — 
Е равардта мæ зæрдæ дæр дæуæн. 
Отелло 
Рæдау, хуарз къох. Раздæр ба уотæ уидæ: 
Къохи хæццæ радтионцæ зæрдæ, 
Мах рæстæг ба æрмæстдæр къох радтунцæ. 

Дездемонæ 
Зин æй мæнæн еци хузи дзорун. 
Дæ дз}фдлæвæрд сæнхæст кодтай, мæ зæрдæ? 
Отелло 
Циуавæр дзурдлæвæрд æй, мæ бæлæу? 
Дездемонæ 
Æз Кассиомæ рарвистон — ’рбацæуæд, 
Æма æ хæццæ бафедауæ нур. 
Отелло 
Æхснирсæг мæ скодта бунтон æ буни. 
Дæ къохмæрзæн. 
Дездемонæ 
Табуафси. 
Отелло 
А нæ, æндæр, 
Зонис æй дæхуæдæг. 
Дездемонæ 
’Ма уой нæ рахастон. 
Отелло 
Æцæг? 
Дездемонæ 
Æцæг. 
Отелло 
О, гъулæггаг æй е. 
Мæ мадæн уой цигайнаг дæснифæрсæг 
Кæддæр равардта ’ма ин фæдзахста, 
Цалинмæ уа æ къохмæрзæн æхемæ, 
Уæдмæ ’й мæ фидæ уарздзæнæй зæрдæй, 
Уæдта уодзæй рæсугъд. Фал æй фесафта, 
Е ба ’й равардта æндæрæн, зæгъгæ, 
Уæдта ’й мæ фидæ ниууадздзæй, æндæри 
Равзардзæй æхецæн. ’Ма ку мардæй 
Мæ мадæ, уæд и къохмæрзæн равардта 
Мæнæн: «Ма *й фесафæ макæд, — дзурдта, — 
Радтæ-еу æй дæ уарзон уодæнбалæн». 
Сæнхæст кодтон æ дзурд. Кæнæ ’й гъæуай 
Тухгиндæр цæстигагуйæй дæ ради. 
Фесавдæй, е æндæрмæ бахаудтæй — 
Уæд е уидæ бæллæхтæн сæ бæллахдæр. 
Дездемонæ 
Уотæ ’й? 
Отелло 
Уотæ. Магий гъæстæ хæлттæй 
Æй уафт. Дууæсæданзиккон Сивиллæ 
Хинтти тухæй еци хæлттæй уафта 
Кæлæнгæнæг, æррагæнæг зæлдагæ, 
Циртæй къахт мумий хуарæнæй хурст æй. 
Д ездемонæ 
Æцæг æй е? 

Отелло 
Æцæг. Уотæ дзорунцæ. 
Дездемонæ 
Фæлтау ку некæд фæууидтайнæ уой. 
Отелло 
Æгъа! Ци ’рцудæй? 
Дездемонæ 
Уотæ мæстигæрæй, 
Карзæй мæ хæццæ цæмæн дзорис ду? 
Отелло 
Къохмæрзæн ци фæцæй? Кæми ’й? Фесавдæй? 
Дездемонæ 
Хуцау! 
Отелло 
Дзорæ. 
Дездемонæ 
Къохмæрзæн нæй исæфт. 
Ку фесæфа, уæд ци? 
Отелло 
Куд ци? Фесавдæй? 
Дездемонæ 
Нæ фесавдæй — еу хат дæр ма зæгъун. 
Отелло 
Гъе, мадта ’й уæд рахæссæ ’ма равдесæ. 
Дездемонæ 
Равдесдзæн уой. Дæхе кæнис тилеф, 
Цæмæй ма уа дзубанди Кассиобæл. 
Райсæ *й фæстæмæ службæмæ — корун. 
Отелло 
Равдесæ дæ къохмæрзæн. Къæппæрвонгæй 
Æгъустаг цаутæ бадунцæ цума. 
Дездемонæ 
Уомæй хуæздæр не ’ссердзæнæ, — байгъосæ. 
Отелло 
Къохмæрзæн! 
Дездемонæ 
Кассиой гъуддаг — фиццаг. 
Отелло 
Къохмæрзæн. 
Дездемонæ 
Е дæ цийнæ ’ма дæ зинтæ 
Дæ хæццæ дех кодта ’ма дæ уарзта 
Æхе бæрцæ. 
Отелло 
Къохмæрзæн! 
Дездемонæ 
О, ци кæнис? 
Отелло 
Фесæфæ тагъд! 
Рандæй. 

Эм илия 
Æнæууæнкæ, дан, иæй. 
Дездемонæ 
Уинун æй æз еци хузи фиццаг хат. 
Ци сосæг ес къохмæрзæни цума? 
Æ дзурдтæй æз нæма ’рцудтæн мæ кеми. 
Эмилия 
Лæги цубур рæстæгмæ ка базондзæй? 
Лæг æй губун, силгоймаг ба — хуæрдæ, 
Хуæруй дæ ’ма хуæруй, уæдта езгардæй 
Схæссуй æ зæрдæ. 
К а с с и о æма Я г о бацæунцæ. 
Яго 
Æнæ уой гъуддаг 
Не ’сирæздзæй. Ке кой кæнай — къæсæрмæ. 
Дзорæ æ хæццæ гъæддугъдæр, фулдæр. 
Дездемонæ 
Ци мин зæгъдзæнæ, Кассио? 
К а с с и о 
О, неци. 
Корун, æхсинæ, сдзорæ мæ сæрбæл. 
Зæнхæбæл мин зинаргъдæр ка ’й, уой цæсти 
Ку не ’сраст уон — мæ цард уодзæй фудфун. 
Æгъатир æй æнæбæрæгдзийнадæ. 
Кæд уойбæрцæ уæззау фуд ес мæнбæл, 
Ке не ’сеса мæ евгъуд, мæ федæни 
Æнаййеп службæ, уæд мæнæн æргом 
Зæгъæнтæ, ’ма фенцондæр уа мæ равгæ, 
Мæ бон зонгæй æрсабур уодзæн уæд, 
Æндæр ести архайдзæн æнæбари. 
Дездемонæ 
О, Кассио, мæ хуæрззæрдæ лимæн, 
Мæ дзурд, мæ фæндæ маври нæбал гъæуй. 
Нæбал æй лæг фиццаги хузæн лæг. 
Æ уоди конд уотæ тухгин раййивта, — 
Отеллæн ма æрмæстдæр æй е ’ндаг 
Отелло. Фал ме ’зæд ба мæн туххæн дæр 
Уотæ ковæд, Отеллæн куд кувтон 
Æз дæу туххæн. Мæстæй калдта цæхæртæ 
Мæ дзурдтæбæл. Бабухсæ ма минкъий. 
Мæ бон ци уа, скæндзæн уой æнæмæнгæ, 
Мæ бон ци нæй, цума уой дæр скæндзæн. 
Яго 
Мæстгун кæнуй? 
Эмилия 
Нуртæккæ фæццæйцæуй. 
Цидæр маст æй фæйнердæмæ тонуй. 

Яго 
Тонуй, зæгъис? Уæнгтундтитæй салдæттæ 
Рæмугъдтитæй тахтæнцæ-еу хæрдмæ, 
Дæс къахдзæфи идарддæр ба е ’нсувæр 
Дзармадзани нæмугæй ниппурхæй, 
Фалæ уæддæр е ’хсарæ некæд састæй. 
Æма кæд нур æ кеми нæбал æй, 
Уæд уомæн ес ести устур анхосаг. 
Цæуон, æ хæццæ радзорон. 
Дездемонæ 
Бæргæ. 
Яго рандæй. 
Венецийæй кæд ести æрбайгъустæй, 
Е ба фудфæндæ Кипри рагъæрæй, — 
Нæ зонун, фал цидæр мæтаг гъуддæгтæ 
Æ гъудитæоæл бадунцæ мегъау. 
Махбæл ести мæстаг хабар ку ’рцæуй, 
Алцæбæл дæр тингун фæккæнæн уæд. 
Лæгæн ристæй е ’нгулдзæ ку асдзæгъда, 
Æгасæй дæр ресдзæй гъеуæд бауæр. 
Нæ ’нцæ лæгтæ хуцæуттæ, *ма æноси 
Уонæй уосгори миутæ куд домæн? 
Эмилия, мæнæн уайдзæф бакæнæ — 
Отелли æз дзæгъæли ке фаудтон. 
Фудгин нæй æппундæр. Æз фæррæдудтæн. 
Эмилия 
Хуцау зæгъæд, ’ма службæбæл тухсæд, 
Æрмæст дæубæл макæд ’суæд æнæууæнкæ. 
Дездемонæ 
Нæййес уомæн æфсонæ æппундæр. 
Э м и л и я 
Æ уосæбæл ка фæууй æнæууæнкæ, 
Не -’взаруй е анхос ’ма æнанхос. 
Æма гурусхæн ци гъæуй? Гурусхæ 
Фæууй æфсæст æхецæй æхуæдæг. 
Д ездемонæ 
Хуцау, хизт уæд еци лазæй Отелло! 
Эмилия 
Хуцау зæгъæд! 
Дездемонæ 
Цæуон ’ма ’й фæууинон. 
Ду, Кассио, ма рандæуо изолмæ. 
Ка ’й зонуй, ’ма еу фездæхæни æз 
Отелли æрсæттон. 
К а с с и о 
Кæнун стур арфæ. 
Дездемонæ æма Эмилия рандæнцæ. Бацæуй Б и а н к æ. 
Бианкæ 
А, Кассио! Æгас цо, мæ хъазар! 

Кассио 
Кæцæй фæззиндтæ, мæ рæсугъд Бианкæ? 
Адтæн дæумæ нуртæккæ цæуйнаг. 
Бианкæ 
Æз ба — дæумæ. Уæд е ба ци дессаг æй? 
Авд бони, авд æхсæви дунд фæддæ! 
Рандæ дæ ’ма зæнхи скъуди ниххаудтæ! 
Сæдæ æхсай сахатти! — Е куд æй? 
Кассио 
Хатир корун, Бианкæ, нæ евдалдæй 
Мæн æппундæр. Мæ цард нæй мæ фæндон. 
Банхæст кæндзиан не ’сæфт рæстæг. Бианкæ, 
(Дездемоии кьохмæрзæн имæ дæтгæй.) 
Дæ хуарзæнхæй, бахуйæ мин ахуæн. 
Бианкæ 
А ба дин ци ’й? Æндæрбæл кæд фæххуæст дæ? 
Къуæре, мадта, уой хæццæ фæддæ ду! 
Æгæр дæр ма лæдæрд æнцæ гъуддæгтæ. 
Кассио 
Сæнтдзæф гъуди рагæлдзæ дæ сæрæй! 
Къохмæрæзæн нæ — уинис си силгоймаги. 
Фал е раст нæй. 
Бианкæ 
Мадта ке æй, зæгъай? 
Кассио 
Нæ ’й зонун. ’Ссирдтон æй мæ фатери. 
Æ нивæфтуд — рæсугъд, бахуйæ мин уæхæн, 
Цалинмæ ай нæ райстонцæ фæстæмæ. 
Нур мæ ниууадзæ еунæгæй. 
Бианкæ 
Цæмæн? 
Кассио 
Кæсун ами инæлармæ æнгъæлмæ, 
Силгоймаги хæццæ мæ фæууина, — 
Е нæ федауй. 
Бианкæ 
Уæд цæмæннæ, цæ? 
Кассио 
Мæ уарзтбæл ду гурусхæ дæр ма кæнæ. 
Бианкæ 
Æма куд нæ, кæд ми дæхе сайис? 
Цæуæн, еумæ разелæн а фалдзости. 
Уæдта мæмæ фæззиннæ изæрæй. 
Кассио 
Идард цæуæн нæййес мæнæн ардигæй, 
Гъуддаги туххæн ес мæнæн фембæлд. 
Хезæ мæ изæри ба. 
Бианкæ 
Ма басайæ. 
Не ’ссердзæнæ мæн хузæн æнцондарæн. 
Фæццæунцæ. 

4-аг АКТ 
1-аг сценæ 
Кипр. Федари цори. Бацæунцæ О т е л л о æма Я 
Яго 
Ду куд нимаис? 
Отелло 
Куд нимайуон, Яго? 
Яго 
Æй сосæг ба... 
Отелло 
Фæливд æма цъумур. 
Яго 
Фæткæ *ма ’гъдау не халгæй, еу хуссæни 
Лимæнтæ ку хуссонцæ бæгънæгæй? 
Отелло 
Сбæгънæг кæнæ дæхе, æгъдау не ’халгæй! 
Нур цитæ дзорис сайтæнтти туххæн? 
Кæнуй кæрзун уæлæрвти сæ сау хийнæ. 
Яго 
Зæгъæн, се ’хсæн неци ’рцудæй æппун, 
Уæд син еци рæумиутæ ниууодæнсæ. 
Гъе, фал къохмæрзæни хабар... 
Отелло 
О, о... 
Яго 
Мæн æй, æма ’й мæхе уосæн равардтон. 
Отелло 
Æма, æма? 
Яго 
Мæ уосæн ба æхе ’й 
Нæ радтун дæр, æ радтун дæр æ барæ. 
Отелло 
Æ намус дæр æхе ’й, æма ’й лæвар 
Кæна æндæр нæлгоймæгтæн гъæуама? 
Яго 
Намус неци ’й — аууонæй ревæддæр. 
Ка феппæлуй æхе, уонæй беремæ 
Нæййес намус. Фал къохмæрзæни кой... 
Отелло 
Цæмæн мин æй æфтауис мæ зæрдæбæл? 
Еминæйцагъд хæдзарæй куд уаса 
Халон, æ кой мæнæн уоййау æй. 
Мадта, зæгъис, мæ къохмæрзæн уомæ *й? 
Яго 
Бæллæх нæй е. 
Отел л о 
Хуарзæй ба си ци уинис? 

Яго 
Ке скодта æ дæлбарæ силгоймаги, 
Æхецæн си ке саразта хуæзгол, 
Уомæй æхе ка ’ппæлуй æдзæсгомæй, 
Уæхæн силкъий дзурдтæбæл цæмæн тухсис? 
Отелло 
Æ кой дæр ин адæми ’хсæн кæнуй? 
Яго 
Кæнуй. 
Отелло 
Ци? Ци? 
Яго 
Уобæл дин нæ басæтдзæй. 
Отелло 
Æма уæддæр?.. 
Яго 
Дзурдта... 
Отелло 
’Ма ци дзурдта? 
Яго 
Загъта: хустæй. 
Отелло 
Ке хæццæ? Ау, уой хæццæ? 
Яго 
Гъо. Нæ. Ниууадзæ мæ, корун. 
Отелло. Хустæй. Нилхъивта ’ймæ æхе. Кæнуй æй аллайаг. 
Æма ци ’взагæй уасуй уой т)’ххæн. Нилхъивта æй æхемæ. Цъумур- 
дзийнадæ. Къохмæрзæн. Басæттун æй гъæуй тухæй, уæдта — 
ауиндзгæ. Нæ, фиццаг бал ауиндзгæ, уæдта ’й басæттун гъæуй ту- 
хæй. Зир-зир кæнун. Æнæ раст æвдесæйнæгтæй аци зæрдæскъунæг 
ристæн сæттун ма бакомæ! О Хуцау, куддæр уобæл рагъуди кæ- 
нун... Фийтæ, гъостæ, билтæ. Ту!.. Хаун. Басæттун æй гъæуй ту- 
хæй. О, дæлуймон! (Æрхауй, æ зæрдæ багъарæй.) 
Яго 
Косæ, косæ, мæ хуасæ! Æппæлун дæ! 
Гъæлати рафæлевун æй æнцон. 
Сугъдæг силæ сцъумуруй уотемæйти. 
Райгъал уо, æрискъетæ, инæлар! 
Бацæуй К а с с и о. 
Идзулæ, лейтенант. 
Кассио 
Ци ’рцудæй, ци кæнуй? 
Яго 
Уинис æй, нез, æ нез æй æрахæста, 
Дуккаг хат банæлуæг æй еунæг бонмæ. 
Кассио 
Раууæрдæ ин æ ростæ. 
239 

Яго 
Нæ гъæуй. 
Æ нез æ куст кæронмæ ку нæ фæууа, 
Калдзæй æ сæтæ аци ’намонд уæд, 
Æма бунтон сæрра уодзæй. Базмалдæй. 
Рандæ бал уо. Нуртæккæ æрискъетдзæй. 
Ку суæгъдæ уон, — дæ хæццæ мин уодзæй 
Дзубандиаг. 
Кассио рандæй. 
Ци кæнис, мæ инæлар? 
Ма скъубус уæд дæ сæр. 
Отелло 
Ходис мæбæл? 
Яго 
Нæ. Æз — дæубæл? Хуцау мæ бахезæд! 
Лæууæ федар, лæгау бухсæ де ’фхуæрдæн. 
Отелло 
Тæссаг сирдтæ, фонсбæл фæууй сиутæ. 
Яго 
Мадта гъеуæд нæ гъæутæ ’ма горæтти 
Тæссаг сирдтæ, сикъагин фонс — берæ. 
Отелло 
Сæттуй ибæл? Нæ *й хонуй мæнгæ дауæ? 
Яго 
Лæууæ федар. Еунæг нæ дæ. Æгас 
Уосгинтæ дæр дæу уавæри фæуунцæ. 
Къæхти буни кæмæн æй æ хуссæн, 
Уæхæн сикъагин лæгтæ — милиуантæ. 
Æнцоидæр æй дæуæн: уинис гъуддаг. 
Æнауæрдон — æрдзи гириз: ’сеу кæнуй 
Хъахбайти хæццæ мах. Сугъдæг ке ’нцæ, 
Гъе уобæл нæ баууæндун кæнуй царди. 
Нæ, кæд уотæ ’й, зонон гъæуама уæд 
Ме ’гадæ, ’ма ссердзæн уосæн æ хуасæ. 
Отелло 
Зундгин дæ ду. Æй дæ гъуди раст. 
Яго 
Еу фæндæ ес. Фæсвæд дæ банимæхсдзæн, 
Æрмæст дæхе фæразæ уорамун. 
Зæгъунмæ дæр зин æй, фал банæлуæг дæ, 
’Ма Кассио еци усми æваст 
Дæ сæргъи æрбалæудтæй. Æримистон 
Цидæр æфсæнттæ де ’гудзæг уавæрæн. 
Рарвистон æй. Нуртæккæ фæззиндзæй. 
Кæд дæ фæндуй, уæд æй æз ракъахдзæнæн. 
Кæд дæ фæндуй, кæсæ ’ймæ еуварсæй: 
Æ цæстæнгас, æ цæсгон куд æййевдзæй — 
Æнæнвæрсон, билæскъелæй ходдзæй, 
Æма кæндзæй æ кой. Æз байархайдзæн, 

Куд радзора никкидæр ма еу хат — 
Кæдæй нурмæ, цал хатти, куд, кæмити 
Æруидæ е дæ уоси хæццæ ’муод. 
Уиндзæнæ ин æ гадза æзмæлдтитæ. 
Барæн, ци кæнис? ’Ссонт дæ сайтанау, 
Æма дæхе гъе уотæ кæд дардзæнæ, 
Уæд дæ лæгбæл нæбал нимайдзæн æз. 
Отелло 
Дзурд дин дæдтун: мæхебæл ниххуæцдзæнæн, 
Уой фæсте ба нæбал зондзæн хатир. 
Яго 
Уодзæй рæстæг. Нур ба дæхе нимæхсæ. 
Отелло æхе нимæхсуй. 
Бианки туххæн Кассиой къахдзæн, 
Кæнæн цума æ кой мах Дездемонæн. 
Бианкæ æ игурцæй æй хъахбай, 
Амал кæнуй æ къæбæр æ бауæрæй. 
Е Кассиой пеллон уарзтæй уарзуй, 
Уотæ ’й æ карнæ: фæссайдта берети, 
Цæмæй ин нур æхе дæр расайа 
Еу хæтæг лæг. Æ кой ин Кассио ба 
Нæ кæнуй æнæ ходгæй. Фæззиндтæй. 
Бацæуй К а с с и о. 
Аци гъæла ходæгæй ку басор уа, 
Хуайдзæй Отелло фæрстæбæл æхе, 
’Ма Кассио æргомæй ци лæхора, 
Уой Дездемонæй æнгъæлдзæнæй е. 
Ци ’йгъусуй, лейтенант? 
Кассио 
Æнкъард хабæрттæ. 
Нæбал дæн лейтенант дæр. 
Яго 
Фал уодзæнæ. 
Æхсийнæмæ æрхатæ гъæддугъдæр. 
Банхус кæнун Бианки бон ку уайдæ, — 
Цæттæ уидæ гъуддаг. 
Кассио 
Цæттæ уидæ гъуддаг. 
Отелло (еуварсмæ). 
Кæсайтæ ’ймæ, æваст ходун райдæдта. 
Яго 
Дæу уотæ уарзуй, ’ма зелуй æ сæр. 
Кассио 
Зелуй æ сæр — мæнмæ дæр уотæ кæсуй. 
Отелло (еуварсмæ). 
Сæттуй ибæл, æма ’й дзоруй гъæрæй. 
Яго 
Зæгъай раст, Кассио... 
16 Малити Ваго 241 

Отелло (еуварсмсе). 
Коруй си Яго, 
Цæмæй дзора хабæрттæ лæмбунæг. 
Яго 
Фæндуй дæ уой ракорун бийнойнагæн? 
Æхуæдæг уотæ дзоруй. 
Касси о 
Ха-ха-ха! 
Отелло (еуварсмæ). 
Гириз кæнис? Ходис? Фæсмон кæндзæнæ. 
Кассио 
Уой ракорон? Уæхæн сили? Ходæг! 
Хуцауи фæрци æз æрра нæма сдæн. 
Ха-ха-ха. 
О т е л л о (еуварсмæ). Уотæ, уотæ, уотæ. Зинаргъбæл дин слæу- 
дзæнæй еци худт. 
Я го. Хуцауистæн, уæхæн хабар ес, цума’й корунмæ гъавис. 
К а с с и о. Мæнгæ дзæнгæда! 
Я г о. Цæй туххæн дæ расайуон гъæуама? 
О т е л л о (еуварсмæ). Цума а дуйнебæл æз æппундæр нæбал 
дæн! 
К а с с и о. Сæнтдзæф æхуæдæг рауагъта еци таус. Уобæл æхуæ- 
дæг æууæндуй æхе æнкъарæнтæмæ гæсгæ. Æз ин зæрдæ нецæмæй 
байвардтон. 
О т е л л о (еуварсмæ). Яго мæмæ цидæртæ амонуй. Нуртæккæ 
рахездзæй гъуддагмæ. 
Кассио. Æрæги мæнæ ами адтæй. Мæ фæд мин цох нæбал 
уадзуй. Еууæхæни билæбæл дзубанди кодтон цалдæр венециаги 
хæццæ. Аци рæсугъд дин æваст кæцæйдæр фæззиндтæй, æма — гæпп 
мæ бæрзæймæ. Мæнæ атæ! Ха-ха-ха! Уæдта атæ! 
Отелло (еуварсмæ). Æвæдзи æй фæнзуй, е куд хъиллест 
кодта: «О мæ Кассио!» 
К а с с и о. Æма кæуй, хъуритæ мæ кæнуй, æ фæдбæл мæ ласуй. 
Ха-ха-ха. 
О т е л л о (еуварсмæ). Нур ба æвдесуй, е .æй мæ хуссæнмæ куд 
ласта, уой. О, æз дин хуарз уинун дæ фий, фал уой ка ’хсина, еци 
куййи ба мæ цæстæ нæма ахæссуй. 
К а с с и о. Тагъддæр æй раеуварс кæнун гъæуй мæхецæй. 
Я г о. Кæсай, Хуцауистæн, уæртæ æхуæдæг! 
К а с с и о. Æнæфсес гæлæу! Æхе ба куд сахурста! 
Б и а н к æ бацæуй. 
Берæ ма догъ кæндзæнæ мæ фæдбæл? 
Б и а н к æ. Нæ, хатир бакæнæ. Дæ фæсте сайтан æ нанай хæццæ 
догъ кæнæд. Гъа, дæ къохмæрзæн райсæ фæстæмæ, æнæдæмд! Гъæ- 
ла дæн — цæмæн дин æй райстон. Бахуйæ ин уæхæн! Уæхæн дессаг 
ма фегъустайтæ? Æ уати ’й иссирдта, æма нæ зонуй, ке ’й. Баууæн- 
дтæн дæбæл, куд нæ! Цидæр хæтæг сили зæрдæбæлдарæн лæвар, 
æз ба ин гъæуама æ алдæнбидтæ исесон! Æнгъæлмæ кæсæ! 
242 

К а с с и о. Ци кæнис, рæсугъд Бианкæ, ци кæнис? 
О т е л л о (еуварсмæ). Сугъдæг арв, е мæн къохмæрзæн æй! 
Б и а н к æ. Кæд дæ фæндуй, уæд фæззиннæ, æхсæвæр еумæ скæ- 
нæн. Кæд абони нæ, уæдта дæ, кæд бафæндæуа, уæд. (Рандæй.) 
Я г о. Тæхæ, тæхæ æ фæсте! 
К а с с и о. Уæллæй, раст зæгъис. Кенæ ба гъæр исесдзæй гъæунги. 
Я г о. Æцæгæй имæ изæри бацæудзæнæ? 
К а с с и о. О, уотæ мæмæ кæсуй. 
Я г о. Мадта уæмæ уæд æз дæр зиндзæнæн. Радзубанди кæнæн. 
К а с с и о. Хъæбæр хуарз! Æнæмæнгæ æрбацо. 
Яго. Æркæсдзинан. Баййафæ ’й. 
Кассио рандæй. 
О т е л л о (размæ рацсеуй). Яго, кутемæй æй рамарон? 
Я г о. Куд сæрустур æй æ ниллæгдзинадæй! Бафеппайдтай уой? 
О т е л л о . О, Яго! 
Я г о. Къохмæрзæн базудтай? 
О т е л л о . Е æцæгæй дæр мæн æй? 
Я г о. Æнæмæнгæ, дæу æй. Уинис, куд нецæмæ даруй еци хъуæ- 
лæгсæри — дæ уоси. Е ин къохмæрзæн балæвар кодта, Кассио ба ’й 
равардта æ хуæзголæн. 
Отелло. Мæн фæндуй уой фараст анзи фæд-фæдбæл марун. 
Æцæгæй дæр хъуæлæгсæр æй. Лæги æхемæ ка сайуй. Æрвон рæ- 
сугъд ка ’й! 
Я г о. Уой феронх кæнун дин афонæ ’й, бæргæ. 
О т е л л о . Гъо, Яго. Мæн фæндуй, цæмæй бамбуйа, фесæфа 
æма ин тæрхонгонд æрцæуа тæккæ ахсæви. Еунæг бон дæр ин нæ- 
бал ратдзæн цæрунмæ. Мæ зæрдæ фестадæй дор. Нийцæвæ — дæ 
къох ибæл расæтдзæнæ. Гъе уотæ ’й. Фал дуйиебæл нæма адтæй 
уомæй рæсугъддæр фæлдесонд. Уомæн æ бунат æй дуйней паддзæх- 
тæй еу еске цори, цæмæй ин æ цард рохс кæна, разæнгард æй кæна. 
Я г о. Нæ, з’æхæн гъудитæй дæхе сайис. 
О т е л л о . Сайтани хай фæууæд! Е раст æй. Æз æрмæст ими- 
сун. Къохæй куд дæсни æй! Куд лæдæруй музыкæ! Æ зар гъæддаг 
арси дæр æрмахур искæндзæнæй. Æ зунд æнæбæрцæ устур кæмæн 
æй, идардмæ ка уинуй, уæхæн силгоймаг. 
Я г о. Мадта ин е æ фуд кæнуй стурдæр. 
О т е л л о. О, мин хатти! Уотемæй ба уæхæн зæрдæмæдзæугæ уо! 
Я г о. Зæрдæмæдзæугæ ба æгæр æй. 
О т е л л о. Раст æй е. Фал æвгъау æй, Яго! О, куд тæрегъæд æй, 
куд тæрегъæд! 
Я г о. Æма ин кæд уотæ тæрегъæд кæнис, уæд ин радтæ, идард- 
дæр ин аллайаг миутæ кæнуни барæ ка дæдта, уæхæн гæгъæди. 
Дæуæй фæстæмæ уомæ неке неци гъуддаг ес. 
О т е л л о. Æз æй листæг къуæхтæ никкæндзæн. Мæн сайуй! 
Яго. Æдзæсгом. 
О т е л л о. Æма ке хæццæ? Мæ дæлбарæ лæги хæццæ! 
Я г о. Е никки фуддæр. 
Отелло. Ести марг иссерæ, Яго, тæккæ абони. Нецæбæл æй 
бафæрсдзæн, неци йин зæгъдзæн, цæмæй мин мæ зæрдæ ма ’рфæл- 
243 

мæн кæна æ табедзæй. Дæ зæрдæбæл дарæ, тæккæ абони. Исамал 
кæндзæнæ, Яго? 
Я г о. Марг цæмæн? Фæлтау æй ниххорх кæнæ, ци хуссæн фæх- 
ходуйнаг кодта, уоми. 
О т е л л о. Хуарз. Хуарз. Зонис, е раст гъуди æй. Мæ зæрдæмæ 
цæуй. 
Я г о. Кассиой æрфæлдахун ба мæнбæл фæууæд. Ахсæви ести 
хабар игъосдзæнæ. 
О т е л л о. Хъæбæр хуарз! 
Фæссценæй — хæтæли уаст. 
Е ци хæтæл æй? 
Яго 
Венецийæй, æвæдзи, ес хабар. 
Лодовико дæ уоси хæццæ — уартæ. 
Бацæунцæ Лодовико, Дездемонæ æма фæсдзæуинттæ. 
Лодовико 
Бæлдтæн дæ уиндмæ, инæлар. 
Отелло 
Æз дæр. 
Лодовико 
Сенатортæ ’ма дож салам дæттунцæ. 
(Раттуй имæ финстæг.) 
Отелло 
Сæ геппæвæрдæн ба кæнун зæрдæй. 
(Финстæг æ билтæбæл бамбæлун кодта, райхалдта 
æй сема уй кæсуй.) 
Дездемонæ 
Ци хабæрттæ ’рбахастай, Лодовико? 
Яго 
Устур кадæ ’й махæн де ’рбацуд Кипрмæ. 
Лодовико 
Боз дæн уе ’гъдауæй. Кассио куд æй? 
Яго 
Æй сæрæгас. 
Дездемонæ 
Инæлар лейтенантмæ 
Фæстаг рæстæг уазал цæстæй кæсуй. 
Ду дæ мæ нифс — сæ гегæ син фесафæ. 
Отелло 
Уотæ ’нгъæлис? 
Дездемонæ 
Не ’гъосун, ци загътай? 
Отелло (кæсуй). 
«Æвæстиатæй æнхæстгонд гъæуама...» 
Лодовико 
Дæумæ не ’гъосуй, аргъауй бардзурд. 
Мадта, зæгъис, инæлар Кассиомæ 
Фæггегæ *й цæбæлдæр? 
244 

Дездемонæ 
Ме ’намондæн, уотæ ’й. 
Неци бавгъау кæнинæ сæ федауцæн, 
Гъе уотæ уарзун Кассиой зæрдæй. 
Отелло 
Сондон ’ма арт! 
Дездемонæ 
Ци дзорис, нæ лæдæрун. 
Отелло 
Дæ зунд дæхемæ нæ ’й? 
Дездемонæ 
О, ци мæстгун дæ! 
Лодовико 
Финстæгбæл истингунæй. Уой сенат 
Венецимæ здæхун кæнуй фæстæмæ, 
Уодзæй æ бæсти Кассио ба Кипри. 
Дездемонæ 
Цийнæ кæнун! 
Отелло 
Цийнæ? 
Дездемонæ 
О, мæ зæрддаг. 
Отелло 
Цийнæ кæнун, де ’фсарæ ке бахуардтай. 
Дездемонæ 
Ме ’фсарæ æз, Отелло, мæ зæрддаг? 
Отелло 
Сайтан! 
(Цæвуй æй.) 
Дездемонæ 
Цæмæн мæ ’фхуæрис? 
(Кæуй.) 
Лодовико 
Инæлар, 
Уобæл неке баууæнддзæнæй Венеций. 
Æгæр æй е. Гъæуй си ракорун 
Хатир. Уинис, куд кæуй Дездемонæ. 
Отелло 
Сайтан! И силти цæстисугтæй зæнхæ 
Сувæргин ку кæнидæ, уæд амæн 
Æ цæстисуг заидæ хъæфхъундартæ. 
Дездемонæ (фæгщæйцæугæй). 
Цæун, цæмæй мабал мæстгун кæнай. 
Лодовико 
Куд коммæгæс æй! Инæлар, раздахæ *й 
Фæстæмæ! 
Отелло 
’Хсийнæ! 
Дездемонæ 
Мæ зæрддаг, ци ма? 

Отелло 
Æрбаздахтæй. Цæуй ибæл уæ барæ. 
Лодовико 
Нæ барæ? 
Отел л о 
О. Курдтайтæ ми сумах, 
Куд раздæха фæстæмæ. Е зонуй 
Рандæун дæр, æрбаздæхун дæр мæнæ, 
Рандæуй ’ма æрбаздæхуй фæстæмæ, 
Зонуй кæун, хецау, зонуй кæун. 
Æй коммæгæс, æй коммæгæс мæ уосæ. — 
Е ’цæг цæсгон фæливд миути — нимæхст! 
Никкалæ цæстисуг. — Здæхун фæстæмæ 
Венецимæ. — Фесæфæ. Ку гъæуа, 
Уæд дæ ссердзæн. — Цæттæ дæн æз цæунмæ. 
Кæдфæндидæр. — Фесæфæ, загътон æз! 
Дездемонæ рандæй. 
Ратдзæн гъуддæгтæ Кассиомæ. Фал уи 
Корун — нæ хæццæ скæнтæ комидзаг. 
Зинаргъ иуазæг, Кипри сакъадахмæ 
Саккаг кæнæ. — Маймулитæ, сæгътæ! 
(Рандæй.) 
Лодовико 
А еци мавр æй, ка скодта сенати 
Æ сабур зундæй кадæ æхецæн, 
Ка нæ басастæй тас æма бурдæнтæн, 
Æ хъйамæттæ, æ зинтæ, æ монцтæн? 
Яго 
Бунтондæр исæййивта. 
Лодовико 
Æнæнез æй? 
Цæгъдуй сæнттæ? 
Яго 
Мæ бон неци ’й зæгъун. 
Ци æй, уой æй. Фал кæд ци уа гъæуама, 
Е нæй, уæд ин банхус кæнæд Хуцау, 
Æ кеми куд æрцæуа. 
Лодовико 
Куд ниццавта 
Æ уоси! 
Яго 
О, ку уидæ аци фуд 
Е стурдæр фуд, — бæллуи æз ба гъе уомæ. 
Лодовико 
Æрдзæй фæцæй гъе уæхæн æнахъæл 
Æви бардзурди фæдбæл исмæстгунæй? 
Яго 
Ма фæрсæ мæн. Ци зонун, ци фæууидтон, 
Уонити дзорун нæ ’й мæнæн аййев. 
246 

Дæ гъос имæ ку ’рдарай лæмбунæгдæр, 
Уæд мæн дзорун нæбал гъæудзæй берæ. 
Лодовико 
Зин æй мæнæн — фæддæн си фудæнгъæл. 
(Рандæй). 
2-аг сценсе 
Федари медæг уат. Бацæунцæ О т е л л о æма Э м и л и я. 
Отел л о 
Дæ цæстæ неци уидта гурусхагæй? 
Эмилия 
Нæ бастæфтæн ести лæгъуз æппун. 
Отел л о 
Ду Кассиой æ хæццæ нæ фæууидтай? 
Эмилия 
’Ма ейæ ци дессаг æй? Сæ дзурдтæ син 
Кæрæй-кæронмæ игъустон. 
О т е л л о 
Сосо-босо 
Кодтонцæ сæ медастæу? 
Эмилия 
Нæ кодтонцæ. 
Отелло 
Æндæмæ дæ нæ рарвистонцæ? 
Эмилия 
Нæ. 
Отелло 
Къохæрходтæ, веер кенæ маскъæмæ? 
Эмилия 
Еу хат дæр нæ. 
Отелло 
О, мæнæ стур дессаг! 
Эмилия 
Сугъдæг ке ’й Дездемонæ, инæлар, 
Уой ’вдесæнæн мæ уод дæдтун мæлæтмæ. 
Дæ дауæ — стур тæрегъæд, ходуйнаг. 
Кæд дин еци æбуалгъ цъумур гъудитæ 
Еу æнаккаг дæ гъоси бацагъта, 
Гъеуæд лæсæд æносмæ æлгъистагæй 
Руги буни маргæвзаг хелагау. 
Кæд нæй дæнцæ е ’ууæнкæ, е стур уарзтæй 
Уоститæн Дездемони рæстуод, уæд 
Дуйне мæнгæ ’й, нæййес си бинойнаг дæр. 
Отелло 
Цæугæ æма *й æрбарветæ мæнмæ. 
Эмилия рандæй. 
Мæн сайуй а — хуæрзгæнгутæ уотæ ’нцæ. 
Фæрсæ сæ — ’ма ингæни дæр фæрсæ. 

Ку не ’ууæндай — зæнхæбæл æрхаунцæ, 
Сæ къохтæ уалæ арвмæ ивазгæй. 
Бацæунцæ Эмилия «тма Дездемонæ. 
Дездемонæ 
Дзурдтай мæмæ? 
Отелло 
Рауай-ра хæстæгдæр. 
Дездемонæ 
Ци дæ фæндуй? 
Отелло 
Æз бакæсон комкоммæ 
Дæ цæститæмæ. 
Дездемонæ 
’Фтауис мæ деси. 
Отелло (Эмнлияйæн). 
Мадæ-’мдзиуаргин, уадзæ нин нæхе. 
Рахгæнæ дуар, лæ)’уæ гæсæй къæсæрмæ. 
Ку ’рбацæуа еске, уæд схуфæ. Дæ куст дин 
Амонун нæ гъæуй — фиццаг хат æй нæ кæнис. 
Эмилия рандæй. 
Дездемонæ 
Дæ цори æз уæргутæбæл лæугæй, 
Корун, ци ’рцудæй, уой æргом радзорæ.. 
Дæ дз}фдтæ ’нцæ цидæр тæссаг уадау, 
Дзурдтæ нæ ’нцæ. 
Отелло 
Ка дæ ду? 
Дездемонæ 
Дæ бинойнаг, 
Дæуæн, уæдта е ’хæсæн — æнæсайд. 
Отелло 
Сфедар кæнай дæ дзурдтæ ардбахуæрдæй, 
Е ба дæ уод дæ сайдæй бабун уа. 
Нæ сайдтай мæн, — уобæл соми ракæнæ. 
Дездемонæ 
Соми кæнун, *ма арв дæр уой зонуй. 
Отелло 
Дæу арв хонуй фæливд æма хæтагæ. 
Дездемонæ 
Фæлевун ке? Хæтун ке хæццæ? Кæд? 
Отелло 
Нæ, Дездемонæ. Цо! Хуæрзбон! Фесæфæ! 
Дездемонæ 
Æнамонд бон! Кæуис? Кæуис? Цæбæл? 
Зæгъай: згъæлуй мæн лазæй дæ цæстисуг? 
Фæстæмæ Кипрмæ ке хонунцæ дæу, 
Æнгъæлис уой мæ фиди куст, æвæдзи? 
Уæн ес уомæн, гъе, фал æз ку бухсун. — 
Æ къох дæу хæццæ мæнбæл дæр ку систа. 
248 

Отел л о 
Уадзæ ма уа Хуцау мæнмæ мæстгун. 
Ме ’гон сæрбæл æ бон æй æридзæгъдун 
Æнамæндтæ, бæллæхтæ, ходуйнаг, 
Æгустæй куд æмбуйон, е зиндони 
Ухери куд кæнон. Æз иссердзæн 
Еци зинтæн фæразуни стур хъаурæ. 
Фалæ фестæ тутæгæнæн хъабагъ, 
Алке дæмæ е ’нгулдзæй куд амона, 
Æма къумтæй сæ кир-кир куд цæуа, — 
Е ’ндæр гъуддаг æй. Фалæ ниббухсинæ 
Уомæн дæр æз. Гъе, фал ци ’ссирдта зæрдæ 
Й^йнебæл хуæздæрæй, уонæн сæ сæр — 
е стур хæзна ку фесæфа ме ’гасæй... 
Мæ царди ау, мæ тоги тæлфт ка ’ссæй, 
Еци тæккæ рæсогдæр сауæдонæ 
Ламий хузæн хæфсдонæ цъимара 
Куд фестадæй, уой фæууинун... Ме ’Скæнæг!.. 
Рохс дзенети изæд, нур ба фестæ 
Мастесгути æгъатирдæр зиндони! 
Дездемонæ 
Мæнбæл цума фиццагау æууæндис... 
Отелло 
Куд æууæндун биндзитæбæл — се ’ццæг 
Сæрди ’нтæфи фидтæбæл ка рæдзæгъдуй. 
Рæсугъд цæстсаиæн хъамили кæрдæг, 
Лæги зæрдæ ка сæттуй æ хуæрздæфæй, 
Ка дæ, ци дæ, цæмæн рантæстæ ду/ 
Дездемонæ 
Мæ фуд ци æй? Зæгъай мин, ци ракодтон? 
Отелло 
Уорс тъаффи хузæн уорс уомæн фæддæ, 
Цæмæй си ниффинстæуа: «Хæтæг силæ». 
Зæгъон дæ фуд, гъæунгти къохæвдулд, 
Кедæр уæлдай, зæгъон дин, ци ракодтай? 
Пецау ’ссодздзæй æфсæрмæй мæ цæсгон, — 
Куддæр дзуапп радтон. ’Суомдзæнæн фур илгъæй. 
Мæ хъаурæ нæй. Нихгæдта арв æ финдз, 
Æхе нимбарзта мæйæ, ’ма и дунгæ, 
Алцæмæн батæ алкæд ка кæнуй, 
Е дæр æхе нимæхсуй ходуйнагæй, 
Ду ба, гацца, нæ зонис дæхуæдæг, 
Ци ракодтай, ци бакодтай, гъеуой? 
Дездемонæ 
Хуцау уинуй, мæн бафхуæруни барæ 
Дæуæн нæййес. 
Отел ло 
Мадта гацца нæ дæ? 
Дездемонæ 
Соми кæнун Киристейæй! Æ лæги 
Цæсгон е ’гъдауæй ка даруй сугъдæг, 

Цæсти гагуйау ка хезуй æ фарнæ, 
Кæд е гацца нæй, уæд нæ дæн гацца. 
Отелло 
Нæ дæ гацца? 
Дездемонæ 
Фæлтау æз рамæлдзæнæн. 
Отелло 
Не ’ууæндун. 
Дездемонæ 
Арв, бавдесæ мин мæ раст! 
Отелло 
Мæ фуд — мæхе. Æз ба дæ банимадтон 
Венецийаг гъæунгти сабибæл, 
Ка ’ссæй уосæ Отеллæн. (Гъæрæй.) 
Кæнгæ мадæ, 
Цъумур гъуддæгти гæс, рацо, фæцан. 
Бацæуй Э м и л и я. 
Байлæдæрдтæ — цæуй дæубæл дзубанди. 
Фагæ *й. Рауадзæ ’ндæмæ мæн. 
Дæ цъухбæл ке хуæцдзæнæ, — гъеуой аргъ дин. 
(Рандæуй.) 
Эмилия 
Ци дзоруй а? Æхсийнæ, ци кæнис? 
Æхсийнæ, ци кæнис? 
Дездемонæ 
Цума фуни дæн. 
Эмилия 
Ци ’ссонт æй дæ хецау? 
Дездемонæ 
Е ка æй? 
Эмилия 
Дæ хецау. 
Дездемонæ 
Дæуæн ка ’й дæ хецау? 
Эмилия 
Дæуæн ка ’й, е. 
Дездемонæ 
Нæййес хецау мæнæн ба а дуйнебæл. 
Ма фæрсæ мæ, Эмилия. Мæ бон 
Дзорун дæр ’ма кæун дæр ку нæбал æй. 
Дзуап дин ратдзæй æрмæстдæр цæстисуг, 
Фал е нæййес. Мæ киндздзаг прæстинатæй 
Бамбæрзæ-еу хуссæн. Цо, Ягомæ фæдздзорæ. 
Эмилия 
Куд раййивта! 
(Раноæй.) 
Дездемонæ 
Нæ дæн æз æндæр аккаг! 
Уотæ мин гъæуй. Фал цæй туххæн, цæ? 

Цæмæй уæхæн æгъатир ’фхуæрд баййафон, 
Гъе уойбæрцæ ци ракодтон уагæр? 
Æрбаздæхунцæ Э м и л и я æма Я г о. 
Яго 
Дзурдтай мæмæ, æхсийнæ? Ци хабар æй? 
Дездемонæ 
Нæй лæдæрун. Лигъз æма хумæтæг 
Асæ адæм сабитæмæ фæуунцæ. 
Загътайдæ мин æ уайдзæф фæлмæндæр — 
Æз дæр нурма æ цори сувæллон дæн. 
Яго 
Уагæр ци ’рцудæй? 
Эмилия 
Ами ку фæцайсæ! 
И мавр имæ ци ’взагæй нæ дзурдта! 
Хъахбай, дан, дæ. Уæд уомæн ка ниббухсдзæй? 
Дездемонæ 
Зæгъай, мæнбæл еци ном исбаддзæй? 
Яго 
Циуавæр ном? 
Дездемонæ 
Эмиляйæй нуртæккæ 
Ке фегъустай. Ау, уой аккаг дæн æз? 
Эмилия 
Гацца, дан, дæ. Не схондзæй æ хуæзголи 
Еци номæй дзипкъахгути фуддæр. 
Яго 
Цæй туххæн уæд? 
Дездемонæ 
Нæй ахæссуй мæ сæр. 
Зонун æрмæст, ке ’фхуæруй мæ дзæгъæли. 
Яго 
Ма ко. Кæцæй фæззиндтæй фидбилиз? 
Эмилия 
Æ зонгитæ, хæстæгутæ, æ фиди, 
Æ уосгорти, æ райгурæн бæстæ 
Гаццай номбæл баййивта. К)’д нæ кæуа? 
Дездемонæ 
Уотæ *й мæ нивæ. 
Яго 
Ходуйнаг ин уæд! 
Ци ’й а? 
Дездемонæ 
Зонунцæ уой уæлæрвтæ. 
Эмилия 
Ке ’йбæл кæнуй еу æнаккаг игурд 
Хахур æхе ниллæг уоди пайдайæн, — 
Сгъæр уодзæй е. Дæдтун мæ сæр лухмæ — 
Ке ’рцæудзæнæй мæ дзурд. Сумах — ме ’вдесæн. 

Яго 
Ци дзорис ду? Адæми 1хсæн уæхæн 
Нæййес. 
Дездемонæ 
Кæд ес уæхæнттæ, сæ Хуцау син 
Хатир кæнæд. 
Эмилия 
Ауиндзæнæн хатир! 
Хатир, хатир тогæй дæнгæл сайтæнттæн! 
Кæнæ син тæрегъæд! Цæй туххæн уой 
Хонуй гацца? Ка ’ймæ цæуй? Кæбæлти? 
Соми кæнун, цидæр цъамар налат 
Сæрра кодта и маври æ ардудæй! 
Æрахæссæ и куййи тæходуй! 
Алкæмæ уæд радтинæ цъæхснаг уестæ, 
Æма зукъий тæринæ æз нæмгæ 
Хорискастæй хорнигулдмæ. 
Яго 
Банцайæ! 
Эмилия 
Нæмгæ! Дæу дæр еу уæхæн фудигурд 
Сгъæла кодта æма дæ ниййардудта, 
Цума хæтун Отелли хæццæ æз. 
Яго 
Цæугæ, фæлхæрст! 
Дездемонæ 
Фенхус мин кæнæ, Яго. 
Куд раздæха мæнмæ мæ лæг, уомæн 
Иссерæ ести мадзал. Цæмæн рандæй, 
Нæ зонун уой — соми дин бакæндзæн 
Уæргутæбæл лæугæй... Отелли уарзтæй 
Кæд ракодтон еу къахдзæф дæр еуварс, 
Кæд æривардтон æндæрбæл мæ цæстæ, 
Кæд ес, адтæй, ’рцæудзæй рæстæг уæхæн, 
Отелли мин мæ зæрдæй ка истона, 
Мæнæй бунтон ку рандæуа, уæддæр, 
Ме ’сæфти гъæр райгъусæд уæд. Фудæнхæ 
Уинун зин æй, гъе, фалæ е ’знаггадæ 
Мæ цард бастъалдзæй, фал мæ уарзт ба — нæ. 
Схæссуй мæ зæрдæ, дзурд «гацца» фегъосгæй, 
Æгас дуйней хæзнатæбæл дæр æз 
Силгоймаги сугъдæг ном нæ баййевдзæн. 
Яго 
Æрсабур уо. Рæстæг нæй еугæндзон. 
Политикæ, сагъæстæ. Нæй æ кеми. 
Дæумæ дæр маст хауй. 
Дездемонæ 
Хуцау зæгъæд. 

Яго 
Мæнбæл æууæндæ. 
Уадиндзи уаст фæссценæй. 
Æхсæвæри афонæ ’й, ’ма хонæ 
Венециаг минæвæртти фингæмæ. 
Ма ко. Уодзæй алцидæр хуарз. 
Дездемонæ æма Эмилия рандæнцæ. Бацæуй Р о д р и г о. 
Циййес хабар, Родриго? 
Р о д р и г о. Мæ гъуддаг мин кæдзос зæрдæй ке аразис, е нæ 
зиннуй. 
Яго. Зæгъæн? 
Р о д р и г о. Алли бон дæр мæбæл хинæй рацæуис æма мин хæс- 
сис пайдайæй устурдæр зæран. Фагæ фæууяед! Идарддæр уотæ нæбал 
уодзæнæй. Уомæй уæлдай ба æз нæма скарстон мæхемедæг, дæу 
туххæй нури уæнгæ ци фидбилизти бахаудтæн, уони дин ниххатир 
кæндзæн æви нæ. 
Я г о.Байгъосай мæмæ. 
Р о д р и г о. Æгæр берæ дæмæ фегъустон! Дæ дзубанди æма гъуд- 
даг некæми еу кæнунцæ. 
Я г о. Раст нæй, раст нæй. 
Родриго. Е уотæ раст æй, æма мæстадæ кæнуй. Ниггаффот 
дæн æз. Дæуæй Дездемонæн ци хæзнатæ æрвистон, уони æмбесæй 
моладзан силгоймаги дæр фехалæн адтæй. Ду мин дзурдтай, Дезде- 
монæ, дан, дин дæ лæвæрттæ есуй, æма зæрдæ æвæруй. Фал нурма 
нецима фæууидтон. 
Я г о. Хъæбæр хуарз. Идарддæр. 
Р о д р и г о. Гъе, гъе, хъæбæр хуарз нæй, уæдта идарддæр дæр 
неци уодзæнæй. Кумæ ма идарддæр? Е æдзæсгомдзинадæ ’й. Æрцуд- 
тæн еу гъудимæ: ду дæ рæмодзæг. 
Я г о. Хъæбæр хуарз. 
Р о д р и г о. Загъд дин адтæй: е хъæбæр хуарз нæй! Мæ гъаст 
Дездемонæмæ хæссун. Мæ хæзнатæ мин фæстæмæ ку радта, уæд 
мæхе суæгъдæ кæндзæнæн мæ фæндтæй. Фæсмон кæндзæнæн, æма 
уотемæй бафеддзæн мæ тæрегъæдтæ. Кæд нæ, уæдта син сæ аргъ 
æнæгъæнæй дæр растъегъдзæн дæ царæй. 
Я г о. Фæддæ? 
Родриго. О. Ци загътон, е æнхæстгонд уодзæнæй. 
Я г о. Æгъа! Мæстгун кæнун дæр ку зонис! Е мæ зæрдæмæ цæуй. 
Нур мæ цæсти фæккадгиндæр дæ. Дæ къох, Родриго! Ду загътай 
рæстдзинадæ. Æгас рæстдзинадæ дæр фæстаг дзурди уæнгæ. Фал 
дæбæл æз куд тухсун, уотæ неке батухсдзæй. 
Родриго. Е некæцæй зиннуй. 
Я г о. Раст дæ уомæй дæр. Нæ зиннуй. Ке нæ мæбæл æууæндис, 
уомæй дæр раст дæ. Мадта, гъæйдæ, æргом дзорæн, Родриго. Мæнæ 
дæ нуртæккæ кутемæй уинун, кæд æцæгæй дæр уæхæн дæ, кæд 
дæмæ ес тухæ, нифс æма лæгдзийнадæ, уæд сæ равдесæ ахсæви. 
Кæд уой фæсте æхсæвæ Дездемонæ дæу нæ уа, уæд мæ дæ бон æй 
253 

гъæунги нивгæрдун, е ба æндæр хузи рамарун — дæхе куд фæн- 
дæуа, уотæ. 
Р о д р и г о. Гъо, фал ци кæнун кæнис, уомæн гæнæн ес? Уæдта 
ести бæрæг гъуддагмæ æркæндзæй? 
Яго. Венеций æнæнгъæл бардзурдмæ гæсгæ Кассио байахæс- 
дзæй Отелли бунат. 
Р о д р и г о. Æцæгæй? Мадта уæд Отелло æма Дездемонæ фæс- 
тæмæ раздæхдзæнæнцæ Венецимæ? 
Я г о. Нæ. Отелло цæуй Мавританимæ, æ хæццæ фæлласдзæй 
Дездемони, ести уæхæн æнæнгъæлæги цау сæ ку нæ бакъулумпи 
кæна, уæд. Зæгъæн, Кассиой раеуварс кæнуи. 
Родриго. Гъома? 
Я г о. Гъома, æ бон куд не суа Отелли бунат байахæссун, уотæ 
æ сæр цъæлæгонд ку ’рцæуидæ. 
Р о д р и г о. Æма уой мæнæн кæнун кæнис? 
Я г о. Гъо, кæд дæ дæхе хуарздзинадæ фæндуй, уæд. Абони еу 
цъæх кизги хæццæ æхсæвæр кæндзæнæй, æз дæр сæмæ мæхе байс- 
дзæн. Ке ’й фæууæлдæр кодтонцæ, уой нæма фегъуста. Æ размæ 
бабадун дæ фæндуй? Уæд æз уотæ бакæндзæнæн, æма е сæхемæ 
ранæхстæр уодзæй дууадæс сахаттемæй еу сахати æхсæн, ду ба 
’йбæл дæхе ниццæвæ. Æз уоми хæстæг уодзæн æма афонæбæл фæз- 
зиндзæн. Дууемæй ба нин æ бон неци ’суодзæй. Дæ гъæлæс ци 
нийтигътай? Гъæунги дин уæхæн хабæрттæ радзордзæн, æма ду де 
’хæсбæл банимайдзæнæ æ раеуварс кæнун. Æхсæвæрмæ æрæги кæ- 
нун. Цæуæн. 
Рандæнцæ. 
3-аг сценæ 
Федари æндæр уат. Бацæунцæ Отелло, Лодовико, 
Дездемонæ, Эмилия æма фæсдзæуинттæ. 
Лодовико 
Корун, æма ма цотæ мæ фæсте. 
Отелло 
Е ба куд æй? Ме ’уæнгтæ дæр райвазон. 
Лодовико 
Æхсийнæ, дæн де стур лæггадæй боз. 
Хуæрзæхсæвæ. 
Дездемонæ 
Нæ кадгин иуазæг дæ. 
Отел л о 
Мадта цæуæн? О, Дездемонæ! 
Дездемонæ 
Ци? 
Отелло.Куддæр рандæуæн, уотæ ниххуссæ. Æз нуртæккæ 
æрбаздæхдзæн. Эмилияй рауадзæ. Игъосис, æз куд зæгъун, уотæ 
бакæнæ. 
Отелло, Лодовико æма фæсдзæуинттæ рандæнцæ. 
254 

Эмилия 
Куд æй гъуддаг? Еу минкъий фæффæлмæн æй. 
Дездемонæ 
Тезгъой фæсте æрбаздæхдзæй мæнмæ, 
Ниххуссæ, дан, Эмилияй рауадзæ. 
Эмилия 
Мæн, дан, рауадзæ? 
Дездемонæ 
Гъо, уотæ ’й æ загъд. 
Исесæ мин ме’хсæвхуссæн дарæстæ, 
Зæгъæ мин хуæрзæхсæвæ æма цо. 
Нур ин æ дзурд не ’нхæст кæнун не ’нгъезуй. 
Эмилия 
Ку нæй зудтайсæ æппундæр фæлтау. 
Дездемонæ 
Ци дзорис? Нæ! Отелли уотæ уарзун, 
Æма мæнæн е ’фхуæрд æма хеваст — 
Дæ хуарзæнхæй, аци цæппæр рафтауæ, 
Бознуг, — æнцæ рæвдауни хузæн. 
Эмилия 
Куд загътай ду, гъе уотæ дин бамбарзтон 
Æз дæ хуссæн. 
Дездемонæ 
Ку ’рцæуа уæхæн цау, 
Æма, зæгъгæ, рамардтæн дæуæй раздæр, 
Уæд мæ батохæ аци прæстинай — 
Мæрддзаг мин уæд. 
Эмилия 
Ниууадзæ! Цитæ дзорис? 
Дездемонæ 
Кодта лæггадæ мæ мадæн Варварæ, 
Е ’мбал Варварæн — ке хæццæ хаттæй — 
Адтæй цъеусæр. Фæйсайдта, ниууагъта æй. 
Уарзта еу зар — рагон æма æнкъард, 
Заридæ донхæресбæл е е ’рхуни, 
Уой заргæй рамардæй. Фæстаг рæстæг 
Мæ гъуди нæ цох кæнуй донхæресæй. 
Цума сбаддзæн сæркъолæй æз æма 
Варвари хузæн низзардзæн. — Тагъддæр. 
Эмилия 
Де ’хсæвхуссæн хæдонæ? 
Дездемонæ 
Нæ мæ гъæуй. 
Ме ’гънæг дæр мин суæгъдæ кæнæ ами. 
Кондæй, уиндæй хайгин æй Лодовико. 
Эмилия 
Рæсугъд! 
Дездемонæ 
Уæдта дзорунмæ дæр — дæсни. 

Э м и л и я. Венеций æз еу силгоймаг зонун, æма е бæгъæнвадæй 
фæррастуидæ сауæнгæ Палестинæмæ, Лодовикой бунккаг билæ- 
оæл бамбæлуни туххæн. 
Дездемонæ (зарий). 
Къардеуи билæбæл къотæрти æхсæн 
Бадтæй цæссугкалгæ еу кизгæ. 
Зарæн донхæресбæл, æма ’ймæ хæссæн 
Нæ уоди сагъæстæ æд гъигæ. 
Æнкъард сауæдонæ седзæрæн зардта. 
Донхæрес, цæстисуг ма калæ. 
Кизгæн æ тæрегъæд дормæ дæр гъардта. 
Донхæрес, цæстисуг ма калæ. 
Ани бафснайæ. Фæззиндзæй нуртæккæ. 
Цурддæр архайæ. 
(Заруй.) 
Мæ бафхуæрæги... 
Цидæр си фæууагътон. Хуайунцæ дуар. 
Эмилия 
Нæ, е думгæ ’й. 
Дездемонæ (заруй). 
Е ’фхуæрд рæвдудау æз мæ реуи хæссун. 
Донхæрес, цæстисуг ма калæ. 
Фудгин мæхуæдæг дæн, мæ зинбæл бухсун. 
Донхæрес, цæстисуг ма калæ. 
Зæгъуй ин, ма ко, дан, бампулдзæй дæ уинд. 
Донхæрес, цæстисуг ма калæ. 
Хæтун силти хæццæ, ду дæр, дан, хæтæ. 
Донхæрес, цæстисуг ма калæ. 
О, хуарз. Цæун афонæ ’й. Хуæрзæхсæвæ. 
Хуæрунцæ мæ мæ цæститæ, цума 
Цæстисуг расайдзæнцæ. 
Эмилия 
Нур ци дзори? 
Дездемонæ 
Уотæ фегъустон. Лæгтæ дессаг æнцæ! 
Эмилия, зæгъай, хæтгутæ разиндзæй, 
Лæгмæцуд ка ’й, уони ’хсæн? 
Эмилия 
Разиндзæй. 
Дездемонæ 
Зæгъæн, дæуæн æгас дуйне дæдтунцæ, 
Уæд уотæ бакæнисæ? 
Эмилия 
Ду ба нæ? 
Дездемонæ 
Еунæг Хуцау уинуй — мæ бон не ’суидæ. 

Эми лия 
Хуцау мæ ку уина, уæд — нæ æз дæр, 
Фал талингæ фæсвæди ба цæмæннæ? 
Дездемонæ 
Дæ лæги фæссайисæ? 
Эмилия 
Уæхæн аргъбæл? 
Дуйней мулкбæл? Дессаг æма тæмæс! 
Минкъий фудуагдзийнадæ, дан, ракæнæ 
Æма егъау дуйней дæхе бакæнæ! 
Дездемонæ 
Не ’ууæндун æз — не ’суодзæнæй дæ бон. 
Э м и л и я. Хуцауистæн, исуодзæнæй. Мæхуæдæг æрхуссинæ, 
мæхуæдæг фестинæ. Ай-гъай, æз уотæ нæ бакæндзæн еу нецæййаг 
къохдарæн, батист хъумаци дууæ-æртæ карсти, цидæр пъолци, 
дæллаггурæ, ходæ кенæ ба æндæр уæхæн нецитæбæл. Фал æгас 
дуйней туххæн! Æма махæй уæхæн аргъбæл æ лæги сикъатæй ка не 
’срæсугъд кæндзæй, уæдта ин æ къæхти бунмæ æгас дуйне ка нæ 
æргæлдздзæй! Уой туххæн æз зиндонæмæ дæр арази дæн. 
Дездемонæ 
Æлгъист фæууон, ку бахуæрон ме ’фсарæ 
Дун-дуйнети хæзнатæбæл дæр, уæд. 
Э м и л и я. Нæй лæдæрис, æндæра хъапхай гъуддаг дæр дун- 
дуйней еу хай æй, дун-дуйне ба æгасæй дæр дæхе уидæ. Æма еци 
гъуддаг, ци хузи дæ фæндуй, еци хузи равдесун дæ бон уидæ. 
Дездемонæ 
Уæхæн фæливд силгоймæгтæ нæййес. 
Эмилия. Минтæ, уæдта ма сæбæл бафтауæ, цæйбæрцæ дæ 
фæндуй, уойбæрцæ. Ма тухсæ, еци хуарздзийнадæй гъæуаггин не- 
кæд уодзинан. 
Лæгти фуд æй, уоститæ ке хæтунцæ, 
Лæгтæ нæ ’нцæ гъæддугъ ’ма разæнгард. 
Кенæ сæ хъаурæ схарзуй æндæртæбæл, 
Кенæ нæмунцæ, сдзурд сæмæ нæййес, 
Сæрраунцæ æнæбундор гурусхи, 
Кенæ киндздзæгтæн ’сунцæ фæндгæнæг. 
Уæлитæ н’ ан, дзуап ратдзинан мах дæр. 
Зонæнтæ лæгтæ, махæн нæ фæлдесонд 
Алцæмæй дæр уони хузæн ке æй, 
Уони хузæн ке ’нкъарæн, ке лæдæрæн. 
Тауæг кенæ адгин ци æй лæгтæн, 
Е махæн дæр тауæг, е адгин фæууй. 
Ку ’ййева лæг æ уоси æндæроæл, 
Уæд е ци æй? Ести сосæг ’ссерунмæ, 
Æви æ цард раййевунмæ бæллуй? 
17 Малити Васо 257 

Гъема фæууæд. ’Ма мах ба нæ фæффæндуй 
Ести сосæг ’ссерун æма райхалун? 
Æви нæ хъаурæ фулдæр æй махæн? 
Мадта нин уæд уайдзæфтæ ма кæнæнтæ, — 
Не ’нæгъдау миути мах уони фæнзæн. 
Дездемонæ 
Хуæрзæхсæвæ. Æз цардмæ æндæр цæстæй 
Кæсун æма уайдзæфтæй нæ тæрсун. 
Рандæнцæ. 
5-аг АКТ 
1-аг сценæ 
Кипр. Гъæунгæ. Бацæунще Я г о ’ма Р о д р и г о. 
Яго 
Цæгиндзи аууон слæууæ. Рацæйцæуй. 
Исласæ целхъ. Дувæндæ нæ, цæвæ. 
Ма тæрсæ. Æз лæудзæн хæсдзæф тегъаууон. 
Кæми ’й дæ нифс? Къартæбæл ’вæрд — нæ цард. 
Рамболдзинан, кенæ бунтон фесæфдзиан. 
Родриго 
Ма цо, мæ гъавд ку фæггуз уа, миййаг. 
Яго 
Уодзæн дæ цори. Слæууæ, — кæми загътон. 
(Еуварс рацуоæй.) 
Родриго 
Марун мæ нæ фæндуй, фалæ гъæуй — 
Гъе уобæл мæ баууæндун кодта Яго. 
Фæууæд еу лæг минкъийдæр а дуйне. 
(Цæгиндзи аууон слæудтæй.) 
Яго 
Родригой æз нихун раст сункъи хузæн. 
Сцæттæй. Ка ке нивгæрддзæнæй цума? 
Ка ’рфæлдæхдзæнæй? Кассио? Родриго? 
Æви дууæ дæр? Е никки хуæздæр. 
Ку байзайа Родриго, — агордзæнæй, 
Ци лæвæрттæ фæккодта Дездемонæн, 
Уони фæстæмæ. Уæн нæййес уомæн. 
Ку фæййервæза Кассио — æноси 
Уæд уой амонди стъалумæ кæсæ 
Æма уинæ дæхе ба нецæййагæй. 
Нæ, нæ! Некæд! Никки ба и мавр дæр 
Еу бони сæри хахур базондзæй. 
Нæ, нæ! Нуртæккæ рамæла гъæуама. 
Бацæуй К а с с и о . 
Родриго 
Е æй. Мæлæт иссерæ, магоса! 
(Кассиобæл æхе ниццавта.) 

Кассио 
Æз æцæгæйдæр мæ мæлæт ’ссирдтайнæ, 
Ку н’ адтайнæ федар уартæй æхгæд. 
Нур ба дæууон бавзарон. 
(Родрнгой фæццæф кодта.) 
Родриго 
Рамардта мæ! 
ууонæй рагæп кодта Я г о, фæстегæй Кассиой къах фæццæф 
æхе ранимахста. 
Кассио 
Æносмæ фæссахъат дæн æз. Лæгмард! 
Лæгмард! 
(Æрхауй.) 
Идардæй æрбазиннуй О т е л л о. 
Отелло 
Е Кассиой гъæр игъусуй, 
Мадта æ дзурд сæнхæст кæндзæнæй Яго. 
Родриго 
Куд æнаккаг дæн! 
Отелло 
О, е æй бæлвурд. 
Кассио 
Тагъд рохс! Дохтур! Æнхус! 
Отелло 
Е. Æнæмæнгæ! 
Намуси лæг, ме ’нæсайддæр æрдхуард, 
Тузмæг мастесæг Яго, дæу фæнздзæн, 
Дæуау æз дæр уодзæн федар гъуддаги. 
Дони бабуз, ниммардæй дæ хуæзгол. 
Ду дæр æй æййафдзæнæ. Нæ фæккеудзæн 
Дæ уиндæй æз. Нихсдзæнæн дæ тогæй 
Дæ федиссаг гъуддæгтæ æрвонгæй. 
(Рандæй.) 
Бацæунцæ Лодовико æма Грациано. 
Кассио 
Еу уодæгас нæбал ес а зæнхæбæл? 
Нæ хъалагъур, нæ ба ’ндæр змæлæг? 
Ардæмæ! Тагъд! 
Грациано 
Ци бæллæх æрцудайдæ? 
Тæссаг фæдес. 
Кассио 
Æнхусмæ тагъд! 
Лодовико 
Игъоси? 
Родриго 
О, цъамар, о! 

Лодовико 
Гъæлæстæмæ гæсгæ 
Дууæ кенæ æртæ ’нцæ. Æнæ еске 
Хæстæг ма цо. Ка ’й зонуй, сæ гъæрæй 
Сайунцæ мах къурццæвæнмæ талинги. 
Родриго 
Æппундæр неке ес? Фæддæн æз тогфедуд! 
Лодовико 
Игъоси? 
Я г о æрбаздæхуй факели хæццæ. 
Грациано 
Уæртæ гæрзефтонг лæг, 
Æрдæгбæгънæг, æд рохс. 
Яго 
Е ке гъæр цæуй? 
Æнхусмæ ка седуй? Кæми ’нцæ мæрдтæ? 
Лодовико 
Нæ зонæн мах. 
Яго 
Не ’гъосетæ? 
Кассио 
Ардæмæ! 
Æнхус! Корун, Хуцауæй корæгау! 
Яго 
Цума е ка ’й? 
Грациано 
Отелли поручик æй, — 
Кæд нæ рæдуйун. 
Лодовико 
Нæ рæдуис, нæ. 
Æй саг лæг. Нæ фæттæрсдзæй. 
Яго 
Ка гъæр кæнуй? 
Ести зæгъетæ! 
Кассио 
Яго, ду? Мæлун. 
Фенхус кæнæ! Кадæр мæ барæхуста! 
Яго 
Хуцау! Нæ лейтенант? Кæми *й лæгмар? 
Фæллигъдæнцæ? 
Кассио 
Сæ еу, æнгъæлдæн, 
Мæрдхуст кæнуй, нæбал ’систдзæй. 
Яго 
Æз син, 
Ци гæнгæ уа, уой бакæндзæн! Кæми ’нцæ? 
(Лодовико сема Грацианомæ.) 
Сумах ка айтæ? 

Родриго 
О, мæлун... Æнхус! 
Кассио 
Лæборæг уæртæ. 
Яго 
Гъæй, цъамар лæгмарæг! 
(Целхъæй цæвуй Рооригой.) 
Р о др и г о 
Сау талæу Яго, смаггæнагæ куй! 
Яго 
Е ба еске мабал рæхуайай тари! 
Иннетæ ба кæми ’нцæ? Мард цума *й горæт. 
Никкалдæй тог! Уæд сумах ка айтæ 
Фудгæнгутæй хуæрзгæнгути æхсæн? 
Лодовико 
Æрбакæсæ. 
Яго 
Ду ку дæ, Лодовико! 
Лодовико 
Æз дæн. 
Яго 
Хатир. Фал Кассио стъегъгути 
Цæфæй гъæрзуй. 
Грациано 
Куд? Кассио? 
Яго 
Куд дæ? 
Кассио 
Мæ къах мин басастонцæ. 
Яго 
О Хуцау! 
Тагъд — рохс! Бухсæ. Бæттун дæ мæ хæдонæй. 
Бацæуй Бианкæ. 
Бианкæ 
Æнхусмæ ка седуй? Ци ’рцудæй уæд? 
Яго 
Мæнæ гъæрзæг. 
Бианкæ 
О, Кассио, мæ дзæццæ! 
Мæ Кассио! Мæ Кассио — мæ уод! 
Яго 
Мæнæ зундгонд гъæунги хъæбуза дæр. 
Нæ кæнис, гæр, гурусхæ некæбæл? 
Кассио 
Нæ. 
Грациано 
Лейтенант, мæнæн нур куд гъулæг æй, 
Ке уинун дæу уæхæн уавæри, е. 
Æз ба нурмæ дæу агурдтон. 

Яго 
Ескæмæ 
Цæф бæттунмæ хæцъелæ разиндзæй? 
’Ссерæн мæрсинтæ ’ма ’й хæссæн сæхемæ. 
Бианкæ 
Æ зæрдæ багъарæй! О, Кассио! 
Яго 
Уæллæй, 
Аци фæлхæрст æй маргути æмвингæ. 
Цæуон, иннæ цæф лæги фæууинон. 
Ардæмæ рохс! Дессæгтæ, ке уинун? 
Ме ’рдхуард æма ме ’мбæстаг ма разиннæд? 
Родриго? Фун уинун? Нæ, нæ, е æй. 
Грациано 
Венецийаг Родриго? 
Яго 
Æхуæдæг æй. 
Зонис æй? 
Грациано 
Гъо. 
Яго 
А, Грациано! 
Хатир корун, курми хузæн дæи нур, 
Æма дæ змæнст, хæлхъоййи нæ базудтон. 
Грациано 
Дæ уинд мин æхцæуæн æй. 
Яго 
Кассио цума 
Æрискъиттæй. Мæрсинтæ нæ ку уайдæ. 
Грациано 
Мард æй Родриго? 
Яго 
Гъо. Адтæй æвгъау. 
Мæнæ мæрсинтæ. 
Мæрсинтæ æрбахæссунцæ. 
О, зинаргъ æмбæлттæ, 
Хæдзарæмæ *й хæссетæ арæхсгай, 
Æз ба уæдмæ дохтури иссердзæнæн. 
(Бианкæн.) 
Æхсийнæ, маст сили кæнуй зæронд. 
Уæ цори нур ци мард лæууй, ездонтæ, 
Уой хæццæ мах æрдхуæрдтæ ан. — Зæгъай 
Ду, Кассио, уе ’хсæн ци ’рцудæй? 
Кассио 
Неци. 
Нæ зонун æз аци лæги æппун. 

(Бианксен.) 
Нийвадтæ? — Мард хæдзарæмæ хæссетæ. 
Сабур, ездонтæ. — Æй ивад лæгъуз. — 
Кæсайтæ ’ймæ, куд тухсуй аци силæ. 
Фур адæргæй æ цæститæ — бæгъет. 
Æма нуртæккæ базондзйан цидæртæ, 
Æвдесуй ин æ цæстæнгас æ фуд. 
Дзоруй ихæлди ’фсарæ æнæ дзоргæй. 
Бацæуй Эмилия. 
Эмилия 
Ци ’рцудæй, Яго, ци бæллæх, ци фуд? 
Яго 
Родриго Кассиомæ балæбурдта, 
Фал æй е ’мбæлттæ фæууагътонцæ, ’ма 
Æхуæдæг — мард, æй Кассио ба цæф. 
Эмилия 
Ах, Кассио, мæгур! Мæгур Родриго! 
Яго 
Уæртæ еци гириззаги уинис? 
Ду Кассиой лæмбунæг бафæрсдзæнæ, 
Кæми кодтонцæ ай хæццæ ’хсæвæр. 
(Бианкæмæ.) 
Резис? 
Бианкæ 
Кодта ’хсæвæр мæ хæццæ, 
Фалæ резгæ æппундæр нæ кæнун. 
Яго 
Кодта, зæгъис? Гъæуй дæ бауорамун. 
Эмилия 
Æдзæсгом гириззаг! 
Бианкæ 
Нæ дæн æз гириззаг, 
Æз дæр мæнæ дæу хузæн силгоймаг дæн. 
Ду ба хъуæдат кæнис. 
Эмилия 
Хæтæг налат! 
Яго 
Цæуæн, æмбæлттæ, Кассиой уавæрмæ 
Æркæсæн лæмбунæг. (Бианкæмæ.) 
Ду дæр рацо, 
Гъуддаги нæ гъæудзæнæ æвдесæнæн. 
Эмилия, бæлæу, федармæ тагъд тæхæ, 
Радзорæ син аци ’хсæви хабæрттæ. 
(Еуварсмæ.) 
Размæ! Абони ’хсæвæ мæн кенæ 
Уæлиау ’сесдзæй, кенæ мæ бун кæндзæнæй. 
263 

2-аг сценсе 
Федари медæг — хуссæнуат. Дездемонæ — хуссæни. Цирагъ цæфсуй. 
Бацæуй О т е л л о. 
Отелло 
Ме ’хæс уотæ ’й. Уотæй ’й ме ’хæс. Æ фуд 
Зæгъун гъæрæй ’фсæрми кæнун уæ цори, 
Кизгон сугъдæг æстъалутæ. Фесæфæд 
Е ’гъæстæ дæр. Нæ никкæлдзæнæй тог, — 
Уорс ка ’й метау, лигъздæр ба алебастрæй, 
Нæ бандзæвдзæй еци бауæрбæл кард. 
Фал рамæлдзæй. Æ хæццæ ба е ’гадæ. 
Æрхуссун кæнон рохс. Фиццаг цирагъ, 
Уæдта уой дæр. Фæсмон мæмæ ку ’рцæуа 
Рохси хустбæл — ’ссодздзæн æй нæуæгæй. 
Фал дæу, тæккæ дессагдæр уодæгас рохс, 
Тæккæ зинаргъдæр, стæн хæзнай тæмæн, 
Ку рахуссун кæнон, уæд а дуйнебæл 
Нæ разиндзæнæй Прометей, цæмæй 
Дæу ’ссодза, нæуæгæй куд дæ, уотæ. 
Тунд деденæг гъæуама бахускъæ уа. 
Къотæрбæл ба рæсугъд дæ, имонау! 
(Ба кæнуй Дездемонæн.) 
Дæ уолæфт куд кæдзос æй! Карз тæрхон дæр 
Фемир уидæ дæ дессаги уиндæй. 
Еу хат, еу хат ма. Дæ фæсмæлæт 
Байзайæ атемæй. Ниххорх дæ кæндзæн æз 
Æма ссæрра уодзæн. Фæстаг хат ма, фæстаг хат. 
Нæ кодтан ахуæн батæ некæддæр. 
Кæугæй марун. Уотæ фæккæуй арв дæр, 
Ку рахæссуй ескæмæн карз тæрхон. 
Райгъал æй. 
Дездемонæ 
Е ду дæ, Отелло? 
Отелло 
Гъо, Дездемонæ. 
Дездемонæ 
Цæмæннæ хуссис? 
Отелло 
Скувтай хуссуни размæ, Дездемонæ? 
Дездемонæ 
Ай-гъай, зæрддаг. 
Отелло 
Кæд ма ести уæхæн 
Фудгæндæ ес, ке туххæн не скувтайсæ, 
Уæд сковæ тагъд. 
Дездемонæ 
Ци зæгъис ду уомæй? 

Отелло 
Тагъддæр ковæ. Гъигæ дæ нæ бадардзæн. 
Лæудзæн дæ цори. Бахезæд Хуцау 
Дæ уод æдзæттæй барветун мæрдтæмæ. 
Дездемонæ 
Ци дзорис е? Мæн маруни туххæн? 
Отел ло 
Дæу маруни. 
Дездемонæ 
Хуцау, хатир бакæнæ! 
Отелло 
Амменæ уæд! 
Дездемонæ 
Еци дзурдти фæсте 
Мæн, æууæндун, нæбал бабун кæндзæнæ. 
Отелло 
Гм! 
Дездемонæ 
Фал тæрсун. Тæссаг дæ агъудау, 
Дæ уозгалдæй, дæ цæстити дзагъолтæй, 
Æма кæд дæн дæ цори æназун, 
Уæддæр тæрсун. 
Отелло 
Дæ фудтæ æримисæ. 
Дездемонæ 
Дæу ке уарзун, мæ еунæг фуд е æй. 
Отелло 
Уой туххæн рамæлдзæнæ. 
Дездемонæ 
Ке дæ уарзун, 
Уой туххæй мæ куд мари? Æвеллон! 
Цæмæн ’хсинис катайгæнгæ дæ билтæ? 
Фидбилизи нисан, фал æй æппун, 
Æппун мæхердæмæ не ’нкъарун. 
Отелло 
Банцайæ! 
Дездемонæ 
Гъо, банцадтæн. Фал ци ’рцудæй? 
Отелло 
Ду Кассиойæн къохмæрзæн равардтай — 
Мæ уосгори лæвар. 
Дездемонæ 
Нæ зæгъис раст. 
Нæ равардтон. Æхе дæр ин бафæрсæ. 
Соми кæнун. 
Отелло 
Æнцад! Дæхе хезæ! 
Мæнгардæй ма бацо мæрдтæмæ. Мæнæ 
Дæ кирæ — дæ хуссæн. 

Дездемонæ 
Алкæмæн дæр ескæд 
Уодзæй кирæ. 
Отелло 
Нæ, ду нур рамæлдзæнæ. 
Дæ тæрегъæдтæ ’сесæ ковунæй. 
Ку дзорай раст — æнцондæрæй мæлдзæнæ, 
Уодзæй зиндæр мæнæн ба дæ марун. 
Дездемонæ 
О стур Хуцау, тæрегъæд мин бакæнæ! 
Отелло 
Амменæ уæд! 
Дездемонæ 
Ду дæр мин тæрегъæд 
Бакæнæ. Æз дæ цори зулунгин 
Æппундæр нецæмæй дæн. Кассио ба, 
Æгъдау цæйбæрцæ амонуй, уомæй 
Мæ зæрдæмæ хæстæгдæр некæд адтæй. 
Отелло 
Къохмæрзæн ин æ къохи фæууидтон. 
Фестун кæндзæнæй дор мæн дæ мæнгæттæ, 
Дæ тæрегъæди федуни мард ба 
Уодзæй сидивд гириззаги рамардау. 
Дездемонæ 
Уæд æй, мадта, ескæми иссирдтайдæ, 
Къохмæрзæн ин некæд равардтон æз. 
Бафæрсæ ’й, раст дин зæгъдзæнæй. 
Отелло 
Загъта мин. 
Дездемонæ 
Ци? 
Отелло 
Е дæ хæццæ ке адтæй æмуод. 
Дездемонæ 
Уой Кассио загъта? 
Отелло 
Гъо. 
Дездемонæ 
Не ’ууæндун! 
Дуккаг хат нæбал зæгъдзæй. 
Отелло 
О, нæбал. 
Фегомуг æй æносмæ. Байархайдта 
Сугъдæгуод Яго. 
Дездемонæ 
Æз цæмæй тарстæн, 
Æрцудæй е. Куд? Кассио мард æй? 
Отелло 
Æ сæрбæл цал гъуни ес, гъеуал царди 
Адтайдæ ин — рамардайдæ уæддæр. 

Дездемонæ 
Хахур ибæл бакиндæй æвуд уогæй! 
Ме ’сæфт! 
Отелло 
Куд неуис, æдзæсгом, уобæл 
Мæ цори ду? 
Дездемонæ 
Фæссорæ мæ идардмæ, 
Маргæ ба нæ! 
Отелло 
Рамæлæ, сайæгой! 
Дездемонæ 
Цæрун ма мæ бауадзæ еунæг ’хсæвæ! 
Отелло 
Æндеуис ма? 
Дездемонæ 
Сахати ’рдæг æрмæст! 
Отелло 
Байрæги æй. Лух æй гъуддаг. 
Дездемонæ 
Еу минут! 
Ковун ма мæ бауадзæ! 
Отелло 
Фæцæй рæстæг. 
(Хорх сей кæнуй.) 
Эмилия (фæссценæй). 
Бауадзæ мæ, инæлар! Ба-мæ уадзæ! 
Отелло 
Фæсдуар унæр. Цæруй ма! Æгас ма æй? 
Лæгмар дæн æз, фал мин зæрдæ ба ес, 
Берæ уодхар кæнун дæ нæ бауадздзæн. 
Уотæ. Уотæ. 
(Кардæй сей цæвуй.) 
Эмилия (фæссценæй). 
Бауадзæ мæ, инæлар, ба-мæ уадзæ! 
Отелло 
Ка дæ? 
Эмилия (фæссценæй). 
Еу дзурд, еунæг дзурд, инæлар! 
Отелло 
Эмилия? Кæд Кассиой мæлæти 
Хабар ’рбахаста? О, цæун. Барæн. 
Фестьæлф-фестъæлф нæбал кæнуй æ гурæ. 
Цæйдæр сир-сир. Куд сабур æй дуйне. 
Æнæзмæлгæй хуссуй нур сау ингæнау. 
Эмилияй ’рбауадзон æви нæ? 
Базмалдæй, мæнмæ гæсгæ. Нæ. Цæстæбæл 
Рагъазта е. Не ’рбауадзун — хуæздæр. 
Ку ’рбахеза, — комкоммæ бацæудзæнæй 
Мæ уосæмæ. Уосæ? Ци æй уосæ? 

Мæнæн уосæ нæбал ес а дуйнебæл. 
Ахуæн рæстæг н’ адтæй некæд нурмæ! 
Хори цума хорхуартæ бахуардтонцæ, 
Фесавдæй мæйæ, зæнхæ — сау ингæн, 
Телуй æхе æгас дуйне фур тæссæй. 
Эмилия (фæссценæй). 
Бауадзæ мæ, корун ди, инæлар, 
Цидæр хабар зæгъунмæ æвæстиат! 
Отелло 
Эмилия? Фæддæн æй мæрдиронх. 
Цæун, цæун. Æ хуссæн ин бамбæрзон. 
(Дуар байгон кæнуй.) 
Табуафси, æрбахезæ. 
Эмилия бацæуй. 
Эмилия 
Инæлар, 
Лæгмард — гъæунги. 
Отелло 
Уæн нæййес уомæн. 
Кæд адтæй е? 
Эмилия 
Æрæги, инæлар. 
Отелло 
Мæйи азар. Зæнхæмæ æгæр хæстæг 
Æрцæй, æма адæмæн фæццудæй 
Сæ сæризунд. 
Эмилия 
Венецийаг Родриго 
Унги фæммардæй Кассиой къохæй. 
Отелло 
Родриго фæммардæй? Уæд Кассио 6а? 
Эмилия 
Е ба нæй мард. 
Отелло 
Дзæгъæли тогниккалд! 
Дездемонæ 
Æназумæй, æвудæй рамардтонцæ! 
Эмилия 
Ке гъæр цæуй? 
Отелло 
’Ма еске гъæр кæнуй? 
Эмилия 
Æхсийни гъæлæс! О, мæнæ сау фудтæ! 
Æнхусмæ тагъд! Фенхус кæнтæ! Тагъддæр! 
Ести зæгъæ, ци кæнис, Дездемонæ? 
Дездемонæ 
Æнанхосæй мæлун. 
Эми л ия 
Дæ марæг ка ’й? 

Дездемонæ 
Неке. Мæхуæдæг. Ма ’ймисæд-еу æд гегæ 
Отелло мæн. Æнæнез уо. Хуæрзоон. 
(Рамæлуй.) 
Отелло 
Ци ’рцудайдæ? 
Эмил ия 
Сау сосæг — сау мæйдарау. 
Отелло 
Фегъустай ду, неке, зæгъгæ, загъта. 
Эмилия 
Æхсийнæ æцæгæйдæр уотæ загъта. 
Отелло 
Содздзæй мадта зиндони мæнгæдзорæг. 
Марæг æз дæн. 
Эмилия 
Цæйбæрцæ дæлуймон дæ, 
Уойбæрцæ æй æхсийнæ изæддæр. 
Отелло 
Хаттæй, мæн ба сайдта сайæги. 
Эмилия 
Хахур кæнис, сайис ду дæхуæдæг! 
Отелло 
Цардæй, донау æдзох æхе фæлевгæ. 
Эмилия 
Тæвдæ дæ ду, æрра дæ цъæх циренау. 
Гъæуай кодта е ’ууæнкæ изæдау. 
Отелло 
Æ уарзон — Кассио. Дæ лæги дæр бафæрсæ. 
Æгæр бæрæг ку н ’адтайдæ æ фуд, 
Мæ бон не ’ссайдæ гъеуæд æ рамарун. 
Адтайдæ мин зиндонæ дæр уæлдзæн, 
Кæд бастъалдтон æвуд уоди. Гъуддæгтæ 
Сбæрæг кодта дæ лæг. 
Эмилия 
Мæ лæг? 
Отелло 
Дæ лæг. 
Эмилия 
Загъта дин — Дездемонæ хæтгæ кодта? 
Отелло 
Гъо. Кассиой хæццæ. Æндæра уой 
Нæ баййивтайнæ хризолит дуйнебæл, 
Ку н* адтайдæ фæливд. 
Эмилия 
Мæ лæг? 
Отелло 
Дæ лæг. 
Байгон мин кодта мæ цæститæ Яго — 
269 

Æгъдау æма бæрзонд иамуси лæг, 
Цъумурдзинади знаг. 
Эмилия 
Мæ лæг? 
Отелло 
Цал хатти 
Фæлхат кæнон еци еу дзурд? Дæ лæг! 
Эмилия 
Ах, сау цъифæ фæххудтæй сугъдæг уарзтбæл! 
Хæтуй, зæгъгæ, фегъустай мæ лæгæй? 
Отелло 
Ци дзорун, уой æппундæр нæ лæдæрис? 
Æ фæлдемæн ин хормæ ракалдта 
Дæ лæг, ме ’рдхуард, æууæнки федог Яго. 
Эмилия 
Кæд тогтæ нæ имисис мæ лæгбæл, 
Гъеуæд е ’лгъаг цъумур уод листæг карстæй 
Æносæй-’носмæ цъифи æмбуйæд. 
Е æй мæнгард! Куд уарзта дæ æхсийнæ, 
Худта дæ уоди гага. 
Отел ло 
Ха-ха-ха! 
Эмилия 
Гъема ходæ. Гириз кæнæ, рæстгæнæг. 
Куд нæ зудтай дæ уосæн аргъ кæнун, 
Рæстдзийнадæ дæр уотæ нæ лæдæрис. 
Отелло 
Дæ цъух бахгæнæ. 
Эмилия 
Ци *й мæнæн де ’взист? 
Ци бакодтай, уой бæллæхæй ци ’взарун, 
Уомæй фуддæр ци скæндзæнæ мæнæн? 
Гъæла! Сæртæг! Дорау дæ æнæнкъарæн! 
Дæ целхъ мин ци ’й? Дæс хатти мæ марæ, 
Уæддæр, ци дæ, равдесдзæн уой. Ардæмæ! 
Æ уоси мавр рамардта! Тагъддæр! 
Лæгмард, хуарз адæм! Тагъд æнхус! Ардæмæ! 
Бацæунцæ Монтано, Грациано, Яго æма иннетæ. 
Монтано 
Ци ’рцудæй, инæлар? 
Эмилия 
Фæззиндтæ ду 
Й’ афони, Яго. Кадæр цæмæн кæнуй 
Лæгмард де ’фсонæ? ’Ма куд бухсис уой? 
Грациано 
Ци ’рцудæй? 
Эмилия 
Яго, кæд дæхе лæг хонис, 
Уæд дзуап радтæ сау хахурæн лæгау. 

Мæн* а зæгъуй, ду адтæ æ цъуххæссæг, 
Дзурдтай, хæтуй, дан, Дездемонæ. Нæ, 
Уæхæн хъилма не ’рхæсдзæнæ дæ сæрмæ. 
Нихкъуæрд радтæ хахургæнæгæн нур. 
Яго 
Ци гъуди кодтон, æз æрмæст уой загътон. 
Сбæрæг кодта гъуддæгтæ æхуæдæг. 
Эмилия 
Загътай ин, Дездемонæ ’й ке фæлевуй? 
Яго 
Загътон. 
Эмилия 
Кæрæй-кæронмæ е мæнгæ *й. 
Æргом мæнгæ — Хуцауæй дæр нæ тарстæ! 
Ду Кассиой хуæзголæй Дездемонæн 
Ку сивардтай, нæ кодтай уæд гириз? 
Яго 
Гъо, Кассио. Дæ цъухтæбæл фæххуæцæ! 
Эмилия 
Нæ фæххуæцдзæн. Æй раст дзорун ме ’хæс. 
Хуссуй мардæй æ хуссæни ме ’хсийнæ. 
Монтано æма Грациано 
О стур Хуцау! 
Эмилия 
Дæу дауæ ’й рамардта. 
Отелло 
Къехæй ма лæууетæ, е рæстдзинадæ ’й. 
Грациано 
Æбуалгъдæр рæстдзинадæ! 
Монтано 
О, фудфун! 
Эмилия 
Æнаккаг цъамар миуæ! Мæн еу гъуди 
Цъасæ кæнуй æдзохдæр бурæуау. 
Имисун *ма имисун æз еу цидæр. 
Æнæбæрæг æбуалгъ фудæй тарстæн. 
Нур ба рцудæй. Цæрун мæ нæбал фæндуй. 
Яго 
Бунтон сагъудтæ? Цо, нæхемæ цо! 
Э м и л и я 
Хуарз адæм, куд кæсетæ? Игъосинæ 
Мæ лæгмæ æз, нуртæккæ ба — нæбал. 
Зæгъдзæн алцидæр. Ка ’й зонуй, нæхемæ 
Нæбал раздæхдзæн, Яго, некæдбал. 
Отелло 
О! О! О! О! 
(Хуссæнбæл æрхаудтæй.) 
Эмил ия 
Унæргъæ, дæхе хуайгæ. 
Аци дуйней сугъдæгдæр ци адтæй, 
Рамардтай уой. 

Отелло (исистгæй). 
Сайдта мæ, хæтгæ кодта. — 
Фидинсувæр? Нæбал дæ базудтон. 
Дæ хуæрифурт мардæй лæууй дæ цори. 
Ниххорх æй кодтон æз. ’Ма мæхуæдæг 
Зонун, цæйбæрцæ æверхъау дæн. 
Грациано 
Мæ мæгур Дездемонæ! Хуарз æма 
Дæ фидæ рамардæй. Лæгмæ ке ’рцудтæ, 
Циртмæ ’й барвиста е. Æндæра нур 
Хуцауи ном фуддзурдтæй иссирдтайдæ, 
Аци æвеллон цаутæ фæууингæй, 
Æма æ уод равардтайдæ зиндонæн. 
Отелло 
Мæлæтдзаг тарф æрхун! Нæййес кæсæн! 
Фал Яго базудта, — мин хатти Кассио 
Фæцæй æ хæццæ. Басастæй уобæл 
Лейтенант æхуæдæг дæр. Фæууидтон ин 
Мæ къохмæрзæн æ къохти мæхуæдæг. 
Мæ мадæн уой саккаг кодта мæ фидæ, 
Фæдзахста æй мæ мадæ ба мæнбæл. 
Эмилия 
О, ’рвон тухтæ! 
Яго 
Банцайæ, нæ игъосис? 
Эмилия 
Нæ банцайдзæн. Кæронмæ зæгъдзæнæн. 
Уодзæй мæ дзурд думги хузæн хебарæ. 
Нæдæр мæ сирд, нæдæр ба адæймаг, — 
Мæн нецибал бауорамдзæй зæнхæбæл! 
Яго 
Дæхе ’рлæдæрæ. Цо! 
Эмилия 
Нæ, нæ цæун! 
Яго æй гъавуй барæхуайунмæ. 
Грациано 
Силгоймагмæ кард ’сесун ходуйнаг æй! 
Эмилия 
Афтедсæр мавр, æз къохмæрзæн ’ссирдтон 
Пъолбæл ’ма ’й Ягомæ бавдистон. 
Курдта ми е, цæмæй æй радавон, 
Æма æваст æ сау фæндæ сæнхæст æй. 
Яго 
Банцайæ, æдзæсгом! 
Эмилия 
Ду ба ’нгъалдтай, 
Цума ин æй равардта Дездемонæ. 
’Ссирдтон æй æз, ма ’й Яго ба райста. 

Яго 
Сайис, илгъаг! 
Эмилия 
Ци дзорун æз, ездæнттæ, 
Уоми мæнгæ еу морæ дæр нæййес. 
Хъæрæу сайтан! Уогæ, дæуæн, гъæлайæн 
Кустаг ци ес уæхæн уоси хæццæ? 
Отелло 
Куд бухсуй арв? Фæркитæ куд нæ хауй? 
Ахуæн цъамар нæ райгурдæй мадæй! 
Отелло Ягой барæхуайунмæ гъавуй, фал ин Монтано æ кард байста. 
Яго рамаруй Эмилияй æма фæлледзуй. 
Грациано 
Æ уоси рамардта! Мæцуй æ тоги. 
Эмилия 
Байвæретæ... æхсийни фарсмæ мæн... 
Грациано 
Раймардта ’ма ледзæг фæцæй хæлхъоййи. 
Монтано 
Цъамардæрти фуддæр! Мæнæ дин целхъ — 
Ке байстон маврæй, - ’ма лæууæ къæсæрмæ, 
Гъæуай кæнæ. Ку багъæуа марун, 
Гъе уæддæр æй æндæмæ ма рауадзæ. 
Æз ба тæхун лæгмарæн æ фæдбæл. 
Рандæнцæ сегас дæр, Отелло ’ма Эмилияйæй фæстæмæ. 
Отелло 
Æрсабур дæн. Нуртæккæ дзидзидай дæр 
Мæнæн мæ гæрзтæ байсидæ тухæй. 
Гъе, фал намус ка ’ссердзæй, раст нæ уогæй? 
Рæстдзинади исæфт — дуйней исæфт. 
Эмилия 
Гъе уомæн зардта ’хсийнæ донхæресбæл! 
Æз дæр мæлун еци зари хæццæ. 
Æз дæр хæрес-донхæресбæл разардзæн. 
Тогæйдзаг мавр, кæдзос адтæй, кæдзос. 
Уарзта дæ, о, æгъатир мавр, æхсийнæ. 
Соми кæнун мæ уодæй — раст дзорун, 
Æма мæлун, мæлун æз гъе уотемæй. 
(Рамардсей.) 
Отелло 
Адтæй ма уати æндæр целхъ нимæхст. 
Æрцудæй е æхсист ехдони. Мæнæ эй. 
Фидинсувæр, рауадзæ мæ. Цæуон. 
Грациано 
(фæссценæй). 
Ма бавзарæ, зинаргъ дин исистдзæнæй. 
18 Малити Васо 
273 

Отелло 
Мадта рацо, зæгъон дин æз еу хабар, 
Кенæ ба мæн æнæгæрзтæй дæр дуар 
Нæ бауорамдзæй. 
Грациано 
Гъо, гъæйдæ, ци зæгъис? 
Отел л о 
Мæнæ уинис, нæ дæн æз æнæгарз, 
Аци целхъ æй, салдæтти къохти гъæстæ 
Кæбæлдæр ес, гъе уонæн сæ хуæздæр. 
Сумахæй е берæ стурдæр цæлхдортæ 
Дæрæн кодта, фæндаг мин къæрт кодта, 
Сау гъæдау-еу ку ’ртумугъ æнцæ знæгтæ. 
Æнеу мæхе ци стаун. Нур ци дæн? 
Æ нивæ неке кæрдуй æхе къохæй. 
Ес мæмæ целхъ, фалæ тæссаг нæ дæн. 
Ци адтæй мин бавзаруйнаг — бавзурстон. 
Ци ласис ми тæссæй дæхе еуварс? 
Отелли над рахгæнæ гъæмпи халæй, 
Æма ’рлæудзæй. Кумæ цæуа? Цæмæн? 
Минкъий кизгæ, æнамонд æй де стъалу! 
Æхсæггагæй фæлорсдæр — дæ цæсгон. 
Тæрегъæдтæ федæн рæстæг ку ’рцæуа, 
Уæд мæн дæ еунæг аци цæстæнгас 
Фехсдзæнæй арвæй арт æма хъуæцæмæ. 
Ниууазал дæ ехау. Дæу ка зудта, 
’Рмæст е зудта, ци æй сугъдæг федауцæ. 
Нæметæ мæ, сайтæнттæ, æхситæй, 
Соретæ мæ е ’рвон уиндæй идардмæ! 
’Ртаетæ мæн тад зинги æнæбун 
Цъæх цирен уадзæг хъуми! Дездемонæ! 
Мард æй! О! О! О! О! 
Бацæунцæ Лодовико æма иннет æ. 
Кассиой æрбахæссунцæ мæрсинтæбæл, æрбакæнунцæ Ягой ахæстæй. 
Лодовико 
Еци мæгур æнахъæл лæг кæми *й? 
Отелло 
К’ адтæй Отелло, е? Лæууй дæ цори. 
Лодовико 
Кæми ’й хелагæ? Ракæнетæ ’й тагъд. 
Отелло 
Нæ ’йбæл уинун сæфтæг. Æви аргъæутти 
Æримистонцæ уой? Кæд æй сайтан, 
Уæд ин кардæй мæлæн фæткæ нæййес. 
(Фæццсеф кæнуй Ягой.) 
Лодовико 
Байсетæ ин æ кард! 

Яго 
Мæн фæццæф кодта, 
Фал дæн æгас. 
Отелло 
Уобæл ба нæ тухсун. 
Кæнæ уодхар. Мæлун дин амонд уидæ. 
Лодовико 
Кадгин æма бæгъатæр лæг Отелло 
Иссæй цъамар налатæн æ гъазæн. 
Ци схундæуа нур дæу? 
Отелло 
Куд дæ фæндуй. 
Рæстзæрдæ марæг... Нæ истон мæ маст. 
Ци кодтон, уой мæ кадæ гъæуайгæнгæй 
Кодтон. 
Лодовико 
Зонун. Аци лæгифидхуар 
Алцидæр радзурдта. Гъавтай марунмæ 
Ду Кассиой дæр? 
Отелло 
Гъо. 
Кассио 
Цæй туххæн уæд? 
Отелло 
Хатир корун. Уинун æз, куд рæдудтæн. 
Фал ма аци сайтани бафæрсон: 
Мæ уод æма мæ бауæр æ талæуæй 
Ку ’рахæста, уæд уомæй ци мулдта? 
Яго 
Загътон алцидæр. Дзуап ми ма агорæ. 
Уодзæй мæ цъух æхгæд. 
Лодовико 
Фæстаг сахат 
Ковунмæ дæр? 
Грациано 
Мах дин æй гъезæмарæй 
Байгон кæндзиан. 
Отелло 
Гъе, уотæ. 
Лодовико 
Инæлар, 
Базонæ нур хабæрттæ бæлвурддæрæй. 
Родригой дзиппи Ягой финст ’ссирдтан. 
Е ардудта Родригой Кассиобæл, 
Цæмæй æй рамара. 
Отелло 
Æлгъист цъамар! 
Кассио 
Ай зæнхæ куд хæссуй? 

Лодови ко 
Æндæр финстæг. 
Финсуй Родриго, нæ рамардзæн лæг, 
Мæхе еуварс кæнун, дан, сау гъуддæгтæй, — 
Ке кæнун кодта Яго æ хийнæй. 
Финстæг æрвист не ’рцудæй. Цæстфæлевæг 
Родригой марг æвзагæй æрсаста. 
Отелло 
Фал, Кассио, зæгъай мин, куд бахаудтæй 
Дæ къохтæмæ мæ уоси къохмæрзæн? 
Кассио 
’Ссирдтон еци къохмæрзæн мæ фатери, 
Уой фæсте ба мин Яго басастæй, 
Къохмæрзæн е ке ’рбагæлста мæ уатмæ, 
Цæмæй æй ду мæ къохи фæууинай. 
Отелло 
Гъæла дæн æз! Гъæла дæн æз! 
Кассио 
Финстæги 
Родриго ’фхуæруй Ягой, мæнбæл æй 
Ке сардудта, стур хилæ ке рауадæй. 
Уæд мæ систонцæ мæ кустæй. Нур ба 
Усми бæрцæ Родриго æрискъиттæй, 
Æма загъта мæлгæ-мæлун: уой дæр 
Рамардта Яго. Берæ *й фæййахъилдта, 
Фæстагмæ ба ’й ниррæхуста кардæй. 
Лодовико 
Ниууадзæ а хæдзарæ ’ма нæ хæццæ 
Цæугæй дæуæн, Отелло. Дæ кустæй 
Ист дæ. Дæ бæсти Кипри хецауеуæг 
Нурæй фæстæмæ Кассио кæндзæй. 
Мæн* амæн ба — сайтæнтти цагъайрагæн — 
Æрцæудзæй хаст тæккæ карздæр тæрхон, 
Ци ’рахæсса лæги зунд фуддæр фудæн, 
Уодхар кæндзæй, мæлгæ ба нæ кæндзæй. 
Ахæст дæ ду, Отелло, уæди уæнгæ, 
Цалинмæ дин нæ фегъоса сенат 
Дæ фудраконд. Ахæстити ракæнтæ. 
Отелло 
Фиццаг бал мæ еу дзурд зæгъун бауадзæ, 
Уæдта цæудзйан. Венецийæн кодтон 
Лæггадæ. Е зунд æй, æма уобæл 
Дзурд нæ цæуй. Ес мæмæ курдиадæ: 
Аци æвеллон хабæртти туххæн 
Сенатмæ ку финсай, уæд мæн бавдесæ, 
Ци дæн, уомæй. Хуарæнæн æ бæзгин 
Æ тæнæгау нæ бæззуй æцæг хузæн. 
Зæгъдзæнæ син, еци лæг ке уарзта 
Æнæбæрцæ, сæрзелуни уæнгити, 
Гурусхæ нæ, — е ’нкъарæнти бурдæн 

Уой сагъуйун кодта. Адтæй гъæддаг лæг, 
Æхе къохæй ка нинтъухта хæзна, 
Хæзна, к* адтæй е ’гас бæстæй хъазардæр. 
Нæ зудта е æ царди цæстисуг, 
Нур ба тæдзунцæ ставд сугтæ цæститæй, 
Аравийаг бæлæстæ ма уотæ 
Фæттадзунцæ хуасæн бæзгæ цъидагъæ. 
Мæ загъдмæ ма бафтаудзæнæ: еу хат 
Надта туркаг Алеппи венецйаги 
Æма ’лгъиста сенат. Æз бацудтæн, 
Æ хорх сунæтгонд куййæн райахæстон, 
Æма си кард мæн’ атæ ниссагътон. 
(Æхе рарæхуста.) 
Лодовико 
Æбуалгъ кæрон. 
Грациано 
Нæбал дæн дзорунгъон. 
Отелло 
Дæуæн хуæрзбони баи хæццæ æз 
Райстон дæ цард, мæлун нур мæхуæдæг дæр 
Бакомæ мин, корун ди, мæ фæстаг ба. 
(Æрхауй хуссæноæл сема рамæлуй.) 
Лодовико 
(Ягомæ). 
Спартайнаг куй, бæстисæфти бурдæн, 
Æстонг дзаман, талæу ци нцæ дæ цори? 
Куд уорамуй æбуалгъ уаргъ а хуссæн? 
Е дæ куст æй. Кæсун сæмæ ке бон æй! 
Ниссæмбæрзетæ. А хæдзарæн нур 
Уæдта æ мулкæн, маврæй ка байзадæй, 
Хецау дæ, Грациано, куд хеуон. 
(Кассиомæ.) 
Цитгин хецау, дæттун дин æз дæ къохмæ 
Фудгæнæги. Рахæссæ ин тæрхон, 
Ци бакодта, еци фудти æмуæзæ. 
Мæн ба хонуй Венецимæ мæ над, 
Цæмæй фегъоса сау хабар сенат. 
Рандæнцæ. 

Вильям ШЕКСПИР 
ГАМАЕТ, 
ДАНИАГ ПРИНЦ 
АРХАЙДЖЫТÆ: 
Клавдий — Данийы къарол. 
Г а м л е т — раздæры къаролы фырт, 
ныры къаролы æфсымæры фырт. 
Полоний — галуаны гофмейстер. 
Горацио — Гамлеты æмбал. 
Л а э р т — Полонийы фырт. 
Вольтиманд 
Корнелий 1 
Розенкранц \ галуанмæ хæстæглæуд адæм 
Гильденстерн ) 
Озрик 
Уæзданлæг. 
Сауджын. 
Марцелл } афицертæ 
Бернардо } 
Франциско — салдат 
Рейнальдо — Полонийы фæсдзæуин. 
А к т е р т æ. 
Дыууæ ингæнкъахæджы. 
Фортинбрас — норвегаг принц. 
К а п и т а н. 
Англисаг минæвæрттæ. 
Гертрудæ — даниаг королевæ, Гамлеты мад. 
О ф е л и я — Полонийы чызг. 
Лордтæ, уæздан сылгоймæгтæ, афицертæ, салдæттæ, 
матростæ, хабархæсджытæ æмæ фæсдзæуинтæ. 
Архайд цæуы Эльсиноры. 

1-аг АКТ 
Фыццаг сценсе 
Эльсииор. Галуаиы раз фæз. Æмбисæхсæв. Франциско лæууы йæ посты. 
Сахат цæгъды дыууадæс. Францискомæ бацæуы Б е р н а р д о. 
Бернардо 
Чи дæ? 
Франциско 
Нæ, дæхæдæг чи дæ? Ратт уал дзуапп. 
Бернардо 
Æгас цæуæд къарол! 
Франциско 
Бернардо? 
Бернардо 
Æз. 
Франциско 
Лæг дæ дæ дзырдæн — афоныл фæзындтæ. 
Бернардо 
Цæгъды дыууадæс, ацу, схуысс, Франциско. 
Франциско 
Кæй мæ раивтай — бузныг. Тынг ныргъæвстæн, 
Мæ зæрдæ ’нкъард у. 
Бернардо 
Хъалагъур куыд у? 
Франциско 
Мыстау у сабыр. 
Бернардо 
Цæй, уæдæ, хæрзæхсæв. 
Куы фембæлай Горацио ’мæ Марцеллыл, 
Уæд сæ фæтагъд кæн, — раивой мæн дæр. 
Франциско 
Фæлæуу, кæд уыдон сты сæхæдæг. Гъей, чи стут? 
Æрбацæуынц Г о р а ц и о æмæ М а р ц е л л. 
Г о р а ц и о 
Бæсты фырттæ. 
Марцелл 
Фæсдзæуинтæ къаролæн. 
Франциско 
Хæрзбон. 
М а р ц е л л 
Фæндараст, ме ’рдхорды зæронд. 
Дæу чи раивта? 
Франциско 
Посты ис Бернардо. 
Хæрзæхсæв. 
(Ацæуы.) 
М а р ц е л л 
Гъей, Бернардо! 
279 

Бернардо 
О, зæгъ-ма, 
Гораций ам ис? 
Го р а ц и о 
Ме ’мбис цыма ам ис. 
Бернардо 
Салам, Гораций; де ’хсæв хорз, Марцелл. 
М а р ц е л л 
Фæзынд та уыцы диссаджы фæлдисонд? 
Бернардо 
Нырма нæма. 
М а р ц е л л 
Горацио нымайы, 
Цыма нæ цæстыл ахъазы цыдæр, 
Æцæгæй ’ндæрг дыууæ хатты кæй федтам, 
Уый хоны мæнг, æмæ йын загътон æз, — 
Куыд лæууа немæ хъахъхъæнæгæй ахсæв, 
Æмæ æндæрг куы фæзына, гъеуæд 
Уадз йемæ дзурæд, базонæд хъуыддæгтæ. 
Г о р а ц и о 
Фæзындзæн уæм, уæдæ! 
Бернардо 
Æрбадæм, цæй, 
Сты фидæрттау æхгæд дæуæн дæ хъустæ, 
Фæлæ бар ратт — ныббырса сæм нæ уац, 
Цы федтам, ууыл. 
Г о р а ц и о. 
Уæдæ æз æрбадон, 
Цæй, байхъусæм, цы нын зæгъдзæн Бернардо. 
Бернардо 
Æндæрæхсæв, гъе, уалæ уыцы стъалы, 
Йæ тæмæнтæ кæм калы арвыл ныр, 
Гъеуым куы ссыгъд, уæд иу сахат ныццагъта, 
Марцеллимæ æз... 
Бацæуы Æ н д æ р г. 
М а р ц е л л 
Æнцад! Фæзынд та уæртæ, уæртæ, кæс! 
Бернардо 
Йæ цыд — нæ рухсыбадинаг къаролау. 
М а р ц е л л 
Ды фендджын дæ, Гораций, сдзур æм исты. 
Бернардо 
Куыд уæм кæсы, нæ къаролы хуызæн нæу? 
Го р а ц и о 
Куыд ма вæййы! Мæ удыл тас æфтауы. 
Бернардо 
Уый фарстмæ кæсы ’нхъæлмæ. 
М а р ц е л л 
Фæрс, Гораций! 

Го р а ц и о 
Æхсæвдзу, чи дæ, чи радта дæуæн, 
Ингæны хуыссæг даниаг паддзахы 
Æнаипп хуызы бацæуыны бар? 
О, ратт мын дзуапп, — фæтæрс уæлæрвтæй! 
М а р ц е л л 
Цæуылдæр нæм фæхæрам. 
Бернардо 
Иуварс ацыд. 
Го р а ц и о 
Æрлæуу! Дзуапп ратт!Мæ дзырдæн аргъ ыскæн! 
Æндæрг ацæуы. 
М а р ц е л л 
Нæ бафæндыд æй дзурын æмæ ацыд. 
Бернардо 
Цы ма зæгъыс, Гораций? Мауал риз тæссæй. 
Нæ сæнтты равзæрд, ныр цы федтай, уый? 
Дæ хъуыды зæгъ. 
Г о р а ц и о 
Хуыцауæй ард хæрын: 
Нæ баууæндин, фæлæ мæхæдæг федтон. 
М а р ц е л л 
Къаролы хуызæн тынг у! 
Го р а ц и о 
Ды куыд дæ 
Дæхи хуызæн, раст афтæ. Стæй йæ уæлæ, — 
Норвегагимæ тохы йыл цы уыд, 
Ныр дæр гъеуыцы згъæр æфсæддон дарæс. 
Цъæх ихыл Польшæйæ ’рвыст лæгтæн 
Куы сфæлдæхта сæ дзоныгъ, уæд куыд уыди, — 
Ныр дæр уыд ахæм тар æмæ тызмæг. 
М а р ц е л л 
Раст ацафон дыууæ хатты нæ рæзты 
Æрцæйцыд дысон, раздæрау — сæрбæрзонд. 
Г о р а ц и о 
Нæу ацы сусæг бамбарын мæ бон, 
Дзæгъæлы нæм кæй нæ фæзынд, уый зонын: 
Нæ паддзахадыл скæндзæни фыдбон. 
М а р ц е л л 
Фæлæуут. Сбадæм. Чи зæгъдзæн мæнæн, 
Хъалагъуртæн цæмæн фæкарздæр се ’гъдау? — 
Фæндон змæлæн нæй адæмæн æхсæв. 
Цæмæн удынц сармадзантæ кæныныл, 
Цæмæн ласынц фæсарæнтæй гæрзтæ, 
Цæуылнæ ис хуыцаубоны дæр улæфт 
Нæ науаразæг пълотниктæн æппын? 
Цæуыл калæм нæ сау хид ’хсæвæй-бонæй, 
Уый чи зæгъдзæни? 

Г о р а ц и о 
Бафæлварон æз. 
Цы фехъуыстон, зæгъдзынæн уый. Къаролмæ, 
Нæ цæсты раз кæй сурæт фестад ныр, 
Лæгæй-лæгмæ ысхæцынмæ фæсидти 
Норвегæгтæн сæ паддзах Фортинбрас. 
Фæуæлахиз нæхи хъæбатыр Гамлет, 
Йæ карды цæфæй Фортинбрас фæмард. 
Хæсты размæ æууæнк æмæ æфсармæй 
Уæд ахæм бадзырд фидаргонд æрцыд: 
Фæхæрдуæвæг йæ зæххытæ ныууадздзæн 
Йæ марæгæн. Норвегæгты бæстæ 
Сæ дзырдмæ гæсгæ бацахста уæд Гамлет. 
Фæлæ йæ бындар, кæстæр Фортинбрас, 
Æнахъæл туг кæмæн фыцы йæ уæнгты, 
Хылкъахынмæ цъæх цырен уадзы ныр, 
Къæбæрæйсайгæ тугмондаг сæркъуыртæй 
Уый сарæзта Норвегийы отряд. 
Æппындæр нæу зын рахатæн йæ нысан: 
Æнахуыр цаутæ, ног хабæрттæ дзурынц, 
Йæ тых æмæ æхсаргарды фæрцы 
Кæй сфæнд кодта йæ мард фыды зæххытæ 
Фæстæмæ байсын. Гъе, уæдæ æмбырдтæн, 
Ызнæт уавæр, фæдисæнхъæл фынтæн, 
Æбæрæг тас, стæй дам-думты гуырдзæн, 
Мæнмæ гæсгæ, сæ сæйраг аххос уым ис. 
Бернардо 
Дæ хъуыдытимæ разы дæн æз дæр. 
Хъалагъуртыл хуымæтæджы нæ зилы 
Æбуалгъ æндæрг — нæ къаролы æнгæс — 
Уый уыд, стæй у хæстон цæхæр фæлгъауæг. 
Го р а ц и о 
Мæ зæрдæйы сындзау нынныхст йæ уынд. 
Куы ныррухс Рим уæлахизты тæмæны, 
Уæд Юлийæн йæ мæлæты хæд размæ 
Æппæт ингæнтæ сафтид ысты. Мæрдтæн 
Сæ дзолгъо-молгъо уынгты хъуыст. Æртæх 
Уыд тугæнхъæвзт кометæты цæхæрæй, 
Фæзынди хурыл сау тæппытæ; мæй, 
Нептуны хъомыс чи ’взары йæхиуыл, 
Хъаймæты бонау уыд фæлмæй рынчын. 
Æмæ ныр дæр æрцæуинаг хъуыддæгтæн 
Сæ разæй раст фæдисæттау тæхынц 
Цыдæр æрра бæрæггæнæнтæ. Уыдон 
Зæхх æмæ арвы иумæйаг фæндæй 
Æрвыст цæуынц нæ бæстæйы цæрджытæм. 
Æ н д æ р г æрбаздæхы. 
Фæзынди та! Æнцад! Цыфæнды уæд, 
Æрцæудзæн урæд. Ма фезмæл, куырысдзау! 

О, кæд дæуæн æвзаг лæвæрд фæци, 
Уæд раргом кæн дæхи! 
Нæ удæнцой, дæ рухсаджы тыххæй 
Кæд исты хорзæх саразын хъæуы, 
Уæд раргом кæн дæхи! 
Кæд федтай тарæй бæстæйæн йæ хъысмæт, 
Æмæ ма ис йæ фервæзынæн хос, 
Уæд раргом кæн дæхи! 
Кæд ды уæлæуыл галиу миты руаджы 
Хæзнаты чырын баныгæдтай искуы — 
Кæрæф, дам, ысты мард удтæ, зæгъынц — 
Уæд раргом у! Æрлæуу! Æмæ мæм сдзур! 
Уасæг уасы. 
Марцелл, хæц ыл! 
М а р ц е л л 
Цæвон æй алебардæй? 
Г о р а ц и о 
Куы лидза, уæд! 
Бернардо 
Фæзынд та!! 
Г о р а ц и о 
Уæртæ! 
Æндæрг ацæуы. 
М а р ц е л л 
Ацыд. 
Бынтон дзæгъæлы паддзахæн йæ аууон 
Мæсты кæнæм æргом тыхгæндæй мах. 
Æндæрг у мигъау, комытæфау афтид, 
Сæрхъæндзинад у йемæ тох кæнын. 
Бернардо 
Дзуапп раттаид, фæлæ ныууасыд уасæг. 
Го р а ц и о 
Куыд фестъæлфыд, уыд аххосджын цыма, 
Æмæ фæтарсти дзуапп дæттынæй. Уасæг, — 
Сæуæхсиды фæндырдзæгъдæг — æваст, 
Сæууон хуыцауы хъалгæнгæ, йæ уаст 
Куы райхъуысы, уæд, дам, хæтæнхуаг мард уд 
Кæмфæнды к’ уа — дæлдзæх æви уæлзæхх, 
Уæлдæфы, денджызы кæнæ цъæх арты — 
Уæддæр æваст йæ хæдзармæ тындзы. 
Æцæг у уый. Нæхæдæг ын — æвдисæн. 
М а р ц е л л 
Уый уасæгæн йæ зарæгæй фæтар. 
Ис ахæм хабар: алы аз зымæджы 
Цыппурсæхсæвæй боныцъæхтæм раст 
Нæ банцайы хæдзарон маргъы уаст. 
Уæд, дам, мæрдтæ дæр рацæуын нæ уæндынц. 
Æдых вæййы кæлæнгæнджыты хин, 
283 

Æхсæв — æнцад, планетæтæ — æназым, 
Рæстæг вæййы зæды удау сыгъдæг. 
Г о р а ц и о 
Уый фехъуыстон, æмæ уырны мæн дæр. 
Сæумæ у ныр, — цъæх пæлæзы фæзынд, 
Сæууон æртæхтæй уæлрæгъты æрттивы. 
Ныр хъалагъурты баивын хъæуы. 
Хæссын фæндон: принц Гамлетæн зæгъæм, 
Цы федтам, уый. Мæ сæр лыгмæ дæттын — 
Æгомыг бардуаг сдзурдзæни йæ цуры. 
Куыд уæм кæсы, мæ хæлæрттæ? Зæгъæм, 
Нæ уарзт, нæ хæс куыд амонынц, раст афтæ. 
М а р ц е л л 
Мæнмæ гæсгæ, йæ зæгъын у хуыздæр, 
Стæй зонын æз, кæм æй ссардзыстæм абон. 
Ацæуынц. 
2-аг сценæ 
Уый дæр уым. Галуаны уазæгуат. 
Бацæуынц къарол, королевæ, Гамлет, Полоний, Лаэрт, 
Вольтиманд, Корнелий, уæздæттæ, фæсдзæуинтæ. 
К ъ а р о л 
Нæ зæрдæ ме ’фсымæрыл риссы, 
Нæма оахус йæ ингæны сыджыт. 
Нæ паддзахад хъыгæй нымпылид хъуамæ, 
Гъе, уыйас у нæ бæллæх æмæ маст, 
Фæлæ нæ зонд æрдзимæ тохы сфидар, 
Æмæ фæразæм хиуылхæцын мах, — 
Хъыггæнгæйæ хи рох кæнын нæ хъæуы. 
Гъеуый тыххæй мын бинойнаг ыссис 
Нæ хо, нæ чындз — нæ ныры королевæ, 
Хæсты дæр чи уыд ме ’фсымæрæн ныфс. 
Хъыг æмæ цин ныр сæмхæццæ сты риуы, — 
Нæ мидбылхудгæ калæм мах цæссыг. 
Хъуыддаг кæнгæйæ саккаг кодтам ’гъдауæй 
Æвзæрст лæгтæн сæ фæнд зæгъыны бар. 
Нæ къахдзæф нын нымайынц растыл. Бузныг. 
Дыккаг хъуыддаг у ахæм. Фортинбрас, 
Къаролы фырт, мах мурмæ дæр нæ дары. 
Цыма мæ уарзон ’фсымæры фæсмард 
Нæ бæстæйы бынтон æвзæр у уавæр, 
Цыма сæфæм, кæрæдзийы хæргæ, 
Гъе, афтæ йæм кæсы. Æмæ йæхимæ 
Æркасти номдзыд фæтæг. Домы, 
Цы зæхх бацахста ме ’фсымæр рæстæй, 
Йæ фыдæй йын кæй рамбылдта сæ тохы, 
Фæстæмæ уыцы облæсттæ. Уый — иу. 
Ныр ам нæхи æмбырды нысан циу? 
284 

Норвегæгтæн сæ къарол, Фортинбрасæн 
Йæ фыдыфсымæр, базæронд бынтон, 
Кæцæй зондзæн йæ къабазы фыдвæндтæ? 
Æмæ йæм мæнæ мах фыссæм, зæгъгæ, 
Фыдбылыз ма ’руадз,уымæн æмæ йе ’фсад 
Йæ адæм сты, æмæ сæ дары къазна. 
Фыстæгимæ æрвыст цæут сымах, 
Нæ дзæбæх Вольтиманд æмæ Корнелий. 
Зæронд къаролæн ратдзыстут салам. 
Уæ бартæ уын æгæр уæрæх нæ кæнæм. 
Æгъдауы сæрты ма хизæд уæ дзырд, 
Ут хиуылхæцгæ. Разæнгард ызмæлдæй, 
Цæттæ кæй стут, уый бавдисут. Цæугæ. 
Корнелий æмæ Вольтиманд 
Стæм разæнгард кæмфæнды дæр дæ дзырдæй. 
К ъ а р о л 
Гуырысхо уыл куынæ кæнын. Фæндараст. 
Вольтиманд æмæ Корнелий ацæуынц. 
Уæдæ, Лаэрт, цы фехъусдзыстæм ногæй? 
Цыдæр куырдтай. Цымæ, цы уа, Лаэрт? 
Цы дæ хъæуа бæзгæ хъуыддагæн тронæй, 
Гъеуый тыххæй нæ фехъусдзынæ «нæ», 
Цы нæм ис, уый дæхи цыма у, афтæ. 
Сæр æмæ зæрдæ, къухтæ æмæ дзых 
Куыд пайда сты кæрæдзийæн, гъе, афтæ — 
Дæ хорз фыд æмæ Данийæн йæ трон. 
Цы хъæуы дæу? 
Л аэ р т 
Бар ратт мæнæн, нæ паддзах, 
Æмæ та Францмæ ацæуон фæстæмæ. 
Æз уырдыгæй æрбацыдтæн, ды нын 
Къарол куы сдæ, уæд уыцы цины бонмæ. 
Æмæ, сæттын, куы ахицæн мæ хæс, 
Уæд уырдæм ногæй сайы мæн мæ бæллиц. 
Ныллæг дын кувын æмæ курын бар. 
Къ а р о л 
Дæ фыд цы зæгъы? Сразы ис Полоний? 
П о л о н и й 
Мæн хъизæмарæй амардта, паддзах, 
Йæ лæгъстæтæй мын басаста мæ хъару. 
Фæндараст ын æнæбары зæгъын. 
Фæндагсарæн ын саккаг кæн дæ арфæ. 
К ъ а р о л 
Рæстмæ фæуæд дæ балцы сæр, Лаэрт. 
Æрвит дзæбæх, дæхи фæндон дæ рæстæг. 
Нæ удлæууæн фырт Гамлет, ды куыд дæ? 
Г а м л е т (иуварсмæ). 
Цæй удлæууæн, цæй фырт дæн æз сымахæн? 

К ъ а р о л 
Дæ цæсгом та цыдæр мигътæй ныттар. 
Г а м л е т 
Тар нæ, фæлæ æнæхъуаджы ныррухс и. 
Королевæ 
Ах, Гамлет, ’хсæвау мауал у æнкъард, 
Зæрдæхæларæй къаролмæ æрбакæс. 
Æртхутæджы кæдмæ агурдзæн, кæ, 
Дæ цæстæнгас дæ фыды сурæт. Дуне 
У афтæ конд: цæрæг кæны мæлгæ, 
Цы уд амæлы, свæййы уый æнусон. 
Г а м л е т 
У дуне афтæ конд. 
К ъ а р о л 
Уæдæ дæ зиан, 
Чи никуы ’рцыди, ахæмыл нымайыс? 
Г а м л е т 
Нымайгæ нæ, уый афтæ у, æхсин. 
Нæ зоныи æз «нымайынтæ» ’мæ йедтæ. 
Нæдæр пæлæзы, дарæсы сæнтсау, 
Нæдæр уынæргъд, нæдæр хъæрзгæ тыхулæфт, 
Нæдæр цæссыгты судзгæ фурд, нæдæр 
Уæззау хъыджы æндæр нысæнттæн 
Мæ уды рыст нæу равдисын сæ бон. 
Уыдон ысты кæнгæ митæ — æвдис сæ 
Раст хъазæнхъултау адæмы цæстмæ. 
Мæ хъыг та нæу рæсугъд фæлгæтты ’вæрд, — 
Уый у æрмæст мæ рыст удæн лæвæрд. 
К ъ а р о л 
Æхсызгон у, æппæлинаг у, Гамлет, 
Кæй фидыс ды хъæбулы хæс хъыгæй. 
Фæлæ йæ фыд дæхи фыдæн дæр амард, 
Йæ фыдыфыд дæр — афтæ. Фæлæ ис 
Æнкъард кæнынæн, сау дарынæн афон. 
Фæлæ дæ уд хъыгæн нывондæн ’рхæсс, 
Дæхи æфхæр — уый раст зонд нæу. Дзыназын 
Нæлгоймагæн сæрмæ ’рхæссинаг нæу. — 
Уый æрдзы фæтк гуымиры хуызы халы, 
Æвдисы уый æнæууæнк уды тар, 
Куырм зæрдæйы, æнæзынг зонды тухи. 
Æмæ кæмæн нæй ’нæрцæугæ зæххыл 
Æрдзон тæккæ хуымæтæгдæр хъуыддæгтау, 
Гъеуый ныхмæ ныццæхгæр кæн дæхи, — 
Уый раст уыдзæн? Уый арвы бын рæдыд у, 
Мæрдтæн — фыдæх, æрдзы ныхмæ — фыдгæнд. 
Хъысмæтимæ нæй тохгæнæн æппындæр, 
Куы ’рсабыр уа дæ зонд, уæд уый зæгъдзæн, 
Дæ фыды, стæй æнæнымæц ингæнтæ 
Уынгæйæ: «Раст у: афтæ хъуамæ уа!» 
Фæсур дæ хъыг, æмæ нырæй фæстæмæ 

Мæн хон дæхи фыд. Дуне зонæд, уадз, 
Кæй ничи ис дæуæй хæстæгдæр тронмæ, 
Æмæ кæд искуы иу фыдæн уыди 
Йæ зæрдæйы æгæрон уарзт йæ фыртмæ, 
Уæд уый æз дæн. Æрмæст мæнæн 
Зын у, кæй цæуыс ногæй Виттенбергмæ, 
Кæй равзæрстай ды ахуыры фæндаг, 
Нæ зæрдæмæ æппындæр уый нæ цæуы. 
Лæуу ам, нæ хур, нæ мыггаджы мæсыг, 
Нæ фырт æмæ нæ паддзахады хицау. 
Королевæ 
Дæ мад дæр куры: ма цу Виттенбергмæ, 
Лæгъстæ кæнын мæ ма бауадз, мæ хур. 
Г а м л е т 
Æхсин, кæсын æнæ хъыпп-сыпп уæ коммæ. 
К ъ а р о л 
Гъеуый уæздан, сæрæн дзуапп хуыйны, гъе. 
Нæ хæдзар у дæхи хæдзар. ’Хсин, цомут. 
Нæ зæрдæмæ ныккæсын кодта хур 
Йæ разыйы дзырд Гамлетæн. Ныртæккæ 
Гъеуый фæдыл сармадзан дзуапп дæтдзæн 
Бæрзонд æврæгътæн, арвы хъæр фæзмдзæни 
Зæххы нæрын — нæ нуазæнты зæлланг. 
Гамлетæй фæстæмæ се ’ппæт дæр ацæуынц. 
Г а м л е т 
Куы фестид тæф, йæхимидæг æмбийгæ, 
Лæгæн йæ буар — фыды уæззау къуылдых! 
О, хи марын тæригъæды фыдæхыл 
Куынæ нымаид Сфæлдисæг! Хуыцау! 
Æппæт дуне — йæ хъуыддæгты, йæ фæндты — 
Куыд ницæйаг, куыд къуымых мæм кæсы. 
Цы ма уа ’лгъагдæр? Сау хъамылы бын 
Куыд фесæфы зæрæстон дыргъдон, афтæ 
Æн* арæнæй æвæгæсæг зæххыл 
Гуымиры миты сау кæлæн ныттыхсти. 
Уæддæр, цымæ, куыд рауад афтæ, куыд? 
Дыууæ мæйы, кæдæй амард... Нæ, къаддæр. 
Къарол уыд æрдзæй. Ай та циу? Сатир 
Циу Фебы цур? Куыд тынг уарзта мæ мады, 
Йæ уындæн ын рæудымгæйæ дæр тарст. 
О арв, о зæхх! Цытæ мысын дзæгъæлы? 
Мæ мад дæр æм йæхи йæхæдæг ласта, 
Цыма æфсæстæй стонгдæргæнгæ цыд. 
Мæй рацыди... Дзæгъæл кæны мæ хъуыды! 
Сылгоймæгтæ, æууæнкхор, сайд — уæ ном! 
Нæ рацыд мæй! Дзыназгæ Ниобейау 
Мæ фыды уазал чырыны фæстæ 
Цы басмахъты цыд, уыдон ма — дзыхъхъынног. 
Уый... О Хуыцау, хъыг кæныны бæсты 

Æнæзонд сырдау баздæхт æмæ уайтагъд 
Мæ фыдыфсымæр сси йæ лæг, йæ мой, — 
Цы ис мæнмæ Гераклы хуызæнæй, 
Ис уымæ дæр мæ фыды хуызæй уый. 
Мæйы фæстæ! Цæстфæливæн — йæ цæссыг, 
Нæма бахус, йæ цæстытæ ма — сырх, 
Гъе, афтæмæй хъæццулы бын фæиу сты! 
Нæ, хорздзинадмæ не ’ркæндзæни уый! 
О, зæрдæ, аскъуый, бамбæхс уал дæ хъыг. 
Æрбацæуынц Горацио, Марцелл æмæ Бернардо. 
Г о р а ц и о 
Салам дын, принц! 
Г а м л е т 
Хуыцау уæ хизæд низæй. 
Гораций, ды? Æви мæ сайы цæст? 
Г о р а ц и о 
Йæхæдæг, принц, — ингæны онг дæ цагъар. 
Г а м л е т 
Уый фенгæйæ у: чи кæмæн — цагъар. 
Цы дымгæ дæ æрхаста Виттенбергæй? — 
Марцелл, ды дæ? 
М а р ц е л л 
Æз дæн, нæ зынаргъ принц. 
Г а м л е т 
Æхсызгон V мæнæн. Дæ изæр хорз, Бернардо. 
Дæу та цы ’рхаста Виттенбергæй уæд? 
Г о р а ц и о 
Нæ уæздан принц, мæ зивæг мыл фæтых и. 
Га м л е т 
Нæ зæгъид уый дæ фыдгул дæр дæуæй, 
Мæстæй мæнæн цæмæн марыс мæ хъустæ, 
Дæхиуыл алы хахуыртæ мысгæ? 
Æз зонын дæу: циу зивæг, уый нæ зоныс. 
Цæмæй дыл бацин кодта Эльсинор? 
Иннæтау ам фæцалх уыдзынæ нозтыл. 
Г о р а ц и о 
Æрцыдтæн æз дæ фыды зианмæ. 
Г а м л е т 
Нæ, 
Мæ хæлар, ма мыл худ. «Дæ мадæн 
Йæ чындзæхсæвмæ» — афтæ зæгъ фæлтау. 
Го р а ц и о 
О, раст зæгъгæйæ, тынг тагъд уыди хъуыддаг. 
Г а м л е т 
Сæ хъавд уыд раст: æнæ хæрзтæй, Гораций, — 
Сæ чындзæхсæв уыд хисты фынгтæй конд. 
О, уыцы бон мыл макуы скæнæд ногæй, 
Фæлтау зындоны знагимæ цæрин. 
Мæ фыд — цыма та февзæрди мæ размæ. 

Г о р а ц и о 
Кæм, принц? 
Г а м л е т 
Мæ уды цæстыты, Гораций. 
Г о р а ц и о 
Цы уыди, уымæй уыд къарол — зыдтон æй. 
Га м л е т 
Кæй уыдис адæймаг, гуырысхойаг нæу уый. 
Æз нал фендзынæн ахæм лæг уæлæуыл. 
Г о р а ц и о 
Гъе, уæдæ, принц, дысон æхсæв уый ам уыд. 
Га м л е т 
Уыд? Чи? 
Го р а ц и о 
Къарол, дæ фыд. 
Га м л ет 
Мæ фыд? 
Го р а ц и о 
Æрсабыр у æмæ фæхæц дæхиуыл, 
Дæ дис æмбæхсгæ байхъус ды мæнмæ. 
Æз радзурон æвдисæнты цур мæнæ 
Æнахуыр цау. 
Га м л е т 
О, курын: тагъддæр дзур! 
Го р а ц и о 
Дыууæ ’хсæвы хъарагъулы фæд-фæдыл 
Марцелл æмæ Бернардойыл æрцыд 
Мæрдон мæйдары ’нæкæрон тыгъдады 
Æгæнон диссаг. Конд æмæ уындæй — 
Дæ фыд йæхæдæг. Къахæй сæрмæ ифтонг 
Хæцæнгæрзтæй, паддзахы цыд — йæ цыд, 
Вæййы ма се ’хсæн иу санчъех æрмæстдæр, 
Гъе, афтæмæй æртæ хатты фæзынд. 
Фыртæссæй цавддур фестадысты адон, 
Æбуалгъ сусæгæй фестад их сæ туг. 
Куы радзырдтой мæнæн æвиллон хабар, 
Уæд семæ ’хсæвгæс рацыдтæн æз дæр, 
Æмæ зæгъын: цы федтой, уый æцæг у, 
Æнахуыр аууон уыц’ афон фæзынд. 
Зыдтон дæ фыды. Сты æмхуызон, баууæнд, 
Мæ дыууæ къухау. 
Га м л е т 
Æмæ уый кæм уыд? 
М а р ц е л л 
Кæм фæлæууы хъалагъур, уым — фæзы. 
Г а м л е т 
Æмæ нæ дзырдтай йемæ? 
Г о р а ц и о 
О, дзырдтон. 
Æрмæст дзæгъæлы. Фæлæ иу уысм тары, 
19 Малити Васо 289 

Йæ сæр, йæ уæнгты фезмæлдмæ гæсгæ, 
Æз фенхъæлдтон, цыма ныртæккæ сдзурдзæн 
Фæлæ уæдмæ ныууасыд уасæг дард, 
Æмæ æваст уый фестъæлфыд йæ хъæрæй, 
Гъестæй цыдæр æрбаци. 
Г а м л е т 
Н’ арын дзырд! 
Г о р а ц и о 
Хæрын дын ард мæ цардæй, принц: æцæг у, 
Цы федтам, уый, æмæ дын æй зæгъæм. 
Г а м л е т 
О, афтæ, о... Æрсабыр уон... Ныртæккæ... 
Хъалагъур чи у ахсæв? 
М а р ц е л л æмæ Бернардо 
Мах, милорд. 
Г а м л е т 
Гæрзифтонг уыд? 
М а р ц е л л æмæ Бернардо 
Сæрæй къæхтæм — гæрзифтонг. 
Г а м л е т 
Суанг йе счъилтæм? 
М а р ц е л л æмæ Бернардо 
Суанг йе счъилтæм, бæгуы. 
Г а м л е т 
Уæдæ йын уæд йæ цæсгом дæр нæ федтат? 
Го р а ц и о 
Куыд нæ, йæ цæсгом згъæр худæй зынди. 
Гамлет 
Тызмæг уыди? Æлхынцъæрфыг? 
Го р а ц и о 
Уый касти 
Мæстыйæ нæ, фæлæ бынтон æнкъардæй. 
Г а м л е т 
Фæлурс уыди йæ цæсгом æви сырх? 
Го р а ц и о 
Бынтондæр урс. 
Га м л е т 
Æмæ уæм каст æдзынæг? 
Го р а ц и о 
Уысм не суагъта йæ цæстæнгас мах уæгъд. 
Г а м л е т 
Куы фенин æй! 
Г о р а ц и о 
Дæ сæрызонд фæцæудзæн. 
Г а м л е т 
Цы нæ вæййы. Уый бирæ фæци уым? 
Г о р а ц и о 
Сæдæйы онг уыд банымайæн рогæй. 
М а р ц е л л æмæ Бернардо 
Фылдæр, фылдæр. 

Г о р а ц и о 
Нæ уыд фылдæр мæ цуры. 
Г а м л е т 
Йæ зачъе урс уыд? 
Г о р а ц и о 
Нæ, бынтон урс нæ, 
Æгасæй йын куыд халасдзагъд уыд, афтæ. 
Га м л е т 
Лæууын æз уемæ, чи зоны æмæ 
Фæзындзæн ахсæв дæр. 
Г о р а ц и о 
Фæзына хъуамæ. 
Га м л е т 
Æмæ куы райса ног мæ фыды сурæт, 
Уæд мын зындон куы ныхгæна мæ дзых, 
Уæддæр æз йемæ аныхас кæндзынæн. 
Сымахæй та дæн уый курæг, цæмæй 
Æнахуыр цау, ныронг кæй кодтат сусæг, 
Уый ма схъæр кæнат макæмæн ныр дæр. 
Цы ’рцæуа ахсæв, агурут уым мидис, 
Фæлæ йæ дзургæ ма кæнут. Уæ хорз 
Нæ уыдзæн рох. Хуыцауыл уæ фæдзæхсын. 
Фæзындзынæн дыууадæсмæ хæстæг 
Сымахмæ. 
С е ’ппæт 
Мах — дæ цагъартæ, нæ принц. 
Г а м л е т 
Цагъартæ нæ, — мæ хæлæрттæ. Фæндараст. 
Гамлетæй фæстæмæ иннæтæ ацæуынц. 
Мæ фыды ’ндæрг æд хотыхтæ! Бæллæх! 
Цы сайы уый? Куы ’рталынг уаид тагъддæр! 
Мæ уд, фæраз! Зæххы бынæй дæр скъах 
Хæрам митæн, фыдхъуыддæгтæн сæ фæдтæ. 
(Ацæуы.) 
3-аг сценсе 
Уый дæр уым. Уат Полонийы хæдзары. 
Бацæуынц Л а э р т æмæ О ф е л и я. 
Л а э р т 
Сты науы голджытæ. Хæрзбон, мæ хо. 
Кæдæм цæуын, гъеуыцырдæм куы хæссой 
Дымгæтæ науты, ма кæ уæд фынæй — 
Æрвит хабар. 
О ф е л и я 
Гуырысхо ма кæ ууыл. 
Л а э р т 
У Гамлетæн йæ уарзты узæлд тутт, 
Цъæхæй рæгъæд æрыгон туджы монцау. 

Йæ ныхæстæ сты уардийы тæмæн, — 
Хъызт уазалы æнæмæлгæ кæмæн нæй, 
Сæ тæф цæры цæстыныкъуылды бæрц, 
Сты афтид, ницы. 
ф е л и я 
Афтид, ницы? 
а э р т 
Ницы. 
Канд нуæртты тыхæй царды рæзт нæу барст. 
Куыд рæзы буар, сыгъдæг дзуарау дзы афтæ 
Æнæмæлæт уд, зонды бар рæзы. 
Уадз уарзæд уый сыгъдæг зæрдæйæ абон, 
Йæ æнкъарæнтæ уæнт нырма сыгъдæг. 
Тæрсгæ-ризгæйæ ахъуыды кæн: чи у? 
Йæхæдæг нæу йæхи хицау: у ’рмæст 
Йæ ном, йæ туг, йæ бынаты уацайраг, 
Æмæ йын нæй фæндон цæрыны бар. 
Уый равзæрста хъысмæт, æмæ йæ митæй 
У аразгæ нæ паддзахады фарн. 
Йæхæдæг ницы сараздзæн — сæ сæргъы 
Кæмæн лæууы, уыдон кæнынц хъуыддаг. 
Уадз дзурæд уал, цыма дæ уарзы бирæ, 
Æууæнд ыл уыйбæрц, цас кæна æххæст 
Йæ дзырд хъуыддагæй. Фæлæ зон æрмæст, 
Йæ бон нæу ницы Данийы æвæндæй. 
Ныр бамбæрстай, цы зынгæй хъазыс, уый? 
Йæ зарджытæ йын уарзондзинад хоныс? 
О, цас уыдзæн дæ худинаг, дæ хъыг, 
Йæ мондæгтæ куы суадза уый дæ уды 
Сыгъдæг, æнæвнæлд стыр хæзнатæй, уæд! 
Рынау дæхи мæнг уарзты монцæй хъахъхъæ, 
Тæрсгæ, мæ хо Офелия, тæрсгæ! 
Дзуапп макуы ратт æмуддзинадæй уымæн. 
Чындздзон чызгмæ мæй рудзынгæй куы ’ркæсы, 
Уæд уымæй дæр къæмдзæстыг хъуамæ уа. 
Хæрзгæнæгыл цъыф бакалын æнцон у, — 
Зыдæй фæхæры ног æвзарты зулкъ. 
Сæууон æртæхыл, райсомæй, дзæгæрæг 
Æххæст куы нæма райхæлы, уæд æм 
Дзæвгар, дзæвгар æмхицдæр вæййынц низтæ. 
Фæлæ æвæлтæрд мон удæн, æмбар, — 
Йæ хуыздæр хъахъхъæнæг — æфсарм. 
ф е л и я 
Мæ уд мын алкæд хъахъхъæндзæн дæ ахуыр. 
Мæ хорз æфсымæр, ма бакæ æрмæст 
Мæнг сауджыны ми, чи кувы уæлæрвтæм, 
Зын фæндагыл нæ чи цæуын кæны, 
Йæхæдæг та æдзæсгомæй фæсаууон 
Æнæфсарм митæ чи кæны æмæ 
Сырх чи нæ кæны. 

Л а э р т 
Ма мын фæтæрс уымæй. 
Кæнын фæстиат. Мæнæ, кæс, нæ фыд. 
Æрбацæуы П о л о н и й. 
Дыккаг арфæ — дывæр амонд бæлццонæн, 
Кæрæдзийæн та ног зæгъæм хæрзбон. 
П о л о н и й 
Лаэрт, кæм дæ? Цæ5’гæ! Фæхуд дæхиуыл! 
Йæ пæлæз систа нау, дæ фæндаг — даргъ, 
Ды та кæм дæ? Фæндагсарæн мæ фæдзæхст 
Ныффысс дæ фындзыл м’ арфæимæ ды: 
Дæ фæнд, дæ бæллиц дар æдзух æмбæхстæй, 
Æнæрцæф митæ макуы хæсс сæрмæ. 
Хуымæтæг у, къæбæр-æфсымæр ма дар, 
Æууæнкджындæр, хуыздæр æмбæлттæй скæ 
Цæфуромæг ызгъæр хæдон дæхицæн. 
Фæлæ дæ къухтæ ма схауæнт тæппæл 
Дзæгъæлцæуджыты къухистытæй. Ма кæ 
Хылтæ, фæлæ куы бацæуай хылы, 
Уæд цæв, цæмæй дæ ма цæвой æндæртæ. 
Хъус алкæмæ, дæхæдæг къаддæр дзур, 
Быцæу-иу ма кæ, дар дæ хъуыды ’мбæхстæй. 
Дæ дарæс уæд дæ чыссæмæ гæсгæ 
Зынаргъ, гъе ’рмæст æгæр хъал ма у франтау. 
Уæлæдарæсæй базонынц лæджы, — 
Уæлдай фырнымд сты Францийы уæздæттæ, 
Сæ цæст уынаг у. Макуы ратт æфстау, 
Стæй ма ис хæс. Æхца æфстау куы дæттай, 
Уæд де ’хца дæр, дæ лымæнтæ дæр — сæфт. 
Æфстау дæттын фæстауæрцæн у йе знаг. 
Æппæты сæр: дæхи цæрайæ цæр. 
Æмæ цæудзæни раст фæткыл дæ хъуыддаг, — 
Куыд ралæууы æхсæвы фæстæ бон. 
Фæндараст ныр. Мæ дзырдтæ дар дæ зæрдыл. 
Л а э р т 
Хæсджын кæны дæ намыс мæн. Хæрзбон. 
П о л о н и й 
Лæггадгæнджытæ рагæй кæсынц ’нхъæлмæ. 
Л а э р т 
Хæрзбон, Офелия. Дæ зæрдыл фидар дар 
Мæ ныхæстæ. 
О ф е л и я 
Сты дуарæхгæд мæ риуы, 
Дæгъæл та демæ айс. 
Л а э р т 
Дзæбæх мын ут! 
(Ацæуы.) 
П о л о н и й 
Цæуыл уыди, Офелия, уæ ныхас? 

О ф е л и я 
Фæнды дæ зонын? Принц Гамлеты тыххæй. 
П о л о н и й 
Ах, афтæ у? Æгайтма. О. Мæ хъустыл 
Æрцыд, цыма дæ нал уадзы æнцад, 
Æмæ йæ цыма сфыдуаг кодта — дзурынц — 
Дæ хъарм цæстæнгас. Уый æцæг у кæд, — 
Мæнæн та афтæ радзырдтой дæ хабар — 
Уæд дын æз хъуамæ бауайдзæф кæнон, — 
Дæуæй чызджы сыгъдæг æфсарм куыд домы, 
Дæхи нæ дарыс афтæ хорз. Цы ис 
Сымах æхсæн? Æргомæй зæгъ дæ фыдæн. 
О ф е л и я 
Фæкæны мыл хæлары узæлд уый 
Æууæнкагæй. 
П о л о н и й 
Гъы, бакæсут-ма уымæ! 
Æууæнкагæй, дам! Уыдæттæн, цымæ, 
Цы ’мбарыс ды? Кæй хоныс «узæлд», уымæ 
Дæхæдæг та цы цæстæй кæсыс уæд? 
О ф е л и я 
Дæ фарстæн дын цы дзуапп раттон, нæ зонын. 
П о л о н и й 
Мæ зондмæ хъус: дæндæгтæ не сты цыхт, 
Дæ зæрдæмæ йæ сæртæг митæ ма хæсс. 
Æууæнк цы у? Зынаргъдæр исты дом, 
Кæннод кæугæ æдылыйы бынаты 
Дæ æууæнкимæ баззайдзынæ ды. 
О ф е л и я 
Мæ фыд, уый райхæлдта уæздан æгъдауæй 
Йæ уарзт мæнæн. 
П о л о н и й 
Уæздан! Æгъдау! Уæдæ! 
О ф е л и я 
Ард бахордта хуыцæуттæ æмæ зæдтæй 
Йæ ныхæсты рæстдзинадыл мæнæн. 
П о л о н и й 
Уый цъиуахсæн къæппæг у! Æви мæ ферох, 
Куы фыца туг, уæд сомытæм æвзаг 
Кæй вæййы рæвдз! Фæлæ дзы хъарм нæ вæййы 
Цæст атар кæнынц, стæй ахуыссынц æваст. 
Арт ма фенхъæл сæ мæнг æрттывд, мæ хъæбул, 
Уадз алчидæр дæ иыхасмæ бæллæд, 
Дæхæдæг та у хиуылхæцгæ алкæд, 
Куы дæм сидой — сæ цурмæ ма кæ тагъд. 
Ис иунæг хуызы Гамлетыл æууæндæн, — 
Кæй у æвзонг, фылдæр кæй у йæ бар; 
Æппындæр ыл куынæ ’ууæндай — хуыздæр у. 
Уæлдайдæр та йæ сомытыл — сты мæнг, 
Цы сын æнхъæлæм, уый нæ вæййынц царды, 

Æмæ фæлтæрдджын сайæгойтау раст 
Сæ улæфт свæййы рухс дзуæрттау æназым, 
Цæмæй нæ уымæй афæливой. Мæн 
Нæ фæнды уый, зæгъын ма йæ, цæмæй дыл 
Уысмы бæрц дæр принц Гамлеты фыдæй 
Æрхауа аууон аххосау. Ныр ацу. 
Дæ зæрдыл дар. 
О ф е л и я 
Кæсын дæ коммæ æз. 
Ацæуынц. 
4-сем сценсе 
Уый дæр уым. Фæз галуаны цур. Бацæуынц Гамлет, Гор 
æмæ М а р ц е л л. 
Га м л ет 
Дымы æмæ хуынчъытæ кæны уазал! 
Г о р а ц и о 
Зымæджы хъызтау буары хизы раст. 
Га м л е т 
Цы афон у? 
Г о р а ц и о 
Уыдзæни тагъд дыууадæс. 
М а р ц е л л 
Фылдæр. Ныццагъта сахат. 
Го р а ц и о 
Ау? Æз æй 
Нæ фехъуыстон. Æрцыд уæдæ рæстæг, — 
Раст ацы афон рацæйцæуы аууон. 
Сценæйы æдде — уадындзты уаст, сармадзаны гæрæхтæ. 
Циу уый та, принц? 
Г а м л е т 
Хуыссæг нæ хæцы къаролыл. Æнцъухы 
Цæлæфсæстæй раст боныцъæхтæм сæн. 
Куы ахус кæны рейнаг сæны нуазæн, 
Уæд та ныннæры сармадзан, цыма 
Æрцыд уæлахиз. 
Г о р а ц и о 
Æмæ уый æгъдау у? 
Г а м л е т 
Цы дын зæгъон — уæууæй. Дæн ахуыр æз 
Уыдæттыл. О, æгъдау ис ахæм, 
Йæ кæнынæй йæ фесафын хуыздæр 
Кæмæн у. Уыцы расыджы цæлгуывдтæн 
Ныхъхъæр цæгатæй скæсæнмæ сæ кад, 
Æмæ нæ алкæм худинаг фæкодтой. 
Хуытæ æмæ къупритæ — нæ ном. 
Æмæ нын уый нæ кад æмæ нæ намыс, 

Нæ хъуыддæгтæ тæры дæлæмæ тынг. 
Лæджы хабар дæр афтæ вæййы хатгай: 
Зæгъæм, уый аипп рахаста гуырдзæй, 
Уæд уый цæмæй у аххосджын? Йæхицæн 
Ныййарджытæ куынæ ’взæрста, мыййаг, 
Кæнæ, зæгъæм, йæ удыконд нæ бæззы, 
Кæнæ та йын нæ фаг кæны цыдæр, 
Æмæ йæхи фæткыл дарын нæ зоны — 
Цыбырдзырдæй, чысыл аипп дæр уæд 
Фæнды гуырдзæй, фæнды æнæуи афтæ — 
Æгад уыдзæн уый иннæты цæсты, 
Йæ цард æмæ йæ хъуыддæгтæ куы фестой 
Сыгъдæг, Хуыцауы арфæйау, уæддæр. 
Фыдæхы уыцы иунæг къæмы руаджы 
Фæкæны хорзæх доны къусы сæфт. 
Хъыгаг у уый. 
Г о р а ц и о 
Принц, уæртæ и, кæс-ма! 
Бацæуы Æ н д æ р г. 
Г а м л е т 
Фæдзæхсын, дзуæрттæ, æз мæхи сымахыл! 
Ды рухс дуаг дæ æви хæрамы зæд, 
Дзæнæты улæфт дæ æви зындоны, 
Ды фарн хæссыс æви хæссыс фыдæх, 
Дæ срæзындæй фæдæн æрвдзæфау мæнæ 
Æмæ дæ хъуамæ бафæрсон æргом: 
Ды чи дæ ’мæ цы дæ? Мæ фыд дæ — Гамлет, 
Нæ къарол æмæ Данийы паддзах? 
Дзуапп ратт! Сæфын нæ ма бауадз куырмæджы. 
Зæгъ-ма, цæмæн сты сау мæрддзæгтæ пырх 
Дæ цырты стджытыл? Ингæны къæйтæ, 
Кæм федтам мах дæ мард ’ртхутæг, гъеуыдон 
Цы тых стыдта, цы тых сæппæрста дæу? 
Куыд бамбарæм, кæй зилыс зæххыл мардæй 
Дæ хотыхтимæ, уый дæр? Стæй мæйрухс 
Дæ аууонæй цæмæн кæныс æнкъарддæр? 
Нæ зонд нæ ахсы уыйбæрц, ’мæ нæ ма ’ппар 
Æвирхъау тасы, базоныны амал 
Кæмæн нæй, ахæм диссæгтæй. Цæмæн? 
Æндæрг йæхимæ сайы Гамлеты. 
Г о р а ц и о 
Уый амоны, цæмæй цæуай йæ фæдыл, 
Дæуæн æй цыма иунæгæй фæнды 
Цыдæр зæгъын. 
М а р ц е л л 
Кæсут-ма йæм, куыд хоны 
Уæзданхуызæй æхсæвы тармæ дæу. 
Фæлæ йын ма ком. 

Г о р а ц и о 
Ницæй тыххæй зæххыл. 
Га м л е т 
Ам дзуапп нæ ратдзæн, æмæ æз цæуын. 
Г о р а ц и о 
Нæ хъæуы, принц. 
Га м л е т 
Цæуылнæ уæд? Нæ тæрсын — 
Нæ кæнын цардæн доны къусы аргъ. 
Æмæ мæнæн цæмæй тас у мæ удæн, 
Мæлæт, æндæргау, уымæн дæр куы нæй. 
Уый сиды ногæй. Бацæуон хæстæгдæр. 
Г о р а ц и о 
Куы басайа уый донмæ дæу, мыййаг, 
Кæнæ тæссаг сæрсæфæны кæронмæ, 
Кæм лæууы айнæг денджызгæрон, уым 
Æваст йæхи куы фестын кæна исты, 
Дæ зонд фæцæудзæн уæд, æмæ бынмæ 
Дæу фесхойдзæн. Ды ахъуыды кæн ууыл. 
Æнæуый дæр тæссаг куы у къæдзæх, 
Сæр разилы, куы бацæуай йæ тигъмæ, — 
Дæле кæмдæр уым абухы мæстæй 
Æнæнцой денджыз. 
Га м л ет 
Сиды ногæй, сиды. 
Цæугæ! Цæуын! 
М а р ц е л л 
Дæу н’ ауадздзыстæм! 
Га м л е т 
Иуварс! 
Го р а ц и о 
О, байхъус нæм. 
Га м л е т 
Мæ хъысмæтæн йæ хъæлæс 
Æз хъусын ныр. Фæранчы тыхæй уый 
Кæны мæнæн æрдынæлвæст мæ нуæрттæ. 
Æндæрг æм сиды. 
Йæ фæдыл хоны мæн. Уæздæттæ, иуварс! 
(Йæхи сæ ратоны.) 
Куы мæ уромат — фестдзыстут æндæргтæ! 
Æз загътон — иуварс! Цу. Дæ фæдыл — æз 
Æндæрг æмæ Гамлет ацæуынц. 
Г о р а ц и о 
Æндæрджы уындæй сæрра ис бынтондæр. 
М а оце л л 
Йæ фæдыл цом, цæмæн æм хъусæм мах? 
Г о р а ц и о 
Цæуæм, фæлæ цы диссæгтæ сты адон? 

М а р ц е л л 
Цыдæр æмбыд тæф — Данийы зæххыл. 
Г о р а ц и о 
О стыр Хуыцау, мах — де уазæг. 
М а р ц е л л 
Цом тагъддæр. 
5-æм сценæ 
Уый дæр уым. Фæзы дарддæр ран. Бацæуынц Æ н д æ р г æмæ 
Г а м л е т. 
Г а м л е т 
Кæдæм мæ хоныс? Нал цæуын æз дарддæр. 
Æ н д æ р г 
Уæдæ мæм хъус. 
Г а м л е т 
О, хъусын дæм. 
Æ н д æ р г 
Мæ рæстæг 
Фæци, æмæ фæстæмæ здæхын ныр 
Зындоны арты хъизæмар кæнынмæ. 
Г а м л е т 
Мæгуыр æндæрг! 
Æ н д æ р г 
Тæригъæд нæ, фæлæ мæм хъус 
Æмæ мыл баууæнд. 
Г а м л е т 
Байхъусын — мæ хæс, 
Æ н д æ р г 
Стæй тугисын, куы фехъусай æппæтдæр. 
Га м л ет 
Цы? 
Æ н д æ р г 
Æз — дæуæн дæхи фыды æндæрг, 
Мæ зæххон азым цалынмæ бынтондæр 
Фæнык нæ феста, гъеуæдмæ — æлгъыст, 
Зæхх æмæ арвæй хъодыгондæй зилын 
Æхсæв бæстыл, цъæх арты судзын бон. 
Нæфæтчиаг у м’ ахæстоны сусæг, 
Мæ таурæгъы тæккæ рогдæр дзырдтæй 
Дæ цæстытæ ысхауиккой сæ къуырфæй, 
Дæ уд кæуид, ныууазал уаид туг, 
Ныллæууиккой дæ сæрыхъуынтæ арцау, 
Æмæ сæ иугай тонид, скъуынид маст. 
Фæлæ Хуыцау зæххон лæгæн нæ радта 
Æнусондзинад бамбарыны фæтк. 
О, хъус-ма, хъус-ма, хъус-ма! Искуы 
Æцæгæй дæр дæ фыды уарзтай ды... 
298 

Г а м л е т 
О стыр Хуыцау! 
Æ н д æ р г 
Йæ туг ын райс лæгмарæй. 
Г а м л е т 
Уый амардтой? 
Æ н д æ р г 
О, уый куыд æрцыд мард, 
Æбуалгъдæр ми нæма æрцыди уымæй. 
Г а м л е т 
Цæй, дзур, цæмæй æз базыртыл тæхон 
Бæллиц æмæ фыцгæ хъуыдыйæ тагъддæр 
Мæ туг исынмæ. 
Æ н д æ р г 
Дæ цæттæ, уынын. 
Цы уаис ды? Æмбыд, фынæй цъымара, 
Мæрдон хæрвы лæугæ донау, ныр ам 
Куынæ ризис æмризæджы. Хъус, Гамлет. 
Ис хабар, цыма дыргъдоны мæныл 
Фыиæйæ калм фæхæцыд. Дани 
Æрцыд æлгъаг, æдзæсгом сайдæй сайд. 
Лæппу, мæ хæрзгуырд, базонай ды хъуамæ, 
Дæ фыды дын цы калм амардта, уый 
Йæ троны бады. 
Г а м л е т 
Уый зыдта мæ зæрдæ! 
Мæ фыдыфсымæр? 
Æ н д æ р г 
О. 
Джырыззаг миты тугхæстæг кæмæн нæй, 
Гуырдзæй рахæсгæ хин æмæ кæлæнæй 
(Æлгъыст фæуæд лæджы гъеуыцы уæх, 
Нæ цард нын чъизи чи кæны) æрсайдта 
Йæ хуыссæнмæ къаролы усы уый. 
Цы ма уа уымæй худинагдæр, Гамлет! 
Мæ бæрзонд уарзт, мæ ардбахæрды рухс 
Кæй тавта хурау, чи цыди мæ фарсмæ 
Сыгъдæг зæдау, æрхауди уый бынмæ, 
Мæ цуры ницæйаг чи у, ахæм 
Цæрæгоймæ. 
Æнæгъдау ми — цыфæнды адджын фестæд, — 
Хæрзгæнæг æм нæ бабæлдзæн уæддæр. 
Фæлæ зæды хъæбысы дæр хъапхай лæг 
Рæвдыдæфсæстæй райдайдзæн хæрын 
Хæдмæлтæ дæр. 
Фæтагъд кæнон. Сæумæйы уазал ирдгæ 
Æрбадымдта. Хъус дарддæр. Иухатт, æз 
Фынæй куы кодтон дыргъдоны фæссихор, 
Æрбахъуызыд дæ фыдыфсымæр уæд 
299 

Æмæ мын карз марг ауагъта мæ хъусты, 
Йæ иу æртах дæр уыцы маргæн уыд 
Джынасуйау — хуылфыдзаумæтты, уæнгты 
Цæстыныкъуылдмæ чи ахъары, туг 
Æваст кæмæй æрбацахсы, æхсырыл 
Цыма ныччынди уксус,афтæ раст. 
Мæныл дæр ахæм бон уыд. Уайтагъд 
Æвирхъау сау тæппæлттæ æмæ хæф, 
Æмбийгæ цъæй æз къахæй сæрмæ ’рбадæн, 
Кæддæр куыд уыди Лазæрæн йæ буар, 
Гъе, афтæ раст. 
Гъе, афтæ байста ме ’фсымæры марг 
Мæнæн мæ цард, мæ коронæ, мæ усы. 
Мæ царды цъуппыл аныгуылд мæ хур, 
Мæ тæригъæдтæ мын не систой уæлæуыл, 
Æмæ йæ «рухсаг» агуры мæ мард, 
Гъе, афтæмæй мæ тагъд-тагъдæй зындоны, 
Æдзæттæйæ, Тæссаг тæрхоны цур 
Æрлæууын кодтой, ме ’фцæгыл та ауыгъд — 
Мæ фыдгæндтæ. Уæууæй, уæууæй, уæууæй! 
Кæд ды æрдзæй æххæст лæг дæ, уæд ма ’ртас, 
Уæд Данийæн йæ къаролты хуыссæн 
Гадздза æмæ æнаккаг митæн ма ратт. 
Куыдфæнды ис дæ маст, фæлæ дæхи уд 
Сыгъдæгæй дар, стæй ма бафхæр, мæ фырт, 
Дæ мады дæр — уый йе ’фсарм дæр æргæвддзæн, 
Тæрхон та йын кæндзæн æрмæст Хуыцау. 
Ныр та — хæрзбон. У афон. Уæлæ стъалы 
Хуыссын кæны йæ рухс — сæумæ у ныр. 
Хæрзбон, хæрзбон, ды ма ферох кæн дæ фыды. 
(Ацæуы.) 
а м л е т 
О арв! О зæхх! Цы ма мæм кæсы ’нхъæлмæ? 
Зындон? О зæрдæ, зæрдæ, ма аскъуый мæстæй, 
Фæлæуут фидар, ма фæтасут, зæнгтæ! 
Лæуут æмраст. Дæу ферох кæнон æз? 
Кæдмæ ’мбара мæн’ ацы къори исты, 
Уæдмæ мæ рох нæ уыдзынæ, мæгуыр, 
Фæлтау мæрдрохæн ратдзынæн æппæтдæр — 
Æнкъарæнты нысæнттæ, чингуыты дзырдтæ, 
Æцæг хабæрттæ, таурæгътæ, мæ сæнттæ — 
Мæ сабидугæй чи баззад мæнæн, 
Æмæ æрмæст дæ иунæг карз фæндонæй 
Ныффысдзынæн кæрæй-кæронмæ æз 
Сыгъдæг къухæй сæрымагъзæн йæ чиныг 
Хуыцауы раз. О ус-бирæгъ, мæнгард, 
Бынтон ницы, йæхæдæг мидбыл худы. 
Кæм и мæ грифель — афыссон æй ам, — 
Ис мидбылхудгæ адæймаджы счъилтæ 
Фæсте лыггæнæн. Кæд æппæт ран нæ, 

Уæддæр уый Данийы æцæгæй дæр у афтæ. 
(Фыссы.) 
Фыдыфсымæр, цæттæ дæ. Ныр мæ хæс — 
«Хæрзбон, хæрзбон, ды ма ферох кæн дæ фыды». 
Æз ууыл ард хæрын. 
Г о р а ц и о æмæ Марцелл (фæссценæ). 
О, принц! 
М а р ц е л л (фæссценæ). 
Принц Гамлет! 
Г о р а ц и о (фæссценæ). Кæм ис? 
Га м л ет 
Хуыцау зæгъæд. 
Г о р а ц и о 
Огъо-гъо-гъо, милорд! 
Га м л ет 
Огъо-гъо-гъо, æз цуан кæнын, хæлæрттæ! 
Бацæуынц Г о р а ц и о æмæ М а р ц е л л. 
М а р ц е л л 
Цæй, куыд, милорд? 
Го р а ц и о 
Цы ма федтай, милорд? 
Га м л е т 
О, диссæгтæ. 
Г о р а ц и о 
Уæддæр? 
Г а м л е т 
Фæкой кæндзыстут хабар. 
Г о р а ц и о 
Нæ, никæддæр, милорд! 
М а р ц е л л 
Æз дæр, милорд. 
Га м л ет 
Цæй, хорз, уæдæ. Ныр афтæ ’нхъæл та чи уыд... 
Æрмæст нæхи ’хсæн? 
Г о р а ц и о æмæ М а р ц е л л 
Уый уыны Хуыцау. 
Га м л ет 
Нæ, Данийы нæй иу ахæм æнаккаг, 
Фæлитой чи нæу йе ’взæры уæле. 
Го р а ц и о 
Ды раст кæй дæ, уый ’вдисынæн нæ хъæуынц 
Мæрдтæй сыстæг æндæргтæ. 
Г а м л е т 
О, ай-гъай. 
Уæдæ-ма, цæй, кæрæдзи къухтæ райсæм 
Æнæ уæлдай дзæгъæл митæй ’мæ цом. 
Сымах кæнут уæхи хъуыддæгтæ, фæндтæ, — 
Йæхи хъуыддæгтæ алкæмæ дæр ис. — 

Æз та — мæхи: мæгуыр æмæ тыхсаст лæг, 
Фæцæуын кувынмæ. 
Го р а ц и о 
Фæлæуу, милорд, 
Дæ дзырдтæ сты хæццæ-мæццæ. 
Г а м л е т 
Ныббарут, 
Фæхудт уæ зæрдæ. 
Г о р а ц и о 
Уым зæрдæхудт нæй. 
Г а м л е т 
Ис, ис, Гораций, ард хæрын Патрикæй! 
Цы æндæрг федтам, уымæй та зæгъын: 
Нымаинаг у раст лæгау, æууæнкджын. 
Ныр уый тыххæй фылдæр зоныны фæнд 
Фæсурут дард. Æфсымæртæ, хæлæрттæ, 
Мах баиу кодтой скъола æмæ цирхъ, — 
Æмæ уæ курын. 
Го р а ц и о 
Аргъ уыдзæн дæ дзырдæн. 
Г а м л е т 
Цы ’рцыди, уый — нæ фæтчы — дзурæн нæй. 
Г о р а ц и о æмæ М а р ц е л л 
Нæ зæгъдзыстæм. 
Г а м л е т 
Ард бахæрут. 
Г о р а ц и о 
Мæ номæй 
Æз ард хæрын. 
Марцелл 
Мæ номæй ард хæрын. 
Га м л е т 
Мæнæ мæ цирхъ — ард бахæрут. 
М а р ц е л л 
Стæм ардхæрд. 
Г а м л е т 
Нæ, бахæрут мæхи цирхъыл уæ ард. 
Æ н д æ р г (сценæйы бынæй). 
Ард бахæрут! 
Г а м л е т 
Æгъа, зæронд, дæу фæндон дæр у ахæм? 
Цы уын зæгъы, уый фехъуыстат сымах? 
Ард бахæрут. 
Г о р а ц и о 
Æмæ уæддæр цæй тыххæй? 
Г а м л е т 
Цы федтат, уый кæй уыдзæни æмбæхст 
Уæ зæрдæйы бын. Армытъæпæн — цирхъыл. 
Æ н д æ р г (сценæйы бынæй). 
Ард бахæрут. 

Г а м л е т 
Уый ам ис. Иуварс цом. 
Уæ къухтæ ногæй фистоныл æруадзут, 
Ард бахæрут, цы фехъусат, гъеуый 
Кæй уыдзæн сусæг. Цирхъыл дар дæ арм та. 
Æ н д æ р г (сценæйы бынæй). 
Ард бахæрут. 
Г а м л е т 
Зæронд куырм уыры! Зæхх 
Куыд тагъд акъахтай? Аивæм нæ бынат. 
Г о р а ц и о 
О бон, о ’хсæв! Цы диссæгтæ уынын! 
Г а м л е т 
Кæс сæм, Гораций, диссæгтæм кæсæгау, 
Кæй нæ зоны дæ философи ’ппын, 
Ис дунейыл гъе ахæм цаутæ бирæ. 
Фæлæ хъуыддагмæ.Бахæрут та ард. 
Фæдзæхсын уын: мæхи куыдфæнды дарон 
Нырæй фæстæмæ, стæй куыд уон, цы уон, 
Цыфæнды дæр куы саразон мæхицæй, 
Уæддæр-иу макуы бавзарут сымах, 
Уæ къухтæ афтæ дзуарæвæрдæй даргæ, 
Уæ сæртæ уфтæ тилгæйæ, æмæ 
Зæндджынхуыз æмæ хиппæлойæ дзурын: 
«Уый махæн циу...», «Нæ фæнды мах, æндæр...» 
«Куы нæ фæндид, уæд радзуриккам...» «Зонæм... 
Уый макуы кæнут, дарут-иу уæхи, 
Цыма мæн тыххæй ницы зонут, афтæ, — 
Ард ууыл бахæрут.Хуыцау уын 
Æххуыс кæндзæн. 
Æ н д æ р г (сценæйы бынæй). 
Ард бахæрут! 
Г а м л е т 
Уæ, банцай, 
Хæтæнхуаг бардуаг! — Ме ’мбæлттæ, ныр та 
Мæхи сымахыл уарзгæйæ фæдзæхсын, 
Йæ хæлардзинад равдисын йæ бон 
Мæхи хуызæн мæгуыр лæгæн цæмæй у, 
Хуыцауы фæрцы конд æрцæудзæн уый 
Фæстæдæр. Цомут ныр. Уæ былтыл 
Хæцут æнгуылдзтæй. — Му хатт ма зæгъын. 
Цард фехæлди, мæн баппæрстой зындонмæ, 
Цæмæй фæстæмæ раздахон æгъдау, 
Фæтк æмæ уаг! 
Ацæуынц. 

2-аг АКТ 
1-аг сценæ 
Эльсинор. Уат Полонийы хæдзары. Бацæуынц П о л о н и й 
æмæ Рейнальдо. 
П о л о н и й 
Айс мæнæ ’хца фыстæгимæ, Рейнальдо. 
Рейнальдо 
Æмбæлдзысты йыл. 
П о л о н и й 
Хорз уаид, бæргæ, 
Уæ фембæлыны агъоммæ дзæбæхдæр 
Куы басмудис — куыд дары уым йæхи. 
Рейнальдо 
Фæндыд, милорд, мæхи дæр афтæ. 
П о л о н и й 
Тынг хорз. 
Фыццаг уал хъуамæ бафæрсай, мæ лымæн, 
Парижы цæрæг даниæгтыл ды, — 
Сæ мыггæгтæй, сæ уавæртæй, цы кусынц, 
Кæйтимæ сты лымæн; æмæ æваст 
Куы сбæрæг уа, мæ фырты мын кæй зонынц, 
Уæд-иу сæ быны бабад, кæн дæ куыст, 
Гуырысхо дыл куыд нæ фæуой. Зæгъæм, 
Иæ дард зонгæйау райдаидзынæ дзурын: 
«Йæ хæлæрттæ, йæ фыды йын зыдтон, 
Йæхиимæ дæр иучысыл дæн зонгæ». 
Æмбарыс мæ? 
Рейнальдо 
Куыд нæ, милорд. 
П о л о н и й 
«Чысыл. — 
Стæй-иу афтæ зæгъ: — Хæрз чысыл, афтæ. 
Кæд ма фыдуаг, æнæрцæф у ныр дæр, 
Уæд афтæ, уфтæ...» æмæ сай, мыс алцы, 
Фæлæ йæ намыс чи кæны æгад^ 
Гъе, ахæм исты ма срæдий. Тæвдтуг у, 
Æгæр бархи, фыдуаг лæппу — уыдæттыл, 
Табуафси, дзур. 
Рейнальдо 
Стæй къамæй дæр кæй хъазы? 
П о л о н и й 
Таб5’афси. Нуазы, къахы хыл, фæнæмы, 
Сылтæм цæуы — гъе афтæ дæр-иу дзур. 
Рейнальдо 
Милорд, йæ ном куы фæчъизи уа уымæй... 
П о л о н и й 
Цæмæн? Æгæр тæвдæй куы дæттай бас, 
Уæд судзы ком. Æгæр кæнын нæ бæззы, 

Гуымиры хуызы ма бавдис йæ митæ, 
Йæ хъуыддæгтæ йын ахæм хуызы ’вдис, 
Æвзонг зынгæй йæ рæдыдтæ куыд срухс уой, — 
Фыцгæ туг æмæ хивæнд зонды бар 
Лæппуйы карæй хицæнгонд нæ вæййынц, 
Æмæ сын алкæд барын хъæуы. 
Рейнальдо 
Æз... 
П о л о н и й 
Фæрсыс: цы давынц уыдон? 
Рейнальдо 
О, милорд. 
Цæмæн хъæуынц? 
П о л о н и й 
Уыдон мæнæн нымад сты. 
Йæ нысаныл æмбæлдзæни бæлвырд 
Дæ къахæн дзырд, куы сахорай мæ фырты 
Ды хъавгæ, кусæн халатау, цъыфæй, 
Уæд демæ дзурæг сразы уыдзæн уайтагъд, 
Æмæ кæд уый дæр фиппайдта æцæг 
Мæ фырты ахæм сахъæттæ, уæд райсдзæн 
Дæуæн дæ ныхас аивæй, зæгъæм, 
«Сэр» сдзурдзæн уый, кæнæ «æрдхорд», йе «хицау», 
Йæ ном, йæ райгуырд, хъомылгонд куыд уа, 
Гъеуымæ гæсгæ. 
Рейнальдо 
Раст у, раст, дæ ныхас. 
П о л о н и й 
Æмæ гъеуæд, гъеуæд, æрмæстдæр уæд... 
Цы зæгъынмæ хъавыдтæн? Ард хæрын дзуæрттæй, æз цыдæр 
зæгъынмæ хъавыдтæн. Цæуыл æрлæууыдтæн? 
Рейнальдо 
«Дæ ныхас райсдзæн...» 
П о л о н и й 
Райсдзæни, ай-гъай. 
О, райсдзæни. «О! — зæгъгæ, зæгъдзæни. — 
Мæнæн, мыййаг, уый ме ’нæзонгæ нæу, 
Ызнон æви æндæрæбон æй федтон, 
Гъе, ахæмтæ ’мæ ахæмтимæ уым 
Уæд хъазыдысты портийæ, уыд расыг. 
Хыл ракъахта». Кæннод: «Лæууын æвдисæн, — 
Уæййаг сылты хæдзармæ дæр цæуы». 
Кæннод та дын æндæр истытæ дзурдзæн. 
Ды бакæ зулкъау де ’нгуырыл дæ мæнг, 
Рæстдзинады кæсаг дын уæд æрцахсдзæн. 
Дæрддзæфты зилгæ, иуварсæй кæсгæ, 
Æрбафтыйæм зылын фæндæгтæй растмæ. 
Мæ фыртмæ дæр мæ амынд надыл цу. 
Гъы, бамбæрстай? Æмбæрст у? 
20 Малити Васо 
305 

Рейнальдо 
О, милорд. 
П о л о н и й 
Æнæниз у. 
Рейнальдо 
Хæларзæрдæ милорд! 
П о л о н и й 
Дæ цæстдард дын куыд нæ зона æппындæр. 
Рейнальдо 
О, нæ, милорд. 
П о л о н и й 
Уæвгæ, кæнæд цыфæнды, 
Йæ бар — йæхи. 
Рейнальдо 
Æмбарын дæ, милорд. 
П о л о н и й 
Фæндараст. 
Рейнальдо ацæуы. Бацæуы О ф е л и я. 
О, Офелия, цы зæгъыс? 
О ф е л и я 
Тæрсын! 
П о л о н и й 
Хуыцау дæ хъахъхъæнæд! Цы ’рцыд? 
О ф е л и я 
Хуыдтон цыдæр, æмæ æрбахызт Гамлет — 
Æнæ худæй, йæ куырæт скъуыд, дыууих, 
Йæ цъындатæ раст йе счъилтæм æрхаудтой, 
Йæхæдæг ризы æмæ хойы тынг 
Йæ уæрджытæ кæрæдзиуыл. Ныффæлурс, 
Цыма зындонæй ралыгъд уый, цæмæй 
Йæ хъизæмæрттæ радзура уæлæуыл. 
П о л о н и й 
Фыруарзтæй сæрра ис? 
О ф е л и я 
Нæ зонын уый, 
Фæлæ тæрсын. 
П о л о н и й 
Æмæ уæддæр цы дзырдта? 
О ф е л и я 
Мæнæн нылхъывта адæргæй мæ къух, 
Æнахуыр къахдзæф акодта фæстæмæ, 
Цæстытæм схаста йе ’ннæ къух æмæ 
Нывгæнæгау йæ къухаууонæй бирæ 
Мæнмæ æдзынæг комкоммæ фæкаст. 
Къух ауыгъта, æртæ хатты æркуывта, 
Стæй афтæ карз ныккæрзыдта, цыма 
Йæ уд йæ фæстаг улæфтимæ систа. 
Мæ къух мын суагъта, разылд иуварс 
Æмæ йæ уæхсчы сæрты каст мæнмæ. 

Цыд афтæмæй, йæ каст уыди мæнырдæм, 
Фæлæ фæндаг цыдæр хуызы уыдта, 
Æмæ нæ къæсæрæй æддæмæ ахызт. 
П о л о н и й 
Цом мемæ, цом, къаролы ссарæм мах. 
Бæрæг у: уарзтæй сæрра ис бынтондæр, 
Лæг ахæм уавæр тынг вæййы тæссаг, 
Куы скæна исты стыр фыдбылыз, уымæй. 
Цы ис, уæвгæ, мæйы бын ногæй, цы? 
Нæ монцтæн стæм сæ хъазæнхъул. Хъыгаг у. 
Нæ уыдтæ йемæ фæстаг бон тызмæг? 
О ф е л и я 
Æнхъæл нæ дæн. Фæлæ дæ фæдзæхст дардтон 
Мæ зæрдыл æмæ нал уагътон хæстæг 
Йæ фыстæг дæр, йæхи дæр. 
П о л о н и й 
Гъемæ сæрра! 
Хъыг мын у ныр, нæ йæ зыдтон дзæбæх, 
Æнхъæлдтон æй рæузонд æмæ дæ сафæг, 
Æмæ æгæр фæцæхджын ис мæ фау. 
Фæлæ æлгъыстæн баззади зæрæдтæн 
Уæлдай мæт, раст фыдбылызау куыд у 
Фæсивæдæн æнæмæтдзинад, афтæ. 
Цом, радзурæм нæ къаролæн æппæт. 
Хи хъахъхъæнгæйæ уайсадын æвзæр у, 
Æргом ныхас йæ афоныл хуыздæр у. 
Цом. 
2-аг сценсе 
Уый дæр уым. Уат галуаны. Бацæуынц къарол, королевæ, 
Розенкранц, Гильденстерн æмæ ф æ с д з æ у и н т æ. 
К ъ а р о л 
Салам уын, Розенкранц ’мæ Гильденстерн! 
Кæй уæ ’рхуыдтам, дыууæ аххосы ис уымæн, — 
Уæ фендмæ мах бæллыдыстæм — уый иу, 
Иннæмæй та уæ сæр æхсызгон бахъуыд. 
Æвæццæгæн, уæ хъустыл дæр æрцыд, 
Йæхи хуызæн кæй нал у Гамлет абон. 
Цы уын зæгъон — æппындæр нал у, нал, 
Йæхи хуызæн уый удæй дæр, уындæй дæр. 
Йæ фыд кæй амард, уый хъыгæй уæлдай ма 
Цы тых фæлдахы уый зыгъуыммæ ныр? 
Сымах æй зонут йе скъолайы бонтæй, 
Æмгæрттæ стут, дзæбæх зонут йæ уаг, 
Æмæ уæ курын: ацæрут уал махмæ, 
Уæ уæгъд рæстæг нын ма бавгъау кæнут. 
Цæут-иу иумæ, бакæнут æй уе ’хсæц, 
Куыд нæ хъуса йæхимæ уый, æрмæст 
307 

Куы фæуа фадат — базонут бæлвырдæй, 
Цы сусæг низæй хъизæмар кæны? 
Æмæ йæ хос кæд разынид нæхимæ. 
Королевæ 
Уый арæх мысыд йе ’мгæртты — сымах, 
Æнувыддæр кæуыл уаид уæхицæй, 
Æз дунейыл нæ зонын ахæм лæг. 
Кæд ын æвгъау нæ бакæнат уæ хорзæх, 
Æмæ уæ рæстæг арвитдзыстут ам, 
Цæмæй нæ ныфс йæ къæхтыл ногæй слæууа, — 
Уыдзæн нæ къаролы лæвæрттæй аргъ 
Уæ лæггадæн. 
Розенкранц 
Къарол нæ вæййы курæг, — 
Кæддæриддæр у бардзырдтæ дæттæг. 
Гильденстерн 
Уыдзæни махæн стыр хорзæх уæ бардзырд, 
Сымах ыстæм фæстаг улæфты уонг, 
Цы гæнгæ у, зæгъут нын уый — цæттæ стæм. 
К ъ а р о л 
О, бузныг, Розенкранц ’мæ Гильденстерн. 
Королевæ 
О, бузныг, Розенкранц *мæ Гильденстерн. 
Уæ хорзæхæй, ныр ацæут нæ фыртмæ. 
Куыд тынг аивта! Фæсдзæуинтæй иу 
Фæхонæд адон Гамлетæн йæ цурмæ. 
Гильденстерн 
Хуыцау зæгъæд, нæ фæзындæй йын ахъаз 
Цы бакæнæм. 
Королевæ 
Хуыцауыл фæдзæхст уæд. 
Розенкранц, Гильденстерн æмæ фæсдзæуинтæй чидæртæ ацæуынц. 
Бацæуы П о л о н и й. 
П о л о н и й 
Норвегийæ сæрæгасæй, нæ паддзах, 
Æрбахæццæ сты минæвæрттæ. 
К ъ а р о л 
Уыдтæ ды алкæд хорз хабæртты фыд. 
П о л о н и й 
Уыдтæн, паддзах? Уый раст у. Стæй уыдзынæн. 
Къаролы цур сыгъдæг хæссын мæ хæс, 
Хуыцауы цур мæ уд куыд хæссын, афтæ. 
Æмæ дæуæн цы зæгъинаг дæн æз? 
Йе ацы магъз — зæронд куыдз — цуанон нал у, 
Йе базыдтон æз Гамлетæн йæ низ, 
Йæ удхайраг сæнттæцæгъдыны аххос. 
К ъ а р о л 
Цæй, дзургæ тагъд. Фæнды йæ зонын мæн. 

П о л о н и й 
Дæ минæвæртты суазæг кæн фыццагдæр, 
Мæ сусæг та — хæрды фæстæ десерт. 
К ъ а р о л 
Дæ хорзæхæй, уæдæ, сæ размæ рацу. 
Полоний ацæуы. 
Хъуыстай, Гертрудæ, зонын, дам, бæлвырд, 
Цæмæн фæцух уæ мæгуыр фырт йæ зондæй. 
Королевæ 
Хъыгаг у, фæлæ аххос иу у ’рмæст — 
Йæ фыды зиан, нæ чындзæхсæвы ратагъд. 
К ъ а р о л 
Бæрæг уыдзæн. 
Æрбаздæхы Полоний Вольтиманд 
æмæ Корнелиимæ. 
Æгас цæут, хæлæрттæ! 
Куыд цæры не ’фсымæр — норвегиаг къарол? 
Вольтиманд 
Кæны уын арфæ, амондджын куыд уат. 
Хæстмондаг адæм нал цæуынц æмбырдгонд. 
Нырмæ къаролмæ афтæ каст, цыма 
Хæстон фæдис уыд Полынæйы ныхмæ, 
Æмæ цыма дæ бæрзонд фарныл уымæй 
Цæф не ’руайдзæн. Йæ зæронд сæр ныххоста, 
Куы бамбæрста, кæй йæ фæсайдта карз 
Йæ хæстæг къабаз. Гъемæ йæм фæсидти, 
Йæ бардзырдмæ фæзынди Фортинбрас, 
Йæ хъуын ын хорз куы ацагъта йæ дада, 
Фæсмонгæнгæ уæд бахордта уый ард, 
Дæумæ, милорд, кæй никуы сласдзæн кард. 
Æмæ фæфæлмæн зæрондæн йæ зæрдæ, 
Дæтты йын аз æртæ мины æхца, 
Стæй Полынæмæ йæ салдæттимæ стæры 
Цæуыны бар. Фæстагмæ куры уый 
(дæтты гæххæтт), 
Цæмæй æфсæдтæн хибар фæндаг раттай 
Уæ зæххытыл уæ арæнты сæрты, 
Йæ уагæвæрд æууæнкæй фыст кæмæн у, 
Гъеуыцы фидар бадзырдмæ гæсгæ. 
Къ а р о л 
Стæм тынг разы уæ хъуыддæгтæй. Уæгъд рæстæг 
Лæмбынæгдæрæй бакæсдзыстæм фыст, 
Æмæ йын дзуаппыл ахъуыды кæндзыстæм. 
Ут арфæгонд. Уæ фæллад суадзут ныр, 
Изæры та, уæ хорзæхæй,— нæ куывдмæ. 
Цæй, фенынмæ. 
Вольтиманд æмæ Корнелий ацæуынц. 

П о л о н и й 
Нымай — хъуыддаг у конд. 
Мæ паддзæхтæ, куы кæниккам быцæу, — 
Цы у паддзах, фæсдзæуинтæ, нæ рæстæг 
Кæй у рæстæг, бон — бон, æхсæв — æхсæв, — 
Уæд ’хсæвæй, бонæй сафиккам нæ рæстæг. 
Кæд зондæн у æлвæст хъуыды йæ уд, 
Кæд у фырдзырд — рæсугъд цацатау буарыл, 
Зæгъын цыбырæй уæд: йæ зонд фæцыд 
Уæ фыртæн, зæгъын, уымæн æмæ зондцух, 
Гъеуый у, гъе, йæ зонд кæмæн фæцыд. 
Королевæ 
Дæ аивадæй рахиз ныр хъуыддагмæ. 
П о л о н и й 
Ам, ме ’хсин, аивад æппындæр нæй. 
Фæсæлхæр — факт, тыхсæм ыл — уый дæр факт у, 
Хъыгаг у, фæлæ факт. Дæлдæр-уæлдæр — 
Мæ ныхæстæ. Уыдзынæн æз хуымæтæг. 
Зæгъæм, йæ зонд фæдзæгъæл, уæд хъæуы 
Эффект кæнæ дефекты аххос ссарын, 
Уымæн æмæ йæхæдæг дæр эффект 
Æнаххосæй нæ вæййы дефективон. 
Кæнинаг у, кæнын цы хъæуы, уый. 
Æмæ цы у мæ зæгъинаджы мидис? 
Мæнæн ис чызг, æмæ мæхи у чызг. 
У коммæгæс, æмæ мæм радта мæнæ, 
Лæмбынæг хъусут, рахæссут тæрхон. 
(Кæсы.) 
«Мæ уды зæд, ме ’рвон рæсугъд Офелиямæ». Ай æвзæр ныхас 
у, ихсыд ныхас: «ме ’рвон рæсугъд» — ихсыд ныхас. Фæлæ хъусут 
дарддæр. Мæнæ: 
(Кæсы.) 
«Йæ диссаджы урс риуыл ацы...» æмæ афтæ дарддæр. 
Королевæ 
Уый Гамлет фыссы уымæ? 
П о л о н и й 
Бабыхс цъус, 
Æз райдайон сæрæй кæронмæ, ме ’хсин. 
(Кæсы.) 
«Ма ’ууæнд боны рухсыл, 
Ма ’ууæнд хурыскастыл, 
Ма ’ууæнд сайд æнусыл, 
Фæлæ ’ууæнд мæ уарзтыл. 
О, зынаргъ Офелия, æз æмдзæвгæтæ фыссынмæ зæрдæргъæвд 
нæ дæн. Рифмæтæй арф улæфтытæ кæнын — уый мæ лæмæгъдзи- 
над нæу. Фæлæ дæ тынг кæй уарзын, о, мæхи дзæбæх чызгай, ууыл 
æууæнд. Хæрзбон. Мыггагмæ дæу дæн, мæ зынæргъты зынаргъ- 
дæр, цалынмæ ма мæ къодах истæмæн бæзза, уæдмæ. Гамлет». 
Мæ коммæгæс чызг радта ай мæнмæ, 
Стæй радзырдта, цы ран æмæ цы афон 
310 

Уыди сæ фембæлд, Гамлет ын йæ уарзт 
Кæм райхæлдта. 
К ъ а р о л 
Цы дзуапп уыди йæ уарзтæн 
Чызджы ’рдыгæй? 
П о л о н и й 
Сымахмæ та куыд кæсын 
Мæхæдæг æз? 
К ъ а р о л 
Бæрзонд намыс кæмæ ис, 
Ды уыдонæн — сæ фыццаг. 
П о л о н и й 
О, бæргæ! 
Куы ссыгъдаид гъеуыцы уарзт цъæх артау — 
Мæ чызгæй раздæр рахатыдтон уый — 
Æмæ æнцад куы бадтаин мæхицæн, — 
Сымахмæ уæд куыд фæкастаид уый? 
Куы уыдаин фæразондæр гæххæттæй, 
Сымахмæ уый куыд фæкастаид уæд, 
Дæумæ, паддзах, æмæ дæумæ дæр, ме ’хсин, 
Мæ зæрдæйæн куы загътаин: «Æнцад!», 
Куыд уæм кæсид? Фæлæ нæ, æргомæй 
Мæ чызгæн загътон уыцы фæдыл æз: 
«Лорд Гамлет принц у, къайагæн æй ма ’взар, 
Уæвæн нæй уымæн».Карз фæдзæхст ын ис: 
Йæ зæрдæйы дуар сæхгæнæд гуыдырæй, 
Йæ лæвæрттæ йын аздахæд ’мæ сурæд 
Йæ минæвæртты. Чызг кæсы мæ коммæ. 
Фæфыдæнхъæл и лæппу дæр, уæдæ! 
Нырхæндæг, æмæ нал комы хæрын дæр, 
Фæлыгъд йæ хуыссæг, асасти йæ тых, 
Гъестæй йæ рог низ рахызти уæззаумæ, — 
Йæхиуыл дæр, стæй махыл дæр былар 
Æфтауы ныр. 
К ъ а р о л 
Цы зæгъдзынæ ды та? 
Королевæ 
Рæстдзинадмæ йæ ныхæстæ хæстæг сты. 
П о л о н и й 
Мæ дзырд кæд фæмæнг, ахæм хабар царды 
Æрцыд, цымæ? 
К ъ а р о л 
Нæ хъуыды кæнын æз. 
П о л о н и й (йæ сæр æмæ йæ уæхсчытæм амоны). 
Кæрæдзийæ фæхицæнтæ уæнт адон, 
Кæд раст нæ дæн. Æндахвæдыл цæугæйæ, 
Зæххы быны дæр ссардзынæн рæстад. 
К ъ а р о л 
Уый мах куыд сбæрæг кæнæм, куыд? 
311 

П о л о н и й 
Нæу зын. 
Дзæвгар рæстæг дзæгъæл тезгъо фæкæны 
Ам галерейы. 
Королевæ 
Раст зæгъыс, бæгуы. 
П о л о н и й 
Æз æм мæ чызджы барвитдзынæн барæй, 
Æмæ дыууæйæ бамбæхсдзыстæм уым 
Фæсæмбæрзæн. Уындзынæ сæ. Мæ чызджы 
Нæ уарзы уый, нæу рынчын кæд уарзтæй, 
Уæд нал дæн ’взæрст лæг, æмæ схонут мæн 
Æрмæстдæр дуаргæс. 
К ъ а р о л 
Бавзарæм, цы кæны. 
Королевæ 
Йæ чиныгимæ ’рбацæуы, мæгуыр. 
П о л о н и й 
Уæ дыууæ дæр уал ацæут, цæугæут. 
Цæуын йæ размæ. Бахатыр кæнут. 
Къарол, королевæ æмæ фæсдзæуинтæ ацæуынц. Бацæуы Г а м л е т 
чиныджы кæспе. 
Куыд у мæ хицау Гамлетæн йæ цард? 
Г а м л е т. Хорз. Табу Хуыцауæн. 
П о л о н и й. Ды мæн зоныс, милорд? 
Г а м л е т. Тынг хорз. Ды дæ кæсæгтæуæйгæнæг. 
П о л о н и й. Нæ, цытæ дзурыс, милорд. 
Г а м л е т. Уæдæ уæд æвзæр нæ уаид, ды дæр ахæм сыгъдæг- 
зæрдæ куы уаис. 
П о л о н и й. Сыгъдæгзæрдæ, милорд? 
Г а м л е т. О, сэр. Сыгъдæгзæрдæ уæвын мах рæстæджы дæс 
мин лæгæй æрмæст иуы къухы ’фты. 
П о л о н и й. Уый сыгъдæг рæстдзинад у, милорд. 
Г а м л е т. Кæд æмæ æрттивгæ хуыцау — хур дæр ныййары 
кæлмытæ куыдзы цармыл, батæ кæнынæн, хæдмæл уæд, æндæр... 
Чызг дын ис? 
П о л о н и й. Ис, милорд. 
Г а м л е т. Ма йæ уадз хурмæ, сывæрджын уын арфæйаг хъуыд- 
даг у, фæлæ дæ чызгæн — нæ. Хæлиудзыхæй ма аззай, æрдхорд. 
Полоний (иуварсмæ). Гъы, цы зæгъдзыстут сымах? Нæй- 
нæй, уæддæр мæ чызгмæ фæвæййы. Зонгæ дæр мæ нæ бакодта. Кæ- 
сæгтæуæйгæнæг, дам, дæ. Æгæр арф бацыдис. Уæвгæ, мæнæн дæр 
æрыгонæй, охх, цытæ бавзарын кодта мæ уарзондзинад. Чысыл ма 
бахъæуа, айхуызæн ма суон. Бавзарон та. — Цы кæсыс, милорд? 
Г а м л е т. Дзырдтæ, дзырдтæ, дзырдтæ. 
П о л о н и й. Æмæ цы дзурынц, милорд? 
Г а м л е т. Чи æмæ кæимæ? 
П о л о н и й. Æз афтæ зæгъинаг дæн: чиныджы цы фыст ис, 
милорд? 
312 

Г а м л е т. Цъыфкалæн. Æнаккаг сатирик ууыл ныллæууыд, 
æмæ, дам, зæрæдтæн сæ зачъетæ урс вæййынц, сæ цæсгæмттæ — 
æнцъылдтæ, сæ цæстытæй лæдæрсы бæзджын писи æмæ чылауийы 
чъиу, вæййынц, дам,куынæгзонд, се ’гъдтæ та —лæмæгъ.Æз уыдæт- 
тыл се ’ппæтыл дæр, сэр, зæрдиагæй æууæндын, фæлæ сæ мыхуыр 
кæн — уый æдзæсгомдзинадыл нымайын, уымæн æмæ ды дæхæдæг 
дæр, мæ зæрдæхæлар хицау, искуы бон мæнау базæронд уыдзынæ, 
ракау сыдз-мыдзы фæстæмæ куы бырай, уæд. 
П о л о н и й (нуварсмæ). Кæд йæ зонд фæцыд, уæддæр йæ 
ныхæсты цыдæр фæтк ис. — Нæхи гом уæлдæфæй дарддæр куы 
айсиккам, милорд. 
Г а м л е т. Кæдæм, ингæнмæ? 
П о л о н и й. Æцæгæй дæр, дарддæр нæ вæййы. (Иуварсмæ.) 
Куыд цыргъзонд вæййынц хаттæй-хатт йæ дзуаппытæ. Æррадзæфмæ 
арæх чи фæзыны æмæ æмбаргæ адæммæ хатгай чи нæ вæййы, ахæм 
зæрдæргъæвддзинад. Фæлæ цон, тагъддæр ахъуыды кæнон, мæ 
чызгимæ йæ куыд фембæлын кæнон, ууыл. — О, намысджын принц, 
бар мын ратт ацæуынæн. 
Г а м л е т. Уый дын куыд æхсызгонæй дæттын, ахæм æхсызго- 
нæй дын ницы раттин. Мæ цардæй уæлдай, мæ цардæй уæлдай, мæ 
цардæй уæлдай. 
П о л о н и й. Æнæниз у, принц. 
Г а м л е т. О, быхсæн кæмæн нæй, уыцы зæронд æдылытæ! 
Бацæуынц Розеикранц æмæ Гильденстрен. 
П о л о н и й 
Принц Гамлет уæ хъæуы? Йæхæдæг мæнæ. 
Розенкранц (Полонийæн). 
Сэр, бузныг. 
Гильденстерн 
Кадджын принц! 
Розенкранц 
Нæ зынаргъ принц! 
Га м л е т 
А-а! Ме ’рдхæрдтæ! Ды дæ уый, Гильденстерн? 
Ды — Розенкранц? Куыд у хъуыддаг, лæппутæ? 
Розенкранц 
Зæххы фырттæн куыд вæййы, афтæ раст. 
Гильденстерн 
Нæ амондæн, æгæр амондджын не стæм, 
Фортунæйæн хъуырыгънæгау нæ фестæм. 
Га м л е т 
Стæй уафсæн дæр нæ равзæрста сымах? 
Розенкранц 
Сæ иу дæр æмæ се ’ннæ дæр нæ, принц. 
Г а м л е т. Уæдæ сымах Фортунæйы астæумæ хилгæйæ æрдæг- 
фæндагыл ст)’т, йе та йæ тæккæ стырдæр хорзæхы арфы смидæг 
стут. 
Гильденстерн. О, о. Уым мах хионтæ стæм. 
Г а м л е т. Фортунæйы сусæг æвæрæнты? Зæрдиагæй æууæн- 
313 

дын. Фæлæ Фортунæ, бирæ чи федта, ахæм сыл у. Фæлæ цы ис 
ногæй? 
Розенкранц. Ницы, принц, а дунейыл æфсарм кæй фæ- 
зынд, уымæй уæлдай. 
Гамлет. Уæдæ тагъд хъаймæт æрцæудзæн. Уæвгæ, сымах цы 
зæгъут, уый мæнг хабар у. Фæлæ, цæй, бæстондæрæй. Афтæ тынг 
уæм цæуыл смæсты уæ уыцы Фортунæ, цæмæй уæ ардæм ахæс- 
тонмæ рарвита. 
Гильденстерн. Ахæстонмæ, принц? 
Г а м л е т. Дани ахæстон у. 
Гильденстерн. Уæдæ уæд æппæт дуне дæр ахæстон у. 
Г а м л е т. Уымæй дæр — тынг дæсны арæзт, ахстыты кæм 
дарынц, ахæм арф талынг уæрмытæ æмæ ныккæндтимæ, æмæ уыдо- 
нæн сæ тæккæ ’взæрдæр у Дани. 
Розенкранц. Мах разы не стæм, принц. 
Г а м л е т. Уæдæ уæд сымахæн ахæстон нæу, уымæн æмæ 
цыдæриддæр ис зæххыл, уыдон нæдæр хорз сты, нæдæр — æвзæр, — 
цы цæстæй сæм кæсай, уыдзысты ахæм. Мæнæн ахæстон у Дани. 
Розенкранц. Уæдæ, ды кадмæ æгæр кæй бæллыс, уый йæ 
кæны дæуæн ахæстон. Дæ домæнтæн къуындæг у. 
Г а м л е т. О Хуыцау! Æнгузы хъузджы мæ бакæнут, æмæ мæхи 
æгæрон тыгъдады бардуаг æнхъæлдзынæн, æрмæст мæ мæ фыд- 
фынтæй фервæзын кæнут. 
Гильденстерн. Фынтæ дæр кадмæ бæллынæй гуырынц. 
Афтæ у, — цытуарзаг цæры, зæххыл цы нæй, уымæй. Йæ удыхъæ- 
дыл йæ фынты аууон бады. 
Г а м л е т. Фын йæхæдæг дæр аууон у. 
Розенкранц. Хъуыддаг дæр уый мидæг ис. Мæнмæ гæсгæ, 
кадмæ бæллын йæхæдæг дæр аууоны аууон у. 
Г а м л е т. Æцæг? Уæдæ кадмæ чи нæ бæллы, уыцы ницæйæгтæ 
цæрынц æцæг цардæй, барджын, стыр адæймæгтæ та сты уыцы 
ницæйæгты аууæттæ. Фæлæ, зондаби ныхæстæ кæныны фæлтау 
кæртмæ куы акæсиккам. Хуыцауыстæн, дзæбæх хъуыды кæнын мæ 
бон нæу. 
Розенкранц æмæ Гильденстерн. Мах — де ’нæсайд 
лæггадгæнджытæ. 
Г а м л е т. Нæ, цæмæн. Мæ лæггадгæнджытæ а фæстаг рæстæг 
æгæр хорз зилын райдыдтой мæ фæдыл. Фæлæ сыгъдæгзæрдæйæ 
зæгъут: Эльсиноры цæмæн стут? 
Розенкранц. Дæумæ уазæгуаты, принц, æндæр ницæмæн. 
Г а м л е т. Мæгуыр кæй дæн, уымæ гæсгæ сымахæн аккаг арфæ 
ракæнын мæ бон нæу. Фæлæ уын арфæ кæнын. Гъе, æрмæст уыцы 
арфæ дæр сымахæн æгæр стыр у.Хонæг уæм нæ уыди? Уæхи фæн- 
дæй стут ам? И? Барвæндонæй абалц кодтат? И? Уæ хорзæхæй, уе 
’фсармы коммæ бакæсут. И? И? Цæй, куыд? 
Гильденстерн. Цы зæгъæм, милорд? 
Г а м л е т. Цыфæнды дæр, æрмæст хъуыддаджы тыххæй нæ! 
Арвыстой уæм. Уæ цæстæнгасыл бæрæг у, æмæ уæхиуыл тынг куы 
хæцат, уæддæр æй уæ бон бамбæхсын нал суыдзæн. /Ез зонын, 
зæрдæхæлар къарол æмæ уæм королевæ арвыстой хонæг. 
314 

Розенкранц. Цæй фæдыл, принц? 
Г а м л е т. Уый та уæхæдæг хуыздæр зонут. Æрмæст уæ домын 
æмбалы барæй: басомы кæнут нæ раздæры лымæндзинад, нæ фыц- 
цагон иузæрдиондзинад, нæ æнæхæлгæ уарзондзинад æмæ, сыгъ- 
дæгдæрæй цы уыди не ’хсæн, уыцы хъуыддæгтæй, æцæг æнæ ра- 
фæлив-бафæливæй: арвыстой уæм æви нæ? 
Розенкранц ( Гильденстернæн). Цы зæгъдзынæ ды? 
Г а м л е т (нуварсмæ). Мæ дзырд иысаныл сæмбæлд. (Хьсе- 
рæй.) Кæд мæ уарзут, уæд æргом зæгъут. 
Гильденстерн. Милорд, æрвыст уыд махмæ. 
Г а м л е т. Фæнды уæ, зæгъон — цæмæн? Æз уын уæ сусæг 
рагацау рахатыдтон, æмæ уын мæхæдæг радзурдзынæн, уæ цыды 
сæр цæй фæдыл уыд, уый, афтæмæй уæ бахиздзынæн дзæгъæл- 
дзых уæвынæй, стæй уæм къарол æмæ королевæ цы ’ууæнк да- 
рынц, уымæй чысыл пакъуы дæр не ’рхаудзæн. Æрæджы, цæмæн — 
нæ зоиын, цыдæр фæци мæ хъæлдзæг уаг, мæ къух нал тасы исты 
архайынмæ. Мæ чемы нæ дæн, æмæ мæм ацы дунейы дидинæгдон — 
зæхх — кæсы æгомыг къæдзæх, арвы къуырф мæм кæсы уæлдæфы 
æнæкæрон цатыр, дурæй конд у æмæ йæ уæлæ — сыгъзæрин цæ- 
хæркалæг стъæлфæнты рæдзæгъд, фæлæ уый у, мæнмæ гæсгæ, 
дæлæмæ дæр-уæлæмæ дæр, смаггæнаг æмæ зианхæссæг тæф. Æрдзы 
диссæгты диссагдæр — адæймаг! Куыд рæсугъд æмæ уæздан сты йæ 
хъуыдытæ! Куыд æнæкæрон сты йæ авналæнтæ! Куыд алæмæттаг 
сты йæ конд æмæ йе змæлд! Куыд хæстæг у зæдтæм йæ митæй! 
Цардмæ цы цæстæй кæсы, уымæй куыд хæстæг у Хуыцаумæ! Дун- 
дунейы фидыц! Æппæт цæрджыты цыты дидинæг! Фæлæ мæнæн 
цы у, чи амæлдзæн, уый æртхутæджы квинтэссенци? Нæлгоймæг- 
тæй мæ зæрдæ нæ райы, сылгоймæгтæй дæр афтæ, кæд уæ мидбыл- 
худт, цы дзурын, уыимæ разы нæу, уæддæр. 
Розенкранц. Принц, мæ хъуыдыты ахæмæй мурдæр ницы 
ис! 
Г а м л е т. Уæдæ былысчъилтæ цæмæн кодтат, нæлгоймæгтæй 
мæ зæрдæ нæ райы, зæгъгæ, куы загътон, уæд? 
Р о з е н к р а н ц. Æз ахъуыды кодтон, ныр цы уавæры дæ, 
уымæ гæсгæ уазалзæрдæйæ куы ракæсай актертæм. Мах сыл фæн- 
дагыл сæмбæлдыстæм, сæ разæй фестæм. Ардæм æрбацæуынц сæ 
аивадæй сымахæн лæггад кæнынмæ. 
Г а м л е т. Къаролы чи хъазы, уымæн мæ сæрæй ныллæг кувын. 
Йæ бæрзонддзинады цур мæхи хæсджыныл нымайдзынæн. Хæтæн- 
хуаг рыцæр дæр куыст ссардзæн йæ цирхъ æмæ уартæн. Уарзоны 
арф улæфтытæ дæр дзæгъæлы нæ фесæфдзысты. Æрхæндæг уд 
удæнцой ссардзæн. Айуаныл гуыбынхæлд фæуыдзысты фырхудæ- 
гæй, йæ цыргъ ныхæстæй сæ цыма хъыдзы кæны, уыйау. Сылгой- 
маджы чи хъаза, уый йæ уды быцъынæг скъуыйæд, æмдзæвгæты 
арæзт æй ма къуылымпы кæнæд. Цавæр актертæ сты? 
Розенкранц. Дæ зæрдæмæ тынг чи фæцыди, уыдон — 
столицæйаг трагиктæ. 
Г а м л е т. Цы сæ бафтыдта балцы фæндагыл? Иугæндзон уыцы 
иу бынаты куы уаиккой, уæд сæ кад дæр фылдæр уаид, æхца дæр 
сæм фылдæр хауид. 
315 

Розенкранц. Уый, мæнмæ гæсгæ, фæстаг ног ивддзинæдты 
аххос у. 
Г а м л е т. Æз горæты куы уыдтæн, уæд сын цы аргъ кодтой, 
уый ма сын кæнынц, цымæ? Æхца ма сæм афтæ бирæ хауы? 
Розенкранц. Нал, æмæ хъуыддаг дæр уый мидæг ис. 
Г а м л е т. Цæуылнæ? Мыййаг, æвзæрдæр (ресты? 
Розенкранц. Нæ, сæаивадраздæрауйæтæмæныис. Фæлæ 
горæты фæзынди, авдæнæй нырма ныр чи рахызти, ахæм сывæл- 
лæтты къордтæ. Уыдон сисынц тæккæ бæрзонддæр нотæтæ, æмæ 
сын саразынц хъæддаг къухæмдзæгъд. Ныртæккæ модæйы сты, иннæ 
театртæ хуымæтæг театртæ хонынц,ноджы сæ афтæ сæнкъуысын 
кодтой, æмæ сæм адæм суанг шпагæтимæ дæр цæуын нæ уæндынц, 
ноджы тæрсынц фыссæн систæй — исты сыл куы æрымысой. 
Г а м л е т. Ау, уыцы сабитæ ахæм тæссаг сты? Чи сæ дары? Цы 
сын фидынц? Уый сын рæстæгмæ хиирхæфсæн у? Фæстæдæр, сæ 
хъæлæстæ куы фæбæзджындæр уой, æмæ сæхæдæг хуымæтæджы 
театрты актертæ куы суой, уæд фæсмойнаг нæ фæуыдзысты, хис- 
тæртæ сæ сæхи фидæны ныхмæ кæй ардыдтой, уымæй? 
Розенкранц. Раст зæгъын хъæуы, дыууæрдыгæй дæр стыр 
хъаугъатæ рауад, æмæ адæм уыдон кæрæдзиуыл ардауынæй æфсæр- 
мы нæ кæнынц. Иурæстæджы пьесæйæн фидгæ дæр ницыуал код- 
той, автор æмæ дзы актертæ сæ ныхмæлæуджыты куынæ ныддæ- 
рæн кодтаиккой, уæд. 
Г а м л е т. Уанцон нæу! 
Гильденстерн. О, бирæтæн сæ цард фенад кодтой. 
Г а м л е т. Æмæ гыццыл лæппутæ фæуæлахиз вæййынц? 
Розенкранц. О, принц. СуангГеркулесылдæрйæ уаргъимæ. 
Г а м л е т. Уæвгæ, уый диссаг нæу. Ныртæккæ мæ фыдыфсы- 
мæр — Данийы къарол, мæ фыд ма æгас куы уыди, уæд æм дзу- 
рынмæ дæр йæ сæр чи нæ хаста, уыдон ын йæ ницæйаг нывтæ 
’лхæнынц ссæдзгай, дыууиссæдзгай, дæс æмæ дыууиссæдзгай æмæ 
сæдæгай дукаттæй. Хæйрæджы амæттаг фæуа, уым цыдæр уæлар- 
вон тых ис, — тæхуды, философийæн йæ бон куы бауид уыцы сусæг 
раргом кæнын. 
Хъуысы трубаты уасын. 
Гильденстерн. Мæнæ сты актертæ дæр. 
Г а м л е т. Æгас цæут Эльсинормæ, уæздæттæ. Уæ къухтæ, 
æмбæлттæ. Уазæгыл бацин кæнынæн хъæуы æмбæлгæ æгъдау æмæ 
уæздæтты кæнгæ митæ. Мах дæр уыдон бафæзмæм, цæмæй уый- 
фæстæ, актертимæ куы фембæлон, уæд афтæ ма зæгъат, уыдоныл 
тынгдæр бацин кодтай, зæгъгæ. Фæлæ мæ фыдыфсымæр-мæ фыд, 
æмæ мæ чындз-мæ мад рæдийынц. 
Гильденстерн. Цæмæй, милорд? 
Г а м л е т. Мæнæн мæ зонд фæхæссы цæгат-ныгуылæйнаг дымгæ. 
Хуссарæй куы дыма, уæд та ма уари кæсагласæй раиртасдзынæн. 
Бацæуы П о л о н и й. 
П о л о н и й. Æгас цæут, уæздæттæ. 
Г а м л е т. Хъусут-ма, Гильденстерн æмæ ды дæр, Розенкранц. 
316 

Мæ алы хъусмæ дæр — иу хъусæг. Мæнæ ныр кæй уынут, уыцы 
зæронд ноггуырд нырма хæцъилты тыхт вæййы. 
Розенкранц. Кæд æй, мыййаг, дыккаг хатт бахъуыдысты. 
Мæнгæй нæ акæнынц: зæронд сабийæ уæлдай нæу. 
Г а м л е т. Хатын, уый дæр актерты хабар æрбахаста. Уæхæдæг — 
æвдисæн. Сыгъдæг рæстдзинад, сэр. Куыд загътай, афтæ — къуы- 
рисæры райсоммæ. 
П о л о н и й. Милорд, ног хабæрттæ зæгъинаг дæн дæуæн. 
Г а м л е т. «Милорд, ног хабæрттæ зæгъинаг дæн дæуæн». 
Росций Римы актер куы уыди... 
П о л о н и й. Актертæ æрцыдысты, милорд. 
Г а м л е т. Хъуыдатт, хъуыдатт, хъуыдатт! 
П о л о н и й. Хуыцауыстæн, милорд. 
Г а м л е т. Хæрæгуæрдæтты æрбацыдысты... 
П о л о н и й. Алы æгъдауæй дæр дунейы хуыздæр актертæ, 
æвдисынц трагедитæ, комедитæ, хроникæтæ, пасторалтæ, пастора- 
лон-комедион, историон-пасторалон, трагикон-историон, трагикоми- 
кон уацмыстæ цыфæнды сценæйыл дæр. Вазыгджын Сенекæ æмæ 
рог Плавт — æмхуызон хорз сæ ’вдисынц. Æнæ чиныгмæ кæсгæйæ 
кæнæ экспромтæй дзурынмæ уыдонæн æмбал нæй. 
Г а м л е т. О, Евфай, Израилы тæрхонгæнæг, цы диссаджы 
хæзна уыди дæумæ! 
П о л о н и й. Цавæр хæзна йæм уыди, милорд? 
Г а м л е т. Уæдæ куыд, 
«Уыдис ын иунæг чызг æрмæст, 
Æмæ йæ буцæй хаста». 
П о л о н и й (иуварсмæ). Уæддæр та мæ чызгыл йæхи ныццав- 
та! 
Г а м л е т. И? Исты афтæ нæу, зæронд Евфай? 
П о л о н и й. Кæд æз Евфай дæн, уæд тынг раст у, мæнæн ис 
чызг æмæ йæ хæссын буцæй. 
Г а м л е т. Нæ, уый æппындæр раст нæу. 
П о л о н и й. Уæдæ ма уæд раст цы у, милорд? 
Г а м л е т. Мæнæ уый: 
«Æмæ Хуыцау цы загъта, 
Хъысмæт дæр уый æруагъта». 
Дарддæр æй кæсын хъæуы — хатыр курын — дины æмдзæвгæйы 
фыццаг строфайы, уымæн æмæ, дæхæдæг уыныс, ныртæккæ нæхи 
ирхæфсдзыстæм. 
Бацæуынц ц ы п п а р кæнæ ф о н д з а к т е р ы. 
Æгас цæут, хæлæрттæ! Саккаг кæнут, табуафси. Æхсызгон мын 
у уæ фенд. Æгас цæут, мæ хорз лымæнтæ. — А, зæронд æрдхорд! 
Бакæсут-ма, цы зачъе рауагъта, кæрæдзи кæдæй нал федтам, уæдæй 
нырмæ! Дæхи дзы бамбæрзтай æмæ Данимæ æрцыдтæ мæныл аху- 
дынмæ, и? Уый ды дæ, ме ’рыгон æхсин? Уæларвон сыл-паддзах, 
нæ фæстаг фембæлдæй нырмæ ды арвмæ стахтæ венециаг каблуччы 
бæрц. Нæ зæрдæ дарæм, дæ хъæлæс, царды чи нал цæуы, ахæм 
ихсыд сыгъзæрин æхцайау мæнг нæ уыдзæни. Табуафси, уæздан 
адæм. Цæй æмæ, уаритимæ чи цуан кæны, уыцы фраицусаг цуа- 
317 

нæттау нæхи ныццæвæм, фыццагдæр нæ размæ цы фæуа, ууыл. Уæ 
хорзæхæй, исты монолог. Равдисут, уæ аивад цы у, уый. Цæй! Исты 
зæрдæагайæг монолог. 
Ф ы ц ц а г а к т е р. Кæцы монолог, хæларзæрдæ принц? 
Г а м л е т. Мæ зæрдыл ма лæууы,иу хатт мын кастæ скъуыддзаг 
иу пьесæйæ — уый æвдыст не ’рцыди сценæйыл, йе та йæ равдыстой 
иунæг хатт — сæ зæрдæмæ нæ фæцыдис. Бирæтæн хорз хæринаг 
æвзæрæй равзарын сæ бон нæу. Фæлæ, мæнмæ гæсгæ, стæй мæнæй 
хуыздæр тæрхонгæнджытæм гæсгæ дæр, уый уыди диссаджы хорз 
пьесæ, хуымæтæг, фæлæ дæсны фыст,архайд архайды фæстæ цыди 
æнаипп фæткыл. Хъуыды ма кæнын, фау æм хастой, æмдзæвгæтæ, 
дам, фаг рæсугъд не сты, йе ’взаг хъуаг у уæлтæмæнæй, æнæуый, 
дам, ыл æрцыди зæрдиаг куыст, уæлдай къæбæлдзыг ныхæстæ дзы 
нæй. Мæ зæрдæмæ дзы тынгдæр цыди монолог, Эней Дидонæн йæхи 
тыххæй кæм дзуры, уæлдай фылдæр та уарзтон, Приамы амарды 
кой кæм уыди, уыцы бынат.Кæд ма уыцы монолог дæ зæрдыл лæууы, 
уæд райдай мæнæ ацы рæнхъæй. Фæлæуу, фæлæуу... 
«Æвирхъау Пирр, гиркайнаг сырдау чи уыд...» 
Нæ, афтæ нæ. Райдайы Пиррæй: 
Æвирхъау Пирр, йæ хотыхтæ йæ удау 
Кæмæн уыдысты тар æхсæвау сау, 
Бæхы гуыбыны чи хуыссыд æмбæхстæй, 
Уый ныр йæ дарæс сахуырста сырхæй 
Æмæ фæци фыццагæй дæр æбуалгъдæр, 
Йæ нысанмæ йын рухс кæны фæндаг 
Сылгоймæгтæн, сывæллæттæн, зæрæдтæн 
Сæ туджы денджыз — найы дзы йæхи. 
Тæссаг цæстытæй тугцырентæ калгæ, 
Æнæхуыцау Пирр агуры зæххыл 
Приамы». 
Дарддæр æй дæхæдæг дзур. 
П о л о н и й. Хуыцауыстæн, хорз, милорд. Дæ дикци хорз у, 
æнкъарæнтæ дæр — фæтк æмæ бæрцæй. 
Фыццаг актер 
...Пирр æй ссардта. 
Тыххæй-фыдтæй ма систа цирхъ Приам, 
Фæлæ æрлæмæгъ, зæхмæ йын æрхаудта. 
Æмæ йæ размæ бацæйтахти Пирр, 
Йæ цирхъ бæрзонд, æрцæвынæввонг даргæ; 
Цы хъуыд Приамæн? Карды ’хситтæй дæр 
Æрхаудта. Фæлæ стыр рыстæй хъæрзæгау 
Æваст нынкъуысыд судзгæ галуан уæд, 
Æркалд йæ къул, æмæ фæсур лæгмарæг 
Уысмы бæрц.Тугхор Пирры кард 
Цыма нынныхст йæ риуыгъдыл уæлдæфы, 
Йæ сæрмæ уыйау ауыгъдæй нындзыг, 
Йæ бакаст та — лæгмары ныв кæттагыл, 
Лæууы, йæ къух бынмæ нæ уадзы Пирр. 
Фæлæ куыд вæййы уадтымыгъы размæ — 
Кæсынц бæрзондæй æврæгътæ æнцад, 
318 

Фæцыдæр дымгæ, зæхх — мæлæтау сабыр, 
Гъестæй æваст ныннæры арв, æмæ 
Нырризы зæхх. Гъе, афтæ Пирр дæр фехъал 
’Мæ тынгдæр ферра тугмондагæй уæд. 
Дзæбуг дæр сохъхъыр уæйгуыты куырдадзы, 
Кæм кæнынц Марсæн йе ’фсæйнаг гæрзтæ, 
Нæ ныццæвдзæни афтæ карз хъæсдарæг, 
Куыд ныццавта йæ цирхъæй Пирр Приамы. 
Нæу раст Фортунæ! Сисут ыл уæ къух, 
Йæ цалх ын байсут, о хуыцæуттæ — курæм, — 
Ныссæттут ын йæ дæндæгтæ, йæ чъил, 
Æмæ йæ фехсут æврæгътæй зындонмæ. 
П о л о н и й. Æгæр даргъ у. 
Г а м л е т. Уый хилдасæгмæ арвитдзысты дæ зачъеимæ. — Дард- 
дæр дзур, курын дæ. Ай балеттæ æмæ къуымых анекдоттæ йед- 
дæмæ ницы зоны, æндæр истæмæ та бафынæй вæййы. Дзур. Геку- 
бæмæ рахиз. 
Фыццагактер 
«Уæд ус-паддзахы чи федта бызгъуырты...» 
Г а м л е т. «Ус-паддзах бызгъуырты»? 
П о л о н и й. Тынг дзæбæх у! «Ус-паддзах бызгъуырты» — 
хорз у. 
Фыццаг актер 
Хуыссын кæны йæ цæстысыгтæй пиллон 
Бæгъæввадæй, хæцъилæй баст — йæ сæр, 
Хъæццулы цъарæй балвæста йæ астæу 
Сыгъзæрин рон, камариты бæсты. 
Мæрдон цоппай йыл бахæцыд. Куы фенид 
Лæг уыцы ныв, уæд нал кувид æппын 
Фортунæйæн, йæ марг дзырдтæй йæ ’лгъитид. 
Куыд хъазыди паддзахы усæй Пирр, 
Йæ лæджы йын куыд къуыхтæ кодта кардæй, 
Хуыцæуттæ уый куы федтаиккой, уæд 
Æнамонд усы удхалæн цъæхахстæй 
Цæхæркалгæ ыстъалытæ æваст 
Цæссыгтæ фестиккой. 
П о л о н и й. Кæсут-ма, йæ цæсгомы хуыз аивта, цæссыгтæй 
йæхи æхсы! Дæ хорзæхæй, æгъгъæд у. 
Г а м л е т. Хорз. Дарддæр æй уыйфæстæ радзурдзынæ. Уæз- 
дæтты уæздандæр, дæ цæст сæм фæдар, актерты дзæбæх суазæг 
кæнæнт. Хъусыс — дзæбæх сыл аудут, уымæн æмæ адон сты нæ 
рæстæгыл афæлгæст, йæ цыбыр повесть. Адон дæ удæгасæй дæ 
фыдгой куы ракæной, уæд уый фыддæр уыдзæн дæ ингæны къæ- 
йыл исты æвзæр фыстытæй 
П о л о н и й. Принц, цы аккаг сты, уый сын уыдзæн. 
Г а м л е т. Нæ, хуыздæр, хæйрæджы амæттаг фæуай, уæздан- 
гуырд! Чи цы аккаг у, алкæмæн уый куы чындæуа, уæд æнæ надæй 
чи аирвæздзæн? Ауд сыл, дæ намыс куыд амоны, афтæ. Адонмæ 
цас къаддæр уой уыдон арфæйаг, уыйас фылдæр арфæйаг уыдзæн 
дæ рæдаудзинад. Ахон сæ. 
319 

П о л о н и й. Цомут, уæздæттæ. 
Г а м л е т. Цæут йæ фæдыл, хæлæрттæ. Равдыст уыдзæн рай- 
сом. 
Полоний æмæ актертæ, фыццагæй фæстæмæ, ацæуынц. 
Зæгъ-ма, зæронд æрдхорд, Уæ бон у «Гонзагойы амард» ахъа- 
зын? 
Фыццаг актер. О, милорд. 
Г а м л е т. Уæдæ йæ сомизæр æрæвæр. Куы бахъæуа, уæд, æз 
кæй ныффыссон, ахæм дыууадæс-æхсæрдæс рæнхъы нæ сахуыр 
кæнис, пьесæмæ сæ бахæсгæйæ? 
Фыццаг актер. О, милорд. 
Г а м л е т. Иттæг хорз. Цу ды дæр уыцы уæзданы фæдыл, 
æрмæст ын мæстæймарæн митæ ма кæ. 
Фыццаг актер ацæуы. 
Нæ фембæлдмæ изæры, мæ хæлæрттæ. Иу хатт дæр ма зæгъын: 
сымах стут зынаргъ уазджытæ Эльсиноры. 
Розенкранц. Хæларзæрдæ принц! 
Г а м л е т. Хуыцауыл фæдзæхст ут! 
Розенкранц æмæ Гильденстерн ацæуынц. 
Фæхибар дæн. Æппынфæстаг. Уæдæ 
Куыд æвзæр дæн æнаккагдæр цагъарау! 
Уый тъайлаг нæу: хæтæнхуаг актер, ай, 
Æрымысгæ æнкъарæнтæй йæ сæнттæн, 
Йæ бæллицтæн сæ дæлбар скæны зонд, 
Æмæ кæлынц йæ цæссыгтæ йæ рустыл, 
Тæдзы йæ туг, цæсгомы алы ’нцъылд 
Æвдисы хъыг, зыр-зыр кæны йæ хъæлæс, — 
Уый тъайлаг у! Фæлæ цæй фæдыл уæд? 
Гекубæйы тыххæй. 
Цы у Гекубæ? Чи йын у Гекубæ? 
Уæддæр уый ниуы. Уагæр ын мæнау 
Йæ риу куы скъуынид тугисыны азар, 
Йæ цæссыгтæй уæд сценæ фестид мал, 
Æмæ хъуысид æрвнæрынау йæ хъæлæс, 
Фæцæуын кæнид аххосджыны зонд, 
Нырризид раст лæг, фестъæлфид гуымиры, 
Цæст атар уаид, хъус кæнид къуырма. 
Æз та, 
Къуымых, фыдгуырд, дыдæгътæгæнгæ зилын, 
Фырзивæгæй мыл бахæцыд хуыссæг, 
Æмæ нæдæр мæнгардæй мард къаролæн, 
Нæдæр мæхицæн исты дæн. Уæдæ, 
Тæппуд дæн æз? Ныббардзынæн æфхæрдæн? 
Куы мæ нæмой, — нæ ратдзынæн ныхкъуырд? 
Сывæллонау мын зонд амоной хъуамæ? 
Мæ фындзæй ласой мæн? Мæнгард мæ схоной 
Æнаххосæй? Кæй фæнды — рæвдзæр! Æз 

Нывæрдзынæн мæ къух, цы райсон, ууыл. 
Мæ бæлоны игæры нæй мæстад, 
Мæ худинаг нæ судзы мæн цъæх артау, 
Æндæр кæлмытæн аппæрстаин æз 
Йæ мард лæгсырдæн раджы. О, æнаккаг 
Фæлитой, туграсыг, хъыггаг гадздза! 
О, тугист! 
Æз та — хæрæг,цы загъдæуа мæнæй? 
Æз — мард фыды фырт. Арв мæнæн фæдзæхста: 
«Дæ туг-иу райс дæ туджджынæй!» Æз та... 
Уæййаг сылау хъæстытæгæнгæ тъизын, 
Дзæгъæл дзæнгæда, уайдзæфтæ кæнын 
Раст къустæхсæгау. 
Пуй, зин! Мæ магъз, æрыхъал у! Кæддæр 
Æз фехъуыстон, йæ талынг царды цаутæ 
Фыдлæг куы фены сценæйыл, уæд, дам, 
Актеры хъазтæй ссонт вæййы æррайау, 
Йæ фыдгæндтыл, дам, басæтты æваст. 
Нæ дзуры мард, фæлæ йæ сусæг 
Æргом кæны йæхи.Куыд æрцыд мард 
Мæ фыд, раст уый хуызæн ныв хъуамæ 
Къаролæн равдисой актертæ. Æз та 
Мæ цæст лæмбынæг дардзынæн йæ митæм — 
Цымæ йæм бахъардзæн, тыхсдзæн... Кæд о, 
Уæд зонын æз, цы гæнгæ у. Фæлæ аууон, 
Уæвæн ис, æмæ зин уыди. Кæд зин 
Мæ фыды хуызы бацыди? Фæлитой 
Æмбары, æз фæллад, сæргой кæй дæн, 
Æмæ мæ сафы. Æз цы зонын, уыдон 
Фаг не сты искæй аххосджын кæнынмæ, — 
Мæ фыст фæбæлвырд кæнон ам, — 
Къаролæн сисин кæд йæ гам. 
3-аг АКТ 
1-аг сценсе 
Эльсинор. Уат галуаны. Бацæуынц къарол, королевæ, 
олоний, Офелия, Розенкранц æмæ Гильденстерн. 
К ъ а р о л 
Уæдæ уæ бон йæ ракъахын нæ баци — 
Цæмæн кæны сæрхъæны дард йæхи? 
Йæ сагъуыды фæстиуджытæй нæ тæрсы? 
Йæ удæнцой цæмæн сафы тыхæй? 
Розенкранц 
Йæхæдæг басаст — нæу æппын йæ чемы, 
Фæлæ цæй тыххæй, уый нæ кæны хъæр. 
Васо 

Гильденстерн 
Йæ ракъахын зын хъуыддаг у. Йæ низыл 
Куы рацæуы ныхас, фæтылиф кæны уæд 
Йæхи иннæрдæм йе ’рра зонды хинæй. 
Королевæ 
Куыд сæмбæлди сымахыл? 
Розенкранц 
Джентльменау раст. 
Гильденстерн 
Фæлæ чысыл æвæндгомауæй. 
Розенкранц 
Раст у. 
Нæ фæрстытæн лæвæрдта дзуапп дзæбæх, 
Фæрсгæ та — къаддæр. 
Королевæ 
Хиирхæфсæн митæм 
Цыбæл нæ кодта? 
Розенкранц 
О, куыд нæ! Хъуыддаг 
Йæхи йæхæдæг амыдта. Актерты 
Æрцыды хабар фехъусгæйæ тынг 
Ныццин кодта. Ныр галуаны сты уыдон, 
Æвæццæгæн, йæ бардзырдмæ гæсгæ, 
Изæры хъаздзысты. 
П о л о н и й 
Уый раст у, раст. 
Нæ паддзæхтæ, спектакльмæ уæ хоны. 
К ъ а р о л 
Æхсызгонæй. Æз цин кæнын, кæд æй 
Цыдæр æндавы,æмæ срухс йæ зæрдæ, 
Бæлвырддæрæй йын базонут йæ равг, 
Йæ æрхуым ын уæ узæлдæй фæсурут. 
Розенкранц 
Куыд зæгъыс, афтæ архайдзыстæм мах. 
Розенкранц æмæ Гильденстерн ацæуынц. 
К ъ а р о л 
Мæхи Гертрудæ, ацу уал ды дæр. 
Мах Гамлеты æрбасайдзыстæм ардæм, 
Офелия, æнæнхъæлджы ам 
Куыд фембæлат. Æнæбары шпионтæй 
Дæ фыдимæ уал бамбæхсæм нæхи, 
Цæмæй бæлвырдæй базонæм нæ принцæн 
Йæ низыхатт: уый уарзт у æви нæу. 
Королевæ 
Уæдæ цæуын. Зæгъы мæнæн мæ зæрдæ, 
Офелия, — дæ рæсугъддзинад уæд 
Йæ иунæг низ мæ иунæгæн — нæ принцæн, 
Дæ уды фарн ын срухс кæнæд йæ цард, — 
Уый кад уыдзæни уымæн дæр, дæуæн дæр. 

О ф е л и я 
Хуыцау зæгъæд. 
П о л о н и й 
Офелия, тагъд ардæм. 
Кæн тезгъо ам. Мæ паддзах, стыр дæ фарн, 
Æмбæхсын афон у. Чызг, райс уал чиныг — 
Цæмæн дæ иунæг, уымæн дын æфсон: 
Кæсыс. Уæвгæ сæ хæрзтæй не стæм мах дæр: 
Æддаг бакастæй — раст æнæлаз зæдтæ, 
Фæлæ нæм бавнал — сайтанты зæвæттæ 
Фæдфæливынæй н’ амбулдзысты мах. 
К ъ а р о л (иуварсмæ) 
О, раст у уый, æгæр раст. Æмæ ехсау 
Æхситгæнгæ мæ удыл уый æрцыд. 
Гадздза сылæн йæ русты ахуырст сисæнт, — 
Нæ уыдзысты фыдцъылысдæр уæддæр 
Мæ хъуыддæгтæй, — рæсугъд ныхæсты аууон 
Æмбæхсын уыдон. О, куыд зын у, куыд! 
П о л о н и й 
Æрбахиздзæн ныртæккæ. Цом, мæ паддзах. 
Къарол æмæ Полоний ацæуынц. Бацæуы Г а м л е т. 
Г а м л е т 
О, уым ис фарста: уон æви нæ уон. 
Цы цæфтæ ’мæ къæрццытæ уайы удыл 
Мæрддзæст хъысмæтæй, уыдонæн быхсон 
Æви фыдæхты денджызæн йæ ныхмæ 
Æрлæууон, скæнон удхæрттæн кæрон? 
Мæрдрох дыл бафтæд. Амæл. Гъе, æрмæст ма 
Уый зон, кæй у фæстаг тæлмæн дæ фын 
Дæ буар, дæ уды мингай гом хъæдгæмттæн. 
Уый нæу бæллиц? Мæлæт. Мæрдрохы фын. 
Фынæйæ уын фынтæ? Уый — дзуапп мæ фарстæн. 
Цы фынтæ ма уындзæн йæ фыны мард, 
Куы суа зæххон æнкъарæнтæй хæрзафтид? 
Йæ аххос уый у. Уымæн бæллы лæг 
Æнамондæй дæр а зæххыл цæрынмæ. 
Æндæр куыд ис ныббарæн дуджы ’фхæрд, — 
Æнаххос уды чи ’ппары цъысымы, 
Æдзæсгом хицæутты æнæфсарм уаг, — 
Бар чи хурх кæны, уарзондзинад та — маргæ, 
Ысгуыхт лæгтæн хæрам лæджы тæрхон, — 
Куыд ис ныббарæн? Кæд æмæ æхсаргард 
Йæ иунæг цæфæй скæнид сын кæрон? 
Кæй фæндид царды стыр уаргъы бын хилын, 
Куынæ тæрсиккам, н* адзалы фæстæ 
Ць1 уыдзæн, уымæй, — мæрдтыбæстæйæ иу дæр 
Нæма раздæхт. ’Мæ сразы вæййæм мах 
Нæ зонгæ стыр фыдæхтимæ цæрыныл, 
Мæрдкъуырма тармæ лидзыны фæлтау. 

Тæппудтæ скæны уыцы хъуыды махæй, 
Нæ æрдзон ныфсыл алайау зыны, 
Йæ мынæг рухс нæ мæллæг зондæн тары 
Зынг раттын нæу нæ хъуыддæгтæн йæ бон, — 
Æмæ сæ нысан никуы ’ргъæвынц царды, — 
Мæлынц фæндагыл. О, фæлæ æгъгъæд! — 
Офелия! Мæ уды цин! Куы кувай, — 
Мæ тæригъæдты кой дæр-иу ыскæн. 
О ф е л и я 
Дзæбæх уыдтæ, принц, а фæстаг рæстæджы? 
Г а м л е т 
У арфæйаг: æгæр дзæбæх,æгæр. 
О ф е л и я 
Цы лæвæрттæ мын радтай, принц, фæстæмæ 
Мæн уыдон рагæй раздахын фæндыд. 
Æмæ сæ айс. 
Г а м л е т. 
Цытæ дзурыс, рæдийыс. 
Нæ радтон никуы æз дæуæн лæвар. 
О ф е л и я 
Нæ, радтай, принц, тынг хорз æй куы зоныс, 
Дæ буц ныхæстæ зарæгау мæнæн 
Дæ лæвæрттæ уæлдай зынаргъдæр кодтой. 
Ныр ссыд сæ тæф. Ныр сæ фæстæмæ айс. 
Лæвар дæтгæйæ чи ивы йæ зæрдæ, 
Нымады нæу æгъдауджын чызгмæ уый. 
Дæ хорзæхæй. 
Г а м л е т. Ах, ды æгъдауджын чызг дæ? 
О ф е л и я. Милорд? 
Г а м л е т. Æмæ ды рæсугъ дæ? 
О ф е л и я. Цы зæгъынмæ хъавы дæ уæздандзинад? 
Г а м л е т. Уый, æмæ кæд ды æгъдауджын æмæ рæсугъд чызг 
дæ, уæд де ’гъдауæн ницы куыстаг ис дæ рæсугъддзинадимæ. 
О ф е л и я. Ау, рæсугъддзинадæн æгъдау йæ хуыздæр хъузон 
нæу? 
Г а м л е т. О, ай-гъай. Æмæ цалынмæ æгъдау рæсугъддзинады 
раст кæна, уæдмæ рæсугъддзинад æгъдауы цъымарайы смидæг кæн- 
дзæн. Раздæр уый нымадтой парадоксыл, ныр та рабæрæг, æцæг 
кæй у, уый. Æз дæ кæддæр уарзтон. 
О ф е л и я. Æцæгæй дæр, принц, уырныдта мæ. 
Г а м л е т. Нæ дæ хъуыди æууæндын. Нæ тæригъæдджын къо- 
дахы цасфæнды ахуыр кæн хорздзинадыл, уæддæр йæ зæронд уаг 
нæ аивдзæн. Æз дæ нæ уарзтон. 
О ф е л и я. Уыцы сайд мæ ноджы тынгдæр риссын кæны. 
Г а м л е т. Ацу моладзандонмæ. Цæмæн хъæуы цот арын, æмæ 
уымæй тæригъæдджынты фылдæр кæнын? Æз мæхæдæг, быхсæн 
кæмæн ис, ахæм æгъдауджын дæн. Фæлæ суанг æз дæр мæхимæ 
уыйбæрц хъæнтæ арын, æмæ хуыздæр уыдаид, мæ мад мæ куынæ 
ныййардтаид. Дæн сæрыстыр, хиуарзон, мастисæг. Мæ хъуыды цас 
ахсы, уымæй мæ мидæг фылдæр æлгъагдзинæдтæ ис, фантази мын 
324 

нæ фаг кæны, цæмæй сæ цæрдхуыз скæнон, рæстæг дæр нæй сæ 
равдисынæн. Цы хæйрæджы къæдзилмæ фæзынынц мæн хуызæттæ 
арвæй зæххы ’хсæн сæхи кæрæдзийыл хафынæн?Не ’ппæт дæр 
сæрæй-бынмæ фæлитойтæ стæм. Макæуыл æууæнд махæй. Дзæбæ- 
хæй ацу моладзандонмæ. Кæм и дæ фыд? 
О ф е л и я. Нæхимæ, милорд. 
Г а м л е т. Дуæрттæ йыл фидардæр сæхгæнын хъæуы, цæмæй 
йæхицæй æдылы араза æрмæст йæ бинонты æхсæн. Ацу, удæнцой у. 
О ф е л и я. Уаз тыхтæ, феххуыс ын кæнут! 
Г а м л е т. Мой куы скæнай, уæд дын мæнæ æлгъыст чындздза- 
гæн. Ихау у æнæхæлд, митау — сыгъдæг, хахуырæй нæ фервæздзы- 
нæ. Зæгъынц дын: моладзандоны дæхи бамбæхс. Ацу дзæбæхæй. 
Фæлæ дæ кæд æнæмæнг лæг хъæуы, уæд смой кæн æдылымæ. Зонд- 
джынтæ æгæр хорз зонынц, сымах сæ цы маммитæ ацаразут, уый. 
Зæгъынц дын: моладзандонмæ. Фæстиат ма кæ. Цу удæнцойæ. 
О ф е л и я. Уаз тыхтæ, сдзæбæх æй кæнут! 
Г а м л е т. Дæхи куыд ахорыс, уый дæр зонын. Хуыцау дын 
радта иу цæсгом, ды та æндæр цæсгом райстай — кафыс, гæппытæ 
кæныс, дæ фыддзых, Хуыцау цы сфæлдыста, уыдон хоныс фидиссаг 
нæмттæй. Æмæ дæ фæнды, цæмæй дын дæ хæлд митæ афтæ ныма- 
йой, — цы кæны, уый Хуыцауы рæстæй кæны, цы кæны, уый не 
’мбары, зæгъгæ?Нæ, уый нæ уыдзæн. Æгъгъæд у. Мæ зонд мæнæн 
уыдæттæй фæцыди. Иунæг чындзæхсæв дæр нæ. Ныронг усджын чи 
сси, уыдонæн та, иуæй фæстæмæ, Хуыцау æнæниз цард раттæд. 
Иннæтæ та цæрæнт, куыд цардысты, афтæ. Ацу моладзандонмæ. 
(Ацæуы.) 
Офелия 
Цы диссаджы зонд амарди! Йæхимæ 
Кæй не ’лвæста йæ парахатæй уый? 
Уым сиу ысты æгъдау æмæ дзырдарæхст, 
Лæгдзинад æмæ ахуыры тæмæн, 
Уыд хорзæхы, уæздандзинады фидыц, 
Сæ айдæн... Æмæ ныр ныппырх... бынтон... 
Æз чи дæн?Æз — сылгоймæгты мæгуырдæр, 
Кæй удмæ тагъд йæ сомытæн сæ мыд, 
О стыр Хуыцау, куыд уынон ныр, куыд сæфы, — 
Æрхауæг фаст дзæнгæрæджы мыртау 
Йæ тыхджын зонд дзæгъæл зыланг куыд кæны, 
Йæ рæсугъд, йе ’взонг диссаджы фæлгонц 
Æрра гутон куыд хуым кæны хæйрæгау! 
К ъ а р о л æмæ П о л о н и й æрбаздæхынц. 
К ъ а р о л 
Уый уарзт у?Нæ, нæ, уымæй нæу сæргой. 
Стæй кæд хæлхъой сты Гамлеты ныхæстæ, 
Уæддæр сæ нæй æррадзинад. Йæ уд 
Æндæр цыдæр æмбæхсы сау æрхуымы, 
Æндæр цыдæр бæллæхмæ у йæ хъавд. 
Гъеуый тыххæй æз рахастон уынаффæ, 
Мæхи куыд скæнон афоныл æдас: 
325 

Уый хъалонтæ æмбырд кæнынмæ науыл 
Рæхджы æрцæудзæн Англисмæ æрвыст. 
Кæд денджызон балц, ног бæстæ ’мæ адæм 
Фæсуриккой, цы йын хæры йæ уд, 
Йæ сæр дзæгъæл кæмæй кæны, уыдæттæ 
Йæ зæрдæйæ. Куыд дæм кæсы мæ фæнд? 
П о л о н и й 
Дæ фæнд у фæнд. Фæлæ уæддæр фыццагау 
Нымайын афтæ: йе ’рхæндæг гуыры 
Æнамонд уарзтæй. — Чызг, ды та цы зæгъыс? 
Цы дзырдта Гамлет, ма фæзм уый æрмæст. 
Хъуыстам æй мах. —Дæ бар дæхи. Цы зæгъон? 
Дæ бынаты комедийы фæстæ 
Фæиу кæнин æз принц æмæ æхсины. 
Кæд райхæлид йæ зæрдæйы ’лхынцъ мадæн. 
Кæд дæ фæнды, уæд байхъусдзынæн æз 
Сæ ныхасмæ æмбæхстæй. Æмæ ’хсинæн 
Йæ ракъахын куынæ бантыса, уæд 
Æрцæуæд ахст, йе Англисмæ цæуæд. 
Дæхи куыд фæнды, афтæ кæн. 
К ъ а р о л 
Уæд афтæ. 
Дзырддзæугæ ’рратæн ахæстон — хæдзар. 
(Ацсеуы.) 
2-аг сценæ 
Уый дæр уым. Бацæуынц Г а м л е т æмæ ц а л д æ р а к т е р ы. 
Г а м л е т. Дзурут роль, уæ хорзæхæй, æз уын куыд амыдтон, 
афтæ: рог, æнæрхæцгæ. Кæд æй, уæ фылдæртæ куыд фæкæнынц, 
асртæ аралло кæндзыстут, уæд уый хуыздæр уаид уынджы фидиу- 
джытæн раттын. Уымæй уæлдай, уæлдæф лыгтæ кæнын ма сисут 
дзæгъæлы уæ къухтæй, мæнæ афтæ, алцыдæр — бæрц æмæ фæт- 
кыл. Суанг æнкъарæнтæн сæ ивылды дæр, зæгъæм, сæ уаддым- 
гæйы дæр уæхиуыл хæцын фæразут, — уæд уæ хъазт уыдзæн рæст- 
дзинадæй аив. Адæймаг куыд нæ мæсты кæна, къамбецы хуызæн 
лæг, йæ сæрыл мæкъуылæй стырдæр парик, афтæмæй богътæ кæ- 
нын куы райдайы, йæ сæрыхъуынтæ бындзыггай тонæгау йæ монцтæ 
скъуыдтæ æмæ пырхытæ кæнын куы сисы, бандон кæмæ не ’рхауы 
æмæ æгомыг пантомимæтæ æмæ дзæгъæл хъæрæй уæлдай кæй ницы 
æндавы, уыдоны цинæн. Ахæм актеры æз уисæй фæнæмын кæнин, 
Ироды йæхицæй ироддæр скæныны хъуыды йæм кæй æрцыди, уый 
тыххæй. Уый дæлимонæй фыддæр у. Ма кæнут афтæ. 
Ф ы ц ц а г а к т е р. Ма тыхс ууыл, дæ уæздандзинад. 
Г а м л е т. Фæлæ æгæр æндзыг дæр ма ут, хъусут уæ мидзæр- 
дæйы хъæлæсмæ. Уе змæлд бæттут диалогимæ, дзурут уе змæлдмæ 
гæсгæ, фæлæ афтæ, цæмæй æрдзои уагæн йæ арæнтæй ма ахизат. 
Театр фидауы бæрцæй, театры нысан та æппæт рæстæджыты дæр 
уыди æмæ уыдзæн: æрдзæн, куыд загъдæуы,йæ разы айдæн дарын, 
326 

намысæн дæр, ныллæг мийæн дæр се ’цæг цæсгæмттæ æвдисын, стæй 
историйы алы рæстæгæн дæр йæ фæлгонц æнæ ахуырстæй æвдисын. 
Ам дæр бæрц: куы фегæр уа йе та къахырæй куы аззайа, цы ’вдисыс, 
уый, уæд, аивад чи не ’мбары, уыдон худдзысты, æмбаргæ адæймаг 
та æрæнкъард уыдзæн, фæлæ уый тæрхон, фарн уæм бадзурæд, ны- 
маинагдæр у сымахæн, ницымбарæг адæмы тæрхонæй, æнæхъæн 
театр уыдонæй дзаг куы уа. уæддæр. Æз фембæлдтæн актертыл, се 
’хсæн уыди ахæмтæ, сæ кад арвы кæрæттæм кæмæн хъуыст, фæлæ, 
хъыг сæм ма фæкæсæд, сæ хъæлæстæй, сæ манерæтæй нæдæр чы- 
рыстæтты, нæдæр дзуттæп ы хуызæн уыдысты — иудзырдæй, адæмы 
хуызæн нæ уыдысты. Уыдон афтæ змæлыдысты æмæ ниудтой, æппæт 
адæмы афтæ æвирхъау хуызы ’вдыстой, æмæ-иу лæг дисæй марди, 
æрдз кæй баххуырста ахæмты цъапп-цъуппæй ацаразынмæ? 
Фыццаг актер. Мæ бон зæгъын у, принц, мах нæхи 
уыдæттæй ссыгъдæг кодтам, нæ бон куыд уыди, афтæ. 
Г а м л е т. Бынтондæр сæ аиуварс кæнут. Æдылыты чи хъазы, 
уыдон та, цы фыст сын ис, уымæй фылдæр дзурын ма уадзут. Иуæй- 
иутæ сæ цæсгом суадзынц, пьесæйы тæккæ ахъаззагдæр бынæтты 
сæхæдæг худын байдайынц публикæйы къуымыхдæрты бахъæлдзæг 
кæныны охыл. Уый æнæныббаринг хъуыддаг у, уый æвдисы, уыцы 
айуантæн сæ хиуарзондзинад цас аслам у, уый. Цæугæут, уæхи ба- 
цæттæ кæнут. 
Актертæ ацæуынц. Бацæуынц Полоний, Розенкранц æмæ 
Гильденстерн. 
Гильденстерн. Цæй, куыд, милорд, къаролы ацы пьесæмæ 
бакæсын фæнды? 
П о л о н и й. Стæй королевæйы дæр, куыд гæнæн ис, афтæ 
тагъддæр. 
Г а м л е т. Зæгъут актертæн, æмæ фæтагъд кæной. 
Полоний ацæуы. 
Дыууæйæ нæ ацæуиккат сæ батагъд кæнынмæ? 
Розенкранц æмæ Гильденстерн. Æвæстиатæй, 
милорд. 
Г а м л е т 
Горацио! 
Бацæуы Г о р а ц и о. 
Г о р а ц и о 
Æз, принц, цæттæ — лæггадмæ. 
Г а м л е т 
Горацио, цы адæм зонын æз, 
Гъеуыдонæн сæ хуыздæр дæ, сæ растдæр. 
Г о р а ц и о. 
Цы дзурыс, принц... 
Г а м л е т 
Нæ дын кæнын козбау — 
Хъæздыг нæ дæ хæдзарæй дæр, фынгæй дæр, 
Хъæлдзæг зæрдæ у де стыр мулк дæуæн. 
Мæгуыр кæй хъæуы?Уадз æмæ хъæздгуытæн 
327 

Сæ фæскъæсæр сæ зонгуытыл лæууой 
Сыдзысдæртæ, цагъартæ ’мæ сæхицæн 
Сæ козбауæй къæбæрамал кæной. 
Æрбайхъус-ма. Кæдæй мæнæн мæ зæрдæ 
Ысси закъон, ’мæ чи цы у, — уыны, 
Уæдæй нырмæ дæу равзæрста хуыздæрæн. 
Дæ царды фæтк — бæрзонд нысаныл баст, 
Дæ хъизæмæрттæй хъизæмар нæ кæныс, — 
Дæ карнæ ’рхæссæд цин кæнæ фыдæх — 
Уæлдай дын нæу, — вæййыс дзы бузныг алкæд. 
Тæхудиаг у, ахæм туджы хатт, 
Стæй ахæм зонд кæмæ вæййы. Хъысмæтæн 
Йæ къухты уый нæ фестдзæни фæндыр, 
Кæмæн ласа хъæугæ зæлтæ йæ тæнтæй. 
Дæуау сыгъдæгуд чи уа, ахæм ссар, 
Æмæ йæ демæ зæрдæйы нывæрон, 
Нæ, арфдæр - зæрдæйы зæрдæйы. Хъус. 
Æвдисдзысты къаролæн абон пьесæ. 
Мæ фыд куыд амард, уый та дын дзырдтон. 
Раст ахæм хабар пьесæйы уыдзæни. 
Æмæ куы ’вдисой уыцы эпизод, — 
Дæ цæст къаролæй иу секунд дæр ма сис. 
Кæнæ уый сценæ скæндзæни сæргой, 
Кæнæ уыди мæ фыды ’ндæрг дæлимон. 
Мæ сæры магъз цырен кæны Вулканы 
Куырдадзау. Кæс æдзынæг, кæс. Æз дæр 
Кæсдзынæн, стæй, цы федтам, уымæй иумæ 
Кæндзыстæм хатдзæг. 
Г о р а ц и о 
Мæнæ дын мæ къух. 
Æз ивар фидын давды фæдыл, давæг 
Куы алидза, куынæ сбæрæг уа, уæд. 
Г а м л е т 
Æрбацæуынц. Æрбарынчын уон ногæй. 
Бынæттæ бацахс. 
Даниаг марш. Хæтæлтæ уасынц. Бацæуынц къарол, королевæ, 
Полоний, Офелия, Розенкранц, Гильденстерн 
æмæ и н н æ т æ. 
К ъ а р о л. Куыд у дæ цард, нæ туг, не стæг, принц Гамлет? 
Г а м л е т. Уырны дæ, æгæр хорз. Хамелеоны хуызæн. Зæрдæ- 
вæрæнтæй йæ тæккæ дзаг уæлдæф хæрын. Æрдызт уасæджы дæр 
афтæ æфсæстхаст нæ фæкæнынц. 
К ъ а р о л. Дæ дзуапп мæнмæ нæ хауы. Уыдон мæ ныхæстæ не 
сты. 
Г а м л е т. Ныр мæн дæр нал сты. (Полонимæ.) Милорд,уни- 
верситеты куы уыдтæ, уæд сценæйыл хъазыдтæ, раст нæу? 
П о л о н и й. Хъазыдтæн, милорд, æмæ нымад уыдтæн хорз 
актерыл. 
Г а м л е т. Кæй хъазыдтæ? 
328 

П о л о н и й. Æз хъазыдтæн Юлий Цезæры. Мæн мардтой 
Капитолийы. Брут мæ амардта. 
Г а м л е т. Бруталон ми бакодта, ахæм капиталон роды кæй 
амардта, уымæй. — Цæттæ сты актертæ? 
Розенкранц. О, милорд. Уыдон æнхъæлмæ кæсынц дæ 
бардзырдмæ. 
Королевæ. Ардæм рацу, мæ буц Гамлет, мæ фарсмæ сбад. 
Г а м л е т. Нæ, мæ мадыхай, ам æндæр згъæр ис, йæхимæ 
тынгдæр чи ’лвасы. 
П о л о н и й (ныллæг хьæлæсæй къаролæн). О-гъо, фехъуыстай? 
Г а м л е т. Леди,æмбæлы, мæхи дæ уæрджытыл æруадзон? 
(Радаргъ Офелняйы къæхты цур.) 
О ф е л и я. Нæ, милорд 
Г а м л е т. Афтæ нæ, аххосджын дæн: мæ сæр дæ уæрджытæм 
æруадзон? 
О ф е л и я. О, милорд. 
Г а м л е т. Ды ахъуыды кодтай — цыдæр æнæгъдау ми. 
О ф е л и я. Ницы ахъуыды кодтон, милорд. 
Г а м л е т. Афтæмæй та уый диссаджы хъуыды у — чызджы 
къæхты ’хсæн хуыссын. 
О ф е л и я. Цы хабар у, милорд? 
Г а м л е т. Ницы. 
О ф е л и я. Принц, абон æгæр хъæлдзæг нæ дæ? 
Г а м л е т. Чи, æз? 
О ф е л и я. О, милорд. 
Г а м л е т. Хуыцауыстæн, дæу тыххæй æз цалхау дæр мæхи 
ныззилдзынæн. Уæвгæ, кзгыд нæ уон хъæлдзæг? Бакæс-ма, мæ ма- 
дæн куыд райгонд у йæ хуыз, афтæмæй та дыууæ сахаты размæ 
амарди мæ фыд. 
О ф е л и я. Нæ, принц, дыууæ хатты дыууæ æххæст мæйы. 
Г а м л е т. Куыд? Афтæ бирæ? Гъеуæдæ дæлимон сау дарæд. 
Дардзынæн зынаргъ кæрц. Æрвон тыхтæ! Дыууæ мæйы размæ амард 
æмæ нырма нæма ферох! Уæдæ нæ уæд ныфс ис, стыр лæг куы 
амæла, уæд ма йæ ном афæдзы ’мбис кæй цæрдзæн, уымæй. Фæлæ 
уæлæуыл стыр хæрдзтæ кæнæд аргъуантæ аразыныл, науæд æй ничи 
æрымысдзæн, хъæдын бæхау, йæ цыртыл афтæ фыст кæмæн ис: 
«Йæ ингæнæй куыд не сты? 
Йæ сæфтджытæ цы фесты? » 
Цæгъды гобон. Райдайы пантомимæ. Сценæйыл — къарол æмæ королевæ, 
кæрæдзийæн рæвдауæн митæ кæнынц, кæрæдзийæн хъæбыстæгæнгæ. Коро- 
левæ æрлæууы йæ зонгуытыл, æууæндын кæны къаролы, йæ зæрдæ йыл 
кæй никуы сивдзæн, ууыл. Къарол æй сыстын кæны, йæ уæхскыл ын æруа- 
дзы йæ сæр. Стæй йæхи æруадзы дидинæгдоны къутæртыл. Куы бафынæй, 
уæд королевæ ацæуы. Уыйфæстæ фæзыны нæлгоймаг, къаролы сæрæй 
сисы коронæ, ба йын кæны, къаролы хъусы марг ауадзы æмæ ацæуы. Æрбаз- 
дæхы к о р о л е в æ, уыны йæ лæжы мардæй, йæ митæй æвдисы йæ хъыг. 
Ногæй фæзыны м а р г д а р æ г ц а л д æ р м а р д х æ с с æ г и м æ, йæхи 
афтæ æвдисы, цыма тынг хъыг кæны. Мард ахæссынц. Лæгмарæг лæвæрт- 
тæй æлхæны королевæйы зæрдæ. Уый æвдисы йæ маст, кæй йæ нæ уарзы, 
уый, фæлæ фæстагмæ йæ зæрдæ æрфæлмæн. 
Ацæуынц. 
329 

О ф е л и я. Уый цæуыл дзурæг у, принц? 
Г а м л е т. «Маргджью калм», дзургæ та кæны талынг хъуыддагыл. 
О ф е л и я. Æвæццæгæн, пантомимæ æвдисы, цы пьесæмæ 
кæсдзыстæм, уый мидис? 
Сценæйыл фæзыны П р о л о г. 
Г а м л е т.Ныртæккæ æппæтдæр базондзыстæм ацы лæггондæй. 
Актсртæ сæ дзыхтыл хæцын нæ зонынц, æмæ хъуамæ сæ сусæгдзи- 
нæдтæ ралæхурой. 
О ф е л и я. Цы равдыстой, уымæн йæ хъуыды бамбарын кæндзæн? 
Г а м л е т. О, стæй цыфæнды дзаумайæн дæр. Æрмæст æвдисы- 
нæй æфсæрмы ма кæн, уый та дын æнæфсæрмæй æмбарын кæн- 
дзæн, цы у, уый. 
О ф е л и я. Ды маргæвзаг дæ, маргæвзаг! Æз кæсдзынæн пье- 
сæмæ. 
П р о л о г 
Нæ равдыстмæ нын бакæсут, 
Уæ зæрдæмæ йæ бахæссут, 
Æмæ йæм фаутæ ма хæссут. 
Г а м л е т. Уый цы у, пролог æви къухдарæныл фыст? 
О ф е л и я. Æцæгæй дæр, цыбыргомау у, милорд. 
Г а м л е т. Сылгоймаджы уарзты хуызæн. 
Бацæуынц д ы у у æ актеры: к ъ а р о л æмæ к о р о л е в æ. 
Къарол сценæйыл 
Феб хус зæхх æмæ денджызтыл æрзылд 
Æртын хатты цыппор бæхыл, ыстылд 
Нæ сæрмæ ’ртын дыууадæс хатты мæй, 
Кæрæдзи мах куы бауарзтам, уæдæй. 
Нæ къухтæ нын куыд райста Гименей, 
Уый мæрдты дæр нæ уыдзæн рох мæнæй. 
Королевæ сценæйыл 
О, уыйбæрц ма куы фæцæриккам мах, 
Куынæ ныккæлид н’ амонды гæнах! 
Фæлæ тыхсын — дæ хуыз æнæниз нæу, 
Уæддæр тæрсын нæ хъæуы, фидар лæуу. 
У афтæ конд сылыстæг та æрдзæй: 
Йæ тарстæн дæр йæ уарзтау арæн нæй, — 
Цы кæна, уый цæхджын кæны æгæр. 
Йæ ад мæ уарзтæн базыдтай ды дæр, — 
Куырм у мæ уарзт дæр, у мæ тас дæр куырм, 
Тыхджын кæм уой æнкъарæнтæ, гъеуым 
Чысыл ницы дæр зонд кæны æмыр, 
Кæм уарзынц бирæ, уым чысыл у стыр. 
Къарол сценæйыл 
Мæ хуры хай, фæхицæны рæстæг 
Мæ адзалимæ ам лæууы хæстæг. 
Ды та мæ фæстæ амондимæ цæр, 
Куыд уай æдзух зæххон фидыцы сæр. 
Дæ дыккаг мой... 
330 

Королевæ сценæйыл 
Дæ дзыхæй ма суадз уый! 
Нæ райсдзынæн гадзрахаты æлхуый. 
Дыккаг лæгимæ ралгъитæд мæн дуг, 
Дыккагыл уæд фыццаг лæгæн йæ туг. 
Г а м л е т (фæрсмæ). 
Йæ рыг кæлы! 
Королевæ сценæйыл 
Лæгмæ дыккаг хатт чи ’рцæуы, уый уарзт 
Нæ хъæуы, — мулкмæ, ’хцатæм у йæ каст. 
Дæ сынтæгмæ куы ’рбауадзон æндæр, 
Уæд мардзынæн дыккаг хатт æз дæу дæр. 
К ъ ар ол сцеиæйыл 
Æууæидын, — у дæ зæрдæ раст, æргом, 
Гъе, фæлæ скъуыйдзæн, мах цы бæтты ’нгом. 
Нæ сомытæ нæ ферох вæййынц тагъд, 
Цыма рæгъæд дыргъ къалиуæй æрхауд, 
Гъе, асртæ ’рхауынц уыдон дæр мæрдтæй. 
Цæрæн нæй зæххыл сомытæй, сæнттæй, 
Нæхицæй сæ гъеуымæн фехсæм дард, 
Æмæ нæ цæуы иу ауæдзыл цард: 
Æнкъарæнты фæйлауæнты æмæ 
Нæ бæллицты кæлæнгæнæг хъæрмæ 
Мах ног истытæ агурæм æдзух. 
Хъыг æмæ цинæй ничи вæййы цух, 
Фæлæ дымгæйау айсæфынц æваст. 
Нæ уарзы ’рхæндæг циндзинады рад, 
Фæлæ æрхæндæг цинмæ нæу нымад. 
Кæд алцыдæр рæстæгмæ у, гъестæй 
Рыг фесты, уæд æгъдау æмæ рæстæй 
Æнæивгæ куыд баззайдзæни уарзт? 
Гъеуый у, гъе, нæ тæккæ стырдæр фарст. 
Хъысмæтæй хъазы уарзт æви хъысмæт — 
Нæ уарзтæй? Уый нын зондаби зæгъæд. 
Æрхауд лæгау лæг — нал фæхъæуы мах, 
Куы абады мæгуыр лæджы хъул сах, — 
Йæ фыдгул ын æрбавæййы лымæн. 
Куырм кæны уарзты пайдайы тæмæн. 
Гъе, афтæ сты нæ хъуыддæгтæ, нæ цард, — 
Нæ мидхъару æнцонæй ’рцæуы мард, 
Нæхиуыл дæр нæ цæуы, нæ, нæ бар, 
Куыд хæрыс уæд мой не скæныныл ард? 
Королевæ сценæйыл 
Бын бауæд дуне, фесæфæд тыллæг! 
Æдзух куыд уон мæ адзалмæ бæллæг! 
Цъæхснаг фæсмонæй батар уæд мæ цæст! 
Мæ уд уæд ахстау ныккæндмæ æппæрст! 
Æрцæуæд мыл бæстысæфты тымыгъ, 
Ныппырх кæнæд æгъатырæй мæ ных! 
Уæд м* алы къахдзæф хъизæмар, сæргой, 
Æз, идæдз ус, куы скæнон ногæй мой. 

Г а м л е т. Нæ фæсайдзæн? 
Къарол сценæйыл 
Нæй сомытæй хынджылæггæнæн. Бон 
Зын уыди, æмæ афынæй кæнон, 
Ды та уал ацу. 
(Бафынæй.) 
Королевæ сценæйыл 
Баулæф дзæбæх. 
Уæнт дард нæ цардæй низ æмæ фыдæх. 
(Ацæуы.) 
Г а м л е т. Æхсин, пьесæ дæ зæрдæмæ цæуы? 
Королевæ. Мæнмæ гæсгæ, леди æгæр бирæ сомытæ кæны. 
Г а м л е т. О, уый йæ дзырд баххæст кæндзæн. 
К ъ а р о л. Архайд дарддæр куыд цæудзæн, уый зоныс? Цы нæ 
’мбæлы, ахæмæй дзы ницы ис? 
Г а м л е т. Нæ, нæ. Уый æппæтдæр хъазт у, марг ын йæ хъусы 
хъазгæйæ уадзынц. Æппындæр дзы зæрдæхсаинагæй ницы ис. 
К ъ а р о л. Цы хуыйны пьесæ? 
Г а м л е т. «Мыстахсæн». Фæлæ уый комкоммæ афтæ ’мбаргæ 
нæу. Пьесæ æвдисы, Венæйы чи ’рцыд, ахæм лæгмард. Герцогæн 
йæ ном — Гонзаго. Йæ ус — Баптистæ. Ныртæккæ сæ фендзынæ. 
Уый у тæккæ чъизидæр ми. Фæлæ дзы махмæ цы хауы? Де стыр- 
дзинадмæ, стæй махмæ нæ сыгъдæг æфсармимæ уый ницы бар дары. 
Уадз зæронд бæх чъыллиппытæ кæнæд, кæд йæ фæстаг æфхæлд у, 
уæд. Махæн не стджытæ æнæлаз сты. 
Бацæуы Луциан. 
Уый Луциан у, къаролы æфсымæры фырт. 
О ф е л и я. Ды хоры бæсты хорз зарыс, милорд. 
Г а м л е т. Ацы куклатæ мæ къухмæ куы ’рбахауиккой, уæд дын 
минæварæй фæцæуин дæ сындзæвзаг уарзонмæ. 
О ф е л и я. Тынг цыргъзонд дæ, принц, тынг цыргъзонд. 
Г а м л е т. Нæтын дæ бахъæудзæн, цæмæй мæ скъуымых кæнай. 
О ф е л и я. Цас фылдæр уон демæ, уыйас мын зындæр у. 
Г а м л е т. Мой куы скæнай, уæддæр афтæ уыдзæн. — Райдай, 
лæгмарæг. Гъæ, емынæйы хуызæн! Де ’нæхуыцау хæмхудтæ ма 
ныззылынтæ кæн æмæ райдай. Цæй! «Йæ уастæй сиды тугисынмæ 
халон». 
Л у ц и а н 
Къух — фидар, марг — тыхджын, мæ уд — хæрам, 
Æрцыд рæстæг — мæн ничи фендзæн ам. 
Гекатæйæн йæ калм-кæрдæгæй конд 
Тæнгъæддæдзгæ! Йæ туг æмæ йæ зонд 
Куыд асæлой сæхи мидæг æваст, 
Æмæ йæ цард æрцæудзæни уæд саст. 
(Марг фыпæй лæджы хъусы уадзы.) 
Г а м л е т. Марг ын йæ хъусы ауагъта дыргъдоны, цæмæй йын 
æрцахса йæ престол. Герцогы ном — Гонзаго. Йæ истори фыст у 
332 

итайлаг æвзаргæ æвзагæй. Ныртæккæ сымах фендзыстут, лæгма- 
рæг Гонзагойы усы уарзондзинад йæхирдыгæй куыд фæкодта, уый. 
О ф е л и я. Къарол сыстад. 
Г а м л е т. Цæмæй фæтарст? 
Королевæ. Цы ’рцыди йе стырдзинадыл? 
П о л о н и й. Бауромут пьесæ. 
К ъ а р о л. Цырагъ ссудзут. Тагъддæр уæлдæфмæ. 
Се ’ппæт дæр. Рухс, рухс, рухс! 
Иууылдæр ацæуынц Гамлет æмæ Горациойæ фæстæмæ. 
Га м л е т 
Уæдæ цæф саг дзыназæд, 
Чи фервæзт, уый та хъазæд. 
Чи — ’хсæвгæс, чи — фынæй: 
Хъысмæтæй лидзæн нæй. 
Цæй, сэр, туркаг суæвынæй уæлдай мын æндæр фидæн куынæ 
уаид, уæд мын ай, стæй систы æнæхъæн хъæд, стæй ма ноджы про- 
вансайлаг дыууæ уардийы мæ басмахъты тъыстæй мæнæн бынат не 
скæниккой актерты труппæйы? 
Г о р а ц и о. Æрдæгмыздыл. 
Гамлет; Нæ, æнæхъæныл. 
Ды зоныс, о, зынаргъ Дамон, 
Юпитеры цæргæс 
Престолæй фесхъиудта, ’мæ трон 
Æрцахста тр... сæгъгæс. 
Г о р а ц и о. Дæ бон у рифмæтæй хъазын. 
Г а м л е т. О, Горацио! Мин фунты — æндæрджы алы дзырдыл 
дæр. Ды бафиппайдтай? 
Г о р а ц и о. Куыд нæ, принц. 
Г а м л е т. Марг ын йæ хъусы куы уагътой, уæд. 
Г о р а ц и о. Мæ цæст дзы не систон. 
Г а м л е т. Ах, ах! А-ма, музыкæ! Цæй-ма, флейтисттæ! 
Къаролы зæрдæмæ кæд пьесæ нæ цыд, 
Гъеуæд ыл, æвæдзы, цыдæр фыд æрцыд. 
Цæй-ма, цæй, музыкæ! 
Æрбаздæхынц Розенкранц æмæ Гильденстерн. 
Гильденстерн. Хæларзæрдæ принц!Кæд æмбæлы, уæд 
нæм дыууæ ныхасмæ байхъус. 
Г а м л е т. Æнæхъæн историмæ дæр, сэр. 
Гильденстерн. Къарол, сэр... 
Г а м л е т. О, сэр, цы кодта? 
Гильденстерн. Йæхи тынг æвзæр æнкъары. 
Г а м л е т. Сæнæй, сэр? 
Гильденстерн. Нæ, сэр, æвæццæгæн, йæ масты дзæкъу- 
лæй. 
Г а м л е т. Ды цыргъзонддæр уаис, уый йын йæ дохтырæн куы 
зæгъис, уæд. Æз ын æй мæхи фæрæзтæй сыгъдæг кæнын куы рай- 
дайон, уæд, тæрсын, йæ масты дзæкъул ноджы тынгдæр куы ныд- 
дымса. 
333 

Г и л ь д е н с т е р н. Хæларзæрдæ принц, дæ ныхас æгъдауы 
сæрты куынæ хизид, æмæ æдзух дæхи иуварс куынæ ласис, мæнæн 
цы бахæс кодтой, уымæй. 
Г а м л е т. Табуафси, цы дæн, уымæй хъус фестадтæн. 
Гильденстерн. Королевæ, дæ мадыхай, тынг тыхсы æмæ 
мæ дæумæ рарвыста. 
Г а м л е т. Табуафси, мæнæ дæн. 
Гильденстерн. Нæ, хæларзæрдæ принц, ныртæккæ уыцы 
фырнымд митæ никæй хъæуынц. Кæд дæ фæнды мæнæи аккаг дзуапп 
раттын, уæд æз баххæст кæндзынæн дæ мады бардзырд. Кæд нæ, 
уæд дæ хатыр курын æмæ ацæуон. 
Г а м л е т. Мæ бон нæу, сэр! 
Гильденстерн. Цы нæу дæ бон, сэр? 
Г а м л е т. Сымахæн аккаг дзуапп раттын. Мæ сæрымагъз йæ 
чемы нæу. Фæлæ уын цыфæнды дзуапп куы раттон, уæддæр уæ 
бар фæуæд, куыд уæ фæнды, афтæ-иу æй зæгъут. Уæвгæ, уый мæ 
мадмæ хауы. Афтæ, уæдæ, иу ныхас дæр нал. Хъуыддагмæ. Сымах 
зæгъут, мæ мад... 
Розенкранц. Уæдæ кæд афтæ у, уæд хъус. Дæ мад дæ 
митæй — йæхæдæг зæгъы, — фæуыргъуыйау, йæхи дæр нал æмбары 
фырдисæй. 
Г а м л е т. О, диссаджы фырт, йæ мады дисы чи ’фтауы! Цымæ 
уыцы дисыл æндæр цыдæр, ахсджиагдæр исты нæ нынныхæст? 
Цымыдисаг у уый. 
Розенкранц. Уый фæнды демæ йæ уаты хибарæй аныхас 
кæнын дæ хуыссыны размæ. 
Г а м л е т. Цингæнгæ бацархайдзыстæм, дæс хатты мад нын куы 
уа, уæддæр. Цæмæй ма уын балæггад кæнæм? 
Розенкранц. Принц, кæддæр уарзон æмгæрттæ уыдыстæм. 
Г а м л е т (йæ кьухтæм амоны). Мæнæ нырау, ард хæрын ацы 
къæрныхтæ æмæ тонагæнджытæй. 
Розенкранц. Хæларзæрдæ принц! Цы у дæ низы аххос? Ды 
дæхæдæг æхгæныс фæндаг дæ фервæзын кæнынмæ, дæ бæллæх 
æрдхордæй æмбæхсгæйæ. 
Г а м л е т. Мæн хъæуы службæйы уæлдæр бынат. 
Розенкранц. Уымæн та гæнæн куыд ис, кæд æмæ дæ 
къарол йæхæдæг снысан кодта даниаг престолы бындарæй? 
Г а м л е т. О, сэр, фæлæ «цалынмæ кæрдæг рæза...» Зæрондго- 
мау æмбисонд. 
Æрбаздæхынц музыканттæ флейтæтимæ. 
А, флейтæтæ! Иу-ма мæм авæрут, бавзарон. Иуварс ацæут. Мæ 
алыварс цы разил-базил кæнут, цыма мæ хызæй æрцахсынмæ хъа- 
вут. 
Гильденстерн. О, принц, мæхи дæм æгæр кæй ласын, уый 
дзуры ууыл, мæ уарзт дæумæ дызæрдыггаг кæй нæу. 
Г а м л е т. Дзæбæх дæ нæ бамбæрстон. Фæлæ уый уæлдай нæу. 
Мæнæ флейтæ. Ацæгъд-ма дзы исты. 
Гильденстерн. Принц, æз нæ зонын. 
Г а м л е т. Дæ хорзæхæй. 
334 

Гильденстерн. Бауырнæд дæ, нæ зонын. 
Г а м л е т. Тынг дæ курын. 
Гильден-стерн. О, фæлæ нæ зонын, куыд ыл хæцын 
хъæуы, уый дæр. 
Гамлет. Уый æнцон у, мæнг дзурын куыд æнцон у, афтæ. Йæ 
хуынчъытыл ын де ’нгуылдзтæй дыууæрдæм кæн, фу дзы кæн, æмæ 
дзы раивылдзæн æмбисонды музыкæ. Уыныс, мæнæ йæ амонæнтæ. 
Гильденстерн. О, фæлæ æз нæ зонын уыдоиæй цæгъдын. 
Ницы дзы рауайдзæн. Ахуыр нæ кодтон. 
Гамлет. Кæсут-ма, цы чъизийы мæ сæвдылдтат! Сымах сфæнд 
кодтат мæнæй цæгъдын. Сымахмæ афтæ кæсы, цыма мын мæ амо- 
нæнтæ хорз зонут. Уырны уæ, мæ сусæгдзинады хъæлæс мын мæ 
хуылфæй сласдзыстут. Æууæндут, цыма ме ’ппæт нотæтæ дæр сæ- 
рæй бынмæ сымахæн гом сты. Ацы чысыл дзаума та сæрмагондæй 
цæгъдынæн конд у, йæ зæлтæ диссаг сты, фæлæ уæддæр уæ бон 
нæу уый сдзурын кæнын. Уæдæ, сымах хъуыдымæ гæсгæ, æз флей- 
тæйæ æвзæрдæр дæн? Цыфæнды инструмент дæр мæ схонут, сæтгæ 
дæр мæ акæнут, фæлæ мæ хъазæн та нæй. 
Æрбаздæхы П о л о н и й. 
Хуыцау дын баххуыс кæнæд, сэр. 
П о л о н и й. Милорд, королевæйы фæнды демæ аныхас кæнын 
æвæстиатæй. 
Г а м л е т. Ды уыныс уæлæ уыцы æврагъ — теуайы хуызæн? 
П о л о н и й. Хуыцауыстæн, уынын,æмæ æцæгæй дæр — сыгъ- 
дæг теуа. 
Г а м л е т. Мæнмæ гæсгæ, йæ рагъ уырды рагъы хуызæн у. 
П о л о н и й. Раст у: уырды рагъы хуызæн. 
Г а м л е т. Кæнæ киты рагъы хуызæн. 
П о л о н и й. Китæн куыд вæййы, раст ахæм. 
Г а м л е т. Уæдæ ныртæккæ цæуын мæ мадыхаймæ. (Иуварсмæ.) 
Мæ зонд куыд фæцæуа, уый мын кæнынц. — Цæуын. 
П о л о н и й. Гъемæ йын афтæ фехъусын кæндзынæн. 
Гамлетæй фæстæмæ иннæтæ ацæуынц. 
Г а м л е т 
Æрцыд æхсæв, кæлæнтæгæнæн афон. 
Уынæргъынц мæрдтæ, низ хæссы зындон. 
Æз дæр ныр суадзин хъарм тугæй мæ дойны, 
Цыфæнды дæр, кæмæй фæтæрсин бон, 
Уый бакæнин. Нæ мадыхай нæм сиды. 
Сырд ма фест, зæрдæ! Уым цыфæнды уæд, — 
Нероны уд мын ма бауадз мæ риумæ. 
Уыдзынæн карз, фæлæ лæгау — æд фарн, 
Æнæ кардæй йæ мардзысты мæ дзырдтæ. 
Фæдфæливæн кæныны бар дæттын 
Æз ме ’взагæн, — сæнттæцæгъдгæйæ æз 
Нæ рох кæндзынæн мады цур мæ хæс. 
(Ацæуы.) 
335 

3-аг сценæ 
Уат галуаны. Бацæуынц къарол, Розенкранц 
æмæ Гильденстерн. 
К ъ а р о л 
Æз æй нæ уарзын. Йе ’рра йын цырындæр 
Нæ кæндзынæн. Цæттæ кæнут уæхи. 
Уæ гæххæттытæ бафыстон ныртæккæ, — 
Сымахимæ уый Англисмæ цæуы. 
Уæ зæрдыл дарут — алы къуымтæй махмæ 
Гæппæввонгæй æнæнхъæл цау кæсы, 
Йæ фыдбылыз мæнг хæрвы ’мбæхсгæ. 
Гильденстерн 
Балцмæ 
Цæттæ стæм мах. Дæ узæлд æмæ мæт 
Куыд хæссынц минтæн цардыхос, гъе, афтæ 
Сты махæн дæр фæндагсары зæдау. 
Розенкранц 
Кæмæ ис зонд , уый стыр хæсыл нымайы 
Фыдбылызæй йæхи хизын æдзух. 
Фæлæ уæлдай къæрцхъусдæрæй мах хъуамæ 
Уый хъахъхъæнæм, æппæт адæмы цард 
Кæй къухы ис. Нæу паддзахы мæлæт 
Æрмæст мæлæт. Хæстæгдæрлæуд æм чи уа, 
Уыдонæн дæр уый хъаймæт у. Уый — цалх, 
Сæрсæфæнæн йæ тæккæ тигътыл тулæг, 
Йæ дæндæгтæ, йæ чъил æмæ сæмæн — 
Æнæхъæн хъæд. Куы расхъиуа уый былæй, — 
Ныппырх уыдзысты дæндæгтæ фыццаг. 
Къаролы арф ныуулæфтæн æдзухдæр 
Дзыллæтæ раттынц стыр уынæргътæй дзуапп. 
К ъ а р о л 
Уæ хорзæхæй, фæстиат нал. Æвирхъау 
Тас хибарæй хæты, æмæ йыл тагъд 
Куыд бакæнæм хъадаман. 
Розенкранц æмæ Гильденстерн 
Хорз. Цæуæм. 
Розенкранц æмæ Гильденстерн ацæуынц. 
Бацæуы П о л о н и й. 
П о л о н и й 
Йæ мадмæ бацыд. Байхъусон сæм хъуамæ. 
Мæхи фæсгауыз бамбæхсдзынæн ам. 
Хæцдзæни йæм, æвæццæгæн, йæ мад дæр, 
Фæлæ дæ раст: тæрхонгæнæг нæу мад. 
Фæлмæн у мад йæ цотæн. Æмæ хъуамæ исчи 
Сæ цуры уа, йе дара сæм йæ хъус. 
Хæрзæхсæв у. Куы раздæхон мæ цуанæй, 
Уæд дæм зындзынæн, кæд нæ уай фынæй. 

К ъ а р о л 
Кæнын дын æз зæрдиаг арфæ, ме ’рдхорд. 
Полоний ацæуы. 
Мæн хурх кæны мæ фыдгæнды хъылма тæф, 
Фыдæлтыккон æлгъысты гакк — мæныл: 
Æфсымæрмарæг. Мæн куыд фæнды кувын, 
Фæлæ æппындæр кувын нæу мæ бон. 
О, ацы аххос чи сисдзæн мæ удæй? 
Йæ нысан тары чи нал фены, уый 
Йæ мидбынат куыд цоппай кæна, афтæ 
Фæдзæгъæл дæн, мæ хъуыддæгтæ — æппæрст. 
Æнæхъæнæй дæр ме ’фсымæры тугæй 
Куы уаин амæст, гъеуæд дæр цыма 
Ныхсын нæ бауид арвы бон мæ къухтæ? 
Цы кæнид хорз, куынæ уаид фыдæх? 
Цæмæн хъæуид тæригъæды сæр мах? 
Æмæ Хуыцаумæ уый тыххæй фæкувæм, 
Цæмæй нæ хиза фыд æмæ сæфтæй. 
Æгъгъæд у хи ’ргæвдын! Дæ сæрыл схæц! 
Æрхаудтæн æз, цæмæй фæстæмæ сыстон. 
Куыд кувон? «Амардтон, ныббар мын»? 
Нæ бæззы уый. Цы ссардтон, уый нæ радтон, 
Цæй тыххæй мардтон, уыдон дæр сты мæн: 
Мæ коронæ, мæ бæстæ, королевæ. 
Æмæ Хуыцау куыд ныббара мæнæн? 
Хæрамдзинад сыгъзæрин къухæй халы 
Мæнг дунейыл рæстаг тæрхоны фæтк, 
Цы фыдгæнд кæны, уый фæрцы æлхæны 
Закъон. Фæлæ уæлейы афтæ нæу. 
Нæ хъуыддæгтæ æркæлынц уым бæгънæгæй, 
Сæ сайд фæлыст сын басудзы цъæх арт, 
Нæ аххосы цур ахст лæгау æрлæууæм, 
Æмæ нæ домы дзуапп. Цы кæнон æз? 
Фæсмон? Фæсмон лæджы тæригъæд сисы? 
Æмæ кæд нæй фæсмонгæнæн дæр уым! 
О, хъизæмар! Мæ риу — мæлæтæй саудæр, 
Æмæ мæ уд йæ гæндзæхтæ цæгъды 
Цъымарайы, бынмæ йæ ласы лами! 
Æххуысмæ, зæдтæ! Уæрджытæ, фæтасут! 
Зæрдæйы ’ндон, фест ноггуырды æргъиу! 
Ис алцæмæн дæр срастгæнæн. 
(Мидæгдæр бацæуы æмæ йæ зонгуытыл æрлæууы.) 
Бацæуы Г а м л е т. 
Г а м л е т 
Уый кувы. 
Кæд ма уыдзæн хуыздæр фадат мæнæн та? 
Дзæхст цирхъæй, — арвмæ атæхдзæн йæ уд. 
Гъеуый дын тугист. Афтæ? Нæ, лыстæг æркæсæм. 
22 Малити Васо 
337 

Фыдгуырд мæ фыды барвыста мæрдтæм, 
Æмæ æз та гъеуый тыххæй мæхæдæг 
Мæ туджджыны дзæнæтмæ ’рвитын. Нæ, 
Уый тугист нæу. Уый хорзæх у лæгмарæн. 
Йæ тæригъæдты уалдзæджы тыхмард 
Æрцыд мæ фыд, ныддымст йæ гуыбыи маргæй. 
Цы дардта арвæй? Чи скодта тæрхон, 
Æмæ цæй тыххæй? Иунæг Хуыцау зоны, 
Фæлæ бæрæг у: хъизæмар кæны. 
Уый тугист у, куы амæла æнаккаг 
Йæ кувыныл, йæ уд сыгъдæггæнгæ, 
Цæттæ куы уа мæрдтыбæстæм цæуынмæ? 
Нæ. 
Кæрддзæммæ, цирхъ, нæма ’рцыди дæ рад. 
Мæстæй куы тона йе куы уа фыдрасыг, 
Куы кæна хъарм хæлд хъæбысы фынæй, 
Азарт хъазты куы бацæуа, куы ’лгъита 
Йе ’ндæр исты æвзæрдзинад кæна, 
Йæ фервæзынæн хос кæм нæ уа, ахæм, 
Уæд-иу æй цæв. Йæ хæррæгъ фестдзæн сау 
Йæ удау æмæ зындонмæ ныххаудзæн. 
Дзырдта мæм мад. Паддзахиуæг уал кæн, — 
Уый ма ’нхъæл хос. Уый ме ’мгъуыд кæны дарддæр. 
(Ацæуы.) 
К ъ а р о л (сыстад). 
Мæ дзырд — хæрдмæ, æнкъарæнтæ — бынмæ, — 
Нæ кæсы арв æнæнкъарæн хуынмæ. 
(Ацæуы.) 
4-м сценæ 
Королевæйы уат. Бацæуынц Королевæ æмæ П о л о н и й. 
П о л о н и й 
Æрбацæуы. Дæ фыртæн зæгъ æргомæй: 
Хæцæд йæхиуыл, ма халæд æгъдау. 
Кæй йæ хизыс нæ къаролы æфхæрдæй, 
Зæгъ-иу ын уый дæр. Бамбæхсон мæхи. 
Фæлæуу æм карз, дæ хорзæхæй. 
Г а м л е т (æдде). 
О, леди! 
Королевæ. 
О, ма тыхс ууыл, бауадз æй мæ бар. 
Æрбацæуы, æнхъæлдæн. Бамбæхс къуымы. 
Полоний йæхи æмбæхсы къулыл ауыгъд гауызы фæстæ. 
Бацæуы Г а м л е т. 
Г а м л е т 
Мæ мадыхай, лæггадмæ дæн цæттæ. 
Королевæ 
Дæ фыды ды цæмæн æфхæрыс, Гамлет? 

Г а м л е т 
Мæ фыды ды цæмæн бафхæрдтай, мад? 
Королевæ 
Дæ мадимæ æнæгъдау лæгау дзурыс. 
Г а м л е т 
Ды та фæрсыс цæстфæлдахæгау мæн. 
Королевæ 
Цы дыл æрцыди, Гамлет? 
Г а м л е т 
Дæу цы фæнды? 
Королевæ 
Ды зоныс, чи дæн? 
Га м л е т 
Мæнæ дын мæ дзуар, — 
Ды дæ дæ лæджы ’фсымæры ус, стæй ма, 
Ды, ме ’намондæн, разындтæ мæ мад. 
Королевæ 
Уæдæ-иу уæд æндæртæ дзурæнт демæ. 
Га м л ет 
Æнцад. Æрбад. Нæ рауадздзынæн дæу. 
Ныртæккæ дын æрбахæсдзынæн айдæн, 
Дæхи дзы фенай — чи дæ ’мæ цы дæ. 
Королевæ 
Цы сфæнд кодтай? Хæстæг мæм ма цу! Кардæй 
Рæхойдзæн мæн. Æххуысмæ тагъд! 
П о л о н и й (гауызы фæстæ). 
Хуыцау! 
Г а м л е т (сласы шпагæ). 
Уый циу? Уыры? Хæснаг кæнын — цæттæ у. 
(Гауыз барæхойы.) 
П о л о н и й(гауызы фæстæ). 
Мæлын! 
(Æрхауы æмæ амæлы.) 
Королевæ 
Хуыцау!.. Цы бакуыстай! 
Га мл ет 
Ау,уым 
Къарол лæууыд? 
Королевæ 
Фыддæр фыдгæнд нæма фенди! 
Г а м л е т 
Миледи, 
Фыддæртæ ис: къарол æрцыди мард, 
Йæ усы та йын йе ’фсымæр æрхаста. 
Королевæ 
Къарол æрцыди мард? 
Г а м л е т 
О, леди, о. 
(Гауыз иуварс акæны æмæ уыны Полонийы.) 
Хæрзбон, дзæгъæлдзых, ардауæг, гъæла! 

Уæлдæр дæ чи у, уый дæ ’нхъæлдтон. Гъемæ, 
Хъыг у мæнæн. Уыныс, мæнг митæй нæй 
Цæрæн. 
(Королевæйæн.) 
Æрбад уал. Де ’нгуылдзтæ дæр ма сæтт. 
Фæлтау дæ зæрдæ асæтдзынæн æз, 
Кæд уый нырмæ фыдгæндты фаг нæ бахсыст, 
Кæд ма æмбары адæмы хъæр, уæд. 
Королевæ 
Цы бакодтон æз уагæры? Цæмæн дæ 
Гуымиры мемæ? 
Га м л е т 
Бакодтай ды уый, 
Æгъдау дæр, ’фсарм дæр чи сафы йæ гуырдзыл, 
Сыгъдæг æмæ æнæвнæлд уарзты ных 
Кæмæй афады, чи кæны къæхсæрфæн 
Рæстдзинадæй, ’мæ уаз къайады ард 
Уæй чи кæны. Цы бакодтай ды, уымæй 
Дзырдлæвæрд сси æнæуд æмæ мæнг, 
Нæ аргъуаны бын кувын та — ныхæстæ, 
Дзæгъæл дзæнгæда. Æрвтæ сырх кæнынц, 
Хъаймæты бон куыд фæкæсынц тызмæгæй, 
Бæрзондæй афтæ д’ аххосмæ кæсынц. 
Королевæ 
Циу развæлгъау дæ ныхæстæн сæ мидис, 
Цы мæ къахыс, цæмæй мын кæныс фидис? 
Г а м л е т 
Дыууæ нывы дын мæнæ: ай, стæй ай. 
Дзæбæх сæм кæс — æфсымæрты портреттæ. 
Сæ иуы цас и фидыц æмæ фарн — 
Йæ ных у Зевсау, кондæй — Аполлонау, 
Тæссаг, сæрыстыр Марсау у йæ каст. 
Йæ ныв æвдисы: у æрвыст хуыцæуттæй, 
Бæрзонд æврæгътæй рухсгæнгæ æртахт, 
Олимпийы æппæт цæрджыты джипп ыл 
Бæрæг зыны, цæмæй йæ хоной лæг. 
Уый уыд мæ фыд. Ныр амæ дæр æрбакæс — 
Дæ дыккаг лæг: сыгъд æфсиры фæнык. 
Уый йе ’фсымæры цард адавта мæнгардæй. 
Кæм уыдысты дæ цæстытæ? Куыд ивтай 
Бæрзонд рагъыл рæсугъд уыгæрдæн ды 
Цъымарайыл? Цæмæн хъæуынц цæстытæ? 
Æви куырм дæ дæ уарзтæй? Нæ, дæ кары 
Æнкъарæнтæн сæ хицау свæййы сæр. 
Иу иннæйы — мæн’ адоны куы ивтай, 
Кæм уыди сæр? А, фестъæлфыс? Уæдæ 
Æфсармæй ма цыдæр дæ риуы баззад, 
Фæлæ нырма уый уадзыгæй хуыссы, 
Æндæр куыд уыди ахæм бæллæх ’руадзæн? 
Нæу фауинаг дæ цуры маниак, 

Нæ. адоны нæ фæивддзаг кæндзæни 
Цыфæнды сонт дæр. Уый цы уыд? Сайтан 
Куыд амбылдта дæ уд, дæ буар æгасæй? 
Фæлæ æнæниз ’нкъарæнтæй дæумæ 
Куы уыдаид чысыл мур дæр, уæд агъуыд 
Дæлимоны зынг не ’ссыгътаид дæу, 
Кæд идæдзы буар ахæм монцтæ домы, 
Суанг их дæр ма кæмæй скалид цæхæр, 
Уæд чызг цъæх арт куыд нæ уадза? Æндæр 
Цы домæм уымæй, кæд æмæ идæдзтæ 
Сæ хæлд мондæгтæй сæрра вæййынц, уæд? 
Королевæ 
Ныууадз мæ, Гамлет! Сарæзтай мæ удмæ 
Дæ цæстыты каст арцау, фæлæ уым 
Ныр нал и ницы сау фæдтæй фæстæмæ, — 
Ныхсæн сын нал ис. 
Г а м л е т 
Бæгъдулæг кæн 
Æмæ кæн батæ фаджысæн хуыссæны, 
Æмæ йын йе ’мбыд сойы смагмæ смуд... 
Королевæ 
Тæригъæд бакæ, Гамлет, сты дæ дзырдтæ 
Цыргъ хъаматы рæхуыстытæй фыддæр. 
Га м л е т 
Лæгмарæг æмæ фосæн, мæнæ амæн 
Йæ ныхы аргъ дæр чи нæ уыди, уымæн. 
Быдзæу æмæ дзыпкъахæг сси къарол, — 
Уый йе ’фсымæрæн амырхта йæ уатæй 
Йæ сыгъзæрин худ. 
Королевæ 
Мауал мæ æргæвд! 
Г а м л е т 
Къæцæлчындзау æй батыхтой хæцъилты. 
Бацæуы Æ н д æ р г. 
Дæ базыры бын бакæ мæн, мæ зæд! — 
Цы хъæуы дæу, рæсугъд паддзахон сурæт? 
Королевæ 
Мæгуыр мæ бон, йæ зонд фæцыд! 
Г а м л е т 
Дæ фырты кæд йæ зивæгæй æфхæрыс? — 
Рæстæг цæуы, фæлæ дын уый нырма 
Дæ тæссаг, фæлæ табуйаг фæдзæхст 
Нæма скодта тыхджын къухæй æххæст. 
Æ н д æ р г 
Æрмынæг и дæ маст, æмæ йæ хъуамæ 
Æз ногæй ссудзон,уый — мæ цыды сæр. 
Фæлæ дæ мадмæ бакæс. Уый фæуадзыг, 
Æмæ йæ хъуамæ фервæзын кæнай — 

Хуыдуг кæнынц лæмæгъ зæрдæтæ тасæй, 
Æмæ йын исты зæгъ. 
Г а м л е т 
Цы кæныс, леди? 
Королевæ 
Дæхæдæг та? Сæнттæцæгъдæгау раст 
Кæмæдæр дзурыс, дзагъултæ ’мæ джихтæ 
Кæныс. Хуыссæгхъуаг салдæтты хуызæн, 
Фæдисы хъæрмæ чи слæууы рæнхъытæй, 
Дæ сæрыхъуынтæ абадтысты арц. 
Мæ лæппу, низæй карздæр кæны катай, 
Æрсабыр у. Цы уыныс, уый мын зæгъ. 
Г а м л е т 
Уынын æз уый. Куыд фæлурс у, кæс-ма йæм! 
Йæ таурæгъ æмæ йе ’дзард хуызæй дур 
Фæрчытæ хауид. О, мæнырдæм ма кæс, 
Дæ цæстытæй мæ мауал хæр. Мæ зæрдæ 
Лæмæгъ кæны, — кæйдæр туджы бæсты 
Йæ цæссыг калдзæн. 
Королевæ 
О, цы у, цы ’рцыд? 
Г а м л е т 
Ау, ды нæ уыныс уым æппындæр ницы? 
Королевæ 
Цы зыны, уый уынын æрмæст. 
Г а м л е т 
Дзырд дæр 
Нæ хъусыс? 
Королевæ 
Нæ, нæхи хъæлæстæ хъусын. 
Г а м л е т 
Уый мæнæ, мæнæ ам ис!Уырдæм кæс. 
Мæ фыд сæрæгас, удæгасæй уæртæ. 
Фæцæуы, ахызт къæсæрæй, уыныс? 
Королевæ 
Цыдæр дæ цæстыл ауади. Дæсиы у 
Сæрымагъзыл ныв кæнынмæ тæвдниз — 
Цæстыты раз цы нæ фестын кæндзæни! 
Г а м л е т 
Тæвдниз! Мæ пульс цæвы дæууонау рæвдз. 
Мæ ныхæстыл, мæ хъуыдытыл нæй мур дæр 
Сæнтты лаз. Фæрс — цы загътон, уый зæгъон, 
Рынчынæн та йæ дзуапп рæстмæ нæ вæййы. 
Фæкодтай де ’намонд ды ме ’ррайы æфсон, 
Цæмæй дæхи æгад митæ æмбæхсай. 
Хуыцаумæ скæс! Нæ дæ хъæуы бальзам, — 
Уый бахгæндзæн гæбæр цъæрттæй дæ хъæнтæ, 
Фæлæ сæ мидæг равзæрдзæни хæф, 
Дæ хуылф дын иуыл бахæрдзæни. Басæтт 
Дæ тæригъæдтыл, карз фæсмонæй сис 
342 

Дæ уды чъизи — фервæзæн ма ис, 
Йæ уидæгтимæ хъамылгæрдæг стонынц. 
Ныххатыр кæн, дæ цуры раст кæй дæн, 
Ныр афтæ у: хæрамæн хорз куы кæнай, 
Уæд ма дзы хъуамæ ракурай хатыр. 
Королевæ 
Мæ зæрдæ мын дыууæ ’мбисы фæкодтай! 
Г а м л е т 
Æмæ йын аппар йе ’взæрдæр æмбис, 
Хуыздæримæ та хæсс дæ цард сыгъдæгæй. 
Хæрзæхсæв. Дардмæ лидз дæ лæгæй. 
Æфсарм дæм нæй, дæхи та афтæ дар, 
Цыма дæм ис. Лæг иугæндзон куы кæна 
Йæ кæнон, уæд æнкъарæнтæ мæлынц, 
Фæлæ уый хатгай бабæззы: æдзухдæр 
Куы бæллай хорзмæ, хорз æрцæудзæн уæд, — 
Дæ зæрдæ райсдзæн ног пæлæзау ног уаг. 
Ныббыхс, цæмæй дын райсом уа æнцон, 
Æмæ куы лæууай раст фæндыл хъæддыхæй, 
Уæд цард хуыздæрмæ ивдзæни дæ тыхæй, 
Дæ хæйрæджытæ лидздзысты тæссæй. 
Кæд дæм æрцæуа фарн, уæд-иу Хуыцаумæ 
Мæн тыххæй скув. Тæригъæд ын кæнын. 
(Амопы Полониймæ.) 
Фæлæ, æнæмæнг, арвы фæндыд афтæ: 
Ай амардта мæ къухæй, стæй мæн дæр 
Æфхæры уымæй. Марды ам нæ уадзын, 
Йæ туджы фæдыл ратдзынæн æз дзуапп. 
Тæригъæд кæнын чи зоны, уый хъуамæ 
Уа удфидар. Æнхъæлмæ кæс нæуæг 
Æвиллон цаутæм. Иу хатт ма — хæрзæхсæв. 
Æрмæст ма иу дзырд. 
Королевæ 
Æз цы кæнон ныр? 
Г а м л е т 
Уый ма бакæ, цы дын зæгъон ныртæккæ. 
Уæ хъарм хуыссæнмæ багæпп кæн æваст, 
Дæхи мыст хонын уадз, дæ рус æм бадар, 
Къарол дæ уым куы хурх кæна йæ батæй, — 
Дæ зæрдæ райхал, бузныджы бæсты 
Мæ хабар ракæи: зондцухау, зæгъ, барæй 
Йæхи æвдисы. Радзур ын æргом! 
Йæ сæрмæ та куыд хæссы королевæ — 
Бæстырæсугъд — нæл гæдыйæ, хæфсæй, 
Цъыфы зулкъæй йæ хъуыдытæ æмбæхсын? 
Райс маймулийау къалати ’мæ сбыр 
Хæдзары сæрмæ, рауадз цъиуты арвмæ, 
Фырцымыдисæй фехс дæхи дæлæмæ, 
Æмæ дæ бæрзæй асæтт. 

Королевæ 
О, æууæнд, 
Кæд нæй цæрæн æнæ улæфгæ, уæд 
Мæ фыртыл комдзог рацæуыны размæ 
Мæ улæфæнтæ аскуындзынæн æз. 
Г а м л е т 
Мæн Англисмæ кæй æрвитынц, уый зоныс? 
Королевæ 
О. Ме ’намондæн, у дæ хъуыддаг лыг. 
Г а м л е т 
Гæххæтт цæттæ у. Ме скъолайы ’мбæлттæ, — 
Дыууæ калмыл фылдæр баууæндин æз, — 
Пакетимæ цæудзысты мемæ балцы, 
Хыз мæ кæм ’рцахсдзæн, уырдæм. Уадз сæ, уадз. 
Уыдзæни худæг, уæлдæфмæ сæхæдæг 
Куы фæхауой рæмудзджытæ æваст. 
Сæхи гадзрахат рацæудзæн сæхиуыл 
Гадзрахатæй — æз ууыл дзырд дæттын! 
Фæлæ цы кæнон ацы стыр уæцъæфæн? 
Тыргъмæ йæ ласон. Цæй, хæрзфынтæ уын. 
Æрсабыр ныр уынаффæгæнæг. Раздæр 
Цыди йæ уасын халонау æдзух, 
Ныр та, зынаргъ, дæ мæт æрхауд мæхимæ. 
Хæрзæхсæв у, мæ мадыхай. 
Фæйнæрдæм ацæуынц. Гамлет Полонийы фæласы. 
4-æм АКТ 
1-аг сценæ 
Эльсинор. Уат галуаны. Бацæуынц къарол.королевæ, 
Розенкранц æмæ Гильденстерн. 
Къ а р о л 
Ныуулæфыс къæхты бынæй. Цæмæн? 
Дæ сагъæстæ цæмæн æмбæхсыс махæй? 
Кæм и дæ фырт? 
Королевæ 
Фæуадзут-ма нæ иучысыл рæстæг. 
Розенкранц æмæ Гильденстерн 
Æбуалгъ хабар! 
К ъ а р о л 
Цы ’рцыд, Гертрудæ? Гамлет 
Кæм и? 
Королевæ 
Тыхсы, уынæргъы, — денджызы уылæн 
Цыма йæ тыхтæ уадимæ æвзары. 
Цыдæр уынæр æруад йæ хъустыл ам, 
«Уырытæ!», зæгъгæ, фелвæста рапирæ, 
Æмæ фæсгауыз бамбæхсæг зæронд 
Йæ рæхуыстæй фæмард. 
344 

К ъ а р о л 
Æцæг у уый?! 
Мæн дæр фæсгауыз ссардтаид рапирæ. 
Кæй у йæхи бар, уый æнусон тас — 
Дæуæн, мæнæн, стæй алкæмæн, æппæтæн. 
Дзуапп чи ратдзæн лæгмарды тыххæй ныр? 
Уæууæй, мæхæдæг, уымæн æмæ иунæг 
Мæ бон уыди мæгуыр зондцухы дард 
Æвæстиатæй арвитын. Ам аххос 
Нæхимæ исæм — бирæ йæ кæй уарзæм, 
Уый кодта куырм нæ уд æмæ нæ зонд. 
Нæ бинонты æнамонддзинад ’мбæхстам, 
Фæлæ нын уый хæцгæ низæй фыддæр 
Нæ хуылф æхсыны арфдæр. Ныр цы фæци? 
Королевæ 
Йæ амæттаджы аласта кæдæмдæр. 
Йæ низхæрд хуылфæй уды рухс фæзынд, 
Куыд фæзыны æрзæты ’хсæн сыгъзæрин. 
Цы ’рцыди, ууыл сабийау кæуы. 
К ъ а р о л 
Гертрудæ, цом. Нæма скæсдзæн хур хæхтæй, 
Гъе, афтæ балцы ленк кæндзæн йæ нау. 
Йæ фыдгæнды фæстиуджытæ та махæн 
Лæгъзгæнгæ сты. — Цы фæдæ, Гильденстерн! 
Бацæуынц Розенкранц æмæ Гильденстерн. 
Æххуысæн искæмæ фæдзурут! Сонтæй 
Принц амардта Полонийы, ’мæ йæ 
Æхсины уатæй аласта. Цæугæут, 
Æрсабыр кæнут Гамлеты, стæй мард 
Æгъдаумæ гæсгæ бахæссут зæппадзмæ. 
Розенкранц æмæ Гильденстерн ацæуынц. 
Гертрудæ, цом, нæ хæлæрттæм фæдзурæм, 
Нæхæдæг сын нæ хабæрттæ зæгъæм. 
Кæндзæни хахуыр калмы марг æвзагæй 
Сармадзанæй æхст нæмыгау æхситт, 
Кæрæй-кæронмæ апырх уыдзæн бæстыл. 
Нæ сæмбæлдзæни, чи зоны, йæ цæф 
Хæлæртты руаджы махыл. Рацу, не ’фсин. 
Нæма бавзæрста ахæм тарст мæ уд. 
Ацæуынц. 
2-аг сценæ 
Уый дæр уым. Æндæр уат галуаны. Бацæуы Г а м л е т. 
Г а м л е т 
Æфснайд æрцыд æнæ иу хъæн. 
Розенкранц æмæ Гильденстерн 
(сценæйы фæстæ). 
О, Гамлет! 

Г а м л е т 
Цæй хъæр у уый? Кæй бахъуыди мæ сæр? 
Розенкранц. Милорд, кæдæм баластай марды? 
Г а м л е т. Зæххы хуылфмæ — зæхх дæр ын исчи нæу. 
Розенкранц. Зæгъ нын, кæм ис? Уый аргъуанмæ хæсгæ у. 
Г а м л е т. Хъуыды дæр ууыл ма кæнут. 
Розенкранц. Цæуыл? 
Г а м л е т. Ома, æз мæхи пайдайæн нæ, фæлæ сымах пайдайæн 
архайдзынæн. Уæвгæ мæ цавæрдæр былсæрфæн цы фæрстытæ 
кæны? Къаролы фырт сын цы дзуапп радта? 
Розенкранц. Ды мæн былсæрфæнимæ барыс, принц? 
Г а м л е т. О, дæу. Паддзахы фынджы сойтæ чи цъиры, хæрзиу- 
джытæ чи исы, йæ лæмæгъдзинæдтæй йын чи пайда кæны. Æниу, 
уыдон йæ хуыздæр лæггадгæнджытæ сты. Къарол сæ йæ комыкъул- 
ты бавæры, маймули куыд фæкæны, афтæ. Фыццаг уыдон баппары 
йæ дзыхмæ, ныхъуыргæ та сæ акæны æппæты фæстæ. Цы фæцъырд- 
тат, уый йæ куы бахъæуы, уæд уæ райсы, ныллæмары уæ, æмæ 
хусæй аззайут ног службæйæн. 
Розенкранц. Æз дæ не ’мбарын, принц. 
Г а м л е т. Уый мын æхсызгон у. Хинæйдзаг ныхас æдылы 
хъусы фынæй кæны. 
Розенкранц. Милорд, ды хъуамæ махæн зæгъай, кæм ис 
мард, стæй немæ ацæуай къаролмæ. 
Г а м л е т. Мард къаролы зæххыл ис, фæлæ къарол марды 
зæххыл нæма ис. Æниу ам цы роль хъазы къарол? 
Гильденстерн. Уæдæ цы, принц? 
Г а м л е т. Нолæй фылдæр — нæ. Хонут мæ къаролмæ. Хъазтæ, 
мауал лæуут бирæ, ’рбасуры уæ уæртæ бирæгъ. 
Ацæуынц. 
3-аг сценсе 
Уый дæр уым. Æндæр уат галуаны. 
Бацæуы къарол йæ фæсдзæуинтимæ. 
К ъ а р о л 
Фæцæуынц æм. Мард ссарын хъæуы тагъддæр. 
Куы уа уæгъдибар, уæд тæссаг у тынг. 
Тызмæг ныхас, тыхæй йæ нæй æфхæрæн. 
Хуымæтæг адæм уарзынц уый, — цæстæй 
Цы уынынц уыдон, не сбарынц уый зондæй. 
Уынынц æфхæрд, фæлæ цæй тыххæй, уый сæм 
Нымад нæ вæййы. Бавдисæм хъуыддаг 
Мах афтæ: принц кæй цæудзæн балцы 
Йæ паддзахадон службæйы фæдыл, 
Уый рагæй уыд зындгонд. Æгъуыстаг низ 
Дзæбæх кæнынц тæккæ тыхджындæр хостæй. 
Бацæуы Розенкранц. 
Цы базыдтат? Цы хабæрттæ ис уым? 
346 

Розенкранц 
Иæ бон нæу ссарын мард. 
К ъ а р о л 
Кæм и йæхæдæг? 
Розенкранц 
Фæсдуар лæууы. Цæстдард æм ис дзæбæх. 
К ъ а р о л 
Уæдæ йæм уæд фæдзурут. 
Розенкранц 
Гильденстерн! 
Æрбакæн æй. 
Бацæуынц Г а м л е т æмæ Гильденстерн. 
К ъ а р о л 
Кæм и Полоний, Гамлет? 
Гамлет. Æхсæвæры. 
К ъ а р о л. Æхсæвæры? Цавæр æхсæвæры? 
Г а м л е т. Йæхæдæг кæм хæры, уым нæ, фæлæ йын йæхи кæм 
хæрынц, уым. Ныртæккæ йыл æрбадтысты æнæхъæн аргъуаныдзаг 
политикон уаллæттæ. Чи цыфæнды дзурæд, фæлæ уаллон алы хи- 
цауадæн дæр йæ фидардæр гæнах у. Мах хæссæм алы фосы мыггаг, 
цæмæй нæхи хæссæм сæ фыдæй, нæхи та хæссæм уаллæттæн. Нард 
къарол уа æви стджытæ æмæ цармæй конд мæгуыр уа,— уæлдай сæ 
нæй, уыдон сты фынгыл æвæрд дыууæ тæбæгъы, сæ кæрон та иу у. 
К ъ а р о л. Уæууа! Уæууа! 
Гамлет. Къаролæй чи фæминас кодта, уыцы уаллонæй ис 
кæсаг æрцахсæн, уаллон чи бахордта, уыцы кæсаг дæр ис бахæрæн. 
К ъ а р о л. Уымæй цы зæгъинаг дæ? 
Г а м л е т. Æрмæст уый, æмæ къаролæн йæ бон у мæгуыргуры 
тъæнгты тезгъо кæнын. 
К ъ а р о л. Кæм и Полоний? 
Г а м л е т. Уæларв. Арвит æм. Кæй арвитай, уый йæ куынæ 
ссара, уæд æй дæхæдæг æндæр ран бацагур. Кæд мæйæ раздæр нæ 
разына, уæд æй дæ фындз ссардзæн йæ тæфæй галереймæ бацæуæны. 
К ъ а р о л (кæмæидæр йæ фæсдзæуинтæй). Кæм зæгъы, уым 
æй фенут. 
Г а м л е т. Тынг дæм кæсы æнхъæлмæ. 
Фæсдзæуинтæ ацæуынц. 
К ъ а р о л 
Ныккалдтай туг, — уый домы махæй, Гамлет, 
Цæмæй дæхæдæг баззайай æгас, 
Дæу арвитын æвæстиатæй дардмæ. 
Фæтагъд кæн. Денджызгæрон — нау. 
Уæд ацы дымгæ уе ’мбæлццон. Командæ 
Кæсы дæумæ — у Англисмæ дæ балц. 
Г а м л е т 
Мах — Англисмæ? 
Къ а р о л 
О, Англисмæ. 
347 

Г а м л е т 
Иттæг хорз. 
К ъ а р о л. Нæ хъуыдытæ нын куы зонис, уæд æцæгæй дæр 
афтæ зæгъис. 
Г а м л е т. Уæ хъуыдытæ уын чи уыны, уыцы херувимы уынын. — 
Уæд афтæ, — цæуæм Англисмæ! — Хæрзбон у, мæ зынаргъ мадыхай. 
К ъ а р о л. «Зынаргъ фыд» зæгъинаг дæр дæ, Гамлет? 
Г а м л е т. Нæ — мад. Фыд æмæ мад — лæг æмæ ус, лæг æмæ ус 
та удæй дæр, буарæй дæр иу сты, уымæ гæсгæ уæлдай нæу, кæмæ 
сæ дзурон: хæрзбон, мæ мадыхай. — Уæдæ, — Англисмæ, — æгъ- 
гъи, уæдæ! (Ацæуы.) 
Къ а р о л 
Йæ фæдыл тагъддæр. Йемæ науы сбадут. 
Тæккæ абон дымд-далагъан фæуæд. 
Хæрзбон. Фыстæджы— хабæрттæ бæлвырдæй, 
Æгъдау куыд домы, афтæ. Тагъд кæнут. 
Розенкранц æмæ Гильденстерн ацæуынц. 
Æмæ кæд, Англис, аргъ кæныс мæ уарзтæн 
Ды уыйбæрц, цас у бадомын мæ бон, — 
Цы нос дыл баззад Данийæн йæ цирхъæй, 
Кæд ма уый дуды, коммæгæсæй ды 
Кæд фидыс хъалон, ма сфæнд кæн уæд сайын, — 
Мæ бардзырдæн йæ алы дамгъæ дæр 
Йæ нысан ссарæд. Гамлеты дæ къухмæ 
Дæттын, æмæ йæ сусæгæй ныммар. 
Мæ фæнд мын, Англис, сæххæст кæн. Мæ туджы 
Пæлхъ-пæлхъ кæны цæджджинагау йæ тас. 
Мæн фервæзын кæн й’ агъуыд зынгæй, Англис. 
Нæй цард мæнæн, нæй бонырухс мæнæн. 
(Ацæуы.) 
4-сем сценæ 
Данийы быдыр. 
Бацæуынц Фортинбрас, капитан æмæ æ ф с а д. 
Фортинбрас 
Салам æрвитын Даниийы къаролæн. 
Зæгъ-иу мæ номæй, капитан, — цæуы 
Трактатмæ гæсгæ Фортинбрас йæ зæххыл. 
Кæм уыдзæн не ’мбырд, зоныс уый. Зæгъ-иу ын, 
Мыййаг, нæ сæр æй бахъуыди, зæгъгæ, 
Уæд мах йæ сидтмæ ’рлæудзыстæм йæ фарсмæ. 
Фæндараст у. 
К а п и т а н 
Цæуын. 
Фортинбрас 
Хæстонтæ, размæ! 
Фортинбрас æфсадимæ ацæуы. Бацæуынц Гамлет, Розенкранц, 
Гильденстерн æмæ и н н æ т æ. 

Г а м л е т 
Кæй æфсад у? 
К а п и т а н 
Норвегæгты, уæздан лæг. 
Г а м л е т 
Кæй ныхмæ цæут? 
К а п и т а н 
Польшæйы ныхмæ. 
Г а м л е т 
Уæ балхон чи у? 
К а п и т а н 
Фортинбрас, къаролæн 
Йæ рухсаггаг æфсымæрæн йæ фырт. 
Г а м л е т 
Æппæт Польшæйы бацахсынмæ хъавут 
Æви дзы иу хай байсдзыстут æрмæст? 
К а п и т а н 
Æргом зæгъын — йæ койы аккаг нæу, — 
Цы зæххы гæппæл бацахсынмæ хъавæм, — 
Арендæйы уый фондз дукатыл æз 
Нæ райсин. Полыпæ йе Норвеги уый дæр 
Нæ райсиккой, уæй йæ куы кæной, уæд. 
Г а м л е т 
Æмæ йæ уæд цæмæн хъахъхъæны Польшæ? 
К а п и т а н 
Æрфидар уым гæрзифтонг гарнизон. 
Га м л е т 
Дæсгай минтæ æхца, дыууæ мин уды 
Мæ уафсы йас зæххы гæбазыл ратт! 
Æрдзæй рахæссы адæймаг йæ гуырдзы 
Хъæдгом — цæрдзæн æнæнизæй дзæбæх, 
Стæй иуахæмы уыцы хъæдгом сриссы, 
Йæ зонд, йæ уд ын бахгæны хæфæй, 
Æмæ дын уый — цæрдтытæй хъазт. Сэр, бузныг. 
К а п и т а н 
Хуыцау дæ хизæд. 
(Ацæуы.) 
Розенкранц 
Мах дæр цом, милорд. 
Га м л ет 
Æййафдзынæн уæ фæндагыл, цæугæут. 
Гамлетæй фæстæмæ иннæтæ ацæуынц. 
Мæ алыварс цыдæриддæр ис, уый 
Кæны фæдисхъæр: «Райс дæ туг, æнамонд!» 
Фæлæ кæмæ нæй фын æмæ хæрдæй 
Æндæр бæллиц, уый адæймаг нæй схонæн. 
Æвæццæгæн, мах чи сфæлдыста, уый 
Лæгæн йæхи æмбарыны фарн радта, 
Æмæ гъеуыцы диссаджы лæвар 

Куы фесафæм, уæд фосы хуызæн свæййæм. 
Цы чындæуа? Куы ’взара лæг лыстæг 
Йæ митæ, уæд цы рамбулдзæн? Йæ ныфсæй 
Æртæ хатты фылдæр фæуыдзæн тас. 
Уæдæ ма уæд цæмæн кæнын фæстиат, 
Кæд ис æхсар, тых, бар æмæ æфсон? 
Кæй дæн æгуыдзæг, ууыл дзуры алцы, — 
Мæ рæзты мæнæ хотыхджын æфсад 
Цæуы, кæны йын буцхаст принц командæ, 
Фæлæ йæ хъал цард кады фæдыл уый 
Мæлæт æмæ хъысмæты къухмæ радта 
Зæрдæрухсæй, гъе, афтæмæй та нæу 
Йæ хъавд, йæ хъуыддаг айчы хъузджы аргъ дæр. 
Лæгау лæг уый у, чи нæ кæны дих 
Хъуыддæгтæ стыртæ ’мæ чысылтыл, — 
Фæлæ куы уа хæрзчысыл дæр тæссаг 
Йæ намысæн — хъæмпы халыл дæр тохы 
Æвзыгъд, æдæрсгæ бацæудзæн. Æз та? 
Мæ фыд фæмард, фæхудинаг мæ мад та, 
Фыцы мæ маст. Гъе, фæлæ бад æнцад, 
Дæ комивазгæ кæс кæйдæр æфсадмæ, 
Йæ туг дзæгъæлы чи калдзæн рæхджы, 
Хуыссæны бæсты ингæны хуыссынмæ 
Цæттæ чи у, кæй сайы кады ’рттывд, 
Гъе, афтæмæй цы зæххыл хæцынц, уый та 
Дыууæ минæн ингæнты фаг дæр нæу. 
Мæ фæнд, мæ туджы арвынæрдау нæр, 
Йе дæ йæхимæ мемæ айсæд мæр. 
(Ацæуы.) 
5-(ем сценæ 
Уат галуаны. Бацæуынц королевæ æмæ Г о р а ц и о. 
Королевæ 
Нæ дæн ныр ууыл. 
Г о р а ц и о 
Хъæр кæны ’мæ ардæм 
Бырсы. Йæ чемы нæу æппындæр уый, 
Тæригъæд бакæ. 
Королевæ 
Уагæры цы кодта? 
Г о р а ц и о 
Сæнттæ цæгъды, йæ фыды кой кæны, 
Кæуы æмæ йæ риу æнæвгъау хойы, 
Мæнг, дам, у дуне, адæм сты мæнгард, 
Йæ ныхæстæ йын бамбарæн нæ вæййы, 
Фæлæ лæмбынæг чи байхъуса, уый 
Пырх хъуыдыты тæссонд æндах æрцахсдзæн, 
Йæ гуыры змæлд, йæ сæры тылд, йæ каст 

Йæхирдыгонау алчидæр æмбары. 
Куыд акæнынц: æн’ артæй нæй фæздæг, — 
Мæгуыр чызджы æвирхъау сусæг мары. 
Королевæ 
Уæдæ йæ фенон. Не знæгтæ, тæрсын, 
Йæ уавæрæй куы спайда кæной махæн 
Нæхи ныхмæ. Фæдзур-ма йæм. 
Горацио ацæуы. 
Фæллад 
Æмæ рынчын уд алцæмæй дæр стъæлфы. 
Æз дæн мæ сусæг аххосæн мысан, 
Æмæ уынын фыдбылызы нысан. 
Бацæуынц Г о р а ц и о æмæ О ф е л и я. 
О ф е л и я 
Кæм и нæ бæсты фидауц королевæ? 
Королевæ 
Офелия, цы кæныс? 
О ф е л и я (зары). 
О, дæ уарзоны уæддæр 
Ныр куыд базондзынæн æз? 
Ис ыл скъуыд рон, худ — æвзæр, 
Стæй хæтæнхуаджы пæлæз. 
Королевæ 
Мæ дзæбæх чызг, цы амоны дæ зарæг? 
О ф е л и я 
Ныууадзут-ма мæ, дарддæр зарон æз. 
(Зары.) 
Амард леди, амард лæг, 
Хуыссæны куы ’рхуыссыд, 
У сæ цыртдзæвæн ныллæг, 
Зарæг сæм нæ хъуысы. 
Королевæ 
Æрбайхъус-ма, Офелия... 
О ф е л и я 
Фæлæуу-ма... 
Бацæуы К ъ а р о л. 
Королевæ 
Йæ тæригъæдмæ фехæлдзæни дур. 
О ф е л и я 
Урс мæрддзæгтæ, уарди — урс, 
Æмæ мыл дзыназынц, 
Ставд цæссыгтæ судзынц рус, 
Скæсын мæ нæ уадзынц. 
К ъ а р о л 
щ>1 хабар ис, куыд мын цæрыс, мæ къона? 
О ф е л и я. Хорз, Хуыцау дын хорз ракæнæд. Дзурынц, уыг, 
дам, раздæр дзулгæнæджы чызг уыди. Гъемæ, уыйфæстæ базон, цы 
нæм æнхъæлмæ кæсы, уый. Уæ минасыл Хуыцауы арфæ сæмбæлæд. 
351 

К ъ а р о л (иуварсмæ). Цыма йæ фыдимæ ныхас кæны, афтæ 
йæм кæсы. 
О ф е л и я. Уый тыххæй дзурын нæ хъæуы. Фæлæ уæ исчи 
фæрсы, уый цы у, зæгъгæ, уæд зæгъдзыстут: 
(Зары.) 
О, Валентины бон сæумæ, 
Сæуæхсиды зæринмæ 
Æрбацæудзынæн æз дæумæ, 
Уыдзынæн Валентинæ. 
Уый фегом кодта дуар æваст, 
Æрттывта галуан авгау, 
Сæхимæ раздæхт чызг, æрмæст 
Чызг нал уыди фыццагау. 
К ъ а р о л 
Офелия, мæ къона! 
О ф е л и я 
Нæма кувын — фæуыдзынæн ныртæккæ. 
(Зары.) 
Йæ чъизи митæй лæг тæрсдзæн! 
Фæлæ уый цалынмæ цæра, — 
Æвзонг чызджытæн зиан хæсдзæн, 
Æмæ кæндзысты ’рра. 
Сынтæгыл мæ куы бырстай, уæд 
Дзырдтай, кæй уарзыс фаг... 
Уый та дзуапп дæтты: 
Нывыл уыд саразæн хъуыддаг, 
Фæлæ æгæр рог у дæ уаг. 
К ъ а р о л. Рагæй афтæ у? 
О ф е л и я. Æууæндын, уый хуыздæрмæ цæуы. Хъуамæ уон 
фæразон. Фæлæ мæ кæуын нæ уромын, уазал сыджыты йæ нывæрд- 
той, ууыл куы ахъуыды кæнын, уæд. Ме ’фсымæрæн фехъусын 
кæнын хъæуы. Бузныг, нæ фарсмæ кæй æрбалæууыдыстут. — Ра- 
зил, мæ каретæ! Хæрзæхсæв, леди. Хæрзæхсæв, зынаргъ æхсинтæ. 
Хæрзæхсæв. Хæрзæхсæв. (Ацæуы.) 
К ъ а р о л 
Йæ фæстæ — тагъддæр. Ма йæ уадзут уæгъд. 
Горацио ацæуы. 
Уæззау æрхуымы марг. Бæрæг у й’ аххос — 
Йæ фыды зиан. Æнкъард хабæрттæ ныр 
Кæлдзысты махыл иугæйттæй нæ — къордтæй. 
Фæлæ, Гертрудæ, не ’намæндты сæр — 
Йæ фыд æмæ дæ фырт, йæхи аххосæй 
Æцæгæлон бæстæмæ чи ’рцыд сырд. 
Стæй адæм. Скалд æппæт чъизи уæлæмæ, 
Полонийæн цынæ ’взагæй кæнынц 
Йæ марды кой. Дзæгъæлы йæ æмбæхстам. 
Офелия у не ’ртыккаг бæллæх, — 
Хуыст цæхæрау сты йе ’нкъарæнтæ иууыл, 
Мах аууæттæ æнхъæлы, йе сырдтæ. 
352 

Фæлæ фыдты фыд: Францийæ æрбаздæхт 
Лаэрт, æмбæхсы мах цæстæй йæхи, 
Уый ардауынц дзæгъæлдзых, хахуыр адæм. 
Фæлæ ам нал и азымджын, æмæ 
Ныххуырсдзæни йæ туджы аххос махыл. 
Мæ размæ бадынц срæмудзынæввонг 
Гъеуыцы стыр фыдбылызтæ, Гертрудæ. 
Фæссценæ — хъæлæба. 
Королевæ 
Цæй хъæр у? 
К ъ а р о л 
Дуаргæстæ цы фесты? Уадз, 
Къæсæртæ хъахъхъæнæнт. 
Бацæуы у æ з д а н. 
Цы ’рцыди? 
У æ з д а н 
Æмбæхсгæ, паддзах! Денджызы цæхъал 
Куыд пырх кæна йæ былгæрæтты ауæзт, 
Дæ хъахъхъæнджыты афтæ пырх кæнынц 
Лаэрт æмæ йæ бунтгæнджыты стыр къорд. 
Сты сау адæм сæ фарс. Цыма ныронг 
Нæ зыдтой цард, æмæ нæ уыди ’гъдау дæр — 
Нæ фыдæлты æнæфехæлгæ фарн, 
Гъеуыйау хъæр кæнынц: «Лаэрт — нæ паддзах! 
Æгас цæуæд Лаэрт!» — æмæ сæ худтæ 
Хæрдмæ æппарынц, къухæмдзæгъд кæнынц. 
Королевæ 
Фæд не ссаргæйæ, цин кæнынц! Фæстæмæ! 
Фæрæдыдыстут, даниаг куыйтæ! 
Къ а р о л 
Дуар басастой. 
Бацæуы Л а э р т гæрзифтонгæй, йæ фæдыл — даниæгтæ. 
Л а э р т 
Кæм и къарол? — Сымах цæут, уæздæттæ. 
Даниæгтæ 
Нæ цæуæм! 
Л а э р т 
Курын уæ — æдде лæуут. 
Даниæгтæ 
Фод афтæ. Хорз, цæуæм. 
(Ахизынц къæсæрæй.) 
Л аэ р т 
Кæнын уын арфæ. 
Лæуут къæсæрмæ. — Фидиссаг къарол, 
Кæм и мæ фыд? 
Къ а р о л 
Æрсабыр у, Лаэрт. 
23 Малити Ваго 353 

Л а э р т 
Кæд ис мæ туджы иу æртах дæр сабыр, 
Уæд дæн дзæгъæлзад, уæд мæ фыд уыди 
Сыкъаджын, уæд мæ сыгъдæг мад дæр 
Хæссы йæ ныхыл гадздза сылы гакк. 
К ъ а р о л 
Лаэрт, фæлæуу, цы кæныс бунт гигантау? 
Гертрудæ, ма тыхс, ницы мын кæндзæн. 
Къаролы бар æрмæст Хуыцауы бар у, 
Æмæ цыфæнды знагæн дæр йæ къух 
Нæ баххæсдзæни уымæ. Зæгъ æргомæй, 
Цæуыл сагъуыдтæ афтæ тынг Лаэрт? 
Дзуапп ратт мæнæн. — Фæлæуу, Гертрудæ. 
Л а э р т 
Кæм и мæ фыд? 
К ъ а р о л 
Чырыны. 
Королевæ 
Нæу къарол 
Уым аххосджын æппын. 
Къ а р о л 
Фæрсæд мæ, уадз æй. 
Л а э р т 
Куыд амарди? Æрмæст фæливгæ — нæ! 
Мæ ардбахæрд, уæзданы хæс, цы бæтты 
Сымахыл мæн — æппæтдæр уæнт æлгъыст! 
Тæрсын мæ ма кæн. Баууæнд ды мæ дзырдыл: 
Цæргæ æви мæлгæ — уæлдай мын нал у ныр. 
Цы уа, уый уæд — æз райсдзынæн мæ фыдæн 
Йæ туг. 
К ъ а р о л 
Дæу исчи уромы? 
Л а э р т 
Тæрхон 
Хæссын мæхæдæг, ма тыхс мыл æппындæр, 
Мæ туг исынæн ссардзынæн фæрæз. 
К ъ а р о л 
Дæ фыд куыд амард, уый фæнды дæу зонын? 
Фæлæ, тæрсын — дæу акуырм кæндзæн маст, 
Æмæ æваст куы схæццæ уой пырх къамтау 
Лымæнтæ, знæгтæ, раст æмæ хæрам. 
Л а э р т 
Нæ, знæгтæ ’рмæст. 
К ъ а р о л 
Дæу фæнды сæ зонын? 
Л а э р т 
Уæдæ! Мæ зæрдæ ме ’мбæлттæн та — гом. 
Мæ туг дæр æз ныккалдзынæн сæ сæрыл, 
Куыд пеликан. 

К ъ а р о л 
Ныртæккæ дзурыс ды, 
Куыд фæдзуры уæздантуг æмæ хорз фырт. 
Тагъд базондзынæ — аххосджын нæ дæн, 
Уæ зианыл риссы хионау мæ зæрдæ. 
Даниæгтæ (фæссценæ). 
Фæндаг ын раттут! 
Л а э р т 
Чи кæны хъæлæба? 
Æрбаздæхт О ф е л и я. 
Мæ сæрымагъз мын бахус кæн, мæ маст! 
Цæссыгты цæхх, фест авд хатты цæхджындæр, 
Мæ цæстытæ мын басудз! Ард хæрын, 
Дæ маст дын райсдзынæн дывæрæй. Уарди, 
Мæ чысыл чызг, Офелия, мæ хо! 
Ау, уый та куыд?Зæронд лæгæн йæ мардау 
Æртхутæг у æвзонг чызгæн йæ зонд? 
Дæ уарзты æрдз йæ мон фидыц æвдисы, 
Æмæ гъеуыцы фидыц та нывонд 
Кæныс, кæй уарзыс, уымæн. 
О ф е л и я (зары). 
Йæ чырын гом уыди, 
Гæпп-гæпгæнгæ цыди, 
Мæ цæссыг донау калди, 
Хæрзбон, мæ рæсугъд уарди. 
Л а э р т 
Дæ зонд дæхимæ ис, зæгъгæ, уæд мæм 
Дæ мастисыны сидт афтæ тынг нæ хъарид. 
О ф е л и я. Сымах-иу мемæ базарут: «Дзыхъмæ — гæпп, хæрдмæ — 
тæррæст, ма асæтт, æлхуый æрмæст, зил мын, тагъддæр зил æмæ 
цард æууил». Уый мæнгард дуаргæс аскъæфта йæ хицауы чызджы. 
Л а э р т. Сæнттæ цæгъды, фæлæ дзы ис бæлвырд хъуыды. 
О ф е л и я. Мæнæ дын розмарин, цæмæй рох ма кæнай: айс, мæ 
лымæн, æмæ дæ зæрдыл дар. Адон та сты анютæйы цæстытæ: цæ- 
мæй хъуыды кæнай. 
Л а э р т. Зондцухы зæгъинæгтæ: йæ зæрдыл цы дары, уый йæ 
хъуыдыимæ æнæскъуыйгæ баст у. 
О ф е л и я. Мæнæ дын хъонтхора, мæнæ — доныкæрдæг, мæнæ — 
рута. Мæнæ дзы цалдæр сыфы мæнæн. Мадымайрæмы кæрдæг дæр 
æй фæхонынц. Æз мæхионы куыд дарын, сымах æй афтæ нæ, — 
æндæр исты хуызы дарут.Мæн фæндыд сымахæн фиалкæтæ рат- 
тын, фæлæ се ’ппæт дæр баруадысты, мæ фыд куы амард, уæд. 
Дзурынц, æнцонæй, дам, амард. (Зары.) 
Мæ удлæууæн Робин, мæ цæстыты рухс. 
Л а э р т 
Йæ хъыг, йæ зын æмæ ма суанг зындон дæр 
Уый фестын кæны фидыцы тæмæн. 
355 

О ф е л и я (зары). 
Ау, нал æрцæудзæн уый? 
Ау, нал æрцæудзæн уый? 
Уый амарди фæсвæд 
Æмæ æрцыд ныгæд. 
Ныр та дæуæн — дæ рад, 
Гъе, афтæ конд у цард. 
Йæ сæрыхъуынтæ — хус, 
Уылæнтæ ’мæ сæнтурс. 
Йæ уды тыххæй, ахх, 
Хуыцаумæ кувæм мах. 
Æмæ æппæт чырыстон удтæн дæр тæригъæд бакæн, Хуыцау! 
Цæй, — Хуыцауы уазæг ут. (Ацæуы.) 
Л а э р т 
Уынут? О, зæдтæ! 
Къ а р о л 
Байхъус-ма, Лаэрт. 
Æз дæр уæ рыстæй риссын — баууæнд ууыл, 
Цæмæй æз сраст уон, уымæн ис гæнæн. 
Дæ зондджындæр, хуыздæр хæлæртты равзар, 
Уадз, байхъусæнт æмæ хæссæнт тæрхон. 
Кæд махмæ азым мисхалы бæрц ссарат, 
Кæд сз^сæгæй йе ’ргомæй кодтам зиан, 
Уæд айс нæ цард, нæ паддзахад, коронæ, 
Цы нæм ис, уый — дæ фыды тугмæ ды. 
Уый нæй, уæд та дæхиуыл хæцын базон, 
Цæдисæй иумæ ссардзыстæм фæрæз, 
Дæ маст куыд райсай, уымæн. 
Л а э р т 
Хорз, æууæндын. 
Куыд æрцыд мард, æмæ кæм и ныгæд, 
Æгъдауæй йын цæуылнæ загътой рухсаг, 
Цæуылнæ уыди шпагæтæ ’мæ герб 
Йæ чырыныл фæткмæ гæсгæ, уыдæттыл 
Нæ зæхмæ ниуы арв, æмæ йын дзуапп 
Æз хъуамæ раттон. 
Къ а р о л 
Ратдзынæ, æнæмæнг, 
Дæ туджджынæн та — эшафот. Цæй, цом. 
6-сем сценсе 
Уый дæр уым. Æндæр уат галуаны. Бацæуынц Г о р а ц и о 
æмæ л æ г г а д г æ н æ г. 
Г о р а ц и о 
Цымæ мæ сæр кæй бахъуыди? 
Лæггадгæнæг 
Матросты. 
Зæгъынц, цыма сæм ис фыстæг дæумæ. 

Г о р а ц и о 
Табуафси, фæлæ чи фыссы мæнмæ та? 
Кæд Гамлетæй у? Уæдæ чи æндæр? 
Бацæуынц матростæ. 
Ф ы ц ц а г м а т р о с. Хуыцау дын ахъазгæнæг уæд, сэр. 
Г о р а ц и о. Дæуæн дæр ахъазгæнæг уæд. 
Ф ы ц ц а г м а т р о с. Хуыцауæн йæхи фæндæд, æндæр ын йæ 
ахъазæй «нæ» нæ зæгъиккам. Мæнæ дæм фыстæг, хицау, Англисмæ 
æрвыст минæварæй, — кæд дæ, æцæгæй, мæнæн куыд загътой, афтæ, 
Горацио хонынц, уæд. 
Г о р а ц и о (кæсы). «Горацио, ацы фыстæг куы бакæсай, уæд 
дæм æй чи радта, уыдонæн феххуыс кæн, исты амалæй къаролмæ 
куыд бахауой. Уымæ сæм ис фыстæджытæ. Денджызы дыууæ боны 
дæр нæ фестæм, афтæмæй нæ, тынг гæрзифтонг чи уыди, ахæм 
пираттæ расырдтой. Уыдонæн сæ нау тагъддæр цыди, æмæ мах бар- 
æнæбары хъæбатыр уæвын бахъуыди — атакæйы бацыдыстæм. Сыф- 
цæй нæ куыд фæцæйластой, афтæ сын æз багæпп ластон сæ наумæ. 
Фæлæ уыцы уысм наутæ фæхицæн сты, æмæ афтæмæй иунæг æз 
бахаудтæн уацары. Абырджытæ мæм дзæбæх цæстæй кастысты. 
Фæлæ цы кæнынц, уый æмбæрстой. Хъуамæ сын æз истæмæн ба- 
бæззон. Къаролы номыл фыстæджытæ сæмбæлыи кæн, стæй тæхгæ 
мæнмæ, цыма дæ мæлæт суры. Дæ хъусы дын бацæгъддзынæн, æго- 
мыг дæ чи фæкæна, ахæм цалдæр ныхасы, кæд уыдон дæр æппæт 
рæстдзинад хæрз чысылæй уæлдай не ’вдисынц, уæддæр. Ацы хæрз- 
гуырдтæ дæ бахæццæ кæндзысты, кæм дæн, уырдæм. Розенкранц 
æмæ Гильденстерн дарддæр ленк кæнынц Англисмæ. Уыдоны тых- 
хæй дæр дын бирæ цыдæртæ радзурдзынæн. Хæрзбон. Дæхи — ууыл 
гуырысхо нæ кæныс — Гамлет». 
Цæй, цом, æмæ уæ фыстæджытæ раттут; 
Æнхъæлмæ нæм сæ рарвитæг кæсы. 
Ацæуынц. 
7~æм сценæ 
Уый дæр уым. Æндæр уат галуаны. Бацæуынц къарол 
æмæ Л а э р т. 
К ъ а р о л 
Æз раст кæй дæн, уый бамбæрста дæ зæрдæ, 
Дæ хæс у ныр хæлар зæгъын мæнæй. 
Ныр зоныс, чи дын амардта дæ фыды, 
Гъеуый кæй хъавыд марынмæ мæн дæр. 
Л а э р т 
Уый хорз, фæлæ егъау хъуыддаг йæ фæдыл 
Куыд нæ расайдта стыр змæлды уылæн, 
Нæ бар æмæ æдасдзинад цы домы, 
Гъеуыдæттæ цæуылнæ сты æххæст? 
357 

К ъ а р о л 
Ис аххостæ, — кæсæнт дæумæ уæлæнгай, — 
Ахъаззаг сты мæнæн: æнæ йæ фырт 
Йæхицæн цард нæ саккаг кæндзæн не ’хсин. 
Уый хорз у, ’взæр, — нæ зонын, — фæлæ нæй 
Мæнæн мæ усæй хицæнгæнæн: иу стæм 
Орбитæ æмæ стъалыйау. Фæрсыс — 
Тæрхонгонд ын цæуылнæ цæуы ’ргомæй? 
Хуымæтæг адæм сыстдзысты йæ фарс, 
Æмæ йæ фыдгæнд фестдзæн сгуыхт сæ цæсты, 
Сты адæм диссаг суадонау, йæ цæхх 
Кæмæн кæны цъæх къалиутæй дæр дуртæ. 
Тæссаг у змæнтын ахæм стыр куырм тых, 
Кæннод уый уадау сыстдзæни, мæ фехст фат 
Цыргъдæрæй здахдзæн марынмæ мæнмæ. 
Л а э р т 
Уæдæ мæ фыды мард æмæ мæ хойы 
Æбуалгъ бæллæхтæ ферох кæнон æз? 
Æппæлынæй уый нал сбаддзæн йæ гаччы, 
Фæлæ мæ хо уыд а дунейы рухс. 
Нæ, нæ! Мæ маст мæм сиды. 
К ъ а р о л 
Багъæц. 
Æнхъæлыс мæн, æвæццæгæн, къодах, — 
Цы тас мæм кæсы, уый æппын нæ хатын? 
Мæ боцъойæ куыд ацахсдзысты мæн? 
Стæй бамбар: уыд мæнæн дæ хорз фыд 
Æрдхорд, æз та нæ дæн мæхицæн знаг, — 
Цы дзурын, уымæй бамбар ды мæ уаг. 
Бацæуы ф и д и у æ г фыстæгимæ. 
Цы хабар у? 
Ф и д и у æ г 
Фыстæджытæ, нæ паддзах, 
Принц Гамлетæй. Æхсин æмæ дæумæ. 
К ъ а р о л 
Куыд Гамлетæй? Кæмæй сæ райстай? 
Ф и д и у æ г 
Дзурынц, - 
Æрбахаста сæ цавæрдæр матрос. 
Мæнмæ сæ радта Клавдио, мæхæдæг 
Нæ федтон уый. 
К ъ а р о л 
Кæд дæ фæнды, Лаэрт, 
Уæд хъус, æз та кæсон. — Ды ацу. 
Ацæуы фидиуæг. 
(Кæсы.) 
«Егъау æмæ хъомысджын, базон, мæн бæгънæгæй рахизын код- 
той дæ паддзахады былгæронмæ. Райсом дæ курдзынæн бар дæ 

къаролон цæстыты цур æрлæууыны тыххæй, цæмæй, дæ з^зæлдæй 
разæнгард уæвгæйæ, радзурон мæ æвиппайды æмæ æнахуыр раз- 
дæхты хабæрттæ. Гамлет». 
Ай циу? Фæстæмæ раздæхтысты се ’ппæт? 
Мæнг у æви хъуыддаг цæуы нывыл? 
Л а э р т 
Йæхи у къухфыст? 
К ъ а р о л 
Принцы къух, æнæмæнг. 
Кæс-ма: «бæгънæг», бындæр та — «иунæг» фыст. 
Цы зæгъдзынæ? Куыд бамбæрстæуа адон? 
Л а э р т 
Нæ зонын, фæлæ фембæлын фæнды 
Мæн уыимæ. Мæ рыст удæн æхцон у, — 
Кæй дæтдзæн тагъд мæ цирхъы фындзæн дзуапп. 
К ъ а р о л 
Кæд афтæ у, — цæмæн кæнæм фæстиат? 
Кæд афтæ у, — рæвдз у хъуыддаг, Лаэрт. 
Цы хъæуа, уый дын амондзынæн. 
Л а э р т 
Амон. 
Æрмæст мын ма скæ фидауыны кой. 
К ъ а р о л 
Цæй фидыд! Уый æрбаздæхти фæстæмæ, 
Æмæ йæ ногæй чи фæсурдзæн ныр? 
Фæлæ та æз æрхъуыды кодтон мадзал, — 
Йæ сæр цъысымы бахаудзæн æваст, 
Йæхи фæндонæй ссардзæни йæ адзал. 
Нæ цæудзæн дам-дум дзыллæты ’хсæн уæд, 
Нæ хинтæ нын нæ бамбардзæн йæ мад дæр, — 
Цы гæнæн ис? Æнæнхъæл цау æрцыд. 
Л а э р т 
Мæ дзырд у фидар: дæн дæ къухы, паддзах, 
Æнæсайд хотых. 
К ъ а р о л 
Уымæ цыд хъуыддаг. 
Куы уыдтæ дард, уæддæр нæ рох нæ уыдтæ. 
Дæуæй æппæлынц, Гамлетæй сæрæндæр 
Кæй вæййыс арæх, фæлæ уый хæлæг 
Дæумæ æрмæстдæр иу хъуыддаджы кодта, — 
Уæвгæ, мæнмæ нæ кæсы уый сæйраг. 
Л а э р т 
Мæнмæ хæлæг? 
К ъ а р о л 
О, де шляпæйы бантмæ. 
Æмæ цы кæны, фидауы дæуыл. 
Æвзонг — æнæмæт, рог пæлæз фæдары, 
Зæронд та низæй бамбæхсы йæхи 
359 

Йæ хъарм кæрцы. Нормандиаг уæздангуырд 
Æрæджы ам уыд. Федтон æз, куыд нæ, 
Францусæгты, сæ ныхмæ кодтон тох дæр, — 
Нæй уыдонæн бæхыл хъазынмæ \мбал. 
Гъе, фæлæ ай дæлимон уыди. Саргъыл 
Уый бадти афтæ диссаджы рæсугъд, 
Цыма йæ гуыр бынтондæр сиу бæхимæ. 
Цы митæ кодта — радзурæн сын нæй, 
Йæ фыны дæр лæг ахæмтæ нæ фендзæн! 
Л а э р т 
Нормандиаг? 
К ъ а р о л 
Нормандиаг уыд, о. 
Л а э р т 
Хæрын дын ард, — Ламонд. 
К ъ а р о л 
Ламонд йæхæдæг. 
Л а э р т 
Уый зонын æз: сыгъдæг налхъуыт-налмас, 
Йæ бæсты кад. 
К ъ а р о л 
Дæу зоны, зæгъгæ, загъта, 
Æмæ мын тынг æппæлыди дæуæй, 
Куыд дæсны дæ рапирæтæй хæцынмæ, — 
Уым нæй аккаг ныхмæлæууæг дæуæн. 
Хылкъахтæ дыл куы сæмбæлынц, уæд, дам, сæ 
Сывæллæттау рапирæтæй нæмыс. 
Гъеуыцы кой дæ райхъуыст, æмæ Гамлет 
Фырхæлæгæй ныр нал кæны фынæй. 
Куыддæр дæ ссара, — сиддзæн дæм хæцынмæ 
Лæгæй-лæгмæ. Æмæ дын уый — æфсон. 
Л а э р т 
Æфсон? Æфсон цæмæн? 
К ъ а р о л 
Лаэрт, зæгъ мын, 
Дæ фыды номæн аргъ кæныс зæрдæйæ, 
Æви æрхæндæг ахорæнтæй конд 
Нывау дæхи æвдисыс? 
Л а э р т 
Уый цы фарст у? 
К ъ а р о л 
Дæ фырты уарзт дын чи кæны дзырддаг? 
Фæлæ æппæты хицау дæр рæстæг у, 
Уый равдисы йæ иугæндзон цыды — 
Нæ уарзт цы у: зынджы стъæлфæн йе пиллон. 
Ис уарзтæн та йæхи мидæг дæр сæг, — 
Æгæр цы судза, свæййы сæг фæстагмæ, 
Цы уа æгæр дзаг, уый былтæй кæлы. 
Гъеуымæ гæсгæ афоныл кæнгæ у, 

Цы кæнай, уый, кæннод æрбаддзæн сæг 
Дæ хъавд æмæ дæ бæллицтыл. Фæндонтæ 
Куы иуырдæм, куы иннæрдæм тæхынц, 
Бон цалдæр хатты раивынц сæ мидис, 
Æмæ хъуыддаг куынæ кæнай цæфыл, 
Уæд ма дæ фæсмон уыйфæстæ цы давы? 
Цы пайда у цæссыг калын фæснозт? 
Ныр афтæ — Гамлет ам ис, æмæ бавдис 
Дæ уарзт æмæ дæ маст, — æрмæст ныхæстæй нæ. 
Л а э р т 
Уый аргъуаны дæр аскъуыдтæ кæндзынæн. 
К ъ а р о л 
Лæгмарæгæн нæфæтчиаг ран нæй, 
Æмæ лæджы маст арæнтæ нæ зоны. 
Зынаргъ Лаэрт, дæ хæдзары уал бад. 
Кæй фæзындтæ, уый базондзæни Гамлет, — 
Уынгæй-уынгмæ дæ кады кой цæудзæн, 
Цы дæ дзырдта францусаг, уый фæзмдзысты. 
Хæцæн фæзы фæиу уыдзыстут, стæй 
Уæ дыууæйыл ныхæй-ныхмæ хæснæгтæ 
/Евæрдзысты. Уый хин кæнын нæ зоны, 
Рæст)’д, æнæмæт, — не ’ркæсдзæн лыстæг 
Рапирæтæм, æмæ-иу ды фæцарæхс, 
Йæ къæбæл сис дæхионы фындзæй, 
Йæ хæстон цыргъ ын суæгъд кæн, стæй ныккал 
Æнæвгъауæй дæ туджджыны туг. 
Л а э р т 
Тынг хорз. 
Фæкæндзынæн ын маргхъæстæ йæ цыргъ, 
Æз ахæм сæрдæн балхæдтон æрæджы, — 
Йæ хъæстæ кард фæлыг кæнæд æнгуылдз — 
Лæг амæлы, нæй хос йæ ныхмæ ссарæн. 
Æмæ дзы æз мæ рапирæйы фындз 
Куы байсæрдон, уæд рог цæррæмыгъд фаг у, 
Цæмæй фæмард уа. 
К ъ а р о л 
Ахъуыды хъæуы, 
Цы кæнæм, уый фæстиуджытыл дзæбæхдæр. 
Зæгъæм, нæ пълан у урс æндæхтæй хуыд, — 
Йе фехæлдзæн, йе разындзæн æддæмæ. 
Цы уыдзæн уæд? Æндæр тыхджын фæрæз 
Мах хъуамæ дарæм ифтонгæй йæ бæсты. 
Чысыл фæлæуу, æз ахъуыды кæнон. 
Æгъ-гъи, цæттæ у. Стыр зынаргъ хæснæгтæ 
Æвæрæм мах... 
Куы стæвд уа тохы — уый тыххæй та кæн 
Йæ ныхмæ карздæр, арæхдæр атакæ — 
Уæд, чи зоны, ’мæ бацагура дон, 
Æмæ йын нуазæн авæрдзынæн ахæм, 
Йæ иу хуыппæй дæр чи мары лæджы. 

Зæгъæм, дæ цæфæй фервæзт, фæлæ уымæй 
Нæй фервæзæн. Уый чи хъæр кæны уым? 
Бацæуы королевæ. 
А, королевæ! 
Королевæ 
О, сау бон! Иу фыд иннæйы æййафы. 
Мæ хур Лаэрт, Офелия фæдæлдон. 
Л а э р т 
Фæдæлдон? Кæм? Нæй уымæн, нæй, уæвæн! 
Королевæ 
Йæ урс сыфтæртæй донимæ кæм хъазы 
Хæрис, гъеуырдæм бацыди, мæгуыр. 
Цынæхуызон кæрдæджытæ æртыдта — 
Пысыра, уарди, орхидей, ирис 
Æмæ æнахуыр зайæгхал, чызджытæ 
Уый «Марды ныхтæ» рахуыдтой кæддæр, 
Нæ фыййæуттæ та — «Уасæджы сырх къоппа». 
Хæрдгæхуыдтау йæ кæрдæджытæ баста, 
Фæлыста дзы Офелия бæлас, 
Фæлæ йæ къалиу асаст, æмæ хъуыммæ 
Йæ дидинджыты хуынтимæ ныххауд. 
Уысмы бæрц æй йæ дымст къаба нæ уагъта 
Ныгъуылын, — донычызгау уый 
Уылæнтæ хастой, рагон зарæг зарыд, 
Цыма æппындæр не ’нкъардта йæ тас, 
Цыма уыди уый доныцæрæг, афтæ. 
Фæлæ цыбыр уыд уыцы уысм, уæууæй, 
Йæ къаба уайтагъд ахуылыдз æмæ йæ 
Йæ зарæджы бæрзонд зæлтæй бынмæ 
Мæлæты ламимæ фæласта. 
Л а э р т 
Дон æй 
Фæласта!.. 
Королевæ 
О, фæласта. 
Л а э р т 
О, мæгуыр 
Офелия, æппæт дон дæу куы баци, 
Куыд æй кæнæм цæстысыгтæй фылдæр? 
Фæлæ кæлынц. Æрдз худицаг нæ зоны, 
Æмæ кæуын. Хæрзбон, къарол. Мæ уды 
Цырен арт судзы, афтæмæй мыл худы 
Лæмæгъдзинад. 
К ъ а р о л 
Гертрудæ, æз цæйбæрц 
Тых схардз кодтон, цæмæй йæ маст æрхуысса. 
Тæрсын — уый ногæй сагъуыйдзæни. Цом 
Йæ фæдыл. 
Ацæуынц. 

5-æм АКТ 
1-аг сценсе 
Эльсинор. Уæлмæрдтæ. 
Бацæуыиц д ы у у æ и и г æ и к ъ а х æ д ж ы белтимæ. 
Ф ы ц ц а г и н г æ н к ъ а х æ г. Æмæ раст у, йæхæдæг æнусон 
удыбæстæ чи бацагуырдта, уый чырыстон ныгæд кæнын? 
Дыккаг ингæнкъахæг. Æвæццæгæн, раст у. Æмæ йын 
рæвдздæр къах йæ ингæн. Слестгæнæгæн æй равдыстой, æмæ 
уынаффæ рахастой: чырыстонау ныгæд æрцæуæд. 
Ф ы ц ц а г и н г æ н к ъ а х æ г. Уый та куыд, мыййаг, æнæбары 
куынæ фæдæлдон ис? 
Дыккаг ингæнкъахæг. Сæ уынаффæ ахæм у. 
Фыццаг ингæнкъахæг. Уавæр бæлвырдæй зонын 
хъæуы. Æнæ уымæй закъон нæй. Кæд æз мæхи барæй фæдæлдон 
кодтон, уæд уый у архайд, æмæ алы архайдæн дæр ис æртæ ста- 
тьяйы: иу — сфæнд кодтон, дыккаг — æххæст кæнынмæ бавнæлд- 
тон, æртыккаг — сæххæст кодтон. Уæдæ ма цы, чызг йæхи доны 
йæхæдæг баппæрста. 
Дыккаг ингæнкъахæ г.Гъы, бакæсут-ма ацы зондджын 
ингæнкъахæгмæ... 
Фыццаг ингæнкъахæг. Дзæгъæлы худыс. Гъа, мæнæ 
дын ай дон. Хорз. Мæнæ, зæгъæм, лæг фæцæуы донмæ æмæ дзы 
йæхи баппæрста. Фæнды дæ, нæ фæнды — уый уæддæр цæуы, гъе, 
гъеуый мидæг ис хъуыддаг. Фæлæ кæд дон йæхæдæг цæуы уымæ 
æмæ йæ дæлдон кæны, уæд уæдæ йæхи нæ амардта. Ардыгæй хат- 
дзæг: йæ мæлæты аххосджын чи нæ у, уый йæ цард йæхæдæг нæ 
бабын кодта. 
Д ы к к а г и н г æ н к ъ а х æ г. Æмæ уый закъон у? 
Фыццаг ингæнкъахæг. Уæдæ — уголовон закъон. 
Д ы к к а г и н г æ н к ъ а х æ г. Рæстдзинад зонын дæ фæнды? 
Уæздан мыггагæй куынæ уыдаид, уæд чырыстон ныгæд никуы ’рцы- 
даид. 
Фыццаг ингæнкъахæг. Раст зæгъыс. Æмæ хъыг уый 
у лæгæн. Сыгъдæг публикæ йæхи доны æппарæд æмæ ауындзæд, 
цас сæ фæнды, уыйас, мах хуызæн мæгуыр та хъуыды кæнын дæр 
ма уæндæд ууыл. Гъемæ, хорз. Бел райсын афон у. Уæздæтты тых- 
хæй та афтæ — дыргъдонмæзилджытæй, зæхкусджытæй æмæ ин- 
гæнкъахджытæй рагондæр уæздæттæ нæй. Уыдоны уидаг суанг Ада- 
мæй цæуы. 
Дыккаг ингæнкъахæг. Æмæ уый уæздан уыди? 
Фыццаг ингæнкъахæг. Уымæй раздæр кусæндзаума 
никæмæ уыдис. 
Дыккаг ингæнкъахæг. Цæй, дзæнгæда ма цæгъд, ницы 
йæм уыди._ 
Фыццаг ингæнкъахæг. Муртакк дæ æви цы дæ? 
Сыгъдæг фыст куыд æмбарыс?Фысты загъд ис: «Адам къахта зæхх». 
Ау, къухтæй йæ къахта? Мæнæ ма дын иу фарст. Æрмæст раст 
дзуапп дæтт, æндæра... 
363 

Дыккаг ингæнкъахæг. Гуыпп кæн, фæрс. 
Фыццаг ингæнкъахæг. Дурамайæг, науаразæг æмæ 
пълотникæй фидардæр исчи исты аразы? 
Дыккаг ингæнкъахæг. Ауындзæнаразæг. Уыцы 
цæрæнуат, чи йæм бахауы, уыдонæн сегасæй дæр фылдæр цæры. 
Фыццаг ингæнкъахæг. Хуыцауыстæн, зондджын дæ. 
Ауындзæн — уый хорз у. Фæлæ кæмæн? Йæ хъуыддаг æвзæр кæ- 
мæн у, уымæн хорз у. Дæ хъуыддаг дæр æвзæр у, — ауындзæн 
аргъуанæй фидардæр схуыдтай. Гъемæ, ауындзæн дæуæн хорз у. 
Ногæй райдайæм, æцæг ныр та ды фæрс. 
Д ы к к а г и н г æ н к ъ а х æ г. Дурамайæг, науаразæг æмæ 
пълотникæй фидардæр исчи исты аразы? 
Ф ы ц ц а г и н г æ н к ъ а х æ г. Дæхæдæг æй зæгъ, æмæ мæ 
ныхъхъуытты уадз. 
Дыккаг ингæнкъахæг. Зæгъдзынæн æй. 
Фыццаг ингæнкъахæг. Бавзар. 
Дыккаг ингæнкъахæг. Нæ зонын, чи. 
Бацæуынц Г а м л е т æмæ Г о р а ц и о, дæрддзæфгомау æрлæууынц. 
Фыццаг ингæнкъахæг. Дæ сæрымагъз ма хъизæмар 
кæнын кæ. Хæрæджы цасфæнды нæм,йæ цыд нæ фæтагъддæр кæн- 
дзæн. Иннæ хатт дæ ацы хъуыддагыл куы фæрсой, уæд-иу дзуапп 
ратт — ингæнкъахæг. Йæ арæзт хæдзæрттæ фæлæудзысты хъаймæ- 
ты бонмæ. Цæй, хорз. Суай-ма, æфсымæр, Иогенмæ æмæ мын æрба- 
дав нозт иучысыл авджыдзаг. 
Дыккаг ингæнкъахæг ацæуы. (Къахы æмæ зары.) 
Æз ме ’взонг бонты уарзтон, ох, 
Рæсугъд чызджыты тынг, 
Уысм дæр нæ кодтон уыдон рох, 
Сыгъди мæ туджы зынг. 
Г а м л е т. Ау, ацы худæджы лæг йæ куысты уаг не ’мбары, 
æмæ афтæмæй, ингæн къахгæйæ, зары? 
Г о р а ц и о. Уый йæ куыстыл сахуыр, уыдæттæ йæм нал хъа- 
рынц. 
Г а м л е т. Æрдз афтæ конд у:къух цалынмæ сфæлтæра, уæдмæ 
рисгæ кæны. 
Фыццаг ингæнкъахæг (зары). 
Фæлæ æрбахъуызыд мæнмæ 
Зæронды бон æваст, 
Мæ къух мын райста уый, æмæ 
Цыдæр фæци мæ уарзт. 
(Сæппæрста сæрыкъуыдыр.) 
Г а м л е т. Уыцы сæрыкъуыдыры мидæг кæддæр уыди æвзаг, 
зыдта зарын. Ацы æнаккаг та йæ зæххыл хойы, цыма, адæймаг зæх- 
хыл фыццаг чи амардта, уыцы Каины æфсæр у, уыйау. Ацы хæрæг 
хынджылæг кæмæй кæны, уый, чи зоны, уыди, Хуыцауæн йæхи дæр 
асайынмæ чи хъавыди, ахæм политикы сæр. Раст нæ зæгъын? 
364 

Г о р а ц и о. Чи зоны, милорд. 
Г а м л е т. Кæнæ галуанмæ хæстæглæуд исты фæсдзæуины. 
Уый-иу дзырдтаид: «Дæ райсом хорз, нæ рухс, нæ цытджын пад- 
дзах. 1\уыд у дæ зынаргъ æнæниздзинад? » Хуыдтой йæ ахæм æмæ 
ахæм кънйаз, æмæ æппæлыди цавæрдæр кънйазæн йæ бæхæй, исты 
лæвар дзы цæмæй расайа, уый тыххæй. Раст нæ зæгъын? 
Г о р а ц и о. Раст, принц. 
Г а м л е т. Афтæ у, уæдæ. Ныр та мæнæ æнæ ’фсæртæй лæууы, 
аргъуангæс ын йæ сæргæхц хойы белæй. Диссаджы ивддзинæдтæ 
цæуы, æрмæст уыцы ивддзинæдты сусæгæн базонæн иæй. Цæмæн 
хъуыди ацы стджыты хъомыл кæнын, —цæмæй сæ уыйфæстæ хъæл 
æмæ лæдзæгæй хъазой? Мæхи стджытæ уыцы хъуыдыйæ риссын 
райдайынц. 
Фыццаг ингæнкъахæг (зары). 
Цæй, райс дæ цыргъ бел, нæй гæнæн, 
Æмæ къахгæ зæхх. 
Зæрондæн сараз ды ингæн, — 
Æрхуысса дзы дзæбæх. 
(Сæппæрста æндæр сæрыкъуыдыр.) 
Г а м л е т. Уæртæ ма иу. Цæуылнæ хъуамæ уа уый закъонæвæ- 
рæджы сæрыкъуыдыр? Кæм сты ныр йе ’нгуыртæ æмæ йæ фæдфæ- 
ливæнтæ, йæ къæппæджытæ æмæ йæ хинтæ, йæ зондамонæн ны- 
хæстæ, йæ казуистикæ? Цæмæн бары ацы гуырымыхъ лæгæн, йæ 
сæрыфæхстæ йын белæй кæй хойы, уый, цæуылнæ йæ æрлæууын 
кæны йе ’фхæрды фæдыл закъоны цур? Гм! Йæ рæстæджы уый 
уыдаид зæххытæй сæудæджергæнæг, æлхæдта, уæй кодта, лæвæрд- 
та сæ бæрæг мыздыл цъынды, стыр хæстæ, фиддонтæ, хъæстытæ, 
тæрхоны протоколтæ æмæ актты бын фæци. Йæ зæххытæй растæй- 
хæрамæй уыйбæрц пайдатæ уый тыххæй иста, ныр йæ сæр цъыфы 
цæмæй æвдыла, сыджытæй йæ тæккæ дзаг уæвгæйæ? Ау, йæ бирæ 
бынтæй мæнæ цы зæххы гæппæл балхæдта, йæ документтæй дыууæ 
уæлдайджынтæй уый бамбæрздзысты? Æлхæныны, уæй кæныны, 
цъынды дæттыны тыххæй йæм цы бадзырдты гæххæттытæ уыди, 
уыдон мæнæ ацы асыччы нæ бацæуиккой. Ау, уыдоны хицауæн 
нæй уæрæхдæр бынаты æрхуыссыны бар? 
Г о р а ц и о. Нæ, муры бæрц дæр нæ, милорд. 
Г а м л е т. Цымæ, пергамент фысдзармæй кæнынц? 
Г о р а ц и о. О, принц, стæй ма роды цармæй. 
Г а м л ет. Уæдæ фыстæ æмæ родтæ уый тыххæй цæрынц, цæ- 
мæй сæ пергаменттæ кæной. Æз ацы хорз лæгимæ аныхас кæнон. — 
Ай кæй ингæн у, дæ ном цыдæр куы хуынди? 
Фыццаг ингæнкъахæг. Мæн, сэр. 
(Зары.) 
Зæрондæн сараз ды ингæн, — 
Æрхуысса дзы дзæбæх. 
Г а м л е т. Æууæндын, дæу у, уымæн æмæ сайыс ингæнæй. 
365 

Фыццаг ингæнкъахæг. Ды та — æнæ ингæиæй. Уæдæ 
ай дæу нæу. Æз та йæ хуылфы дæн, — уæдæ сайгæ нæ кæнын. 
Гамлет. Куыд нæ сайыс? Ингæны змæлыс æмæ дзурыс, мæн, 
дам, у. Уый та æгæстæн нæу, фæлæ мæрдтæн. Гъемæ сайыс, ингæ- 
ны дæн, зæгъгæ. 
Фыццаг ингæнкъахæг. Уыцы сайд ингæны нæ 
баззайдзæн. Уый райгас уыдзæн æмæ мæнæй дæумæ ацæудзæн. 
Г а м л е т. Къахгæ та йæ цавæр рæстуд лæгæн кæныс? 
Фыццаг ингæнкъахæг. Никæмæн. 
Г а м л е т. Уæд та цавæр сылгоймагæн? 
Фыццаг ингæнкъахæг. Ницавæр сылгоймагæн. 
Г а м л е т. Уæдæ кæй номыл у? 
Фыццаг ингæнкъахæг. Раздæр, сэр, сылгоймаг чи 
уыди, ныр та, дзæнæты бадæд, йæ уд чи систа, уымæн. 
Г а м л е т. Мæлæты бæлвырд не сты йæ ныхæстæ ацы магуса- 
йæн! Нæ, ацы адæмимæ къæрцхъусдæр уæвын хъæуы, науæд сын 
сæ хъуыдытæ рæстмæ не ’рцахсдзынæ. Хуыцауыстæн, Горацио, фæс- 
таг æртæ азы бафиппайдтон: сау адæм уæздæттæн се счъилтыл æфсæ- 
рынц. — Рагæй кусыс ингæнкъахæгæй? 
Фыццаг ингæнкъахæг. Æппæт афæдзы бонтæй уыцы 
бонæй фæстæмæ, нæ къарол Гамлет, рухсыбадинаг, Фортинбрасы 
куы абырста. 
Г а м л е т. Æмæ ууыл цас цæуы? 
Фыццаг ингæнкъахæг. Æмæ уый нæ зоныс? Уый алы 
æдылы дæр зоны. Уый уыди раст уыцы бон, æрыгон Гамлет куы рай- 
гуырдис, ныр йæ зондæй чи фæцыди æмæ Англисмæ кæй арвыстой. 
Г а м л е т. Гъеуый дын, гъе. Цæмæн æй арвыстой Англисмæ? 
Фыццаг ингæнкъахæг. Куыд цæмæн? Зондагур æй 
арвыстой. Уадз æмæ йæ ссара. Куынæ йæ ссара, уæддæр уый уым 
бæллæх нæу. 
Г а м л е т. Уый та куыд? 
Фыццаг ингæнкъахæг. Уый та афтæ, æмæ ничи ницы 
бафиппайдзæн. Уым се ’ппæт дæр йæхи хуызæн æрратæ сты. 
Г а м л е т. Йæ зонд цæй аххосæй фæцыд? 
Фыццаг ингæнкъахæг. Дзурынц, æнахуыр аххосæй. 
Г а м л е т. Уæддæр цавæр аххосæй? 
Фыццаг ингæнкъахæг. Ахæм аххосæй, æмæ баздæхт 
æмæ йæ зонд фесæфта. 
Г а м л е т. О, фæлæ йыл кæм цы’рцыди? 
Фыццаг ингæнкъахæг. Куыд кæм? Нæхи, даниаг 
зæххыл. Æз ныр дæс æмæ ссæдз азы дæн уæлмæрдты, чысылæй 
нырмæ. 
Г а м л е т. Лæг цас фæлæудзæн сыджыты æнæ бамбийгæйæ? 
Фыццаг ингæнкъахæг. Куыд дын зæгъон. Лæг 
удæгасæй куынæ бамбийа, — ныртæккæ ахæм мæрдтæ сарæх сты, 
ныгæнынмæ дæр нал фæбæззынц, — уæд иу-аст, фараст азы бабых- 
сдзæн. Цармгæнæгыл ныхас дæр нæй — фараст азы фæлæудзæн. 
Г а м л е т. Уый та иннæтæй цæмæй хицæн кæны? 
Фыццаг ингæнкъахæг. Уымæй, сударь, æмæ йæ царм 
ахорæнтæ æмæ фæздæгæй афтæ ныххуыскъ вæййы, æмæ дзæвгар 
366 

рæстæг дон йæхимæ нæ уадзы. Дон та, дæ зæрдыл æй бадар, дæу 
хуызæттæн сæ фыццаг знаг у, куы амæлай, уæд. Кæннод мæнæ сæр- 
гæхц. Ацы сæргæхц, сэр, сыджыты фæлæууыди æртæ ’мæ ссæдз азы. 
Г а м л е т. Кæй у? 
Фыццаг ингæнкъахæг. Иу сæртæг æнæхуыцауы, йæ 
койы аккаг дæр нæу. Кæй йæ æнхъæлыс? 
Г а м л е т. Нæ зонын. 
Фыццаг ингæнкъахæг. Мæ хæрæджы тъæнгтæ 
бахæрæд, емынæйы къæртт! Иухатт мыи мæ сæрыл рейнаг сæны 
авг аскъæрдта, — цы ма зæгъдзынæ? Ацы сæргæхц, сэр, ацы сæр- 
гæхц Иорикы у, къаролы айуаны. 
Г а м л е т. Ай? 
Фыццаг ингæнкъахæг. Ай йæхæдæг. 
Г а м л е т. Æри-ма йæ, æркæсон æм. (Сæргæхц райста йæ 
къухмæ.) Мæгуыр Иорик! — Æз æй зыдтон, Горацио. Уый уыди 
тынг æрхъуыдыджын адæймаг, йæ цыргъзонд та — æнæкæрон. Мин 
хатты мæ хаста йе ’ккой. Ныр та, зæрдæ кæмæй хæццæ кæны, лæг 
æлгъ кæмæ кæны, ахæм цыдæр сси. Ам хъуамæ змæлыдаиккой йæ 
былтæ, — уыдонæн цал хатты кодтон батæ, мæгъа.Цы фесты ныр 
дæ худæджы митæ, дæ хъазæн ныхæстæ, дæ куплеттæ? Кæм ис дæ 
æнæбауромгæ хъæлдзæгдзинад, фынгылбадджыты худæгæй чи мард- 
та? Ау, дæ хз^дындзæгæй дæхимæ ницыуал аззад, цæмæй дæхиуыл 
ахудай? Бынтон куы æрлæмæгъ дæ. Цæй-ма, иу уæздан рæсугъд 
сылгоймаджы будуары смидæг у, æмæ йын зæгъ, цы йæм кæсы, 
уый, кæд йæ уадултæ дыууæ ’нгуылдзы бæзн сахоры, уæддæр. 
Ахудын æй кæн йæ фидæныл. — Горацио, иу хъуыддаг-ма мын бам- 
барын кæн. 
Г о р а ц и о. Цавæр хъуыддаг, принц? 
Г а м л е т. Куыд дæм кæсы: Александр Македойнаг дæр сыджы- 
ты мæнæ ахæм уыдаид? 
Г о р а ц и о. О, раст ахæм. 
Г а м л е т. Æмæ афтæ тæф кодта? Фу! (Æвæры сæргæхц зæх- 
хыл.) 
Г о р а ц и о. О, афтæ, милорд. 
Г а м л е т. Уæдæ адæймаг цас фыдцъылыз свæййы, Горацио! 
Александры æртхутæгæн рæстæг цы митæ кодта, уыдоныл дæ цæст 
ахæсс, æмæ йæ боцкъайыл къæрмæгæй ссардзынæ. 
Г о р а ц и о. Уый ды æгæр лыстæг æвзарыс хъуыддæгтæ. 
Г а м л е т. Æппындæр нæ. Уым æгæрæй ницы ис, предметмæ, 
аргъ ын кæн, афтæмæй дæ цæст дар, цы йыл æрцæз^дзæн, уый базо- 
ныны тыххæй. Зæгъæм: Александр амард, Александр ныгæд æрцы- 
ди, Александр æртхутæг сси, æртхутæг — зæхх, зæххæй исынц æлыг. 
Æмæ дзы цы æлыг равзæрдис, уымæй цæуылнæ ис бæгæныйы боц- 
къа байсæрдæн? 
Сыджыт сси Цезæр дæр, кæддæр 
Йæ кардæй чи кодта цæхгæр 
Æппæт бæстæты хъысмæт лыг, 
Уый сси ныр къулсæрдæн æлыг. 
Фæлæ — сабыр! Дарддæр ацæуæм! Уæртæ къарол. 
367 

Бацæуы м æ р д д з ы г о й, хæссынц марды чырын, разæй — 
с а у д ж ы н, йæ фæстæ цæуынц Л а э р т, к ъ а р о л, к о р о л е в æ, 
фæсдзæуинтæ. 
Га м л е т 
Кæй ныгæнынц? Королевæ. Галуан... 
Æгъдау куыд фехæлд! Чи бацыд мæрдтæм 
Йæхи къухæй, гъе, ахæмы фæхæссынц. 
Уæздæттæй уыд. Цом, иуварсæй кæсæм. 
(Горациоимæ иуварс ацæуы.) 
Л а э р т 
Куыд арвитдзыстæм марды ’гъдау рæсугъдæй? 
Г а м л е т 
Уæртæ дын уый — хæрзгуырд лæппу Лаэрт. 
Л а э р т 
Дæ зæрды ма цы бафтауын ис уымæ? 
С а у д ж ы н 
Мæнæй устав цы домы, уый æрмæст. 
Æнæуый дæр æгъдауы сæрты хизæм. 
Йæ мæлæт — талынг, хицауады сæр 
Куынæ нымаин, уæд ныгæд æрцæуид 
Кæмдæр фæсвæд ран. Кувыны бæсты 
Æхсиккой дуртæ дзыллæтæ йæ мардыл. 
У ай чырын та дидинæгфæлыст, 
Æмæ цæгъдынц дзæнгæрджытæ йæ фæстæ 
Быруйы онг. 
Л а э р т 
Уæдæ фæци дæ куыст? 
С а у д ж ы н 
О, бакуывтам, куыд амыдта нæ фадат. 
Фæлæ æгъдау фæчъизи уаид, мах, 
Куыд фæзарæм æндæрты мардыл, афтæ 
Куы азариккам реквием ныр ам. 
Л а э р т 
Ингæн æмæ чырын! — Дидинджытæ ссæуæнт 
Йæ сыгъдæг буар, æназым удæй ам! 
Ды та, гуымиры сауджын, базон: арвыл 
Мæ хо зæдау тæмæнкалгæ тæхдзæн, 
Куы мæлай ды дæ хъизæмæртты. 
Г а м л е т 
Куыд? 
Офелия? 
Королевæ 
Рæсугъддæрты рæсугъддæр. 
Фынæй кæн сабыр. Гамлет æмæ дæу 
Куыд фæндыд мæн рæсугъд бинонтæй фенын! 
Цы дидинджытæй сфæлыстаин æз 
Уæ сынтæг, уыдои ныр цæссыгтау калын 
Дæ ингæнмæ. 
368 

Л а э р т 
Бынсæфт фæуæд йæ сæр 
Сæдæ хатты, кæй сау фыдæхæй бабын 
Дæ цард, гъеуымæн. Ма калут сыджыт, 
Фæстаг хатт æй мæ хъæбысы ныттухон. 
(Ныггæпп кæны ингæнмæ.) 
Ныгæнут йемæ удæгасæй мæн, 
Лæгъз бынаты куыд февзæра егъау хох, 
Ныллæг зындзысты уый цур Пелион 
Æмæ Олимп. 
Г а м л е т (размæ рацыд). 
Уый чи ’вдисы йæ хъыг 
Æгæр æргом? Кæй араугæ æрдиаг 
Æрлæууын кодта стъалытæн сæ цыд, 
Цæмæй кæсой йæ хъонцмæ? Æз цæттæ дæн, 
Принц Гамлет Даниаг. 
Л а э р т 
Æлгъыст у, зин! 
Г а м л е т 
Нæ зоныс кувын. Ма мын хæц мæ хурхыл. 
Тæвдтуг нæ дæн, фæлæ мæ хиз дæхи: 
Æбуалгъ цыдæр мæ ис, æмæ уый куы скуса, 
Фæуыдзынæ фæсмойнаг. Айс дæхи! 
Къ а р о л 
Хæцут сыл! 
Королевæ 
Гамлет, Гамлет! 
С е ’ппæт 
О, уæздæттæ! 
Г о р а ц и о 
Принц, курын дæ... 
Иргъæвынц сæ, схизынц ингæнæй. 
Га м л ет 
Цæуыл кæнæм быцæу, 
Кæндзынæн тох кæры-кæронмæ ууыл, 
Æрмæст адзал бауромдзæни мæн. 
Королевæ 
Цæуыл кæнут быцæу, мæ фырт? 
Г а м л е т 
Йæ хойы 
Цы уарзтæй уарзтон, уый ныхмæ цы у 
Дыууиссæдз мин æфсымæры уарзт? Ницы. 
Цы бакæнис йæ намысы сæрыл? 
К ъ а р о л 
Бынтондæр сагъуыд. 
Королевæ 
Мачи йæм æвналæд. 
24 Малити Васо 

Г а м л е т 
Фæрсын дæ æз, —цы саразис? Хæцис? 
Сыдæй мæлис? Кæнис дæ дарæс скъуыдтæ? 
Дзыназис? Бахæрис кæфхъуындар? Йе 
Марг баназис? Мæн бон дæр у. Ды ардæм 
Дæ цæссыг калынмæ æрцыдтæ, ау? 
Мæ фыдæнæн ныггæпп кодтай ингæнмæ, 
Цæрдудæй дыл куыд ныккалой сыджыт? 
Æз дæр цæттæ дæн уыдæттæм. Ды кодтай 
Хæхты кой. Разы дæн. Æрмæст мæнæн 
Мæ ингæныл уæд ноджы стырдæр обау, 
Йæ цъуппыл ын куыд æндзæва зынг хур, 
Бызычъи фестдзæн уый цур уæд дæ хох дæр! 
Хъæр кæнынæй дæр н* амбулдзынæ мæн. 
Королевæ 
Сæнттæ цæгъды, ныр не ’мбары йæхи дæр, 
Æрсабыр уыдзæн — бабыхс ын чысыл, 
Йæ базыртæ æруадздзæни, бæлон сæ 
Куыд æруадзы йæ лæппынтыл, раст афтæ. 
Г а м л е т 
Мæнæн ды хъуамæ бамбарын кæнай, — 
Цы дæ дарын, цæй тыххæй мæм лæбурыс? 
Æз уарзтон дæу, Лаэрт.— Уæвгæ ма цы, — 
Дæу нал сраст кæндзæн Геркулес дæр. Бирæгъ 
Йæ кæнон кæд ныууадздзæн, — уæд ды дæр. 
(Ацæуы.) 
К ъ а р о л 
Дæ хорзæхæй, йæ фæдыл цу, Гораций. 
(Лаэртæн.) 
Цы дын фæдзæхстон, уый дæ зæрдыл дар 
Æмæ уал быхс. Хъуыддаг цæуы кæронмæ. — 
Гертрудæ, принцмæ дарын хъæуы цæст. — 
Ныссадздзыстæм мах удæгас цыртдзæвæн 
Дæ хойæн ам. Æмæ уал быхс. Гъестæй 
Мах ракæсдзыстæм цинæйдзаг цæстæй. 
Ацæуынц. 
2-аг сценсе 
Уый дæр уым. Зал галуаны. 
Бацæуынц Г а м л е т æмæ Г о р а ц и о. 
Г а м л е т 
Æппæтдæр загътон. Ныр — æндæр хъуыддаг. 
Æппæт цаутæ дæр хорз дарыс дæ зæрдыл? 
Г о р а ц и о 
Куыд нæ ма, принц. 
Г а м л е т 
Мæ мидтох мын сырдта 
Мæ хуыссæг. Къодах фестади мæ сынтæг, 

Цыма уыдтæн хъадамантæй æлвæст. 
Фæгæпп кодтон. Æгас цæуæд цырддзинад! 
Æрра ми арæх фервæзын кæны 
Мах уым, кæм вæййы раст хъуыды нæ сафæг. 
Уый ууыл дзуры, æмæ ис Хуыцау, 
Æнæ йæ барæй къахдзæф дæр нæй скæнæн. 
Г о р а ц и о 
Нæ амондæн, ис. 
Г а м л е т 
Акодтон мæ плащ 
’Мæ рацыдтæн каютæйæ. Уыд талынг, 
Фæлæ сæ ссардтон, рахастон пакет, 
Тæрсгæ-ризгæйæ раздæхтæн фæстæмæ. 
Куы раскъуыдтон пакеты мыхуыр æз, 
Уæд мын лыскъзæрдæ паддзахы гадзрахат 
Цыма цыргъ ныхтæй ацахста мæ хурх... 
Фæлæ кæсын, Горацио, йæ бардзырд: 
У Дани æмæ Англисæн тæссаг 
Принц Гамлетæй, сæ сæфт æрцæудзæн уымæй. 
Цыбырдзырдæй — куыддæр æрцæуон ахст, 
Гъе, афтæ мын куыд акъуырой фæрæтæй 
Мæ сæр. 
Г о р а ц и о 
Нæу ууыл баууæндын мæ бон! 
Г а м л е т 
Йæ фыстæг мæнæ. Уыйфæстæ йæ бакæс. 
Цы уыди дарддæр, радзурон дын уый? 
Г о р а ц и о 
Дæ хорзæхæй. 
Г а м л е т 
Йæ къæппæг мæ æрцахсдзæн, 
Уый хорз зыдтон, æмæ цы уыд гæнæн? 
Ныффыстон текст, стæй рафыстон уый ногæй 
Сыгъдæг. Кæддæр нæ уæздæттау æз дæр, 
Рæсугъд чи фыста, уыдоныл-иу худтæн, 
Хæлдтон мæ почерк барæй. Фæлæ ныр 
Куыд бахъуыд мæн, куыд мæ фервæзын кодта! 
Цы ныффыстон, зæгъон дын уый? 
Г о р а ц и о 
Уæдæ! 
Г а м л е т 
Къаролы номæй æз ныффыстон бардзырд: 
У махæн Англис хъалонфидæг, стæй 
Нæ хæлардзинад пальмæйау рæсугъд у, 
Мæнæуы ’фсир — нæ фидыды нысан, 
Мæ фыстæджы ма бирæ хорз хъуыддæгтæ 
Нымад цыдысты, — уыд сæ нысан иу: 
Фыстæг кæмæ уыд, уыдон хъуамæ ’рцæуой 
Æвæсмонæй, æнæ тæрхонæй мард. 

о р а ц и о 
Кæм дын уыди мыхуыр та? 
Г а м л е т 
Арв мын, 
Æвæццæгæн, æххуысгæнæг фæци. 
Мæ фыды мыхуыр мемæ уыд, нæ бæстæн 
Йæ ныры мыхуыр уый нывыл у конд. 
Пакет, куыд хъæуы, афтæ ногæй скодтон, 
Мыхуыримæ, йæ мидæг та — мæ фыст, — 
Цыма сывæллон баивтой æндæрæй. 
Дыккаг бон нæм æрбабырста корсар. 
Цы уыдис дарддæр, зоныс уый дæхæдæг. 
Г о р а ц и о 
Ау, Гильденстерн ’мæ Розенкранцы нау 
Мæлæтмæ ласы? 
Г а м л е т 
Аххосджын — сæхæдæг. 
Сыгъдæг у ме ’фсарм. Хин миты тыххæй 
Уыдзæн сæ мæлæт уыдонæн хæрзиуæг. 
Сæ хылы рæстæг хицæутты æхсæн 
Сæ дæлбар лæг цæмæн тъыссы йæхи сæр? 
Г о р а ц и о 
Æмæ къарол та! 
Г а м л е т 
Бамбардзынæ ныр, 
Куыд мæсты дæн. Чысыл фæкасти уымæ 
Мæ фыды мард, кæй фæкодта æгад 
Мæ мады, ноджы ма йæ бахъуыд 
Мæ цард дæр, æмæ маргæйдзаг æнгуыр 
Мæ фæдыл фехста сусæгæй, æнаккаг, 
Цæмæй йæ тронæн ма тæрса мæнæй. 
Мæн’ ацы къух ын тагъд тæрхон кæндзæни. 
Цы ис æгаддæр — ахæм хъылма хæсс! 
Йæ фесафын у комкоммæ мæ хæс. 
Г о р а ц и о 
Тагъд базондзæни, Англисы цы ’рцыди. 
Г а м л е т 
Уый раст у. Ис ма иучысыл рæстæг. 
Уæвгæ нæ цард æнæхъæнæй дæр цас у? 
Цæстыныкъуылд. Горацио, тыхсын, 
Фæсмон кæнын, Лаэртмæ афтæ карзæй 
Кæй сдзырдтон. Уымæн йе ’намонды æз 
Уынын мæхи æнамонддзинад. Йемæ 
Куы бафидауин, уый мæ тынг фæнды. 
Йæ хъыг хъæрæй кæй æвдыста, æз ууыл 
Æрбамæсты дæн. 
Г о р а ц и о 
Сабыр. Чи ис уым? 
Бацæуы О з р и к. 

О з р и к. Арфæ дын кæнын, дæ бæрзонддзинад, æгайтма Да- 
нимæ дзæбæхæй æрбаздæхтæ. 
Г а м л е т. Арфæгонд у, сэр. (Сусæгæй Горациойæн.) Ацы саск 
чи у, уый зоныс? 
Горацио (сусæгæй Гамлетæн). Нæ, милорд. 
Г а м л е т (сусæгæй Горациойæн). Д’ амондæн. Йæ зонынæй йе 
’нæзонын — хуыздæр. Бирæ хъæздыг зæхх æм ис. Фосæн фос-пад- 
дзах скæн, — йæ кæвдæс æрæвæрдзæн паддзахы галуаны цур. Ай у 
сыгъдæг цъиах, фæлæ йæм цъыф бирæ кæй ис, уымæ гæсгæ йæ 
схонæи ис уæрæх быдыртæ бацахсæг цъиах. 
О з р и к. Фæлмæнзæрдæ принц, дæ бæрзонддзинад куы саккаг 
кæнид, уæд дын æз йæ иууылбæрзонддзинадæй цыдæр хабар фехъу- 
сын кæнин. 
Г а м л е т. Сэр, уый æз мæ удыл мыхуыры хуызæн æрæвæрдзы- 
нæн. Фæлæ шляпæ цæмæн бæззы, уый дзы кæн. Йæ бынат сæр у. 
О з р и к. Арфæ дын кæнын, дæ бæрзонддзинад. Тынг тæвд у. 
Г а м л е т. Нæ, бауырнæд дæ, тынг уазал у. Дымы цæгатæй. 
О з р и к. Æцæгæй дæр, уазалгомау у, раст зæгъыс. 
Г а м л е т. Фæлæ уæддæр зæгъин, æвирхъау æнтæф æмæ æнуд 
у мæ гуырыкондæн. 
О з р и к. Принц, — никуы фендæуыд ахæм. Афтæ æнуд у, æмæ 
йын зæгъæн дæр нæй. Фæлæ дын, принц,йæ иууылбæрзонддзина- 
ды бардзырдæй хъусын кæнын, уый дæу тыххæй хæснаг кæны стыр 
æхцатыл. 
Г а м л е т. Фæлæ уæддæр, курын дæ... (Йæ худ ын ныккæнын 
ксены.) 
О з р и к. Нæ, уадз æй, баууæнд мыл. Мæнæн афтæмæй хуыз- 
дæр у, бауырнæд дæ. Сэр, æрæджы галуанмæ фæзынд Лаэрт, æцæг 
джентльмен, хуыздæр миниуæгæй цы ис, — иу дæр дзы фæсте нæ 
ныууагъта, хæрзæгъдау — адæмимæ, конд æмæ уыидæй — рæсугъд. 
Нывæфтыд ныхас кæнгæйæ, уый у адæймаджы уæлдæр æууæлты 
чиныг, уымæн æмæ йæм сты, уæздан лæджы зæрдæмæ цы фæцæуа, 
уыдон се ’ппæт дæр. 
Г а м л е т. Сэр, дæ конд ныв æй æнæ исты хъаджджынæй 
æвдисы. Уæвгæ, мæнмæ гæсгæ, раст нæу йæ хæрзтæ иугæйттæй 
нымайын, лæг сæ йæ зæрдыл дзæбæх нæ бадардзæн, хъуыды сæ не 
’ййафы, кæд сæ фæстæ дугъ кæны, уæддæр, фæлæ кадгæнæджы 
зæрдæбын ныхас зæгъын: æз æй нымайын тæккæ уæлдæр æмæ стæм- 
дæр мыггагæй гуырд цæрæг удыл, ме ’фсарм — ме ’вдисæн,уыимæ 
абарæн ис æрмæстдæр йæхи хуыз, фæзмгæ йæ чи кæны, — уыдон та 
сты йæ æдзæллаг аууæттæ, æндæр ницы. 
О з р и к. Дæ бæрзонддзинад, тынг раст аргъ ын кæныс. 
Г а м л е т. Уый цæй ныхмæ зæгъыс, сэр? Цæмæн чъизи кæнæм 
уыцы джентльмены нæ гуырымыхъ улæфтæй? 
О з р и к. Сэр? 
Г о р а ц и о. Цы нæ æмбæхсыс, уымæн æргомæй зæгъæн нæй? 
Бацархай, уæздан лæг. 
Г а м л е т. Цæмæн ракодтай уыцы джентльмены кой? 
О з р и к. Лаэрты? 
373 

Г о р а ц и о (сусæгæй Гамлетæп). Йæ дзырдарæхст фæцыдæр 
ис. Сыгъзæрин ныхæстæ сегас дæр хардзгонд æрцыдысты. 
Г а м л е т. О, Лаэрты, сэр. 
О з р и к. Æз зонын, сымахæн сусæг нæу... 
Г а м л е т. Мæн фæндид, цæмæй уый сусæг ма уа махæй... 
Уæвгæ,мæнæн цы уæлдай у, цыфæнды куы уа, уæддæр æз ницы 
рамбулдзынæн. Уæдæ, сэр? 
О з р и к. Æз зонын, сымахæн нæу сусæг Лаэрты стыр арæхст... 
Г а м л е т. Мæхи йын тæрхонгæнæг нæ кæнын, науæд мæ ба- 
хъæудзæн йемæ мæхи барын. Искæй хорз цæмæй зонай, уый тых- 
хæй хи хорз зонын хъæуы. 
О з р и к. Хæцæнгарзæй куыд дæсны арæхсы, ныхас, сударь, 
ууыл цæуы... Иууылдæр дзурынц — æмбал ын нæй уыцы хъуыд- 
даджы. 
Г а м л е т. Цавæр хæцæнгарз æм ис? 
О з р и к. Рапирæ æмæ хъама. 
Г а м л е т. Дывæр хотых. Стæй ма ноджы цы? 
О з р и к. Къарол æмæ уый, сэр, хæснаг скодтой: къарол æвæры 
æхсæз араббаг бæхы, уыдоны ныхмæ та Лаэрт, — æз фехъуыстон, — 
æхсæз францусаг рапирæйы æмæ хъамайы, семæ цы вæййы, уыдо- 
нимæ — рæттæ, портупейтæ æмæ æндæртимæ. Гужитæ — æртæ дыу- 
уæйы, æмбисонды рæсугъд фидауынц хотыхты хæцæнтыл, цыма 
аргъæуттæй æрхаудысты. Тынг диссаджы гужитæ, фæлыст сты зæ- 
риндаг æмæ алы зынаргъ хæзнатæй. 
Г а м л е т. Гужитæ цы сты? 
Г о р а ц и о (сусæгæй Гамлетæн). Фæрсын дæ бахъæудзæн, 
уый æмбæрстон. 
О з р и к. Гужи, сэр,портупейы рон у. 
Г а м л е т. Дæ ныхас дын бамбариккам, мах шпагæты бæсты 
сармадзантæ куы дариккам, уæд. Ныр та уал портупейтæ дæр уæнт. 
Фæлæ нæ ныхасæй иуварс нæ хизæм. Афтæ, уæдæ, æхсæз араббаг 
бæхы æхсæз францусаг шпагæйы ныхмæ, семæ цы вæййы, уыдо- 
нимæ, зынаргъ хæзнатæй фæлыст æртæ дыууæйы гужитæ. Æмæ 
уыйас хæснаггæгтæ цæй фæдыл æвæрынц, загътай? 
О з р и к. Къарол, сэр, фидарæй дзуры, Лаэрт, дам, демæ дыу- 
уадæс хатты куы рацæуа хæцынмæ, уæд дзы æртæйæ фылдæр нæ 
рамбулдзæнис. Уый æвæры фарастыл дыууадæсы ныхмæ. Уый тынг 
тагъд сбæрæг уаид, дæ бæрзонддзинад йæ сæрмæ дзуапп раттын 
куы ’рхæссид, уæд. 
Г а м л е т. Æмæ «нæ» куы зæгъон, уæд та? 
О з р и к. Мæн уый фæндыд зæгъын, милорд: кæд ерысмæ 
сидтæн дзуапп раттис. 
Г а м л е т. Сэр, æз залы рацу-бацу кæндзынæн. Кæд йæ иууыл- 
бæрзонддзинады фæнды, уæд архайæд, — ныр мæ улæфты рæстæг 
у. Рапирæтæ рахæссæнт. Кæд æвзонггуырд разы у, æмæ къарол йæ 
фæнд нæ аивта, уæд бацархайдзынæн, кæд мæ бон суа, уæд, йæ 
хæснаг рамбулыныл. Кæд нæ, уæд та мæнмæ æрхаудзæн æрмæст- 
дæр худинаг æмæ мæ ныхмæлæууæджы цæфтæ. 
О з р и к. Дæ ныхас дын, дæхæдæг æй куыд радзырдтай, афтæ 
радзурон? 
374 

Г а м л е т. Раст афтæ, сэр, арæсугъдтæ йæ кæн, дæхи цы фæн- 
ды, уый йæм бафтау. 
О з р и к. Мæхи дæ бæрзонддзинады уазæг кæнын, мæ зæрдæ 
дыл никуы сивдзынæн, афтæмæй. 
Г а м л е т. Иууылдæр дæу дæн, иууылдæр дæу дæн... 
Озрик ацæуы. 
Йæхи йæхæдæг искæй уазæг кæй кæны, уымæй хорз кæны; 
æндæр исчи йæ бæсты уый нæ бакæнид. 
Г о р а ц и о. Фæтæхы, айчы хъузгæй рабырæг бæдул, йæ гыц- 
цыл сæрыл — хъузг. 
Г а м л е т. Бæлвырд у, йæ мады дзидзи дæр æнæ комплимент- 
тæй нæ дадта. Ахæмтæ сты, хицауы цур чи ныкъкъæдзтæ-мæдзтæ 
вæййы, уыдон се ’ппæт дæр. Ай цы рæгъауæй у, уыдон тынг уар- 
зынц нæ афтид æнус, æгъдæуттæ уæлæнгæйтты кæнынц, фæзмынц 
уæздæтты сæ уæлæдарæсæй, сæ митæй, афтæмæй сæ рауайы бирæ 
цыдæрты æмхæццæ фынккалгæ змæст, дзурынц цыдæр æнахъинон 
хъуыдытæ; фæлæ сыл бафу кæн — фынчы цæппузыртау айсæф- 
дзысты. 
Бацæуы л о р д. 
Л о р д. Милорд, йæ иууылбæрзонддзинад паддзах дæумæ са- 
ламтимæ рарвыста æрыгон Озрикы. Уый фехъусын кодта, залы йæм 
кæй æнхъæлмæ кæсыс. Паддзахы зонын фæнды, Лаэртимæ дæ хæ- 
цын фæнды æви ерыс фæстæдæрмæ аргъæвдзынæ. 
Г а м л е т. Æз мæ фæндтæ ивгæ нæ кæнын. Уыдон къаролы 
бæллицтæй аразгæ сты. Уый бафæндæд, æндæр æз хæсджынæй нæ 
баззайдзынæн. Ныр æви фæстæдæр, уæлдай мын нæу, мæхи ныры 
хуызæн хорз куы æнкъарон, уæд кæдфæнды дæр. 
Л о р д. Уæдæ къарол, королевæ æмæ иннæтæ ныртæккæ æрхиз- 
дзысты бынмæ. 
Г а м л е т. Дæ къах сын фæбæззæд. 
Л о р д. Королевæйы фæнды, ерысы размæ Лаэртимæ дзæбæ- 
хæй куы аныхас кæнис. 
Г а м л е т. Уый мæн ахуыр кæны хорздзинадыл. 
Лорд ацæуы. 
Г о р а ц и о. Фæхæрд уыдзынæ хæснагыл, милорд. 
Г а м л е т. Æнхъæл нæ дæн. Уый Францмæ куы ацыд, уæдæй 
фæстæмæ мæхи фæлтæрдтон. Ноджы ма, цы хыгъдыл хæснаг кæ- 
нынц, уый мæн пайдайæн у. Æз рамбулдзынæн. Фæлæ дæ нæ ба- 
уырндзæн, мæ уд куыд риссы. Уæвгæ, уый ницы давы. 
Г о р а ц и о. Куыд нæ, фæлмæизæрдæ принц! 
Г а м л е т. Цæй, уый æдылыдзинад у. Мæ зæрдæ развæлгъау цы 
’нкъары, уый сылгоймаджы бауромид, мæн — нæ. 
Г о р а ц и о. Кæд дæ уд йæ чемыл нæу, уæд йæ коммæ бакæс. 
Сæ размæ цæуон, æмæ сын зæгъон, дæ уагыл нæ дæ, зæгъгæ. 
Гамлет. Ницыхуызы. Мæнгуырнынтæй5’æлдæруæвынхъæуы. 
Æнæ хуыцауы барæй цъиу дæр нæ фесæфдзæн. Æрцæуинаг цы у, 
уымæн æнæрцæугæ нæй — кæд ныр, уæд ныр, кæд фæстæдæр, уæд 
фæстæдæр. Æрцæуинаг цы у, уый ныр куы не ’рцæуа, уæддæр дзы 
375 

фервæзæн нæй.Цы нæ фесæфдзæн æмæ кæд, уый зоныны фæтк 
нæй, æмæ цы уæлдай у, — сæфинаг цы у, уый фесæфæд рагацау. 
Цы уа, уый уæд. 
Бацæуынц къарол, королевæ, Лаэрт, Озрик, фæсдзге- 
уинтæ, лæггадгæнджытæ рапирæтæ æмæ æндæр дзаумæттимæ. 
К ъ а р о л 
Уæ къухтæ уал уын райсын кæнон, Гамлет. 
(Лэрты къух Гамлеты кьухыл æвæры.) 
Г а м л е т 
Хатыр дæ курын, сэр. Нæ уыдтæн раст. 
Фæлæ ныбоар уæздан лæгау уæддæр. 
Ам чи ис, уыдон зонынц, стæй дæуæн дæр 
Дзырдтаиккой, —куыд ахуыссы мæ зонд. 
Цæмæйдæриддæр бафхæрдтон дæ намыс, 
Дæ бынат, де ’нкъарæнтæ, — баууæнд, — 
Уым аххосджын уыдис æрмæст мæ низ. 
Æмæ куыд дæтта дзуапп йæ митыл Гамлет, 
Кæд не ’мбæрста йæхи æмæ æваст 
Лаэрты бафхæрдта? Нæ уыди Гамлет 
Дæ бафхæрæг, — æндæр чидæр уыди, — 
Уæдæ уæд чи у аххосджын? Мæ низ. 
Кæд афтæ у, уæд Гамлет у йæхæдæг 
Уæззау æфхæрд, йæ бафхæрæг — йæ низ. 
Æмæ уæдæ цы нæ бакодтон барæй, 
Гъеуый фæдыл дæ уайдзæф сис мæнæй. 
Уадз зоной адæм — нæй æмæ нæ уыд 
Дæуæн фыддзинад ракæнын мæ зæрды. 
Рæдыдæй фехстон хæдзары сæрты 
Мæ фат, æмæ дзы ме ’фсымæр фæцæф ис. 
Л а э р т 
Мæ уды арфы маст цæндæй лæууы, 
Уæддæр фæуæд — хатыр кæнын дæуæн. 
Фæлæ бынтон æндæр хъуыддаг у намыс, 
Йæхи закъон ис уымæн, æмæ нæй 
Хатыр кæныны бар мæнмæ, — нæ быцæу 
Нæма ’взæрстой куырыхон лæгтæ ’мæ 
Нæма рахастой фидыды тæрхон дæр. 
Ныр та уал æз дæ дзырдæн дзуапп дæттын 
Хæлардзинадæй. 
Г а м л е т 
Барухс и мæ зæрдæ. 
Дæ сидтæн дзуапп дæттынмæ дæн цæттæ. 
Цæй, райдайæм. — Рапирæтæ кæм ысты? 
Л а э р т 
Иу — мæн. 
Г а м л е т 
Дæуæн ныхмæлæууæгæй æз 
Бæззын — ды равдисдзынæ д1 арæхст 
Уæлдай ирддæрæй. 
376 

Л а э р т 
Худгæ мыл кæныс? 
Г а м л е т 
Мæ къух лыгмæ дæттын — нæ худын. 
К ъ а р о л 
Рапирæтæ-ма рахæсс, Озрик. — Гамлет, 
Дзæбæх зоныс нæ бадзырд? 
Г а м л е т 
О, милорд. 
Тыхы ныхмæ лæмæгъдзинад æвæрыс. 
К ъ а р о л 
Нæ зæгъыс раст. Фæлтæрд у уый, бæлвырд, 
Фæлæ хæснаг дæу пайдайæн æвæрын. 
Л а э р т 
Æндæр æри, — æгæр уæззау у ай. 
Г а м л е т 
Мæнæн ай — хорз. — Æмхуызон сты дыууæ дæр? 
О з р и к 
О, кадджын принц. 
Сæхи цæттæ кæнынц хæцынмæ. 
К ъ а р о л 
Æрхæссут ардæм сæн. — 
Куы фæкæна фыццаг æмæ дыккаг цæф, 
Æртыккаг та куы акъуыра, уæд-иу 
Æмæхст кæнæнт сармадзантæ. Къарол та 
Уæд Гамлеты цæрæнбоны тыххæй 
Йæ нуазæн сисдзæн, уым ныппардзæн диссаг 
Налхъуыт-налмас, — зынаргъдæр уыдзæн уый 
Нæ Данийы цыппар къаролы худты 
Налхъуыт-налмастæй. Нуазæнтæ — мæнмæ. 
Литавры нæрд фæсидæд канониртæн, 
Сармадзан — арвмæ, арвы нæрд — зæхмæ: 
«Принц Гамлеты цытæн нæ къарол нуазы!» 
Тæрхонгæнджытæ, ут къæрцхъусæй раст. 
Га м л е т 
Цæвгæ. 
Л а э р т 
Цæвын. 
Хæцынц. 
Г а м л е т 
Цæф. 
Л а э р т 
Нæй. 
Г а м л е т 
Тæрхонгæнджытæ! 
О з р и к 
Дзæбæх цæф уыд. 

Л а э р т 
Ног райдайæм. 
К ъ а р о л 
Фæлæуу, 
Ныр баназдзыстæм мах дæу тыххæй, Гамлет, 
Дæ нуазæн айс — налхъуыт-налмас дæу у. 
Трубатæ æмæ сармадзанты нæрд фæссценæ. 
Г а м л е т 
Нæма ’рцыд афон. — Райдайæм та. Хъахъхъæн. 
Цæф ногæй. Раст нæ дæн? 
Л а э р т 
О, раст дæ. Цæф. 
К ъ а р о л 
Кæсыс, æхсин, нæ фырт кæны уæлахиз. 
Королевæ 
Кæны тыхулæфт, у хæрзхуыз æгæр. 
Гъа, Гамлет, къухмæрзæн. Дæ хид куыд кæлы! 
Æз нуазын нуазæн де сгуыхты тыххæй. 
Г а м л е т 
Мæ мад... мæ мад... 
К ъ а р о л 
Сæн ма баназ, Гертрудæ, 
Королевæ 
Фæнды мæ нуазын, æмæ курын бар. 
К ъ а р о л (иуварсмæ). 
Уым марг уыд! Фервæзæн ын нал ис! 
Г а м л е т 
Демæ 
Нæ нуазын, мæ мад, нæма ’рцыди рæстæг. 
Королевæ 
Æрбацу мæм, дæ цæсгом дын ныссæрфон. 
Л а э р т 
Ныр æз цæвын. 
К ъ а р о л 
Фæгуыз уыдзæн дæ хъавд. 
Л а э р т (иуварсмæ). 
Фырæфсæрмæй куыд нæ ссудзы мæ цæсгом. 
Г а м л е т 
Уæдæ хынджылæг мауал кæн, Лаэрт. 
Дæ бон куыд у, кæн афтæ тох мæ ныхмæ. 
Ды хъазгæ кодтай, зонын æй, ныронг. 
Л а э р т 
Ды афтæ ’нхъæлыс? Хорз. 
О з р и к 
Нæ фæцæф иу дæр. 
Л а э р т 
Уæдæ дын мæнæ! 
Лаэрт барæхойы Гамлеты. Хæцгæ-хæцын сæ рапирæтæ аивынц æмæ 
Гамлет барæхойы Лаэрты. 

К ъ а р о л 
Бауромут тох! 
Нæ бæззы уый! 
Г а м л е т 
Цæй, райдайæм та ногæй. 
Королевæ ахауы. 
О з р и к 
Æххуысмæ тагъддæр — бауадзыг æхсин! 
Г о р а ц и о 
Цы ’рцыди ам? Цæмæн кæлы сæ туг? 
О з р и к 
Кæцæй у туг, Лаэрт? 
Л а э р т 
Мæнгардæй, Озрик, 
Цы хыз сбыдтон кæйдæр ахсынæн æз, 
Уым бахаудтæн мæхæдæг доны аццау. 
Г а м л е т 
Цы кæны королевæ? 
К ъ а р о л 
Туг федта ’мæ 
Чысыл фæсур. 
Королевæ 
Нæ, нæ, уый нозт уыд, Гамлет, 
Мæ нозтыл мын ныччындæуыди марг. 
(Амæлы.) 
Га м л е т 
Лæгмарæг ам ис! — Ахгæнут тагъд дуæрттæ! 
Ыссарæм æй! 
Л а э р т 
Лæууы дæм уый хæстæг. 
Ды мард дæ, Гамлет, фервæзæн дын нал ис. 
Дæ цард ма у сахатырдæг æрмæст. 
Цы дзурын, уымæн йе ’вдисæн — рапирæ, 
У маргæй сæрст, йæ цыргъ бырынкъ та — гом. 
Мæхи фыдвæндæй бабын дæн мæхæдæг. 
Æхсин дæр амард. Нал у, нал, мæ бон... 
Æппæт аххосты аххосдæр къарол у! 
Г а м л е т 
У маргхъæстæ рапирæ дæр? Уæдæ, 
Цу, марг æндон, кæм ис дæ бынат, уырдæм! 
(Рæхойы кьаролы.) 
С е ’ппæт 
Гадзрахат разынд! 
К ъ а р о л 
Феххуыс мын кæнут! 
Цæф дæн, фæлæ ис фервæзæн, хæлæрттæ! 

Г а м л е т 
Гъа, баназ сæн, лæджыфыдхор-хæддзу! 
Дæ налмас баназ маргæйдзаг тæнгъæды! 
Мæ мады баййаф! 
Къарол амæлы. 
Л а э р т 
Афтæ йын хъæуы: 
Æрцæттæ кодта уыцы нозт йæхæдæг. 
Сыгъдæг дæ, Гамлет, бафидауæм, цæй: 
Хатыр дын уæд мæ фыды туг, мæхи туг, 
Дæхи туг мын ныххатыр кæн ды та. 
(Амæлы.) 
Га м л е т 
Ныббарæд дын Хуыцау. Цæуын дæ фæдыл. 
Фæци мæ цард, Гораций. Королевæ, 
Хæрзбон зæгъæм кæрæдзийæн. Дæ уд — 
Хуыцауы уазæг. Ракæнин сымахæн — 
Æгомыгæй нæ финалмæ кæсджытæн — 
Мæ хабæрттæ, фæлæ мæ гæс — мæлæт, 
Æвирхъау у, уæлдай змæлд мæ нæ уадзы. 
Фод афтæ. Радзур-иу, Гораций, ды 
Æппæтæн дæр мæ рæстдзинад æххæстæй. 
Г о р а ц и о 
Нæ уыдзæн уый. Æз даниаг нæ дæн, — 
Æз римæгтæм хæстæгдæр дæн. Мæ фаг ма 
Марг баззад ам. 
Г а м л е т 
Кæд хоныс лæг дæхи, 
Æри уæд нуазæн. Цас æгад уыдзæни 
Мæнæн мæ ном фæстагæтты цæсты, — 
Куы ничи зона уыдонæй рæстдзинад! 
Æрдхорд мын у, фæхистæр кæн мæ дзырд, 
Зæххæн уал ды йæ уæззау уæлдæф улæф. 
Цæргæйæ баззай а дунейыл ды, 
Æмæ фæдзур мæ таурæгъ. 
Дардæй хъуысы марш æмæ гæрæхтæ. 
Уый цæй хъæр у? 
О з р и к 
Уæлахизимæ раздæхт Фортинбрас 
Ныр Польшæйæ ’мæ Англисы ’рвыст лæгтæн 
Салют дæтты. 
Г а м л е т 
Гораций, æз фæдæн. 
Къуырма дæн маргæй. Англисы цы ’рцыди, 
Уый базонынæн нал баззад рæстæг. 
Фæлæ мæ дзырд æрцæудзæн: Фортинбрасы 
Æвзардзысты къаролæй, æмæ зæгъ, 

Кæй дæн йæ фарс. Мæ хабæрттæ йын ракæн, — 
Куыд уыд, цы уыд. Мæрдон талынг... Хæрзбон. 
(Амæлы.) 
Г о р а ц и о 
Цы зæрдæ банцад! — Ферох кæн дæ зынтæ, — 
Зæдтæн сæ зарæг хъахъхъæндзæн дæ фын. 
Уый чи ’рбацæуы, барабантæ хойгæ? 
Марш фæссцеиæ. 
Бацæуынц Фортинбрас æмæ а н г л и с а г м и н æ в æ р т 
фæсдзæуинтимæ, барабантæ хойгæ, тырысатимæ. 
Фортинбрас 
Кæм æрцыди æвиллои цау? 
Го р а ц и о 
Уый цавæр? 
Лæджы зæрдæ æрхуымæй марæг? Ам. 
Фортинбрас 
Мæрдтæн ма ныр сæфты азар — сæ мидæг. 
Мæлæт та скодта а галуаны куывд, — 
Кæй ныццагъта æвзаргæ лæгтæй уыйбæрц. 
Фыццаг минæвар 
Æдæрсгæ сæм кæсын нæ уæнды лæг. 
Ныр нал фехъусдзæн англисаг хабæрттæ, 
Æхсызгондæр кæмæн уаиккой, уый. 
Нæ базондзæн, кæй у æххæст йæ бардзырд — 
Сты Розенкранц дæр, Гильденстерн дæр мард. 
Æмæ нын бузныг чи зæгъдзæн? 
Го р а ц и о 
Уый бузныг 
Æгасæй дæр нæ загътаид, бæлвырд. 
Куыд сæ амарой, уый нæ домдта никæд. 
Кæд Польшæ æмæ Англисæй фæндаг 
Сымах æрхуыдта ацы туджы цæдтæм, 
Уæд бардзырд ратт — æгас адæмы цур 
Æрæвæрой бæрзонддæр ран нæ мæрдты. 
Цы ’рцыди, уый сын радзурдзынæн æз, 
Хъуыддæгтæ сты æвирхъау æмæ талынг: 
Æгъатыр тугкалд, сау кæлæнты рын, 
Рæдыдæй мард, мæнгард æмæ дыдзæсгом 
Куыд бабын кодта адоны, æфхæрд 
Куыд баййæфта йæ сæр, æмæ мæнæ 
Кæрон цæмæ ’рцыд, — фехъусдзыстут ныр 
Æппæт уыдæттæ. 
Фортинбрас 
Хъусдзыстæм лæмбынæг. 
Æвзæрст лæгтæй уал саразæм æмбырд. 
Æнкъард бон мæм æрхаудта ахæм амонд. 
Фæлæ кæй цæуы а бæстыл мæ бар, 
Зæгъон сын уый. 

Г о р а ц и о 
Кæмæн уыди йæ хъæлæс 
Æппæт хъæлæсты иугæнæг, мæнæн 
Фæдзæхста уый, куыд ын зæгъон йæ фæндон. 
Фæтагъд кæнæм, — сæ масты фæдыл адæм 
Куы саразой фыдбылызтæ, мыййаг. 
Фортинбрас 
Принц Гамлеты цыппарæй капитантæ 
Æфсæддон лæгау аргъуанмæ хæссæнт. 
Уый саг лæг уыд, — къарол уыдаид абон. 
Йæ мард куы хæссат, — музыкæ цæгъдæд, 
Куыд фæцæгъды цытджын къаролыл, афтæ. 
Ныр иннæты дæр ахæссут. Мæрдтæй 
Хæсты быдырау галуаны зал байдзаг. 
Кæнæд æрвнæрд нæ хъыгыл канонадæ. 
Мардныгæды марш. 
Ацæуынц, мæрдты ахæссынц, уыйфæстæ райхъуысы 
сармадза нты гæрæхтæ. 
Кæрон. 
1963 аз, феврал, мартъи, Киев, сефсæддон госпиталъ. 
2007 аз, феврал, мартъи, Дзæуджыхъæу 

«е®В®9в* 
СÆРГÆНДТÆ 
Радзурдтæ 
Лæгмард 5 
Мезнаг 20 
Æртææнбали 30 
Сахат 41 
Хилæ 46 
Нæ адæми фæгъгъæздугдæр кæнуни мадзал кенæ Ка гъæладæр æй? 
кенæ Габай уодæгасæй мæрдти бæсти куд адтæй 50 
Пьесæтæ 
Темур-Алсахъ (Дууæактон трагеди) 77 
Цагъайраг (Дыууæактон трагеди) 115 
Тæлмацтæ 
Сæдæ япойнаг поэти сæдæ æмдзæвги 160 
Отелло. Вильям Шекспир 180 
Гамлет, даниаг принц. Вильям Шекспир 278 

Литературно-художественное издание 
МАЛИЕВ ВАСИЛИЙ ГЕОРГИЕВИЧ 
Произведения 
Рассказы, пъесы, переводы 
на осетинском языке 
Редактор 
И.Х. ДЖАНАЕВА 
Художник 
И.У. ГАППОЕВА 
Художественный редактор 
Г.З. ЧЕДЖЕМТЫ 
Технический редактор 
А.В. ЯДЫКИНА 
Корректор 
Т.А. КАЗБЕКОВА 
Компьютерная верстка 
З.С. МИСИКОВОЙ 
Сдпно в набор 20.04.07. Подписано к печати 25.04.08. Формат бумага 60x90'/^. Бум. 
офс. №1. Гарн. шрнфта «Кудряшов». Печпть офсетная. Усл.-п. л. 24. Учетно-изд. л. 
23,96. Тираж 500 экз. Заказ № 1059. С 18 
Комптет Республнки Северная Осетия—Алання по печатп н делам издательств. 
ГУП РСО—Алания «Издательство «Ир», 362040, г. Владикавказ, проспект Мира, 25. 
Отпечатано с готовых дпапозитивов в ОАО «Издательско-полнграфическое предприятие 
нм.В.А.Гасснева», 362011, г. Владнкавказ, ул. Тельмпна, 16. 

МАЛИТИ 
ВАСО 
УАДЗИМИСТÆ 


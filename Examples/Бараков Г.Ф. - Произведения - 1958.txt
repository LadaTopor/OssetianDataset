ЦÆГАТ ИРЫСТОНЫ ЧИНГУЫТЫ РаУАГЪДАД 
ОРДЖОНИ КИ ДЗЕ * 1958 

ГИНО ФАДДЕЕВИЧ БАРАКОВ 
ПРОИЗВЕДЕНИЯ 
Северо-Осетинское книжное издательство 
Орджоникидзе * 1958 

БАРАХЪТЫ ГИН0 
(Цыбыр очерк йæ цард æмæ йе ’сфæлдыстады тыххæй) 
Барахъты Гинойы сфæлдыстад ирон советон литературæйы 
ахсы зынгæ бынат. Гино уыдис, ирон советон литературæ чи 
арæзта æмæ дарддæр чи рæзын кодта, уыцы зынгæдæр фыс- 
джытæй иу. Райгуырди 1890 азы 19 февралы Салыгæрдæны. Иæ 
фыд Текко уыди мæгуыр зæхкусæг, дыргъбæлæстæм зилæг. Ги- 
но ма саби уыди, афтæ амарди йæ фыд. Мады бæрны баззади 
Гино йæ цыппар æфсымæр æмæ иу хоимæ. 
Дæсаздзыдæй Гинойы ахуыр кæнынмæ радтой Салыгæрдæны 
скъоламæ, фæлæ дзы тыхст царды уавæрты æрмæст дыууæ азы 
бæрц фæцахуыр кодта. Стæй йæ йе ’фсымæр акодта йемæ Ти- 
хорецкмæ (уый уыди æфсæнвæндаджы кусæг). Уым дæр Гино- 
йы цард нæ фæхуыздæр, йе ’фсымæры чысыл мызд цæрынæн 
нæ фаг кодта. 
Гино Тихорецкы хорз сахуыр уырыссаг æвзагыл, æмæ йын 
уый тынг феххуыс йæ дарддæры царды. Скъоламæ нал бацыди, 
афтæмæй ахуыргæнæг Дзасохты Уасилы æххуысæй йæхи ба- 
цæттæ кодта æмæ бацыди Æрыдоны семинармæ. Уæрæсейы 
фыццаг революцийы заман Æрыдоны семинары уыди чысыл 
змæстытæ. Гино архайæг уыди уыцы змæстыты æмæ уыйадыл 
рæстæгмæ цухгонд æрцыди семинарæй. 1911 азы каст фæци се- 
минар. Дыууæ азы бæрц Гино акуыста ахуыргæнæгæй Хъæд- 
гæроны чжъолайы. Стæй сфæнд кодта дарддæр сахуыр кæнын 
æмæ бацыди Мæскуыйы Коммерцион институтмæ. Иу аз дзы 
сахуыр кодта, фæлæ йын дарддæр ахуыр кæнынæн фæрæз нæ 
уыди æмæ йæ ныууагъта. Сыздæхти Ирыстонмæ æмæ Салыгæр- 
дæны зæххы куыст кодта. 
Фыццаг империалистон хæст куы райдыдта, уæд Гино æф- 
3 

садмæ конд æрцыд. Цыбыр рæстæгмæ æфсæддон скъола каст 
фæуæвгæйæ, уыди Турчы фронты. Æфсады Гино баст уыд ре- 
волюцион къордтимæ. 1917 азы февралы революцийы фæстæ 
æрбаздæхт фронтæй Цæгат Ирыстонмæ. Цæгат æмæ хуссайраг 
ирон адæмы иумæйаг съезды æвзæрст æрцыди Уæлладжыры 
районæн комиссарæй, стæй та (1917—1918 азты) куыста ирон 
национ Советы уæнгæй. Ирон Советы уæнгтæ сæ зондахастмæ 
гæсгæ æмхуызон нæ уыдысты. Фæлæ Гино лæууыдис револю- 
цион тохы фæндагыл. 1918 азы бацыди коммунистон партийы 
рæнхъытæм. Гино æнгом баст уыди Дзæуджыхъæуы горæты 
большевикты организациимæ, горæты кусджыты æмæ салдæтты 
депутатты Советимæ. 
1918— 1920. азты граждайнаг хæсты цæхæры Гино æнувыдæй 
æмæ хъæбатырæй тох кодта Деникины æфсæдты ныхмæ, Уæлла- 
джыры районы хъæуты арæзта партион чыртæ, æмбырд кодта 
партизанты къордтæ. Партизанты отряды командир уæвгæйæ, 
Гино карз тох кодта урс бандæты æмæ алыхуызон къæрныхты 
æмæ æвзæргæнджыты ныхмæ. 
Советон хицаудзинад куы æрфидар ис Цæгат Ирыстоны, уæд 
Гино куыста бæрнон бынæтты: 1920—1921 азты уыдис облæсты 
милицæйы хицау. Гино уыдис фыццаг болыпевикон ирон газет 
«Кермены» редактор, партийы Алагиры райкомы секретарь, Кав- 
казы хæххон адæмты республикæйы прокуроры хæдивæг, Цæгат 
Ирыстоны наукон-иртасæг институты директор, хистæр скъо 
латы ахуыргæнæг æмæ æндæр æхсæнадон æмæ партион куыс- 
тыты. Гино йæ бæрнон æхсæнадон службæйы куысты æмрæнхъ 
ахсджиагыл нымадта литературон сфæлдыстадон куыст дæр. 
Советон хицаудзинад æрфидарæй фæстæмæ Барахъты Гино 
(Гæдиаты Цомахъхъ, Коцойты Арсен æмæ æндæрты æмрæнхъ) 
архайдта ирон советон литературæ сырæзын кæныныл. 1921 азы 
«Керменæн» редактор куы уыди, уæд газеты алфамбылай 
æмбырд кодта фысджыты, æмæ мыхуыры рауагътой «Ирон зар- 
джыты чиныг». Уыцы чиныджы мыхуыргонд æрцыдысты Къоста- 
йы æмдзæвгæтæй цалдæр, уымæй уæлдай Цомахъхъы, Нигеры, 
Бутаты Хъазыбеджы, Беджызаты Чермены, Æлборты Бари- 
сы æмæ Барахъты Гинойæн йæхи æмдзæвгæтæ. Цы чиныджы 
кой кæнæм, уый уыди ирон советон поэзи дарддæр рæзын кæ- 
ныны хъуыддаджы ахсджиаг къахдзæф, æмæ кæд, чиныджы цы 
зарджытæ мыхуыргонд æрцыди, уыдон се’ппæт æмхуызон хорз 
нæ уыдысты, уæддæр æмтгæй уыцы чиныджы ахадындзинад 
егъау уыди. 
4 

Кæмттæн сæ нарджытæй нал хьуысы хъарджыта\ 
Нал кæуы сндзæр сыдæй; 
Мæгуыры къæхты бын ниуынц йæ марджытæ. 
Фидынц сæ бонтæ фыдæй. — 
афтæ фыста Нигер йе ’мдзæвгæ «Цæр», затъгæ, уым фæллой 
гæнджыты амондджын царды райдайæны. 
Барахъты Гино активонæй архайдта ирон æвзагыл чингуытæ 
уадзыныл. 1928 азы, газет «Рæстдзинады» редактор уæвгæйæ 
Гино уадзын байдыдта газетæн уæлæмхасæн — литературон 
фарс «Размæ». Се ’мдзæвгæтæ æмæ радзырдтæ дзы мыхуыр 
кодтой ирон советон фысджытæ: Цомахъхъ, Нигер, Гулуты Æнд 
ри, Хъамбердиаты Мысост, Боциты Барон, Хъайтыхъты Геор 
Мамсыраты Дæбе, Бесаты Тазе æмæ æндæртæ. 
Суанг нæ амæлыны бонмæ (1937 аз) Гино фыста уацмыстæ 
æмæ æнувыдæй куыста ирон советон литературæ сырæзын кæ- 
ныныл. Фæлæ хъыгаг у, ныры онг йæ æппæт уацмыстæ агуырл 
кæй нæма æрцыдысты. уый. 
Гино литературæмæ йе ’ргом раздæхта, Æрыдоны семинары 
ма куы ахуыр кодта, уæд. Йæ уацмыстæ мыхуыры фæзындысты 
1917 азы «Ирон газет»-ы, уый фæстæ — 1920—1921 азты газет 
«Кермен»-ы. Уæлдæр йæ кой кæмæн кодтам, «Ирон зарджыты 
чиныг», зæгъгæ, уым мыхуыргонд уыди Гинойы æмдзæвгæтæн 
цыппар. 
1921 азы Барахъты Гино рауагъта чысыл чиныг «Раздзог» 
зæгъгæ. Чиныг у адæмон æмбисæндты æмæ таурæгъты бынду 
рыл арæзт. 1924 азы хицæн чиныгæй рацыдысты йæ æмдзæвгæтæ 
æмæ зарджытæ. Барахъты Гинойы æмдзæвгæтæ æмæ зарджытæ 
уæдæй фæстæмæ мыхуыргонд цыдысты, Цæгат æмæ Хуссар 
Ирыстоны цы газеттæ æмæ журналтæ цыди, уым. 
Барахъты Гинойы сфæлдыстад æнгом баст у фæллойгæнæг 
адæмы цардимæ, йе ’сфæлдыстады сæйраг мотивтæ сты: сæри 
бар уарзын æмæ сæрибармæ тырнын, цард уарзын, ног, сæри 
бар адæнмаджы царды размæ цы цæлхдуртæ уыдис, цы йа* 
къуылымпы кодта экономикон æмæ моралон уагæй дæр, уыдоны 
ныхмæ карз тох кæнын. 
Зын заман куы уыци, уæд иоэты зæрдæ æнцой нæ зыдта 
адæмы зынтæй æмæ рисæй, йе ’ккой сæм дардта. Йе ’мдзæв 
гæ «Æрцæгъд!»-ы уый фыста: 
5 

Æрцæгъд-ма, мæ фæнд’ыр, — 
Æз дзыллæтæн рагæй 
Сæ зынтæй нæ арын 
Мæ удæн æнцой!.. 
Æфхæрд къулбæрзæйæ, 
Мæ уды фæлладæй, 
Мæгуыртæн æз дарын 
Хæрзадæн æккой. 
Поэт æвдисы ивгъуыд цард, æцæг куыд уыди, ахæм тар 
ахорæнтæй, æвдисы райгуырæн хæхты катай: «Талынг мигъ 
бадти нæ сæрмæ», «адæмæй, зæххæй уыдыстæм æфхæрд». Фæлæ. 
уæддæр фæллойгæнæг дзыллæтæн сæ къæхтæ нæ цудыдтой, сæ 
ныфс нæ састи, сæ каст уыди размæ. Афтæмæй уыдта поэт фæл- 
лойгæнæг адæмы æмæ сæ ахæм хуызы æвдыста йæ поэзийы. Нæ 
Райгуырæн бæстæ ма зын уавæры куы уыди, контрреволюцион 
урс бандæтæ ма ранæй-рæтты æлдариуæг куы кодтой, уæддæр 
поэтæн йæ ныфс нæ састи, уымæн æмæ, фыста Гино, 
«Дард Цæгатырдыгæй барухс нæ зæрдæ, — 
Дардæй ныл сæмбæлд сæрибары тæф...» 
(Зарæг «Катай-иу кодтой...»). 
Гинойы лирикон геройы уырныдта, кæд ма урс бандæтæ æмæ 
алыхуызы æввонгхортæ сæхи фидарæй æвдыстой, адæмы æф- 
хæрдтой, уæддæр сæ дуг кæй фæуыдзæни, уый. 
Фæстæдæр, ног советон хур куыддæр йæ был сдардта, афтæ 
Гино стыр цин æмæ зæрдæрухсæй фыста: 
Кæмттæ ’мæ быдырты азæлæд зарæг; 
Фидар хъæлæстæй ныззарæм æргом. 
Къæдзæхтæй, хæхтæй нæм нал хъуысдзæн хъарæг. 
Цардæнцой ралæууæм иумæ æнгом. 
(«Катай-иу кодтой...») 
Ссæдзæм азты райдайæны Гино йе ’мдзæвгæты æмæ йæ 
зарджыты æвдыста ног царды улæфт, ногдзауты æмæ хистæр 
фæсивæды зæрдæйы уаг, сæ цин, сæ цардбæллондзинад. Размæ 
царды рохтæм бырсын, ахуыры бæрзæндтæм тындзын — уый 
уыди, В. И. Ленин 1920 азы фæскомцæдисы 3-аг съезды фæсивæ- 
ды раз кæй æрæвæрдта, уыцы ахсджиаг хæс, æмæ уыцы хæс 
сæххæст кæныны охыл Гино сидтис фæсивæдмæ («Фæсивæды 
зарæг>, «Ногдзауты зарæг», «Тохы зарæг» æмæ æнд.). 
Йæ размæ цы хæстæ æвæрдта, цы проблемæтæ лыг кодта 
йæ аив уацмысты, уыдонмæ гæсгæ Гинойы сфæлдыстад уыди 
актуалон. йæ хъуыды æмæ йæ поэтикон курдиат цæйбæрц 
6 

амыдтой, уымæй Гино йæ поэзийы дзуапп лæвæрдта царды фарс 
татæн, фæсивæды домæнтæн. 
Гино æгъатыр тох кодта, царды мидæг цы æнæфенд гуымиры 
митæ баззад æмæ адæмы хъыгдаргæ цыдæриддæр кодта, уы- 
доны ныхмæ. 
Йæ чысыл радзырд «Хуыснæг»-ы Гино æвдисы, давыны фыд- 
дзинад фæллойгæнджыты царды цас зиан уыд, уый. Æнæрхъуы- 
дыйæ, рæузондæй, «сæрæндзинады» охыл давæг чи ацæуы, 
уый дзы бирæ минас нæ фены. Мæгуыр кусæг лæппу Бæрæзджы 
давджытæ самидин кодтой, æмæ уый давынмæ ацыди семæ.. 
Фæлæ фыццагдæр æхсæв фæмарди. 
Гино адæмы худын кодта дыдзæсгæмттыл, карьеристтыл. 
Сидтис адæммæ, цæмæй тох кæной, НЭП:ы рæстæджы искæйы 
фæллойæ цæрынмæ чи хъавыди, уыдоны ныхмæ, зæронд цардæй 
зианхæссæг баззайæццæгты ныхмæ. («Гуыппырсартæ», æмдзæвгæ 
«Дзæрæх», фельетонтæ æмæ статьятæ). Гино йæ уацмысты 
æвдыста ног дуджы фæллойгæнджыты зæрдæйы уаг—Мæхæмæт, 
Илас («Ног зарæг»). Гино сарæзта, æхсæнады цард, революци- 
йы сæраипонд тох кæнын хи цардæй, бинонты цардæй бæрзонд- 
дæр чи æвæрдта, ахæм адæймаджы обрæз — Арæбиаты Гуыр- 
гъохъхъ (радзырд «Арæбиаты Гуыргъохъхъ»). Гуыргъохъхъ у ре- 
волюционер, хъæбатыр тохгæнæг. Революцийы интерестæ хъахъ- 
хъæнгæйæ, фæцæф ис æмæ йæ уд исы иу госпиталы. Æмæ йын 
мæлгæйæ дæр уыцы интерестæ æппæтæй дæр зынаргъдæр сты. 
Сæрибар æваст искæцæй не ’ргæпп ласдзæни, сæрибар рай- 
сыныл тох хъæуы, сæрибар тохгæнджытæй йæхицæн нывондтæ 
" домы. Уыцы проблематикæйыл Гино дзуры йæ уацмысты цал- 
дæр раны — æмдзæвгæтæ «Мæлæт», «Гыцци» æмæ æндæрты. 
Æмдзæвгæ «Гыцци», зæгъгæ, уым поэт æвдисы фыццагон мæгуыр 
æмæ удхар царды нывтæ. Фыццаг империалистон хæсты фæ- 
марди Гыццийы хистæр фырт Ахмæт, цæфæй сæхимæ сыздæх- 
ти уый кæстæр Дæхци æмæ уый дæр амарди... Граждайнаг 
хæст куы райдыдта, уæд топп райста, радта йæ йæ кæстæр 
фыртмæ æмæ йæм дзуры: 
Ацы ног хæсты 
Фесæфæд ызнаг 
Кусджыты бæсты. 
Цу, хæсты цæугæ! 
Бонджынты фæцæгъд... 
(Æмдзæвгæ «Гыцци»). 
7 

Лдæмы сæрибары сæраппонд мад йæ фæстаг хъæбулы 
тохмæ кæй æрвиты, уымæн ис стыр идейон ахадындзинад, уый 
у арф революцион хъуыды. 
Барахъты Гинойы сфæлдыстад арф уидæгтæй баст у ирон 
адæмон сфæлдыстадимæ. Хетæгкаты Къостайы традицитæ æх 
хæстгæнгæйæ, Гино хорз сахуыр кодта ирон адæмон сфæлдыс 
гад — нарты кадджытæ, историон таурæгътæ, легендæтæ, æмби 
сæндтæ, алыхуызон зарджытæ, фæзмыдта сын сæ хорз миниу 
джытæ, пайда кодта сæ хъæздыг æвзагæй. Адæмон сфæлдыстады 
мотивтæм гæсгæ Гино ныффыста иукъорд уацмысы: эпикон 
кадджытæ «Азджериты Куыцыкк» æмæ «Уæлладжыры кадæг» 
зарæг «Чермен», радзырдтæ «Бæстырæсугъд», «Тауыче» æмæ æн 
дæртæ. Адæмон сфæлдыстады мотивтæм гæсгæ фыст уацмыстæ 
Гинойы сфæлдыстады ахсынц ахсджиаг бынат, уыдонæн æрæ 
вæрæн ис йæ хуыздæр уацмысты æмрæнхъ. 
«Аххос» у Барахъты Гинойы прозаикон уацмысты хуыздæр 
гæй иу. Автор сарæзта бæлвырд æмæ æххæст обрæзтæ, архай 
джыты зæрдæйы уаг дзæбæх раргом кодта. Мæнæ радзырды 
сæйраг архайджытæй иу — Келойты Азæмæт — хъæздыг æмæ 
номдзыд лæппу. Йæ фыдæй йын стыр исбон баззади. Хæты 
саргъыбæхыл хъæутыл, хъæзтытыл. Бирæ чызджытæ уарзынц 
Азæмæты. Фæлæ уазалзæрдæ у номдзыд Азæмæт. Рацыд ыл 30 
азы, æмæ уæд сæмбæлд саби чызг Мисурæтыл. Дæс азы фен 
хъæлмæ каст чызгмæ, стæй йæ ракуырдта. 
Радтой Муртанатæ хæрз æрыгон чызг Мисурæты номдзыд 
æмæ хъæздыг Азæмæтæн, чызгæн йæ зæрдæ, йæ фæндон нæ базыд 
той, афтæмæй. Азæмæты зæрдæ рухс кодта йæ цардæй. Ницæ 
мæй тыхстис, ницы хъуаг уыди Мисурæт дæр фыццаг бонты, 
цалынмæ æцæг уарзт циу, уын нæ базыдта, уæдмæ. Уæды карз 
æгъдæуттæм гæсгæ Мисурæты уарзондзинад уыдис æбуалгъ 
æнæгъдаудзинад æмæ йын стыр фыдбылызы хос дæр уымæн 
фæци. 
Рæсугъд ахорæнтæй сфæлыста Гино йæ радзырд «Аххос» 
Æрдзы нывтæ, пейзаж æххуыс кæнынц архайджыты зæрдæйы 
уаг, се ’нкъарæнтæ хуыздæр раргом кæнынæн. Фыссæг абары 
æрдзы нывтæ, æрдзы цаутæ адæмы цардимæ, адæмы митимæ 
Æрдзы нывтæ æмæ адæймаджы æнкъарæнтæ кæм ныхæй-ныхмæ 
æвæрд æрцæуынц, кæм кæрæдзийы æххæст кæнынц. 
Уындæй дæр æмæ зæрдæйæ дæр рæсугъд чи уыди, ахæм 
æрыгон чызджы обрæз сарæзта Гино адæмон легендæйы бынду 
рыл фыст радзырд «Тауычейы» дæр. 
8 

Тауыче — Сехсеваны паддзахы чызг — уацары бахаудта 
зæронд ханмæ. Зæронд хан æрыгон, рæсугъд чызджы куы фед- 
та, уæд йæ зæрдæмæ афтæ фæцыди, æмæ æнцой нал зыдта 
Цæмæй Тауыче йæ къухы бафта, уый тыххæй зæронд хан амард 
та, чызгимæ цы сылгоймаг уацайрæгтæ уыди, уыдоны. Æнæуаг 
ханы фæндыдис чызджы намыс йæ къæхты бын бассæндын æмæ 
уый сæраппонд алцыдæр кодта. Фæлæ рæсугъд Тауыче уый йæ 
сæрмæ не ’рхаста æмæ йæхи денджызы баппæрста. 
Кадæг «Азджериты Куыцыкк» у адæмон таурæгъмæ гæсгæ 
арæзт, тыхджын ыл фæзындысты ирон кадæггæнджыты тради- 
цитæ — иугæндзон эпитеттæ æмæ барæнтæ, кадæгмæ хъусджы- 
тæм æргом здахын æмæ уыдонмæ дзурын, уæлдæр цы ныхас 
цыди, уымæн йæ ахсджиагдæр хъуыды цыбырæй, ногæй дыккаг 
хатт зæгъгæйæ. 
Кадæджы сæйраг архайæг Азджериты Куыцыкк хайджын у, 
адæмон таурæгъты æмæ кадджыты архайджытæм цы миниуджы- 
тæ вæййы, уыдонæй: Куыцыкк у хъæбатыр, ныфсджын, раст 
зæрдæ адæймаг. Азнауырты Бæстырæсугъд цы хæстæ æрæвæрдта 
Куыцыччы размæ, уыдон сæххæст кодта, кæд зын сæххæст кæнæн 
уыдысты, уæддæр. Кæд Куыцыкк «хъæбатыртæй хъæбатырдæр» 
у, кæд карз тох кæны, уæддæр йæ зæрдæ у фæлмæн, дзаг у 
адæймаг уарзынæй. 
Дыууæ æвзонг зæрдæйы, лæппу æмæ чызджы зæрдæ, æнæ 
кæрæдзи цæрын куы нæ фæфæразынц, ахæм арф уарзондзинад 
уынæм мах Барахъты Гинойы иннæ стыр поэмæ «Уæлладжыры 
кадæг», зæгъгæ, уым дæр. Матæрсайы уарзон, куырдуаты бадæг 
чызг, йæхи амардта, йæ монаг æм афæдзы бонмæ куы нæ фæзын- 
ди, уæд. Матæрса дæр йæхи амардта, æмæ сæ баныгæдтой иу 
ингæны. Фæлæ уарзондзинад кадæджы сæйраг темæ нæу. Сæйраг 
темæ у Уæлладжыры фæллойгæнæг адæмы тох бадилатаг тых 
гæнджыты ныхмæ. Адæм — стырæй-чысылæй, сылгоймагæй- 
нæлгоймагæй — бахъуаджы сахат карз тох самадтой лæбурæг 
тыхгæнджыты ныхмæ, бадилатаг феодалты ныхмæ æмæ сыл 
фæуæлахиз сты. Гинойæн бантысти дзæбæх нывтæ сфæлындын. 
хицæн адæймæгты хъæбатырдзинад равдисын, адæм се ’фхæр- 
джытæм цы фыдæхы зæрдæ дардтой, сæ ныхмæ куыд хъазуат 
тох кодтой, уый равдисын. 
Æнæ сахъат, æнæ рæдыд не ’сты Гинойы эпикон кадджытæ 
«Азджериты Куыцыкк» æмæ «Уæлладжыры кадæг». Сæ социа- 
лон æмæ кълассон ахастдзинæдтæ фæбæлвырддæр хъуаг сты 
Бæстырæсугъд дзуры мæгуырты сæрыл, тыхгæнджыты ныхмæ, 
9 

фæлæ йæхи «социалон» цæсгом бæрæг нæу. Аивадон æгьдауæй 
дæр дзы ис хицæн лæмæгъ бынæттæ. Фæлæ уæддæр уыцы эпи- 
кон поэмæтæн сæ ахадындзинад у егъау æмæ аккаг бынат æр- 
цахсдзысты нæ литературæйы. 
Гиномæ ис, йæ фæлмæн юмор зæрдæйы арф кæмæн хизы, 
ахæм радзырдтæ («Бимбол» æмæ æнд.); ис æм, романтикон 
ахаст кæмæн ис, ахæм радзырдтæ («Цæр> æмæ æнд.); ис æм 
дзæбæх, зæрдæмæдзæугæ радзырдтæ сывæллæттæн. Рæсугъд æмæ 
æнцон æмбарæн æвзагæй Гино æвдисы сывæллæтты цардæй 
хицæн эпизодтæ, хицæн цаутæ. Дыууæ чысыл сидзæр сабийы 
хæлардзинад хорз æвдыст цæуы «Æмбæлттæ», зæгъгæ, уыцы 
радзырды; сырдты æмæ фосы тыххæй Гино сывæллæттæн дзуры 
иукъорд радзырды («Арс æмæ хуытæ», «Хъулон», «Хæтæг ба- 
лæг» æмæ æндæрты). 
Гиномæ ис, æндæр æвзагæй кæй ратæлмац кодта, ахæм 
радзырдтæ æмæ æмдзæвгæтæ дæр. Гино у, «Интернационал» 
фыццагдæр чи ратæлмац кодта, уыдонæй иу, ноджы раивта 
Пушкины, Лермонтовы, Хетæгкаты Къостайы, Скиталецы хицæн 
æмдзæвгæтæ. Ирон æвзагмæ ратæлмац кодта хицæн радзырдтæ 
дæр (В. Гюгойæ, М. Горькийæ æмæ æнд.). 
Гино уыди литературон критик дæр, йæ критикон уацмыстæ 
мыхуыргонд цыдысты фылдæр «Размæ»-йы. Иæ критикон уац- 
мысты Гино дзырдта ирон фысджыты идейон рæдыдты тыххæй, 
æнкъарддзинады мотивтæ-иу кæмæ фæзынд, уымæн уайдзæф 
кодта. Гинойы иуæй-иу критикон уацмыстæм хæццæ кæны 
РАПП-ы (Уæрæсейы пролетарон фысджыты ассоциацийы) тæ- 
ваг, цух не ’сты социологизмы тæвагæй дæр, фæлæ сæ рæстæ- 
джы æххуыс кодтой фысджытæн, ирон литературæ арæзтой 
раст фæндагыл. 
Бирæкъабазджын у Барахъты Гинойы сфæлдыстад, уый зын- 
гæ фæд ныууагъта ирон литературæйы. Ацы чиныджы æмбырд- 
гонд æрцыдысты йæ хуыздæр поэтикон æмæ прозаикон уацмыс- 
тæ, абон дæр ма фæсивæды æхсæн хъомыладон куыстæн æххуыс 
чи у, уыдон, æмæ сыл чиныгкæсæг сæмбæлдзæни цингæнгæйæ, 
æхсызгонæн. 
Ардасенты X. 

>схуэсхУэс 
>СХ^сХ>оо 
ЛМДЗА.ВГÆТЛ. 
ЗАРДЖЫТÆ 
КАДДЖЫТÆ 

СÆУМÆРАИСОМ 
Сæумæрайсом, 
Сæумæдæвдæг, 
Куыд рæсугъд дæ, 
Куыд хъæлдзæг! 
Сыгъдæг дымгæ, 
Фæлмæн кæрдæг. 
Мæ зæрдæ^уæ 
Куы сцæрдæг. 
* * * 
Ызнон дæр ма 
Тæлфаг бæхтыл 
Мах бадтыстæм 
Æнæмæт. 
Тæккæ райсом 
Кæйдæр хæхтыл 
Куы ’ссардзыстæм 
Нæ мæлæт 
* * * 
Нæ бинонтæ 
Нæ зондзысты.. 
Нымайдзысты 
Сæ фынтæ... 
Сæ тыхстæй нæ 
Фæдомдзысты: 
Нæ зондзысты 
Нæ зынтæ. 
* * * 
Нæ хорз бæхтæ 
Нæ тæхдзысты 
13 

Æдсаргъ—идон 
Хъæргæнæг. 
Нæхимæ нæ 
Фæдзæхсдзысты... 
Кæсдзысты нæм 
Нæ зæнæг... 
* ♦ * 
Сæум^ерайсом, 
Сæумæцъæхæй 
Æнцон уаид 
Нæ мæлæт, 
Куы сисиккам 
Сæры сæфтæй 
Нæ сабитæн 
Сæ къæлæт. 
Гурк. Хæсты быдыр. 
1916 аз 
14 

МÆТ 
Мæллæгзонд лæппуйæ хæсты цыдтæн размæ... 
Нæ истон «цыкура» фæрдыг! 
Бæрзондмæ куы суадтæн, тындзгæйæ, ызнагмæ, 
Уæд ме 'уæны бахызт нæмыг... 
Æнахуыр бæстæйы дæрзæгдур къæдзæхыл 
Уæлгоммæ æз хурмæ лæууын. 
Мæ фарсы тæнæгæй, фынккалгæ, хуыр-зæххыл, 
Мæ размæ мæ сау туг цæуы... 
Зæхх алыран иу у: æнæзивæггæнгæ, 
Уый алкæй дæр исы хуылфмæ. 
Куыд хорз у нæ арв та! — уымæлбын ныккæндмæ 
Бæрзондæй фæлгæсы мæнмæ. 
Уый абон мæ фыд у, — цы ма ис мæ разы? 
Миййаг мын куы нæ ис сыхаг. 
Ныр зæхх та мæ мад у: рæвдауын фæразы... 
Уæд абон цæмæй нæу мæ фаг?! 
Лæг фидар уа хъуамæ (мæхи кой нæ кæнын), 
Иæ царды бар — уадз æй — кæнæд. 
Мæхицæй бæрзонддæр цыдæр мæм куы кæсы, — 
Æндæр у мæ сагъæс, мæ мæт: 
Изæры талынджы дзæгъæлдзых фæдзурдзæн 
Мæ мады зæрондмæ: «Кæм дæ? 
Дæ буц фырт фæмарди»...—Дæрзæгæй дзы курдзæн: 
«Цæй, райдай йæ хистаг цæттæ!» 
Мад тондзæн йæ рустæ, уый райсдзæн мæ авдæн, 
Йæ уарзон хъæбулы мæрдæй. 
15 

Нæ зæххæн, нæ арвæн йæ маст-иу ысхъардзæн, 
— «Æз бабын дæн,—дзурдзæн, — рæстæй» 
Йæ мæллæг чызгон сæр нывондæн æрхаста... 
Цыма йæм лæбурдта хуыснæг, — 
Мæ туджы æртæхтыл йæ хъару ныссаста, — 
Æхсæв-иу нæ уыдта хуыссæг... 
Цæй мæгуыр дæн абон! Пырхкалгæ — мæ уæнтæ; 
Мæ разы æрлæууыд мæлæт... 
Мæ мæгуыр зæронд мад, цы кæнон дæуæн та. 
Ды куы дæ мæ сагъæс, мæ мæт?!. 
Турчы хæсты. 
1916 аз. 
16 

ДЗÆРÆХ 
(Кадæг) 
Уыд хуыздæр хъаруйæ, зондæй; 
Сæххæсти йæ ас. 
Адæмæн æмбисонд кондæй, — 
Раст нæзы бæлас. 
Уый хуызæн æвдисæн давдыл 
Чи уыд æмæ кæд?! 
Уый хуызæн бæласы ставдыл 
Чи ’руагъта фæрæт?! 
Рывд фæци; йæ хос æркарста, — 
Рæстæг у æвгъау, — 
Хъæугæрон бынат æрбарста, — 
Мих-фæдæгъд йæ кау. 
Дур фæлдахы, зæхх фæрсудзы... 
Уарзы куыст йæ къух. 
Бирæ чызджы зæрдæ ссудзы 
Уый уындæй æдзух. 
Бинойнаг æрхаста фарон 
Уарзæгой дзæбæх. 
Кæрты разилы Дударон, 
Цин кæны Дзæрæх. 
Чындз ызгъоры ’хсæвæй донмæ, 
У цыма хуыснæг. 
Уарзонæй та ’хсæвæй бонмæ 
Н’ахсы сæ хуыссæг. 
Ацы ’хсæв æмгар æвзарæй 
Ам сæ цин уыдис. 
Алы хорзьщ ногдæр зарæг 
Ардыгæй цыдис. 
Амондæн &1$Ш)<-дц^хъæуы! 
/>' Яи; зъЙС№,^ *ф&ЩР, 
2 Уапмыстк 

Туджджын уыд дæрддагдæр хъæуы 
Фыдыфыд кæддæр?! 
Бадти, бинонты рæвдаугæ, 
Иу изæр Дзæрæх. 
Нæмыг уæнты, зилгæ, хаугæ, 
Айгæрста уæрæх. 
Уарзон ус кæмдæр ыссардта 
Уæд йæ лæджы кард, 
Хурхыл æй цæхгæр ысдардта... — 
Бадæлгом, фæмард. 
Хистæн аргæвстой сæ хъуджы, — 
Мæрдтæн, дам, æгъдау. 
Райхæлдтой æндзарæн суджы 
Азарæй сæ кау. 
Хаста чидæртæ Дзæрæхы 
Рухсагæн йæ ном. 
Чи та стонгæй нозты рагъæй 
Суагъта уым йæ ком. 
Нал æрттивынц уарзон цардæй 
Ныр Дзæрæх, йæ ус. 
Кæрты хъамыл разынд дардæй, — 
Раст зæрæстон мус. 
Чи та йæм кæса, цы ’нхъæлæй? — 
Райсынц хи æддæ. 
Сых фæхастой, — чифылдæрæй, — 
Кæрты фæллæйттæ. 
Иу, — æрдхорд, — уынæргъы уынгæй: 
— «Чи дæм уыд фыдæх?! — 
Æз нæ бафсæстæн дæ уындæй, 
Ие, уæу-уæй, Дзæрæх!..» 
1917 аз. 
№ 

СЫРХАТЫ СÆРИ 
Куы стыхджын та ныл паддзах ногæй, 
Нæ фæндзæм азы тох «фæсаст», 
Уæд, баст куыдзау, æфсæдтæ рогæй 
Кавказыл раскъæрдтой æваст. 
Æндзæрстой хæдзæрттыл... фæцагътой 
Нæ мадæлты, нæ цоты уым. 
Ехсæй нæмгæ, чырынтæ къахтой,— 
Æнæ ’сгæрст нал баззади къуым. 
Кæм ма уыди лæууæн сæ фæстæ? — 
Цæмæй ма сырæзтаид цард? 
Нымудзæгæй куы байдзаг бæстæ, — 
Нæ фæсивæд лыгъдысты дард. 
Куырттатыл къорд лæджы Уналы 
Уæлвæзæй рахъуызыд сырдау, 
Цыма Германы, йе Авс^гралы 
Сæ фысым каст, цæттæ, лæгау. 
Сæ тыхстæй раластой, кæугæйæ, 
Фæстагдæр бинонты хæдон. 
Æнахуыр бæстæтæм цæугæйæ, 
Зæгъынц: «Хæрзбон, нæ ком, нæ дон!» 
Изæр йæ куырд рæсугъд Кæзийæ 
Зæгъы та Бердæн уæд йæ фырт: 
«Æз зонын — амондæй мæнимæ 
Нæ уыдзæн уымæн сайд йæ дзырд. 
Зындзæни Берды фырт Сырхатæй, — 
Æххæстдæр йе ’мгæрттæй, — Сæри. 
19 

Уый йемæ сласдзæнис æхцатæй 
Æгас сыхваг бæрзонд кæри!.. 
Фæндаг хъæуи-хъæуæй фæдардтой... 
Æккойæ хастой галы хатт, 
Кæм-иу куыстаг, миййаг, нæ ардтой,— 
Уыдис æххормагæй сæ бадт. 
Фæхаттысты Европы бæсты... 
Сæхи нæ бафсæстой æппын. 
Дыууæ та дзы Болгары хæсты 
Крест æнхъæлæй баци бын. 
Уыдысты ноджыдæр Голланды, 
Рæвдыд дзы не ’ссардтой æппын. 
Æхсæрфарсæн æртæ зыланджы 
Ныссусæг кодта уым Бæппын. 
Хæрæгуæргътимæ дард Канадæй 
Уыдысты хъæдтæ ноджы ’рвыст, — 
Цыма сын баззади сæ мадæй, — 
Сæ уæлæмхасæйнаг — æлгъыст. 
Дæс азы рацыди фыдбонтæй... 
Хæрдджын, кæм та — сыдæй бынтон, 
Зылди Сæри бæгънæгæй, гомтæй... 
Фыднизæй нал уыди йæ бон. 
Уæд ног æрымысыд Уналы, — 
Иæ мард кæд сирвæзид уæддæр... 
Фæцис æмбæлттæ йын Италы, — 
Нæ уыдис уыдон бон хуыздæр. 
Сæри нæ ласта уæд æхцатæ, 
Нæ хуыдта сайд Кæзи йæ дзырд, 
Фæлæ дыууæ бонмæ Сырхатæ 
Ныссагътой тулдзæй мардæн цырт... 
Æрмæст йæ гæрстæ йын куы ’хсадтой, 
Куы райстой хордзен исты ’нхъæл, 
Иæ иу къуымы йын уæд ыссардтой 
Фæдзæхсæн гæххæтты гæппæл. 
*> 

Фыста: «Нæ заман ног æрхæстæг, 
Уæ зæрдыл бадарут, Унал! 
Æз байсæфтæн, фæлæ мæ фæстæ 
Хæстон заманæй лидзгæ — нал! 
Æрцæуæд сæфт паддзах, тыхгæнæг! 
Бырсут, лæбургæут, сырдау! 
Кæннод æнæ иу бахъыггæнæг 
Æгадæй фесæфут мæнау!» 
1917 аз. 
21 

ÆРТХЪИРÆН 
Хъазахъхъаг ехс æмæ хъазахъхъаг æлгъыстæй 
Æлдарад нæ сæргъыл ныр байстой сæхицæн 
Пъагонджын нæлхуытæ æрттиваг фæлыстæй. 
Бынат ма кæм арынц, — ныккæуа сæ фидæн! 
Рæсугъдæй, æгуыстæй, хæринаг-æввонгæй... — 
Цæрынæй-хæрынмæ æндæр мæт нæ зонынц. 
Хæдзæрттыл ныр зилынц нæлхуыты æрдонгæй, — 
Æмгары дзæбæхты сæ номæй кæм хонынц!.. 
Ысдзырд дзы кæмæ ис? Рæстдзинад кæм барынц? 
Хæрзарæзт хъæбæр ехс, бæндæн та — бæласыл. 
Кæсут-ма, дзыллæтæн æгъдæуттæ æвзарынц: 
Тæлфай ма, рæстзонд лæг, — æрзилдзæн ехс рагъыл 
О додой, о додой, пъагонджын æмгартæ, 
Æнхъæл уæ уыдыстæм, — нæ сылты, нæ сæртæ 
Уæй кæндзыстут гъеныр, хæддзуйæ æлдартæ, 
Фыдбоны заманы сæгъдзармы гæппæлтыл!.. 
Æввонгхор адæмæн сæ заман сæ цæсты 
Фыдмæгуыр сидзæрты туг калын цы давы?! 
Уоу-уæй-гъе, фæсивæд, цы ’вгъау дæ, дæ мæстæй 
Фæйнæрдæм мæ зæрдæ тъæппытæ куы хауы!.. 
Сыба. 
Сентябрь, 1919 аз. 
22 

ЦÆГАТ ИРМÆ 
Хæхбæсты, фыдбæсты æз бадын æнкъардæй; 
Мæ уынгæг сагъæстæн кæрон нæй æппын: 
Дзыллæйы тухитæ, къæйныхæй, æнадæй, 
Ныццæнд ысты хивæнд зæрдæйы рæбын... 
Бын бауай, нæ дзыллæ, бын бауат, æмгæрттæ, 
Мæгуырты куыд ничи уæ скодта æвгъау! 
Цæсгом дæр уын нал ис: нæмынц уын уæ фæрстæ. 
Уæ арв æмæ зæхх уыл нызгъæлæнт фæлтау!.. 
Хъæбæр баст рæхысæй, — уынут æй уæ цæстæй, — 
Былмæ уæ фæтæры, æнæвгъау, ызнаг... 
Чермены хорз зарæг нæ хъуысы уæ фæзтæй... 
Цæрын ма æмбæлы ныр афтæ æнад?! 
Ныууадз, дам, дæ хæдзар, ныууадз, дам, дæ мады. 
Цæугæ, дам, нæ разæй, дæу бахъуыд хæцын! 
— Кæимæ, мæ лымæн? Иæ арм нæм чи дары 
Нæ мæгуыр сидзæртыл, гъе уыдон цæгъдын?! 
Дзыллæты куыд сайут æрттивгæ пъагонтæй?! 
Куыд тæхут, фырцинæй, уæлвонгты сымах? 
^рцæуы ныл афон... Кæлдзыстут бæрзондæй, — 
Кæсут-ма Цæгатмæ, — уым тынг у гæрах!.. 
Сыба. 
Сентябрь, 1919 аз. 
23 

ФÆСИВÆДЫ ЗАРÆГ 
Афонтæ ныл бирæ ацыд... 
Ничи бакодта нæ кой. 
Тухитæй сæрибар рацыд. 
Мах дæр балæууæм æнцой! 
Цæй, фæсивæд, размæ цомут! 
Царды рухс ныр фенæм мах. 
Ахуырыл кæрæдзи домут, — 
Нал сысдзæн нæ туджы ’ртах. 
Рацыди нын фадат ахæм, 
Хъуамæ мах дæр уæм уæндаг: 
Амоны нæ рæстæг махæн 
Рагæй ног бæллон фæндаг. 
Цæй, фæсивæд... 
Ма дын баззайæд-иу рохы 
Иннæ адæмтæн сæ зын. 
Алчи сæ цæудзæн йæ тохы... 
Тохы-иу сæм тагъд фæзын. 
Цæй, фæсивæд... 

гыцци 
Цард хæххон кæрты, — 
Дзурынц чидæртæ, — 
Мад, æртæ фырты, 
Ахæм сидзæртæ. 
Амарди сæ фыд... 
Ахæм тых кæм ис? — 
Хæхтимæ хæцыд, — 
Алыбон фæдис. 
Сидзæрты дзыгуыр 
Фесæфынæй тарст, 
Батымбыл, мæгуыр, 
Мады алы фарс. 
Искæй къæсæртæй — 
Кæм уæлдай хъæдур, 
Хастой къæбæртæ, 
Кæм сæнары мур. 
Хъомтæй уа, сырдтæй — 
Алцæмæй дæр — хъуаг, 
Суанг хуырхы цъырттæй 
Не ’фсæстысты фаг. 
Хистæр фырт, Дæхци, 
Рахъомыл куыддæр, — 
Кусынхъом фæци 
Йе ’мгæрттæй хуыздæр. 
Родгæсæн — æххуырст, 
Афтæмæй сын у 
25 

Бинонтæн æххуыс 
Бонзонгæ лæппу. 
-Бакастæй — кæрдæг, 
Бакусынмæ — уад, 
Фезмæлдæй — цæрдæг, — 
Цин кæны йæ мад. 
Цыппæрдæсæм аз 
Сидт куы рацыд — хаст, 
Хистæр фырттæн с’ас 
Разындис æххæст. 
Ракæнынц... Кæдæм? 
Чи цытæ дзырдта... 
Чи хæцы? Цæмæн? — 
Ничи сæ зыдта. 
Рахатт дуне — змæст. 
Бæстæтæ — бырон. 
Цагъта, мардта хæст... 
Нал ын уыд кæрон. 
Бирæ дзыллæ ’взонг 
Баци уым дæлгом. 
Адæмтæн сæ зонд 
Баталынг бынтон. 
Къорд зæронд лæгæн 
Мадмæ уыд сæ дзырд: 
— Сусæг нæй кæнæн, 
Рухсаг уæд дæ фырт! 
Кадимæ ’рцыд сæфт 
Кæстæр хорз Ахмæт. 
У Дæхци дæр цæф, — 
Цинты нæм цæуæд! 
Хъуг ма уыд фæстаг, 
Не ’скодтой йæ ’вгъау. 
Хисты уа бæркад, 
Афтæ, дам, у ’гъдау, 

Мад, фæстаг хъæбул 
Катай, сар кæнынц: 
Нал уромы къул, — 
Хойынц риу, кæуынц... 
Сæмбæлди Дæхци, — 
Кой нæ разынд мæнг: 
Иу цонг хауд фæци, 
Бахус и йæ зæнг. 
Раст йæ мæйы бон 
Нал систа йæхи. 
Кæрты былгæрон 
Ахицæн Дæхци. 
Уым æстдæсæм аз 
Ног хæсты гуылфæн. 
Фегом и йæ маст 
Кусджыты хуылфæн... 
Æфхæрд дзыллæтæ 
Кодтой иу сæ тых. 
Тохы нысæнттæ 
Рахастой уæлных. 
Арвы гæрæхтау, 
Дардæй тох хъуысти, 
Топп, хъазуат лæгау, 
Райста уæд Гыцци. 
У ныфсджын йæ каст; 
Барухс и йæ зонд; 
Гуыр фæдаргъ æваст, — 
Диссаджы хæрзконд! 
Иунæг фырт фæтарст, — 
— «Ай нæ цард — зындон, 
У кæд мадæн карст 
Хи марьш фæндон?!» — 
— Хъус, мæ фырт-фæстаг: 
Ацы ног хæсты 
27 

Фесæфæд ызнаг 
Кусджыты бæсты! 
Мæнæ дын мæ фæнд: 
Цу, хæсты цæугæ! 
Бонджынты фæцæгьд, 
Йе ныккæн мæлгæ!» 
Ифтонг куы ’сси фырт, 
Нал уромгæ—маст, 
Уæд æдгæрзтæ цырд 
Разæй мад фæраст... 
Цард хæххон кæрты, — 
Дзурынц чидæртæ, — 
Мад, æртæ фырты, — 
Ахæм сидзæртæ... 
1920 аз. 
28 

ТОХЫ ЗАРÆГ 
Цомут-ма, размæ ныббырсæм, æмгæр1тæ, 
Рагон зæронд цард ыскалæм бынæй. 
Фадат нын ахæм æрцыдис, æмбæлттæ, 
Дунейы тугцъирты басæттæм, цæй! 
Фыдæлтæ искæмæн кусгæ нæ кодтой; 
Знагæн йæ разы нæ кодтой кæугæ; 
Зæдтимæ тохæй дæр ’здæхгæ нæ кодтой; 
Тохмæ та хъæлдзæгæй кодтой цæугæ. 
Бонджынтæй арæзт цард акалд, хæррæгъау, 
Паддзахы, æлдæртты айстам фæсфæд. 
Ног цард ныр саразæм фидар, къæдзæхау, 
Фесафæм рагон зæронд царды фæд. 
Сау калмау, не ’знаг нæм тынг мæстæй марди, 
Мах ыл уæлахиз куы фестæм дзæбæх. 
Хъуаг адæм удхос ыссардтой нæ царды; 
Æнæзæхх адæмтæ райстой нæм зæхх. 
Федтам нæ царды рухс гъеныр нæ разы; 
Сырх тырысайы бын фидар цæуæм! 
Цомут, æмгæрттæ, цæй, цомут-ма размæ! 
Талынгдзинæдтæ ма фидар цæвæм! 
1920 аз. 
29 

Катай-иу кодтой нæ райгуырæн хæхтæ... 
Адæмтæй, зæххæй уыдыстæм æфхæрд... 
Афтæмæй цудгæ нæ кодтой нæ къæхтæ... 
Алцы æвзарынæй фестæм фæлтæрд. 
Ма хæцæм «хионтыл», аппарæм «хæстæджы», — 
Алы цардхалджыты аппарæм дард. 
Растдзинад уарзгæйæ, ацы ног рæстæджы 
Цæйут-ма фидауцыл саразæм цард! 
Сау къæйтæ, лæбырдтæ, дуртæ кæм тулынц, 
Уыдонæй сарæзтам мах та хуымзæхх. 
Уыдон нæм рагæй дæр зæрæдтæ дзурынц... 
Цæй-ма, ды дæр сæ дæ зарæджы зæгъ! 
Ма хæцæм... (Иумæ). 
Талынг мигъ, хивæндæй, бадти нæ сæрмæ; 
Арвæн нæ тынг риссын кодта йæ цæф! 
Дард цæгатырдыгæй барухси зæрдæ, — 
Дардæй ныл амбæлд сæрибары тæф... 
Ма хæцæм... (Иумæ). 
Паддзахы заманы чи нæм-иу хæлди, 
Чъизидзинадæй нæм чи сси «уæздан», 
Уыдонæй мастдзинад зæрдыл æвæрди... 
Мах сæ цæвæрдтам ныр аккаджы ран! 
Ма хæцæм... (Иумæ). 
30 

Хионтæ дунейы мæгуырты хонæм, 
Гъе æндæр ничи у махæн зынаргъ. 
Уыдонæн феххуысыл хъуа нæхи домæм, — 
Уыдонæн сисæм ма хъуамæ сæ уаргъ. 
Ма хæцæм... (Иумæ). 
Кæмттæ ’мæ быдырты азæлæд зарæг; 
Фидар хъæлæсæй ныззарæм æргом. 
Къæдзæхтæй, хæхтæй нæм нал хъуысдзæн хъарæг. 
Цардæнцой ралæууæм иумæ æнгом. 
Ма хæцæм... (Иумæ). 
31 

ФЕСÆФГÆ ÆМБÆЛТТÆМ 
Фæндараст æрбауат, цæдисонтæ!. 
Ныр нал ис сымахæн мæлæты рис. 
Мæгуырты нымадтат уæ бинонтæй; 
Уæ цард уыди рагæй тыхсты фæдис 
Цæргæсау, фæлгæсут ныр алыварс. 
Сæтты нæ уæ мæсыг йæ бæрзондæй!.. 
Зæрдæйæ уыдыстут мæгуырты ’мварс, 
Уæ сæр сыл æрхастат уæ хæрз зондæй. 
Фæут нæ фæндараст, цæдисонтæ!.. 
Фæлмæндæр бæмбæгæй — уæ рухс бынат. 
Нæ æфхæрд дзыллæты фæдисонтæ, 
Уæхицæн ныууагътат æнусмæ кад.. 
1920 аз. 
32 

ИНТЕРНАЦИОНАЛ 
(Тæлмац) 
Æгас дунейы кусæг адæм, 
Цагъарæй чи хæссы къæлæт, 
Нæ зонд куы фыцы рагæй махæн, - 
Хæстмæ нæ хоны: «райс мæлæт!..» 
Тыхæйконд дуне мах ыскалæм 
Тæккæ бындзарæй, гъе стæй уæд 
Æндæр бындур нæ цардæн ссарæм. 
Ныр ницы чи у, — уыдзæн æппæт. 
Гъеныр у, гъеныр у, гъе, 
Нæ фæстаджы стыр тох... 
Интернационалы 
Зын цард уыдзæни рох. 
Æнхъæлмæ ма кæсæм кæмæдæр, -- 
Мах ничи фервæзын кæндзæн. 
Нæхи ма равдисæм бæрæгдæр: 
Нæхи хъару нæ суæгъд кæндзæн. 
Цæмæй нæ хæзна къухы бафта, 
Гæрзармæй, асæттæм æфсондз, — 
Нæ ызнаг хъуамæ къухтæбаст уа: 
Æгъгъæд фæкалдтам мах нæ рондз. 
Гъеныр у, гъеныр у, гъе, 
Нæ фæстаджы стыр тох... 
Интернационалы 
Зын цард уыдзæни рох. 
Æрмæст ныр иуыл кусæг адæм, 
Мах семæ афтæмæй, дзæбæх, 
Зæхх райсын хъуамæ бафæразæм, — 
3 Уацмыстæ 
33 

Æввонгхортæм цæмæн уа зæхх?! 
Нæра кæд арв æфхæргæ зондæй 
Æмбырд лæгмар æмæ куитæн, — 
Уæддæр ма махæн хур бæрзондæй 
Йæ сыгъдæг зынгæй рухс кæндзæн. 
Гъеныр у, гъеныр у, гъе, 
Нæ фæстаджы стыр тох... 
Интернационалы 
Зын цард уыдзæни рох. 
1920 аз. 
34 

ЧЕРМЕН* 
Нæ фæсивæд, æрзар-ма 
Чермены тохы зарæг, — 
Æмæ зæхджын æмбара, 
Кæй фæци конд йæ «зарæг!»... 
Тылаттатæ куы уæрстой 
Æрнæджытæ, гæмæхтæ, — 
Черменæн хай æвзæрстой 
Цъыфдзæстытæ, къæдзæхтæ. 
Чермен уыд уæд хæтынмæ... 
Лæбурдта-иу æнæвгъау 
Зæхджынтимæ хæцынмæ... 
Æрбатардта бæх-рæгъау. 
Йæ мад та бадт æнкъардæй, — 
Мæстджын уыди æгадыл. 
— «Фæсайдтой дæ мæнгардæй; 
Æууæндæн нæй сæ ардыл; 
Нæ сæрвæттæ фæуæрстой; 
Дæуæн дзы хай нæ радтой; 
Æвзæрæн дæ æвзæрстой; 
«Лæг у», зæгъгæ, нæ загътой!» 
— Кæс-ма, нана, мæнмæ дæр, 
Мæ тых, мæ бон — æлутон, — 
* Автор йæхæдæг куыд фыссы (газет «Чермен», № 51, 
1921 азы 6 янв.), афтæмæй ацы зарæджы 2—8 строфатæ сты 
Гæдиаты Секъайы «Чермен»-æй ист. Æцæг ма сыл Гино фæстæ- 
дæр йæхæдæг бакуыста. (Ред.). 
35 

Зæххæй кæм уа фæлмæндæр, 
Æрсадзон уым мæ гутон! 
Чермен хуымыл æрлæууыд, 
Дзæбæх, æнцад-æнцойæ. 
Иæ ныхмæ лæг нæ лæууыд, — 
Фæтарстысты йæ койæ. 
Куы ’мбæхстысты, тæрхъусау: 
«Кæдæм лидзæм, кæцырдæм?!^ 
Чермен та уæд, фырбуцау, 
Фæлдæхта зæхх фæрсырдæм. 
— «Æркæс, нана, мæ хуымтæм. 
Сæ бакаст у бæрæгдæр. 
Æз равдыстон нæ «хуытæн».* 
Мæ туг кæй нæу æвзæрдæр!.. 
Ныр афонтæ фæсурынц 
Кæрæдзи бон-æддæдæр... 
Тылаттатæ æрдзурынц: 
«Цы уыдзыстæм фæстæдæр?»... 
Уæд иу райсом нæ Чермен 
Фæзынд æнкъард, фыдхуызæй: 
— Нана, æруай, æрцу мæм’ 
Æнкъард дæн æз фыдфынæй: 
Мæ фыны-иу мæ разæй 
Бæрзонд цъæх арт ыссыгъди; 
Æз нал уыдтæн æдасæй, — 
Æгас дуне куы сыгъди!.. 
«Фæнд ыл кæнынц», — мад зоны: 
Цæссыг фæкалы фæскъул... 
Зæрдæвæргæ йæ домы: 
— Ды ма фæтæрс, мæ хъæбул! 
* Уæздæттæн. 
36 

# * # 
— Нæ цæугæхох, нæ Чермен, 
Ды бамбал кæн лæппуты... 
Исламатæм ныддæнгæл 
Æртæ саулох бæх-дзуджы... 
Хъазуат Чермен фæрасти. 
Фæндагыл ын фæдзырдтой. 
Фæлывд дзырдтæй фæсасти: 
Йæ зонды йын фæсырдтой. 
Бæласмæ йæ ыссайдтой 
Рæгъау бæлвырд кæнынмæ. 
Нæмгуытæ йыл ыскалдтой... — 
Чермен æрхауд йæ бынмæ. 
Ныууынæргъыд, ныхъхъæрзыд, 
Дыууæйы дзы æрцахста. 
Сæ хурхыл сын ныххæцыд, 
Ыстæй йæхи æруагъта... 
* * * 
Йæ мад йæ цардæй ферох. 
Лæбурдта-иу йæ фæрстæм: 
— «Цæугæмæсыг, лæугæхох, 
Цы уыдзынæн дæ фæстæ?!» 
Йæ бонтæ уый æрвыста... 
Уæдæй нырмæ йæ рæстад 
Дзæбæхдæр хи æвдыста. 
Уындзыстæм ын йæ фæстаг... 

ЧЫЗГАЙЫ ЗАРÆГ 
Дари-быдæн кæй уафынц, 
Уый мæ ронæн куы уаид! 
Адæм се ’ппæт кæй уарзынц, 
Уый мæ мойæн куы уаид! 
«Хæдзар-хæдзар» фæкодтон, — 
Къæсæр кæнын нæ зыдтон. 
Дæ цæра, де ’стæн фæкодтон; 
Дæ зæрдæ дын нæ зыдтон. 
Æз цы суадон нуæзтон, 
Уый — цæугæ ’мæ зилгæйæ. 
Æз цы уарзон ныууагътон, 
Уый — кæугæ ’мæ ниугæйæ. 
Калак кæмæн нал вæййы, 
Уый ма Гурмæ цæмæн кæсы? 
Фадат кæмæн нал вæййы, 
Уый та зулмæ цæмæн кæсы? 
1921 аз. 
38 

ÆРЫДОН-ÆРРАДОН 
Кæсы хур бæрзондæй... 
Нæй уымæ дæ зондæй. 
Æвзистау, æрттивы къæдзæх. 
Куыд хъазынц нæ кæмттæ! 
Куыд зарынц нæ мæргътæ! 
Куыд худынц, фырцинæй, дзæбæх! 
Æрыдон-Æррадон! 
Фæрсын дæу æз абон: 
Фæткимæ цы кæныс хылтæ? 
Цы маст ис дæ зæрды? 
Æнæвгъау куы ’вдæрзыс 
Ды рагæй дæ нæудзаст былтæ! 
Кæнын дыл тæрхæттæ... 
Æз зонын, — æфхæрд дæ, — 
Дæу хойынц нæ дæрзæг хæхтæ. 
Æз бирæ фæлмæцын, 
Æз бирæ фæкæсын,— 
Зылын дæм нæ арын бæргæ... 
Нæ дзыллæ, нæ адæм, 
Æрбайхъус дæ кадæн: 
Дæ цард дæр, нæ донау, хæссы. 
Дæ зонды конд раив; 
Хæрам дын нæу аив, — 
Кæс-ма, хур куыд райдзаст кæсы!.. 
Кæсы хур бæрзондæй... 
Нæй уымæ дæ зондæй. 
Æвзистау, æрттивы къæдзæх. 
Куыд хъазынц нæ кæмттæ! 
Куыд зарынц нæ мæргътæ! 
Куыд худынц, фырцинæй, дзæбæх!.. 
192! аз. 
39 

(Зарæг) 
Паддзæхты нæ уынæм дзуарæй; — 
Айстам æлдæртты фæсфæд. 
Скалдтам мæнгдуне бындзарæй; 
Сисæм не ’рагъæй йæ фæд. 
Цомут размæ ныр, æнгомæй, 
Сæртæ сисæм, цæй, бæрзонд! 
Тых фæфидардæр æндонæй, 
Тынг фæцæрдæг и нæ зонд. 
Паддзæхты нæ уынæм... (Иумæ). 
Талынг митæ айсæм цардæй, 
Мах сæ стыхстыстæм æгæр!.. 
Кæд фæцардыстæм фыдцардæй, 
Уарзæм фидауц мах уæддæр. 
Паддзæхты нæ уынæм... (Иумæ). 
Сдзурæм абон: «не ’фхæрд бæстæ, — 
Къултæ нын кæм уыд сыхаг, — 
Бацин-ма кæн, цæй, нæ фæстæ, 
Баулæф ды дæр дæ фаг!» 
Паддзæхты нæ уынæм... (Иумæ). 
Сагъæс бирæ ис нæ туджы... 
Скæнæм растдзинадыл цард. 

Аразæм нæ цард зын дуджы, 
Хъуамæ скадджын уа нæ мард. 
Паддзæхты нæ уынæм... (Иумæ). 
Цæй, уæдæ, бæрзонд Кавказæй 
Нарты ’взагæй дзурæм ныр. 
Дзыллæтæн-ма цом сæ разæй, — 
Асæрфæм хъæдгомты быр... 
Паддзæхты нæ уынæм... (Иумæ). 
.921 аз. 
41 

УÆИГУЫТЫ МÆСЫГ 
Цардæн йæ зилгæдымгæйæ фæхаугæ, 
Бафтыдтæн хохы фыдæбон рæттæм. 
Зæрдæ сæ кодта тынг судзгæ-ураугæ... 
Бавзæрстон Урстуалты хъизæмæрттæ. 
Разынд мæм хурскæсæн. Арвыл æмбæлди 
Хъæлы цад — рагон заманы вулкан. 
Арвимæ стох кæнын бафтыд йæ зæрды... 
Фондз версты алырдæм байдзаг йæ ран. 
Федтон фæтæн комы астæу, бæрзондæй, 
Ног сау хох: адих ис ком дæр æд дон. 
Хохæн йæ тъæпæн сæр нал фæци кондæй, 
Мæсыгæн фæтæн сæр баззади гом. 
Уырдæм фæцыдтæн æз дзабырты тагъдæй; 
Роны нытътъыстон дзы ноджы цыппар. 
Бацыдтæн, бакастæн, баззадтæн сагъдæй... 
Бамбæрстон кæнæджы хъару, йæ бар... 
Баззадтæн сагъд æмæ хуылфмæ ныккастæн. 
Бæрзæйæ къæхтæм ныррызтæн-иу тынг. 
Кодтон хъуыдытæ: нæ царды зын, уастæн, 
Ме ’лгъыстæй абон дæу басудза зынг! 
Раздæхтæн... Бæрзæй æрхауди ныллæгмæ. 
Мæстæй, фæсмонæй уæд байдзаг ис сæр: 
Хъуыдытæ сарæзтон рагон цæрæгмæ, — 
Бæстæты бирæйæ а фыдран цæр! 
Рагон нæртон дзыллæ, бамбæрстон, цардтæ... 
Ацы фыдбон бæсты скодтай мæсыг... 
42 

Царды фыдæвзæр дæ асырдта дардмæ: 
Ма дæм æххæоса фыдгулы нæмыг. 
Бафсæрмы, банкъард ис абон мæ зæрдæ... 
Цас тынг æркастæн нæхимæ æгад! 
Касти, цыма мæм дзырдæуыд: «æвзæр дæ... 
Ацу, æнæхъару, уадз нæ æнцад!..» 
Комæн йæ бынæй æз кастæн фæстæмæ, — 
Арвимæ дзуры уæйгуыты мæсыг... 
Не ’гуыдзæг царды уаг нал цыд зæрдæмæ... 
Разынд, хъыгзæрдæйæ, цæстыты сыг. 
43 

УС ÆМÆ ЛÆГ 
(Мамиаты Елдзарыхъо æмæ Туаты Оляйы номыл). 
(Ус бады æнкъардæй сынтæгыл. Лæг куы æрбацæуы, уæд ус 
сысты. Лæг тагъдгомау æрбауайы æмæ усы æнкъардæй ауыны) 
Л æ г. — Не ’фсин, дæ бон хорз! 
Цы ’нкъардæй та бадыс? 
Тæргайгопп фæдæ мын, 
Куынуал дæ фæразын: (аздæхы æнкъардæй 
иуырдæм) 
Алы бон дæумæ 
Кæсынæй хъаймæтдæр 
Цы уыдзæн, — нæ зонын æз! 
V с. — Æрбайхъус-ма, лæгай, 
Цы дын кæнон уæдæ? 
Куынæуал фæразын 
Æз лæггад кæнынæй: 
Райсомы раджыйæ 
Æхсæвы æмбисмæ, 
Цырагъау, уырдыг лæугæ! 
Л æ г. — Цытæ мын дзурыс ныр, 
Фæлтау ма ныхъхъус у! 
Æгъдæуттæ сты махæн 
Фыдæлтæй баззайгæ. 
Хъуамæ алчидæр 
Хæцын сыл фæраза: 
Нæ цардæн уый фидауц у. 
У с. — (Хæстæгдæр бацыд). 
Уый раст у дæ фæлгас. 
Уый хорз у дæ ныхас. 
Фæлæ ма ды акæс 
Бинонты æгъдаумæ: 
Абонæй нырмæ 
44 

Дæ мадмæ, дæ фыдмæ 
Мæ хъустæм фырмæстæй дæн. 
Л æ г. — Хатыр у мæ мадæн, 
Хатыр у мæ фыдæн. 
Æмбар-ма йæ, мæ хур, 
Фыдбонæй, хæрзбонæй, 
Бирæ бавзæрстой 
Мæн хъомылгæнгæйæ... 
Сæ кой дын худинаг фод! 
(Ус йе ’ргом аздæхта иннæрдæм). 
Ус. — Дæлæмæ æрхауай, 
Æнамонд зæдыхай! 
Мæн ацы бынатмæ 
Цы адæм æруагътой, 
Алы бон кæугæ, 
Дзыназгæ кæугæйæ, 
Сæ кæры-кæронмæ фонт! (Фæстæдæр, кæ- 
уынхъæлæсæй): 
Мæ мæгуыр ныййарæг! 
Мæ уарзон цытджын фыд! 
Мæрдты мыл хъæрздзыстут, — 
Зæрдæхудт уæ куы дæн: 
Сымах уынаффæ æз 
Мæ хивæнды бын 
Къæйныхæй куы фæкодтон. 
Ныхæстæ нын бирæ 
Бæргæ-иу фæкæнынц 
Æвзаджы фæлмæнæй, 
Стæй дарддæр, мæ хуртæ, 
Цæсты ныкъуылдмæ, 
Бæндæнтæй бæстытау, 
Сæ къуымы æрызайæм... 
Л æ г. — Мæ рæсугъд зæрдæнцой, 
Ды уаих æрбауай! 
Цæй тагъд мæм фæтыхстæ? 
Лæджы фыд хæрынмæ 
Никуы фæбæззы... 
Фæгæдзæ кæн чысыл, 
Дæу хорзæн уæд мысдзысты! 
У с. — Дæ бур рондз фæкалай, 
Цытæ мын дзурыс ныр?! 
46 

Мæ уæнгты мæллæг туг 
Бынтон куы ныммынæг, — 
Иумæ зилын мын 
Бæргæ ’нцон уаид: 
Æрттивгæ æрвитин æй. 
Гъеныр та, кæс-ма ды: 
Куыд тынгдæр сæм кæсай; 
Куыд фылдæр сын кæнай 
Дæ уæздандзинæдтæ, 
Афтæ тынгдæр дæ, — 
Цагъар сын цыма дæ, — 
Æдзух дæр-иу домдзысты. 
.1 æ г — (Лæгъстæ зæрдæйæ). 
Мæ иунæг, мæ зынаргъ, 
Куыд хъæбæр мæм лæууыс? 
Ныййарæг зынаргъ к’у, 
Æфсымæр дæр — афтæ!.. 
Алы адæмтæ, 
Кæрæдзи æнцойты, 
Сæ фыдбон куы æрвитынц. 
Йæ зианы, йæ цины 
Мæгуыр нæм у иунæг. 
Дæу бирæ чи уарзы, 
Уый ахæм бынаты 
Макуы-иу цæвæр, — 
Тæригъæд дын уыдзæн 
Дæ цæрæн, дæ мæлæн бон! 
Зын бакæн дæхицæн... 
Нæ царды мидæг та 
Бæрзонддæр кæм цы ис 
Ныййарæг фæллойæ? 
Бауарз сæ, мæ хур, 
Æмæ нæ, разыйæ, 
Ингæнмæ фæцæудзысты. 
У с. — Мæ хъæбатыр мæсыг, 
Дæ ныфсæй куы дзурын. 
Мæ мæллæг зæрдæ дæр 
Дæуыл æз куы дарын. 
Ма мæ ратт ды дæр 
Зындоны мæлынмæ, 
Мæ уарзон, мæ зæрдæнцой... 

(Лæг æм, фæцæйцæугæйæ, къухтæ адаргъ кодта). 
Л æ г. — Æруай-ма, мæ зæрдæ, 
Кæй аххос тынгдæр у? 
У с. — Ныууадз мæ! Иуырдæм! 
Л æ г. — (Цырддæрæй). 
Куыд зæгъыс гъеуый та?! 
Хибар цæрын дæр 
Нæу диссаг йæ бæсты — 
Æнæмаст, æнæхъыгæй! 
У с. — Хынцфарст мæ цы кæныс? 
Цы дын хъуамæ зæгъон? 
Куыннæ фæцауæрдон, 
Уæлдай мæ куы нæ дæ?! 
Ахæм ныхæстæй 
Дæ зæрдæ фæрисдзæн, 
Фæлтау дын нæ зæгъдзынæн. 
Л æг. — Разы дæн, мæ хур, æз... 
Ус. —Дæ фæхъхъау æрбауон! (Йæхи йæм бахæс- 
тæг кодта, уæхскыл банцади). 
Цъæх басы тæбæгъ нын 
Къуыриваг куы кæндзæн. 
(Иумæ)Алы райсом та, — 
Кæдмæ нæ-иу фæнда, — 
Кæраедзи рæвдаудзыстæм... 
1923 аз. 
47 

ЧЫЗГ ÆМÆ ЛÆППУ 
(Тотыраты Бесæйы номыл). 
(Чызг бады уаты æмæ кæны ми. Лæппу æваст уаты фæми 
дæг вæййы æмæ йæ ауыны. Заргæйæ, лæппу йæхи чызгмæ хæс 
тæгдæр ласы. Чызг кæны былысчъил æмæ тигъ дары йæхи). 
Лæппу. — (Лæгъстæдзастæй). 
Фараст азы нал фæразын 
«Саузæрдæ»-йы уарзынæй... 
Ныр цы кæнон? Ныр куыд цæрон? 
Баком-ма мын, рæсугъд, цæй!.. 
Царды уидаг айстай демæ... 
Хус уæлхъæдæй бадæн æз... 
Цалынмæ æрцон мæлынмæ, 
Никуы дæ ныууадздзынæн! 
Ч ы з г.— (Рогæй). Ком дын æз нæ ратдзынæн: 
Рог зæрватыкк фестдзынæн. 
Денджыз-доны стæлфдзынæн, 
Гъеуæд ма цы кæндзынæ! 
Л æ п п у. — Уæд æз уари фестдзынæн, 
Денджызмæ фæтæхдзынæн. 
Доны бын дæ ссардзынæн, 
Стæй дæ хусмæ райсдзынæн... 
Гъеуæд та цы зæгъдзынæ? 
Ч ы з г. — Саухъæдмæ фæцæудзынæн, 
Фатхъæд тала фестдзынæн, 
Тардæр ран нымбæхсдзынæн. 
Стæй ма мын цы кæндзынæ? 
Л æ п п у. — Саухъæдмæ фæцæудзынæн. 
Фæрæт мемæ райсдзынæн, 
48 

Зæхх-æмвæз дæ ’ркалдзынæн, 
Хорз сæмæн дæ скæндзынæн, 
Гуыффæмæ дæ сбæтдзынæн, 
Цæлхытæ дыл тулдзынæн, 
Афтæмæй дæм дзурдзынæн: 
«Гъеныр ма цы зæгъдзынæ?» 
Ч ы з г. — Æз уæд цъиусур фестдзынæн, 
Хохы сæрмæ стæхдзынæн. 
Уырдыгæй дæ тухитæм 
Æз дæлæмæ ’ркæсдзынæн, 
Стæй ма мын цы кæндзынæ? 
Л æ п п у. — Хорз лæгдзæфхад скæндзынæн, 
Хохы сæрмæ слæсдзынæн, 
Рагон — цъиуцæст не ’мгъуигæ — 
Цуанонау дæ фехсдзынæн... — 
Гъеуæд та?... 
Ч ы з г. — Уырдæм уæдæ нал цæуын! 
Судзгæ ’хсидав фестдзынæн, 
Арты астæу ссудздзынæн, 
Стæй ма мын цы кæндзынæ? 
Л æ п п у. — Æз æвзалы фестдзынæн, 
Арты астæу фехсдзынæн, 
Дæлтъурмæ фæхаудзынæ, 
Гъеуæд та?.. 
Ч ы з г. — Тарф рынчын æз фестдзынæн, 
Удисгæ ныллæудзынæн, 
Бакæсын нæ уæнддзынæ, 
Стæй та ма?.. 
Л æ п п у. — Дохтыр-дзаума скæндзынæн, 
Зилæг дæм ныллæудзынæн, 
Гъестæй дæм уæд афтæмæй 
Æз мæ фаг фæкæсдзынæн... 
Гъеуæд та?.. 
Ч ы з г. — Æз мæ уд дæр нал исын, 
Хоры мыггаг фестадтæн, 
4 Уацмыст* 49 

Конд хуымы ныххæлиу дæн, 
Гъеуæд та?.. 
Л æ п п у. — Цъиуджын карк æз фестдзынæн, 
Нæмгуытæ æруидздзынæн. 
Стæй та ма?.. 
Ч ы з г. — Залйаг калм æз фестдзынæн, 
М’алы фарс лæбурдзынæн, 
Гъеуæд та?.. ч 
Л æ п п у. — Æз нæртон фат райсдзынæн, 
Уыцы ’взаг ныццæвдзынæн, 
Гъеуæд ма цы кæндзынæ? 
Ч ы з г. — Теман-судзин фестдзынæн, 
Мад мæ риуы батъысдзæн, 
Стæй мæ уæд йæ кæлмæрзæн 
Тынг æнгом нымбæрздзæни, 
Гъеуæд та цы зæгъдзынæ? 
Л æ п.п у. — Цыллæ ’ндах æз фестдзынæн, 
Къæхты бын æрхаудзынæн, 
Мæн нана куы сисдзæни, 
Судзины мæ сласдзæни... 
Дарддæр та?.. 
Ч ы з г. — (Хæстæгдæр æм æрбазилы). 
— Хæйрæг дæ фæхæсса дæу! 
Чи зоны, мæ амонд дæ... 
Фæлæ ма мын раргом кæн, 
Цавæр ныфс дæ ис мæнмæ. 
Л æ п п у. — Быдыр иуыл къахдзынæн, 
Афтæмæй дзы, хорз куыстæй, 
Нарты хор-иу таудзынæн... 
Ч ы з г. — Стæй йыл мæнæ ахæм их (амоны тымбыл 
къух). 
Куы ’рцæуа, — цы зæгъдзынæ? 
Л æ п п у. — Уый цонг уæд зæнджы стæвдæн 
Куы ’рзайа, — цы йæ бон у?.. 
(Кæрæдзимæ фæцæйтындзынц. Æмбæрзæн æваст 
æрхауы). 
1922 аз. 
50 

НОГДЗАУТЫ ЗАРÆГ 
Гъей, нæ фæлтæр, размæ, размæ, 
Царды рохтæм!.. Ма фæцуд! 
Бахызт царды уаг йæ карзмæ... 
Бархи цардыл рахæцут!. 
Бузныг, бузныг, I (С) ^ 
Мах дæуæй, Совет-хицауад! /^ хатты) 
Махæн ныр нæ цард нæ бар у. 
Зынты сфидар и нæ тых. 
Рог нæ ахæсдзæн нæ хъару, — 
Фидауц дугмæ раттæм ных! 
Бузныг... (2 х.). 
Аивæм сæ конд нæ митæн!.. 
Бархи цардæн, — у æргом — 
Махæй арæздзæн йæ фидæн... 
Цом-ма размæ, цом, æнгом! 
Бузныг... (2 х.). 
Рухсаг, тохы чи фæмарди, ■ 
Чи нæм равдыста лæггад; ’ 
Адæмæн сæрибар царды 
Чи æрцагуырдта йæ кад!.. 
Бузныг... (2 х.). 
Цом-ма размæ, цом-ма зондмæ, 
Ахуырадмæ! Бар нæ ис. 
Знаджы ’взагæн ды йæ кондмæ 
Фидар тымбылкъух æвдис! 
Бузныг... (2 х.). 
51 

Чи ма æрлæууа нæ ныхмæ; 
Чи нæ бахъыгдара ног, 
Уый фæкæсдзæни нæ тыхмæ; 
Рацæудзыстæм тохмæ рог. 
Бузныг... (2 х.). 
Кады фендзæни йæ марды, 
Никуы разындзæн мæстаг. 
Ацы ног сæрибар царды 
Чи нæ баззайа фæстаг... 
Бузныг... (2 х.). 
1923 аз. 
52 

ЗÆГЪ!.. 
Чысылаей мæ мадæй 
Æз федтон рæвдыд, 
Æндæрхуыз бæркадæй 
Мæнæн хай нæ уыд... 
Мæн ахуыр фæкодтой 
Рæстдзинад кæнын. 
Гуырысхо нæ кодтой 
Мæ цардæй мæныл: 
Æз уарзтон æндæрты 
Мæхицæй фылдæр; 
Æвæрдтон æвзæрты 
Мæ сæрæй уæлдæр. 
Хъуыддагæн та арфдæр 
Йæ зынты цыдтæн, — 
Уæздан мийæ дарддæр 
Цы мæ хъуыд мыздæн?.. 
Ныр бацыдтæн царды... 
Мæ алы фæрсты 
Æз федтон æмгарты 
Фыдæвзæр хуызы... 
Фæлыгътæн æз хъæдмæ... 
Бæлас дæр нæ каст 
Сыхагæн йæ фæндмæ... 
Йæ мæллæг-иу саст. 
Фæхаттæн быдыртыл... 
Уыдтон дзы мæлдзыг, 

Æфтыдта æдыхтыл 
Гъеуый дæр йæ зынг.. 
Хæлар лæг, æрцу-ма! 
Уæндын дæ фæрсын: 
Цæмæн уыд, æрдзур-ма, 
Зын растæй цæрын? 
Фæрсын æз нæ арвы, 
Нæ хуры æргом, 
Фæлæ сæм нæй аргъы 
Мæ дзырдæн кæрон... 
Дзæуджыхъæу. 
Февраль, 1923 аз. 
54 

Æ. В 
Куы ’ркæсай ды ацы æнæконд ныхæстæм; 
Куы мысай нæ заман, — кæд базыдтай’мæн, — 
Дис ма кæн, мæ хæлар, — дæ зæрдæ æрхæсдзæн, 
Куыд уыдтам кæрæдзи, рæвдыдтам фæлмæн... 
Бон ацыди размæ... Мæллæг зонд фæлыгъдн. 
Кæлмыты зæрдæйæ цард разылд мæныл... 
Хæрвæй мæ нылвæста; дæрзæг мыл фæхылди, 
Цы ма хъуамæ афтæ æрлæууа зæрдыл? 
Ныр фесты мæ зынтæ... Ныр цардæн йæ кæндыл 
Хъазуатæй лæууын та... Ыскæн мыл тæрхон... 
Æрбад-ма мæ разы; æрцæгъд-ма дæ фæидыр, — 
Æнувыд зæрдæйы фæстæмæ æрхон!.. 
Дзæуджыхъæу, Ю/УН—23 аз. 
55 

в ч 
Мæ уалдзæджы бонтæ æрвыстон æнхъæлцау... 
Мæ фидæнмæ кастæн цæрдæгæй, сыгъдæг. 
Мæ хъуыды, мæ митæ, быдираг кæрдæгау, 
Мæ царды фæлвæрдтон, тæппудæй, сындæг... 
Фæзындтæ мæ разы... Дæ фæлтæрд хиузæрдæ 
Æрцахста йæ ныхтæй мæ иунæджы сæр. 
Мæллæг риу хъæрзыдта, — ды тохы хъæбæр дæ... — 
Æмæ уый дæ фыдæй фæрысти хъæбæр... 
1923 аз. 
56 

ÆРЦÆГЪД!.. 
(Гулуты Æндрийы номыл). 
Æрцæгъд-ма, мæ фæндыр, — 
Æз дзыллæтæн рагæй 
Сæ зынтæй нæ арын 
Мæ удæн æнцой!.. 
Æфхæрд къулбæрзæйæ, 
Мæ уды фæлладæй, 
Мæгуыртæн æз дарын 
Хæрзадæн æккой. 
* * * 
Æрцæгъд-ма, мæ фæндыр, — 
Цæмæйты æрвыстой 
Фыдæлтæ сæ бонтæ? 
Цы уыди сæ дуг? — 
Цагъайраджы цард-иу 
Æвзæрæн фæлдыстой; 
Сæ уынгæг фыдбонты 
Уæд калдтой сæ туг... 
* * * 
Æрцæгъд-ма, мæ фæндыр, — 
Нæ рагон мæстытæй 
Фæцух кæн дæ зæрдæг 
Куы сыл дæ фæлтæрд! 
Нæ маст нын фæсур-ма 
Нæ рисгæ цæстытæй; 
Лæууынæн æгæр дæ, — 
Æрцæгъд-ма, æрцæгъд!.. 
57 

* * * 
Æрцæгъд-ма, мæ фæндыр, — 
Куы райхъал æфхæрд лæг 
Иæ талынджы цардæй! 
Зар арвы нæрдау. 
Æвзыгъдæй æрбалæуу; 
Нæ туг дæр фæцæрдæг... 
Дæ нæртоны цагъдæй 
Ныр зæрдæ рæвдау!.. 
Дзæуджыхъæу, 
17/У1—23 аз. 

ЗОНГÆ КÆРТ 
Мæ зонгæ кæрт, 
Мæ райгуырæн, 
Æрцыдтæн та 
Дæу фенынмæ. 
Цæй зын мын у, 
Дæу фенгæйæ; 
Цæй рыст кæнын 
Мæ зæрдæйæ! 
Æз сидзæрæй 
Ысхъомыл дæн, 
Куы нæ федтон 
Æз царды рухс. 
Мæ цардæй, кæрт, 
Цы ’рæмысон 
Мæ чысылæй 
Мæ сыстырмæ? 
Ыстонгæй цард, 
Æнæ ’сцухæй — 
Фыд тухитæ 
Æдзухæй дæр... 
Мæ зæронд мад, 
Нæ сидзæргæс, 
Уæд та ма мын 
Ды куы цæрис! 
Дæ разы уæд 
Æрбадин æз; 

Ды радзурис 
Дæ тухитæ. 
Зæрдæтæ дын 
Æз бавæрин, 
Дæ зæрдæ дын 
Уæд балхæнин... 
>924 аз. 
60 

ХÆСГÆ!.. 
Цагъары фæлладæй тыхстысты нæ адæм... 
Мæ бæхмæ уæд бахызтæн æз. 
Ехсæй йæ нæ цæвын: мæ зæрдæйы уагæн 
Æз йемæ куы арын фæрæз! 
Æмбаргæ æфсургъау, кæмттæ ’мæ къæдзæхтыл 
Мæн рогæн хæссы уый æвронг. 
Нæ йын ис тыхгæнæг нæ фыдæлты зæххыл 
Нæ йыл у уæлахиз ыстонг. 
Уый, бирæгъау, сонт у, — фæллайын нæ зоны. 
Уын рогæн йæ æргъом хæссы; 
Уый уады тыхджынæн ыздахын нæ комы; 
Уый коммæ нæ сахуыр кæсын. 
Фæхæсс мæ, мæ æмбал, фæхæсс мæ бæрзондмæ. 
Кæм цæры, кæм хъазы цæргæс! 
Мæ уынгæг зæрдæйы куы дзурын мæ зондмæ: 
«Цæй, бафид-ма искуы дæ хæс!» 
Хæсгæ мæ, мæ хæлар, æнæкæрон бæстæм, - 
Æз демæ нæ кæнын тæрсгæ. 
Уынын æз нæ мæргъты, нæ бæрзонд къæдзæхтæ... 
Цæй, рогдæр мæ размæ хæсгæ!.. 
1924 аз. 
61 

РУВАС, БИРÆГЪ ÆМÆ АРС 
(Аргъау) 
Цуаны рарастысты хохæй 
Рувас, Бирæгъ, Арс кæддæр. 
Хъæды къуымты зилгæ, къахгæ, 
Ссардтой иу хæдмæлы сæр. 
Бафæрæзтой бирæ стонгæй, — 
Нал уыдысты, нал, сæрæн. 
Уаргæйæ дзырдта кæд алчи: 
«Хъуамæ раттат сæр мæнæн!» 
Загъдæй байдзаг ысты кæмттæ... 
Алчи балæбуры ’ргом, — 
Нæй, зæгъы сæ иу, сæ иннæ, — 
Чи, дам, у мæнæн цы хъом?! 
Цагъд ку ’рцæуой сегас иумæ, 
Уымæй тынг фæци тæссаг. 
Уалынмæ чысыл æддæдæр 
Балцы рацæйцыди саг. 
Сагмæ растлæгæн фæдзырдтой, — 
Бафидауын, дам, нæ кæн. 
Аргъ ыскодта саг сæ дзырдæн, — 
Нал уыдис æндæр гæнæн. 
Бацыд... Дзуры: «Ме ’фсымæртæ. 
Ницæмæн бæззы хъаугъа! 
Конд нын ис æгъдæуттæ рагæй, — 
Хистæр хъуамæ сæр хæра». 
Бацин кодтой се ’ппæт иумæ: 
Хистæр хуыдта алчи хи 
Æмæ ’нхъæлдта: «уыцы ’гъдауæй 
Бакæндзынæн сæр мæхи». 
Дзырд фыццагдæр радтой Арсæн. 
Загъта: «Азтæй мыл сæдæ 

Ахицæни рагуалдзæджы, — 
Цардмæ нал кæнын бæлгæ... 
Фæлæ нæй, мæлæт нæ зыны. 
Холлаг самал мын фæзын. 
Хистæрæн та, акæс, кад дæр 
Нал дæтты кæстæр æппын». 
Уæд куыннæ фехъæлдзæг Бирæгъ: 
— «Дæ бæлвырд мæнæй кæстæр, 
Æз дыууæ сæдæйы цæрын, 
Хъуамæ м’амæттаг уа сæр!» 
Хъыг фæкаст йæ ныхас Арсмæ. 
Тынгдæр Саг ныккодта дис: 
«Уæдæ ма, — зæгъы, — ныр сæрмæ 
Уымæй барджындæр кæм ис?» 
Рувас дын хъæрæй ныккуыдта, — 
Нал уыд цæстысыг æвгъау... — 
«Ох-хай-гъе, — зæгъынц, — цы ’рцыдис? 
Уый дын цавæр у, цы ’гъдау?!» 
Нæй, нæй, нал æнцайы Рувас, — 
Хауы хæкъуырццæй бæрзонд, 
Никæй хъусы, никæй зоны, — 
Раст фæиртæстис йæ зонд. 
Нал у, нал, æппын йæ сæрæн. 
Цæй, цы бачындæуа, зæгъ?! 
Халер ыл фæзынд сыгъдæгæй, — 
Рагъы нуæрттæй хафы зæхх. 
Сырдтæ Рувасæн æххуысыл 
Катайтæ кæнынц бæргæ, 
Фæлæ бахаудтой уынгæджы, — 
Цæй, цы йын кæной кæнгæ?.. 
Чи дзы лидзынмæ дæр хъавы, 
Ракæлы кæмæн йæ хид, 
Бакæсынц сæ кæрæдзимæ: 
«Чи йæ фервæзын кæнид?» 
Дзурынхъом куы фæци Рувас, 
Сагмæ афтæ уыд йæ дзырд: 
— «Æз куыннæ кæуон, мæ хуртæ, 
Кæд мæ тæккæ хистæр фырт 
Амард, раст куы райгуырд Бирæгъ, 
Уымæн йе ’хсæрдæсæм бон? 
Уый æрлæууын кодтат зæрдыл, 

Нал у кæуынæй мæ бон... 
Мæн фæлтау нæ хъуыд уæ холлаг. 
Айсут, ма дзы байрйайут! 
Мæн æрынцайын ныууадзут, 
Фервæзид ма кæд мæ уд»... 
Бирæгъ адардта йæ фæндаг, 
Арс дын амидæг кæмдæр, 
Саг дæр тар хъæдмæ ныкъкъуырдта, 
Схордта Рувас хæдмæл сæр. 

СЫВÆЛЛÆТТЫ ХÆДЗАР 
Уайынц сабитæ, æрттивгæ, 
Згъорынц... — у сæ зæрдæ рог. 
Абон та сын, мадау, зилæг 
Чингуытæ нымайдзæн ног. 
Бадын сæ кæндзæн рæгъ-рæгъы, — 
Растдæр уазджытæ дæрддаг, 
Афоныл, æнæ тæргæйæ, 
Бафсæддзысты хорз, сæ фаг. 
Рагъæнæй кæсынц æфснайдæй 
Алцы хъазæнты хуыздæртæ. 
Афтæ, ’фсымæртæ ’мæ хотау, 
Райгæ, хъаздзысты ныр дæр та. 
Арвы бынæй сæм фæлгæсы 
Митæмбæрзт рæсугъд къæдзæх. 
Рæзгæ буар дæр хуры тынæй 
Фидæрттæ кæны дзæбæх. 
Уасынц, зарынц цъиутæ, мæргътæ... 
Сабитæ сæ сты рæвдыд. 
Зарынц, бахъырнынц сын, райгæ, — 
Ахæм фадат сын æрцыд. 
Райгæ ут, нæ буц хъæбултæ, 
Рæзут дард, уæрæх, бæрзонд!.. 
Иумæйаджы хорз рæвдыдæй, 
Заргæ, райхъал уæд уæ зонд. 
1935 аз 
5 Уацмыстæ 

КЪОСТАЙЫ НОММÆ 
Фыдæлты дарæнтæ не ’знæгты къухæй 
Махмæ æппæтæй куы баййæфтой ист; 
Адæм куы тыхстысты, алцæмæй цухæй, 
Искæй æхсарæй куы уыдысты рыст; 
Бæстæ куы ’смæгуыр ис, дзыллæ куы сæфти; 
Нал уыди хохы мæгуыртæн гæнæн; 
Мæгуыр æфхæрд лæгæн нал уыд йæ зæрды 
Адæмты баййафын, нал уыд цæрæн; 
Адæм куы райдыдтой се ’фхæрды хъарын, 
Цъаммар нæ райдыдта къæхтæ сæрфын; 
Арфдæр куы бамбæхсти адæмы зарын, 
Бæстыл куы ’рбавæрдта не ’знаг йæ тын; 
Адæмæн басаст йæ хъару ыстонгæй, 
Паддзахы цырыхъхъ нæм балæсти арф, 
Мах мæгуыр цæрæнтæм бахызт æввонгæй, 
Адæмы фарнæй ныннæрыди арв; 
Не уæнгтæ айвазын тынг фæци зын, 
Хи дурæй райдыдта мæсыг сæттын, — 
Хæхтæ уæд арыдтой махмæ дæ зарæгæй; 
Бамбæрстай арфдæр ызнаджы фæндон... 
Адæмы тыхст æмæ адæмы хъæрæн 
Нал уыди банцайæн, нал уыд кæрон. 
Катай дæ райхъуысти, мæгуыртæм сидгæ, — 
«Е-уæу-уæй» зарыд дæ хъисын фæндыр. 
Бирæ уынгæг зынты бонтæ æрвитгæ, 
Кодтай ды адæмты иумæ æмбырд. 
Хæхтæ ’мæ быдыртыл зилгæ, цæугæйæ, 
Айхъуысти дардмæ дæ масты хъæрзын. 
Ацардтæ, мæгуыртыл ниугæ, кæугæйæ, 
Æфхæрдмæ сидтæ-иу: «тагъд мæм фæзын!» 
Мах дæ уæд фехъуыстам: маст нæм лæгæрды; 
Бамбарын кодтай нын адæмты зын. 
66 

Арф уæд ныххызти дæ зарæг нæ зæрды, — 
Ракуырдта зæрдæ хъазуатæй хæцын. 
Мастæй ныттыппыр дæ адæмы мæтæй... 
«Рухсаг», мæгуырты мад, мысæм дæ ном!.. 
Æфхæрд лæг рахызти абон къæлæтæй; 
Нал федтай дзыллæты фервæзæн бон!.. 
1926 
67 

УЫЯ 
(Октавæ) 
Райгуырд... йæ фыды нæ зыдта æппын, 
Хъомыл та кодта йæ сидзæргæс мадмæ. 
Федта йæ царды фыдæбонтæ, зын; 
Ничи нæм бабæллы ахæм бынатмæ... 
Райдыдта, мæгуыр, æккойæ хæссын, 
Афтæмæй ахæццæ царды йæ радмæ. 
Гомæй, бæгънæгæй-иу ахуырмæ цыд; 
Бирæ цыдæртæ йæ зонын фæндыд... 
Цардæн йæ зынтæй уый рацыд хъæбæр. 
Сугтæ æккойæ-иу хаста сæ уырæй; 
Хъизæмар цардæй нæ тарсти уæддæр. 
Бонтæ æрвыста гъе афтæ мæгуырæй... 
Базыдта... Бамбæрста адæмы хъæр: 
Зоны, куыд батыхсы мæгуыр йæ зынæй, — 
Искæй æфхæрды бын афтæмæй цæр? — 
Адæмы тухийæ байдзаг йæ сæр... 
Дзыллæ куы сызмæлыд, — фехъуыст йæ ном; 
Уымæн йæ зæрдæ байдзаг и мастæй... 
Уайтагъд дæр мæгуырмæ рацыд æргом. 
Бирæ фæныфсджын и уымаен йæ кастæй; 
Мæгуыры цардимæ баст у æндон. 
Мæгуырты хæсты кæд федта уый растæй, 
Не ’сцухи уымæй нæ кусæджы маст, 
Цалынмæ бонджын нæ баййæфта саст... 
Фенцади хæст... æмæ аразынц цард — 
Цардæн йæ бындур æрæвæрдтой ногæй; 
Хъисын фæндыр уæд æрцарæзта тагъд; 
0« 

Зарæг дзы райхъуысти адæмыл рогæй; 
Хъуыдытæ амыдта, арæзта цард: 
Хъусын æм байдыдтой бадæгæй, цогæй... 
Зоны, кæй фæуыдзæн адæмты тох, 
Зоны, сæ зын дæр кæй фæуыдзæн рох. 
6/П-26 аз. 

СÆЛИМÆТ 
Куыд дзæбæх дæ, куыд хъæлдзæг дæ, 
Рæсугъд, хæрзконд, Сæлимæт! 
Дæу фенгæйæ, мæ рæузæрдæ 
Куы рох кæны мæхи мæт. 
Хæрам фæндон, йе знаджы маст 
Ды ’мбаргæ дæр нæ кæныс. 
Дæ рухс цæсгом, дæ сындæгдзаст 
Зæрдæмæ дуар куы скæнынц. 
Куыд талынг у, — цы дзы мысон, — 
Æгас дуне — æнæ дæу! 
Цæй мæгуыр дæн, куы дын ысон, 
Куы дæ фæуон æнæвгъау! 
Дæу уынгæйæ, ысхъæлзæрдæ 
Куы рох кæны йæхи мæт. 
Цы хæрзуынд дæ, куыд хъæлдзæг дæ. 
Цæй дзæбæх дæ, Сæлимæт! 
1927 аз 
70 

СИМДЫ ЗАРÆГ 
Нæ кæнынц уый рагон бæгъатыр уæйгуытæ 
Уæд, се ’хсар, сæ хъару æвзаргæ, хылтæ. 
Кæд не ’сты фæндагыл уый Бйаслан-æлдартæ, 
Тæриккой кæд фостæ, цагъарæн — сылтæ. 
Уый кард æмæ уартæй нæ хæцынц богалтæ 
Зæу-зæугæнгæ згъæрты, сæ фæсарц — архъан. 
Уый рагон рæгъаугæс нæ тындзы фæдисы, 
Кæд уымæн æй радтид йæ чызджы Бехъан. 
Мæгуыр Бирæгъзæнгмæ уæд хъалон æмбырдмæ 
Нæ рараст гæлдæрджын асыйаг æлдар, 
Бæгæныйы нозтыл кæм ауæй йæ хъару, 
Кæм бабын йæхæдæг, кæм ахауд йæ бар. 
Нæ цæуынц тæрынмæ гадзрахат Тæгйатæ 
Сæ тæккæдæр сйахсæй Куырдтаты рæгъау. 
Уый Ручъы тыхджынтæ чызг Оны-Калакæй 
Нæ хæссынц: нæ бабын æлдар Ерыстау. 
Сæрыстыр йæ тыхæй Хъарадзау-Мысырби 
Уæлладжырмæ дуæрттæ нæ къахы лæвар. 
Мыггагдзагъд нæ кæны Илала — дзыллæйæн 
Иæ фыртæн йæ тугмæ Тасолтан-Мулдар. 
Асыйаг фыдæвзаг, æмбæлæггаг кургæ, 
Нæ кæны Куырдтаты Кæсæгæн цæгъдын. 
Кæд кусджытæ не ’сты, Европы хæцæнты 
Чи кæны цæнкуылтæ, чи кæны хæрзбын, — 
Уый номдзыд колхозты лæгдæрæй зынгæтæ, — 
Нæ хъæлдзæг фæсивæд кæмæй хæрынц ард, — 
71 

Куы раст кæнынц абон фæллойы Сомихмæ, 
Хæлары быцæуыл æрдзурынмæ дард. 
Фæнды сæ кæд фенын, куыд цæрынц сæ зæххыл, 
Кæм ысты фæзминаг, кæм та уой фæзмæг, 
Цы холлаг цæттæтæ... кæм сын ис бынæттæ, 
Цы хорзæй сæ фосмæ зылд уыдзæн зымæг. 
Куыд зылд у сæ хизæн, цы сæм ис культуртæй. 
Цæмæй нын æххуыс уой, цæмæй мах — æххуыс. 
Цæмæй нæ фæстæдæр æрцахсынц сæ бынат, 
Цæмæй у уæлахиз фæуинаг сæ куыст. 
Нæ лæгтæ сæхæдæг фæуыдзысты хонæг, 
Куыд нæ феной Сомих, — куыд архайæм мах, 
Фыртæ ’мæ цыгтæ дæр кæм авæрæм хъултæ, 
Кæнæ нын æххæстæй кæм бадынц ныр сах. 
Æфсымæры цинæй уыдзысты нæ цинтæ, 
Сæ зынгæ лæгдæртæн дæтдзыстæм салам, 
Æхсарджындæр куыстæй æххæст уыдзæн бадзырд. 
Кæрæдзиуыл ногæй куы сæмбæлæм ам. 
Нæ кæндзæни уасгæ æфцæгæй æфсæдтæ 
Фиййауы уадындзæй уый хохы фиййау. 
Нæ курдзæн уынаффæ, — дыууадæс фыдгулы 
Куы ’рлæууыд йæ разы, — цы кæна, бецау? 
Уæд кадджын, æхсарджын колхозы хуыздæртæ 
Ам Сомихмæ сидæг уыдзысты бæлвырд: 
«Цæй, афон æрзылди, фæци тох æмдзуйæ, 
Кæмдæрты — уæлдайджын æххæстæй нæ дзырд» 
Ам зымæджы дуармæ нæ уыдзæн чындзæхсæв, — 
Нæ калдзæн чындзхæссæг ам расыгæй сæт. 
Тымбыл симд кæнгæйæ, уæд Сомихмæ, Ирмæ 
Куы райхъуысдзæн зарæг нæ къахæн æмдзæф. 
Кæндзыстæм æмхæцæй нæ цардæн амалтæ: 
Фæрох кæны дарддæр нæ зынтæн сæ кой. 
Зæрдæйы дзæбæхæн уæд, райгæ ’мæ заргæ, 
Нæ уæнгтæн рæвдауæг ныллæудзæн фæллой. 
1936 аз. 
72 

ÆЛДАРЫ МÆЛÆТ 
1 
Тасолтан-æлдарæн йæ хорæн, йæ фосæн 
Кæсæджы быдыры ныккæнæн кæм уыд. 
Ныр абон йæ мæнæу у тугыл ыскъуыд, — 
Æфснайæнтæ нал уыд æппындæр йæ хосæн. 
Цæмæйты?.. Цы ма-иу фæхъæуы бæркадæн, — 
Цъынатæ кæд зæххæй лæсæгау ысты 
Æмæ сын нымæц дæр ныр нал ис бæстыл?! 
Ц’агъары фæлладæй уым архайынц адæм. 
Ехсимæ сæ разы уæчелтæ лæууынц 
Æмæ сæм, рæстæггай æвзцдгæ, кæсынц. 
Хур судзы; йæ тынтæ æдзынæг ныддары. 
Нызмæлы уым быдыр, куыд ызмæлд ызнон, — 
Цагъары зынæн та кæм вæййы кæрон, — 
Æмæ сын сæ уæнгтæй уый сурхид лæмары... 
2 
Пæлæзджын халагъуд бæстастæу — йæ сæрмæ; 
Тасолтан обауыл æркодта бынат. 
Фæйнæрдæм фæлгæсы рæстæггай æнцад, 
Кæм та ма нырризынц æппæт дæр йæ хъæрмæ... 
Йæ цуры фынг арæзт. Ис фынгыл бæгæны. 
Дзæбидыр-сыкъайæ хуыппытæгæнгæ, 
Йæхимæ кæд сида, — нæу хъуыддаг рæстмæ, — 
Йæ хæрд æмæ нозт ын æппын ад нæ кæны: 
«Тæхуды, ныр уазæг æлхæнынмæ ссар 
Æмæ йыл тыхнозтæй дæхи ам ысбар!» 
Тасолтан рæстæггай фæтыхсы уым афтæ, 
Иæ мастæй йæ ныхас фæвæййы хъæрдæр, — 
«Фæсидон, — ныдздзуры, — мæ куыдзмæ уæддæр: 
Уæдæ, йа, мæ цуанон, дæуæн фод мæ арфæ!» 
73 

3 
Фæзыны Тасолтан йæ галуаны дуарæй, — 
Æфснайд у йæ мæнæу, æфснайд у йæ хос, 
Ныр минасы бадынц йæ бæхтæ, йæ фос, — 
Æмæ ног фæсиды æнæкæрон барæй: 
«Уæлладжыры дуармæ цæрæг федтон фарон. 
Æртыхсын сæ хъæуыл мæнæн у фæндон, — 
Мæ ныхмæ фæлæууын кæм у, кæм, сæ бон, — 
Æмæ сыл уæззаудæр æрæвæрон хъалон! 
Кæм ысты уæ сæргътæ? Кæд не ’сты цæттæ?! 
Цы фестут, — рæвдз дарут уæ бæхтæ... гæрзтæ!» 
Æлдарæн йæ сидтмæ фæдисæй куы ’згъорынц... 
Чи дауы йæ джебогъ, чи дауы йæ кард. 
«Хъазуат у,—ныдздзурынц,—цæмæн ма у цард?!» 
Æхсарæй лæгдæрыл сæ кæрæдзи домынц. 
4 
Нызмæлы сæ быны, нырризы сыл бæстæ. 
Дард хъуысы фæйнæрдæм сæ гæрзты дзыгъал. 
Гæлдæрджын æлдарæн йæ хæцджыты бал, 
Æнæнцойæ, абухы дардыл æфсæстæй: 
Чи ’рхъазы йæ бæхыл; чи авналы зæхмæ; 
Кæмæн та йæ саулох, фæстæгтыл лæугæ, 
Риуыгъы, æппары, лæбуры хæрдмæ... 
Рæвдыд у сæ зæрдæ сæ гæрзтæй, сæ бæхтæй. 
Уæчелтæ, сæ хъару æвдисгæ, цæуынц, 
Уæлбæхæй, цъыкгæнгæ, æвзидынц, кæрдынц, 
Æлдар та, фырбуцæй, хъæлæсдзаг ныххуды: 
«Гъе, афтæ куы ’мбæлы, гъе, афтæ, лæгау! 
Нæ удæн тæрсын нын нæ баззад æгъдау, — 
Æнусмæ куы худынц нæуæндаг, хæппудыл!» 
5 
Кæмæн зыны ’фснайдæй йæ царæй хуымæллæг? 
Кæцы ма фæлладæй æргъæмттæ бæтты? 
Æфснайд у сæ хойраг; чи сугтæ сæтты; 
Фæззæджы куыстытæй чи афтæ ныммæллæг? 
Бæрæгбоны фидауц уыдис-иу бæркадæй. 
74 

Сæ дзыхмæ сын даргæ фæлмæндæр фæсал, 
Куы хæссынц æрмахуыр кæм тохъхъыл, кæм гал 
Сæ «Джеоргуыба»-йæн ныр Бирæгъзæнг рагæй. 
Сæ уазæджы буц дæр уæд кæнынц лæгау, 
Æмæ йын фæдæттынц сæ фæллой рæдау. 
Сæ бæрæгбон — райсом; кæнынц æм цæттæтæ: 
Чи дауы йæ цыргъаг, чи ’фснайы йæ кæрт. 
Кæны сын уынаффæ сæ хистæр Гæбæт... 
Цы хъусынц?! Нæ зонынц, цы уыдзæн фæстæдæр 
6 
Хур раджы куы бамбæхст: æрталынг и бæстæ 
Сæ развæд, сæ фæндаг кæм ма зыны, — нал... 
Хъуызæгау фæцæуынц фыдгæнджыты бал, 
Æмæ сыл куыдз рæйæг нæй, ничи сæ фæстæ. 
Кæм — рувасы рæйын; кæм — цъиуы пæр-пæртæ; 
Бæрæгдæр фæвæййы сæ къæхты «сæр-сæр»; 
Фæтынг вæййы ноджы кæм донæй «хæр-хæр»; 
Фæхъуызынц уым кæсæг, фæлæсынц куыддæртæ... 
Куыд ничи сæ зона ныр бонмæ æппын, 
Фысымуат æркæнынц уым хъæды рæбын. 
Нæма ’сбонис, афтæ та хуссар чъылдыммæ 
Сæ бæхтæн куы ссарынц бынатæн æххæл. 
Æмæ сын кæуылты нæ уой, нæ, æнхъæл, — 
Фæсрагъæй хи сисынц гæнахы къуылдыммæ. 
7 
Тыхгæнæг ызнаджы куы баци сæ гæнах, — 
Кæм ма уыд бæрæг дæр, — чи мах у, чи — дæу, — 
Хъæлæба ’мæ ’хситтæй уæд байдзаг сæ хъæу. 
Ныццарауы дардыл къæдзæхтæ сæ гæрах. 
«Мах сæфæм, — куы зæгъынц Бирæгъзæнг, — 
цæрдудæй!» 
Джебогътæ, æрцытæ, стæй ноджы кæрдтæ 
Уым уынгты куы уадзынц сæ фæдыл мæрдтæ. 
Цыхцырджытæ уайы фæйнæрдæм сæ тугæй. 
Цæмæй та ныллæууа, нынцайа сæ хæст, 
Цы хос ма ис уымæн, — дæхи ратт æрмæст. 
Куы ныккæуынц адæм, дзыназынц зæрæдтæ. 
75 

Æртæхыл сæ зоныг æруадзынц бæргæ, 
Æлдар та сæ уæлæ куы скъæры бæхтæ, — 
Нæ кæны, нæ кæньт уый хъусгæ сæ лæгтæм. 
8 
«Фæнды уæ, цæмæй уой уæ сæртæ æвыдæй, — 
Уæ хорæй фæндзæм хай дæтгæ у мæнæн, 
Уæ фосæн — йæ дæсæм, æндæр нæй гæнæн, 
Уый хъалонæн баззад фыдæлтæй, мæ фыдæй. 
Ныр та уал æрцæттæ кæнут, гъи, æмбойны 
Дыууадæс рæсугъддæр, хæрзконддæр сылтæй, 
Æмæ нын уæ минас куыд кæла былтæй, 
Уæ бæгæны хъуамæ фæсæтта нæ дойны!..» 
Фæстæдæр сæ цуры фынгтæ уыд æвæрд 
Æмæ дзы фæкодтой æнæгъдау фыдхæрд. 
Тасолтан та ноджы уым сидтытæ уадзы... 
Уæчелтæн, æппæлгæ, рæвдауы сæ тых, — 
Хъазуатæй ызнагмæ кæй сарæзтой ных. 
Æмæ та фæд-фæдыл, сыкъа ивгæ, нуазы... 
9 
Сæ бонтæ цыдысты... — æндæр дæр цы хос и?! — 
Кæмæн вæййы адджын æнæбары куыст?! 
Æрвылаз æлдарæн уыдис-иу æрвыст 
Фæндзæм хай сæ хорæй, дæсæм хай сæ фосæй. 
Сæ зæрæдтæ, сылтæ тæригъæдæй мардтой. 
Æлдарæй æфхæрдыл сæ сагъæс фæцис, 
Фæлæ сын къæппæгæй фæлидзæн кæм ис. 
Рæстæгмæ уæззау маст сæ зæрдæйыл дардтой... 
Сæ хъалоныл цыд кæм рæстæггай æфтыд, 
Кæм та-иу æлдармæ цы ’ндæр зонд æрцыд!.. 
Æфхæрæджы цæсты лæджы цард лæвар у. 
Тыхгæнæг уыд хицау; уыд хицау æхсар. 
Фæнды дæ, — нæ уа дын æфхæрæг æлдар, 
Уæд сыст æмæ бавзар йæ ныхмæ дæ хъару. 
10 
Куы ралæууыд фæззæг сæ цалæмдæр азы, 
Уæд Бирæгъзæнгмæ уыд æлдарæй хабар: 
76 

«Иæ хъалонмæ ’рвиты Тасолтан-æлдар, 
Дыууæ боны ’мгъуыдмæ куыд уа, дам, мæ разы». 
Сæ фæллой нæ фесгуыхт, уæд дарддæр цы фæуой?.. 
Цæй катай ныккодтой æгас Бирæгъзæнг! 
Куынæуал фæразынц, цы бакæной фæнд, — 
Нæ зыдтой, мæгуыртæг, сæ сæрæн цы кæной: 
Æрсырдта, æркодта сыл абон фыд аз. 
Æмбойны фæцæуы лæгъстæмæ Сабаз, 
Æмæ дзы куы куры Тасолтан-æлдарæй: 
«Дæ хъалон нын фидæн аз баххæсты бар 
Куыд радтай, уый курæм, нæ цытджын æлдар, 
Хатыр нын куы нæ уа, уæд райæм æдзарæй...» 
11 
Ныр Бирæгъзæнг бадынц уынаффæ кæныныл, —- 
Цæмæй сисой рагъæй ызнаджы æфхæрд. 
Сæ хистæр, Гæбæт, уыд уым зондæй фæлтæрд, 
Æмæ йæ куы ’схæцынц æгас хъæу фæрсыныл, — 
Зæгъы сын: «Æрвитут æлдармæ, фæззæджы 
Нæ фæллой æгасæн куы бауæм æфсин: 
Æрбацу, фæбадæм, фæкæнæм дыл цин! 
Æрбахонæд йемæ фынддæс, йе дæс лæджы. 
Сæ уазæг кæнынмæ фæлæуут цæрдæг. 
Дзæвгар сыл куы фæуа сæ тыхнозт бæрæг, 
Уæд та-иу кæнгæут, куыд зонут, — æфснайгæ... 
Кæмæ уæ дзы ’рхауа, уый бакæнæд тагъд, 
Æхсæвæр-афонмæ куыд уын фæуой цагъд, 
Æмæ сæм уæ зæрдæ куыд мауал уа ’хсайгæ». 
12 
Куы сæмбæлди хабар сæ хицау-æлдарыл: 
«Æрбацу нæм уазæг æд хонгæ лæгтæ. 
Фæстæмæ куы ’здæхай, — дæ хъалон цæттæ, — 
Дæ разæй æмбæлдзæн æлдары хæдзарыл. 
Иæ фæллойæ буц у нæ дзыллæ, — дæ кусæг: 
Æнæзйанæй баззад нæ фæллсй, нæ фос; 
Æнæхъыгдард рауад нæ мæнæу, нæ хос, — 
Нæ хъæлдзæг зæрдæ дын нæ кæнæм, нæ, сусæг!..» 
77 

Сæ дæлбазыр бадынц æлдар æмæ ’хсин, 
Куы фехъусынц хонæг, уæд бакæнынц цин. 
Кæмæ дын æрвитынц, уый чи вæййы зонæг?! — 
«Фæхæццæ кæнут, дам, нæ хæлæрттæм дзырд, — 
Куывды фæцæуынмæ куыд арæвдз уой цырд, — 
Æрбарвыстой уæртæ мæ Бирæгъзæнг хонæг!» 
13 
Сæ уазæджы сбуцмæ мæлгæ сты лæггадыл: 
Нæудзастдæр — сæ уæлвæз; уым арæзт — фынгтæ. 
Стæй алчи йæхимæ рæвдз дары гæрзтæ. 
Æмбисбон æрбадынц парахат, — бæркадыл. 
Уым аходынц, нуазынц, кæрæдзимæ сидынц. 
Æнæзивæг сиды, стæй нуазы æлдар... — 
Æндæрмæ нæ дæтты фæсидыны бар. 
Иæ хъустæ, йæ цæсгом сырх-сырхид æрттивынц. 
Хъæддыхдæрæй дзурынц ныр цалæймаг хатт... 
Фæстагмæ быцæуæй æрцæуы сæ бадт... 
Фæстагмæ куы дзурынц: «Иа, йа-ут, хъæубæстæ! 
Иæ уазæджы алчи фæкæнæд хъæмæ 
Æмæ йын хуыссæнуат æркæнæд цæттæ», 
Дзæгъæлæй уæд зайы уым фынг дæр сæ фæстæ. 
14 
Æхсæвæры размæ фæхъæрчынд: «Хæлæрттæ, 
Фод алкæй хæдзарæн йæ уазæг æфснайд!» 
Æмæ кæд æрцыди сæ уазджытыл сайд: 
Куы фæцыд гæрæхтæ, уæд лалымхуыз мæрдтæ 
Уым калдысты уынгмæ... нæма уыд ныгæнæн. 
«Цы фæцис фыд æлдар? — хъæр кодтой, — кæм ис?» 
Фæлæ йыл хъыримаг ныххуырста Гæбис. 
Иæ гæлдæрæй дардмæ пырх калы бæгæны... 
«Цæй, абон, — дзырдта уæд сæ хистæр Гæбæт, — 
Нæ фыдбылыз семæ æрцæуæд ныгæд! 
Нæхи у ныр фæллой; нæй махæн æлдар... 
Каед не ’фхæрд бæрзæйæ ныр не ’фсондз ысхицæн, 
Кæд амæй фæстæмæ нæ хъалон фæхицæн, 
Уæд ма уæд æлдары мыггагæн бындар!» 
78 

15 
Хъырупсæн бæстастæу сæ аргъуан кæм уыди, 
Советон рæстæджы уым сарæзт музей. 
Цы нæ дзы ис фенæн, куы сæмбæлай, — ей! — 
Цы—дарæс, цы—дзаума... кæддæрты цы ’рцыди: 
Цы кусæнгæрзтæ уыд нæ рагон фыдæлтæм; 
Нæ бæстæ хъæздыгдæр цы хæзнатæй у... 
Æвдисдзæн нæ дуджы æууæлтæ Бæбу, — 
Цы хорзæй бæрджытæ фæзынд нæм кæмдæрты... 
Æрмæст ма уым къуымы хъыримаг уыдзæн; 
Зæнджйаты Бæбу дын йæ койтæ кæндзæн, 
Æрвылбон сыгъдæгæй, сæрфтæй йæ куы дары. 
«Мæнг ныхас кæныс» мын ды ма зæгъ рæстæй, — 
Уæд ацу ’мæ фен уый дæхæдæг цæстæй, — 
Гъе, Бирæгъзæнг уымæй ныммардтой æлдары! 
79 

АЗДЖЕРИТЫ КУЫЦЫКК1 
ЛЕГЕНДÆ 
1 
Уый раджы уыд. Нæ рæстæджы зæронд лæгтæ 
Хъуыды дæр уый ныр нал кæнынц. 
Уый фехъуыстон, фæдзурынц æй: 
Уæрæх Кæсæджы быдыры Азнауыртæм 
Куы райгуырдис æрдхæрæны Бæстырæсугъд. 
Иæ сау рæсугъд дыууæ цæсты, раст денджызау, 
Фыр сатæгæй куы сæрттивынц. # 
Иæ дæллагхъуыр раст денджызы рæсугъд хъазау, 
Йæ цæсгомæй ыстъалытæ куы ферттивынц... 
Сæнтсау дзыкку дывæлдахæй йæ фадхъулмæ 
Æрдаргъ вæййы. Фырыхъулау, — хъамбул уæраг. 
Ох, ох, лæппутæ! Ох, ох, мæ хуртæ, 
Рæсугъдтæ та куыннæ вæййы! 
Уæд дзыллæтыл куы айхъуысы Азнауырты 
Æмбисондæн фæдаринаг рæсугъды кой, 
Иæ фарны кой; нæ баззайы иу адæмæн 
Сæ номдзыддæр хæрзæджытæй, йæ кæрты йæм 
Лæгъстæгæнæг чи не ’рлæууы... 
Й ’акомкоммæ сæ бæхбæттæн ехсы хъæдау 
Куы ныввæййы, — ныйихсийы. 
Сæ уазæгдон кæд рагæйдæр æхгæддуарæй 
Нæ фидауы. Лæгъстæгæнгæ, æрвылбоны 
Минæвæрттæн лыстæг кæнынц кæд се ’взæгтæ... 
НыдАур кæны Бæстырæсугъд йæ зæрдæйы. 
Нæй ахæм лæг, бæхбадынæй, цырд кафынæй. 
1 Мыхуыргонд цæуы цыбыртæгондæй. 
80 

Хæрзконд гуырæй, рæсугъд уындæй уый чи сæтты. 
Цæуы йæ цард, — æвзонг бонтæ... 
Азнауырты рæсугъд чызгæй нæ хъуыстæуы 
Фæндоны дзуапп. Æрбацæуынц æвзаргæтæ, 
Æркой кæнынц сæ фæндонтæ, куы равдисынц 
Сæ хъарутæ, стæй аздæхынц зæрдæрыстæй, 
Нæ тасы уый, Бæстырæсугъд, — фыдæбойнаг. 
Нæ дæтты ком, фæндоны дзуапп уый никæмæн. 
Ох, ох, лæппутæ! Ох, ох, æмгæрттæ, 
Чызгæй хъалтæ куыннæ вæййы! 
2 
Азнауырты цæргæхъæуы бæстастæуы 
Уæрæх уынджы — нæртон мæсыг, Бæстырæсугъд 
Кæм æрбады. Цæуынц æдзух йæ цæсты раз 
Æппæт дзыллæ, æппæт дзыллæ. Фæкæсы сæм. 
Фæкæсы уый кæд ноджыдæр дæрддаг хæхтæн 
Сæ урс сæртæм, нæудзастытæм, сæ хъæдбынтæм... 
Фæлгæсы уый лæгъз быдыртæм, нæ халсарджын 
Цъæх быдыртæм. Сæ рæсугъд сын уый бауарзта. 
Рæвдауынц ын йæ цæстытæ: зæрдæхъæлдзæг — 
Чызгон рæстæг. 
Куы ’рбады уый изæрыгон, куы авæры 
Иæ уæрагыл ирон фæндыр, — фæлмæн уæлдæф 
Сæдæ ’взагæй уæд ахæссы нæ дарæнтыл 
Фæндыры цагъд. Ныццæвы йæ бæрзонд хæхтыл, 
Ныссæнды йæ уæд тархъæды. Фæхæссы уæд 
Рæсугъд, уæрæх цъæх быдыртыл рæсугъд зыланг. 
Цæуыл зары сæдæ ’взагæй Бæстырæсугъд? 
Фæзары уый, æфхæрд дзыллæ куыд фæтыхсынц, 
Куыд фæтыхсынц фыд тухитæ æвзаргæйæ, 
Æнæуынон тыхгæнджыты къæлæты бын. 
Уæззау уаргъ у знаджы уаргъ, цагъары дуг. 
Сæ кой дæр сын куы фехъусы, йæ зæрдæ дзы 
Уæд баризы... Нынкъард вæййы. 
Æрымысы: фыдгæнджытæ — тыхгæнджытæ 
Азнауыртæн сæ чызджыты, сæ устыты 
Куы хастой-иу. Кæм сæм уагътой бæхты хæрзтæ, 
Уæд фосы хорз, — фæтардтой сæ æгъатырæй... 
6 Уациыстæ 
81 

3 
Азнауырты рæсугъддæрæн йæ митæ уæд 
Фæхъыг вæййынц Азджериты хъазуат гуырдæн. 
Чысыл Куыцыкк, æндонæхсар хъæбатыр гуырд, 
Куы бадзуры:—Мæнгард у цард,—цæй мæнгард у! 
Куыд хъазы уый, Азнауырты Бæстырæсугъд, 
Нæ адæмы хæрзæджытæй!? — Иæ сау бæхыл куы 
бабады. 
Азнауыртæн куы балæууы сæ чызджы раз, 
Уæрæх уынджы йæ сау бæхыл куы рахъазы, — 
Хи равдисы, стæй бадзуры рæсугъд чызгмæ: 
— Цы хъазыс, цы, сæрыстырæй ам адæмы 
Æвзаргæтæй? Цы хъавыс ды, Азнауырты 
Рæсугъд чызгай? Фæндоны дзуапп æз агурæг 
Куы рацыдтæн — Азджериты чысыл Куыцыкк. 
Хъæуы мæн дзуапп, фæндоны дзуапп, Бæстырæсугъд. 
Бæрзондæй йæм куы радзуры Бæстырæсугъд, 
Азнауырты фыдæбоны Бæстырæсугъд: 
— Чысыл Куыцыкк, æндонæхсар, хъыг у дæуæн» 
Лæгдзинад æз кæй агурын? Хъыг у дæуæн, 
Кæй сидын æз фыдызнагæн тых кæнынмæ? 
Хъыг у дæуæн, лæгдзинад нæм кæй нал зыны? 
Лæппу дæ ды, — нæма федтай, нæма зоныс, 
Лæджы тæф нæ кæй нал цæуы... 
Фыдгæнджытæ сæ къахы бын нæ адæмы 
Кæй ныккодтой, нæ хæссын æз мæ сæрмæ уый. 
Æз ахæмæн дзырд ратдзьГнæн, 
Тыхгæнджытæй нæ рæгъæуттæ чи байсдзæни. 
Æз ахæмæн ком ратдзынæн, йæ сауфыды 
Цæфтæй, лыгтæй хъæрзгæ дæр-иу чи не скæнид. 
Ныууигъы сæр уæд сау лæппу. Иæ сагъæсты 
Куы бацæуы Азджериты чысыл Куыцыккк... 
Куы бадзуры Азнауырты рæсугъд чызгмæ: 
— Бæстырæсугъд!.. Ды хорз зæгъыс, 
Бæстырæсугъд. 
Дæ ныхæстыл æз разы дæн, Бæстырæсугъд. 
Ныр уал хæрзбон. — Иæ сау бæхы куы ныццæвы, 
Куы ратæхы Азджериты хъæбатыр гуырд. 
Фæтар вæййы уæгъд быдыры... 
82 

4 
Чысыл Куыцыкк — хъæбатырæй-хъæбатырдæр — 
Амалджынтæн сæ сæрæндæр, сæ хæдзары 
Куы ныййафы зæронд фыды уым аходæн 
Фынджы уæлхъус, йæ бандоныл 
Æрцæвы хи. Фæдис кæны зæронд баба, 
Фæдзуры йæм Аслæнджери: 
— Цы кодтай, цы, мæ иунæг фырт? Цæй • 
мæстджынæй 
Æрхаудтæ ды? Куы мын фæдæ ды зонынхъом, 
Уæдæй нырмæ нæ федтон æз дæу афтæмæй. 
Фæхастон дæ зæнджы магъзæй, сæгъы ’хсырæй, 
Фæхъахъхъæдтон æз де ’нæниз, æз де ’нæмаст... 
Цы дыл æрцыд, цы маст федта дæ мæллæг буар? 
Фæзæгъы йын хъазуат Куыцыкк: 
— Ды раст зæгъыс. Фæхъахъхъæдтай ды ме 
’нæмаст. 
Нæ хъуыдис уый, — зыдтаин ныр нæ мастгæнæг 
Æфхæрæджы, нæ марæджы. 
Ныр та сымах, нæ фыдæлтæ, уæ бæрзæйтæ 
Ныккодтат къул æфсондзы бын, æфхæрæджы 
Æфсондзы бын. Ныууагътат нын æнæсцух маст. 
Фæтарстыстут, ныууагътат хæс фæстагæттæн. — 
Ныууигъы сæр. Ныссæрфы хид. Ныуулæфы. 
Зæронд баба йæ мидбылты уæд бахуды, 
Иæ зул цæст æм куы бадары, фæзæгъы йын: 
— Нæ фæрсыс хорз, бабайы хур, — цæмæй зонын, 
Цы сфæнд кодтай: лæппуйы зонд сæртæг вæййы... 
Æ.рбайхъус-ма, мæ иунæг фырт, мæ ныгæнын 
Дæумæ кæсы, мæ уарзон фырт: 
Куы цыдыстæм тыхгæнджытæм, æмбырд нæм уыд, 
Æрвыст-иу уыд хъæуæн æхсæз сæ хуыздæртæй 
Бæрæггæнæг фæцæуынмæ, фæлæ-иу сæ 
Хабаргæнæг дæр нал фæцис. Æгадимæ 
Æнæ схъæрæй уыдысты сæфт. Сæ^ мард та-иу 
Нæ бæстæмæ, уæлмæрдмæ дæр нæ рахæццæ. 
Фæлæ уæддæр нæ мулк, нæ фос нæ къухы ’ппын 
Нæ бафтыдис. Мæ уарзон фырт, мæн бафæндыд, 
Куы бамбарин, цы хъуыдытæ ды бамбæхстай 
Æвзонг риуы, — хырызбуар дæ, æвæлтæрд дæ, 
83 

Дæ мад æмæ зæронд фыдæн ды ма сараз 
Зæрдæхалæн. Нæ мæм кæсынц дæ фæндонтæ 
ХæрЗæнхъæлцау. Æрсабыр у. 
— Дæ хорзæхæй, мæ уарзон фыд, куы мын 
зæгъис, 
Куы базонин, дæ заманы хуыздæр лæгтæй 
Кæд исчитæ нырма цæры? Дыккагæн дæ 
Цы ракурон, — сæ бæхтæй дæр, миййаг, кæд ис 
Ныр-рæстæгмæ æрызайгæ. Уыдзынæн дæ 
Æз тынг бузныг, мæ уарзон фыд. 
Зæронд баба уæд радзуры: «Ис ахæм бæх 
Æрмæстдæр иу. Иæ бынатмæ ис боны цыд. 
Нæ заманы хæтæг лæгтæй æрмæст ма ис 
Зæронд Аслæн, Лæджыхъоты æвзыгъд Аслæн. 
Зындгонд уыдис уый барæгæй: æнæфæстйат, 
Æнæфæсайд, хъазуат æмбал, æндонæхсар». 
...Кæдæм цæуы хæтæг барæг, чысыл Куыцыкк? 
Кæдæм сиры йæ сау æфсургъ?.. 
Цæуы Куыцыкк, хъуыдыгæнгæ: 
«Бæстырæсугъд, ды фендзынæ, фын фенæгау, 
Дæ бæллицтæ дæхи цæстæй. Кæнæ дæумæ 
Хабар уыдзæн, Азджериты хъазуат Куыцыкк 
Дзæгъæл бæсты кæй баззадис дзæгъæл мардæй 
Нæ халæттæн хæлæйфагæн. Зыдта уый маст, 
Æмбæрста ’фхæрд æцæгæлон тыхгæнæгæй». 
5 ’ 
Сæумæрайсом сæуæхсид дæр куы фæзыны, 
Ныууасы та дыккаджы уаст сæ сырх уасæг, 
Йæ хуыссæны уæд рабады Лæджыхъоты 
Аслæныхъо, зæронд хæтæг Аслæныхъо. 
«Уæу-уæй, сæрæй, зæронд ныдтæ, Аслæныхъо, 
Хуыссæнуаты æййафын ныр куы байдыдта 
Æрвон хур дæу. Уæу-уæй, зæронд, цæй мæгуыр дæ!»— 
Дзырдта Аслæн йæхинымæр. Æвзонг бонтæ 
Иæ зæрдæйыл лæууыдысты... 
Фæлæ уæдмæ йæ кæртмæ уый куы ракæсы, 
Сæумæрайсом куы фены уым æвзонг лæппу. 
Бæхбæттæныл куы абæтты Азджериты 
Чысыл Куыцыкк йæ хорз æмбал, йæ саулохы, 
84 

Йæхæдæг та æнæзивæг куы бахизы 
Уæд агъуыстмæ. Сæрæнхуыз уыд зæронд хæтæг. 
Бæрæг ма уыд цæстæнгасæй. Ныррухс дзы ис 
Иæ рæузæрдæ Азджериты цæхæрцæстæн. 
Хъæбатыр гуырд куы ныдздзуры йæ фысыммæ: 
— Аслæныхъо, мæ буц хистæр, дæ койæ дæ 
Куы сагуырдтон, дæу фенынмæ куы бæллыдтæн, — 
Лæггур дæн æз. Æнæ дзуаппæй мæн ма арвит... 
Æмæ йын уым йæ хабæрттæ куы радзуры 
Азджериты чысыл Куыцыкк — æндонæхсар. 
Зæронд Аслæн æруадзы уæд йæ сæр дæлдæр: 
— Зын мæм кæсы хъыгзæрдæйæ дæу арвитын 
Дæ хæдзармæ, нæ буц кæстæр, мæ буц уазæг!.. 
Цы дын зæгъон?! Уый дард балц у, уый тас балц у. 
Цæмæн уый бæрц ысуæлдай ис дæ царды сæр? 
Цы сфæнд кодтай, Азджериты цæрынхъуаг гуырд? 
Сæрсæфæн балц!.. Æнамонд балц, æвзонг лæппу! 
Фæлтау ды цæр зæронд фыдæн йæ хъæлдзæгæн. 
Нæ федта уый йæ царды рухс. Куы бабын уа 
Иæ ныгæнæг, — дыууæ бонмæ зæрдæдзæфæй 
Куы байсæфдзæн. 
Хуыздæр уыдзæн, куы ацæуай дæ хæдзармæ. 
Фæхæсс мæнæй ыстыр салам зæронд фыдæн, 
Фæдзур ын-иу, зæронды бон куыд мысын æз 
Лæппу-рæстæг, нæ хъарутæ, нæ фæндæттæ. 
йæ фенынмæ ыстыр цинæн бæргæ бæллын. 
Фæсастысты мæ хъарутæ. Фæуырдыг дæн 
Æз ингæнмæ. Уый фенæд хур йæ сабийæ. 
— Хатыр мын фод, зæронд Аслæн, — зæгъы 
Куыцыкк, — 
Æнхъæлцау фæндаггон кæрдзын æмæ дойæй 
Æрвитын-иу йе стонг фæразы... 
Цы кодтай, хæтæг лæг, æхсæв æмæ бонæй 
Куы бадыс дæ къонайы разы? 
Терк-Турчы бæстæтыл уыдис-иу дæ хæтæн. 
Кæрдæг дæр сыл никуы æрхæцыд, 
Бæрзондмæ фæндагæн зыны ныр йæ хæтæл. 
Уæларвмæ йæ хъамыл куы фæцыд. 
Нæ хъуыстон, цы, Аслæн, куы ’лвæстай хи ронæй, 
Дæ бæх та æфсургъау куы хъазыд, — 
Уæд дыл ныр цы ’рцыдис, æхсæв æмæ бонæй 
86 

Куы ’рбадтæ дæ бинонты разы? 
Фæстагмæ уæд куы сразы ис Аслæныхъо, 
Зæронд Аслæн йæ уазæгмæ куы радзырдта: 
— Мæ лæугæхох, чысыл Куыцыкк, разы дæн æз 
Дæ ныхæстыл, дæ фæндоныл. 
Æрмæст фæнды мæн радзурын, кæй дарай хъыг, 
Уый искæд бон кæй сыстдзæнис, кæй базондзæн 
Йае тыхтона, йæ æфхæрæг, йæ марæджы. 
Ох, ох, лæппутæ! Ох, ох, æмгæрттæ! 
Дзырдæн та аргъ куыннæ вæййы! 
Иæ райсомы куычнæ ’рцыдис быдыртæ змæст, — 
Аслæныхъо — хæтæг барæг, хъазуат Куыцыкк 
Куы рацæуынц ыстыр балцы... 
Фæцæуынц уæд æгас къуыри, фыццаг къуыри, 
Фæцæуынц уæд æгас къуыри, дыккаг къуыри. 
Дзыхъхъынногæй ныррухс вæййы уæд айнæг-хох. 
Уым алырдæм куы акæсай, уæд фендзынæ: 
Зæххы тымбыл цъæх арвимæ нынныхæсы 
Иæ кæрæттæй. Зæронд Аслæн ныр амоны: 
— Каес-ма, мæ хур, мæ хорз кæстæр, — 
Ды федтай ныр, хæхтæн æдде нæ арв æмæ 
Зæххы тымбыл кæм иу кæнынц, гъе уый фæстæ 
Уым адаргъ ис, цъæх адардта уæрæх денджыз, 
Æнæкæрон уæрæх денджыз. Иæ былгæрон 
Куы ссардзыстæм цъæх сакъадах. 
Гъе уым цæрынц, гъе уым, мæ хур, тыхгæнджытæ. 
Ныррухс кæны йæ цæсгом уæд Азджериты 
Æндонæхсар. Рæсугъд уæлвæз æрцагуры 
Бæласы бын; лыстæн дзы хорз æрцаразы; 
Нымæтæй йæ æрæмбæрзы, стæй бадзуры 
Иæ хистæрмæ: 
— Аодæныхъо, мæ буц хистæр, 
Фæнды мæ мæн, куы ’рулæфис ды ацы ран. 
Рæсугъддæр у нæ быдырæн йæ уæлвæзтæй. 
Æз та цæуон ызнаджырдæм, кæд аст бонмæ 
Нæ фæзынон, нæ рæгъæуттæ нæ раскъæрон, 
Уæд-иу цæугæ нæхи бæстæм. Зæгъ-иу æргом 
Зæронд фыдæн, йæ иунæг фырт, йæ æнхъæлцау 
Кæй-нал цæры, кæй фесæфти хъазуат хæсты... 
8(5 

йæ хистæрæн æхсæр уисæй уый мусонг дæр 
Æрцаразы. Æртдзыхы фаг ын аст бонæн 
Уый сугтæ дæр æрбахæссы, 
Æрæвæры, æрсæтты сæ, æфснайы сæ. 
6 
Цъæх арв æмæ зæххы уæлдагъ кæм иу кæнынц, 
Гъе уырдыгæй куы ахизы чысыл Куыцыкк, 
Уæд бауыны æнæкæрон уæрæх денджыз. 
Зыны дзы уым кæронмæ ’ввахс чысыл цъæх цæст. 
Каед разыны уый сакъадах, цъæх сакъадах. 
Хæстæгдæр æм куы батæхы, йæ хизæнтæм 
Куы бакæсы, уæд равзары хъазуат Куыцыкк: 
Зыны бæрæг уым сагтæ ’мæ сæгуытхуызæй 
Æфсæст рæгъау. Чъыллипп кæнынц, куы рахъазынц.. 
Чысыл Куыцыкк куы ныццæвы йæ сау бæхы. 
Йæ ехсы цæф у арвы цæф, йæ бæхы змæлд 
У арвы ’рттывд. Хæцæг калмау, сæрæй хъазгæ, 
Куы батæхы, куы, фалæрдæм йæ сау æфсургъ. 
Æфсæст рæгъау хъæддаг сырдтау уым фестъæлфынц 
Сæ фалеты æрбакæны уый зилæнтæ. 
Фæстæрдыгæй фæхъæр кæны уый рæгъауыл. 
Фæлæ та ’васт йæхæдæг дæр куы фестъæлфы, 
Азджериты хъазуат Куыцыкк куы ныдздзуры: 
«Куыд уыдзæн уый? Цы зæгъдзысты, куы 
фехъусой, 
Каей байстон æз нæ рæгъæуттæ 
Æнæ гæрах, æнæ хъæрæй! О, худинаг!» 
Ох, ох, æмгæрттæ! Ох, ох, лæппутæ, 
Æхсарджынтæ куыннæ вæййы! 
Иæ сау бæхы фæцаразы, ызнагмæ уый куы 
ратæхы 
Æнцой бон уыД. Фыдгæнджытæ куы бадтысты 
Сæ ныхæсты. Сæ кæстæртæн сæ хистæртæ 
Куы хастой уым фыдæлтыккон æмбисæндтæ.. 
Æркодтой-иу уым кадджытæ фæндыртимæ. 
Азджериты æндонæхсар хъазуат Куыцыкк 
Бæстастæуты куы раскъæры, ныдздзуры сæм: 
— Уæу-уæй, уæу-уæй, ызнаджы хъæу, цы уыл 
æрцыд? 
87 

Хæххон адæм сæ рæгъæуттæ куы фæтæрынц! 
Уæд диссæгтæ куы бакæнынц сæ фæсивæд: 
— Цæйдæр сæлхæр цытæ дзуры! Кæм разындзæн 
Æнæсæртæ, нæ рæгъаумæ чи ’рбауæнда? 
Дыккаг уынгмæ куы базилы, — ныдздзуры та, 
Ныссиды сæм, ныхъхъæр кæны хъæлæсыдзаг. 
Йæ бæхыл та куы ратæхы хъазуат лæппу. 
Цæсты ныкъуылд нæ фæвæййы, уый рæгъаумæ 
Уæд балæууы, фæстейæ сыл ысхъæр кæны. 
Сæ денджызæн йæ фалдонмæ куы бакæлынц, 
Ыскъæрын сæ уæд самайы, æхситгæнгæ. 
Хуыррытт кæнынц, æхситт кæнынц бæхты 
фындзтæ 
Цъыллинг кæны бæхы къæдзил. Æмдзæгъд кæнынц 
Бæхы къæхтæ. Дæттæ, быдыр, хæхтæ, хъæдтæ 
Фæивынц уым сæ кæрæдзи... 
Фæвæййы бон. Фæвæййы ’хсæв. Цæуынц дыууæ... 
Сæумæрайсом куы срухс вæййы цыппæрæм бон, 
Уæд ракæсы Аслæныхъо йæ фæстæмæ: 
Арв бахгæны уым барджытæй. Æрбафсæрынц... 
Сæ хъæлæба, сæ уынæрæй кæд нал хъуысы 
Мæргъты уасын. Æгас уæлдæф куы байдзаг ис 
Хæстон хъæртæй, мæстджын хъæртæй. 
Æрбафсæрынц... 
Хуыррытт кæнынц бæхты фындзтæ. 
Цъыллинг кæны бæхы къæдзил. 
Гæр-гæр кæнынц бæхты къæхтæ. 
Æмдзæгъд кæнынц æгъдынцæйттæ. 
Фæвæййы бон. Ысвæййы ’хсæв... 
Хъазуат Куыцыкк уæд бадзуры йæ хистæрмæ: 
— Ды скъæргæ, цæй, нæ рæгъæуттæ. Мæ бар сæ уадз 
Сæ фæдисы, мæ бар, Аслæн. Дзырдтон сын æз, 
Ныфсагур сæм кæй нæ уыдтæн... 
Уыны Куыцыкк, фыдгултæ уæд куыд сызмæлынц. 
Хъазуат Куыцыкк уæд се ’хсæнты куы саразы 
Ыскъæрæнтæ... Ызмæлы фæз æмызмæлдæй, 
Цыхцырджытæ ныллæууы туг. 
Ныллæууы бæх йæ сæрыл хъен. 
Æфсæрынц та бæх-хуыздæрæй, лæг-хуыздæрæй, 
Уым иуырдæм æркæрды кард. Ныккæлы туг. 
Уым иннæрдæм ныццæвы топп. Ныккæлы туг... 
88 

Ох, ох, æмгæрттæ! Ох, ох, лæппутæ, 
Фæлтæрд уæнгтæ куыннæ вæййы! 
Фæсæтты уæд фæдисонтæн сæ рæузæрдæ. 
Фæтæрсынц дзы, фæстæмæ дзы куы фæлидзынц. 
Хъазуат Куыцыкк уæззау цæфтæй æргæпп кæны. 
Фæдисонтæн сæ бæхты рог æрбабæтты 
Æгъдынцæйттæй. Иæ фæдыл сæ сæ рæгъауæн 
Куы фæкæны. Фæцæуынц та. 
Сыгъдæг бонæн йæ аходæн куы ралæууы, 
Аслæнмæ уæд уым уæлвæзæй ныдздзырдæуы: 
— Аслæныхъо, мæ хорз хистæр, цы мын фæдæ? 
Дæ разы сты, тыхгæнджытæй кæй ратардтам. 
Æрбакæс сæм, кæд ацух дæ дæ фæлладæй! 
Хæрз лæппу уæд куы басгуыхы зæронд Аслæн. 
Уый уæлвæзмæ, цырд къах исгæ, куы сызгъоры, 
Йæ иу цæстæй гæлиргондæй куы акæсы. 
О диссæгтæ, æнæрцæугæ æмбисæндтæ, — 
Иæ цæсты раз ыстыр лæнчы бæхты рæгъау, — 
Хуыррыттытæ... Пыррыччытæ... Чъыллиппытæ... 
Фадин кæнынц кæрæдзиуыл дыууæ ’мбалы: 
Æхсарджынты сæрæндæртæй хъазуат Куыцыкк. 
Зæронд барæг, фæлтæрд хæтæг Аслæныхъо. 
Æрфæрсы йæ йæ буц хистæр. Фæзæгъы йын 
Азджериты хъазуат Куыцыкк йæ хабæрттæ. 
Ныббуц вæййы зæронд хистæр, æрымысы 
Лæппуйы бон, лæппуйы ныфс, йæ рагон тых. 
Фæцин кæнынц дыууæ ’мбалы кæрæдзиуыл, 
Сæ рæгъауæн фæд акæны фæндагдарæй 
Зæронд барæг, фæлтæрд хæтæг Аслæныхъо... 
Азнауырты цæргæ хъæуæн хуыздæр уынджы 
Сæ рæсугъдæн йæ цæсты раз куы сыскъæрынц, 
Куы сыскъæрынц сæ рæгъæуттæ. Ныууромынц... 
7 
Кæм ис, цымæ, Азнауырты Бæстырæсугъд? 
Цы федта уый йæхи цæстæй Бæстырæсугъд! 
Куы бауыны йæ цæсты раз бæхрæгъæуттæ, 
Куы сцин кæны, уæд рарвиты йæ ныхæстæ: 
«Уый у æрмæст фыццаг хъуыддаг. Æркæсут ын 
89 

Йæ сау фыдтæм». Азнауырты лæппутæ уæд 
Куыцыччы уым куы бадавынц фæсаууонмæ, 
Иæ дзауматæ куы фелвасы чысыл Куыцыкк. 
Æркæсынц æм, æрысгарынц, — 
Уæ, диссæгтæ, æмбисæндтæ, — 
Æгас буарыл æнæ лыгтæ, æвыд гæбаз 
Куы нæ зыны: фыд хъулæттæ, фыд фæрчытæ, 
Зынæхсæнау куы ныввæййы, цъымарайау, 
Цъæйдзæстытæй куы сæнхъйзы Куыцыччы буар. 
Ох, ох, æмгæрттæ! Ох, ох, лæппутæ, 
Фæразонтæ куыд нæ вæййы! 
Азнауырты Бæстырæсугъд ныррухс вæййы, 
йæ уæрагыл æрæвæры йæ буц фæндыр. 
Æрцæгъды дзы, куы ныззары... 
Цæуыл зары Азнауырты Бæстырæсугъд? — 
Ныззары уый, кæй нæ у сæфт лæджы хъару, 
Кæй ыскæсы фыдызнагыл æфхæрды цæст, 
Кæй басæтты фыдгулы ’хсар. Ныхъхъырны та, 
Фæзæгъы уый, куыд фервæзы, куыд раппары 
Æфхæрд дзыллæ уæззау æфсондз... 
Фæзары уый, куыд бакæлынц уæздан номæй 
Сæрыстыртыл сæ хъал бонтæ, куыд æрхауынц. 
Сыгъдæг уæлдæф сæдæ ’взагæй кæд ахæссы 
Нæ дарæнтыл фæндыры цагъд. 
Ныццæвы йæ бæрзонд хæхтыл. 
Зыланг кæны хъæды рæгътæй. 
Фæхæссы йæ уæрæх, рæсугъд цъæх быдыртыл... 
8 
Цы фæвæййы æхсарджынты æхсарджындæр. 
Азджериты хъæбатыр гуырд, сæ сау лæппу? — 
Уый батæхы сыхаг кæртмæ. 
Æргæпп кæны йæ сау бæхæй. 
Уым аппары йæ бæхы рох. 
Уый аппары йæ нымæт уæд йæ къæхты бын. 
Æрхуыссы йыл. Æрфæлдæхы. Æрынцайы. 
Куы бамбары чысыл Куыцыкк, хъазуат уæнгтæ 
Кæрæдзиуыл кæй нал хæцынц; йæ æгас буар 
Фыдджыны карст куы разыны. Йæ сæфты хъæр 
УО 

Уæд базоны æндонæхсар Азджериты 
Фыдæбойнаг чысыл Куыцыкк. 
Ох, ох, гъе-мардзæ! Ох, ох, лæппутæ, 
Куы бамбары йæ сæфты хъæр! 
— Уæу-уæй, уæу-уæй, мæ худинаг, — куы 
ныдзДзуры 
Хъазуат Куыцыкк, — ныр исчитæ куы радзурой: 
«Азджериты чысыл Куыцыкк йæ каистæн 
Сæ тæккæ раз, æвзæр куыдзау, куы амардис». 
Уæ, худинаг, дæ худинаг, хъазуат Куыцыкк! 
Фæндыры дæ куы сцæгъддзысты, фыдгæндæн дæ 
Куы дардзысты нæ чызджытæ, нæ фæсивæд! 
Фæстаг тыхтæ фæиу кæны. йæ бæхы рох куы 
рацахсы, 
Амалтæй йæм куы сцæйлæсы. Йæ нымæт дæр уым 
баззайы. 
Кæдæм цæуы йæ сау æфсургъ? Кæдæм хæссы 
Йæ барæджы, кæдæм лидзы чысыл Куыцыкк? 
Æнкъард у ныр йæ сау æфсургъ, 
Нæ фæйлауы йæ даргъ къæдзил. 
Уæззау уæнгтæ йæ саргъы сæр ныр нал кафынц 
Йæ барæгæн. Сæр сафынмæ фæцæуы уый. 
Æртæ бонмæ, фыд тухæнтæ нывзаргæйæ, 
Хъазуат Куыцыкк куы фесæфы, куы амæлы... 
Ох, ох, æмгæрттæ! Ох, ох, лæппутæ, 
Куы амæлы хъазуат Куыцыкк! 
...Куы ныккæуынц Азнауыртæн сæ фæсивæд, 
Куы бабын ис æндонæхсар. Куы нæуал ис! 
Азнауырты Бæстырæсугъд йæ галуаны 
Куы бамбæхсы. Æддæмæ дæр уый нал зыны 
Æртæ боны. Æхсæвыгон дзы райхъуысы 
Фæндыры хъæр. Цæуыл цæгъды Бæстырæсугъд? 
— Цы ’ргæвдыс хи, нæ уарзон хо? Цы кæныс мах 
Ды худинаг? Кæйдæр лæппу... кæмдæр фæмард... 
Цы диссаг у, цæуыл кæуыс?! 
Æнæ сцухæй куы курынц дæу æппæт хъæутæн 
Сæ усгурты хæрзæджытæ! 
Æмбæхсы уый. Йæ фæндырæй куы фæкæны 
Æмбæхст уаты уый хъарджытæ. 
91 

9 
Дзыхъхъынногæй Бæстырæсугъд Азнауырты 
Фæсивæдæй æрцаразы уæд барджытæ. 
Фæзæгъы сын, ныффæдзæхсы: 
— Æппæт хъæутæм фæцæут мын, зæгъут сын-иу: 
«Азнауырты Бæстырæсугъд нæ хæстæгдæр 
Æнцойбоны æргом кæны хи адæммæ. 
Æрцæут-иу — кæй бафæнда — йæ фенынмæ». 
Фæзæгъы уый, ныффæдзæхсы Бæстырæсугъд. 
Йæхæдæг та уæд мæзджытмæ кæд бахизы. 
Уым бамбæхсы. Цæры гъе уым уый хибарæй... 
Куы байхъусынц уæд хабармæ æппæт дзыллæ, 
Нæ баззайы уæд номдзыд лæг йæ хæдзары, 
Æрбабадынц сæ хъал бæхтыл уæд фæсивæд. 
Æрбацæуынц æнцойбоны Азнауыртæм. 
Нымбырд вæййынц Бæстырæсугъды фенынмæ. 
Сæ мæзджытæн йæ алфамблай уым нал цæуынц: 
«Æз дæр фенон, æз дæр фенон сæ рæсугъды». 
Уæд рацæуы йæ мæзджытæй Бæстырæсугъд. 
Куы равдисы æргом цæсгом Азнауырты 
Бæстырæсугъд, æнцад вæййынц уæд адæмтæ. 
Ныккæсынц æм æдзынæгæй рæвдауæгау... 
Иæ сау рæсугъд дыууæ цæсты уым денджызау 
Фыр сатæгæй куы сæрттивынц, йæ рухс цæсгом 
Мæйтæй æмæ ыстъалытæй куы сæрттивы. 
Иæ сау дзыкку дыууæ дихæй æрдаргъ вæййы. 
йæ цæсты хау нымæтхудау æрфæлдæхы. 
Ох, ох, æмгæрттæ! Ох, ох, лæппутæ, 
Рыст зæрдæтæ куыд нæ вæййы! 
Бæстырæсугъд зæрдæхæлдæй уым радзуры: 
— Уæ, хорз Куыцыкк, куы уыдтæ ды хъæбатыртæй 
Хъæбатырдæр, æндонæхсар куы разындтæ; 
Цæй æрæгмæ дæ базыдтон?!. Ныр та, Куыцыкк, 
Кæмæн уыдтæ, кæмæн нал дæ, — дæ фæстæ ма 
Куыд фæцæрон?! Мæхæдæг дæ цæрдудæй уæд 
Куы бахордтон! — 
Бæстырæсугъд уым фелвасы йæ дæлармæй 
Болат хæсгард. йæ хурхыл æй æрбавæры. 
92 

Зыр-зыргæнгæ, æруадзы уый цъæх асинмæ 
Иæ тæлфгæ буар. Уым банцайы йæ тæлфынæй... 
Ох, ох, æмгæрттæ! Ох, ох, лæппутæ, 
Уæззау зиантæ куыд нæ вæййы! 
Ныуулæфынц æппæт дзыллæ. 
Сыбыртт дæр дзы куы нал хъуысы, 
Нæдæр — ныхас. Нæдæр — уынæр... 
10 
Уæрæх Кæсæджы быдырыл лæууы ныр дæр 
Зæронд уæлмæрд. Дыууæ мардæн сæ ингæныл 
Куы сзайы уым бæлæстæй дæр бæрцæй дыууæ. 
Кæрæдзиуыл куы ’рбатыхсынц сæ дыууæ дæр. 
Æрбацæуынц фæлгæсджытæ, фæзæгъынц-иу: 
— Азнауыртæм куы цард æмæ куы уыдис ам 
Фыдæбоны Бæстырæсугъд хæрз иунæгæй. 
Ам ноджыдæр ныгæд куы ис Азджериты 
Хъазуат лæппу. Уый цард æмæ куы уыдис уый 
Æхсарджынтæй æхсарджындæр фыд иунæгæй... 
Æмæ хуыссынц ныр абон ам 
Сæ дыууæ дæр фæрсæй-фæрстæм. 
Ох, ох, æмгæрттæ! Ох, ох, мæ хуртæ, 
Æмбисæндтæ ’мæ диссæгтæ!.. 
93 

МÆЛÆТ 
(Тыбылаты Алыксандыры номыл) 
Гом быдыр фæрухс и хурæй. 
Алы къуымтæ скары цард... 
Арвы мигъ, бæмбæджы мурау, 
Разыны ма хæхтыл дард. 
Хъæдрæбын дзæвгар фæхъæлдзæг. 
Уыгæрдæнтæ дарынц сырх. 
Адæм ахæм зынаргъ рæстæг 
Цæвджытæ фæкæнынц цыргъ... 
Уыдон никуы никæд фендзæн 
Рагæй зонгæ куырм Дзæрæх. 
Уый та нын фæндыр æрцæгъддзæн 
«Цыргъисæн» куывды дзæбæх. 
Абон дæр та рыг фæндагыл 
Рарасти, сындæггай, куырм: 
Салыгæрдæн куывдты рагъыл 
Агурынц Дзæрæхы уым. 
Къаннæг лæппу, къухыл хæцгæ, 
Фыдæн амоны фæндаг; 
Куырм та рагæй дардыл хæтгæ 
Сахуыр и... Цæуы æнцад... 
Развæндаг йæ къахæй бары... 
Ницæмæй йын у тæссаг. 
Фæндыр хъыг æппын нæ дары, — 
У уый царды хос хæссаг. 
Куырм Дзæрæхы чи нæ зоны? — 
Бæрæгбонты куывдтытæм 
Алчидæр нæ уый æрхоны, 
Хъусы йын йæ кадджытæм... 
Искуы-иу куы уыд чындзæхсæв, 
Искуы-иу куы уыди хъазт, — 
Куырм Дзæрæх уыди фыдæхсæв: 

Уый цухæй нæ рæзы кафт. 
Зæдтæ, дауджытæ, дам, раджы 
Немæ кодтой-иу æмдзард. 
Уыдоныл, Дзæрæхы руаджы, 
Хъусæм мах фæндыры цагъд. 
Фæлмæн дымгæйæн йæ зарæг, 
Даредзанты царды тох, 
Цары къуымы сау хæлуарæг — 
Куырм Дзæрæхæй не сты рох. 
Сахуыри Дзæрæх æд фæндыр; 
Алы ран ын у æмбал. 
Искуы йæ ныхас æрфæндыд, — 
Чи йын у хуыздæр æмгар!? 
Рагон уидыгкъахæг ахæм 
Царди, — дам, — зæгъынц æргом: 
«Байстой йын йæ уидыгкъахæн, — 
Амард уыцы тæккæ бон». 
Саби-цот дзы бирæ равзæрд 
Куырм Дзæрæхæн даринаг, 
Гъе, уæддæр æй хурхæй аргæвд, — 
Мызд нæ уыд къæйных исаг: 
Райсом раджыйæ йæ разы 
Дардта уый йæ къухмæрзæн. 
Раттын чи нæ кодта разы, 
Уый дæр æм нæ зынд хъыгæн. 
Фадат та кæм нæ у ивгæ... 
Цотæй сфидари Дзæрæх: 
Саг фырттæй йын иуæй-иутæ 
Кусынхъом фæци дзæбæх. 
Мах æй нал нымайæм хæсæн: 
Нал нæ комы исын мызд. 
Ныр, йæ зæрдæйы дзæбæхæн, 
Зарджытæ кæны æвзыгъд... 
Къорд заманты сабыр царди 
Куырм Дзæрæх йæ бинонтæн. 
Уый нæ зыдта, — искуы царды 
Райсдзæн маст йæхионтæй... 
Дарддæр ын цæгъдын йæ фæндыр 
Хъомыл фырт кæны æнад. 
Загъта йын, цы йæ æрфæндыд: 
95 

«Мауал нæ кæн, цæй, æгад!» 
Бонтæ расурынц кæрæдзи... 
Куырм Дзæрæх æрци æнкъард: 
«— Искуы-ма цæгъдын фæрæди, — 
Цард ыскæндзæни æнад!». 
Зæрдæ ницæуыл лæууыди. 
Цард ын фестади зындон... 
Удæнцой та ма кæм уыди?— 
Удхарæй æрвыста бон. 
Уалдзæг бон Дзæрæх æрбадти 
^Иухатт дæлбазыр æвзыгъд. 
Алфæмблайты хур æрхатти... 
%Разы — сабиты æмбырд. 
Сæмбæлди дзы уым кæстæртæ. 
Ног æм рахастой фæндыр. 
Куырмæн нал лæууыд йæ зæрдæ: 
Райдыдта цæгъдын та ныр: 
«О хорз адæм, æрбайхъусут, 
Мæ хъаст уæм хæссын! — 
Мæ къаннæгæй гъеныры онг 
Æз курæг хæтын... 
Гъе, мæгуыр, гъе, мæгуыр, 
Гъе, мæгуыргур! 
Гъе, тæхуды, ныр чи зилы 
«Цы бахæрон»-гур! 
О мæ зарæг, о мæ хъæлæс, 
Мæн ма фегад кæн! 
Мæ царды хос, мæ фæззæгфос 
Дæуæй куы арæздзæн! 
Гъе, мæгуыр... 
Хæрз чысылæй мæ рынчынæй 
Сæрæн нал уыдтæн. 
Мæ гагуытæ ныттадысты, 
Цæстæй нал уыдтон. 
Гъе, мæгуыр... 

Мæхи зонын куы байдыдтон. 
Уæдæй мын дзырдтой: 
«— Æмбисонды тæригъæддаг, 
Æдзух дыл куыдтой. 
Гъе, мæгуыр... 
Æдзух кæугæ, æдзух нæтгæ, 
Рæвдыд нæ зыдтай; 
Дзыхы та-иу ды дзидзи дæр 
Бынтон нæ истай»... 
Гъе, мæгуыр... 
Уæ разы ныр æз куы зарын, 
Фæндырæй цæгъдын, 
Фæлæ, мæгуыр, куы нæ зонын, 
Цы ад уын кæнын! 
Гъе, мæгуыр... 
Мæ хуры хай, мæ уарзон лæг,— 
Каем-иу вæййы бар?! — 
Лæджы зæрдæ ды ма базон, 
Гъе, уæддæр ын зар. 
Гъе, мæгуыр... 
О хорз адæм, цы мыл худут, — 
Мæ хъаст уын кæнын: 
Мæ бон нал у æдзухæй дæр 
«Æригай» хæтын! 
Гъе, мæгуыр... 
Уæд та, мæ ных, дæуæн к’уаид 
Дæ астæу фыссæн: 
«Тæригъæд-иу куыннæ кæнут 
Сыдæймæлæгæн?» 
Гъе, мæгуыр... 
7 Уаиммгтк 

«Хур ис арвыл», «ис дзы стъалы», — 
Фæдзурынц нæм-иу. 
Уыдон цы сты, — æнæзонæг, — 
Æнусмæ дæр ниу!.. 
Гъе, мæгуыр... 
Цæст кæмæн ис, æнæнизæй, 
Ныр ахæмæн циу? 
Йе кафынæй, йе давынæй 
йæхи хæсдзæн-иу. 
Гъе, мæгуыр... 
Мæ æмгартæ, хъыг уæ дарын; 
Фырныхас кæнын. 
Мæ боны фарн, зæрдæйы уаг 
Ызнагæн дæттын. 
Гъе, мæгуыр... 
Гъе, мæгуыр куырм, гъе, мæгуыргур, 
Дæуæй зындæр ц’и? 
«Нæу» чи зæгъа, — æвзарæд æй, 
Мæ фарны фæрцы... 
Гъе, мæгуыр... 
«Фæрухсдæри», «фæталынги» — 
Вæййы-иу дзырды. 
Цъæхснагæй уæд, бæзджынæй уæд, 
Сæ дзурын цæуы... 
Гъе, мæгуыр... 
Лæг цы хуыз у, кæнæ цæсгом, 
Гъеуый ма базон. 
Дæ къахы бын, дæ хъис-фæндыр 
Æдзух — иударон. 
Гъе, мæгуыр... 
98 

Мæ хæлæрттæ, ныббарут мын, 
Æфсæйнаг нæ дæн; 
Тæхудыйаг, чи бафæрсы, 
Æххормаг кæд дæн! 
Гъе, мæгуыр... 
Ныр амонæн æз куы уынин, 
Уæд куыд æрцæгъдин: 
Нæ хæхтæ ’мæ нæ къæдзæхтæ 
Æркæсын кæнин! 
Гъе, мæгуыр... 
Ысфæлдисæг, цæмæн хъуыдтæн 
Ныры хуызæнæй? 
Нæ æмбæлы уæвгæ мæнæн 
Хъæстытæ дæуæй. 
Гъе, мæгуыр... 
Куы нæ уыной мæ хуызæнтæ 
Ныр адæмы, уæд сæм, 
Цы амондыл фæхæст ысты — 
Мæгуырау уый кæсдзæн. . 
— Гъей, Дзæрæх, зæгъ-ма мын, цæй! — 
Фырт æм бадзырдта хъæрæй: — 
Ацы ран цы цæгъдыс гъеныр!? 
Стæй йын ратыдта йæ фæндыр... 
Ам фæци æфхæрды раст уд. 
Уый нæ рауади дзæбæх: 
Фæндыримæ зæрдæ аскъуыд, — 
Цардæй ахицæн Дзæрæх... 
Цавддурау, йæ дæлбазырмæ 
Баззади... Куыннæ у дугъ!? — 
Ахæссынмæ, бавæрынмæ 
Никæмæн æй тасы къух... 
1920 аз. 
99 

УÆЛЛАДЖЫРЫ КАДÆП 
РАЗВÆД 
Æрыдонæй акæс Дыгурырдæм уартæ, -- 
Рæсугъддæр быдырæн ыскæнæн дæр нæй. 
Уым цас дзыллæ цардис фыдæлты заманæй! 
Чи кодта фыд тухи, чи бадти фæрнæй. 
Йæ алыварс хохтæ ’мæ арыхъхъ фæлгæсынц 
Хæстæг æм нæ уадзынц цæгатаг дымгæ, 
Æрæф æмæ Терк дæр сæ кæнон фæкодтой, 
Ызнагæн йæ фæндаг къуылымпыгæнгæ. 
Лæмæгъдæр-иу чи уыд, æмбæхсти хæхбæсты 
(Уæд хицæн кæмттæ ’мæ мыггæгтæй уыд цард), 
Фæлæ сæ сæ хæхтæ кæм кодтой æмбæхсгæ: 
Æххæсти сæм уырдæм фыдызнаджы кард. 
Ам бирæ кæй федтой фыдæлты диссæгтæй 
Нæ хæхтæ, нæ арыхъхъ, йе рагон дæттæ, — 
Цæуынц уыдон рохгæнгæ махæй æрвылбон... 
Кæм ма-иу фæкæнынц, кæй зæрдыл лæугæ! 
Фæлæ ма фæвæййы æвдисæнтæ ноджы. 
Ис ахæм бæрджытæ зæххы бын ныгæд. 
Рæстæггай нæ къухы куы бафтынц-иу уыдон, 
Уæд амонынц махæн бæлвырдæй æппæт... 
Ныр трактортæй абон уым быдыртæ кусынц 
Æмвæндæй, æмдыхæй фæйлауынц сæ зæхх. 
Æнæмаст, æдыхстæй, гæрзармæй æвналынц. 
Сæ афæдз æрвитынц æнæхъуаг, дзæбæх. 
Уым уалдзæг куы кодтой сæ зæххытæ ногæй, 
Куы скъахта дзы чидæр зæронддæр обау, 
1 Мыхуыргонд цæуы чысыл фæцыбыртæгондæй. 

Уæд иу ингæн разынд дыууæ ’взонгæй мардæн. 
Æмæ нын сæ хабар æвдисы, мæнау. 
Уый рагæй-æрæгмæ Уæлладжыр дæр зонынц, 
Фæкæнынц ыл кадæг, йе зарæг ныр дæр. 
Фæнды мæ, нæ фæлтæр куы зонид, цы дуг уыд, 
Кæд аразид уымæн йæ фидæн хуыздæр. 
Уый зонид, æмбарид, цæмæн уыдис афтæ; 
Æмбарид лыстæгдæр, куыд у цард ныр та; 
Æхсарджын зæрдæйæ хъазуатдæр уæд кусид, 
йæ абоны цардæй рæвдыддæр куыд уа. 
1 
Райсом раджы авдæны раз 
Мад æрбаддзæни тъæпæн. 
Ауздзæн йæ сывæллоны, 
Ахæм зарджытæ кæндзæн: 
«Ахуысс, ахуысс, цæй, мæ хъæбул, 
«Ахуысс, айрæз мын дзæбæх! 
«Хох, Асы, Кæсгон быдырты 
«Зилдзæн алырдæм дæ бæх. 
«Ласдзынæ мын галрæгъæуттæ, 
«Стæй фæсдзæуинтæ мæнæн. 
«Цавæр бæстæтæм-иу бафтай, 
«Зайдзæн уым дæ кой дæуæн. 
«Равзæрдтæ уæздан мыггагæй, — 
«Туг, ыстæгæй дæ æндæр. 
«Бирæгътыл дæ ехс æрзилдзæн, 
«Уый бæрæг у, уый, ныр дæр. 
«Хуры фырт дæ, хуры лæппу... 
«Чи дыл абардзæн йæхи? 
«Бирæ сау адæм — дæ къухы... 
«Мар сæ, стигъ сæ—бар дæхи. 
«Алы ран дæ хорзы койтæ 
«Дардыл айхъуысдзæн бæстыл. 
«Барæвзаргæ чызг дын хайæн, — 
«Чи нæ барвæсдзæн дæуыл?! 
«Уымæн дзы куыннæ хæсдзынæ 
«Хорз лæвæрттæ ’мæ зынаргъ! 
«Балцæй раздæхгæйæ, се ’уæз 
101 

«Нал уромдзæни дæ саргъ. 
«Тох кæм хъæуа, уым дæ разы 
«Ничи ’рбалæудзæн лæгдæр. 
«Зонын, — ды тыхæй, æхсарæй 
«Ном ыскæндзынæ кæддæр. 
«Ахуысс, ахуысс уал, мæ хъæбул, 
«Айрæз, алæг у цæрдæг. 
«Тохы балцыты, фæдисты 
«Уæд дæ карды цæф бæрæг!»... 
Хуры тынтæ рагъæй фæзмæ 
Судзинтау ысгарынц хъæд. 
Бонæмбисыл Бирæгъзæнджы 
Фынгтæ — минасæй æхгæд. 
Алырдæм нызмæлынц адæм. 
Хистæр кæстæры сæтты. 
Чи лæууæг у; чи у бадæг; 
Чи та «цума»-тæ кæны. 
Уым сыкъа сыкъайы ивы; 
Сидты сидт æййафы рог; 
Сау бæгæны фынгтыл зилы; 
Чи дзы басиды та ног. 
Хорз минасæй фынг æрттивы. 
Сойдзаст. хурмæ у фæрдыг. 
Фынджы уæлхъус дзурынц радæй.. 
Абон у сæ раз хъæздыг 
Урсзачъе зæронддæр лæгтæн, 
Царды чи федта фылдæр. 
Уыдон сидынц; уыдон зарынц; 
Ис сын кадгæнæг хуыздæр. 
Уæртæ цъæх нæууыл сæ фарсмæ 
Фæсивæд кæнынц дзыгуыр. 
Кафт, чепена бæстыл айхъуыст. 
Хохыл азæлы фæндыр. 
Чи æрхъазы бæх-саулохыл; 
Чи йыл авналы зæхмæ; 
Чи ныззилы чызджы разы, 

Уæнгтæй аразгæ, зынгæ. 
Ноджы, ноджы зары фæндыр, — 
Хъæлдзæгдзинадæй — фæрæз. 
Зард, зылангæй байдзаг бæстæ. 
Рог æмдзæгъдæй байдзаг фæз. 
Ноджы дарддæр фæзы астæу 
Авæрынц цъæх дур æваст. 
Уырдæм ныр Карти æд фæндыр 
Афтæ иудадзыг фæраст. 
Симгæ рагæрз вæййынц адæм. 
Алчи равдисы йæ конд. 
Уым æвзонг фæсивæд цас и! 
Цал дзы ис хæрзуынд, хæрзконд! 
Тугæй се 'уæнгтæ — æнæнцой, 
Нуарджын буары хъæд, цæрдæг 
Диссаг райдзаст у сæ бæстæ! 
Хурмæ ’рттивæнтæ кæнгæ, 
Цас кæнынц зæрдæйы райын, — 
Цъæх нæуу, бæлæстæ — æххæст! 
Уыдонæй та чи æййафы, 
Чи рæвдауы афтæ цæст, 
Уым Карти куыд у æрттивгæ, 
Уым Карти куыд у зынгæ? 
Ахæмæн йæ кой нæ зыны, — 
Чи йæ баййафдзæн уæвгæ?! 
Чи сæмбæлд æмбал æвзарæг? 
Уый кæмæн зилы йæ сæр? 
Улæфт нал ис; зæрдæ сцæвы 
Мæнæ ногæй та куыддæр. 
Уый бызон Бызайы цотæй 
У кæстæр æвдæймаг фьТрт, — 
Ардæм рараст амондагур — 
Усгур Бутатæй Адзырдт. 
Хиуыл уый бæргæ фæхæцы, — 
Ахæм æфсармджын кæм и! 
Фæлæ авæййы дзæгъæлдзаст...— 
Мæнæ... Мæнæ та — Карти. 
Симд, чепена, кафын, зарын... 
Хохæй азæлы бæрæг. 
Рог æмдзæгъдæй байдзаг бæстæ. 
Симынц, акафынц цæрдæг. 
103 

II 
Бадынц ма куывды бæркады, — 
Сидынц Бирæгъзæнг ныр дæр. 
Хистæртæй Малсæг æнкъард у, — 
Зæрдæ нал райы куыддæр: 
«— Фестæм, зæгъы, рох сыхагæй. 
У нæ уазæджы хай ист. 
Абон радæй, абон кадæй, 
Цæхх, кæрдзын дæттинаг ис. 
Афтæ баззадис фыдæлтæй. 
Нæй нæм уазæг, уый — нæ зын. 
Бон ма бирæ ис, цы зонын, 
Уазджытæй хуыздæр, "фæзын! 
Амонд разынæд йæ хонæг. 
Фесæфæд йæ къах — нæ зын. 
Уа уый знаг, зæрдæ — йæ зонæг; 
Уа хæрзгæнæг, уæд нæ фæрнæй 
Амонд ахæссæд хъæмæ». 
Авæрынц сыкъатæ ногæй. 
Зилынц лæуджытæ цæрдæг. 
Сидт æййафы сидты рогæй. 
Бæстæ рухс у, бон — хъæлдзæг.. 
Карца-рагъæй ныр фæиртæст 
Уæртæ барджытæй æртæ. 
Иу у раздзæуæг Мысырби. 
Ноджы йе ’мбæлттæ — дыууæ. 
Уый, Хъарадзауты Мысырби, 
Стæры рагæй уыд фæлтæрд. 
Бирæ адæм, бирæ мæгуыр 
Уымæй баййæфтой æфхæрд. 
Уыдон абон, куывды боны, 
Хъæумæ раскъæрдтой хæстæг. 
«— Агъæц, гъи, Малсæг, — ныдздзуры 
Уым сæ лæуджытæй Къæндзæг, — 
Далæ барджытæ фæзынди, — 
Нæу нæ уазæджы хай ист». 
«— Фарн фæуæд сæ къахæвæрды, 
Фæлæ хъахъхъæнут дзæбæх: 
Кæд, миййаг, тыхагур исчи 
Махмæ сарæзта йæ бæх. 

Акæсут сæ алфамблайты, 
Азилут дæрддзæфтыл цырд. 
Чи зоны, кæд не ’сты иунæг, 
Чи зоны, цы у сæ дзырд!» 
Къордæй уазджытæм фæцæуынц, 
Буц «æгасцуай» сын кæнынц. 
Уазджытæ сæ бæхтæ радтой, 
«— Бузныг, бузныг» сын зæгъынц. 
«— Курæм, — загътой, — саходут нæм 
Абон куывды цæхх, кæрдзын. 
Цин кæнæм, — æрзылди уалдзæг. 
Хъæдмæ алидзæд уæ зын». 
Бадынц ныр æхсæнмæхсæнты 
Уазджытæ фынгыл... Цæуынц 
Гаджидаутæ ногæй ногмæ; 
Фынгты минасæй хæрынц... 
Сыкъа аивы сыкъайы, 
Сидты баййафы та сидт. 
Сау бæгæны дард æрзилы; 
Мæнæ уазæг дæр фæсидт. 
Уазæгæн йæ кад æндæр у. 
Хъæубæстæн у уый бæлвырд. 
Хиуылхæц уæзбын æвзагæй 
Уазджытæн та у сæ дзырд. 
«— Уæ, фæсивæд, — дзуры хистæр, — 
Буц у уазæг. У кæй бон 
Уый фаг базонын æгъдæуттæ, 
Уымæн хъахъхъæнын йæ ном? 
Амæттагджын фонт сæ балцы. 
Махæй ма фæуæнт хъæстаг. 
Чи зоны, — фæнды нæ алцы, 
Фæлæ не ’ххæссæм сæ фаг. 
Уæртæ фæсивæд куы хъазынц, 
Хъæлдзæг зарджытæ кæнынц. 
Кæд, миййаг, сæ зæрдæ хъазы 
Уазджытæн дæр... Кæд цæуы 
Уыдон зæрдæмæ дæр кафын, 
Исынц уæнгтæ дзы рæвдыд, 
Уæд цæуылнæ скæнæм афтæ? 
Уый нæ рауайдзæн рæдыд...» 
105 

Кафын уыд йæ рад Адзырдтæн; 
Ноджы къайæн та — Карти. 
Рагæй уымæ зæрдæ ’хсайдта; 
Уымæй адджындæр ын ц’и? 
Фæлæ уазджытæ куы ’рбацыд, 
Нæй Картийæн ивæн хи. 
Уайтагъд бамбæлди йæ зæрдыл 
Хистæр уазæгæн Карти. 
Рог лæппуйау, уым Мысырби 
Рауад кафынмæ... фæцырд. 
Фæлæ се ’хсæн уæд фæмидæг... 
Кафын райдыдта Адзырдт. 
Уазæг сагъдауæй куы баззад, 
Бæстæ базмæста æлдар... 
Фæндыр уыд рæстæгмæ урæд, — 
Кафынæн ын радтой бар. 
«— Гъæй, лæппу, фæуæд æвæрды, 
Мах цы фестæм ам уынæг. 
Фембæлын нын искуы ’ркурдзæн, 
Уæд дæ лæджыхъæд — бæрæг! 
Ам мæ сæрмæ уафс куыд хиза, 
Уымæй хъахъхъæн, гъи, дæхи. 
Хъалгæнаг у, дардыл хизы, 
Чи нал фены ехс къуыри!» 
Рихи баздыхта Мысырби, — 
Афтæ йæм фæкаст æгад! 
Ау, куыд æрхæсса йæ сæрмæ^ 
Сау лæг байса йын йæ рад?! 
«— Абон федтам, — фенæм дарддæр, 
Дзурынæн фæуыдзæн бон. 
Кæд ды чызг уыныс дæ разы, 
Уый мæймæ уыдзæн бызон»,— 
Загъта йын Адзырдт дæр дзуаппæн 
Æнкъард уыд Хъарадзау-Мысырби фæндагыл 
Иæ зæрдæйы арфдæр ныххызти Карти. 
Ныффæнд кæнид курын, — фæтыхсы йæ уагыл, 
Æлдарæн кæвдæсард чызг курæн кæм и! 
Æвдисæн æнусмæ уыдзæнис мыггагæй; 
Æлдæрттæй æдзухдæр уыдзæнис æлгъыст 
«Хъæуы йæ æрхæссын æхсары лæггадæй, 
106 

Æгъдауæй уыдзæн мын уæд усæй æвдыст.. 
Ныббырсын хъæудзæни Уæлладжыры коммæ 
Æууæнк мыл ныр рагæй æвæрд и мæныл... 
Куы зæгъон: фæцæуæм бырсынмæ æргомæй,— 
Цæудзысты Дыгуры уæздæттæ фæдыл...» 
Чи у фистæг, чи — æд бæх. 
Комы тæфæй байдзаг бæстæ. 
Къахынц бæхтæ къахæй зæхх. 
Баиу ысты чи-лæгдæрæй. 
Даргъ бæласы бын — æмбырд. 
Кæстæртæ куы райстой бæхтæ; 
Хъусцнц дардæй сын сæ дзырд. 
У æфсадхонау Мысырби. 
Уымæ ис фæдисæн дзуапп. 
Ис Хъуыбадтæй уым Бекмæрза; 
Ис Тотырадз дæр, Зурапп, 
Сæр — цæгæрсæр, — ахæм номæй 
У уый хистæртæй бæрæг. 
Фæлæ искуы дзуапп куы хъæуа, 
Уыйау чи уыдзæн зæгъæг. 
Сæмбæлди дзы уым Аслæнбег, 
Ноджы сæмбæлди Къала, 
Галатæн сæ дзырддзæугæдæр. 
Мæнæ дарддæр дзы — Хъасай, 
Уый Хъуыбадтæй у, — сæрыстыр.. 
Дзурын райдыдта Мысырби. 
Ахæм уыд йæ дзырдæн сæр: 
«— Худинаг нын у, фæсивæд, 
Нал уынæм, цы вæййы ’взæр. 
Махæн нал æмбæлы бадын 
Ам нæ устыты фарсмæ. 
Къонатыл фæныктæ къахгæ, 
’Згæ куы рафтыдтам, ызгæ. 
Ахæтæм, кæм у æнæхæрд. 
Балцы, фос кæнынмæ, цом, 
Ацæгъдæм нæ рыг, нæ уæнтæ, 
Скæнæм кадджын балцæй ном». 
«— Раст у, раст, дæ фæнд, дæ ныхае 
Уый бæлвырд у хорз хъуыддаг. 
Афтæ бадын нал у номæн. 

Хъусæм, — бацамон фæндаг!» 
Уым фæрогдæр ис йæ зæрдæ. 
Цæсгом барухс и бæлвырд. 
Хиуыл фервæссыд Мысырби, 
Зарæгау фæци йæ дзырд: 
«— Цомут, уæдæ, цом, Куырдтатæм. 
Байсæм сын сæ мулк, сæ фос. 
Фонт сæ устытæ нын — кусæг; 
Хотæн та нæ ус — сæ хос. 
Мах Куырдтатырдæм куы цæуæм, 
Чи цы хъомыс нын уыдзæн? 
Чи фæлæудзæн уым нæ ныхмæ! 
Балц нæм хъазæгау кæсдзæн». 
«— Нæй гæнæн, — зæгъы Тотырадз, — 
Дарддæр-иу дзæвгар фæхъус: — 
Уым куы фехсы лæг хъыримаг, 
Дыккаг аифтындзы ус. 
Афтæ у гæрзарæхст се ’хсæн. 
Саргъыбæхтæн дарынц уым 
Ноджы хорæн та йæ дзыгуыр. 
Нæу уый фос фæкæнæн къуым». 
«— Цом уæд та, — зæгъы Мысырби, — 
Арвыкоммæ цом хæстмæ. 
Уидыгæй хæргæ йæ хонынц, — 
Балц куыннæ уыдзæн рæстмæ?! 
Кафгæ саргъыл, хъазгæ бæхтыл, 
Заргæ, сгардзыстæм къæбиц, 
Уырдыгæй цы ’рхæссæм немæ, 
Ахæм хорзæхтæ кæм ис?! 
Хотæ фалдонæй куы кæрдынц, 
Махмæ ракæсгæ, нывтæ. 
Уыдонæн уыдзæн нæ балцæй 
Бирæ лæвæрттæ цæттæ...» 
«— Нæй, — зæгъы ныхмæ Тотырадз, — 
Адæмæй саджил фæдджи, — 
Æз æрæджы уым кæй федтон, — 
Афтæ хъахъхъæнынц сæхи!.. — 
Нæй, нæ зонын, уым æвыдæй 
Исты мах фæкæнæм фос!» 
«— Мамысонмæ уæдæ цомут, — 
Мамысонæн циу сæ бон? 

Мах, мыды къусау, хæсдзыстæм 
Уыдонæн сæ ис, сæ бон». 
«— Ма фæцæут Мамысонмæ, 
Уым фыдадæмтæ цæры. 
Ронбæгъдæй сын нæй ыссарæн. 
Нæй сын басæттæн хæсты. 
Алыбон сæ гæрзтæ дарынц 
Арф, сæ мæсгуыты рæбын. 
Се ’хсызгон куыст бон, æхсæвæй —■ 
Топпы сампалтæ сæрфын». 
«— Цомут уæдæ, цом, Асымæ. 
Рувасы фыдхор Асы 
Фостæ уым цæттæйæ дарынц, 
Уыдон раскъæрын бæззы». 
«— Гъе, мæ кæстæртæ, цы зонын, 
Рагæй у мæнгард Асы! 
Исты хин нын уым цæттæ у, 
Исты бæллæх нæм кæсы». 
Ам бæлвырд Мысырби схъæлдзæг; 
«— Кæд Уæлладжырмæ?» — зæгъы 
Ныр ныккой кæнид Уæлладжыр?..— 
Фæлæ ’нхъæлмæ ма кæсы: 
«— Кæд, нæ хистæр, афтæ ныхмæ 
Абон уымæн дзурæг дæ, 
Æмæ у цæттæ дæ зондæй, 
Чердæм махæн у цæугæ?» — 
Афтæ йын зæгъы Мысырби, 
Куры ахæм дзуапп æргом. 
«— У бæлвырд, — зæгъы Тотырадз, 
Мах Кæсæгмæ хъуамæ цом. 
Уым фæдис куы вæййы размæ, 
У сæ аздахын æнцон. 
Уым æнæзйан мах уыдзыстæм. 
Разындзæн сæм фос нæ фаг. 
Фосы хорзимæ фæстæмæ 
Ссардзыстæм æнцон фæндаг». 
«— Нæй, мæ хистæр, мах Кæсæгæй 
Фос кæй тардтам, у бæрæг. 
Нæу уый диссаг, хорз æлдæрттæ, 
Цом Уæлладжырмæ, — хæстæг! 
Разындзæн уым иунæг топджын. 

У йæ топпыхос фæнык. 
Топпæй хаудзæнис æддæмæ 
Раст сæгъы бага — нæмыг. 
Нæй зæгъæн дæр, цалæм азы 
Нал уыд уыцы ком æфхæрд. 
Дзаг æвæрæнтæй хъæздыг у, — 
Рагæй нал æрцыди хæрд». 
Сæр гуыбыр æруадзы хистæр... 
Нал у хорзау, нал у ’нцад. 
Зоны уый, кæй цæуы амынд 
Кæстæртæн æвзæр бынат. 
«— Ей, кæстæртæ, махæн уырдæм 
Нæу, нæу никуыдæр цæугæ: 
Зонæм, зонын, махæн не ’сæфт 
Уым æргомæй у цæттæ. 
Рагæй зонæм мах кæрæдзи. 
Знагæн никуы радтой ком. 
Зонын æз бæлвырд, бæрæгæй: 
Мах дзы не ’скæндзыстæм ном». 
Нал фæлæууыди Мысырби, 
Равдыста, кæй уыд мæсты, 
Зæххыл ехсы хъæд ныццавта; 
Загъдæмхасæнæй зæгъы: 
«— Бадилатæ, нал ахадæм 
Мах уæдæй нырмæ цæсты, 
Хистæртæм куы кæнæм хъусгæ, — 
Цом, бæгъатыртæ, хæсты!.. 
Кæстæртæ! Цы фесты бæхтæ?..» 
«— Нæй гæнæн, — фæзæгъынц иумæ, 
Æмбырд базмæнты бынтон, — 
Махæн хистæрæн Тугъанты 
Хорз Айдемыр у, уый зон! 
Кæд уый нал уыны йæ цæстæй, 
У уæддæр æвзыгъд, фæлтæрд. 
Уый нын бафæрсын æмбæлы; 
Зонд дзы райсдзыстæм ныр_дæр. 
Цæуæнт Къала æмæ Мысырби, 
Махæн минæвар фæуæнт. 
Æмæ базонæнт, цы зæгъы, 
Зонды хорзæй йæ фæрсæнт». 
Тæрфы ныр чысыл æддæдæр 

Бæхты раз лæууы лæппу. 
Уый фæлмæцы... Зæрдæ ’хсайы. 
Уый хуыцаумæ кувæг у, 
Кæд нæ бантысид сæ хъуыддаг, 
Кæд нæ байрæзид сæ фæнд. 
«Чи зоны, — зæгъы йæхицæн, — 
«Фос дæр авд тары фæуæнт. 
«Æз уым мард, миййаг, куы фæуон, 
«Баззайдзæн кæмдæр рæсугъд. 
«Бахус уыдзæн уым уæлхъæдæй, 
«Батайдзæни, ба, йæ уд», — 
Афтæ дзурæг уыд Матæрса... 
Кæд фæнды мæ мады афтæ, 
Кæд зæгъы: «Мæ фырт, æлдар! 
Ацу ды сæрсæфæн балцы, — 
Уæд йæ сæххæст фод мæ бар...» 
Хæхтæй куы бамбæхса хур, Матæрса уæд раласдзæн 
сау бæх. 
Саргъ ыл æрбавæрдзæн тагъд, æхтæнгтæ ’лвасдзæн 
æнгом. 
Бахиздзæн бæхмæ уый рог, йæ фæндагыл ратæхдзæн 
маргъау. 
Не ’взардзæн кæмттæ, йе дон, артау ызгъордзæн, 
тæхдзæн... 
Саргъæн йæ уæлæ уый рог, фыр хъæлдзæгæй, 
портийау кафдзæн. 
Нымæт йæ уæлæ æнгом, мæйрухсы хъазгæ зындзæн. 
Хъæлдзæг у барæг, фæлæ йæ куырд усмæ зæрдæ 
ныккувы... 
Зоны, —фæсахсæвæр кæрт барæджы суазæг кæндзæн: 
Айсдзæн ын кæстæр йæ бæхы, сусæг каст ракæндзæн 
чызг; 
Лæппу дæр дардзæни цæст; ризы ’мæ риздзæн зæрдæ... 
111 

* * 
Бæрцæй сахат уыдис уынаффæ; 
Бæрцæй сахат дзырдта йæ зонд. 
Зæронд Айдемыр, буц Айдемыр — 
Тугъанты хистæр, куырм зæронд. 
Дзырдта уый, тæккæдæр куыд загъта 
Зураптæй цæгæрсæр Тотыр... 
Мысырби тарст, куы райса аипп. 
Дзæвгар фæдардта дзых æмыр. 
Гæнæн ын нал уыди фæстагмæ: 
«— Фæлтау, — зæгъы, — кæд у рæдыд, 
Уæддæр ныккой кæнон уынаффæ: 
«— Цæуæм Уæлладжырмæ, нæ фыд!» 
Айдемыр уæд йæ сæр нынкъуыста: 
«— Уæу-уæй, нæ фæсивæд, — зæгъы, — 
Уæ хистæртæ æнæ ныгæнæгæй 
Æгады мард кæнынц! 
Фæлтау цæут æрмæст Кæсæгмæ. 
Уæ балцæн уый йæ хуыздæр хос. 
Уым бирæ ссардзыстут рæгъæуттæ — 
Кæсæгæн ратæрут сæ фос». 
Æнкъард уыд минæвар фæндагыл: 
«— Нæ зоныс, цы, куыд фæнды мæн? — 
Дзырдта уæд йе ’мбалæн Мысырби, — 
Уæздан уæвгæйæ ’фхæрд куы дæн. 
Кæмæй? Ехсы бын чи схъомыл æдзухæй...» 
«... Нæ, нæ, мах хъуамæ рахæссæм йæ усы, 
Æмæ дзы уа нæхицæн ус!» 
Къала куыдфæстæмæ фæтасыд, 
Къала куыдфæстæмæ ныхъхъус... 
«— Зæгъут, цы зæгъы фæлтæрд хистæр? 
Кæдæм нын аразы фæндаг?'— 
Фæрсæг уыдысты æмбырд адæм, — 
Зæгъут, Мысырби ’мæ Къала!» 
«— Айдемыр загъта, кæд лæгтæ стут, 
Уæд ницы диссаг у Кæсæг. 
Цæут Уæлладжырмæ хæстæгдæр, 
Æмæ уæ хъару суа бæрæг». 
112 

«— Зæгъæд, зæгъæд Къала; æцæг у? — 
Фæрсы Тотырадз дæр. — Бæлвырд?» 
,«— Бæлвырд, бæлвырд, — зæгъы Къала дæр 
Æнæмæнг афтæ у йæ дзырд!» 
Ногæй та нызмæлы быдыр. 
Рыджы смигь вæййы сæ сæр, 
Хойынц хотыхтæ кæрæдзи. 
Хъуысы сæфтджыты гæр-гæр. 
Бадилатæ хъæдрæбынты 
Уæртæ рацæуынц хæсты. 
Уым æхсарджындæр — Мысырби. 
Чи йæ баййафдзæн бæстыл! 
III 
У куыстафон. Уыгæрдæнтæ 
Дарынц сырх, цæстæн рæвдыд 
Хохы рагъæй, тæссар къултæй... 
Дарддæр сæм кæсæн кæм уыд 
Ахæм заман? — Алчи кодта 
Змæлдæн йе ’хсарæй æххуыс. 
Хастой хойраг, кæм — цæвджытæ.. 
Афтæмæйты рæзьТ куыст. 
Кæрдæг рахизмæ фæлдæхти, 
Хаудта галиумæ хъæддых 
Æмæ ауæдзтау ныддаргъ и. 
Уым та хур-иу ыл фæтых... 
Хъæуы баззади зæрæдтæ, 
Стæй æнахъомтæ куыстмæ. 
Бирæгъзæнджы къулдзæгаты 
Дурыл бады куырм зæронд. 
Бирæ федта, бирæ зоны... 
Нал кæны хæлæг йæ зонд. 
Къус-фæндыр йæ армы дары, 
Кадджытæ кæны, цæгъды... 
Хъæлдзæг дары сывæллæтты: 
Афтæ... хъазын сæ кæны. 
Чи дзы рог æркафы, симы... 
Ие кæмæ цы ’рцæуы зонд. 
Чи та къах-къухтыл фæлвары, — 
8 Уацмыстаг 

Хъæлдзæгæй æрвитынц бон. 
Дæлæ ног чындз донгуыронæй 
Тагъд-тагъд сызгъоры... Цæмæн? 
Куырмæн базгъоры йæ размæ: 
«— Цæй, цы уайсæст у мæнæн, — 
Фод цыффыддæр, чи ’рцыд усæн 
Ам Уæлладжыры фæдыл. 
Дæлæ ’рбацæуынц тыхгæнæг. 
Мæнæ доны тæккæ был 
Асастой мæ донхæссæн дæр. 
Мæн æрцахстой фондз лæджы. 
Бадилатæ сты Дыгурæй 
Иу дыууисæдз барæджы». 
Куырм куыддæр уырдыг фæлæууыд. 
Сагъдæй аззадис æваст. 
Дард фæхаудта къухæй фæндыр, 
Бадæн дурыл уым ныссаст. 
Уæрджытæ ныххоста зæронд... 
Бæрзæйыл фæтасыд сæр. 
Маст ысхæцыдис йæ хъуырмæ, 
Æмæ райхъуыстис йæ хъæр: 
«— Гъе, уæу-уæй, уæу-уæй, сабитæ, 
Чи фæкæндзæни хабар 
Хорз, хъазуат Уæлладжыргоммæ, — 
Ма нæ бафхæрой лæвар. 
Размæ, размæ, знаджы ныхмæ! 
Знаг куы ’рбацæуы. Фæдис!» 
Къухæй асæрфта йæ цæссыг. 
Иу лæппу цæрдæг фæцис. 
Зæххæй уый æваст фæиртæст. 
Гуцъула йæм хос фæзынд. 
Уæлæ бæрзондмæ фæтæхы... 
Дард, бæрзонд... æфтауы зынг... 
Байдзаг барджытæй сæ бæстæ. 
Уынджы азмæлæнтæ нæй. 
Дæлæ чидæр гал æрцахста. 
Арт дæр бандзæрстой, сæрæй? 
Фæздæг арвыл уым æмбæлы. 
Агмæ холыйау кæсынц. 
Чи дзы физонджытæ дары; 
Чи та хæдзæрттæм лæсы. 

Уынгмæ ракæсы ’мæ дзуры, 
Дисты бацæуы Хъæвдын: 
«— Хъæуы зиан, миййаг, куы нæ ис, 
Нæй дзы хистгæнæг æппын; 
Ногбон дæр, миййаг, куы нæ у, 
Уæд цæй æртытæ зыны!?.» 
Уынджы рагæрз и дæлæмæ. 
Артмæ бауади, уыны: 
«Диссаг нæу, æнахуыр адæм... 
Алчи архайы рæбын!» 
«— Чи стут, чи, æгас æрцæуат?» 
Афтæ сдзуры сæм Хъæвдын. 
Уый уыди, мæнæ хъæубæсты 
«Магуса» ном чи хæссы, — 
Адæм араст кæнынц куыстмæ, 
Уый та сихормæ хуыссы... 
Хъæдмæ, зæхмæ афтæ дзуры: 
«— Æз æргомæй дзурæг дæн, — 
Æз нæ хъыг дарын сымахты, 
Смах дæр ма хъыг дарут мæн!» 
Барджыты куы бафиппайдта, 
Уæд Хъæвдын бæргæ фæтарст. 
Къухтыл авæрдтой рæхыстæ. 
Цæй, кæмæ кæна цъæхахст. 
«— Мах цæуæм Уæлладжыргоммæ, 
Ды фæндаг зонгæ лæг дæ... 
Кæд, миййаг, нæ разы кæныс, 
Уæд дæ тæрхон у цæттæ: 
Дæлæ былæй, саст харбызау, 
Атæхдзæн дæ сæр бынмæ». 
Бамбæрста Хъæвдын йæ хабар, 
Ахст кæй фæци уый æваст. 
Цæй, цы бакæна, мæгуырæг, 
Цæй, кæмæ хæсса йæ хъаст! 
«— Алцæуыл дæр æз дæн разы, 
Смах цы сагурат мæнæй, 
Фæлæ зонын хъæуы фадат, 
Хъуамæ сархайæм фæндæй: 
Комы ’хсæвыгон фæцæуын 
Нæу Уæлладжырмæ æнцон... 
Хъæр, уынæр уыдзæн нæ сафæг. 
115 

Разæй амонæг куы уон, 
Уæд цæмæй зынон бæрæгдæр, 
Алчи зона мæн дзæбæх, — 
Урс куырæт мыл хъуамæ скæнат, 
Уе ’хсæн уа бæрæг мæ бæх». 
Фæнд сæ зæрдæмæ фæцыди, — 
Рæхыс не ’суагътой æрмæст, — 
Раст цыдæриддæр сын загъта, 
Уый йын уайтагъд уыд æххæст. 
IV 
Ракæсынц Цъæззиуы хохæй... 
Ракæсынц Æрхонæй дард... 
Дис кæнынц... Куыд нæ у диссаг: 
Рагъæй-рагъмæ хизы арт. 
Ком æгасыл айсы хабар. 
Ком æгасæй у «фæдис». 
ЦуанонтæХъæриуы хохæй 
Ракæсынц, ныккæнынц дис. 
Алчи хохæй тагъддæр уайы, 
Тагъдæй агуры фæндаг, — 
Кæд фæуаид хайджын тохæй, 
Кæд нæ баззаид фæстаг. 
Афтæ згъорынц мадмæ цъиутæ, 
Мад куы райдайы къуыр-къуыр... 
Комы рацæуæг дæлæмæ 
Иу лæппуйæ зæрдæ райд. 
Роддзармæй хызын — йæ фарсыл, 
Уым йæ фæндаггаг — æфснайд. 
Федта рагъыл арт Сæха дæр 
Уым, Уырымы-фырт Сæха. 
Диссаг уыд æхсыст йæ кондæй, — 
Цы йæ къахджынæй зæгъай! 
Комæй .ракасти цæгатмæ; 
Комæй бафиппайдта знаг: 
Дæлæ — барджытæ тыхгæнæг, 
Коммæ агурынц фæндаг, 
Фалдонмæ йæхи æппары, 
Хъæутыл атæхы «фæдис» 
Хохы къултыл уайынмæ дæр 
116 

Ахæм къахджын лæг кæм ис? 
Нузалыл та ацы фарсмæ 
Ноджы радары бæрæг. 
«— Нузал, Садон, — уым ныдздзуры, - 
Ход, Мызурæй чи у лæг, 
Коммæ ’рбабырсынц ызнæгтæ; 
Комгæронмæ у цæугæ!» 
Чи уыдзæн фæдисмæ раздæр? 
Чи дзы разындзæн лæгдæр? 
Комы дæгъæл чи у рагæй? — 
Уый Быз — Урс хохы рæбын. 
Уым зæронд Быза нæ кæсы 
Комы рацыдмæ æппын. 
Иу цæст цæсгомæй æрттивы, 
Иннæ батади кæддæр, 
Фæлæ топпæй сарæхсынмæ 
Цæст нæ ивгъуийы ныр дæр. 
Авд фырты йын хохы сæрмæ 
Райсом араст и куыстмæ, 
Фæлæ уыдонæн дæр се ’рцыд 
Уый нæ хъахъхъæны хæстмæ. 
Рагæй цуанонæй хæтгæйæ, 
Уый ныззæронд и Бызы. 
«— Уадз, æмæ цæрынхъуаг адæм 
Цардæй бафсæдой», — зæгъы. 
Фалдон уартæ иу цъæх уæлвæз 
Комæн астæуæй цæттæ. 
Топпыхосæн ног нымæттæй 
Байтыдта Быза æртæ. 
Æмæ рарæгъ кодта нæууыл 
Фырттæн сегасы гæрзтæ. 
Ифтыгъдæй йын гæрзтæ дарынц 
Фондз йæ чындзытæй цæрдæг... 
«Комгæрон зына кæд исчи, 
Уæд йæ гуырыконд — бæрæг». 
Иу цæст комы хуынкъмæ дары. 
Коммæ бавæййы цырддзаст. 
Афтæ вæййы ’мбал рæгъауæй 
Гал-дзæбидырæн йæ каст. 
Комы дуарæй калмау зилы 
Къахвæндаг, — тæссар... зылын. 
117 

Рахиз фарсæй хох лæбыры; 
Галиу фарсæй цæст тæрсы. 
Ма фæцуд, миййаг, фæндаггон! 
Бахиз бæласыл æнцад! — 
Уæнгбыронтæй, хаугæ, схъиугæ, 
Доны ссардзынæ бынат. 
Уым нæ бахъæуы рынчынгæс, 
Дæу’нæ бахъæудзæн «дæсны». 
Уым цæйбæрц ныххæррæгъ адæм! 
Уым цæйбæрцытæ сæфы! 
Фарон дæр къæвда лæбырды 
Уым æртæ лæджы фæци. 
Ноджы къæхтæ дарынц хъалон: 
Цас ыл февдæрзынц сæхи! 
Фены сохъхъыр цуанон дардмæ: 
Далæ комы хъуыр зыны... 
Халыл кондау, тасгæ-уасгæ, 
Барæг барæгыл æфты. 
Топпы хъæрæй ком ныннæры, 
Знаг нæ кæны уым рæстмæ: 
Базыны дзы дыккаг барæг, 
Уый дæр асхъиуы бынмæ. 
Иу гæрахы ’ййафы иннæ, 
Бæхтæ райдайынц гæпп-гæпп... 
Æмæ райхъуысы æд барæг 
Далæ комы бын сæ тъæпп. 
«— У, миййаг, Бызайæн дойны» — 
Дзуры хинымæр Карти — 
Бутатæн сæ кæстæр чындз дæр 
Катай, сагъæсыл фæци... 
Сау къæртайыдзаг æркодта 
Ногдыгъд абузгæ къуымæл. 
Коммæ хидырдæм згъоры. 
«— Иа, — зæгъы, — цæрдæг ызмæл!» 
Барджыты нымæц фæфылдæр, 
Рауæрæх сæ раз æваст. 
Хидæн фалгæрон Картимæ 
Барæг иудадзыг нырраст. 
Уыд Хъарадзауты Мысырби. 
Хорз æй базыдта Карти. 

Нал зоны, кæцырдæм кæна... 
Хи дзы бамбæхсæн кæм и? 
Уазæг февналынмæ хъавы: 
Радаргъ ис æд ехс йæ къух. 
Ракæс-бакæсыл ысвæййы... 
Ризы дзы Карти æдзух. 
Сагъæс, катайы куы бацыд, 
Нал зоны йæхи дæр ус. 
Афтæ ма цæргæсæй ризы 
Гом быдыры дæр тæрхъус. 
«— Оххай, гъе», — Быза ныдздзуры, 
Гомæй баззайы йæ дзых; 
Акæсы цæстæй æдзынæг; 
Топп æрбалвасы хъæддых. 
Нæмыг, чи зоны, кæм банцад, 
Дард ныййазæлы сæ ком. 
Æмæ ехс хæрдмæ фæхауы. 
Барæг авæййы дæлгом. 
Дыууæрдыгæй туг ныллæууы, 
Дуртæ ахоры, æхсы... 
Уый æфсадхон уыд, Мысырби, 
Чи уыд йе ’фхæрдыл мæсты. 
Æмæ не ’здæхти фæстæмæ. 
«— Гъæй, хъазуат, хъазуат», — дзырдта 
Ныр йæ хъæр фæцæуы дардыл: 
«— Цæй, цы ма кæнæм, — зæгъгæ. — 
Иу къудзийæ дæр куы цæуы 
Топпы гæрæхтæй сæдæ?!» 
Уымæ згъорæг у Аслæнбег, 
Къухы бафтид кæд йæ кард, 
Фæлæ бавæййы йæ разæй, . 
Бадæлгом вæййы йæ мард. 
Ноджы ’взары уым Бекмæрза, 
Рувасау быры бынты, 
Уый Быза бæлвырд æмбары; 
Уым Быза бæлвырд уыны, 
Ноджы... Ноджыдæр фæлвары... 
Дуртыл аскъуыди йæ рон, 
Алæбырди цухъхъа, куырæт, 
Гуыбын афхæлди бынтон. 
Фæлæ нæй, — фæцух нæ зоны 

Уымæй цуанонæн йæ цæст. 
Ныр сæ ирвæзæн изæрмæ 
Кувын у сæ хос æрмæст, 
Нал и фезмæлæн, ысдзурæн, — 
Нæмыг агурæг куы ’сси. 
Ахаудтой, нынныгъуылдысты... 
Зæххыл бахуыдтой сæхи. 
Уым цæй ном нæ арынц дзуарæй!— 
Цы — «Мæхæмæт», цы — «хуыцау»... 
Авæрынц зæрдæ сæхицæн: 
«Уæлæ хохы къул фæсау». 
Нал уæндынц æппын ызмæлын, 
Афтæмæй — дæргъæй... дæргъæй... — 
Уым сæ байрох и хъуывгъан дæр, — 
Гъе, уæу-уæй, уæу-уæй, уæу-уæй! 
Нал уæнды æппын æвдисын 
Сæр хъарабыгъа Хъасай. 
Дзуры уый Мысырбимæ дæр: 
«— Ма мæ ныууадз, ма фæсай!» 
Рухс дæр нал уыны Мысырби. 
Уым рæсугъд чындзы бæсты 
Уый ныхъхъæбыс и цыргъ дурыл. 
Нал зоны, кæй ис хæсты. 
Базмæлын дæр нал фæразы. 
Гæлдæр сæфхæлди бынтон. 
Нæй зæгъæн, цæйбæрц ныддаргъ и 
Абон уыдоныл сæ бон... 
Æхсæв сабыргай æрхъуызы. 
Комæн нал зыны йæ дон. 
«— Тагъд, Хъæвдын, — Хъасай ныдздзуры,— 
— Тагъддæр фезмæл æмæ цом!» 
«— Афон нæу нырма, нæма у, — 
Бауа, ба, чысыл мæйдар. 
Нæй уынæргæнæг фæндагыл; 
Басабыр уал у, хæлар!» 
Дардæй дзурæг ма гæрахæй 
Ком ныййазæлы ныр дæр. 
Нæу æдас’ Хъасай мæйрухсæй, 
Фæлæ нал уæнды уынæр... 
Уайсадæгау райхъуыст хабар: 
«— Цæй, ныр тагъд хъæуы кæнын!» _; 

Роны асадзы йæ фæдджи, 
Рагъæй рацæуы Хъæвдын. 
Уый тæссаг бынаты зоны 
«Разы бадджытæм хæстæг». 
Хауæнты йæ бæхмæ ’взиды, — 
Зоны фæндаджы лыстæг. 
Акæлынц æндæртæ донмæ, 
Æмæ бын кæнынц кæмдæр. 
Хаугæйæ дæр ничи уæнды 
Уым æппын кæнын уынæр. 
Цæвæг марæджы нæ зоны... 
Ничи зоны, чи ис дард, 
Чи ма дзы цæуы йæ фæстæ; 
Чи ис разæй; чи фæмард. 
Уый сын рабæрæг Цырауы. 
Уым куы ’ркастысты лыстæг, 
Уæд дыууиссæдз лæгæй баззад 
Иу дыууадæсмæ хæстæг. ч 
Уыд æртындæсæм Мысырби, — 
Амард ныр æмæ фæци... 
Нæй Аслæнбег, нæй Бекмæрза, 
Галатæй Къала кæм и? 
Уæртæ комы дон ныццауæзт 
Уыдон саулохаг бæхтæй, 
Æмæ чи нæ скæудзæн абон 
Уым йæ бæлццæтты мæрдæй!? 
Рагæй-иу сæм арфæ кодтой: 
«— Бирæ, бирæ нын цæрай!» 
Баззадис æппæт лæгдæрæн 
Уым хъарабыгъа Хъасай. 
Раджы фемдзаст и йæ усмæ 
Уый Мысырбийæн кæмдæр. 
Уый кæй баззади дзæгъæлæй, 
Нæу Хъасайæ рох ныр дæр. 
Уæд цы фæци, цы, фæндагдар? 
Уый куы ничи зоны ’ппын. 
«— Комы дымæгмæ, — дам, — 
Уыцы гауыр, уый, Хъæвдын!» 
Бадилатæм ныр бæлццæттæ 
Донласт кæрчытау лæсынц... 
Балцамонд æнхъæл лæвæрттæм 

Хотæ, устытæ кæсынц. 
Дарæстæ сæм, буц æфснайдæй, 
Ис сæ бæлццæттæн цæттæ. 
Цин кæндзысты, кæд ыссарой 
Уыдон райгуырæн бæстæ... 
Хъæдбынæй куы разынд адæм, 
Бадилатæ кодтой цин: 
«Чи фæлæудзæни сæ ныхмæ! 
Чи сын басæтдзæн сæ хин?! 
Чи сæм раздæхдзæн æхсарæй, 
Уымæн бакæлдзæн йæ бон. 
Æмæ ’ргом у, — кæд æрцæуынц, — 
Нæй сæ лæвæрттæн кæрон». 
Устытæ кæрæдзи дауынц... 
Хотæ хи кæнынц рæсугъд. 
Уæртæ ныр æрбацæудзысты, 
Уым кæуыл дарынц сæ уд. 
Чи дзы йе ’фсымæрмæ уайы; 
Чи йæ мойагмæ бæллы; 
Чи цыхуызон лæвар райсдзæн... 
Хи рæвдауын дæр бæззы. 
Хъæлдзæг нæу æрмæст Айдемыр, 
Рагон хæтæнты фæлтæрд. 
Уый кæуы йæ сæрæгадыл; 
У æнæмæнг уый æфхæрд. 
Зоны уый, æвыд кæй не ’сты; 
Зоны, фæсивæд фæцагъд; 
Бирæ нал йæ ныгæнджытæй, 
Чи ма скадджын кæндзæн мард!.. 
Уый дæр рацæуы сæ размæ. 
Къухыл сывæллон хæссы. 
Фæндагыл цæхгæр æрлæууы. 
Мастæй, худгæйæ, зæгъы: 
«с— Бадилаты сахъ фæсивæд! 
Уæртæ хистæрæн — Хъасай! 
Æз, зæронд, сымахæй курын 
Хорз æмбæлæггаджы хай. 
Бирæ адæм дзы фæцагътат? 
Бирæ ’рбаластат уæдæ! 
Дæн зæронд, фæлæ ма райы, 
Хотых райсгæйæ, зæрдæ. 

Уый, сæрæй, æрхастат балцæй 
Сау нымæтты дзаг хæзна. 
Фосæн нал ис, нал ныккæнæн. 
Æмæ уæвгæ дæр кæм уа?.. 
Цæй, цы зæгъут, хорз кæстæртæ? 
Хъус куы ныйистут, сæрæй?! 
Æви хистæр хистæр нал у, — 
Афтæ стыхстыстут мæнæй?» 
Уым хъæбатырæй фæбæрæг, 
Равдыста Хъасай лæггад. 
«Адде у, зæронддæр хæрæг!» 
Афтæ-уфтæ, дам, дæ мад... 
Уый нæ уыдысты хæзнатæ. 
Ис нымæтты мидæг мард. 
Уый Хъарадзауты Мысырби, — 
Тохы раздзæуæг, — фæмард. 
Уым уæрмытæ къахæг не ’сты, — 
Кæм æфснаиккой хæзна, — 
Фæлæ къахынц ныр ингæнтæ, 
Мæрдтæ бафснайæн кæм уа. 
V 
Хур нæма скаст; у сæудар. 
Уый нæ рараст ысты коммæ 
Исчи, — уазджытæ, — хæлар; 
Йе нæ сиды стæры балцмæ 
Уый йæ кусджытæм æлдар. 
«— Бахъуыд нæ,—зæгъынц,—Уæлладжыр. 
Комы дымæгмæ хæцын». 
Бацыдысты алы хъæу дæр. 
Нæй сæ уромæг æппын. 
Туалгом базмæлыд æмызмæлд... 
Мæнæ иууылдæр — цæттæ. 
Чи дзы абухы, лæбуры: 
«— Цомут, — зæгъынц, — цом хæстмæ!» 
Чи та ноджы хаугæ, схъиугæ, 
Хæхтæй ноджыдæр лæсынц. 
Уым Бызайы фырттæ авдæй 
Раст дзæбидыртау кæсынц. 

Адæм байхъусынц Бызамæ: 
«— Хорз Уæлладжыр, бузныг дæн... 
Ноджы бузныгдæр æз — Туалтæй, — 
Æз зæронд, зæронд лæг дæн. 
Бирæ федтон æз ызнæгтæ. 
Бирæ тохтæ дæр нæм уыд. 
Фæлæ не ’хсар-иу уæлахиз 
Махæн не ’мхæцæй æрцыд. 
Ахæм уаг куы уа нæм дарддæр, 
Уæд кæддæриддæр тыхджын 
Махыл не ’суыдзæн уæлахиз, 
Фод æрбауæндын йæ зын. 
Абон нал ис знаг нæ ныхмæ, — 
Алчи аздæхæд куыстмæ: 
Фаг фæхæссы знаг нæ къухæй, 
Дарддæр нал бырсдзæн хæстмæ. 
Далæ дон ныццауæзт мæрдтæй...» 
Дзурын райдыдтой тызмæг; 
Уромæн сын нал уыд дарддæр: 
«— Чи уыд, — загътой, — чи, бырсæг?» 
«— Бадилаты хъал фæсивæд. 
Цом, фæкæнæм сæ уынгæ!..» 
Диссаг, — дон æцæг ныццауæзт, — 
Чи дзы нал кæны зынгæ. 
Ног та базмæстой уым адæм. 
Чи цы загъта, чи — кæдæм. 
«— Цом, лæбурæм сæм бынатмæ, 
Стæй сæ уацары хæссæм!..» 
«— Нæ, — зæгъы уым хистæр фæлтæр, — 
Мæрдты хъахъхъæнын хъæуы. — 
Рагæй Бадилаты хъалтæй 
Махыл бирæ зйан цæуы, — 
Уацайрагæй сæм рæхысты 
Махæй чидæртæ куы ис. 
Уæд сæ мæрдтæм уыдон суадзæнт, 
Науæд ногæй та — «фæдис». 
Махæй курой кæд ныххатыр, 
Кæд сæ рæдыдыл сæттой, 
Кæд сæ мæрдтæм суæгъд уой н ’адæм, — 
Уæд сæ... уадз æмæ хæссой». 
Тиб кæнынц æппæтæй мастдæр: 

«— Махæй не ’мбæлы хатыр, — 
Исты дарæг сæ кæд не ’стæм, 
Уæд цæмæн кæнæм сыр-сыр?» 
Туалгом раздæхынц фæстæмæ, — 
Нæу сæ арæзт, нæу, хъæмæ; 
Ходмæ сарæзти сæ фæндаг: 
«Мах дзы ракæнæм хæсгæ». 
VI 
Ис уынгæг бон Бадилатыл: 
«Мард ныгæнгæ у бæргæ, 
Фæлæ акæс, — кæйдæр комы 
Дон ныццауæзтой мæрдтæ. 
Уыдон ракурын фæллой у, — 
Хорз дзы балæгъстæ хъæуы, 
Æмæ чи фæцæуа курæг? 
Чи сын базондзæн зæгъын? 
Мах нæхæдæг ацæуиккам, — 
Уый куы рауайа фыддæр: 
Мах — зылын, — æмæ та ноджы 
Мах куы ныццæгъдой ныр дæр!..» 
Уæд хъуымийæгтæм фæдзурынц, — 
Балæгъстæ, дам, сын кæнут. 
Арвитынц сæ хорз дарæсты: 
Афтæ-уфтæ-иу зæгъут... 
Фондз барæджы цæрдæг ызмæлд 
Комы дуармæ ’рци сабыр: 
Бадилатæ, дам, æрвитынц, 
Курынц, курынц уæ хатыр: 
«— Хорз Уæлладжыр, — афтæ дзурынц, — 
Мах уæ разы стæм раёдыд: 
Хъал кæстæрты рогдæр зондæй 
Афтæтæ-иу бирæ ’рцыд. 
Фæлæ нæм цы баззад рагæй, — 
Алцæмæн дæр хорз æгъдау. 
Курæм-мах Уæлладжыргомæй, — 
Махæн разынæнт рæдау». 
«— Хорз уæ хъуыддаг, — райстой дзуаппæн,— 
Уый æнцон у, гъа, бæргæ, 
Фæлæ кусæгæн кæй дарынц, 
125 

Уыдон рауадзæнт хъæмæ. 
Мах кæд фенæм уый нæ цæстæй, 
Уæд сæ мæрдтæн бар сæхи. 
Кæд уый нæй, уæд та уæ курæм, 
Дард куыд айсат тагъд уæхи!» 
Бадилатæ алцæмæй дæр 
Равдыстой, кæй у фæндон. 
Фæлæ фесты ног уынгæджы, — 
Ног та бакалди сæ бон: 
Агурынц сæ мæрдтæ доны... 
Нал кæнынц æппын æнцой: 
Мæрдтæн ис бæрцæй ингæнтæ. 
Нæй Матæрсайæн йæ кой. 
Чи зæгъы: «Куы нæ уыд немæ»; 
Чи «сæ фæдыл уыд», — зæгъы. 
Иунæг чызг æнцой нæ зоны; 
Сауцæст чызг æдзух нæты. 
Бамбæрста, æгас кæй нал у: 
«Халæттæн ныууагътой мард». 
Афæдзмæ кæндзæни бадгæ; 
Азмæ сцæттæ уыдзæн цагъд. 
Зарæг ракæндзæн йæ хисты. 
Зæрдæ скъуыддзæгтæ кæндзæн. 
Уый фæстæ æнæбар ранмæ 
Уый æнæбары цæудзæн. 
Чи зоны? Кæм и? Цы фæци 
Ныр Матæрса? — Мæйрухс изæр 
Уый йæ каистæм кæддæр 
Афæстйат, — уæдæ куыд вæййы, — 
Афтæ ’мгъуыдгæнгæ куыддæр. 
Зæрдæ алырдæм æхсайдта... 
Къах æй нал хаста бынтон. 
Бæхыл ратахти цæрдæгдæр, 
Суанг ыл Бирæгъзæнджы сбон. 
«— Мæнæ нын хуыцау æрхаста: 
Ай дæр у бæлвырд бырсæг!» 
Рафистæг æй кодтой уынджы. 
Раиртæстой йæ лыстæг. 
Къахыл бабастой хъадаман: 
«— Хи къахæй нæм абон, — загътой, — 
126 

Уацайраг лæппу куы ’рцыд.., 
Бонтæ расурынц кæрæдзи. 
Кусы лæппу, тайы ’ргом; 
Фæлæ базондзæн, — дзырдтой дзы, — 
Циу цагъайраджы кæнон...» 
VII 
Уый нæ фæцæуынц, нæ, рагъыл 
Хохы цуанонтæ, хъуызгæ. 
Уый нæ хæссынц саг-сырды мард 
Уым, йæ цыппæртыл хæцгæ. 
Уæлæ хохы рагъыл адæм 
Архайынц бæлвырд, цæрдæг 
Туалгом, Тиб, сыфцæй ласæгау, 
Уæлæ рафтын кæнынц лæг... 
Бафæрсынц: «кæм ис уæ лæг та, 
Гъе, дæ хорзæхæй, усай?..» 
«— Аходæны рауад уисмæ 
Хъæугæронырдæм Хъасай. 
Уис цæгъдыныл уым фæлæууыд. 
Дзыппы авæрдта йæ дзул. 
Баззадис йæ уис дзæгъæлæй. 
Чидæр ыл æртыхст, — фыдгул...» 
Хъæр нæ бафтыдис йæ къухы, 
Стæй кæдæм кодтаид хъæр? 
Фæсивæд мæрдтæ ласынæй, 
Нæй, нæма зынынц ныр дæр. 
Къахæй цыд, кæдæм фæрæзта, 
Ныр хæссинаг у Хъасай. 
«— Цом та, цом, — зæгъынц, — нæ хæлар, 
Мах дын самонæм, кæм уай. 
Бамбарай, куыд у лæбурын, 
Базонай, цы у æнцад!» 
Тибы сæр галуан-мæсыджы 
Скодтой хаст лæгæн бынат. 
Агурынц æй бадилатæ: 
«Диссаг у!.. Хъасай кæм ис?» 
«— Хъæдмæ ацыди», — дзырдтой йæ. 
Баззади дзæгъæл йæ уис. 
Агурынц æхсæвæй, бонæй, — 
127 

Агурынц кæм нæ бæсты... 
Никуы ницы уымæй хъуысы, 
Никуы никæцæй зыны. 
Арвыстой дæрддагдæр хъæутæм, 
Арвыстой, кæмдæр ис ком, 
Афæдзмæ фæбæрæг хабар. 
Азмæ рабæрæг æргом: 
«Уæртæ Мамысоны, Тибмæ 
Уацайраджы хаст — уæ лæг. 
Ачындз кодтой йæ сæ хъалтæ 
Раст уæ хъæугæрон — хæстæг». 
Бадилатæ ’рвитынц, курынц: 
«Ма йын аскъуынут йæ уд! 
Раттинаг ыстæм йæ сæрыл, — 
Фос уæ цас хъæуы, зæгъут!» 
Бадынц Туалгом — Тибы фæзы: 
«— Цæй, уынаффæ хъæуы мах!..» 
Фæлæ ’ппын сæ фæнд нæ рæзы, — 
Цас ын бацагурой аргъ. 
Чи зæгъы: «мæ зондмæ хъусут, 
Уæд цæмæн дарæм нæл хуы? 
Раттæнт махæн Бадилатæ 
Хистæн аджы фаг æрхуы». 
«— Кæд фыдгæндæн æй нæ дарæм, — 
Дзуры иннæ, — у йæ хос: 
Сагурæм дыууадæс галтæ, 
Стæй хъæугуывдæн — иу дзуг фос». 
«— Бирæ бахордта нæ муртæй, — 
Ницæйаг нын у йæ дард: 
Кусынмæ йæ уæнг нæ тасы; 
Азмæлынмæ — судзгæ мард!..» 
Уым Хъасай æруагъта зоныг, 
Худаистæй сæм дзырдта. 
Стыр тас бацыдис йæ зæрды, 
Алцы хатыр сæ куырдта: 
«— Курын, — загъта, — ’гас Туалгомæй: 
Хистæр Бига, ды, Ростъом, 
Ма саразут мын мыггагмæ, 
Фидиссаг куыд уа мæ ном! 
Хистагæй æлхæд мæ хондзæн 
Бадилаты ’гас мыггаг. 
228 

Райсут мæ уæхицæн, Туалтæ, 
Иу сæгъыйаргъ, иу, миййаг». 
«— Не ’вдæлы нæ ’мбæхсгæ митæй 
Демæ архайын, гауыр, 
Цæй-ма, зæгъ, дæ фæнд æргомæй!»— 
Зогъта лисрийаг Зауыр. 
«— Бацагурут бадилатæй 
Фондзыссæдз галы. Миййаг, 
Уæд фæуыдзæнис мæнæн дæр 
Бадилаты ’хсæн фæндаг»... 
Сабат райсом Тимцъынайы 
Туалгом бакодтой хæйттæ: 
Ифтындзинæгтæй сæ разы 
Уыд сæдæ галы цæттæ. 
Алы хъæуы фæзæй разынд, 
Арвыл сæмбæлди фæздæг. 
Чи куывдаг фæци сæ галтæй, 
Чи хуым кæндзæнис фæззæг. 
VIII 
Ис Дыгуры дæр æртытæ... 
Абон афæдз — у сæ бон, 
Чи фæмард Уæлладжыргомы; 
Чи дзы нал фæзынд бынтон. 
Уым Хъасай дæр сæмбæлд абон, — 
Уый — хъарабыгъа Хъасай. 
<с— Ныр Матæрсайыл дæ зарæг 
Ракæн, ра, рæсугъд чызгай! 
Нæй Матæрсайæн йæ кой дæр; 
Нæй йын балхæнæн дæр, нæй. 
Æмæ абон ды йæ хисты 
Зар дæ мойаджы мæрдæй!.. 
Абон у дæ фæстаг æмгъуыд; 
Абон ма дæ ’гъдауæй баст. 
Райсом, — чи зоны, — кæцырдæм... 
Фæлæ фод дæ фæидаг раст!» 
Адæм фехъусынц йæ зарæг, — 
Зæрдæ фехæлы хъыгæй. 
Цæссыг фезгъæлы гæр-гæрæй 
Уым мæгуыр чызджы уындæй. 
9 Уацмыстæ 
129 

Нал ис уый, кæмæй йæхицæн 
Рагæй февæрдта зæрдæ. 
Нал ис уый, кæй уындæй не ’фсæст, 
Алы ’хсæв уыдта фынтæ. 
Хъарæгмæ нызгъæлынц хæхтæ; 
Бæстæ азæлы уынгæг. 
Цæссыг азгъæлы хæлæфæй, 
Кæм ныссур вæййы сындæг. 
Уымæй хайджын у Матæрса: 
Уымæн хист кæй ис цæттæ, 
Абон уый бæлвырд æмбары, 
Фæлæ ц’акæна кæнгæ?! 
Зоны... — зары уым саудзаст чызг. 
Бон ыл талынгтæ кæны. 
Цъиусур ратæхы йæ сæрты, — 
Афтæ зулмæ йæм кæсы. 
Алы цъусдуг лæппу бады 
Алкæмæй æххуыс æнхъæл. 
Никуы — ницы... алкæмæй дæр 
Мæнæ баззади дзæгъæл. 
Бæлон ратæхы йæ сæрты. 
Цъиу æм бадары йæ цæст. 
Фæлæ уый цы ныстуан кæны, — 
Ничи скæндзæни æххæст. 
«— Гъæй, тæхуды, маргъы ’взагæй 
Абон чи зоны зæгъын! 
Чи фæхæццæ кæна чызгæн: 
«Байрох, байрох уæд дæ зын! 
Мауал æфхæр де ’взонг буары: 
Нæу Матæрса мард, — фæзынд!» 
Уæлæ хур, нæ уыныс, цы, — 
Уым хъыгæй йæхи куыд мары, 
Цæссыг алырдæм æхсы, 
Гом сæрæй йæхи куыд дары 
Сауцæст мойаджы мæрдæй?! 
Æви дзы мæ удæгасæй 
Не ’мбарыс æппын, сæрæй, 
Фæндыры сæдæ зæлланджы 
Уым кæуыл кæнынц сæ хъарæг?.. 
Афон, раздæх ды фæстæмæ! 
Бон цæуы ’мæ цард хæссы, — 

Чи зоны, чысыл фæстæдæр 
Исты амонд мæм кæсы?! 
Нæ, нæ... — афон ничи ’мбары. 
Нæй йын уромæн æппын. 
Размæ уый йæ хъус куы дары, 
Нæй йын бамбарæн дæ зын. 
Иу бон иннæйы фæивы, 
Мæй дæр азгъоры куыддæр, — 
Дард кæцæйдæр аз æрттивы... 
Стæй йæ баййафы уæддæр... 
Рацыд афæдз, мæнæ — дыккаг, — 
Зæрдæ сысгæ цыд бынтон. 
Ноджы ралæууыд æртыккаг, 
Æмæ скодта ахæм бон: 
Кæрты балæууыд йæ хицау, 
Федта кусæджы æнкъард: 
«— Мæн фæнды дæуæй фæхицæн, — 
Нал цæрæг дæ, нал дæ мард... 
Уæд, дæ тæригъæды бæсты, 
Мæн дæ мады бузныггад. 
Ацу, цу, ыссар дæ мады. 
Ацы бæх — дæу амæттаг». 
Дæллаг Хуыскъæрхæнæй ардæм 
Дон йæ иугуырæй цæуы. 
Цъыхыры куыддæр нызмæлы... — 
Цавæр абырæг хъуызы? 
Уæртæ ма! — тæссæй фæмæлы: 
Барцы бынæй худ зыны. 
Иу ран, иннæ ран ысгары, — 
Доныл агуры цæуын. 
Донырдæм йæ цæст ныддары, — 
Нæй дзы фалгæрон фæуæн. 
Дæлæ астымыл хуыздæр у: 
Уым пырхдæрæй цæуы дон. 
Ноджы кæсгон хъæу — йæ фарсмæ. , 
Уым хуыздæр уыдзæн уæндон... 
Сихорафон астæууынгыл 
Барæг цадæггай цæуы, 
Уæнгтæ нал хæцынц сæхиуыл; 
Зæрдæ ницæуыл лæууы. 
131 

Фæлæ диссаг!.. Мæнæ диссаг! — 
Цавæрдæр фæндыр цæгъды... 
Мæнæ цагъд кæны хæстæгдæр, 
Иу уæладзыгæй цæуы. 
Ферох барæг уым йæхицæй; 
Фенцад комкоммæ йæ бæх. 
Гом фæрсагмæ хи нылвæста: 
«Цæй-ма байхъусон дзæбæх»... 
Уæлæ чидæр цæст фæдардта... 
Мæнæ рахауы... дыдагъ. 
Бæрзæй асаст. Фæндыр апырх. 
Мæнæ сауцæст чызг ныддаргъ. 
Базыдта йæ, ба, Матæрса... 
Ауагъта дзæгъæл йæ бæх. 
Мард æрцарæзта, куыд вæййы, — 
Сæрæй, фæдджитæй, — дзæбæх. 
Сæр ныггуыбыр ис. Иæхæдæг 
Сагъдæй баззади куыддæр. 
Хъæу ныффæдис ысты уырдæм. 
Уый лæууы... Лæууы ныр дæр. 
Дзурынц æм: «— Цы дæ? Кæцæй дæ? 
Ды йæ марæг дæ, сæрæй?» 
«— Æз?.. Нæ зонын уый мæхæдæг, 
Чи у марæг, чи, кæцæй. 
Фæлæ зонын æз бæлвырдæй, — 
Чызг куырдуаты уыд мæнæн... 
Нал дæн æз разы мæ цардæй; 
Дарддæр нал мын ис гæнæн»... 
Диссаг: хурхыл уым дыууæрдæм 
Хъама асæрфта йæхи, 
Æмæ марды раз дæлгоммæ 
Лæшту ахаудта... фæци. 
Уым æрцыдысты сæ дыууæ 
Иунæг ингæны ныгæд... 
Уæдæ, цæй, кæрон ыскæнæм. 
Фод сæ койæн ам æгъгъæд. 
Фæлæ ингæнæн йæ сæрыл 
Ноджы сарæзтой обау. 
Обау уыд æппæтæн дзурæг 
Ацы хабæрттæ, мæнау. 

АРÆБИАТЫ ГУЫРГЪОХЪХЪ 
Уый уыди хæсты быдырмæ æввахс. 
Афицертæй, æввонгхортæй æмæ сæ къæдзилылхæц- 
джытæй ма чи баззадис Уæрæсейы, уыдон стымбыл 
кодтой сæ тых æмæ æфсæрстой. Стыр æххуыс уыдонæн 
лæвæрдтой æппæт бæстæты мулкджынтæ, æмæ сæ 
ныхмæ лæууын фæци зындæр. 
Бирæ сæ нал хъуыдис Мæскуы-горæтмæ бав 
вахсмæ. 
Æстæм рынчындоны, хицæн уаты, сынтæгыл дæр- 
гъæй лæууыди хæстон лæг, Арæбиаты Гуыргъохъхъ,— 
æмæ марди иунæгæй. 
Бонæй, æхсæвæй — æдзухдæр йæ разы мæн сæ- 
вæрдтой, æмæ йæм зылдтæн, куыд зыдтон, афтæ. 
Цыппар уæззау цæфы фæци уый фæстаг хæсты, æмæ 
йыл дохтыртæ нал дардтой сæ зæрдæ. 
Зын у, ахъаззаг куынæуал вæййы рынчын, уæд йæ 
разы бадын!.. 
Зæрдæнцойæн ма ардта сылгоймаджы ном. Стыр 
æфсæрмæй мын кодта йæ кой. Иæ уд маæрмæст цыма 
ууыл лæууыд, уыйау мæм кастис. 
Кастæн æз, касти йæхæдæг дæр, æмæ зындис, куыд 
цыбыр кодтой йæ бонтæ. 
— Æз мæлгæ кæнын, мæ бон нал у... — сдзырдта 
ма-иу мæм хаттæй-хатт. 
— Ма тæрс, мæ хур, мæлын дæ нæ бауадздзыс 
тæм. Дохтыр загъта, тас дын нал у, — афтæ йын 
æвæрдтон зæрдæтæ æз дæр. 
Райсомæй раджы йын хойрагхæссынæй куы æрбаз 
дæхтæн, уæд фæхъæлдзæг и цыма, — цæстытæ фæ 
рухс сты. Дзуры мæм: 
— Мæ хо, ма схъыг у! Мæнæн мæ бон нæу. Мæнæ 
135 

мæ базы бын чиныг, сис æмæ мын æй бакæс, сабыр- 
гай мын æй банымай, дæ хорзæхæй! 
Бавнæлдтон базы бынмæ. Бæзджынгомау писмо 
мæ къухы фæци, æмæ йæ кæсын. 
«Мæхицæн зынаргъæн кæй равзæрстон! Де ’гæр 
фæкал, де ’гæр, æмæ æнаккаг фод дæ ном!.. Искуы-ма 
ахæм хъуыддаг æрцыдис: æгас мæйы дæргъы мæнмæ 
иу хабар, иу-дыууæ зæрдæфæлæууæн ныхасы ма^рар- 
вит! Мæнæн та мæ зæрдæ ныссастис. Фырмæстæй нæ 
ардтон мæхицæн бынат. Батадтæн. Æхсæв дæ хуыс- 
сæг ма ахсæд, рафт-бафт кæн, удхарæй мæл! Уый та 
ныр, æвæццæгæн, искуы бады æмæ сестрицæтимæ ног 
царды уынаффæтæ кæны...» 
Ныхас мæм рæсугьд нæ фæкасти... Рынчыныл 
æрхастон мæ цæст. Цæсгом раивта тыхст хуызмæ. 
Цæссыг кæлы æмæ уадултæй базмæ, фæрдгуытау, 
æрзилы. Æруынгæг ис æгас дуне мæгуыр рынчыныл.. 
Кæсын дарддæр: 
«... Адæймаджы раз куы вæййут, уæд æууæнкджын 
хонут уæхи. Дзурын уын амонын нал фæхъæуы. Сыл- 
гоймаг æнæуи дæр мæгуыр у. Уæхиуыл æй баууæндын 
кæнут сымах. Æз дæм барæй нæ кодтон хабар, — 
дæхæдæг цы ми бакæнис кæддæра. 
Ныр дæ базыдтон. Уау-æна, уанцон нæу, уанцон!. 
Æниу ма дæм фысгæ дæр цæмæн кæнын!? Афтæ, 
дыууæ боны кæимæ ацæрай, уыимæ ахицæн дæр чы- 
сыл зындæр вæййы. Мæгуыр адæймаджы зæрдæмæ 
хъуызæгау бакæнынц, сындзау ыл ныффидар вæй- 
йынц, стæй йæ тых рæмыгъд ракæнынц. Æмæ уæд 
баззайы уый, ферох вæййы. Бирæ бонты кæрæдзийы 
æмбарындзинады фарн фæвæййы уазал мигъы бын 
æмæ ферох вæййы алкæмæй. Хохы дуртæ æмæ йæ 
быдыры дидинджытæ дæр нал æрымысынц. Кæй онг 
зын у адæймаджы æрбахæстæг кæнын! Фæкæсыс 
алырдæм — «æнæфæуд баззайæн». Дыууæ боны дæ- 
хицæн зæрдæнцой авæрдзынæ, æрынцайдзынæ... Фæ- 
лæ фæкæс, æмæ дæ зæрдæ, мæнæ исчи урс къулыл 
цъыфæйдзаг лæдзæгæй фыдæнæн хæххытæ куы нык 
кæна, уыйау баззайы... 
Ныр хæрзбон у! Æлгъитын дæ мæ зæрдæ нæ тæры 
Цæр дæхицæн! Æз æмæ дæуæн нæ фæндаг ардыгæй 
136 

фæстæмæ нал у иу. Чиныг фыссын ма куы сфæнд 
кæнай, уæддæр мыл, — чи зоны, — нал сæмбæлдзæ- 
нис, фæлтау дæхицæн ма скæн зын. Стæй йæ фыст 
цæмæн у? Дæхи зæрдæ де ’вдисæн æмæ мæ раст- 
гæнæг...» 
Рынчын фæуæззау... Фæхудтæн мæхиуыл дæр, 
фæлæ ма цы раздæхтаин фæстæмæ. Фæтарстæн ын... 
Цæстытæ æруагътой сæхи. Былтæ балæмæгъ сты. 
Хъæрзын нал фæрæзта хъæрæй. Æгас изæр фыстæ- 
джы койæ фæцагъта сæнттæ. 
Дыууæ бындзы йыл сагъуыдис. Тынг къæйныхæй 
хъыг дардтой рынчыны уыдон. Бафæлмæцын кодтой 
мæн дæр. Цæстысыг калдтон сусæгæй.' Гъе, мæгуыр 
иунæг! кæд дын дæ «бары хай» искæйы æвзаг бахъыг- 
дардта! Мах, сылгоймæгтæ, иуæй-иухатт дардмæ нæ 
хъуыды кæнæм... Уæлæнгай дæр ма у нæ зонд. 
Цас нæ дæ зæрдæйы арфдæр ауадзай, уый базо-, 
нæм, нæлгоймаг, уыйбæрц дæм уæндондæр кæнæм, нæ’ 
цæсты кадджын нал вæййыс. 
Бонырдæм рынчын чысыл фæзæрдæдаргæ ис. Ра- 
касти йæ цæстытæй, ныххæцыдис мын мæ къухыл 
æмæ дзырдта: 
— Мæ иунæг хо! Писмо... фыссын... мæ фæнды, 
куынæуал мын бантыса... тæрсын... дон ма... 
Дон анозта, ноджы фенгæсдæр. Фæлæ зæрдæ, 
æвæццæгæн, рысти: рæстæггай-иу фæтар сты æрфгуы- 
тæ. Мæ къухыл мын фæлмæн æрхæцыдис мæ рынчын. 
Дзургæ мæм кодта: 
— Фервæзæн мын нæй мæнæн. Куы амæлон, уæд 
æм-иу ныффысс... Ныффысс-иу: 
«Æз амардтæн хæсты, нæмыджы цæфæй. Мæлын 
мæ нæма фæндыдис... Знаджы фидар истам мах. 
Хъæбæр лæууыди знаг Козлов-горæты раз. Цагъды 
нæ фæци бирæ, фæлæ йæ байстам уæддæр... 
Ныффысс-иу ноджыдæр, мæ хо: знаг лидзынмæ 
куы сси, уæд æй сурын хъуыди, цæмæй мауал фæфи- 
дар уыдаид. Ивæг нæ æппын нæ уыд. Бафæлмæцы- 
дыстæм бынтон. Не ’мбарæнтæ хорз нал куыстой: 
чысыл сыбыртт нæм топпы гæрахау кастис... Фæстаг 
бон фæцæф дæн æз цыппар нæмыгæй, æмæ мæнæ 
мæлын... Мæлын тыхстæй, зæрдæхæлдæй..; Нæма 
137 

фæцис æфхæрд дзыллæты тох кæронмæ. Мæ цæфтау, 
дæ мæтæй дæр рыст дæн: нæ дæм аивтон æз мæ зæр- 
дæ, фæлæ... бузныг!.. 
Уæд та йæм ма ныффысс, — чи зоны, афтæ фен- 
хъæлдзæн, «цæмæй йын фæтæригъæд кæнон, уый 
тыххæй мæм фыссы». Æз сæххæст кодтон мæ хæс, 
æмæ мæ нæ хъæуы искæйы фæтæригъæд кæнын. 
Мæ уынгæг ныхæстæ уынджы койаг куы фæуой, 
кæнæ нæ сыхæгты устытæн хъарæджы дзуринаг... 
Ма-иу ныффысс... Ма ныффысс афтæ. Фæлæ-иу æм 
ныффысс цыбыр: 
«Уарзон, иу сылгоймагæй бæрзонддæр у æндæр 
хъуыддаг: фесæфæд фæллойгæнджыты къухæй æв- 
вонгхорты сæр!..» 
Феуæгъдис мæ къух... 
Иæ дзых ма фегом кодта рынчын, фæлæ дзы ных:а- 
сы фаг уæлдæф нал разынди. Чи зоны, фыстæг ын 
куы нæ бакастаин, уæд ма иу чысыл ацардаид. 
Сахатырдæгмæ ахицæн ис Арæбиаты Гуыр- 
гъохъхъ... 
Аходæнафон хур æрбакасти рудзынгæй, æмæ 
фæлурс мæрдон ных, мæйау, æрттивын райдыдта 
Цæфтæмзилæг адæмы нæма æвдæлди мардмæ. 
Мæн дæр дзы хъуыддаг нал уыди ныр. 

ЦÆР!.. 
Уæлдай райдзастæй æвдыста йæхи уыцы уалдзæг. 
Дæргъæвсы ком, сивырау, хъæздыг зындис халсар 
æмæ алы хоры мыггæгтæй. Æнхъæлмæ кæсæг уыдыс- 
ты адæм сæ бæрæгбонмæ. Æртæ къуырийы раздæр 
фæттæй бафарста Гуццы-фырт. Бацамыдта уæрыкк 
бæрæг фосæй. Уæрыкк снывонд кодтой «дзуарæн». 
Рахибар æй кодтой. Бамбæхстой йæ. Стæй, цæмæй йæ 
сылгоймаг ма федтаид, уый тыххæй йæ райдыдтой 
хæссын мидæг хор æмæ донæй... Æрхæццæ Тыбау-уа- 
циллайы размæ æнцойбон. Дзыллæтæ æнкъуысын 
райдыдтой алырдыгæй. Алы комæй, быдыры алы 
къуымтæй, цыдысты сæхи фæдзæхсынмæ дзыллæтæ. 
Алчи цæрдæг хаста йæ кувинаг фæндагмæ, Гуццы- 
фырты размæ. 
Уæд-иу райсынц кувинæгтæ, уæрыкк Гуццы-фырт, 
нывонд æргæвдæг Б-хъы фырт æмæ се ’мбæлттæ, ра- 
хæссынц семæ æвгъил æмæ бæгæныйы кæхц. Афтæ- 
мæй-иу рацæйраст кæнынц уыдон аходæнафон хохы 
сæрмæ нывонд æрхæссынмæ. 
— Уацилла, хор-хосæн цы хуыздæр уыдзæнис; 
цард-амондæн цы хуыздæр уыдзæнис; хорз фидауцæн 
цы хуыздæр уыдзæнис; хорз бæркадæн цы хуыздæр 
уыдзæнис, — ахæм аз æй фæкæн, дæ* рын бахæрон, 
Уацилла! — афтæ адæмы фæдзæхсы Гуццы-фырт, 
æмæ уæд араст вæййынц уæлхохмæ... 
Афтæ сын бацамыдта хæххон иртæст цард йæ 
зындзинæдтимæ. Уым фысымгæнæг нæ уыди царды 
рухс, цæргæ дунейы мадзæлтты кой. Хæххон мæргътæ- 
иу æрмæст бавдыстой уырдæм сæхи... Чи зоны, уыдон 
сæ зарæджы кодтой, æппæт бæстæтæй кæм цы хорзад 
федтой, уæлдæфты тæхгæйæ, уыдæттæ. Фæлæ уыцы 
139 

мæргътæ амы адæмимæ нæ уыдысты кæрæдзийы æв- 
заг æмбарæг... 
Хæххон азмæлæнты æнæхайыр фадæттæ бырстой 
адæмы ныфс, адæмы цонджы хъару æмæ сæрызонды 
æхсар... Æмæ сæ бакодтой афтæмæй «дзуæртты», 
«сзæдты», «дауджыты» æмæ æндæрты къухы. 
Бирæ сæдæ азты фæкодтой æмæ кæнынц ныр дæр 
ма ацы адæм Тыбау-уациллайы кувинаг. Цæхх — 
кæрдзын æнæвгъау лæвæрдтой кæрæдзийæн. Уымæ 
гæсгæ зæрдæйæ кодтой кæрæдзимæ хæстæгдæр... Фæ- 
лæ нозт æгæр нæ барста уыдонæн дæр. Дзуары тых- 
хæй ма бануаз — уый нæ хатыр кодта дзуар. Æмби- 
сæндтæм гæсгæ сæ дзуæрттæ дæр уыдысты нуазаг. 
Ахæм нозты заман фæбыцæу ис Пхалæгаты Къомбох 
уæлладжырон уазæг Тæхонты Мысырбиимæ æмæ йын 
йæ гуыбыны бацавта хъама... 
Амардис уазæг, Тæхонты Мысырби. Аластой Мы- 
сырбийы йæ райгуырæн Уæлладжыры коммæ, бас- 
хуыстой йæ зæппадзы цæстæй мидæмæ æмæ йыл бах- 
гæдтой къæйын дуар. 
Дымгæ, æхситгæнгæ, хаста алырдæм хабар: 
«Пхалæгаты Къомбох нозты фæдыл лæг амардта». 
Æлгъыстæй бирæ цыдæртæ баййæфта Тыбау-уа- 
цилла дæр, йæ бæрæгбоны заманы адæмы фыдбылы- 
зæй кæй нæ бахызта, нуазыныл та сæ домгæ кæй 
кодта, уый тыххæй. 
Бирæ фыдæбæттæ æвзарын райдыдта Пхалæгаты 
Къомбох дæр туджджынты æхсарæй. Туджджынæн 
рацæуæн нал уыд æдасæй куыстмæ. Рацæуæн ын нал 
уыди нæдæр искуыдæм уазæджы, нæдæр балцы. 
Мардæн — Тæхонты Мысырбийæн — баззадис æф- 
сымæртæ. Уыдоны æхсæн иу уыди адæмæн æмбисонд: 
нæдæр æй хæххон зымæджы фæндæгтæ урæдтой, нæ- 
дæр æхсæв, нæдæр фыдбон. Иæ гæрз-арæхстдзинад та 
ноджы æмбисонддæр уыд. Иæ бæгъатыр цæнгты 
æхсæн æппындæр змæлгæ нæ кодта хъыримаг. 
Уый уыдис Тæхонты Мулдан. 
■ Дзуары найфатæй фалдæр, Тыбау-уациллайы 
хъæдæй уæлдæр систа йæхи Пхалæгаты Къомбох, 
самадта уым мæсыг æмæ дзы бадти, цæргæсау, адæ- 
мæй иртæстæй. 
140 

Уæдæ ма йæ куыд фидардæр саразон мæ мæсыг, 
зæгъгæ, хъуыдытæ кодта Къомбох, фæлæ бонæй-бон- 
мæ æнхъæлмæ кастис хæстæг мæлæтмæ. Арæх-иу æй 
фæндгæ дæр бакодта, уæд та тагъддæр мард куы фæ- 
уыдаид æмæ йæзынтæй куы фæцух уыдаид... 
Афтæ нал зыдтанæдæр удæнцой, нæдæр хуыссæг 
Пхалæгаты Къомбох. 
Зымæджы тынджы-иу комы бадымдта дымгæ, ба- 
хаста-иу йæ разæй миты фæзгъæртæ, бакодта-иу ко- 
мы хъизæмаргæнæджы ниуд. Уый куыдта цардыл... 
Æмæ йæ æмбарын райдыдта Къомбох. Уыцы хъизæ- 
мардзинад, уадындзæй уасæгау, йæхи æвдыста Къом- 
бохы бæрзонд мæсыгæн йæ алы сисбынтæй. 
«Уыцы дымгæ мæныл кæуы, — загъта иухатт йæ- 
хицæн Къомбох, — кæуы мæ хъаруйыл, æнæхайы- 
рæй, æнæхъуаджы чи фесæфтис. Æмæ ноджыдæр 
кæуы уый, мæнау ма иннæтæй дæр уæларвмæ мæс- 
гуытæ чи арæзта, кæрæдзиимæ изгарддзинады фæ- 
дыл, уыдоны æнæкæрон фыдæбоныл...» 
Бирæгъау сонтæй, рувасау хинæй архайдта, амал- 
тæ арæзта Тæхонты Мулдан туджджынтæн батых 
кæнынæн, фæлæ амал нæ ардта. Æмæ нал зыдта уый 
дæр нæдæр æнцойад, нæдæр хуыссæг... Нал баззадис 
ахæм фæндаг, сæдæ хатты кæуыл нæ ахызти Тæхонты 
Мулдан. Нал баззад Къомбохы алфамбылайты ахæм 
дур, сæдæ хатты кæй нæ асæрфта йæ фæдджитæй. 
Нал баззадис Къомбохы мæсыгæн йæ алыварс ахæм 
нæудзаст гæппæл, кæй нæ слæгъздæр кодта Тæхонты 
Мулдан, туджджынмæ хъуызгæйæ. Слæгъз ис 
хъыримагæн йæ сампал. Скъахыртæ ис йæ хъæд. 
Скъахта дамбаца йæхицæн бьгнат ронбастыл цæхгæр- 
мæ, — фæрсджытæй синты æхсæн баныгъуылди да- 
рæсыл. 
«Рагвæззæг сугмæ уæддæр цæудзæн», — зæгъы та 
ныр дæр хинымæр Мулдан. Фæзыны та Къомбохы 
мæсыгмæ æмæ æрбады дæрддзæф. 
Фæхъахъхъæдта бирæ... Иухатт разындис бæргæ 
йæ туджджын, сугмæ рацæугæйæ, фæлæ та йæ, йе 
уæны кæсæгау, бамбæрста Пхалæгаты Къомбох æмæ 
баирвæзт фæстæмæ йæ мæсыгмæ. Уæд ног амал æр- 
хъуыды кодта Мулдан туджджыны æддæмæ расайы- 
141 

нæн. Уый æнахуыр дарæс скодта йæхиуыл, æрбахæс- 
тæг мæсыгмæ æмæ дзырдта уæлæмæ: 
— Пхалæгаты Къомбох, дæ хæрзæггурæггаг 
мæн: амардис дæ туджджын Тæхонты Мулдан! 
— Æндæр хорз дыл ма æрцæуæд, — загъта Къом- . 
бох. Иæ суджы тæскъ æрхаудта къухæй, сæр къулыл 
ныххоста: — Хæрзбын куы бадæн, уæдæ, хæрзбын!.. 
— Уый та куыд?! Цæмæн зæгъыс афтæ? — дзырд- 
та йæм, дисгæнгæйæ, ТæхсНйы Мулдан. 
— Афтæ уымæн зæгъын, æмæ мæ туджджынтæм 
иунæг уыдис Тæхонты Мулдан, кæцы мын баззадис 
знагæн дæр æмæ хæларæн дæр. Уый мæ кæнæ акод- 
таид маргæ, кæнæ бакодтаид мемæ фидаугæ. Ныр 
амардис уый, баззадысты иннæтæ. Марын уыдонæн 
æз нæ бакомдзынæн, фидауцы тыххæй та мын уыдон 
нæ ратдзысты дзуапп. Æмæ мæнæ бьгнты-бын куы 
бадæн!.. 
Æнкъардæй, уæнгуагъдæй раздæхтис Мулдан. 
Нал фæкастис иу хатт дæр фæстæмæ, афтæмæй ра- 
хызтис Куырттаты æфцæгыл. Исдугмæ йæ хъыримаг 
хаста йæ къухы, уый дæр мæнæ æнæбары, куыдзæй 
тæрсгæйæ, цъыфæйдзаг лæдзæг дæ къухы куы хæс- 
сай, уыйау, стæй йæ бавæрдта йе ’фцæджы... 
Дыккаг райсом аходæн афон Куырттаты æфцæгыл 
хурварс лæууыдысты кæрæдзийы раз дыууæ адæйма- 
джы. Сæ иу уыдис ифтонг гæрзтæй, касти сырддзас- 
тæй. Иннæ уыдис уæгъдрон. Æрмæст йæ фарсмæ чы- 
сыл æддæдæр зæххыл æнаив æппæрстæй зындис гæрз- 
тæ. Уым сæмбæлдысты иумæ Тæхонты Мулдан æмæ 
Пхалæгаты Къомбох. Уырдæм расидтис Мулдан йæ 
туджджын Къомбохмæ, радта йын æууæнк, радта 
йæм, ронбæгъд уæвгæйæ, йæ къух æмæ дзырдта: 
— Мæнæн дзырдтой... Æз æнхъæлдтон, æмæ ды,. 
фырхъалæй, амардтай ме ’фсымæры, никæйы ницæмæ 
дардтай. Ныр федтон мæхи цæстæй... Дæумæ хæр- 
зæггурæггаг фæуынмæ чи бацыдис, уый уыдтæн æз 
мæхæдæг. Æз федтон дæ зындзинад æмæ дын дæттын 
ме ’ууæнк. Цæр, мæ хур, Къомбох, æмæ мын у æф- 
сымæр! 
Уæдæй фæстæмæ хъæлдзæгæй æмбæлын райдыд- 
той Тæхонты Мулдан æмæ Пхалæгаты Къомбох. Цы- 
142 

дысты иумæ балцы æмæ-иу кæрæдзийæн кодтой уæз- 
дандзинад, лæвæрдтой æгъдау, сæхи нымадтой æм- 
сæр хæлæрттыл. 
Цæгат Ламардоны чъылдыммæ, дзуары найфа- 
тæй рæбындæр, Тыбау-уациллайы хъæд кæй хо- 
нынц, уымæй уæлдæр, раст мæскъæн йæ гакъон ти- 
гъыл, уæйыгау, лæууы абоны онг дæр ма Пхалæга- 
тæн Къомбохы мæсыг æмæ æппæт адæмæн незаманæй 
нырмæ æвдисæн у, уыцы дыууæ лæджы сæ фæстагæт- 
тæн цы фидауц ныууагътой, ууыл. 
1923 аз. 

АХХОС 
Райсомæй раджы рараст у. Схиз Сатойæн йæ фæс- 
таг бæрзондмæ. Нæудзаст рагъ у уый. Сæрддон-сæр- 
дыдæргъы дзы хизынц рæгъæуттæ. 
Рафæлгæс алырдæм. Дæ цæсты раз æвæрд æр- 
цæудзæнæгас Цæцæны бæстæ. Иуырдыгæй суанг 
Гуырдзыстоны æфцæгмæ зындзæни Хæххон Цæцæн. 
Иннæрдыгæй суанг Грознайы онг дæ разы æвæрдау 
уыдзæн Быдираг Цæцæны бæстæ. 
Зæрдæ хъæлдзæг хæсдзæн, уæлвæнгты кæсгæйæ, 
хæхты, хъæды æмæ лæгъз быдыры уындæй. Уæд но- 
джы ныллæгдæр, лыстæгдæр æркæс адæмы цардмæ, 
уыдонæн сæ æнæкæрон тухитæм. Зæрдæ ныммæгуыр 
уыдзæн афтæ, æмæ дæм кæсын райдайдзæн, цыма 
лæууыс дæ судзаджы, искæйы къухæй мæрдты уæл- 
хъус. Ахæм «буц» уыдысты амы цæрджытæ сæ цар- 
дæй рагæй æрæгмæ, æмæ фидынц абоны онг дæр ма 
сæ царды фадатæн йæ аххосаг фыдбылызтæ... 
Рæсугъд сты Сатойы нæудзаст уæлвæзтæ. Бон сау 
изæрмæ хъæлдзæгæй хуримæ хъазынц уыдон, æмæ 
ма сæ цинæн кæм вæййы кæрон. 
Хъæлдзæг у адæймаг дæр сæ уындæй. Сыгъдæг 
дымгæ гуылфæнтæ кæны фындзыхуынчъыты æмæ 
уæнгрæуæгæй фæйлауæнтæ райдайы рæуджыты. Ла- 
сынц ардæм сæхи буарæй æфхæрд дзыллæтæ, сæ цæ- 
рæнбонтæ иугай нымайгæйæ, алы боны цард æлхæн- 
гæйæ. 
Зымæг — сусæгæй, сæрдыгон — хъазуатæй, хъæр 
æмæ ахст кæнгæйæ, уайы комы нарæджы Æргъуыны 
дон... Дæрзæг хафы, хъыг дары йæ хъæбæр хох-къул- 
ты, кæны зæвæтдзагъд алырдæм. 
Раст Сатойæн йæ астæумæ æввахс адаргъ ис пад- 
дзахы æхсарæй арæзт «фидар». Иæ галуаны къултæ 
144 

кæлмытау зилдух кæнынц, цæлхбадт кæнгæйæ, стæй 
гæрзтæ радарæн хуынчъытæй алфамбылæйттæм фæл- 
гæсгæйæ. 
Уырдыгæй кастис æмæ ныр дæр йæ кой нæ уадзы 
рох кæнын паддзахы æхсар. Уырдыгæй бирæ æвæгæ- 
сæг, хус цæцæйнаг уæнгтæ, ардыд салдаты зæрдæйы 
дзæбæхæн, æрцыди саст. Бирæ сидзæртæ дзы баз- 
задис æнæ фæхæцæгæй, æнæ фæдарæгæй... Æмæ ниуд- 
той уыдон дæр, сæ тæригъæд хъаргæйæ. 
Афтæ ма фæниуы комы дымгæ дæр мæйдар фыд- 
рæстæг. 
Æмæ куыд нæ! Уæйгуытау, æхсарджын хох-къул- 
тæ æрæлвасынц дымгæйы алырдыгæй, нарæг уынгæг 
нучы йæ саразынц, æмæ, кæугæ-ниугæйæ, æнæбары, 
фыдæнцойæ, згъоры уый дæр йæ фыдвæндагыл. 
Уым царди æмæ уыди Келойты Азæмæт. 
Паддзахы фидармæ æввахс æрцарæзта уый йæ 
цæрæнран. Ахæм бар лæвæрд уыдис æрмæст, паддза- 
хæн зынаргъ чи уыд, уыцы адæммæ. Æппæтæй рухс- 
дæр æмæ райдзастдæр зындис æхсæвæй-бонæй йæ 
агъуыст. Уалдзыгон дидинæгау æрттывта æмæ сдаргъ 
ис Азæмæт йæхæдæг. Афон уыд уымæн йæ цард фæ: 
адджындæр кæнынæн искæйы амондджын сылгойма- 
гимæ. Фæззæджы йыл сæххæст уыдзæн 30 азы. 
Фæлæ зилы Азæмæт. йæ амонд агургæйæ уый 
бабæрæг кодта æмæ федта бирæ номдзыд чызджыты. 
Фæхаттис бирæ хæтæнты... Æмæ никуы ардта, йæхи- 
цæн аккаг кæй скæна, ахæм сылгоймаг. Кæм равды- 
ста йæхи, кæм фехъуыстой Келойты Азæмæты кой, 
уым-иу дзырдтой æппæты рæсугъдтæ: 
— Тæхудиаг,. Келойы-фырты хай чи фæуыдзæн! 
Æрмæст донæй дæр куыд нæ кæндзæн нард! 
Цыдис афон... 
Хатти æмæ агуырдта Азæмæт йæхицæн къайаг, 
фæлæ куыд фæстæмæ уæлдай тынгдæр ничиуал цы- 
дис йæ зæрдæмæ. Бирæ хæттыты-иу баззадис йæ ду- 
канийы дуар дæр æнæхгæдæй. Афтæмæй йæм бирæ 
æлхæнæг цыдис, æрмæст усгур кæй уыди, уый тых- 
хæй дæр. 
Дзырдтой-иу: 
— Куы фæцæуин йæ зæрдæмæ, куы мæ ракурид!.. 
10 Уацмыстæ 
145 

Нæ-иу райсин æхсæв-бонмæ хуыссæджы сæр. Æрмæст 
хъуыды кæнин, цæмæй йын æлхæнин йæ зæрдæ, куыд 
рæвдздæр æмæ йæ бæрæгдæрæй рарвитин райсомæй. 
Иæ къæхты хъæрæй, йæ улæфыны уынæрæй дæр ын- 
иу, æнæ бакæсгæйæ, бамбарин йæ фæндон æмæ йын 
хæссин нывондæн мæ сæр. 
* * 
Æргъуын-донæн йæ фаллаг фарс нæудзаст уæл- 
вæзыл баныхæсти Борзойы хъæуккаг хæдзар. Уым 
цардис æмæ уыди уынд æмæ кондæй адæмæн æмби- 
сонд, æрдхæрæны чызг чысыл Мисурæт. Ногзад са- 
джы лæппынау, гæппытæ кæны кæрты къуымты. Иæ 
кæл-кæл, йæ худынæй байдзаг вæййы кæрт. Хуссары 
райдзаст дидинæгау, рæзы Мисурæт, нæ зоны хъыг, 
нæ зоны мæт, æрттивы хурмæ, куыд æрттивынц йæ 
алы фарс быдираг дидинджытæ. 
Уыди бæлвырд ныр дæр, æгас Муртанаты мыггаг 
уымæй кæй уыдзысты фæстагмæ сæ синылхæцæг. 
Уый федта иу изæр Азæмæт, йæ саулохаг бæхыл 
балцæй æрбацæйцæугæйæ, æмæ йæм фæкастис мæнæ 
хæкъуырццæй худæг сывæллонау. 
— Тæхудиаг, — загъта йæхинымæр Азæмæт, — 
ахæм хъазæнхъул кæй кæрты разгъоры!.. Фырыхъу- 
Лы хуызæн сывæллон... Мæ хур акæнай!.. 
Дондарæны хидæй куы æрбахызтис Азæмæт, уæд 
та дзыхъхъынногæй æрбалæууыдис йæ зæрдыл уыцы 
«хъазæнхъул», «фырыхъул». Æмæ банкъард ис 
Азæмæт... Афонмæ уымæн дæр, чи зоны, ахæм сы- 
вæллон, — зæрдæрухсгæнæг, — уыдаид йæ кæрты, 
æмæ йæ зæрдæ лæууид ууыл. Ныр дардæй зыны бæр- 
гæ йæ хæдзар. Рухсдæр æмæ райдзастдæр дары ин- 
нæтæй. Фæлæ мидæгæй — ингæн: нæй дзы зæрдæ- 
нцой сывæллон, нæй дзы гуырвидауц, æфсæрмдзаст 
рæсугъд ус. Æрмæст æнусы лæггадгæнæг, Æвдул, ра- 
уайдзæн йæ размæ, райсдзæн æй бæхæй, бафснайдзæн 
бæх æмæ гæрзтæ, нымæт... Фæлæ та æнцад, мадзу- 
райæ, ныссæйдзæн йæ уазал хуыссæны Азæмæт, ны- 
ронг куыд уыдис, афтæ. 
146 

Азæмæт кодта æнкъардæй-æнкъарддæр... 
Æмæ нал хицæн кодта йæ сæрæй — нæ зыд- 
та цæмæн, — изæрыгон кæй федта, уыцы «хъазæн- 
хъул». 
Диссаг: Æргъуыны дон згъоры фыццаджы хуы- 
зæн, суанг фыдæлты заманæй нырмæ куыд згъордта, 
афтæ. Сатойы зылды нæудзаст былтæ хуримæ хъа- 
зынц, худынц, фыццаджы хуызæн. Рог уæлдæф дыу- 
уæрдæм сыф-сыф кæны рæуджыты. Дымгæйæ рог 
кæнынц уæнгтæ... Æмæ бирæ цæмæйдæрты барухс 
вæййы йæ зæрдæ. 
Фæлæ æнкъард у иунæг Азæмæт. Фыццагау ма фæ- 
цæуы уый судзаггаг мардмæ. Фехъусы дзы зæрдæ- 
халæн хъарæг. Фыццагау, æфты уый хъæзтытæм. Уым 
фехъусы уæнгроггæнæн цæгъдтытæ. Фены дзы рæ- 
сугъд, хæрзконд хъæлдзæг чызджытæ... Æмæ уæддæр 
та дзыхъхъынногæй йæ зæрдыл æрлæууы уыцы саби— 
Мисурæт. Ныввæййы Азæмæт куыддæр дзæгъæлгаст, 
æмæ йæ райдайынц фæрсын: 
— Цы кæныс, Азæмæт? Ма фæрынчын у, дæ хуыз 
дзæбæх куы нæ у. 
Уыдонæн дзуапп раттын нæ фæразы Азæмæт. Æмæ 
куыд! Иæхæдæг дæр нæ зоны, цы кæны. Афтæ йæм 
кæсы, цыма кæны тынг хъыг судзаггаг зианыл, цыма 
кæны тæригъæд кæмæндæр, цæмæндæр. Арæх райда- 
йы йæ хуылфы фæлварын, фæлæ дзы ссары æрмæст: 
изæрыгон сыгъдæг кæрт æмæ та... уыцы «хъазæн- 
хъул». 
Ноджы æрлæууыди ныр Келойы-фырт Азæмæты 
зæрдыл дзыхъхъынногæй хъæрæсейаг таурæгъ, ра- 
джы йæ лæппуйы заман кæй фехъуыста, уый. Уым 
комы иуварс, былыл, абоны онг зынынц стыр дуртæ 
хиды æрæнцойæн. Уыдонæн сæ бакомкоммæ комы 
иннæ фарс къулыл баныхæстис рагон мæсыг. йæ 
фарсмæ та айнæг къул дары, — цыма йыл туг ба- 
пырх чыидæуыдис, уыйау сырх. 
Æмæ уымæй хæссынц æгас Хъæрæсе ахæм æмби- 
сонд: 
Рагон заманы уыцы мæсыгæн йæ хуылфы царди 
хæтæг барæг. Хъазуатдзинæдтæй йын нæ уыдис æм- 
бал. Комы иу фарсæй иннæмæ арæзт уыди хид. 
147 

Райсом раджы-иу рараст ис хæтæг барæг фоскæ- 
нынмæ, тыхкæнынмæ æмæ-иу изæры талыиджы æр- 
батардта рæгъæуттæ. 
Уымæн йæ ус ахæм рæсугъд уыдис, æмæ йæ буар 
дардмæ æрттывта æхсæвыгон дæр. 
Æд рæгъæуттæ-иу хиды фаллаг кæронмæ куы 
схæццæ ис лæг, уæд-иу бахъæр кодта йæ усмæ. Ус-иу 
рудзынгæй равдыста йæ къух. Къухæй-иу ныррухс ис 
хид, æмæ-иу ыл уæд æдæрсгæ æрбацыдис лæг æд фос. 
Талынгæй та нæ уыдис хидыл æипын æрбахизæи. 
Уæд, зæгъы, иухатт фæбыцæу сты ус æмæ лæг. 
Лæг дзырдта: 
— Нæ иумæйаг цард арæзт у æрмæст мæн æхса- 
рæй. Æз ацæуын æмæ æрбатæрын фос, хъазуаты бай- 
сæггаг фос. 
Ус лæвæрдта дзуапп: 
— Нæу афтæ. Нæ царды арæзтæн æз нæ дæн 
къаддæр æххуыс дæуæй. 
Лæг худтис усы ныхæстыл сæрыстырæй. Æмæ уæд 
сусæг маст бадардта ус йæ зæрдыл... 
Дыккаг райсом та араст ис лæг тыхкæнынмæ. 
Изæрæй æрбаскъæрдта бирæ фос æмæ æрбахъæр код- 
та фаллаг фарсæй йæ усмæ. 
Ус систа йæ къух, равдыста йæ рудзынгæй, æмæ 
ныррухс ис хид. Фæлæ раст хиды астæумæ куыддæр 
æрбахæццæ ис лæг, афтæ ус амбæхста йæ къух фæс- 
тæмæ. Лæг нал уыдта йæ развæндаг, фæлæ дыккаг 
хатт бахъæр кæнын нал æрхаста йæ сæрмæ. Æмæ æд 
фосы рæгъау ахаудта хидæй æмæ фесæфтис арф 
комы... 
Ус райсомæй куы ракастис æмæ куы федта, цы 
сарæзта йæ уарзон лæгæн, уый, уæд райдыдта йæхи 
тонын... Стæй йæхи раппæрста мæсыгæй, сæмбæлдис 
къулыл, фехæлдис къулыл, æмæ абоны онг дæр ма 
йæ тугæй сырх дары хохы фарс. 
Ахæм æмбисонд дæр нал цух кæны ныр Келойты 
Азæмæты зæрдæйæ æмæ йын халы йæ уды æнцойад. 
«Æцæг у фыдæлты таурæгъ, — дзырдта уæд йæ- 
хинымæр Азæмæт, — ницыйау даринаг нæу сылгой- 
маг. Стыр у адæймаджы царды сылгоймаг!» 
Фæлæ та Азæмæтæн йæ æнкъард хуылфы уæддæр 
148 

февзæрдысты мæнæ уыцы «сыгъдæг кæрт изæрыгон> 
æмæ «хъазæнхъул» чызг. 
* * 
Рæзыдис тагъд-тагъдæй Муртанаты Мисурæт. Чи 
рауадаид уымæй рогдæр æмæ аивдæр райсомраджы 
дон хæссынмæ, æд гогон? 
Рог дзывылдарау-иу рацæйуадис уый ныхасы адæ 
мы рæзты суадонмæ æмæ та-иу, цырдгомау, йæ 
уæхскыл фæцæйдавта фæстæмæ йæ гогон. Хъæууон 
скъола фарон фæци каст. Ныр æй радтой Грознайы 
гимназмæ æмæ уым дæр арæхсы хорз. Лыстæг цæст- 
æнгас æм бадардтой ныхасы лæгтæ дæр æмæ-му 
дзырдтой арæх: 
— Дуне æппæт куы фесæфой, уæддæр ацы чыз- 
гæн æвзæрæй тас нæу. Гайлаг родæй бæрæг у!ь 
— Æцæг у афтæ, — дзуапп лæвæрдтой иннæтæ.— 
Уымæй æвзæр куы рацæуа, уæд æууæнк нал ис ни- 
кæуыл; рахъомыл уæд æнæнизæй æрмæст! 
Фæлæ иухатт мæстджынæй сыздæхтис суадонæй 
Мисурæт. Хъæлдзæг, худæнбылæй, æдзух куыд уы- 
дис, афтæмæй æруадис уый æд гогон суадонмæ. 
Къорд сардзины æддæдæр Мисурæт ауыдта фыдуаг, 
цæрдæг Хæсмæты. Бакасти чызг уымæ дæр хъæлдзæ- 
гæй, фæлæ чысыл фæстæдæр, куыддæр йæ чъылдым 
фæстæмæ фездæхта рацæуынмæ, афтæ йæ бæрзæйыл 
сæмбæлди сырхфарс фæткъуы. Фæткъуы фехсæг уы- 
ди Хæсмæт. Фæкасти Мисурæт æваст фæстæмæ æмæ 
загъта Хæсмæтæн мæстыйæ: 
— Цæмæн мæ цæвыс, фыдуаг, æвзæр Хæсмæт? 
Тар цæсгомæй йæм ракастис Хæсмæт æмæ йын 
æфсæрмдзæстæй загъта: 
— Хуыцауыстæн, Мисурæт, цæвгæ дæ нæ кодтон, 
фæткъуы дын лæвæрдтон æрмæст. 
Æцæгдзинад, рæсугъддæр фæткъуы зын ссарæн 
уыд æгас Сатойы/ 
Не ’ссыдис Мисурæтæн уымæй йæ маст æмæ та 
йæм сдзырдта фæстæмæ: 
— Æвзæр, æмæ мын мæ бæрзæй куы ныццавтай. 
куы мын фæрыстис! 
149 

Уый уыдис ахæм заман, Мисурæт фыццаджыдæр 
зæрдæхъыг куы бамбæрста, фыццаджыдæр йæ цæс- 
гом куы фæтар кодта. Фæлæ та байрох ис йæ хъыг 
зæрдæ æваст, куыд фæхъыг ис, афтæ æваст. 
Æмæ та райдыдта дарддæр рæзын Мисурæт, мæ- 
нæ хъæздыг зæххыл дидинæг куыд рæза, афтæ: хъа- 
зыдис æмæ йæ алыварс алкæйы дæр дардта хъæл 
дзæг. 
Рацыдис 10 азы. 
Нал у Азæмæт бæстæтыл хæтæг, нал уарзы хъæз- 
тыты æмбæлын. Æрмæст ма изæрыгон арæх абады 
йæ сираг саулохагыл æмæ, йæ зæрдæйы дзæбæхæн, 
фæлæ æнкъардхуызæй, арауай-бауай кæны алыварс 
сыхаг хъæуты уынгты. 
Æппæтæй арæхдæр бафты Борзойы хъæумæ. Уым 
йæ цæстытыл ауайы кæрт, райдзаст кæрт æмæ саджы 
лæппынау «хъазæнхъул» Мисурæт. 
Фæлæ куы æрбацæйздæхы, уæд æм ингæнау фæ- 
кæсынц йæ кæрт æмæ йæ агъуыст. Бынтон удисæг 
ын фестади йæ хуыссæнуат. Ахæстонмæ цæуæгау ын 
вæййы йæ уатмæ бакъахдзæф кæнын. Бирæ утæхсæч 
кæны уый уæд æхсæв-бонмæ. Зæрдæйы тугтæ калы 
æдзухæй... 
Иухатт, пысылмон куадзæнмæ ма дыууæ къуыри- 
йы куыд уыдис, афтæ, райхъал ис Азæмæт йæ хуыс- 
сæнуаты. Æхсæв æмæ бон кæрæдзийæ кодтой хицæн. 
Æваст хъуыды æрбалæууыд Азæмæты сæры æмæ æр- 
бадтис йæ хуыссæны. Цæсгом фæрухс ис куыддæр, 
раст цыма мæнæ йæ фесæфгæ хорз фосы ссардта, 
уыйау... 
Мисурæт-рæсугъдæн ныр йæ 17 азы йæхи фесты. 
Райдзаст æфсинаджы хуызæн æрттивы уый дардмæ. 
Бирæ усгур лæппуты зæрдæ, Муртанаты Мисурæты 
фенгæйæ, арф ныууынæргъы. Бирæты зæрдæйы бафты 
сусæг мæт... 
Уæдæ цæмæй ныррухс ис Азæмæты зæрдæ ацы 
сæумæрайсом? 
— Цæй, — загъта Азæмæт йæхинымæр, — раку- 
150 

рон Мисурæты. Ахæм райдзаст кæрты зилæнтæ 
кæндзæн. Мæ хъару ратдзынæн уымæн цард фенын 
кæныныл. Кæндзынæн ын къуырийæн ног дарæс. Рæ- 
сугъд бæлонау, денджызы хъазау, уый уæд цъыбар- 
цъыбур кæндзæн кæрты къуымты. Азæмæт, разагъ- 
ды Азæмæт куы барвита... Тæккæ уыцы бон уыдзæн 
уымæн хорз дзуапп. Кæд чызг кæсы Грознайы гим- 
назы, уæддæр цы диссаг у уый! 
Азæмæт фырцинæй фæстæмæ йæхи æруагъта 
хуыссæнмæ, æмæ йæм ныр та диссаджы адджын фæ- 
кастис йæ хуыссæн. Дзæнæт дæр дзæнæт æмæ абон 
Азæмæтæн дæр йæ хуыссæн нал у дзæнæтæй уæлдай. 
Ног райгуырæгау, ныррухс ис йæ зæрдæ Азæмæтæн 
æмæ йын цард скодта дзыхъхъынног ад. 
Тæккæ уыцы сахат æрбадзырдта Азæмæт лæггад- 
гæнæг Æвдулмæ æмæ йæ фæраст кодта Келойты мыг- 
гаджы хистæртæм. 
Уæлдай цин бакодтой Муртанатæ. Сæ зæрдæ уыди 
иттæг хъæлдзæг æмæ ницы бацауæрстой уазджыты 
сбуц кæныныл. Чызджы ма йе ’скъола каст фæуын- 
мæ хъуыдис æрмæст дыууæ азы. Фæлæ уый ныр бай- 
рох ис ^ъуыддаггæнджытæй. Фидауджыты нæ ба- 
хъуыдис Мисурæтæн йæхи фæндон бафæрсын, — Ке- 
лойты Азæмæтæн чи хъуамæ ма бакуымдтаид?!. 
Уыдис райдзаст хур бон. Келойты Азæмæты кæрт 
фестадис æгасæй дæр циндзинады змæлæн. Зард, 
кафт, чындзæхсæвы нозт баиу сты уым, æмæ хъæл- 
дзæг уыдысты алы хуызы адæм. Фæндыры цагъд æмæ 
рог æмдзæгъд бæлвырдæй хъуыстысты комы фалгæ 
рæттæм æмæ-иу зæлдысты рæгътыл. 
Уый æрхаста ус разагъды Келойты Азæмæт, æмæ 
уыдис ахæм стыр циндзинад йæ кæрты. Келойты Азæ- 
мæт æрхаста рæсугъд, бæллиццаг Мисурæты. Хъæл- 
дзæгæй æрбакъахдзæф кодта Мисурæт йæ ног бы- 
натмæ. Бирæтæ йын уыдысты йæ амондмæ хæлæггæ- 
нæг. 
Цин кодта Келойты ацæргæ Азæмæт дæр, æмæ 
151 

раздæр кæй нæ бакодта хъуыддаг, ууыл уыдис ныр 
фæсмонгæнæг. Æрмæст уæд нæма бæззыдис Мисурæт 
курынæн, æмæ йæ цыма уый кодта къуылымпы, уыйау 
йæ зæрдæйæ раст кодта йæхи. 
Ныр сын бацайдагъ ис цард. Райсомæй раджы-иу 
рараст Азæмæт йæ дуканимæ. Бадтис уым изæрмæ. 
Адæм цыдысты æлхæнæг, æмæ сын алцы уæй кодта 
Азæмæт. Къуыри кæнæ дыууæ къуырийы иу хатт ма- 
иу товар ласынмæ рафтыдис Грознамæ, Армавирмæ 
кæнæ Ростовмæ. 
Цардис сойы мидæг, алцæмæй æнæхъуагæй, Ми- 
сурæт. Сбæззыдис хорз Азæмæты хæдзары арæзтæй 
дарынмæ. Уыдис хъæлдзæгзæрдæ. Æрмæст ма-иу 
Азæмæт хæдзары арæх кæй нæ уыд, ууыл бахъыг код- 
та. Хæдзары уыдис æнусы Æвдул. Бирæ йæ уарзта 
Мисурæт. Хæдзарæн уыдис хицон Æвдул, фæлæ уæд- 
дæр цæй ныхасгæнæг æмбал уыд уымæй Мисурæтæн!. 
Тынг æхсызгон ма-иу уыдис Мисурæтæн сыхæгты 
ус Хализæйы æрбауад дæр. Уæддæр та сылгоймаги- 
мæ цы аныхæстæ кæна, уый нæлгоймаджы раз кæм 
зæгъдзæн... Уæлдайдæр-иу Хализæ æрбауайаг уыдис 
Азæмæты фæсаууон. 
Рацыдис аз... Рацыдис дыууæ азы... 
Дыууæ æмбалы, Азæмæт æмæ Мисурæт, æдзух 
кæй нæ æмбæлдысты кæрæдзийыл, уый сын æнувыд- 
дæр кæныны хос уыди ног æрæмбæлыны заман. 
Иу райсом рараст ис Мисурæт æд гогон фæтæнмæ 
донмæ. Уынгæн йæ цæхгæрмæйы куы фæзылдис, уæд 
йæ рæзть/ рацыдис, бæрзонд, хæрзконд æрыгон лæп- 
пу. Мисурæтмæ афтæ фæкастис, цыма уый йе ’мгарæй 
хистæр нæ уыдаид. Кæд уыдаид, уæддæр иу-дыууæ 
азы. Иæ дарæс уыди студенты дарæс. 
Лæппу. æрмæст цæсты зулæй ауыдта Мисурæты, 
фæлæ йын уый Мисурæт уæвгæ дæр нæ фæфиппайд- 
та. Фæстæмæ куы сцæйздæхтис Мисурæт, уæд та но- 
джы йæ рæзты рацæйцыдис уыцы лæппу. Æрмæст 
ныр уыдис райдзаст, хъæлдзæг, ацарæзта йæ цæсгом 
æмæ сдзырдта æфсæрмдзастæй, фæлмæн, хæлар æв- 
загæй: 
— Дæ бон хорз уа, Мисурæт! Нал мæ зоныс? 
Мисурæт фæкастис лæппумæ. Ницы сдзурын ба 
152 

фæрæзта. Ныкъкъуылымпы ис куыддæр... Фæлæ дис- 
саг, мæнæ йæм цы дзæбæх лæппу фæкастис, хъæл- 
дзæг, зæрдæхæлар, уарзæгой... Азæмæты каст æмæ 
сныхас æм афтæ нæ касти. 
Бирæ фæхъуыды-кодта Мисурæт. Афтæ йæм кас- 
тис, цыма кæддæр федта ацы лæппуйы. Кæм æй фед- 
таид цымæ? 
Фæстæмæ куы схæццæ хæдзармæ, уæд Хализæйы 
уым сæййæфта Мисурæт æмæ йын фæцис йæ хабар 
кæныныл... 
Куыддæр дзырд фæцис, афтæ æрхъуыды кодта 
Мисурæт, кæм федта уыцы лæппуйы, стæй куыд, æмæ 
ныххудтис. 
Уый разындис Хæсмæт, ныр уæлдæр скъолайы чи 
кæсы. Æмæ Мисурæт дзырдта Хализæйæн, иу хатт, 
чысыл ма куы уыдис, уæд фæткъуы куыд фехста 
Хæсмæт æмæ, йæ фырæдылыйæ, Мисурæт куыд смæс- 
ты ис... 
— Мæгуырæг! Æвæццæгæн дæ уарзгæ бакодта 
æмæ дын фæткъуы лæвæрдта. Ды та йæм мæсты фæ- 
дæ, — дзырдта Хализæ. 
— Сывæллон уыдтæн, æмæ йæ цæмæй æмбæрс- 
тон. Уæвгæйæ дæр цæй æдылытæ вæййæм... Цыма мæ 
хæргæ кодтаид, мæгуыр мæ бон! 
Дзырдта йын уæд афтæ Мисурæт дæр, æмæ Хæс- 
мæты кой не ’сцух ис се ’взагæй, цалынмæ фæхицæн 
сты дыууæ кæрæдзийæ, уалынмæ. 
Уæдæй фæстæмæ уынджы арæхдæр æмбæлын рай- 
дыдтой Мисурæт æмæ Хæсмæт. Хæсмæт х’. ыг кодта 
сæхи чысыл Борзойы хъæуы æмæ-иу Сатоймæ æрвыл- 
бон æрбафардæг ис, — кæд та Мисурæтыл йæ цæст 
ахæцид. Уæддæр ын æхсызгон уыдис йæ фенд. Раст 
цыма-иу йæ зæрдæмæ уæлдай хур ныккастис, уыйау 
ын уыд йæ уынд. 
Фæлæ куыддæр æнахуыр зæрдæ зынын райдыдта 
тынгæй-тынгдæр Мисурæтмæ дæр. Архайыны уæл- 
хъус уыдаид, æнцад бадтаид, хуыссæнуаты æрын- 
цадаид, — аджих-иу ис куыддæр, æнæ фæхъуыдыйæ. 
Зæрдæ-иу’ уæлдай тыхджындæр райдыдта цæвын. 
Зæрдæйæн йæ æнкъард æмæ хъæлдзæг хуызæй чи 
кæй ивта, стæй цы цæстыфæныкъуылдæн, уый зын 
153 

иртасæн фæцис Мисурæтæн йæхицæн дæр. Ноджы 
ма-иу уæнгтæ дæр арæх куыддæр ныззыр-зыр кодтой. 
Фæуагъта-иу ахæм1 заманты йæ архайд æмæ-иу ауа- 
дис Хализæимæ ныхæстыл йæхи аирхæфсынмæ. 
Иухатт та дон хæссынæй куы сыздæхтис æмæ 
уынджы куы федта Хæсмæты, уæд æй нал хъуыдис 
дон, фæлæ уæддæр авдæлон кодта йæ гогон æмæ та 
ног фæрастис донмæ, кæд та Хæсмæты дæр фенид, 
зæгъгæ. Уæддæр ын æнцондæр уыди, кæннод æдзух 
йæ хъуыдыйæ нал хицæн кодта Хæсмæт. 
Азæмæт та уыцы заман уыдис дард балцы. 
Хализæйæн Хабсмæт æййæфта дæрддаг хæстæг. 
Уый сбæлвырд ис ныр ныхасæй. Хализæ йæ баца- 
гуырдта, æмæ сæм уæд уыдонмæ дæр цæуын райдыд- 
та Хæсмæт. Мисурæтæн та йæ тæккæ хуыздæр сыхаг 
уыди Хализæ, æмæ-иу сæм уый дæр хаттæй-хатт ба- 
уадис. 
Æрцагуырдтой дыууæ адæймаджы — Мисурæт 
æмæ Хæсмæт — кæрæдзийы зæрдæйæ, стæй фæстаг- 
мæ буарæй дæр... 
Бонтæ цыдысты. Амондджын уыдысты дыууæ дæр. 
Æрмæст Хализæ зыдта алцы, æндæр ничи. 
Фæлæ Æвдулмæ куыддæр кайсын райдыдта Мису- 
рæты æгъдау. Иу къорд хатты, хъæдæй æрыздæхгæ- 
йæ, бынаты не ’рæййæфта уый Мисурæты. Уый та-иу 
уыди стонг æмæ-иу чысыл тыхсгæ дæр кодта. Фæлæ 
уарзта, бирæ уарзта Мисурæты Æвдул. Æмæ йæм 
ныр цыма уыйас хорз зæрдæ нал дардта ’Æвдул. 
Цыди Хæсмæт дæр йæ зæрдæмæ... Уый хуызæн саг- 
сур, фæлæ... уæддæр куыд, куыд?.. Азæмæт... Азæмæт 
та куыд!? — сагъæс кодта Æвдулч 
— Æвдул, мæ бон, ды нæ дарæг куы дæ! Ды нæ 
хæдзайраг дæ, — дзырдта арæх Мисурæт Æвдулæн, 
куы бафиппайдта, æмбары цыдæр, зæгъгæ, уæд, æмæ 
йæм бæлвырд бæрæг хуыздæр узæлæг цæстæй кæсын 
райдыдта. Алы бæрæгбонмæ дæр ын-иу уæлдай да- 
рæс скодта, йæ мыздæй уæлдай. 
Иудзырдæй, хъуыддаг æвдыста йæхи афтæ: нæ- 
дæр Æвдул искуы исты ской кодта Хæсмæты тыххæй 
Мисурæты раз, нæдæр Мисурæт искуы исты загъта. 
Æрмæст æнæ сныхасæй зыдта Æвдул, цæмæн æй аф- 
154 

тæ буцдæр дарын байдыдта Мисурæт. Зыдта Мису- 
рæт дæр, уыцы митæ Æвдулæн кæй кæны, цæмæй йæ 
дзыхæй мацы ссæуа. 
Æрмæст иухатт, хъæдæй æрцæйцæугæйæ, Æвдул 
бафæнд кодта афтæ: 
«Цæй, æмæ... Хæдзарæн йæ цæджындз æз куы 
дæн... Нæй дзы миййаг? Азæмæт хъуыддаг зонгæ дæр 
нæ бакæндзæн. Мисурæт, мыстау, гæдыйы сæр йæхи- 
цæн куыд ракъахдзæн? Уæдæ афонмæ мæ зæронд мад, 
фырмæгуырæй, цытæ кæны?..» 
Хæдзармæ куы æрцыд, уæд зулмæ дæр нæ ракасти 
Мисурæтмæ. Уыцы мæстыхуызæй иу дзаума иу ран- 
мæ баппары, иннæ дзаума иннæ ранмæ. 
— Цы кодтай, дæ ^ын бахæрон, Æвдул, исчи дæ 
фæхъыгдардта? — фарста йæ узæлæн хъæлæсæй Ми- 
сурæт. 
— Цы кодтон? Хæдзарыл мæ хъару рафтыдтон, 
уым та мæ зæронд мад бæгънæгæй цæуы. Дукани- 
джын хæдзары азтæ фæцæр æмæ иу хъуымацы гæбаз 
дæ бинонтæн ма арвит, уый цы у! 
Афтæ дзургæйæ, Æвдул зулмæ бакасти Мисурæт- 
мæ, ома «кæнæ афтæ, кæнæ æз... Азæмæты хъусы ха- 
бар бацæгъддзынæн». 
Бамбæрста йæ Мисурæт æмæ бауазал йæ зæрдæ... 
Уыцы изæр тынг раджы скастис мæй. Не ’скодта 
æппындæр талынг. Æрмæст афтæ, æнæрхъуыдыйæ, 
боны рухс ивд æрцыдис мæйрухсæй. Уæд алы фæзы 
гæппæлæй дæр хъуысын райдыдта цъыс-цъысаджы 
зарын. Тынг лыстæгæй хъуыста Мисурæт уыцы зарæг- 
мæ æмæ дзы кодта йæ зæрдæ хъæлдзæг. Хохырды- 
гæй ма-иу куы радымдта, уæд та йæм-иу доны хъæр 
тыхджындæрæй æрбайхъуыст. На, æмæ-иу фæсын- 
дæгдæр ис дымгæ, уæд-иу фæсабыр ис комы доны 
сæр-сæр»дæр. йæ зæрдæ ради доны хъæрæй дæр Ми- 
сурæтæн... 
Ноджы цæй дзæбæх кастис Мисурæтмæ æгас бæс- 
тæйы уынд дæр! Дард уæрæх арвыл тъæбæрттæй 
хъазыдысты фæрныг стъалытæ æмæ, зынаргъ дарæ- 
сау, æрттывта æгас арв дæр. Арвæн йæ тæккæ астæу- 
мæ ныр, хъуызæгау, слæсыдис мæй, рæсугъд, æртти- 
ваг цæлхыдзагæй. Рæсугъд фæлыст, тынг рæсугъд 
155 

фæлыст уыдысты алыварсы уæлвæзтæ, хъæды рагъг 
хохы къултæ æмæ фæзы гæппæлтæ алы зайæг халы 
дзæбæхæй. 
Айрох-иу ис куыддæр йæхицæй уæд Келойты Ми- 
сурæт, фæлæ-иу ын хаттæй-хатт уæддæр йæ зæрдæ, 
калмау, цыдæр ахуынчъытæ кодта. Йæхи-иу ауагъ- 
та, сзыр-зыр-иу кодта уæд Мисурæт, дæ-дæ-дæй, куы 
зæгъа, куы мæ бабын кæна Æвдул, зæгъгæ. 
Йæ сæры та-иу уæддæр æваст фæмидæг ис Хæс- 
мæты сурæт. Æмæ дзырдта Мисурæт йæхинымæр: 
— Хæсмæт, Хæсмæт, цæй дзæбæх дæ! Цæй мæ- 
гуыр дæн, цæй, æз та, искуы мын ды куынæуал уай, 
миййаг! Мæхи... мæхи дзæбæх Хæсмæт... 
Æмæ мысыдис Мисурæт уæд Хæсмæтæн йæ фæл- 
мæн, йæ уарзæгой митæ. йæ разы удæгасау æдзух 
лæууыд æмæ йæм касти Хæсмæты цардæйдзаг, æнæ- 
фæразондзинадæй æмæ зæрдæйы мастæй цух, тых- 
джын, фидар буары хъæд. Кастис æм лæджыхъæдæи 
бæгъатыр, зæрдæйæ — бæлоны хуызæн. Арф ден- 
джызау, цыма Хæсмæтæн йæ дыууæ стыр сау сыгъ- 
дæг, æрттиваг цæсты уыдта йæхи Мисурæт, уыйау 
уыд йæ зæрдæ. 
Стыр фæсахсæвæрты, адæм куы схуыссыдысты, 
куы æруагъта йæхи Æвдул дæр, уæд рараст ис Ми- 
сурæт, зыр-зыргæнгæйæ, хъуызгæ-хъуызгæ, дукани- 
мæ. Бакодта дуар æмæ дзы талынджы, æнарæхстæй 
æвналгæйæ, къорд зынаргъ тынæй ралыг кодта къорд- 
гай адылитæ, батыхта сæ йæ кæлмæрзæны æмæ сæ 
рахаста йемæ. Хæдзар куы ссардта, уæд афыста чы- 
сыл гæххæтт Æвдулмæ. Дзыхæй зæгъын æм фефсæр- 
мы кодта. Гæххæттæй куырдта Мисурæт Æвдулæй, 
цæмæй уый макуы мацы схъæр кæна Азæмæтæн Хæс- 
мæты тыххæй. Ноджы ма йын лæвæрдта дзырд, кæй 
йын кæндзæн дарддæр дæр æххуыс. Стæй бацыдис 
Мисурæт Æвдулы хуыссæнуатмæ. Хъуымæцтæ тых- 
тæй цæвæрдта, уымæн йæ нывæрзæны цы хамут æмæ 
æфтаугæ уыдис, уыдоны фарсмæ. Гæххæтт та ба- 
вæрдта æфтаугæйы цъары, райсомæй йæ куыд фена 
Æвдул. 
Æвдул нæ уыдис фынæй. Цырд февнæлдта уый 
Мисурæты цонгмæ, æрбалхъывта йæ йæхимæ æна- 
156 

хуыр хъæбæр... Стæй йæ ныккодта æлхыскъ. Атыхс- 
тис Мисурæт... Ратыдта йæхи æмæ фæаууон ис. 
— Тынг тæрсын æз, Æвдул. Уыдон дуканийы ра- 
лыг кодтон, æмæ сæ куы базона нæ лæг! Тагъддæр 
сæ арвит дæ уарзон дзæбæх мадæн. Мæн тыххæй дæр- 
иу æй бафæрс... Фæлæ уæддæр ды мæсты ма кæн, 
Æвдул, ма хъыг кæн! — дзырдта Мисурæт уымæн 
йæ райсомы. 
Афтæ цыдис рæстæг. Уæлдай диссæгтæ ничерды- 
гæй зындис. Æргъуыны дон згъордта, фыццаджы 
хуызæн, суанг фыдæлты заманæй нырмæ куыд згъорд- 
та, афтæ. Сатойы зылдæн йæ нæудзаст уæлвæзтæ 
худтысты, хъазыдысты хурмæ, фыццагау. Рог дымгæ 
рæуджыты сыф-сыф кодта дыууæрдæм. Рог кодтой 
æгас уæнгтæ дæр уæлдæфæй. 
Æрмæст ныр бæрæг уыдис Æвдулæн, кæд Мису- 
рæт, фыццагау, циндзаст дардта йæхи Азæмæтмæ, 
уæддæр зæрдæйæ, æцæгæй кæй уыдис æнкъарддæр. 
На æмæ-иу Хализæтæй æруадис, йе уырдæм фæцæй- 
уадис, уæд та-иу зындис уæлдай цардхуыздæр, кæд 
уый Мисурæт æмбæхсыныл архайдта, уæддæр. 
Тынг тагъд фæивгъуыдтой сæрды мæйтæ. Зынæй 
рараст ис йе ’скъоламæ Хæсмæт. Æрмæст иннæ сæр- 
ды, кæнæ зымæджы та фæстæмæ куыд ссæудзæн Ми- 
сурæтмæ, йæ уарзон, йæхи Мисурæтмæ, ууыл лæууы- 
дис йæ зæрдæ. Фæлæ-иу куы æрбаймысыдис, «хæрз- 
бон» зæгъынмæ йыл куы сæмбæлдис, уæд Мисурæт 
куыд куыдта æргом цæсгомæй, уый, уæд Хæсмæтæн 
дæр уынгæг кодта йæ зæрдæ. 
* * 
* 
Бузныг, Хализæ, — дзырдта йæ фæстæ Мисурæт, 
йæ цæссыг калгæ, Хализæтæн. — Дæ руаджы æз фед- 
тон иу-дыууæ боны æнæмбал адджын, амондджын 
цард. Æнæ дæу не ’ссардтаиккам нæ кæрæдзийы уæв- 
гæ дæр!.. 
Раст мартъийы фæстаг бонтæ ахицæнмæ хъавы- 
дысты, афтæ бавзæрста Келойты Азæмæты хæдзар 
ног хъæлдзæгдзинад. Райсомæй, аходæнафон, бадти 
157 

Хализæ Мисурæты уаты æвгъæдгæс. Райгуырдис Ми- 
сурæтæн лæппу, æмæ уый тыххæй арфæтæм цыдысты 
адæм. 
Хализæ бадти Мисурæты нывæрзæнырдыгæй, æр- 
кастис-иу йæ размæ бызгъуырты тыхт сывæллонмæ 
æмæ-иу бадзырдта Мисурæты хъусы: 
— Бауырнæд дæ, Мисурæт, Хæсмæты цæрмы- 
стыгъд бакодта дæ лæппу. Кæс-ма йæм, кæс, йæ 
фындзмæ, йæ цæстытæм, йæ былтæм! 
Сæр-иу схъил кодта уæд рынчын мад дæр æмæ-иу, 
йæ цæсгом ныррухс кæнгæйæ, æркастис йæ сывæл- 
лонмæ. 
Сихорафон кæрты астæу ратон-батон райдыдтой 
Азæмæты. «Лæппу дын райгуырд, цы бакодтай?», 
зæгъгæ, йцн-иу алчи аивæзта, сæууæрста йæ хъустæ. 
Чысыл куы фенцадис хъæлæба, уæд Азæмæт Æвду- 
лæн радавын кодта фынг, нозт. Æмæ сидтытæ уагъ- 
той уарзон адæм... 
Азæмæт бузныг уыдис йæ амондæй æмæ дзырдта, 
æгæр æрæгмæ йын куы уыдис цот, уæд куыд фæтарст 
æппын æнæ зæнæгæй баззайынæй. 
Уалынмæ адæмæн æмбисонд фæцис Хализæ. Уый 
разгъордта кæртмæ, лæбурдта Азæмæтмæ æмæ 
дзырдта: 
— Фæлæуу-ма, фæлæуу, æз ын йæ хъустæ сæу- 
уæрдон! 
Азæмæт фырæфсæрмæй уæд ныссырх ис æмæ йæ 
худ дæлæмæ æруагъта, йæхæдæг худтис мидбылты... 
Хализæ дзырдта иннæтæн: 
— Æмæ сывæллон у зæгъут? Бауырнæд уæ, хорз 
адæм, тæккæ Азæмæт багыццыл ис! Цы йæ цæсгомы 
æвæрд, цы йæ хил! 
Æмæ уæд уæлдай зæрдиагонæй сидын райдыдтой, 
фынгыл чи бадтис, уыдон. 
Бонтæ цыдысты... 
Æнæнизæй, фырыхъулы хуызæнæй, рæзыдис лæп- 
пу. Ном ыл сæвæрдтой Мурат. 
Тынг бирæ уарзта Азæмæт иунæгæй авдæнмæ йæ 
сывæллонæй хъазын æмæ дзырдта уæд Мисурæтæн: 
— Не ’фсин, бауырнæд дæ, нæ сывæллонмæ куы 
æркæсын, уæд цы æрымысын: мæнæ иухатт уæ кæр- 
158 

ты изæрыгон чысылæй дæу куы федтон, уый. Фыры- 
хъулы хуызæн у æцæг. Иæ царм хъæбæр нæрст, урс- 
цъар, худы йæ дзæццытæй æдзух... 
Фыдрæстæг скодта иу заман, быдыры уыди тынг 
цъыф. Уæрдоны цалхыл цъыф афтæ тынг хæцыдис, 
æмæ бæхæн йæ уæрдоны уæз дыууæ хатты зындæр 
ласæн фæцис. Уæрдон йæ тæккæдзаг алы ног товар- 
тæй, афтæмæй Келойты Азæмæт сцæйцыдис Грозна- 
йæ. Зæрдæ уыди хъæлдзæг. 
— Хорз фæцис, тынг хорз, ацы хатт мæ фæндаг,— 
дзырдта йе ’мбæлттæн Азæмæт.—Æрмæст æгæр уæз- 
зау фæци мæ уæрдон, æмæ куыд уыдзынæн фæн- 
дагыл? Бæхæн дæр йæ хид рацыд. Куы нæ мын бас- 
таид! 
Æмæ ноджы бирæ хъæлдзæг ныхæстæ кодта æгас 
фæндагыл дæр Азæмæт... Куыд нæ уыдаид хъæлдзæг! 
Ноджы-ма-иу йæ хæдзары къуым йæ зæрдыл куы 
æрбалæууыд! Зоны Азæмæт, кулдуар æххæст нæма 
байгом уыдзæнис, афтæмæй та ныр дæр йæ размæ 
цырд кæй разгъордзæни Мисурæт,^ йæ «хъазæнхъул» 
Мисурæт. Дзургæ йæм кæндзæн хъæлдзæгæй: 
— Схæццæ дæ? Дзæбæх дæ? Схъыг дæн æнæ дæу! 
Куыд æрæгмæ цыдтæ?.. 
•Мисурæты хъæбысæй йæм дзæццытæй худдзæн, 
къухтæ йæм тилдзæн йæ фырт Мурат, фырыхъулы 
хуызæн сывæллон. 
Уæд та айрох уыдзæн йæ уæрдон дæр Азæмæтæй: 
Æвдул мæнæ йæ тæккæ раз! Уый бар уадз æфснайын 
алцыдæр. 
Комы дымæгмæ æххæст нæма ахæццæ сты, афтæ 
уым суагътой бæхтæ. Хамутæн йæ нымæт хидæй 
схуылыдз ис, æмæ йæ хурмæ куы айтыдта Азæмæт, 
уæд дзы æрхауди фыст гæххæтты гæппæл. Уый фел- 
вæста Азæмæт, фæлæ йæм кæсгæ не ’ркодта, афтæ- 
мæй йæ авæрдта йæ куырæты риуы дзыппы. 
Æмбæлттæ уыдысты къорд. Азæмæты ныхæстæм 
хъусгæйæ, сæхи æхсæн уыдон куыддæр æнахуыр дард- 
той сæхи. Ныхас сæ хъуысти зынæй, уæлдайдæр 
фыццаг. Æрмæст-иу сæ кæрæдзийы æхсæн сусæг су- 
су-бусу акодтой, Азæмæтмæ зулдзаст кæнгæйæ. 
159 

Ахæмтæ дæр дзы уыдис, чи-иу фæпыррыкк кодта 
æмæ-иу æй чи амбæхста. Фæстагмæ уыцы митæ фæ- 
фиппайдта Азæмæт дæр æмæ сæ-иу афарста... 
Сæ иу нæ фæлæууыд æнæ сдзургæ æмæ фарста 
Азæмæты: 
— Аипп ма уæд мæ ныхас, фæлæ уæ хабæрттæй 
цы баистут? 
— Цæй хабæрттæй? 
— Цæй хабæрттæй куы зæгъай, уæд уыцы къул- 
бадæг лæппуйы æгъдауы тыххæй? 
Азæмæт ницы хабар зыдта æмæ фарста дарддæр... 
Лæг исдугмæ фæфæсмон кодта йе ’взагыл, фæлæ 
ныр нал уыдис æндæр гæнæн, æмæ рахабар кодта, 
цыдæр æвзæр койтæ кæй рацыдис Хæсмæт æмæ Азæ- 
мæты бинонты æхсæн. 
Фыццаг фæтар ис цæсгом, стæй йæхи фæрухс код- 
та Азæмæт æмæ, ныхæстæ йæм цыма ницы давтой, 
уыйау, райдыдта къахын... Дарддæр систа йæ риуы 
дзыппæй гæххæтт æмæ йæ бакасти сабырæй. 
Бамбæрста... Байхъус ис Келойты Азæмæт... Цæс- 
гом æрцис мæйдар æхсæвæй тардæр. Æрфгуытæ æр- 
цахстой кæрæдзийы. Гуырысходзинадæй байдзаг ис 
сæр. 
Дыккаг райсом хур скæсыны афон Азæмæты «цзаг 
уæрдон кæртмæ æрбакодта кæройнаг сыхаг кæйдæр 
лæг. Диссаг æркастис Мисурæтмæ, куы бафарста 
лæджы, кæм ис йæхæдæг, зæгъгæ, æмæ куы райста 
дзуапп: 
— Дысон æнафоны дæлæ хъæугæрон мæ бар ба- 
кодта йæ уæрдон, фæкæс-ма йæм, зæгъгæ, йæхæдæг 
фæраст ис фаллаг фарсмæ... Диссаг у: нæма æрба- 
цыдис? Мацы йыл æрцæуæд!.. 
Æнахуыр тарст фæкодта Мисурæт. Æваст йæ 
зæрдæ сгуыпп-гуыпп кодта. Фæлæ уыцы тарст нæ уы- 
дис йæ лæджы удæн истæмæй тарст. 
Лæгмæ ницы сдзырдта Мисурæт, фæлæ æваст фæ- 
раст ис Хализæмæ æмæ йын кодта йæ хъæстытæ: 
— Диссаг, мæ хур, Хализæ! Дысон нæ лæг, бал- 
цæй ссæугæйæ, ныууагъта йæ дзаг уæрдон хъæугæ- 
рон æмæ фаллаг фарсмæ ацыдис... Уæрдон чидæр 
сæмбæлын кодта, лæг никуы-ма зыны. 
160 

Дзырдта Мисурæт афтæ, фæлæ къæхтæ йæ быны 
нал цыдысты куыддæр. 
— Хорз хабар хуыцау фехъусын кæнæд, мæ бон, 
фæлæ... нæ зонын, цæй хорз уыдзæн!.. Адæмы æвзаг 
дур халы, дур. Цыдæртæ æрцыдис мæ хъустыл дæр... 
Уыцы сахат æддейы кæйдæр дзурын æрбайхъуыс- 
тис, фæлæ дзы æрмæст иу дзырд фехъуыстой уыдон: 
«амардта». Рауадысты æддæмæ æмæ сæ разы ауыд- 
той къорд лæджы, фæлæ нæ зыдтой, тарстхуыз уы- 
дысты уыдон æви мæсты. Куы сæ бафарстой хабарæй, 
уæд дзы иу загъта: 
— Хуыцауы ницæуыл амардта Æвдулы... 
— Æвдулы?! Чи? 
— Чи нæ, фæлæ Азæмæт. Хъамайæ йын йæ рахиз 
цонг ахауын кодта. 
— Æмæ, а, исчи истытæ кæны йæ зæрдæйы дзæ- 
бæхæн, æмæ... Цæуылнæ, дам, исты бамбарын кодтай 
мæнæн, куы æмбæрстай хабар, уæд. Ме ’ууæнк, дам, 
æз дæуыл куы сæвæрдтон, уæд, дам, мын ды та мæ 
бинонты гæртамыл ауæй кодтай?.. 
Ахæм ныхæстæ ракæнгæйæ, уый тигъмæ мæсты 
каст бакодта Мисурæтмæ. 
— Æмæ ныр кæм ис йæхæдæг та, мæ арт бауазал 
ис, Азæмæт? — фæрсы Хализæ. 
— Кæм ис?! Дæлæ кæрты къуымты разил-базил 
кæны топпимæ... Иæ усы агуры. 
Æцæгдзинад, æхсæв-бонмæ хуысгæ не ’скодта 
фаллаг фарс Азæмæт. Фæзылдис йæ хæстæджытыл, 
сбæрджытæ кодта хабар æмæ барвыста йæ каистæм: 
— Мæ сæр лыг æрцыдис. Цы минут сæмбæлон уæ 
хойыл, уыцы минут уый уыдзæн мард. 
Каистæм афтæ æнæуаг фæкастис хабар, æмæ йæм 
уыдонæй дæр ничи бадардта йæ хъус. Загътой: 
— Æнаккаг ми бакодта... Уадз æмæ куыдзы мар- 
дæй амæла! Нæ сæр нын ракодта. Махæн абоны онг 
уыдис нæ хо, ныр нал у. 
Фæлæ нæ бауагъта йæхи топпæй амарын Ми- 
сурæт. 
Раст аходæн хæрыныл нæма æрбадтысты адæм, 
афтæ уый рауырдыг кодта доны былырдæм. Галиу 
цонгæй йæ риумæ æлхъывдæй, хаста уый йæ сывæл- 
11 Уацмыстæ 
161 

лон Мураты. Дымст лалымау æндзæвыди сывæллоны 
гуыбын йæ ныййарæг мады риуыл, афтæмæй æнæ- 
нцой кафыдис хъæбысы цæрæццаг лæппу. йæ чысыл 
сау цæстытæй алцæмæ кастис æдзынæг. Къухтæ-иу 
феппæрста хæрдмæ æмæ худтис æдзух. 
Мисурæтæн йæ рахиз къухæй зынди сæгъдзармæй 
конд ламаздзыхъхъ. Дондарæны, суадоны раз мад 
айтыдта зæххыл . ламаздзыхъхъ æмæ йыл авæрдта 
сывæллоны. 
Иæхæдæг ын бæласæй ратыдта цымтæ æмæ йын 
сæ æркодта йæ разы, цæмæй ма кæуа. Уайтагъд фæ- 
лæбурдта лæппу цымтæм æмæ дзы самæста къухтæ, 
стæй цæстытæй дæлæмæ цæсгом æгасæй дæр. 
Къорд сардзины рауади сывæллоны разæй йæ мад 
Мисурæт. Фæлæууыдис уым. Раздæхт фæстæмæ. Сис- 
та лæппуйы йæ къухы æмæ йæ æрбалвæста йæ риумæ. 
Æрбалвæста йæ афтæ хъæддых, æмæ сывæллон 
скуыдта. Æрæвæрдта йæ ног сæгъдзармыл. Асæрфта 
йын йæ былтæ. Æмæ та сывæллон дзыхъхъынногæй 
фæлæбурдта цымтæм... Уæд, цырдгомау, азгъордта 
сывæллоны разæй Мисурæт. Алы къахдзæфæн дæр-иу 
фæкасти фæстæмæ. Алæууыдис хидыл, фелвæста 
кæлмæрзæн. Фæкастис... Сывæллон фæцис хæрд йæ 
цымтæ. Ракастис уый дæр уæд йæ мады фæдыл. Ми- 
сурæтмæ афтæ фæкастис, цыма ныртæккæ скæудзæн. 
Нæ фæндыдис Мисурæты, æвæццæгæн, уый, æмæ йæ 
хъæбулы ныууагътаид кæугæйæ... Ног та раздæхтис 
фæстæмæ, фылдæр ратыдта цымтæ æмæ та сæ æрæ- 
вæрдта Мураты раз. Мурат дæр та уæд нал кастис 
мадырдæм. Цырддæр разгъордта Мисурæт хидмæ. 
Цæсгом ныр атыхта мад йæ кæлмæрзæны. Айхъуыста 
ма сывæллоны кæуын, фæлæ гуыр фæдæле ис хидæй. 
Афтæмæй аппæрста йæхи Æргъуыны доны уазал хъæ- 
бысмæ Муртанаты Мисурæт. Тызмæг фæйлауæнтæ 
нæмын райдыдтой цæрынхъуаг фæлмæн буары, ныц- 
цæфтæ йæ кодтой къултыл... Стæй йæ бамбæхстой 
мыггагмæ æнæфæзынон раны. Ахицæн ис уый йæ цар- 
дæй хъаст кæнгæйæ, æрмæст æргом кæмæй, уый нæ 
зыдта йæхæдæг дæр. Ахæм ахъуыдымæ нал бауагъта 
йæхи равдæлын. 
Фæстæдæр Æргъуыны дон згъордта, фыццаджы 
162 

хуызæн, суанг фыдæлты заманæй нырмæ куыд згъо- 
ры, афтæ. Сатойы зылдæн йæ нæудзаст уæлвæзтæ 
хуримæ хъазыдысты фыццагау. Рог дымгæ, хæххон 
дымгæ рæуджыты хъазыдис. Рог кодтой æгас уæнг- 
тæ дæр уæлдæфæй. 
Фæстæдæр сывæллоны кæуынмæ æрæмбырд сты 
адæм, æмæ уæд бамбæрста алчи, цы фæцис Келойты 
Азæмæты ус Мисурæт. Никæйы зæрдæйы бафæнды- 
дис марды бацагурын, загътой, цы аккаг уыдис, ахæм 
мардæй амардис, зæгъгæ. 
Æрмæст Хæсмæты къамы, Хализæйы уаты къулыл 
ауыгъд чи уыд, уый фæстæ тъыстæй ссардтой къран- 
дасæй хæххытæгонд гæххæтт. Уый разындис Мисурæ- 
ты къухæй фыст, æмæ дзы уыди мæнæ ахæм ны- 
хæстæ: 
«Хæсмæт, у æнæфыдбылыз ды уæддæр. Æз бабын 
дæн фыдбоны ивылæнты. Ды баззай мæ бæсты цæр- 
гæйæ амондимæ. Æз дæм разындтæн саузæрдæ: нал 
бабæллыдтæн дæу фенынмæ дæр фæстаг хатт. 
Фæлæ искуы куы æрымысай мæн/куы фехъусай 
мæ кой, ме ’взæры, мæ чъизийы кой, уæд-иу ма фе- 
рох кæн адæмæн зæгъын, æз дæ бирæ, æнæкæрон 
бирæ кæй уарзтон. 
Ми су рæт.» 
Бæрцæй аст боны рацыдис мардыл. 
— Ма æруадз дæхи, — дзырдтой Азæмæтæн йæ 
уарзон адæм... — Ды хæдзар дæ, æмæ дæ хъæуы исты 
амал бакæнын бинонтæн. Æгайтма дæ къухæй не 
’рцыдис фыдбылыз. 
— Раст зæгъут, раст!.. Фæлæ афтæ куыддæр мæ 
зæрдæ мæ бæсты нæй, æмæ ма мæ иу чысыл бауа- 
дзут афтæ, хибарæй!.. — Лæвæрдта дзуапп Азæмæт. 
Чысыл фæстæдæр ракуырдта йæхимæ йæ сывæллон 
Мураты, æмæ йæ уындæй æнцаддæр уыдис йæ зæрдæ 
хибарæй. 
Фæлæ бирæ нæ фæбадтис хибарæй Азæмæт. 
Раст хур дзæвгар акъул ис, афтæ къæсæрæй æр- 
бахызтис мидæмæ бæрзондгомау лæппу. Риуы дзып- 
пæй зындис æддæмæ Мисурæты къухæй кърандасæй 
фыст гæххæтты гæбаз. Къухтæ дæргъæй уыдысты æн- 
163 

гом æлхъывд фæрстæ æмæ синтæм. Æрфгуытæ æрис 
той сæхи дæлæмæ æмæ баиу сты фындзы сæрмф. Ра- 
хиз дысæй цыдæр къуыпп дардта æддæмæ. Уый уыди 
дамбаца. 
— Азæмæт! — дзырдта чъылдымырдыгæй лæп- 
пу. — Æз дæн Хæсмæт. Раздах мæм де ’ргом. Мæнæ 
ацы гæххæтты фыст ис, кæй нал ис, зæгъынц; мæн 
тыххæй дунейы цæрджыты æхсæн Мисурæт. Цæрæн 
нал ис мæнæн дæр уый фæстæ. Фæлæ ды... Келойты 
Азæмæт... ды дæр хъуамæ уай мемæ... мæ разæй. Зы- 
лын — раст æвзарæг-иу фæуæнт, æрмæст мах фæстæ 
чи баззайдзæн, уыдон. Тынгдæр уæртæ дæ разы чи 
бады, уый, Келойты Мисурæты сывæллон Мурат. Æз 
та дзы курын хатыр... 
Æххæст нæма сыстадис йæ бынатæй Азæмæт. Фæ- 
цыдис æртæ гæрахы дамбацайæ... Бандоны фарсмаё 
æртымбыл ис зæххыл Келойты Азæмæт, æнæ исты 
сдзургæйæ... 
Гуыр æддейы, къæхтæ мидæгæй, афтæ къæсæрыл 
æрфæлдæхтис æххормагæй, — балцæй ныртæккæ чи 
схæццæ ис, — цæрынхъуаг лæппу Хæсмæт. 
Æнахуыр цъæхахст ныккодта уæд Мурат. Уымæн 
йæ зæрдæ афтæ фæтарстис гæрахæй, æмæ бирæ за- 
манты æхсæв дæр нал кодта фынæй. Æваст-иу фæ- 
цъæхахст кодта уайтагъд. 
Æргъуыны дон згъордта фыццаджы хуызæн. 
Суанг фыдæлты заманæй нырмæ дæр згъордта афтæ. 
Сатойы нæудзаст уæлвæзтæ хуримæ хъазыдысты 
фыццагау. Рог дымгæ сыф-сыф кодта рæуджыты 
дыууæрдæм... Рог кодтой адæймагæн йæ уæнгтæ æга- 
сæй дæр хæххон сыгъдæг уæлдæфы. 
Сæнкъуыстысты фæдисы бирæ дзыллæ. Нал уыди 
базмæлæн нæдæр Келойты кæрты, нæдæр уынджы. 
Гуылфæнтæ кодтой адæм æмæ дзырдтой: 
— Уæу, мæнæ нæ арв ныццавта! Ай цæй фыдбы- 
лызтæ сты?.. 
Паддзахы «фидарæй» скæс тулдз хъæдырдæм. 
Уым фендзынæ Сатойæн йæ уæлмæрд. Уæлмæрдæн 
кæронæй иу ингæны сæрмæ сагъд уыди бæрзонд хъил. 
Хъилæн йæ цъупмæ æввахс баст æрцыдис чысыл 
дзæнгæрæг. 
164 

Райсомæй æмæ изæрæй — хохы дымгæ, бонрæф- 
ты — цæгаты дымгæ, уыдон-иу куы радымдтой, уæд 
хъусын кодтой æгас комæн, Келойты мыггаг Азæмæ- 
ты туг кæй нæма райстой. Афтæ бирæ заманты кодта 
дзæнгæрæг æгас Келойты мыггагыл марды æрдиаг. 
Бирæ заманты Æргъуындоны комæн йæ адæмæй 
нæ рох кодта ацы фыдбылызы кой. Æдзух дзырдтой 
уыдон кæрæдзийæн: 
— Кæй аххос у, кæй аххос? 

БИМБОЛ 
Уый раздæр уыд, паддзахы дæр куы нæма рап- 
пæрстой, уæд. Хæдзардзин адæймагыл нымад уыди 
Бимбол æгас сыхы æхсæн. Иæ куыст никуы ныууагъ- 
та йæ афонæй фæстæдæрмæ. Куысты рагъыл та уы- 
ди тынг сæрæн æмæ хъæлдзæг. Куыствæлладæй дæр 
фæсивæдæй уый хуызæн рог чи æркафыдаид, чи ныз- 
зарыдаид. Уæд йæ хъæлдзæгдзинад та афтæ уыдис, 
æмæ адæм бæллыдысты йемæ балцы ацæуынмæ. Фæ- 
лæ ноджы хъæлдзæгдæр та фæстаг заман фæци 
Грознайы иу байраг балхæдта æмæ йын тынг хорз 
рауадис кусынæн. Бимболы цинæн æппын нæ уыди 
кæрон. Ноджы йæ бæхыл дæр кæд сæвæрдта ном 
«Зæлимхан». 
— Цы? Зæлимханæй зæгъыс? — дзырдта балцы 
кæнæ куыстмæ фæцæйцæугæйæ Бимбол. — Фынддæс 
æмæ дыууиссæдз путы цинк? Дзырд дæр ыл нæй! 
Рогæн сæ аласдзæн! Стырдæр уæрдон хъæдæй никæ- 
цы дыууæ галы раласдзысты... Гъо, Зæлимхан! 
Дзыхъхъы ныххаугæйæ фæстæмæ нæ кæсы. Амар- 
дзæн йæхи, уæддæр йæ уæрдон сласдзæн... 
Зæлимхан æцæг уыдис домбай. Бæрзонд мæсыг, 
фæтæнсин, ставд къабæзтæ... риу — фæтæн, сæфтæг— 
фидар... 
Ахæм аивтæй йæм дау æрхæссæн нæ уыд. 
— Æгæр æппæлыс дæ бæхæй, — дзырдтой-иу уы- 
мæн æмбæлттæ. — Бæх дæр, миййаг, хæйрæг нæу, 
кæнæ машинæйы паровоз. 
— Бауырнæд уæ, мæнг нæ зæгъын. Фендзыстæм, 
мæнæ хъæдæй фæстæмæ куы раздæхæм, уæд. 
Стыр цæрдæгæй архайдта суг æрæфтауц кæньшыл 
Бимбол. Уый зыдта, Зæлимханыл бирæ суг сæвæрын 
кæй хъæудзæн, æмæ йæ афойнадыл фæндыд суг æр- 
166 

рæвдз кæнын. «Æз равдисдзынæн уыдонæн мæ бæхы 
зыввытт», — йæхинымæр дзырдта, лæф-лæфгæнгæ, 
Бимбол. 
Фæссихор куы фæци, уæд рараст сты хъæдæй æр- 
тæ суджы уæрдоны. Разæй цыди Зæлимхан, тынг 
уæззау амад уæрдон ласгæйæ. Уæрдоны сæрхъæд- 
тæй ма Бимбол уæлæмæ суагъта даргъ лæдзджытæ. 
Байдзаг кодта утæппæт бынат ставдцонг сугæй, æмæ 
хъазуат, тухæнгæнгæ, ласы Зæлимхан уыцы уæрдон. 
Æвзæр суайæн кæм фены Бимбол, уым бадзуры 
Зæлимханмæ, æмбæлттæм цæстызул даргæйæ: 
— Гъей, гъей, Зæлимхан, равдис та ма дæхи! 
Адоны нæ уырны, ды пыл дæ, уый! — æмæ бахуды. 
Ныггуыбыр кодта йæхи Зæлимхан. Ракодта хиды- 
змæлтæ. Тынг уæззау кæй ласы, уый зыны йæ улæф- 
тæй. Æмбары бæх, ахæм æвзæр фæндагыл, ахæм ту- 
хæны никуы-ма фæци Зæлимхан! Фындзыхуынчъы- 
тæй тæф цæуы, тохынайæ фæздæг куыд цæуа, афтæ. 
Æгас буар дæр æмулæфт кæны ныр хид æмæ тæфæй. 
Паровозы хуызæн бæхы алы фарс урс мигъ сбадтис, 
фæздæгау. 
— Тæригъæд у, стыр тæригъæд, уыцы фос, — 
дзырдта иу æмбал иннæмæн. 
— Гъемæ бар йæхи Бимболæн. Æдылы у æмæ 
мары йæ бæхы. Мах цы хъуыддаг ис?! 
— «Цы хъуыддаг ис» ныхас нæу: дæлæ комы фæ- 
зилæны фæстаг схæцæн кæм ис, уым амардзæн уыцы 
бæх йæхи... Æмæ йæ уæд ам ныууадзинаг дæ? Зæ- 
гъын ын хъæуы, æмæ йæ сугтæй акала. Уый бæрц 
дыууæ хорз галы дæр нæ аласдзысты. Бæх размæ 
цæуы, фæлæ иухатт куы уа, уæд æнæнхъæлгæ фæ- 
хурх уыдзæн. 
— Цы? Зæлимхан? Уæллæгъи, ахæм уæрдæттæ 
дыууæ дæр аласдзæн уый,' — дзырдта Бимбол, йæ 
сугтæй йын куы калын кодтой, уæд. Ныр бæлвырд 
кодта, бæх кæй бафæлмæцыдис тынг. Улæфтæй хъуы- 
сын байдыдта хъæрзыны хуызæн. Скъуыддзæгтæ 
кодта улæфт... Къабæзтæ сæхц уæгъддæр исын рай- 
дыдтой. Иу схæцæны раз лæугæ дæр æркодта Зæ- 
лимхан æмæ фæстæмæ ракасти. 
— Гъе, гъе, Зæлимхан!.. Ау, уый та куыд у?! — 
167 

Афтæ йыл фæхъæр кодта Бимбол фæстæрдыгæй æмæ 
йæм февзыста ехсæй. 
Æмæ та ахæцыд Зæлимхан йæ уæрдоныл, тыхтæ 
æмæ йæ амæлттæй фенкъуысын кодта. 
Иу схæцæн ма уыди фæсте — тынг фыдран. Иу 
цалх-иу ныххаудта арф дзыхъхъауы, стæй-иу æй ин- 
нæ дæр ныййæфта, афтæмæй-иу рæтæнæгъдтæ æваст 
иуырдæм фесхуыстой бæхы. Чысылтыл ма-иу базза- 
дис бæх æнæ фæкæлгæ. Схæцæнмæ куы фæцæйхæццæ 
кодтой, уæд æмбæлттæ хъæр кодтой Бимболмæ: 
— Сæрыл ахæц, Бимбол, æмæ арæхсгай ныххиз! 
Бимбол бавнæлдта рохтæм. Уæрдонæн йæ иу цалх 
куы æрхаудис дзыхъхъы, уæд Зæлимханы фесхуыста 
иуырдæм æмæ ма цæмæйдæрты баззадис йæ къæх- 
тыл лæугæйæ. Бимболæн йæхи дæр фæцæйæп- 
пæрста... 
Дыккаг цалх куы ныггæпп кодта дзыхъхъы, уæд 
та уæрдон бæхы тыхджын фесхуыста иннæрдæм. Фæ- 
хъæбатыр кодта йæхи Зæлимхан, фæлæ къах скъуырд- 
та дурыл æмæ зæххыл йæ тъæпп фæцыдис. Иæ хæд- 
уæлвæд ма фæцыдис ноджы иу æнахуыр къæрцц. 
Уый Зæлимханæн йæ зæнг былыл цæхгæрмæ рæтæн- 
агъды бын фæцис, æрысхуыста йæ уæззау уæрдон, 
æмæ цæхгæр саст фæкодта агъд. Дурмæ йæ куыд 
æрылхъывта уæрдон, афтæ саст агъдæн йе ’стджы- 
тæ ноджы æрцъæл сты. Хуылфы дæр цыдæр фе- 
уæгъд. Ныхъхъæрзыдта бæх... 
Саст нæма бамбæрста Бимбол. Гузитæ, рагъбос 
феуæгъд кодта, рæтæнагъдыл схæцыд хæрдмæ, фæлæ 
йæ нæ фæразы. Лæгъстæгæнæгау æм ракæсы Зæлим- 
хан дæр æмæ та æруадзы йæ сæр. Æмбæлттæ куы 
æрбауадысты, уæд рæтæнæгъдтæ разылдтой иуварс. 
Бимбол ехсæй февзыста: 
— Гъей, Зæлимхан! Уый куыд у, уый? Уæлæмæ!— 
Æрцавта йæ ехсæй дæр дыууæ хатты, фæлæ Зæлим- 
ханæн цæвæн рантæ фез;лæлыдысты, æндæр йæ сæр 
не ’схъил кодта. 
Бимбол куы æркастис бæхы цæстытæм, уæд æм 
æваст куыддæр тарбын фæкастысты. Асгары... ауы- 
ны... Нал змæлы Зæлимхан. Хид кæлы... Фæздæг цæ- 
уы бæхæй... Зæрдæтахтæй фæстагмæ бæхы фындзыл 
168 

авæрдта йæ къух Бимбол. Нæ улæфы... ныммардис 
Зæлимхан... 
Уæд йæ сæрыл фæхæцыди Бимбол, уæрджытæ 
ныххоста æмæ йæ кæуыны хъæрæй сарыдтой хъæд- 
рæбынтæ: 
— Уæу, Зæлимхан мын амардис! Уæ, мæ хæдзар 
куыд бабын ис! Цыма уыдзынæн ныр!?. 
Иæ алы фарс лæууыдысты æмбæлттæ, кастысты 
Зæлимханмæ. Стæй уыдон дæр сусæгæй сæ цæссыгтæ 
сæрфын райдыдтой... 

ХУЫСНÆГ 
— Диссаджы кафæн бон не ’скодта! Нæдæр æн 
тæф у, нæдæр уазал! 
— Уазал та цы хъыг дары? Фæлæ, дæ хорзæхæй, 
æнтæф куы скæны, уæд чызджытæ сæхи сыгъдæг 
æрттивгæ не ’сфæлындынц, гъемæ сыл симгæйæ кæм 
æрхæцай, уым сау тæлмæй баззайы сæ дарæс... 
Афтæ ныхæстæ кодтой Цобыкъаты хъазты къуы- 
диппытæ. Уыди рагуалдзæг. Арвыл æрæвæрдта асæст, 
фæлæ боны рухс æвзистау æрттывта. Уæрæх кæрт иу 
кæронæй иннæмæ кафæг-симæгæй кодта æмызмæлд. 
Уæрдондоны иу къуымы бадтысты чындзхæсджы- 
тæ иу къордæй, кастысты уыдон дæр фæсивæдмæ æмæ 
дзырдтой: 
— Диссаджы дзæбæх кафы Ахмæт уæнгтæй, 
фæлæ йæ цæнгтæ ехсытау сты, уæгъд змæлд кæнынц 
æмæ йын йæ кафт æнад кæнынц... 
— Уый циу, уый! Кæс-ма Бибердмæ: портийау 
куыд хауы! Къæхтæ куыд æрсадзы! Лæппу-туг æм ис 
æмæ, æниу, цæуылнæ хауа хæрдмæ. Чызджытæн дæр 
æм сæ зæрдæ куыд хъазы! Кæс-ма сæм, кæс! 
— Нæ, Дрис, бауырнæд уæ, рæдигæ кæнут! Иу 
чызджы цæст фæсайын бирæ нæу, фæлæ уым ирон 
аив кафт нæй: хъуамæ къухтæ гæлæбуйы базыртау 
уой, лæджы буарæй та хъуамæ къæхтæ йедтæмæ ма- 
цы змæла. Нæй, нал ис, нал, ныртæккæйы фæсивæ- 
дæй нывыл кафæг... 
Хъазтмæ кастысты зæронд устытæ дæр кауы 
хуынчъытæй. Алчи дзы йæхинымæр йæ фырт кæнæ 
йæ чызгæн æвзæрста къайаг, фæлæ сæ ныхас нæ 
хъуысти уыдонæн. 
Кафджытæй уæлдай ма уым адæммæ ноджы уыди 
Бæрæзджы кой. Уымæй сабырдæр лæппу дзы никæйы 
170 

хуыдтой. Фыдæй йын ницы баззад, æмæ йæм мæгуыр- 
дзинадæй дарддæр ницы ссардтой бафауинагæн. Бæ- 
рæзг абондæргъы скæс-скæс кæны хурмæ, цæмæй ма 
байрæджы кæна: йæ хуымтæй иу у тынг похцийæ ла- 
синаг, стæй бæхтæ дæр æххормаг сты, æмæ хъуамæ йе 
’хсæв ахæсса быдырмæ. 
Фæстаг хатт æй симджытæ куы аивтой, уæд фæ- 
дзырдæуыди Бæрæзгмæ иу кæронæй... Цæхæрадоны 
кауы æмбуар сугты уæлæ хицæнæй бадтис дыууæ 
лæппуйы. Сæ худтæ æрфгуытыл дæлоз конд, афтæ- 
мæй уыдон бацыдысты цæуылдæр сусæг ныхасы. 
— Стыр хорз æмгар дæ рацæуид, Бæрæзг, фæлæ 
дыл зæрдæ худы, æмæ хъуыддагæн нæй бамбæхсæн,— 
афтæ дзырдта Бæрæзгмæ уыдонæй иу. 
— Кæд дæ удæн тæрсыс, уыййедтæмæ дæ хаба- 
рæн бамбарæн нæй. Бирæ чи фæкуыста, уыдон дæр 
амардысты. Ды дæр амæлдзынæ дæ разы дæ быз- 
гъуырты, æнæ хæлафæй, уый зон! 
Исдугмæ Бæрæзг дзæбæх нæ бамбæрста ныхасы 
сæр, фæлæ куы ахъуыды кодта, кæимæ дзуры, уый, 
уæд куыддæр фæсабыр и. Иу зæрдæйæ сæ уыцы 
ныхæстæм куы бафхæрдтаид, уый йæ фæндыди. 
Аннæмæй та куы асагъæс кодта, уæдæ ныхас æрмæст 
уæндыны тыххæй у, зæгъгæ, уæд æм хардзау фæкаст 
куыддæр æмæ фæдызæрдыг ис... 
Дарддæр ныхæстæ уыдысты сусæгæй. 
Æрмæст Бæрæзг дзырдта йæхинымæр: 
«Мæн нæ хъæуы хæрам фæллой, фæлæ æз тæрсгæ 
кæй нæ кæнын, уый уын равдисдзынæн!..» 
Къуырисæр райсом æгас хъæуы æндæр нал уыдис 
ныхас: 
«Дысон хъæугæрон Бæрæзг æд æмбæлттæ бацыди 
Саламы скъæтмæ... æмæ кæрты баззадис уæззау 
цæфæй». 
Ноджы дзырдтой, знон, хъазты мидæг, цæмæй 
йыл æнæууæнк. мачи уа, уый тыххæй цыма æхсæвæд- 
дæйыл похцийæ ласынмæ цыди, уыйау куыд ныхас 
кодта, уый. 
— Ахæстонмæ не ’схæццæ æххæст, афтæмæй фæн- 
дагыл амардис Бæрæзг, — зæгъгæ, ахæм хабар та 
райхъуысти æртыккаг бон. 
171 

Мардмæ фæцыдысты æрласынмæ, фæлæ сын æй 
хицæуттæ нæ радтой. Алы дзырд кодтой уый тыххæй 
дæр хъæубæсты: 
— Хицæуттæ марды йæ бинонтæн нæ радтой! 
— Æмæ цæмæн? Уадз æмæ куыдз куыдзы мард 
кæна! Давæгæн йæ мард халæттæн аппар, æндæр æй 
уæвгæ цæй ныгæнын хъæуы?!. 
1922 аз. 

сГУЫППЫРСАРТÆ» 
Фæскуывд. Уæлхæдзар. Бадæм даргъ бандоныл. 
Алчи кæны йæхи аккаг ныхас. Расыгæй йæ æгъдау 
кæнæ дзыхыуаг алчи æвдисы æнæфсæрмæй. У ахо- 
дæнæй фæстæдæр. Уæды онг хохы цъасмæ дæр æр- 
бакæсы хур. Нæ хъуыддаг у, мæнæ мæлдзыджытæ 
хурмæ куы рахилой, уыйау. Къуылых нозтджынæй, 
дам, адæмы ссар, уæдæй хуыздæр адæймаджы зæрдæ- 
йы конд никуы базондзынæ. 
— Дæ хорзæхæй, Кидза, иу хъуыддагæй дæ ба- 
фæрсон! 
Кидза у къуылых нозтджын. 
— Гъы, цæмæй мæ фæрсыс, бабайы карк? 
— Ныр дæм афтæ иунæгæй хуыздæр кæсы, æви 
дын фæндон хъуыддаг нæ уыди, — Дыгъуызоны цæ- 
мæн арвыстай? 
Кидза ракодта йæ усы таурæгъ. Раздæр дзы хорз 
раппæлыди. 
—... Хъæдмæ — мемæ, донмæ — мемæ. Хуыцау 
дын ахæм ус авæра! Уый цалынмæ астæубос нæма 
радавта, уалынмæ. Иу бон дын кæсын æмæ йæ къухы 
астæубос. 
— Дыгъуызон, уый та дын кæм уыди? — бафарс- 
тон æй. 
— Дæлæ уынджы ссардтон. 
— Æрæджыдæр дæ чи амарди, уый афтæ-уфтæ 
фод, кæд уынджы астæубæстæ нæ зайы! 
Æмæ... йæ арвыстон... 
Кидза банцади. Хур дзæбæхдæр æркасти зæрдæ 
фæлæууынæн. Æндæр ныхæстыл ахæцыди алчи: чи 
дзырдта цуаныл, чи фосы тыххæй, чи та ма нозты 
тыххæй: 
173 

— Бавгæнын ма дзы хъæуы, — зæгъы иу. 
— Ай-гъай, ай-гъай! Ныккалын ма дзы хъæуы, 
ай ницы у фæлæ, — зæгъы дыккаг. 
Уыдон уыдысты Соскъо æмæ Тедо. Фынгыл куы 
бадтысты, уæддæр цыма хистæртæй разы нæ уыдыс- 
ты: куы-иу Соскъо фестади йæ бынатæй, куы Тедо, 
æмæ-иу уæлоз бадзырдтой хистæртæм: 
— Симон! Муссæ! Фæйнæ бануазут, фæйнæ! — 
Æмæ та-иу дзы сæхæдæг дæр анызтой æнæзивæг. 
Соскъо æмæ Тедо уыдысты дыууæ дæр æмхуызон 
бæрзонд, бæзæрхыг арæзт, цæугæ дæр, уæлдай хæлар 
уæвгæйæ, арæх кодтой иумæ. 
Хистæртæ дæр сæм-иу радзырдтой: 
— О гуыппырсартæ, æмæ сымахимæ чи фæразы 
нуазын, чи? Акæс-ма, дæ хорзæхæй, уыцы уæйгуытау 
куыд лæууынц! Гъе уæ рынтæ ахæра баба, уæ рынтæ 
ахæра!.. Ноджы кæрæдзийы дæр уæлдай уарзт кæ- 
нынц. 
Афтæ та дзырдтой æндæр фынджы рагъыл дæр. 
Сси стыр аходæн. 
— Цом-ма, Соскъо, — загъта Тедо ныр дæр, — 
фæйнæ дзы бануазæм, фæйнæ! 
Ацыдысты... Дзæвгар абадтысты Соскъотæм, бауа- 
дысты Хуыбылонмæ дæр, стæй сæ фæстаг æрхастой 
Тедотæн сæхимæ. Нæдæр дзуар, нæдæр мард нал 
баззадис, кæй не ’рымысыдысты, кæй тыххæй нæ ба- 
нызтой... 
Хур «Сагты лæзгъæры» ардыккаг къулæй куы 
фæаууон, уæд Соскъо æмæ Тедо дæр фæстæмæ ра- 
хызтысты Тедойы уæлхæдзармæ хъæлдзæгæй... Кас- 
тысты сæм алырдыгæй æмæ дзырдтой: 
— Кæсут-ма, кæсут, гуыппырсартæм: куыд абу- 
хынц кæрæдзиуыл! 
Æцæгдзинад, уыдон байдыдтой хъазын. Тедо сы- 
нæгæй скъуырдта Соскъойы, фæлæ, æнарæхстæй, ных 
сæмбæлди æфсæрыл, æмæ дæллаг дыууæ дæндаджы 
бахаудысты мидæмæ, цæстытæ куыддæр акалдтой 
цæхæртæ, афтæмæй иннæ хæдзары сæры тигъыл 
абадти Соскъо. Дæндæгтæ куы рату кодта зæхмæ, 
уæд Соскъо рахизырдыгæй фелвæста дур æмæ йæ 
фехста Тедойыл... 
174 

«Сæрæй, хыл кæнынц!» 
Адæм æрбазгъордтой æмæ сæ фæкодтой сæ астæу. 
Тедойæн æркалди йæ сæрæй туг, бабастой йын æй, 
стæй йæ арвыстой сæхимæ. Соскъо ма радзырдта йæ 
фæдыл: 
— Хæрæг куы дæ ды! 
Фæсахсæвæр райхъуысти æнамонд хабар: изæр- 
сарæй тынг фæтыхсти Тедо йæ цæфæй, ныр систа 
йæ уд... 
Абухын байдыдта Соскъо йæ уæлхæдзар æмæ йæ 
кæуыны æхсæн хъуысти йæ ныхас: 
— Уæу, мæнæ диссаг! Уæдæ ныр æцæг амарди 
Тедо!? Цы ма кæндзынæн? Уæу, мæнæ диссаг!!! 
1919 аз. 

ХЪУЛОН 
Хъæдмæ куы раст кодта баба, уæд дзырдта: 
— Уыцы хъугæн, æнхъæлдæн, йæ зайæн æрхæс- 
тæг, æмæ йæ нал хъуыдис хъоммæ уадзын. Кæд абон 
ницы уа, уæд-иу æй райсом мауал аскъæрут. 
Госка æмæ Бобо куы райхъал сты, уæд уыдон 
дæр уайтагъд афарстой: 
— Нана, хъуг нæма ныззади? Род нæм нæма ис? 
Фæлæ куы базыдтой — нæма ныззадис, — уæд 
бахъыг кодтой, уæдæ кæд уыдзæн, зæгъгæ. Сæхæдæг 
рацыдысты уынгмæ æмæ хъазын райдыдтой сывæл- 
лæттимæ. 
Госка æмæ Бобо афтæ æнхъæлдтой, хъуг æхсæв 
ныззайдзæн, æмæ-иу райсомæй сæ хъуг зад куы нæма 
уыд, уæд-иу фенкъард сты, ныр та райсоммæ чи æн- 
хъæлмæ кæсы, зæгъгæ. 
Хур хæхты сæрмæ уæлоз куы ссыди, уæд иу уæр- 
донджын лæппу сывæллæтты рæзты фæцæйцыд æмæ 
æрбадзырдта: | 
— Гъæй, хъомгæс æрвиты, уæ хъуг, дам, ныззад 
æмæ йæм рацæут! 
Госка æмæ Бобо базгъордтой уыцы кæйдæр лæп- 
пумæ æмæ йæ, цингæнгæйæ, тагъд-тагъд фæрсынц: 
— Цы хуызæн у? Урс род у, сау у, хъулон? 
Фæлæ лæппу нæ федта роды, æрмæст æм хъомгæс 
дардæй дзырдта æмæ хабар схаста. 
Чысыл фæстæдæр Госка æмæ Бобо уæрдоны абад- 
тысты сæ мадимæ æмæ асæпп кодтой быдырмæ. Хъом- 
мæ куы ныххæстæг сты, уæд кæсынц æмæ дæлæ сæ 
хъуг иу ран лæууы, — хизгæ нæ кæны. Иæ цуры зæх- 
хæй цыдæр чысыл тымбыл зыны. Хъуг æй æнувыдæй 
сдæры. 
176 

Хæстæгдæр куы ныххæццæ сты, уæд сывæллæттæ 
хъæр кодтой: 
— Кæс-ма, нана, дæлæ, цыма йыл исчи дон 
бакалдта. Нырма хус дæр нæма баци. Нæма йæ 
басдæрдта йæ мад. 
Хъомгæс æмæ сывæллæтты мад худтысты. Сывæл- 
лæттæ схъæлдзæг сты йæ хæдуæлвæд: 
— Нана, хъулон у, хъулон. Мах ыл «Хъулон» 
сæвæрдзыстæм. Куыд дзæбæх у! Кæс-ма, нана, цыма 
худгæ кæны! — æмæ йæ уыцы хуылыдзæй сæрфтытæ 
кодтой. Род дæр йæ дзæццытæй, раст цыма æцæг 
адæймаг уыди, уыйау касти... 
Цардысты сывæллæттæ, цымдтой æхсыр, хъазы- 
дысты, цин кодтой сæ родыл, сæрфтой йæ æдзух. 
Æрмæст-иу æм арæх куы æвнæлдтой, уæд-иу йæ 
фæстаг æрдæг хæрдмæ феппæрста, къах-иу акъуырдта, 
чъыллиппы хуызæн. Æмæ-иу уæд худтысты Госка 
æмæ Бобо сæ родыл. Род-иу куы сыстонг, уæд та сæ- 
иу йæ бырынкъæй басхуыста. 
— Хæринаг агуры, нана, хæринаг! — ныхъхъæр- 
иу кодтой уæд сывæллæттæ. 
Нана сын бацамыдта раздæр, йæ ныхмæ йын 
арæх ма æвналут, кæннод цæвын сахуыр уыдзæн, 
зæгъгæ. 
Фæлæ æнамонд хабар сæмбæлдис иухатт хъомыл 
Сыхæгты хъугмæ дæр фæхæццæ ахæм хъомниз, — 
сæ цæстытæ тынг рыстысты. Цæссыг-иу калд æмæ 
калд æдзухæй, стæй тыхулæфт кодтой æмæ хъæрзыд- 
той адæймаджы хуызæн. Уалынмæ низ æрбахызти 
Боботы кæртмæ. Райдыдтой риссын Хъулоны цæсты- 
тæ дæр. Хъыг кодтой сывæллæттæ сæ родыл, фæлæ 
нæ зыдтой, цæмæй йын фæлидзын кæной йæ низ. 
Куыдта, мæгуыр, Хъулон дæр, æдзух калдта йæ 
цæссыг. 
Иæ фосæн ничи кодта хос. Иуæй-иутæ та сын 
кодтой ахæм хос, æмæ сын-иу сæ цæстыты бакалдтой 
цæхх. Бавзæрстой ахæм «хос» Хъулоныл дæр. Бынтон 
ныттылдта уæд йæ сæр Хъулон æмæ фыццагæй тынг- 
дæр æркалди йæ цæссыг. 
Уæд Бобо ныллæууыд æмæ дзырдта: 
— Баба, нæ дæ бауадздзынæн Хъулоны хъизæ- 
12 Уаимыстк 
177 

марæй марын. Аласæм æй дæлæ фосы дохтырмæ 
Тæригъæд у. 
— Æрхъуыды кодтай! Дохтыр... Дæ роды мæт мæ 
куы ис! Сдзæбæх уыдзæн йæхæдæг, — дзырдта фыд. 
Фæлæ сывæллæттæ не ’нцадысты... Æмæ фыццаг- 
дæр базары бон араст сты дохтырмæ. Роды сæвæрд- 
той уæрдоны. Бæхтæрæг уыди Бобо. Госка фæсте 
бадгæйæ хæцыди родыл. Фыд уыцы æнæбары бадти 
уæрдоны. 
Дохтыр цæхсадта Хъулоны цæстытæ, радта йын 
сæрдæн хос. Цæххы тыххæй та ныхæстæй бафхæрдта 
фыды. 
Райдыдтой Хъулоны цæстытæ хосæй сæрдын. Роды 
æнгас уайтагъд фæхъæлдзæгдæр, стæй уалынмæ бын- 
тондæр сдзæбæх сты йæ цæстытæ. 
— Худын та райдыдта Хъулон, нана, схъæлдзæг 
та ис, кæс-ма йæм! — цин кодтой сывæллæттæ. 
Сыхæгты хъуг абон дæр ма куырмæй лæууы. Дыу- 
уæ цæсты дæр урсæй баззадысты. Искуыдæм куы 
фæцæйцæуы, уæд ницы уыны, йæхи скъуыры æмæ 
фæтæрсы. Æхсыр дæр чысыл йедтæмæ нал кæны. 
Хъулон та кæрты къуымты дыууæрдæм дугътæ 
скъæры, саджы лæппынау... Æмæ йыл цин кæнынц 
Бобо æмæ Госка. 
1926 аз 

ÆМБÆЛТТÆ 
Уый революцийы размæ уыди. Уæды заман мæ- 
гуыртæн æмæ сидзæртæн иннæтæ тæригъæд нæ код- 
той. Алчи сæ йæхицæн цæмæй фæпайда кодтаид, ууыл 
куыста. Уарзгæ дæр сæ ничи кодта. 
Суды кæнæ-иу хицауады раз исты хъуыддаджы 
тыххæй куы балæууыдысты, уæд-иу уыдон кæддæрид- 
дæр уыдысты бонджыны фарс. Мæгуыртæн æрмæст 
сæ уынд чи у, уымæй дæр хъæздыджытæн сæ цæсты- 
тæ рыстысты. 
Æгас сыхы чысыл Мыдзоцц æмæ Дзодзык- 
кæй æнæзивæгдæр æмæ хъæлдзæгдæр лæппутæ нæ 
уыди. 
Мыдзоцц цæугæ дæр кодта богалы хуызæн, риу 
размæ хæсгæйæ. Кæд бæгъæввад уыди, уæддæр.йæ 
къæхтæ рисгæ нал кодтой дуртыл дугъы уайгæйæ 
дæр. 
Арæх-иу дзырдта афтæ: 
— Æз иу уафсы мыггаг зонын. Цас ыл фылдæр 
æмæ арæхдæр цæуай, уый бæрц бæзджындæр æмæ 
фидардæр кæны. Сындз дæр дзы нæ ныхсы. Стæй йæ 
дур дæр нæ тыхсын кæны. Æрмæст пысыра фыдуаг у. 
Уый уæле уæлфадмæ æвналы. Уый фæстæ уæлфад 
аных, уæд ыл къуызыртæ рауайы... 
Афтæ хуыдта Мыдзоцц йæ къахы бынтæ, æмæ-иу 
сæ февдыста уайтагъд, мæнæ, зæгъгæ. Дарддæр та-иу 
тынг ныххудтис, мæ уыци-уыци мын сымах нæ базыд- 
тат, зæгъгæ. «Базон-базонтæй» хъазын бирæ уарзта. 
Мыдзоцц уыди сидзæр. йæ фыд раджы амардис. 
Лæппу йæ зонгæ дæр нæ кодта. 
Мæгуыр уыдысты, тынг мæгуыр. Бæх дæр сæм нæ 
уыд, фæлæ-иу доны былтæй æмæ цъыхырыйæ суг 
йæхæдæг хаста æргъомæй. 
179 

Мыдзоцц раздæр цыдис йæ мады фæдыл. Йæ фæд- 
джийыл дæр ма йын-иу ныххæцыд. Фæлæ йæм ныр 
уый худинаг кæсын райдыдта æмæ цыд алы ранмæ 
дæр иунæгæй кæнæ Дзодзыккимæ. Искуы ма-иу искæ- 
йы лæппуйы йæ мады фæдыл рауайгæ куы федта, 
уæд-иу æй мæстæй марын райдыдта: 
— Маддæй къæлæу — дзидзидай! Маддæй къæ- 
лæу — дзидзидай! 
Дыккаг та уыди Дзодзыкк, Мыдзоццæй иу аз кæс- 
тæр, фæлæ уæддæр æдзух иумæ уыди сæ хъазт, сæ 
цыд. Æнæ кæрæдзи цыма иннæты раз зыбыты иунæг 
уыдысты, уыйау сæм касти. Уыдысты æмхуызон си~ 
дзæр æмæ мæгуыр. 
Æмæ кæдæм нæ цыдысты: кæсаг ахсынмæ, мугæ 
тæ, æхсæртæ, тыртытæ æмæ дзедырджытæ тонынмæ, 
тæрсытæ æмбырд кæнынмæ æмæ æндæртæм. 
Стыр бæрæгбонтæ-иу куы уыди, уæд-иу иннæ 
сывæллæттыл ног хæдæттæ æмæ ног хæлæфтæ уыди, 
Мыдзоцц æмæ Дзодзыккыл та нæ. Ацы дыууæ лæп- 
пуйы-иу уыцы сывæллæттимæ куы хъазыдысты искуы, 
уæд сыл-иу схъæр кодтой: 
— Æддæдæр, мæ хæдон мын чъизи кæныс! 
Хъаст кодтой нанайы раз Мыдзоцц æмæ Дзодзыкк, 
махæн нæй ног дзауматæ, зæгъгæ. Æмæ сын нана 
дзырдта: 
— Сымах мæгуыртæ стут, мæгуыртæ, сидзæртæ, 
нана уæ фæхъхъау фæуа. Мæнæ куы сдынджыртæ уат, 
уæд уæхæдæг кусдзыстут æмæ æлхæндзыстут ног да- 
рæстæ! 
Дыууæ æмбалы уæлдай хæлардæр баисты уæдæй 
фæстæмæ. 
Ноджы рæвдз та куыд уыдысты! Æвæдза, райсо- 
мæй цъыхырымæ ауадысты, уæд-иу уыдонæй раздæр 
чи абыдтаид йæ тæскъ... Афтæмæй-иу изæры се ’ккойы 
æртыгай, цыппæргай тæсчъытæ æрбацæйхастой. 
Фæлæ иухатт Мыдзоцц фæрынчын. 
Дысонæй нырмæ йæ сæр афтæ куыддæр зылди, 
стæй дзы цыма куырдтæ куыстой, уый хуыз’æн дзы-иу, 
дзæбугæй хойæгау, цыдæр схоста... Цæстытæ дæр-иу 
дзæбæх нал уыдтой уæд. 
— Нана, — дзырдта Дзодзыкк йæ мадмæ, — дис- 
180 

саг нæу, Мыдзоцц куыд нæ зыны! Ныр стыр аходæнтæ 
куы у! Уый мын знон афтæ загъта, хур куы скæса, 
уæд дæм дзурдзынæн æмæ та цом тæрсмæ, зæгъгæ. 
Уæд ныр кæм ис? 
— Нана дæ фæхъхъау æрбауа, æмæ рынчын куы у. 
рынчын, Мыдзоцц. Ныртæккæ йæ нана дæр ам уыди. 
Цу, дæ нывонд фæуон,. бауай йæм. Кæимæ ма цæудзы- 
нæ, уый дын куы амæла, уæд? 
Дзодзыкмæ афтæ фæкастис, цыма йын исчи йа> 
буары нуæрттæ’суанг сæрæй къæхтæм æндæхтæй æр- 
балвæста... Сæрыхъуынтæ дæр куыддæр базмæлыды- 
сты. Риуы цыдæр сгуыпп-гуыпп кодта. Улæфт фæ- 
тагъддæр, æмæ буар уайтагъд стæвдис. 
Дзодзыкк зæгъгæ ницы скодта æппын. Æрмæст æй 
тагъддæр разгъорын фæндыд Мыдзоцмæ, фæлæ йе 
’уæнгтæ куыддæр фæуæззау сты æмæ йын цыма нал 
æнтыстис размæ, уыйау æм фæкаст. 
Уынджы куы рацæйцыд, уæд йæ цæстысыгтæ иугай 
калдысты æмæ тарстис, исчи йын сæ куы фена, 
уымæй. 
Мыдзоццы мад æддæмæ куы рауадис, уæд дæлба- 
зыр Дзодзыччы федта æмæ йæ куы фарста, цы код- 
тай, зæгъгæ, уæд Дзодзыкк, кæугæйæ, дзырдтз: 
— Цы ма кæндзынæн!.. Æццæй, Мыдзоцц мæлгæ 
кæндзæн?.. 
Йæ цæстысыгтæ æркалдысты нанайæн дæр, фæлæ 
сæ амбæхста æмæ загъта: 
— Нæ-ннæ. Чи дын загъта?! Цу-ма, дæхæдæг æм 
бауай уæртæ. 
Уæд цырдгомау бауад йе ’мбалы хуыссæны размæ 
Дзодзыкк. Цæстысыгтæ асæрфта, йæхи худæнбыл 
акодта æмæ æмбæхст кæуынхъæлæсæй дзырдта: 
— Мыдзоцц, ма тæрс, нæ амæлдзынæ. Мах 
нана раст нæ загъта. Æз дæ мæлын нæ бауадздзы- 
нæн!.. 
Схъæлдзæг ис Мыдзоцц, æмæ сæ дыууæ дæр дзу- 
рын райдыдтой, кæцы ранмæ та цæудзыстЬ1 тæрсмæ, 
ацы аз куыд арæх уыдзæн, æмæ ноджы бирæ æндæр 
цыдæртæ. 
Нана æрбаздæхт æмæ хъæлдзæгæй куы федта йæ 
лæппуйы, уæд дзырдта: 
181 

— Хуыздæр фæуай, Дзодзыкк, мæ рынчыны мын 
адзæбæх кодта! 
Æмæ йын уæлибæхы хæйттæ авæрдта. 
Дзодзыккæн йæ тарстæй йæ зæрдæ хæрын нæма 
загъта, фæлæ ахъахъхъæдта алырдæм æмæ дзуры: 
— Нана, кæд уæм суг, миййаг, нæй, уæд æз дæс 
æргъомы дæр æрбахæсдзынæн.. 

сХÆТÆГ БАЛÆГэ 
Гыццыл Гена, куыддæр йæ къахыл цæрдæг уайын- 
хъом фæцис, афтæ-иу арæх разгъордта кæртмæ. Уым- 
иу уисыл абадтис æмæ, уый æрцæв-æрцæвгæнгæ, 
кæрты дыууæрдæм кодта. 
Куы йæ фарстой, цы ми кæныс, Гена, зæгъгæ, уæд 
дзуапп лæвæрдта: 
— Бæхыл хъазын, бæхыл. — Æмæ згъордта дард- 
дæр. Мад æмæ йæм фыд сæ мидбылты худгæйæ кас- 
тысты, æмæ-иу фыд ^зырдта мадæн: 
— Ай нын хæтæг барæг кæндзæн! 
Иухатт куы уыди, уæд кæрт байдзаг ис сывæллæт- 
тæй. Хъæр æмæ ахст систой сывæллæттæ «цæйдæр» 
алыварс, фæлæ афтæ æнгом лæууыдысты, æмæ се 
’хсæнæй æддæмæ ницы зындис. 
Чысыл раздæр райхъал Гена йæ фынæйæ, ныр ра- 
уадис тыргътæм æмæ уыны: лæппутæн сæ астæу лæу- 
уы иу чысыл цыдæр, бæхы хуызæн, æрмæст йæ сæр— 
стыр, хъустæ — даргъ, къæхтæ — лыстæг. 
— Фалæма, фалæма! — хъæр кодта Гена æмæ 
разгъордта кæрты астæумæ. Уыцы «цыдæр» æм 
лæппуты астæуæй куы ракастис, уæд дзы Гена фæ- 
тарстис æмæ æваст фæлæууыд. Иæ ныййарджытæ 
хохæй куы ралыгъдысты, уæд ма æнахъом уыд Гена 
æмæ хæрæг никуыма федта. 
Сывæллæттæ йæм дзырдтой: 
— Ма тæрс, ма тæрс, Гена! Хæрæджы лæппын у. 
Кæс-ма, куыд дзæбæх у!.. Рацу йæм... 
Æдас нæ уыд Гена, фæлæ къæлæуыл Габо куы 
абадтис, уæд æм уый дæр дызæрдыггæнгæ фæцæйцыд. 
Чысыл фæстæдæр ыл бынтон баууæндыди Гена æмæ 
уæд цингæнгæ абадти къæлæуыл æмæ дзырдта: 
— Æз хæтæг балæг дæн, æз! 
183 

Кæрты куы рацæйцыдис, уæд сывæллæттæ худгæ 
йæ дзырдтой: 
— Барæг фæцæуы, барæг!.. Барæг нæ уадзут, ба 
рæг?.. 
Лæппутæ иугай-дыгай фæцыдысты сæ хæдзæрттæм 
Гена æмæ иннæ сывæллæттæй чидæртæ та суанг 
изæрмæ бадтысты хæрæгыл радыгай. 
Генайæ ферох ис кæрдзын хæрын дæр. Æрмæст йæ 
нана куыройæ куы æрбацыд, уæд æм Гена фырцинæй 
дзырдта: „ 
— Нана, балæг нæ уадзут, балæг? Балæг фæцæуы. 
балæг! 
Мад хинымæр худтис æмæ дзырдта, ацы къæлæу 
куы бахъомыл уа, уæд рог куыстытæн æмæ куыроймæ 
ласынæн хорз уыдзæн, сывæллон дæр уал дзы йæхи 
рæвдаудзæн, зæгъгæ. 
Тынг бузныг уыд йæхицæй Гена дæр æмæ-иу хъæр 
кодта: 
— Æз хæтæг балæг дæн!.. — Лæппу фæцудыдта 
хæрæгыл бадгæйæ æмæ йæ ныхас нал фæцис. Фæ 
тарст хауынæй. 
Куы баталынг, уæд куыдзы рæхыс рафтыдта 
Гена æмæ уымæй цæхæрадоны фæткъуы бæласыл ба 
баста хæрæджы. Лæппутæ куы цыдысты, уæд сын 
Гена дуармæ дзырдта: 
— Хъусут, Габоитæ, лайсом дæл та-иу æлцæут! 
Ладжы-иу æлцæут, æмæ та хæлæгыл бадæм. 
Æмбисæхсæв куы фæцис, уæд Гена фесхуыста йæ 
мады: 
— Нана, нæма сбони? Габоитæ Окысыл нæма ба 
дынц? 
— Ахуысс, ахуысс, нанайы хур, — дзырдта йын 
мад. — Куы сбон уа, уæд дын æз зæгъдзынæн. 
Хур куыддæр скастис, афтæ йæ къахыл уыди Гена, 
тагъдгомау рауади цæхæрадонмæ æмæ куы федта 
Окысы (ахæм ном ыл сæвæрдта), уæд бацин кодта, 
æмæ йæм, йæ къух размæ даргæйæ, фæлмæн æвзагæй 
дзырдта: 
— Окыс, Окыс, Окыс!..—Къæлæу йæхъустæ фæгæ 
мæл кодта, сæр бауыгъта, раст цыма истæуыл мæсты 
уыдис, афтæ. Рæхыс дæр раивæзтытæ кодта. Гена 
184 

бамбæрста, Окыс мæсты кæй уыди цæуылдæр, уый, 
фæлæ цæуыл, уый нæ зыдта æмæ йæм дзырдта: 
— Окыс, фæлæуу, фæлæуу! Нылтæккæ Габоитæ 
дæл æлбацæудзысты æмæ та демæ дæлæ кæлты лацу- 
бацу кæндзыстæм иумæ. Нæ? 
Стыр сихормæ та нал рахызтысты ныр дæр къæлæ- 
уы рагъæй Гена æмæ иннæ сывæллæттæ. Фæстагмæ 
къæлæу цыма цæрдæгдæр кæнын райдыдта. Къæхтæ- 
иу уæлдæр фелвæста, размæ риуыгъта. Фæлæ Гена 
тæрсгæ нал кодта. Иухатт къæлæу асæпп кодта. 
Цыппар лæппуйы дæр ахаста размæ, стæй æваст фæ- 
лæууыди, сæр фæгуыбыр кодта, æмæ лæппутæ сегас 
дæр йе ’рагъæй ратылдысты. Гена йæхи тынгдæр ныц- 
цавта иннæтæй. йæ хæдоны дыс аскъуыди, стæй йæ 
ных дæр зæххыл фæцъæррæмыгъсти. Фæфæдис сты 
сывæллæттæ. Гена дзырдта мæстыйæ: 
— Æвзæл у хæлæг! Нæ бæззы æппындæл! Нæ 
хъæуы мæн! У—у—у... 
Баба изæры балцæй куы æрбахæццæ, уæд фарста 
Генайы: 
— Гъы, хæтæг барæг, хорз бæх нæу? Нæма сбад- 
тæ уыцы мæнкъи бæхыл?.. 
Генайæн дзыхъхъынногæй маст йæ зæрдыл æрба- 
лæууыд æмæ загъта: 
— Æвзæл у хæлæг! Нæ бæззы æппындæл! Нæ 
хъæуы мæн! У—у—у... — Иæ уæлвæд та уис радавта 
æмæ радугъ кодта, чъыллипгæнгæ, кæрты: 
— Мæнæн мæхи бæх хуыздæл у. Уый цæвгæ нæ 
кæны... 
Фыд бафарста хабæрттæй æмæ йын куы радзырд- 
той, уæд бамбарын кодта лæппуйæн, къæлæуæн кæй 
ницы бахæрын кодтой, уый тыххæй фыдуаг кæй у. 
Æндæр къæлæу сабыр вæййы, куы бахæры æмæ дон 
куы бануазы, уæд. 
— Æрмæст ыл æдзух куы бадай, — бафтыдта йæ 
ныхæстыл фыд, — кæнæ йыл бирæйæ уæззау куы 
бадой, уæд смæсты вæййы æмæ кæны æппаргæ. Афтæ 
йæ сæр фæбынмæ кæны, стæй йæ фæстаг æрдæг та 
хæрдмæ феппары. Æмæ йæ уæлæ чи фæбады, уыдон 
зæхмæ рахауынц. 
Уыцы рæстæгæй фæстæмæ Гена никуыуад байрох 
185 

кодта Окысæн хос, хор æмæ дон раттын. Иу боны 
сæрыл дæр-иу æй бафсæста фондз, æхсæз хатты. Ныр 
къæлæуæн ноджы баба сарæзта саргъ, æмæ йыл ра- 
дыгай сывæллæттæ бадын райдыдтой. Окыс-иу сæм 
йæхæдæг дæр æрбацыдис, семæ хъазын агуырдта. 
Окысыл-иу куы сбадтис ныр Гена, уæд-иу хъæр 
кодта: 
— Но-о, балæг нæ уадзут? Æз балæг дæн, хæтæг 
балæг! Стонгæй йæ куы нæ ныууадзай, стæй йыл уæз- 
зау куы нæ æвæлай, уæд мæсты нæ кæны Окыс. Кæн- 
нод ауайы æмæ йæ сæл бынæй акæны, æмæ лаха- 
уынц, чи йыл бады, уыдон... Но-о, æз хæтæг балæг 
дæн, æз!.. 
Афтæ-иу Гена ранымадта, хистæртæй цы фе- 
хъуыста, уыдон. Фæлæ иухатт смæсты ис Гена, тынг 
смæсты ис... Стыр лæппутæ уынджы æрцахстой Окысы 
æмæ йыл æртæйæ сбадтысты. 
Гена уый куы фехъуыста, уæд сæм разгъордта 
уынгмæ æмæ кæуынхъæлæсæй дзырдта: 
— Цы кæнут, æвзæлтæ? Окысыл цæмæн бадут?! 
Лæппутæ нæ хъуыстой ныхасмæ. Хъæр æмæ ахст 
кодтой, худтысты. Гена зæрдиагæй дзырдта хæ- 
рæгмæ: 
— Смæсты у, Окыс, смæсты у, æмæ сæ аппал! Ца 
лæй дыл бадынц стылтæ! Аппал сæ, Окыс, цæй! 
Хæрæг куы стыхстис, уæд нычъчъыллиппытæ код- 
та æмæ разгъордта. Лæппутæ зæхмæ æркалдысты, 
кæрæдзиуыл ныццæнд сты, бинæгтæ ныцъцъист сты 
æмæ «уæу-уæу» кодтой. 
Гена фырцинæй сгæпп-гæпп кодта, маргъау, йæ 
къабæзтæ сцагъта æмæ, худгæйæ, дзырдта хæрæгмæ: 
— Афтæ, афтæ, Окыс, афтæ сын хъæуы! 
Фездæхтис-иу лæппутырдæм дæр: 
— Æз хæтæг балæг дæн, æз!.. Стонгæй йæ куы 
ныууадзай, кæнæ йыл уæззау куы бада, уæд мæсты 
кæны Окыс. Йæ сæл бынæй акæны... æмæ лахауынц, 
чи йыл бады, уыдон... Æз хæтæг балæг дæн, æз, лæп- 
путæ! 
Афтæмæй та-иу сгæпп-гæпп кодта Гена йæ мид 
бынаты. 
1925 аз. 
186 

АРС ÆМÆ ХУЫТÆ 
Иу лæгæн хъæды рæбын уыди дыргъдон. Дыргъ- 
донмæ фæцахуыр иу арс. Уый саста бæлæстæ, хордта 
дыргътæ. Æппæтæй фылдæр уарзта чылауитæ хæрын 
æмæ уæлдай тынгдæр саста уыдоны къалиутæ. Цæхæ- 
радоны хицау бирæ æхсæвтæ нал цыди хæдзармæ, 
хъахъхъæдта арсы. Иу хатт æмæ йæ дыууæ хатты нæ 
федта, фæлæ йæм гæрзтæ нæ уыд æмæ йын ницы йæ 
бон уыд. Тарстис лæг, арс æм йæхи куы æрбаппара, 
уымæй. 
Иухатт йæ лымæн цуанонæй ракуырдта топп æмæ 
иу мæйрухс æхсæв сфæнд кодта ’арсмæ бабадын. 
Лæгæн йæ чысыл фырт Керым куырдта йæ фыдæй, 
йемæ йæ цæхæрадонмæ куыд ауагътаид, афтæ. 
— Мæн тынг фæнды арсы фенын... Æз никуыма 
федтон æгас арс. Ахон мæ, баба, демæ! — лæгъстæ 
кодта лæппу. 
— Æмæ мæ нæ бахъыгдардзынæ? — фарста 
фыд. — Бафæраздзынæ æгас æхсæв хъусæй фæбадын? 
Нæ фæтæрсдзынæ? 
— Бафæраздзынæн, бафæраздзынæн! Нæ фæтæрс- 
дзынæн, акæн мæ æрмæст. 
— Цæй, хорз уæдæ, — загъта фыд. 
Фыд æмæ фырт æрцыдысты цæхæрадонмæ. Æрду- 
зы фарсмæ æрбадтысты пыхсыты, чылауи бæлæстæм 
хæстæг, æмæ æнхъæлмæ кæсынц. 
Алырдыгæй бæстæ уыди æнæ хъæр, æнæ цъист. 
Æрдуз ныррухс ис мæйæ, цъыхыры та уыди аууон. 
Уалынмæ бæлæстæй иуы бын лæг ауыдта стыр сау 
цыдæр. Фыццаг æй фенхъæлдта адæймаг, фæстæдæр 
раиртæста, арс кæй уыд, уый. Арс алæууыд йæ фæс- 
тæгтыл æмæ ракæс-бакæс кодта цъыхырытæм, къу- 
дзитæм. 
187 

Фыд æмæ фырт ныхъхъус кодтой сæхи. Нал хъуыс- 
ти сæ улæфын дæр. 
Арс алырдæм ахъахъхъæдта, ныхъхъуыста, бас 
мыстытæ кодта уæлдæфмæ дæр. Стæй йæ раззаг 
къæхтæ сабыргай æруагъта зæхмæ, бацыд бæласмæ 
æмæ та уым дæр басмыста. Ноджыдæр та слæууыд йæ 
фæстæгтыл, æрсæрфта бæласыл йæ дзæмбытæ, стæй 
бæласмæ слæсыди æмæ сбадтис иу саггомыл. 
Абадти æнцад. Ног та аракæс-бакæс кодта æрдуз 
мæ. Сæр-иу куы иуырдæм, куы иннæрдæм фездыхта. 
Стæй-иу, — худæг уыдис, худæг, — дзæмбытæй-иу 
æрбассывта къалиутæ. Фæндыдис æй, чылауитыл-иу 
куы фæхæст уыдаид. Фæлæ уый æппын йæ къухы не 
’фтыд: чылауитæ ауыгъд уыдысты къалиутæн сæ тæк- 
кæ кæрæттыл. Къалиутæ та лыстæг уыдысты æмæ 
арсæн йæ алы фезмæлдæй дæр кодтой тасгæ. 
Фæстагмæ та ног айхъуыстытæ кодта, стæй æваст 
рацахста дыууæ ставд къалиуы æмæ сæ ныууыгъта. 
Чылауитæ æргæр-гæр кодтой, цыма их ныууарыд. 
уыйау. 
Уыцы тæккæ минутыл бæласы бын ноджы цæйдæр 
цъæм-цъæм ссыди. 
Цы уыди уый? 
Лæг кæсы æмæ уыны: бæласы бын æрбамбырд 
хъæддаг хуыты æрдонг. Уыди дзы зæрæдтæ, æвзонг 
хуытæ, стæй дзы фæзынди æгас бал чысылдæр æмæ 
хъомылдæр хъыбылтæй. Сегас дæр тагъд-тагъд æм- 
бырд кодтой чылауитæ æмæ сæ зыдæй хордтой. 
Арс ма иу-дыууæ хатты тыхджын бауыгъта бæ 
лас, стæй къалиуыл хæцгæ æрбырыд бынмæ. Хуытæ 
уайтагъд фæцыдæр сты. Арс дис кодта, алырдæм 
акасти, басмыстытæ кодта зæхмæ, фæлæ дзы иу чы 
лауи дæр нæй. Кæсы æмæ алфамбылайы ничи зыны 
Хинымæр бахъуыр-хъуыр кодта арс фырмæстæй æмæ 
та ног слæсыди бæласмæ. Сбадти æмæ къалиуты 
æхсæнæй ног хъахъхъæны. 
Хуытæ та ног æваст æрбалæууыдысты бæласы алы 
фарс æмæ, «хъоххытæ» гæнгæ, кæсынц æнхъæлмæ. 
Арс мæстæй схъынцъым кодта. Стæй ног бæласы 
цонг æрбамбырдтæ кодта æмæ та йæ тынг ныууыгъта. 
Чылауитæ æркалдысты. Арс куыд фæрæзта, афтæ 
188 

цæрдæг æрхызти бæласæй, фæлæ та никуы чылауи, 
никуы хуы... 
Смæстджын ис арс бынтон... Æртыккаг хатт слæ* 
сыди бæласмæ, ныууыгъта... æрхызтис. Фæлæ та хуы- 
тæ, каубыдау, лæууыдысты бæласы алы фарс, æмæ 
та, фыццаджы хуызæн, æнæхай баззад арс. 
Лæг бахъав-бахъав кодта арсмæ. Фæлæ Керыммæ 
арс афтæ худæг фæкаст фæстаг хатт, æмæ худæгæй 
ныппыррыкк ласта хъæрæй. Йæ фæдыл ныххудти фыд 
дæр... Арс ныххоста æмæ афардæг. 

ТАУЫЧЕ 
(Бакуйаг æмбисондмæ гæсгæ) 
Каспийы денджызы былыл æнкъардæй лæууы бæр- 
зонд, цъæх дурæй амад мæсыг. 
Дардæй лæбурæгау æрбазгъорынц фæйлауæнтæ 
æмæ, уыцы мæстджынæй, сæхи сцæвынц мæсыджы 
къулыл. 
Цъæхбын хъуына сæфтыдтой мæсыгæн йæ къултæ. 
Хъаст кæнынц æдзух денджызы æнæнцой уылæн- 
тæ кæмæйдæр, цæмæйдæр, лæгъстæ кæнынц тæри- 
гъæддаг кæуынæй... 
Цæуы азгай афон. 
Бирæ цыдæртæ бавзæрстæуыд фæйлауæнты цæсты 
раз!.. Бирæ æнахуыр цыдæртæ æмæ диссæгтæ федтой 
уыдон. 
Цыдысты, кæрæдзи ивгæ, дард бæстæтæй ацы уæ- 
рæх быдыртæм хъазуат дзыллæтæ. Тыхджындæртæ 
ссæстой æнæбонты. Кодтой сæ сæ къахы бын æд ис- 
бон, æд культурæ, æд фæллæйттæ. Фыццаг йæ тынгыл 
кæм лæууыдис цард, уыцы бæстæтæ цыдысты æдзæ- 
рæгмæ. Нал дзы задис дур дурыл... 
Рæхыстæй бæстытæй, фæрсæй-фарс æхгæдæй, цы- 
дысты хасты фæуæвгæ-’цагъартæ. Æмæ ехсыты бын, 
цæвæн лæдзæджы бын сысыдис уыдонæн сæ туг. 
Бирæ фехъуыстой ахæмтæн сæ катай, сæ зынтæ, сæ 
тæригъæддаг лæгъстæ Каспийы фæйлауæнтæ, йæ ал- 
фамбылайы быдыртæ. 
Уыдис-иу дзы хаттæй-хатт хъæлдзæг замантæ дæр. 
Быдырты-иу æхсæвыгон хъæлдзæг фиййæуттæ сыс- 
къæрдтой æртытæ, зарыдысты сæ уæлхъус, бæхты 
рæгъæуттæ та чъыллиппытæй хъазыдысты сæ алы 
фарс, дзаджджын холлагæй æфсæст уæвгæйæ. 
Уыдон не ’мбæрстой денджызæн йæуылæнты æвзаг. 
190 

Сырдтой кæрæдзи фæйлауæнтæ, зæвæтдзагъд кодтой 
кæрæдзийы. Бирæ хъуыдытæ, бирæ æмбисæндтæ уы- 
дис æмбæхст сæ хуылфы арф. 
Фæлæ лыстæг байхъусгæйæ бæрæг уыди, хъуына 
чи сæфтыдта, уыцы мæсыгæн йæ къултыл сæхи хой- 
гæйæ, фæйлауæнтæ кæй дзырдтой кæрæдзийæн мæнæ 
ахæм æмбисонд: 
«Раджы, тынг раджы, — зæронддæр цы адæм ис, 
уыдон дæр æй нал хъуыды кæнынц, афтæ раджы, — 
ацы ран сырæзтис иу сахар, йæ алы фарс цъæх дурæй 
кæмæн уыдис къултæ амад. Сахары мидæг царди 
зæронд хан. Адæймагæй уыдис, хан цы вæййы, уый. 
Æрмæст йæ цард, йæ фæсдзæуинты цард уыди хорз. 
Исбонæй, царды амалтæй нæ уыдысты хъаджджын 
æмæ уæлдай загъд нæ къахтой æндæр дзыллæтæй. Сæ 
къухы цы кусæг адæм уыди, уыдон дæр æнæзиандæр 
уыдысты хæстон заманы фыдбылызтæй. 
Фæлæ зæронд ханæн йæхи амонд нæ ахаста дард. 
Быцæу æрцыдис æндæр дзыллæ — Сехсеванимæ 
зæронд ханæн. Мард фæци Сехсеваны паддзах. йæ 
бинонты та йын рахастой уацары. 
Хасты фæци сехсевайнаг паддзахæн йæ адæмæн 
арды рæсугъд, æвзонг чызг, Тауыче дæр. Нæ уыд æм- 
бал йæ уынд, йæ кондæн. Поэттæй дæр ыл бирæтæ 
æрæвæрдтой сæ цæст æмæ йæ кодтой сæ зарджыты,— 
сехсевайнаг рæсугъдæн йæ къæбæлдзыг сæр æмæ 
цæсгом сты, мæнæ тар мигъы фæстæйæ æвзист мæй 
йæ цæст куы радара, уыйау, зæгъгæ. 
Рæсугъдæн йæ мидбылты бахудт саста адæйма- 
джы зæрдæ. йæ ныхас зилын кодта адæймаджы ~сæр. 
Дзырдтой, мадæй райгуыргæ уый рæсугъддзинадмæ 
æнæ бабæлгæйæ кæй нæ фæуыдаид. Нæ разындис ахæм 
фидар адæймаг, Тауычейы рæсугъддзинад кæй нæ 
басастаид. 
Ай-гъай, рагæй дардыл айхъуыстис уымæн йæ 
кой. Æрвыстой, цыдысты курæг алы бæстæтæй хъæз- 
дыг лæвæрттимæ, лæгъстæ кодтой... Фæлæ дзæгъæлы. 
Фыд никæмæн лæвæрдта дзуапп. Нæ уыдис уымæн 
фырт, æмæ Тауыче сныв кодта паддзах æд æлдар- 
дзинад раттын йе ’фсымæры лæппуйæн. Фæлæ нырма 
уый уыдис æнахъом æмæ йын кастис йе ’схъомылмæ. 
191 

Æндæр царды хал бахæринаг фæцис Тауычейæн. 
Зæронд хан ахæм бынат æркодта йæ уацайрæгтæн, 
æмæ сæм бирæ устытæ куыд дардтаиккой сæ цæст. 
Хъыг кодтой хасты адæм. Æнхъæлмæ кастысты, кæд 
сæ балхæниккой фæстæмæ сæ райгуырæн бæсты 
адæм.Тауычейæн уый бакæнын хаудис йæ иунæг хæс- 
тæг, фыды æфсымæры лæппумæ, фæлæ уый нырма 
уыдис æнахъом. 
Бон-изæрмæ, æхсæв-бонмæ бадтысты уацары адæм 
зæронд ханы сылдоны. Сæхи ирхæфстой фæндыр- 
дзæгъдынæй, кафынæй, зарынæй, кæрæдзийы ар- 
гъæуттæм хъуыстой. 
Бонтæ цыдысты... Чи зоны, ивгъуигæ дæр акод- 
таиккой æмæ сæмбæлдаиккой сæхи бæстыл уацай- 
рæгтæ. Фæлæ иухатт æрдæууыдысты уыдон зæронд 
ханы зæрдыл. 
Афтæ ма сабыр, сындæг халсарджын, бæласджын 
райдзаст цæхæрадонмæ балæбуры тыхджын фыдæн- 
цой уад æмæ ныууадзы йæ фæстæ саст бæлæстæ, 
саст дидинджытæ, бафтауы сын сæ рæзгæ цардыл 
фыдæбон. 
Рæсугъд Тауычейы кой бирæ хатт фехъуыста зæ- 
ронд хан æмæ йæ бафæндыдис уый фенын. Сабыргай 
бацыдис уый уацайрæгты дуармæ, бакастис уырдæм 
сусæгæй æмæ æваст, йæ зæрдæйыл фæхæцгæйæ, рас- 
хъиудта фæстæмæ: 
Иæ цæсты раз кафыди Тауыче — æрдхæрæны рæ- 
сугъд. Гæлæбуйау, раскъæр-баскъæр кодта уый га- 
уызтыл. Йæ алы аив фæзылд, цæрдæг уæнгты арæзт, 
цæнгты аив здæхтытæ, йæ цæсгомы æрттивын — уы- 
дысты æрмæст сæрзилæн хос. Тæнæг дарæс, мигъау, 
лæсыдис йæ фæстæ æмæ, калмы къæдзилау, кодта 
фæйлаугæ йæ уæлвæд. 
Гом фæрсæгтæй мидæмæ йæ сæрæй дуæрттæ код- 
та уалдзыгон дымгæ, сыгъдæг хъарм уæлдæф. Ди- 
динджыты æмæ алы дыргъты тæфæй байдзаг ис 
агъуыст. 
Рæсугъддзинадæй нæ уыди зæронд ханы устыты 
æхсæн ахæм, æмæ æвзонг Тауычемæ хæстæг кæй æрæ- 
вæрдæуыдаид. 
Зæронд хан нал бамбæрста, куыд раздæхтис фæс- 
192 

тæмæ, æрмæст бамбæрста хорз, уæдæй фæстæмæ кæй 
баиртæстис зæрдæйы æнцойадæй. 
Уæдæй фæстæмæ арф ныххызти зæронд ханы зæр- 
дæйы æвзонг Тауычейы диссаджы сурæт æмæ йæ 
нал уагъта æнцой. Кæдæм-иу ацыдис, кæм-иу æрæн- 
цадис, — йæ разы, æгасау, æдзух лæууыдис уыцы 
ныв æмæ йын сбаста йæ хъуыдытæ. 
«Фæлæ куыд?!. Сывæллон?!» Зæронд ханæн-иу ра- 
зылдис йæ сæр. Аккаг кæй нæу йæ зæрдæйы фæндон, 
уый æмбæрста хан, хаттис алы дæснытыл æмæ 
агуырдта хос йæхицæн... Æфхæрдта хинымæры йæхи, 
фæлæ уæддæр уыцы рæсугъд Тауыче, уый!.. Сæр 
зылдис æдзухæй. 
Зæрдæ нæ ардта бынат: агуырдта, фæлвæрдта 
йæхи фыдуаг мондаг фæндонтыл... æмæ уыцы фæн- 
донтæ йæ хуылфы кодтой быцæу йæ цæсгомимæ, зæ- 
ронды цæсгомимæ... 
Бирæ, бирæ фембæхста зæронд хан йæ сусæг зæр- 
дæниз. Никуы райхъуыстис ныхас ханæй. Æмæ æгас 
адæмæй зонæг ничи уыди ханы зæрдæйы хъæрзын. 
Фæлæ уæддæр нæ бафæрæзта йæ сусæгдзинад 
дарддæр ахæссын. Уый ныхъхъуыды кодта æнаккаг 
хъуыддаг. 
Иухатт, уæлдай зæрдæ балхæныны хуызы, уый уа- 
цайрæгтæн йæхи фынгæй барвыста уарзон хæринаг — 
пырындз. Пырындзыл конд уыдис алы адджинæгтæ. 
Æрмæст лæггадгæнæгæн бафæдзæхста хан, уыцы 
хойрагæй аходæны заман куыд асида æндæр уатмæ 
Тауычемæ, цæмæй дзы ма фæхъæстæ уа... Изæр куы 
ралæууыдис, уæд æгас галуантæ байдзаг сты ца- 
гъарты хъæр æмæ кæуынæй. Хойрагæй саходгæйæ 
хасты адæм сегас дæр фесты цагъдьь 
Чысыл фæстæдæр хойрагхæссæг бааууон кодта 
йæхи. 
Зианты кодтой «сусæг» фыдбылызты, ног æнахуыр 
низы æмæ ноджы бирæ цæйдæрты аххос. Стæй сæ 
райдыдтой бынтондæр рох кæнын. 
Нæ рох кодтой уыцы зиантæ æрмæст зæронд ха- 
нæй. Ныр æй нал уыди хъахъхъæнæг. Тауыче уыдис 
йæ къухы. Цы йын фæнд кæна — йæ бар йæхи... 
Стыр æнафоны, лæггадгæнæджы дарæсы, къæрны- 
13 Удцмыстæ 
193 

хау, бахъуызыдис уый сылгоймæгты галуанмæ. Уым 
иннæ сылгоймæгтæй хибар ран царди ныр рæсугъд 
Тауыче. Зыр-зыр кодта зæронд хан, йæ фыддзæсго- 
мæй æфсæрмыгæнгæйæ. 
Афтæмæй уарзæгой фæлмæн ныхæстæй бакъул 
кодта йæхи æвзонг сывæллон чызгмæ. Сомыйæ нал 
баззадис карздæр, ныхасæй нал баззадис фæлмæн- 
дæр, хъæрзынтæй нæ уыдаид арфдæр, уыцы заман 
зæронд ханæй чи нæ сирвæзтис... Куырдта бар, цæ- 
мæй æруагътаид йæ зæронд сæр чызджы уарзæгой 
зæрдæйыл. 
Фæлæ, æнæзмæлгæ, къуымы лæууыд æвзонг, æнае- 
рцæф чызг Тауыче. Зæрдæ амардис. Цæсгом уыдй 
мæрдон фæлурс. Иæ улæфт ма хъуысти зына-нæзына. 
Ног фæрсæгтæй мидæмæ йæ сæрæй дуæрттæ код- 
та уæгъды уалдзыгон сыгъдæг хъарм уæлдæф. Ди- 
динджыты, стæй алы халсарты æмæ дыргъты адджын 
тæфæй байдзаг ис агъуыст. Фæстæдæр дардæй æры- 
хъуыстис кæйдæр зарæг. Дардæй лæбурæгау, æф- 
сæрстой денджызы уылæнтæ æмæ, уыцы мæстджынæй, 
сæхи цавтой мæсыгæн йæ къултыл. 
Фæстагмæ æруагъта зæронд хан æнахъом чызджы 
раз йæ зонгуытæ. Дарæсы кæронмæ бахæстæг кодта 
йæ былтæ. 
Уæд Тауыче тынг æфсæрмы фæцис зæронды цæс- 
гомæй, схæцыдйс, слæууын æй кодта йæ къахыл 
æмæ æваст райдыдта хъаст кæнын хъарæджы хъæлæ- 
сæй йæ цардæй. Дзынæзта, куыдта уый, йæ рæсугъд- 
дзинад ын æнамонды хос кæй фæцис. Æнæрцæф чызг 
йæхи, цæф маргъау, хоста къултыл, æртыдта йæ да- 
рæс, ныххоста йæ риу, тыдта йæ цæсгом, йæ сæры- 
хъуын. Куырдта уый зæронд ханæй, куырд чызг кæй 
у, æмæ уазæджы бафхæрын кæй не ’мбæлы фыдæлты 
æгъдæуттæй, уымæ гæсгæ йæ куыд нæ бафхæра. 
Фæлæ зæронд хан лæууыд йæ разы æмæ йæм кас- 
тис фæлхæст цæстытæй. Нæ йæм уыди аздæхыны 
зæрдæ. 
Феххуысмæ æнхъæлмæ кæсæн никæмæ уыди. Хи- 
онтæ фесæфтысты. Чи йæ ракуырдта, уый нырма æв- 
зонг у. Тауыче та у иунæг, кæйдæр бæстæйы, æнæ 
хион, æнæ фæхæцæгæй. 
194 

Куы бастадис лæгъстæ кæнынæй, куы бафæлла- 
дис кæуын, дзыназынæй, уæд ракуырдта ханæй, куыд 
уал æй ныууадза, цалынмæ йын скæна денджызы был 
бæрзонд мæсыг, адæмы цæстæй хызтæй иунæгæй кæм 
цæра. Афтæмæй хъуамæ ракура уый хатыр йæхи зæр- 
дæйæ, йæхи цæсгомæй, йæ мойаджы кæй сайын фæнд 
кæны, уый тыххæй. 
Уый фæндыдис, кæд, миййаг, уæдмæ исчи бакæнид 
йæ кой, — балхæнид æй æмæ йæ фæцух кæнид уын- 
гæг хасты цардæй. 
Æмæ бонтæ цыдысты кæрæдзийы фæдыл, куыд- 
дæр, æнæ хъуыдыйæ. 
Сног ис, дзыхъхъынног, зæронд хан. Йæ фез- 
мæлд — рогдæр, йæ цæстæнгас — цæрæццагдæр, 
раст цыма йæ ас дæр бæрзонддæр фæцис. Цæрдæг 
хæдзардзины зилæнтæ кодта уый æхсæвæй-бонæй йæ 
ног агъуыстыл. 
Сырæзти Каспийы денджызы был бæрзонд мæсыг, 
цъæх дурæй конд. Иæ къултæ йын, лæбурæгау, кæ- 
рæдзийы фæдыл цавтой фæйлауæнтæ... 
Бæрзонддæр ран, рæсугъд уаты къуымы бадти Та- 
уыче æмæ зарыдис, йæ цæссыг калгæ, дзынæзта, 
куырдта, цæмæй йæ исчи фервæзын кодтаид йæ уын- 
гæджы ранæй, кæд йæ мард хи бæсты уæддæр æр- 
цæуид. 
Фæлæ, мæрдты бæстæйæ уæлдай, Сехсеванæй нæ 
уыди хабар... 
Æмæ æрцыдис ахæм æхсæв, Тауыче кæд хъуамæ 
ауæй кодтаид йæхи зæронд ханæн рæвдауæн митæ 
æмæ ныхæстыл. 
Рæстæг ницæмæй фæзынди зæронд ханыл. Нæ 
йын аивта йæ уынаффæ, йæ зæрдæ. 
Ингæнау талынг уыдис æхсæв. Сау мигътæ бам- 
бæрзтой арв. Æнæхъуаджы фыдæнцой уыди Каспийы 
денджыз. Мæсыджы къулыл цæф цæфы æййæфта. 
Хъаст кодтой денджызы фæйлауæнтæ. Æхситт 
кодта дымгæ, уынгæгдзинады хъарæггæнæгау. 
Æнкъардæй зæлдаг хуыссæныл бадти рæсугъд 
Тауыче. Нæ зындысты къултæ æмæ къæхты бын зы- 
наргъ гауызтæй. Цагъар сылгоймæгтæ æмбырд уы- 
дысты йæ алыварс æмæ йын кодтой кæстæриуæг. 
195 

алы зæрдæлхæнæн ми. Алы дзæбæх тæвагæй дзаг 
уыди агъуыст. Тауычейæн йæ раз дзаг уыд алы ад- 
джинагæй. 
Æнкъард уыди Тауыче... Зæрдæсастæй, æцæгæло- 
нау, бадтис уый иннæ сылгоймæгты æхсæн. Æдзух йæ 
цæстытыл уади зæронд, хæйрæджы хуызæн ныв... 
Æмæ стъæлфыдис йæ зæрдæ. 
Уый зæрдæ нæ хъæлдзæг кодтой нæдæр цагъарты 
аргъæуттæ, нæдæр зард, нæдæр кафт. 
Иæ былтæ уыдысты митау фæлурс. Къухы æн- 
гуылдзтæ, зыр-зыргæнгæ, акъах-акъах кодтой къа- 
байы хуыдрæбынтæ. Уæрæх байгом сты дыууæ сау 
цæсты... Уыдон æвдисæн лæууыдысты æнæкæрон уын- 
гæг сагъæстыл, æмæ уадултыл уырдыгмæ кæрæдзийы 
фæдыл æрвыстой иугай-дыгай цæссыджы гагатæ. 
Ба’нафон... Фæсахсæвæрæй у фæстæдæр. Цагъар- 
тæй иу, нæуæндонæй, æрхаудта Тауычейы раз æмæ 
йæ афарста: 
— Уарзон æхсин, хи æруадзын афон нæма у? 
— Афон?!. Афон у, афон, — сдзырдта Тауыче, йæ 
æнкъард хъуыдытæй фестъæлфгæйæ. Акуывтой йын 
уæд радыгай æмæ цадæггай рараст сты цагъартæ. 
Уæд бынтон ингæнау кæсын райдыдта уат Тауычемæ. 
Сæры тугдадзинтæй гуыпп-гуыпп цыдис. Дардæй, лæ- 
бурæгау, згъордтой денджызы фæйлауæнтæ, æмæ, 
фыдызнагау, сæхи цавтой мæсыгæн йæ дур къултыл. 
Зæронд хан рагæй æнхъæлмæ касти дуармæ. Ныр 
æваст фæзындис уый чызджы раз æмæ, цингæнгæ, 
бадаргъ кодта уымæ йæ къухтæ. 
Мæрдон фæлурс ацис Тауычейы цæсгом, æмæ тæ- 
ригъæддаг хъæлæсæй дзырдта уый зæронд ханмæ: 
— Уæ, фæтæригъæд мын кæн! Ма мын айс мæ 
цард! Æз куырд чызг дæн. Æз æндæры уарзын. Ды 
та зæронд дæ... Тæрсгæ дæ кæнын дæуæй! 
Афтæ ныхæстæ кæнгæйæ, æрлæууыдис йæ зонгуы- 
тыл. Фæлæ зæронд хан йæхи ласта хæстæгæй-хæстæг- 
дæр. Уый ферох кодта æгъдау, цæсгом æмæ, зæрдæ- 
мæдзæугæ цы вæййы адæймагмæ, уыдон æппæтæй 
дæр. 
Уæд фæстаг хатт фæхъæр кодта мæгуыр Тауыче, 
амбæрзта йæ цæсгом къухæй, рудзынгыл алæууыд. 
196 

фесхуыста хи æмæ агæпп кодта æнæнцой денджыз- 
мæ... Дзæвгар фæстæдæр сау мигъты аууонæй куы 
разындис мæй, уæд фæйлауæнты сæр сзындис æнæ- 
рцæф чызджы æвзонг буар. Æрхуыйау æрттывта уый 
мæйы рухсмæ. 
Бирæ фæцагуырдтой зæронд ханы... Ссардтой йæ 
фæстагмæ афтид мæсыгæн йæ хуылфы, фæлæ уый 
нал уыдис адæймаджы хуызæн: уый фæиртæстис йæ 
зондæй. 
Каспийы денджызы былмæ хæстæг лæууы абон 
дæр ма, æнкъардæй, бæрзонд мæсыг, цъæх дурæй 
амад мæсыг. 
Дардæй, лæбурæгау, æрбазгъорынц фæйлауæнтæ 
æмæ, уыцы мæстджынæй, сæхи ныццæвынмæ фæхъа- 
вынц мæсыджы къулыл. Фæлæ нал æрбаххæссынц уы- 
мæ. Се ’хсæн æвæрд ис уынг æмæ даргъ нарæг цæхæ- 
радон Бакуйы сахарæн денджызырдыгæй кæрон. Хуы- 
лыдзæй цъæх хъуына нал сты мæсыгæн йæ къултæ. 
Хъаст кæнынц уæддæр æдзух денджызы фæйла- 
уæнтæ кæмæйдæр, цæмæйдæр... Бирæ сагъæстæ, бирæ 
æмбисæндтæ ис арф æвæрд сæ хуылфы рагон фы- 
дæлты заманæй нырмæ. Скæуынц тæригъæддаг кæ- 
уынæй. Уынгæг æмбисæндтыл лæууынц æвдисæйнаг. 
Фæлæ сын нал ис се ’взаг æмбарæг. 
Нал цæуынц ардæм кæрæдзийы фæдыл дард бæс- 
тæйæ тыхджын, хъæбæрзæрдæ дзыллæтæ, паддзæхтæ, 
хантæ. 
Ам нал хастæуы уыдонæн сæ фыдуаг фæндонты 
охмæ адæймаг-нывондтæ. 
Уæрæх быдыр нал у хъазуат дзыллæтæн ривæд- 
дон. 
Нал ис уацайрæгтæ. 
Æрмæст, бæгъатыр уæйгуытау, сдаргъ сты Кас- 
пийы денджызы былтыл зæххы гуыбынæй дуæрттæ. 
Хæдбар, хæдхицау кусджытæ ласынц уыдонæй 
дзыллæты æмсæр, æмкады уидæгтæн фæрæзхос. 
Дардмæ, тынг дардмæ хъуысы денджызы былгæ- 
рон уæрæх быдыртæй хъæлдзæг фосгæсты зарын, 
ног, æнахуыр амондджын хъæлæсæй зарын... 
1928 аз. 
197 

БÆСТЫРÆСУГЪД 
(Новеллæ) 
Салыгæрдæнæй Æрыдоны æхсæн рацæйцыдис дыу- 
уæ барæджы, хъал барджытæ. 
Иу ныццæфтæ кодта йæ бæхы, æрхъазыд иннæйы 
рæзты æмæ загъта: 
— Ам лæппу ис, ам! 
Дыккаг барæг йæ мидбылты бахудт æмæ йæм 
сдзырдта: 
— Æллæх, æллæх, диссаджы лæппу дзы ис уым! 
Цæвиттон мын Бæстырæсугъды раз æрхъазынмæ бæз- 
зыс. Хъусы дын дæ хабар, дæумæ, дам, æнхъæлмæ 
кæсы. Никæмæн комы æнæ дæу. Ха-ха-ха!.. 
Бæх фæурæдта фыццаг лæппу, æмбалы фарсмæ 
æрлæууыд æмæ къæбут аныхта. Ома, дæ бонæй уай. 
Фæлæ йæм бынтон æгады бынаты баззайын зын кас- 
тис. Ныуулæфыдис æмæ дзуры: 
— Æмæ дæм цы диссаг кæсы? Æниу мын куы ко- 
мид, уæд дзы цы кæнын? Иу хуыскъастæу!.. Мæн нæ 
хъæуы ахæм ус. 
— Мархо дын у, зæгъынц. Ха-ха-ха! — Худы та 
дыккаг. 
Афтæ уыдис æцæг. Бæстырæсугъд равзæрдис. Уы- 
мæй хъуыстис ахæм хабар: 
— Æз н& хъуыды кæнын, — загъта, дам, уыцы 
чызг, — уæздан, кæвдæсард, фæрссаг. Æз зонын 
адæймагæн йæГ уды хъару, æмæ мæ фæнды цардæм- 
балæн æрмæст ахæм æххæст лæппу бацагурын. 
Бирæ æвзæрст лæппутæ цыдис Бæстырæсугъдæн 
йæ къухыл рахæцынмæ. Афтæ йын хуыдтой йæ ном 
дæр: «Бæстырæсугъд». Чи цыдис чызджы зæрдæмæ, 
чи — мыггаджы зæрдæмæ йæ уæздандзинадмæ гæс- 
198 

гæ. Фæлæ нæ уыдис ахæм адæймаг, æмæ чызг йæ 
фæнд тынг кæй тыххæй атардтаид, кæнæ мыггаджы 
æмæ чызджы æвзæрст дæр кæуыл баиу уыдаиккой. 
Уыдис ма койы мидæг кæсгон æлдары фырт, кæ- 
цымæ тынг бæллæг уыдысты æгас мыггаг дæр, куы 
нын ракурид нæ Рæсугъды, радтиккам ын æй, зæгъгæ. 
Фæлæ уый нæма зындис курæг... 
Дардыл айхъуысти чызгæн йæхи сусæг зонд дæр. 
Æмæ бирæты зæрдыл лæууыдис йæ коймæ гæсгæ 
Уæлладжыры комы æвзæрст лæппутæй... 
Уыди уалдзæджы тынг. Ног цъæх, хъулон дарæ- 
сæй сфæлыстой сæхи Иры быдыртæ, уæлвæзтæ, 
хъæдтæ. 
Æхситт æмæ къуыззитт кодтой кæрæдзимæ алы 
маргъ æмæ сасчыты мыггаг. Ленк кодтой алыхуызон 
гæлæбутæ хъарм уæлдæфы. 
Æмæ уыцы уалдзæджы рæсугъд бонтæй иуы æр- 
цыдис ахæм хабар Бæстырæсугъды хæдзары. 
Кæрты дуармæ æрхызтис йæ хъал бæхæй Уæлла- 
джырон уазæг, усгур уазæг, Канаты Афæхъо. 
Ракастыст^ фысымтæ. Бамбæрстой уазæджы ха- 
бар: кæмæй у, кæцæй æмæ цæмæн æрцыдис... Æмæ 
йыл нæ уыдысты тыхст. Рарвыстой йæм кæстæр ку- 
сæджы. Æрфистæг æй кодта кусæг æмæ йæ бакодта 
уазæгдонмæ. Уый фæстæ йæм фысымтæ æрбауадысты 
«æгас цæуай» зæгъынмæ тагъд-тагъд, зынæй хæс фи- 
дæгау, æмæ уайтагъд фæстæмæ айстой сæхи. Иæ разы 
лæууыдис æдзух æрмæст кæстæр æххуырст лæппу. 
Бады уаты æнкъардæй уæлладжырон усгур лæппу, 
фыдконд, фыдцъылыз Канаты Афæхъо... Даргъ, хи 
аирхæфсæн ныхасы цæмæй бацыдаид æнахъом лæп- 
пуимæ, ахæмæй йæм ницы уыдис. Бæстырæсугъдæй 
йæ истæмæйты бафарстаид, æмæ уанцон нæу — сы- 
вæллонимæ ахæм ныхас нæу аив. 
Ноджы зындæр байдыдта хонын йæ бынат, æндæр 
уазæг дзы куы сæмбæлдис, æд фондз фæсдзæуин ба: 
рæджы, уæд. 
Ш 

Дыккаг уазæг уыди кæсгон æлдары фырт, адæмæн 
æмбисонды бæллиццаг усгур — Исламаты Рашид. 
— Гъеныр, гъе, — загътой фысымтæ, — мæнæ- 
æрбалæууыдис нæ кæрты адæймаг, кæй хъуыддаг 
хъæуы кæнын æнæуæлдай сныхасæй. 
Кæрт иууылдæр сси æмызмæлд. Цæрдæг рауай- 
бауай кодтой дыууæрдæм кæстæриуæггæнджытæ. Уаз- 
джытæн хъуыди стыр салам раттын, ахæм уæздан 
æмсæр уазæгæн ноджы... Бахъыг кодтой фысымтæ, 
уазæгдоны кæй бадтис Канаты Афæхъо. Аккаг нæ 
уыдис æлдары фырты уый размæ бакæнын, уый раз 
æрбадын кæнын. Хъыг дæр ын уыдаид. Æмæ уæд 
рафснайдтой уазæгдонæн æндæр уат, æмæ йæ бакод- 
той уырдæм. Алкæйы дæр фæндыдис уазæджы фенын. 
Хуынчъытæй йæм кастысты сыхæгты устытæ дæр 
æмæ уыдысты хæлæггæнæг Бæстырæсугъдæн йæ 
амондмæ. Иæ уынд, йæ конд куыд æмбæлы, афтæ, — 
æлдары фырт... Стæй куыд нæ! 
Уæд бадтис иунæгæй йæ уазæгдоны Канаты Афæ- 
хъо дæр. Нæ йæм уыдис уымæ ничердыгæй кæсæг. 
Йæ иунæг æмбал кæстæр лæггадгæнæг дæр рацыдис 
уымæй æмæ ног уазджытæн кодта лæггад. 
Ахæм кадимæ зын кастис фысымтæм бадын Афæ- 
хъомæ, ацæуын дæр æй бафæндыд, фæлæ куыд? Цы 
хуызы? Рацу кæртмæ тæргайы хуызы?.. Бæх, дзаума 
кæм сты?.. Дзургæ бачындæуа, цæй-ма, мæ бæх, мæ 
гæрзтæ?.. Нæй афтæ гæнæн. Æнæуи та байрох ис адæ- 
мæй Канаты Афæхъо. Нал схъæр кодтаид, чи зоны, 
нæ усгур йæ хабар дæр, фынг куы федтаид, йæ фæстæ 
ацæуæн кæмæн фæуыдаид — æфсон, кæннод тæргайы 
хуызæн цыдис хъуыддаг. Ардыгæй райсоммæ та уый 
ам кæм бадтаид... 
Æмæ æрымысыдис Канаты Афæхъо йæ фæндыр. 
Ахæм æнцад, æнæхъыгдаргæ рæстæг, фæндыр уымæн 
уыдаид уд фæлæууæн хос. Фæндырæй та афтæ арæхс- 
гæ цагъта Афæхъо, æмæ-иу цæгъдгæ-цæгъдын фынæ- 
йау бацис... 
Уæд сыстадис йæ бадæнæй Афæхъо. Уæнгтæ аи- 
вæзта, уатæн иннæ къулы размæ бацыдис, фæстæмæ 
тезгъогæнæгау фездæхтис... Æмæ... уæлæ, къулыл, 
чъылдымырдыгæй, фæндыр ауыгъд. 
200 

Цырдгомау бауадис Афæхъо фæндырмæ, райста 
йæ, абадтис, æмæ алы æвзагæй уасын райдыдта фæн- 
дыр. Цагъдæн æнгом ифтонг æмбал æрбалæууыди 
Афæхъойæн йæхи хъæлæс- 
Æмæ æмбисæндтæ æвдыста зард. Цыма-иу сæдæ 
алыхуызон хъæлæсы баиу сты, адард сты, æрзылды- 
сты-иу дæрдтыл, къуымты, быдырты, хæхтыл. Куы-иу 
адард сты хъæлæстæ, уæд-иу фæсындæгдæр ис сæ 
тых. Куы-иу разылдысты, уæд та-иу тыхджындæрæй 
тыхджындæр райдыдтой хъуысын. Бæрæг уыди, дым- 
гæ дæр сæ радав-бадав куыд кодта, куыд сæ-иу фæ- 
мынæг кодта рæстæггай, уый. 
Нал баззадис æгас сыхы ахæм адæймаг, — сты- 
рæй, чысылæй, нæлгоймагæй, сылгоймагæй, — зард 
æмæ цагъд фехъусгæйæ уырдæм чи нæ æруади хæс- 
тæг. Кæм сусæгæй, кæм æргомæй хъуыстой се ’ппæт 
дæр уазæгмæ. 
Уæд баззадис иунæгæй, уаты бадгæйæ, æлдары 
фырт Исламаты Рашид. йæ лæггадгæнджытæ дæр 
айстой сæхи кæрты æндæр къуымтæм æфсонмæ ’фсон- 
ты, бахъуызыдысты хæстæг уазæгдоны размæ æмæ 
хъуыстой уыдон дæр... 
Æппынфæстаг нал фæрæзта фæндырдзæгъдæгмæ 
хъусын Бæстырæсугъд, æмæ уый дæр æргом рацыдис 
йæ размæ. 
Ничиуал æрхъуыды кодта, куыд рацыдис кæсгон 
æлдары фырт æд лæггадгæнджытæ æмæ куыд араст- 
ис йæ хæдзармæ. Рох аззадис фысымтæй куыддæр 
æмæ никæйыуал зæрдыл æрлæууыдис... 
Федта, цæсты зулæй ракæсгæйæ, Рæсугъды Афæ- 
хъо, Канаты Афæхъо. Æдде бакæсгæйæ нæ равдыста 
ницы уæлдай хуыз, кæнæ уæлдай æгъдау. 
Фæлæ æндæр фæивта ныр фæндыры æвзаг. Сын- 
дæгдæр, уынгæгдæр хъæлæстæ фæбæрæг сты æваст. 
Хъырнын фæлæмæгъдæр ис. Лыстæгæй, зæрдиагдæ- 
рæй ныхъхъусын кодта фæндыр Бæстырæсугъды. 
Цæстытæ фæтар сты. Сæры фæрстæ, уадултæ ссыгъ- 
дысты куыддæр- Буарыл цыма хуынчъытæгæнгæ дым- 
гæ абалц кодта, уыйау уыдис. Фынæйау ацис Бабсты- 
рæсугъд куыддæр. 
Æмæ, мæнæ диссаг, удæгас адæймагау дзурын 
201 

райдыдта фæндыр Бæстырæсугъдмæ. Бæлвырд бæ- 
рæгæй дзы хъуыста чызг ахæм ныхæстæ: 
«Цæй-ма, цæй-ма, Бæстырæсугъд. Нæ цæрын мæ- 
хæдæг, нæ цардысты мæ фыдæлтæ искæйы фæллойæ. 
Сæрмагондæй æз дæн алцæмæй сыгъдæг. Цæй-ма, 
цæй-ма, æз дæумæ дзыназын. Райста дæ мæ зæрдæ, 
сныв дæ кодтон æз. Уарзоны уындæй мын бафсад мæ 
зæрдæ. Хъару æмæ уарзынæй куы дæн æз бæгъатыр. 
Мæ разы дæ куы уынон, дуне æгасæй куы ныйих 
уа, гъе, уæддæр уым махæн нæ уыдзæнис зын. Цыргъ 
дасы мæ цæвæг. Фæлдахы мæ фæрæт. Нæ риссы 
къæй-дуртыл мæ къах. Акæс-ма быдыртæм: куыд цин 
кæнынц мæргътæ. Рæвдауы уæгъд уæлдæф зæрдæйы. 
Уым хъазы нæ хур дæр, æрттивы’ нæ хæхтыл. Уый 
байдзаг нæм кæны хъаруйæ нæ уæнг. Цæй-ма, цæй- 
ма... цардæмбалæн дæ куы агурын. Фæтасæд дæ зæр- 
дæ. Айс æмæ мын бахъахъхъæн мæ æууæнк, мæ цард 
æмæ зæрдæйы æнцойад». 
Æррайау уыдис уæд Бæстырæсугъд. 
Æмæ барвыста уазæгмæ — уæлладжырон Канаты 
Афæхъомæ фæндондзинады ныхас. 
1927 аз. 

СÆРГÆНДТÆ 
1. Æмдзæвгæтæ, зарджытæ, кадджытæ 
Сæумæрайсом . . . . . . . . 13 
Мæт ; . ’ ■. . 15 
Дзæрæх . . 17 
Сырхаты Сæри. . . . . . . 19 
Æртхъирæн. 22 
Цæгат Ирмæ. ; . 23 
Фæсивæды зарæг. ........ 24 
Гыцци. 25 
Тохы зарæг. 29 
Катай-иу кодтой нæ райгуырæн хæхтæ .... 30 
Фесæфгæ æмбæлттæ 32 
Интернационал 33 
Чш>мен 35 
Чызгаиы зарæг 38 
Æрыдон-Æррадон 39 
Зарæг . . . к . . . " * .. 40 
Уæйгуыты мæсыг 42 
Ус æмæ лæг .44 
Чызг æмæ лæппу ,48 
Ногдзауты зарæг 51 
Зæгъ! 53 
Æ. В. ...,.,,.. 55 
В. Ч. ............. 56 
Æрцæгъд 57 
Зонгæ кæрт .,.,,..,. 59 
Хæсгæ! . 61 
Рувас, бирæгъ æмæ арс (аргъау) 62 
Сывæллæтты хæдзар 65 
Къостайы номмæ 66 
Уый -(сктавæ) .......... 68 
Сæлимæт 70 
Симды зарæг .-71 
Æлдары мæлæт ’ . . 73 
Азджериты КУыцыкк . . ■ 80 
Мæлæт • .94 
Уæлладжыры кадæг 100 
II. Радзырдтæ. 
Арæбиаты Гуыргъохъхъ 135 
Цæр! . . .... . . . . 139 
203 

Аххос 
Бимбол 
Хуыснæг 
Гуыппырсартæ 
Хъулон 
Æмбæлттæ 
«Хæтæг балæг». 
Арс æмæ хуытæ 
Тауыче 
Бæстырæсугъд 
» 
144 
166 
170 
173 
176 
179 
183 
187 
190 
198 
Бараков Гино Фаддеевич 
Редактор А. Б. Саламов. Художник У. К. Кануков. 
Худож. редактор, В. М. Демуро. Тех. редактор А. А. Дзгоев. 
Корректоры Н. В. Цогоева, В. Т. Дзодзикова. 
Сдаио в набор 1-1X-1958 г. Подписано к печати 15-Х1-1958 г. Формат бума* 
ги 84x1081Да. Печат. листов 10,455. Учетно-изд. листов 8,56. Заказ >* 3243. 
Изд. М 109. Тираж-2000. ЕИ 01868. Цена 5 р. 05 к. 
Северо-Осетинское книжное издательство, г. Орджоникидзе, пр. Сталина, 11. 
Республнканская книжная типография, г. Орджоникидзе, ул. Джанаева, 20. 


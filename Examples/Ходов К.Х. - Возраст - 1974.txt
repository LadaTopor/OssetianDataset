юооооооооооооооооооооооооооооооооооооооооооооооооооооооооооооооооос 

ХОДЫ КАМАЛ 
К А Р 
ÆМДЗÆВГÆТ/Е 
ЧИНЫГУАДЗÆН „ИР- * ОРДЖОНИКИДЗЕ 1974 

С(Осет) 
Х46 
Ходы К. X. 
Х46 Кар. Æмдз. Орджоникидзе, «Ир», 1974. 
Пф. 1 ф. портр.; 
Ходов К. X. 
Возраст. 
743 — 51 
X 49—74 С(Осет) 
М 131 (03) —74 1 ; 
© Издательство «Ир», 1974 г. 

Г^&Ж?.&:.г.& ЙЬ Ш.г\? &Ш& '^^Шш^Ш^Ш^^М^^шМШ^ 
ФÆНДАГЫЛ 

Сырхзынг нæмгуытау, Ивгъуыды фæныкыл 
Мæ царды бонгæ уарæгау кæнынц. 
Чысыл æртьпау, дарыиц уым бæрджытæ 
Æмæ сæм тавын абонæн мæхи. 
Цæуын мæ кары. 
Зноны лæппу нал дæн. 
Мæхицæн мып ныр кæстæртæ æгъдау 
Кæнынц: куы мын мæ уæлдай нуазæн 
айсынц, 
Куы та мын раттынц Ныхасы бынат. 
Æхсызгон мын куыннæ вæпйы, уæвгæ та! 
Фæлæ фссхойы зæрдæсæр цыдæр: 
Кæд фаг лæггад нæ бафтыди мæ къухты 
Мæ хистæртæн... Уæд — къахырбыл 
мæ цард... 
Æмæ кæд нал и рагбонтæм ыздæхæн, 
Нæ баззайдзæни хæс уæддæр мæныл: 
Мæ кæстæртæн уыдзæни Абон Ивгъуыд 
Æмæ сын уадзын Абоны мæ уд! — 
Мæ рæнхъытæ — мæ уды урс цæхæртæ. 
1972 
6 

ПОЭТЫ ЗÆРДÆ 
К’олокольня обрушнлась, 
колокол рухнул 
и день, 
которому нечсм гордиться. 
Пабло Неруда. 
(„Ода упаишему колоколу",)* 
Æмрæстæджы æмсагъæс кодтай мемæ. 
Мæ цæстыты раз самадтай дæ галуан — 
Поэзийы, 
Рæстдзинады цъæх Галуан, 
Æмæ дæ зæрдæ 
Асхъиудта 
Иæ рындзæй... 
Галактикæты саумылазон тарыл 
Æрвæрдынау тæмæнкалгæ æрхъула — 
Æмæ дæ зæрдæ 
Асхъиудта 
Йæ рындзæй... 
Мæйдар æхсæвты 
Галуаны цыргъ цъуппыл, 
Сæнтурс бæлæттау, 
Стъалытæ æрбадынц 
Æмæ фæзæгъынц минмырон æвзæгтыл: 
— Ныр а дунейæ ацыди дон Пабло... 
Фæлæ йæ дзырд, 
Йæ хъæлæсы уæззау нæрд, 
Йæ зæрдæ ’мæ йæ рæнхъыты æмзæлланг 
Æнусон ысты — 
Хурау æмæ донау! 
7 

Альенде æмæ Лоркайы бæстæйы, 
Альберти ’мæ Эрнандесы зынг зæххыл 
Нæ ныххуысдзæн 
Рæстдзинады тырыса! 
Сырхзынг магмæ куыд абуха æмырæй 
Зæххыкъорийы саудалынг æрфыты, 
Æмæ куыд дæтта царды хъомыс зæххæн — 
Раст афтæ у 
Поэты зæрдæ ’нусон! 
1973 
8 

НЫХАС ТЕРКИМÆ 
Цæмæн фæтæнæг де ’взистхуыз дон, цæ? 
Куыннæ цæгъдыс дæ гæндзæхтæ фыд-уадау? 
Æви дæм кæд ныр нал кæны хæццæ 
Рæстаг туджы æхсидгæ зæй фыццагау? 
Зæгъ-ма, 
Куыд уыди незаманты цард? 
Сæрдыгон дæр-иу 
Хуры цæст куыннæ зынд? 
Дæ цæлхъ-уылæнты цал хатты ’мæ цал 
Ды банорстай 
Æфхæрд лæгæн 
Йæ хъæрзын? 
Кæд мæм нæ хъусыс, 
Кæд кæныс уынæр, 
Фæдисонау кæдæмдæр кæд ызгъорыс — 
Æмбарын дæ, æмбарын дæ уæддæр: 
Дæ кадæг мын зын кæй уыдзæн, 
Уый зоныс! 
1960 
9 

ДЕНДЖЫЗÆЙ КУЫ 
НЕ ’РБАЗДÆХЫ НАУ... 
Денджызæй куы не ’рбаздæхы нау, 
Царæфтыд куы бавæййы 
Фурды абухгæ хъæбысы, 
Уæд 
Уылæнтæ 
Æхсæвыгæтты 
Сау марой фæкæнынц. 
Сау фæдарынц 
Идæдзæй аззайæг усытытæ. 
Денджызæй куы не ’рбаздæхы нау, 
Уæд 
Чиновниктж ’ддæг-мидæг ысвæййынц: 
Чи йæ бынатæн ыстæрсы, 
Чи — йæ ном, йæ кадæн, 
Чи фæкæны матрост-æн тæригъæд. 
Денджызæй куы не ’рбаздæхы нау, 
Уæд 
Газеттæ ныммыхуыр кæнынц уацтæ. 
Цымыдис адæм дзолгъо-молгъо сисынц. 
Денджызæй куы не ’рбаздæхы нау, 
Уæд 
Тар хъæды, 
Науы райгуырæн бæстæйы, 
Бындзарæй лыг бæлæсты зиллæччытæй 
Хъарм цæссыгтæ схъары. 
1 973 
10 

ФЫДЫБÆСТÆ 
Фыдыбæстæ! 
Нæ дыл кæнын ныхас: 
Нæ дæ хонын 
«Фæйлаугæ фурд»... 
«Цырын арт»... 
Мæ фыстыты цыфæнды бынат ахс, 
Уæддæр мæ риуы 
Стырдæр у 
Дæ бынат! 
11 

РЫНДЗМÆ ЦÆУГÆЙÆ 
Къæсæрты ком, 
Æгуыппæг сау къæдзæхтыл 
Ыстъалыджын арв узæлæн кæны. 
Ураугæ дон йæ гæндзæхтæ ысцæгъды, 
Æхсæв уа, бон уа — быдырмæ кæлы. 
Кæй ныхас хъуысы? 
А тызмæг ран чи и? 
Кæмæн нæу адджын ацы ’хсæв йæ уат? 
Фæллад фиййæуттæ Буроны фæдджийы 
Сæ фосы дзугтæн равзæрстой быууат. 
Фæндаггон дæн. 
Ыздæхæн нæй фæстæмæ. 
Æз мæйдары дæр ссардзынæн мæ рындз. 
Уæззау къæдзæхтæ фæндаджы хæдсæрмæ 
Æрхауынæввонг ауыгъдæй лæууынц... 
Цæлхыдзаг мæй... 
Хи аппæрста уæлгоммæ. 
Æмыр рæтты дзæбидыртæ хæтынц. 
Æнафæтты æрхизынц, мæгуыр, коммæ, 
Сæ карз дойны цъæх уылæнæй сæттынц. 
Йæхи нывзилы къæйдуртыл æрра дон, 
Йæ пырхæнтæ æрызгъæлынц хуыртау. 
...Зæрæмæджы мын иу зæронд лæг абон 
Йæ хъæстæттæ зæрдæбынæй дзырдта: 
12 

«Æгæр сарæх и тулæг цалх ныртæккæ... 
Ныр, акса, адæм бархийæ цæрынц... 
Зынæрвæссон дзæбидырты бынæттæ 
Æдзæрæгæй-æдзæрæгдæр кæнынц...» 
Фæрухс и ком... 
Мæ фæндаг рындзмæ дарын: 
Йæ ракаст — хурæн, 
Ме ’схæццæ — мæнæн. 
Мæ хæхбæстæй лæджы уæззау хæс дарын, 
Лæгæн та ’рмæст фæндагыл ис мæлæн! 
1 970 
пп 
13 

НОМАРÆН 
Дуар-иу гомæй ныууадз — æз зындзынæн. 
Фурды астæу нæй уылæнæн баззайæн. 
Æз зындзынæн! 
Зындзынæн! 
Зындзынæн! 
...Ды кæндзынæ, хуыцауау, фынæй. 
Фурды астæу нæ баззайдзæн уылæн. 
Былгæронмæ, 
Фæдисы цæуæгау, 
Цæудзæн. 
...Куыдз мыл кæрты ысрæйдзæн, 
Стæй — фырцинæй — ныхъхъыллист 
кæндзæни, 
Уый дæ уатмæ мæ фæдыл бырсдзæн. 
Йæ фисты ныссуйтæ уыдзысты 
МæГфухсы тынтæ... 
Дуар-иу гомæй ныууадз — 
Æз зындзынæн... 
1972 
14 

ИУ ÆХСÆВ СТЫРКОМЫ* 
Нæрыди арв... 
Ыстыркомы къуылдымтыл 
Уæззау æртахæй сау къæвда фæкъæртт. 
Æфснайдта алчи удайстæй йæ кæрт... 
Нындзыг и хъæу... 
Хуылыдз куыдзау ныттымбыл. 
Кæцæйдæр хъуысти стонг бирæгъы ниуд... 
Дзынæзта рындзыл знæт дзæбидыр — 
дзугсид... 
Дæрдтыл-иу арв куы нырттывта, уæд-иу 
Æгæндæг сау хъæд, хур бонау, ныррухс и... 
Уынæргъыд арв... 
Куы-иу фæцыд йæ дзæхст — 
Тæгæлтæй тахти сау къæдзæх фæйнæрдæм, 
Æгуыппæг кодта зайæт хал йæ нæрдмæ, 
Цæрæг уд алкæм аууон ран æмбæхст. 
Фæндагыл чи цыд — хæдзармæ’ тырныдта, 
Бынаты чи уыд — бæлццæттæн куывта. 
Тæссар къæвдайæн сау дымгæ- хъырныдта. 
Дæлæуæз, æрхы, цæугæдон куыдта... 
1971 
1 С т ы р к о м — хъæу Хуссар Ирыстоны. 
16 

БЫДИРАГ ХЪÆУЫ РИТМТÆ 
Мылазон арвæй урс-урсид мит уары. 
Йæ ихын кæрцы цæугæдон тыхсы. 
Æндæгъд рудзгуытæй бур рухсытæ хъары. 
Бæласы къæс-къæс дæлбылæй ыссыд. 
Бæхы ’знæт хуыррыт. 
Дзоныгъы æмыр сыррытт. 
Ехсы гæрах. 
Хъыхъхъаг куийты æйтт-æйтт... 
Æлвæст егар æргъæвст тæрхъусы 
’рыссырдта. 
Æваст хъæртæ: 
— Дæлæты! 
— Марадз! 
— Æйтт!!! 
— Нæ амæттаг нæ аирвæзт дæу фæрцы... 
— Сабырдæр дзыхъхъы — рæтæнагъд 
сæттыс!.. 
...Æмæ та ног — æгуыппæгдзинад æрдзы... 
Æнæрцæф телты иугæндзон дыз-дыз... 
Æмæ та ногæй — мит-тъыфылтæ арвæй. 
Мынæг уддзæф сæ зулаив хæссы... 
Кæмдæр ма бады иучидæр æнкъардæй... 
Йæ талынг уатæй урс митмæ кæсы... 
1971 
16 

Мæйы тын 
Ризы мæ базыл, 
Рагон мысинаг, цыма... 
Æмдзæрæн мид-фыны базмæлы... 
Уæлдæф — æгуыппæг, фынау... 
Ахсæв та иунæг дæн, иунæг... 
Оххай, куыд зын мын у, куы!.. 
...Арвыл ыстъалы — дæ риуыгънæг.. 
Бафæллад уынджы Мæскуы... 
Иу бæлас иннæмæ тасы, 
Се ’хсæнты дымгæ хæты... 
Брянскаг гуырвидыц Наташæ, 
Батав мæ, батав мæ ды! 
Амонд йæ фидыц у цардæн. 
Зæрдæ æхсайы? 
Кæдæм? 
Батав мæ — ахсæв æнкъард дæн, 
Ахсæв 
Цæрыныл 
Нæ дæн... 
1965 
2 Кар 
17 

ШÆНДАГЫЛ 
Гуыргъахьхъ лæ’икаутæ. 
Ме ’всургъ бастад. 
Кæд нал у барæг дæр хуыздæр... 
Миййаг, кæд сау къæдзæхмæ баст дæн 
Æмæ, 
Амыранау, 
Рыст дæн? 
Нæ дæн! 
Сæрибар дæн æз, хурау! 
Цæуын, тæмæнкалгæ, зæххыл, 
Æмæ — æнхъизгæ фурд уа, сур уа — 
Мæ тæрхон 
Фидарæй 
Зæгъын. 
Хъуына чиновниктæ, 
Пигмейтæ 
Нæ цæуынц ме ’мгæрон мæнæн. 
Бæллын æз хурыскасты фендмæ, 
Мæнæн нæй, рухс хурау, мæлæн. 
1970 
18 

ЛЕНИН ПАРАГВАЙЫ 
(Э л ь в и о Р о м с р о й æ) 
Хæдзардзин хъæдгæсау, 
Уый фæзынд 
Æмæ дымгæйы бауагъта уд, 
Гъестæй йын уæд загъта: 
«Ды балæгæрд хъæды, 
Æнуд тарф хъæдбынтыл 
Дæ уазал сыгъдæг уддзæф ахæсс, 
Тых бауадз 
Тæссонд-зæнг æвзарты... 
Уадз, 
Саудалынг мыдычыргъæдтæ 
Байдзаг уой 
Артæнгæс цунæлтты мыдæй, 
Æгуыппæгдзинад та — 
Рæузæлтæй». 
Уый фæзынд — 
Цыма дымгæ æрхаста 
Царддæттæг хоры сырх нæмыг. 
Хæдзардзин хъæдгæсау, 
Уый фæзынд 
Æмæ федта: 
Куыд сæттæм мах суг, 
Куыд фæвæййы удайст, 
Нæ кæмтты ныххаугæйæ, рухс. 
Уый æрцыд, 
19 

Цæмæй сахода 
Махæн нæ мæгуыр цæхх æмæ кæрдзынæй. 
Стæй фена — 
Цы тæлфы нæ зæххæн 
Йæ сырхзынг æрфыты. 
Уый æрцыд, 
Цыма дымгæ æрхаста 
Царддæттæг хоры сырх нæмыг. 
Хæдзардзин хъæдгæсау, 
Уый алкæй хæдзары 
Бакæндзæн хус сугтæй арт. 
20 

ТУРИСТТЫ ХÆДЗАРЫ 
Зæрæмæджы æнæрынцонæ уары. 
Тæссар дымгæтæ сау къæвда хæссынц. 
Æрныллæг арв. 
Йæ фæндаг фурдмæ дары 
Адайы дон. 
Йæ уылæнтæ тыхсынц. 
Ныттыгуыр ысты дондыппыр хæристæ, 
Сæ цæссыгтæ Адай-донмæ тæдзынц. 
Фæндаггон адæм — хурмондаг туристтæ — 
Сæ цатырты ныгъуылдтытæ кæнынц. 
Кæсынц æнхъæлмæ: 
Сау айнæг куы стæфса, 
Сæ фæндаг та уæд Урс æфцæгмæ — гом... 
Ныр уалæм бон нæма банцади къæвда!.. 
Йæ зараг мæргътæй бавдæлон и ком. 
Мæ сæрæн нал дæн. 
Фыссæн сис та ’рбайстон... 
Фæндаггæттæ... Куыд сæм кæнын хæлæг: 
Уырны сæ — хур ныггуылф ласдзæни 
райсом... 
Тыхсты сахат йæ ныфсæй цæры лæг. 
1 970 
21 

НЫХАС БЮРОКРАТИМÆ 
Уæнгуагъд æмæ мæллæгуд бюрократ 
Мæ хъуырмæ скæны хатгай мæн: 
«Цы тох кæныс? Дæ нæргæ хотых ратт 
Дæ кæстæртæм. У уаз æмæ фæлмæн... 
Кæддæр æз дæр «мæ дзыллæйыл» тыхстæн, 
Козбау митæн нæ зыдтон с ’ад... 
Ныр та — уыныс мæ — хицау-лæг ысдæн... 
Куыдæй? 
Ныссабыр дæн æнцад... 
Дæ фæрныг цард фæхаудзæни хъæлтау — 
Цæваг галæн сæтты йæ ных. 
Æнцад-æнцой хæд-зонд куысты фæлтау 
Æмбаргæ бахардз кæн дæ тых. 
Сæнтдзæф къæбыла мæймæ дæр рæйы, 
Фæлæ нæ зоны — циу хæдзар... 
Сабыр уæрыкк сæдæ мады дæйы — 
Дæ зæрдыл уыцы ’мбисонд дар...» 
— Дард лæуу, сæтæлæг-бюрократ! 
Мæ цæстæнгасæй фестдзынæ æртхутæг! 
Мæнæн мæ риуы абухы цъæх арт, 
Уый н’ ахуысдзæн мæнг уайдзæфтæй, мæнг 
футæй. 
22 

Фæлтау фæхауæд ме ’взонт цард 
«хъæлтæй», 
Фæлтау æрбауон рагбонты æнæнтау — 
Фæлæ æз дæн зындонмæ дæр цæттæ 
Бæрзонд Рæстдзинады сæрвæлтау. 
Нæ мæ фæнды 
Сæдæ мады дæйын! 
Нæ мæ фæнды 
Сабыр уæрыкк уæвын! 
1 971 
и 
23 

ФÆЛЛАДУАДЗÆНЫ 
НЫВТÆЙ 
Тары гитарæ цæгъды... 
Тары гитарæ дзыназы... 
Хъисæлвæст фæндыры тæгтыл 
Чидæр йæ сагъæстæ ’згъалы. 
Бæлæсты аууæттæ ам 
Мæйрухсы урс риуыл кафынц... 
Чидæр кæмæндæр кæны 
Хъавгæ йæ зæрдйаг ныхæстæ. 
Уарзæттæн дуне къуындæг, 
Арзыцъæх цæстытæй нуазынц... 
Уарзæттæн арв дæр ныллæг— 
Ивазынц стъалытæм къухтæ. 
Тары гитарæ цæгъды... 
Тары гитарæ дзыназы... 
Хъисæлвæст фæндыры тæгтыл 
Чидæр йæ сагъæстæ ’згъалы. 
Цавæрдæр маргъы цъæхахст... 
Иу цъусдуг дуне фæсабыр... 
Арвыл — цæлхыдзагæй — мæй 
Нарты фæткъуыйау, æрцауындзæг. 
1971 
24 

Ыскуынæг та сты зым-æджы хæтæнтæ... 
Тæдзынджытæ фæдисхуызæй тæдзынц. 
Цæгатвæрсты ма таргомау хъæпæнтæ 
Æрхæндæгхуызæй асадæн кæнынц. 
Ныккасти хур тымыгъвæллад дæлвæзтæм — 
Рæвдаугæйæ сыл ахæссы йæ арм... 
Рæхджы æртæхдзæн сауцъиу æмæ 
’рхæсдзæн 
Йæ сау базыртыл урс уалдзæджы фарн. 
Ис уалдзæджы фарн æрдзы ирд æнгасы: 
Сæ сусæг зард æндзыг дæттæн фæхъæр... 
Терк их-цæмтæ, хъуырдухæнгæнгæ, ласы — 
Ызгъæр хæдонау акалынц цæхæр... 
1972 
26 

ЦЫМЫТИЙЫ МÆСГУЫТÆ 
Сæ цæгатвæрстыл схæцыди цъæх хъуына. 
Сæргуыбырæй, уæнтæхъилæй лæууынц. 
Кæсынц æрхуымæй — саугуырмау, 
цæнкуылау. 
Хæссы сæлфынæг — мæсгуытæ кæуынц. 
Миййаг, кæд мысынц Иры номдзыд 
фыртты? — 
Йæ адзал дзы ам цал ыссардта, цал!.. 
Сæ топпæхсæнты сауала зыхъхъырты 
Æнцад-æнцойæ цънуты бал æрцард... 
Æмбу-æмнæрд зынг хотыхтæ кæм кодтой, 
Ныр уым сæ фæндаг бæлццæттæи — уæрæх. 
Ныр уым фæзæгъынц Иры фырттæ 
«Додой», 
Сæ цæлхъ-зардмæ æрлæбыры къæдзæх. 
1971 
26 

ЕХСÆВ ХОХАГ ХЪÆУЫ 
Ныссабыр та и хъæубæстæ. 
У саудалынг. 
Бæрзонд фæрссæгты бамынæг и рухс. 
Фæцыди къа*рцц... 
Уый расастæуыд каухалæн... 
Ысрæйдта куыдз... 
Ныззæмбыдта... 
Ныхъхъус... 
Зынг-ыстъалытæ 
Хъæуы сæрмæ 
Сцад ысты... 
Æвзист кæсагау, уырдæм хи ныздух!.. 
Кæмдæр 
æрхуыссыд 
дæлкæвдæс 
фæллад ыстур 
Æмæ уæззау ныуулæфыди: 
— Уффф!.. 
1 971 
27 

ХЪОБАНГОМЫ НЫВТÆЙ 
Ныддæвдæг бæлас сау хохы къæмбырыл, 
Уæлвонгæй йæм кæсы æдзæмæй рындз... 
Джызæлдоны гæпп- уылæнтæн сæ быны 
Хъуына дуртæ рæдзæ-мæдзæ кæнынц. 
Джызæлдон-ГЭС... 
Хъуырдухæнгæнгæ 'уУилы 
Цъæх уылæнтæ. 
Уый царды хос дæтты. 
Тъыфыл цæргæстæ арвы къуырфы зилыж: 
Сæ мæнг аууæттæ къуылдымтыл хæтыш 
Ам Иры стыр фарн адæймаг æнкъары... 
Тæхуды, уымæй дун-дуне фæхынц!.. 
Æмыр лæгæттæм цъити-уымæл хъары — 
Уæззау æртæхтæ ауыгъдæй лæууынц. 
Мæ хъуыдытæ æрвон-сыгъдæг куыннæ уой! 
Фæлæ уынын æз ивгъуыд дуджы маст: 
Бæгъатыртæ æд тахъатæ куыд лæууой, 
Хæстон мæсгуытæн уыйау у сæ каст. 
28 

0 Хъобангом! Мæ дард фыдæлты намыс! 
Чермен æмæ Бæтæйы фыртты мад! 
Дæ арм фынгæн ды хæхты цотæн дарыс — 
Мæ рæнхъытæн уыраугæ фидыц ратт!.. 
1973 
29 

СЫГЪД/ЕГ ГÆХХÆТТЫ 
РАЗ 
Дæрдтыл 
Мынæг гуыр-гуыргæнгæ, 
Æрвгæрæтты 
Æрбахъуызы 
Æрвнæрд... 
Йæ уæлныхты æрбахæссы 
Сæнтурс къæвда — нæма йæм уыд æвнæлд... 
Фæсхохæй уый æрбахæссы 
Астым-уыгæрдæнты цъæх уддзæф... 
Нæ сæрмæ исдугмæ фæхъус уыдзæн, 
Гъестæй 
Уый, хъазæгой бæгъатырау, 
Хъæлæсыдзаг ныххуддзæн. 
Фæдысгарæг уæззау æртах 
Бæрзонд арвæй æрхаудзæн. 
(Æнæмæт сабийы рыгæйдзаг русыл, 
Хъусцæгау, 
Æрцауындзæг...) 
Стæй — 
Дыккаг... 
Æртыккаг... 
Стæй мин гагайы иумæ 
Æмхауд æркæндзысты фæллад хъугомы 
риумæ! 
Фыццаг уал къæвда 
Рог-рог 
Хъæуы уынгты ’руайдзæни, 
30 

Нæ сарайы æмбæрзæндуртæ нын, 
Къуырцц-къуырцгæнгæ, 
Нымайдзæни... 
Стæй лакъон тæдзынæг æнæбары 
æркæлдзæн, 
Рыджы æмвæтæнæг цъæх цæджындз 
Уæларвæй зæххы ’хсæн ныллæудзæн... 
Фæлæ — 
Æваст! — 
Фæкъæртт уыдзæни арвы бын, 
Тæмæнкалгæ æвзист æртæхтæ 
Нал цæудзысты арвы бын... 
Уæлæрвты 
Хъаздзæни Балсæджы чызг йæ цалхимæ... 
Кæндзæни æрдзы Урс Къæвда 
паддзахиуæг... 
...Дæрдтыл 
Мынæг гуыр-гуыргæнгæ, 
Æрвгæрæтты 
Æрбахъуызы 
Æрвнæрд... 
Йæ уæлныхты æрбахæссы 
Сæнтурс къæвда — нæма йæм уыд æвнæлд. 
1972 
31 

ШУРДЫ БЫЛ 
Хур ыскасти. Хи ныннадта фурды был. 
Хотыхрæвдзæй балцы сæр лæууы. 
Сты ныр дæр ма зноны тынтæ дурты бын — 
Дæлфæдтæм сæ хъарм улæфт цæуы. 
Охх, кæд зилын сау хуыртыл æнæхъуаджы... 
Айсут мын, цъæх уылæнтæ, мæ рыст! 
...Донгæронмæ бацыди бæгъæввад чызг, 
Рог уддзæф йæ дзыккуты фæтыхст. 
Сты ныр дæр ма зноны тынтæ дурты бын — 
Дæлфæдтæм сæ хъарм улæфт цæуы... 
Чызг лæууы, рæхснæг бæласау, фурды был, 
Аивæй хæкъуырццæгæй кæуы... 
Иу акъаци иннæйыл кæм бакъул и, 
Уырдæм-иу мæм фарастыл фæзынд... 
Знæт уылæн æнæвнæлд зæнгтæ бакъуыры, 
Денджыз дардæй урс танхъа хæссы... 
Иу акъаци иннæйыл кæм бакъул и, 
Уым уыдзæни а изæр быгъдæг... 
Сау денджыз æнæвнæлд зæнгтæ бакъуыры, 
Уылæн у цæхджын æмæ сыгъдæг. 
1973 
32 

ÆНАХУЫР ЗЫМÆГ 
Кæны тъæнджытæ зæххы царм. 
Хъызт зымæг. 
Фæлæ нæ уары мит. 
Нæ уары. 
Æрæгвæззæгæй ардæм 
Саузым ахаста. 
Ысхъæлæфсæртæй саратæй кæсынц 
Хæдзардзин хъæддзауты биноныгарæзт 
дзоныгътæ. 
Æхсæв 
Сæхимид бакъæс-къæс кæнынц гæзæмæ, 
Цыма фæуынынц сатæг мит сæ фыны... 
Дыргъдоны бæлæстæ 
Æгуыппæгæй рæдзæ-мæдзæ кæнынц. 
Сæ быгъдæг къалнутæй, 
Æнахуыр дыргътау, цæуджытæм зынынц 
Мæргъты раууат ахстæттæ... 
Ысгуыргъахъхъ ысты фæндæгтæ. 
Æхсæв 
Куы фæцæйтулы хъæууынгты уæрдон, 
Уæд хъæрæмахстæй байдзаг вæййы бæстæ... 
Сабитæ тыхсынц: 
Ногбон сыл æнæ митæй цæудзæни... 
О, саузым, 
Сау зымæг! 
1972 
3 Кар 33 

КЪÆДЗÆХИМÆ 
— Лæууыс æдзæмæй. 
Уазал уа, æнтæф уа — 
Нæ кæныс хъаст, 
Нæ агурыс æххуыс... 
— Къæдзæх дæн æз. 
Куы мыл рацæуы къæвда, 
Уæд авд ахæмæй равдисын мæ хуыз. 
1972 
34 

^ШШШШМШШШШШШ^Ш^Ш.ШШШ^^Ш^Ш^ШШ^Ш. 
МОНОЛОГТÆ 

ОДÆ 
Дæуæй æз бузныг дæн, мæ зæрдæ. 
Дæу руаджы 
Кæрæдзийæ æвзарын — хорз, æвзæр. 
Куырыхон разагъды зæрондау, 
Ды- 
Развæлгъау — 
Мæ цин, мæ рисс фæхатыс. 
Æмæ уæд 
Ирон æфсæрмдзæстыг лæппуйау, 
Аивæй фæкæныс сагъæс, цин... 
Æмбæхст æмæ тæссонд оæрсæфæнты мæнг 
былтыл 
Сырх цырæгътæ ыссудзыс ды мæ размæ. 
Дæу руаджы 
Поэты ’рра хъарунæ 
Гæзæмæтæ фæхъæстæ дæн æз дæр. 
Дæу руаджы 
Æз комкоммæ кæсын — 
Хæлар уа, знаг уа — 
Алкæйы цæстытæм, 
Æмæ фæзæгъын — о, табу дæхицæн! — 
Æрмæст дæуæй цы хъусын, уый! 
Æрмæст дæуæй цы тæдзы, уый! 
Æрмæст ды цы фæзæгъыс, уый! 
1 969 
36 

ж -ж -ж 
Лæгау-лæджы куы фендавынц бæрзонд 
фæндтæ, 
Куы йæ саны сындзæрх фæндæгтæм рындз, 
Кæмдæрты уæд æфсæстгуыбын поэтгæндтæ 
«Цыргъ» рифмæтыл сæртæг мыр-мыр 
кæнынц. 
Куы рацæуынц сæ дзыллæйы бæрнджын 
куывдмæ, 
Уæд сойдзыхæй козбау ныхæстæ — хæрх!.. 
Фæзæгъынц уыдон нозтарæх дзаджджын 
фынгыл 
Ирыстоны «æнусон фарныл» рæгъ... 
Мæнг ард, мæ хуртæ, Иры хæхтæй ма 
хæрут — 
Мæнг ард нæ уадзы хæхты фарн æввахс! 
Уæвгæйæ дæр та, 
Уа дзæбæхæй рацæрут, 
Цæйбæрц æндавы Иры дзыхъхъ сымах! 
Æфсæст куы стут. 
Цы гал лæууы уæ уæлфадыл? 
Фырдзырдыл фестут — нозты тæф фæцыд...-» 
Ирыстон кæд йæ цирхъæлвæст нæргæ кадыл 
Æнæ сымах дæр 
Базонид хæцын! 
1972 
37 

ФÆСКУЫСТ 
Лртау, зæрæхсид æрвг-æрæтты ризы. 
Уистæ фæрсылæй тæлмытæй хуыссынц... 
Зарæг, дыз-дызгæнгæ, зæрдæйы хизы, 
Зæрдæиыл зарæг, узæлгæ, тыхсы. 
Зарæг, цæджындзау, уæлæрвтæм 
ныллæууыд, 
Хæхтæ ’мæ кæмттыл уыраугæ нæры.., 
Ам у æцæгæлон — уæнгмард, ныллæгуд: 
Ам иыр фæллойы бæрзонд фарн цæры! 
Колхозон астым — парахат, уæрæхсин. 
Лæнкауы байрæгты рæгъау фæпырх... 
Хосдзауты цæвджытыл хъазы зæрæхсид — 
Сæ сæрмæ, 
Тырысатау, 
Ферттивынц сырх. 
1970 
38 

ФÆНДИÆГТÆ 
Гуыргъахъхъ фæндæгтыл рацыдтæ, мæ 
хистæр, 
Лæгау-лæджы цард ракодтай цытимæ, 
Æмæ ныр абон — намысы къæсæрыл 
Дæ кæстæры къæмдзæстыг сидтыл барвæсс! 
Зæрдæрайгæйæ бирæ азты рацæр 
Хæстхъом æмæ хæрзиуæгхъомæй не ’хсæн — 
Дæ хистæрæн ныфсæнцойæн куыд бæззай, 
Кæстæрæн та кæстæриуæг куыд зонай! 
Хæрам тыхтæ дыл макуы суæнт уæлæхох, 
Нæдæр дæхæдæг ма фемхиц у семæ: 
Дæ къæхты бын дæ фыдбылызтæ хитæнт, 
Дæ амонд та дæ урс сæрæй уæлдæр уæд! 
Тæссонд дзаума у курдиат.— 
Кæдфæнды 
Æмуæз вæййынц йæ цин æмæ йæ азар: 
Дывыдон арты судзгæйæ æхцонад 
Дæ зæрдæ ’нкъардзæн — 
Уый мидæг и д ’амонд! 
Уæззау дзаума у курдиат... 
Миййаг дæ 
Æиæхъуаджы æфхæрджытæ куы фæуа — 
Æнæсымæй-иу дар дæ фæндаг размæ — 
Хæрзæмбæлджытæ бирæ ис нæ зæххыл! 
39 

Фæлæ куы ’рлæууай сау дзиглоты ныхмæ, 
Куы ’рыхъусай хæлæгхъæстæ сæлхæртæм, 
Куы фехала дæ саулохаг бæх йæ цапуал — 
Дæ цъæх болат уæд сау æфсæйнаг фестæд! 
Дæ фæндаг дар астымгæрдæг къуылдымтыл, 
Хæларзæрдæ быдираг къахвæндæгтыл, 
Æмбæхст æмæ сындзæрхæхгæд 
æфцгуытыл — 
Гармонийы цыкурайы 
фæрдыгмæ! 
Æмæ йæ сис! Дæ армыдзыхъхъы фæрдыг 
Цæхæртæ калдзæн Данкойы зæрдæйау... 
...Ныридæгæн дæ цæсгомыл йæ тæмæн 
Æрвæрдынау тыбар-тыбур кæны... 
1973 
40 

ИДÆДЗ УС 
Фæцыд мæ лæг мæрдты бæстæм. Мæ 
къона 
Ныр афтид у. Ныууазал и мæ къæс. 
Æмæ тæккæ уæлиаудæр тæрхоны раз — 
Мæ цæсгомы раз — фиддзынæн мæ хæс. 
Дæ къамыл та мæ цæстæнгас нындæгъди... 
Дæ бакаст у æнæмнгъ арв — æнцад... 
Мæ мысинаг сывæлдæггай фæлдæхы: 
Нæ сусæг уарзт... нæ чындзæхсæв... нæ 
цард.., 
Ныр акса кæртмæ — де ’знаг уым фæцæрæд: 
Æвæгæсæг, æдзæрæг æмæ домд... 
Дзæгъæлæй баззад ударны цур фæрæт, 
Сырх-сырхид згæйæ нал зыны йæ ком... 
1973 
(3 
41 

БАТРАДЗ 
Мæ намыс калы арвы бын тæмæн, 
Мæ къабæзты ныхъхъандзал и нæртон тых, 
Æз — Хуры хъæбул! А дунейыл мæн 
Нæ баоæтдзæни хотыхæй зæххон гуырд. 
Нæ мын фæччы мæ зонгуытыл лæууын, 
Мæ хæцæнгарз æдзæллагмæ нæ тасы. 
Æз дауджытимæ рабадын æмвынг 
Мæ зонд æмæ мæ цонджы тыхы руаджы. 
Æвзæры ном мын не ’скодта фыдæл — 
Æхсæртæккатæн баззади уæззау кад: 
Сæ азарæн нæ фæрæзта фыдлæг, 
Фæнык-иу фестад сау лæгæн йæ сау кард. 
Мæ карз хæтæнты нæй мæнæн цæлхдур — 
Фæндæгтæ гæрдын цирхъæй æмæ уартæй. 
Бæрзонд арвыл фегуыппæг вæййы хур — 
Куы рацæйцæуынц нарты гуыппырсартæ. 
Мæнæн нæ ныннывчындæуыд мæлæт, 
Ныффæдзæхста мæ дауджытыл Æртхурон. 
Фæлæ ис сау тых — хин æмæ кæлæн — 
Сты уый ныхмæ мæ гæнæнтæ æдзухъом! 
1973 
42 

КУЫ АМÆЛОН ИСКУЫ 
Куы амæлон искуы — 
Мæ судзгæ цæстытæ 
Ыстъалыты хуызæн 
Ирыстоны сæрмæ 
Æрттивгæ кæсдзысты. 
Мæ бæгьæввад къæхтæ 
Æхсæвæй уа, бонæй, 
Дыууæ фæллад галау, 
Нæ хæхтыл цæудзысты. 
Мæ хъыджы цæссыгтæ, 
Мæ цины цæссыггæ, 
Æнæсысгæ къадайæ 
Теркмæ кæлдзысты. 
Мæ куыстахуыр цæнгты 
Æндонвидар нуæрттæ 
Цъæх тулдзы уидæгтау, 
Мæ зæххыл тыхсдзысты. 
Уæлтæмæны арты 
Куы амæлон искуы, 
Уæд дæр ма, æрвнæрдау, 
Мæ дзыхыдзаг зардмæ 
Æнусон ингæнтæй 
Фыдæлтæ ыстдзысты. 
1962 
43 

ПОЭТЫ НЫХАС ЙÆ 
РÆНХЪЫТИМÆ 
Мæ рæнхъытæ!.. 
Мæнæй кæд фестут, 
Уæд 
Мæ зæгъинæгтæ развæлгъау æнкъарут: 
Тыхджын чи вæййы, бараг вæййы уый — 
Къуымых лæггæндты сау хахуыр ныббарут! 
Фæтагъди уæм мæ зæрдытых, мæ зонд — 
Сымах дыууæ нæ зæгъдзыстут мæ фæндыл: 
Иæ царды цæджындз хъуамæ уа лæгæн 
Зæххон хорзæхты барджындæр: 
Æууæндын! 
Кæм вæййы бон, вæййы æхсæв дæр уым — 
Суанг дзидзидай дæр уый йæ зæрдыл 
дары... 
Куыд æрыхъусæм рог уайдзæфтæм, куыд, 
Кæд сау зæххæй дæр урс суадæттæ 
схъары?! 
Æз Иры лæгты тохвæдыл цæуын... 
Фæстæмæ здæхын нал фæччы мæ кары... 
Куы уæ хоной 
«Зианхæссæг», 
«Æнкъард»... — 
Уæд-иу сын уый дæр, курын уæ, ныббарут! 
Æнцой цардæй ныфс не ’вæры хъысмæт... 
Уæ маст мæ ’вдузы ингæнмæ æдзардæй... 
Дæрдтыл уыны мæсыг, 
Куы уа бæрзонд. 
Йæхæдæг дæр 
Зыны фыдгулмæ дардæй! 
1972 
Ш 
44 

ФЫСТÆГ „ФÆЛТÆРД"- 
ПОЭТМÆ 
«Хуымæтæг фысс!..» — 
Ракетæты фæздæджы 
Мæнмæ дæ сидт хъуына ехсæй æвзиды.— 
Ныртæккæйы лæгæвзарæн рæстæджы — 
Йæ бæхмæ алчи мид-хорæй куы зилы. 
«Хуымæтæг фысс!..» 
Цы ’нцон вæййы йæ зæгъын! — 
Дæхицæй скæ æппæтзонæг хуыцау, 
Æмæ дæ фæдмæ чи нæ кома ’здæхын — 
Сæ хъуыртыл сын дзыларбостæ æфтау... 
Æмæ сæ лас: æхситтимæ, хъæртимæ... 
Нæ дæттынц ком — 
Æвзидгæ дæр сæм кæн... 
Æрмæст мæн уадз мæ вазыгджын 
хъæнтимæ — 
Нæй арæнтæ æгъдау æмæ фæткæн. 
Æмæ, миййаг, цы хоныс ды «цыфыддæр», 
«Зынæмбарæн», «сæрзилæджджын», 
«хæд-зонд»... 
Кæд уыдæттыл поэзийы бæрзонд 
Галуанмæ уаид мах фæндаг цыбырдæр. 
Нæ фæлтæрæнтæ авгæйлæгъз куы уой, 
Уæд не ’сбæздзыстæм фидæны ыстæртæн... 
45 

«Рæдыды комы — ’хсырфæмбал»,—дзырдтоА 
Нæ фыдæлтæ сæ тохмондаг кæстæртæн. 
Нæ бæллын æз козбау æппæлдмæ, кадмæ,— 
Мæ нысаны сæрвæлтау сæ дæттын: 
Зæхх æмæ арвы Хуымæтæгдзинадмæ 
Уæхскуæз куыстæй æрцæуын мæн фæнды! 
1968 
И 
46 

КАЛОТЫ ХАЗБИЙЫ 
ФÆСТАГ САХАТ 
Æз цæуын 
Æмæ гуыр-гуыргæнгæ мæ фæстæ хидтæ 
судзынц: 
Фæстæмæ мын æрмæстдæр ис кæсæн, 
Фæлæ мын, оххай, нæй ыздæхæн... 
Цъæх арты денджызы мæ танк, 
Сырхзынг зæрдæйау, 
Утæхсæн кæны. 
Уæлахизмæ — йæ фæндаг!.. 
Мæ къæмисæнты иугæндзон 
дзæхст-дзæхстæй 
Мæ сæрæн нал дæн... 
Кæд мæ туг 
Цыхцырджытæй мæ хъæдгæмттæй 
фæкалди?.. 
Цæуын... 
Гуыр-гуыргæнгæ» мæ фæстæ хидтæ судзынц. 
Хæрам тыхæй цы рафæлдыста æрдз — 
Мæ ныхмæ абон растадысты иууыл, 
Фæлæ уæддæр мæ цыды кой кæнын... 
Афонмæ... 
Ирыстоны... 
Фæсырхбынтæ и тута... 
47 

Æз цæуын... 
Фæлæ уый циу? — 
Æтт, туг куыд ныууарыди, уастæн: 
Мæ разæй дæр гуыппæй куы судзынц 
хидтæ!!! 
Дæ раны дæ, Калойы-фырт, дæ раны... 
Ныр иртæст дæн дунейæ, 
Куыд уыди иртæст Данкойы зæрдæ 
Йæ буарæй... 
Фæлæ уый циу? 
Мæ тугвæд калы арвгæрон тæмæнтæ, 
Æви мæ цæстыл алы хъылма уайы?.. 
Кæд, миййаг, уæлæрвтæ 
Налхъуыт-налмас хид раскъæрдтой мæ 
размæ?.. 
Размæ... Размæ... 
Уыцы хидыл хъуамæ 
Фæхæццæ уон уæлахизы бæрзондмæ!.. 
Размæ... Размæ... 
Ау, уый та куыд? — 
Арвæрдын куы февзæрди мæ размæ!.. 
О, арвæрдын. Хуыцæутты хид... 
Æртасыди мæ размæ, 
Фæлæ йæ кæрон туджы малы змæлы. 
...Куы-ма бакастаин уæд та 
Ирыстонæй цы фыстæг райстон абон, 
Уый... 
1 972 
48 

X -Ж Ж 
Цæрæг удæй уа, зайæг халæй — алцы 
Иæ рад куы ’рцæуы, бафты уæд йæ зæххыл. 
Нæ уыдзынæн æз дæр мыггагмæ балцы — 
Мæ фæндаг дæр æрвгæроныл æндзæвы... 
Куы ацæуон æз дунейæ, уæд иутæ 
Сæ масты уæзæй цавддуртау лæудзысты. 
Куыдмæнгарддæртæ хойдзысты сæ риутæ: 
«Мæнæй зынаргъдæр уымæн лæг нæ уыди!..» 
Кæндзысты мын мæ хæлæрттæ ирон цыт — 
Йæ лæджыгъæдыл н ’ауæрды хæххон лæг: 
Нæ хъæугæрон бæрзонд фæцæудзæн ног 
цырт, 
Къуыдаргомы уыдзæн мæ номыл суадон... 
«Фыдуаггомау уыд...» «Хи фæнд тæрын 
уарзта...» — 
Мæ хъæнтæ мын бæлвырд кæндзысты 
адæм... 
«Æгæр къæйных...» «Йæхистæрты нæ 
фарста...» — 
Фæуыдзæн ахæм зæгъджытæ дæр, ма тæрс... 
Æз зонын иу: 
Мæ сабибонтæй ардæм 
Æргом ныхас лæджы гаккыл нымадтон — 
4 Кар 
49 

Куыд хæцай раст дзæнгæлтæгæнæг кардæк 
Бæгънæг армæй йæ судзгæ комыл, афтæ. 
Бæрзонд æнтыст кæм барæвдауы алкæй!.. 
Æз дæр лæууыдтæн иу хъуыддагыл фида; 
Поэзийы уа, фынгыл уа — былалгъæй 
Нæ кодтон æз мæ адæмæн мæнг ныхас. 
Мæ хистæртæн нæма фæдæн æз кадгонд, 
Мæрдты дæр сын цырагъдарæг лæудзынæн. 
Фæлæ сын æз дыууæ хуызы аргъ кодтон: 
Сæ зондæн — иутæн, 
Иннæтæн — сæ азтæн. 
Цæрæг удæй уа, зайæг халæй — алцы 
Йæ рад куы ’рцæуы, бафты уæд йæ зæххыл 
Нæ уыдзынæн æз дæр мыггагмæ балцы — 
Мæ къахвæндаг æрвгæроныл æндзæвы. 
Дзæвгар дæр нæ, чысыл дæр нæ — цы 
цъусдуг 
Фæтухæн кодтон ацы зæххыл, галау,— 
Мæ цæстыл уади иудадзыг дæр рухс дуг - 
Мæ тугæртæх ын стъалыджын арв фестæд! 
1970 
60 

ЗÆРОНД ХОХАДЖЫ 
ХЪУЫДЫТÆ 
«...Уалдзæджы къæсæрыл 
Бангæстæ и цард. 
Фароны хæтæлыл 
Бандзæрстæуыд арт... 
Сæныччытæ — саппыл, 
Хъазæн фæз — нæудзарм. 
Хурварсы нæ саби 
Аразы «хæдзар». 
Билцъ нæма сзынд зæххæй — 
У нырма фынæй... 
Хурæфсæст къæдзæхтæй 
Ма раскъуинæд зæй... 
Раджы-иу нын дойныйæн 
Банозта нæ туг... 
Айразмæ Сардойæн 
Аласта йæ хъуг... 
Цъититы æрра дон 
Знон ныххафта ком... 
Æрдз æнцой у абон — 
Ивазы йæ ком. 
61 

Фароны хæтæлыл 
Бандзæрстæуыд арт. 
Уалдзæджы къæсæрыл 
Бангæстæ и цард». 
1970 
62 

ХЪАМБЕРДИАТЫ 
МЫСОСТ 
Цы уыд мæ бон, 
Мæ къухы уый нæ бафтыд... 
Мæ рæнхъытæ, 
Æвдисæн мын фæут: 
Тыхурæд темпераменты гуыпп-арты 
Цъæх-цъæхид фæнык 
Фестади 
Мæуд! 
1971 
63 

ж- ж æ 
Чилнаг поэт æмæ зарæггаенæг Вн» 
тор Харайы æвирхъау мард*1 
амардтой хæстон хунтæйы лæгсырл; 
тæ: фыццаг ын ныссастой йæ къуг 
тæ, стæй иæ арцауыгьтой. 
1. 
Æз уынын — 
Фæлæ, оххай, ис куырмытæ! 
Хъусын æз — 
Фæлæ, оххай, ис къуырматæ! 
Æз фыссын — 
Фæлæ, оххай, ис гуылмызтæ! 
Зарын æз — 
Фæлæ, оххай, ис къуыттытæ! — 
Уымæн дæн æрхæндæг... 
2. 
Æз уынын — 
Фæлæ, оххай, ис тæппудтæ! 
Хъусын æз — 
Фæлæ, оххан, ис тæппудтæ! 
Æз фыссын — 
Фæлæ, оххай, ис тæппудтæ! 
Зарын æз — 
Фæлæ, оххай, ис тæппудтæ! — 
Уымæн дæн æнæбон... 
3. 
Æз мæлын — 
Фæлæ, оххай, ис фашисттæ!.. 
1973 
54 

ГАДЖИДАУ 
Ирыстоны тæхгæ-нæргæ бæрзонд фарн! 
Каед ма хæрзгæнæг хæхты цотæн дæ — 
Нæ удтæ нын кæрæдзимæ æнгом дар, 
Нæ цауды кæйттæ ма хъуысæнт жддæ! 
Цæстмæхъус сау лæг Иры стыр Ныхасы 
Былалгъ дзырдтæй куы амайа гæнах — 
Иæ ныхмæ-иу Рæстдзинады фарн растæд, 
Æнæ донæй йæ доны былæй здах! 
Уæййаг чи у, ном чи кæны æлхæнгæ, 
Иæ дзыллæйы кад чи ’фтауы цæсты, 
Æндæр адæммæ чи кæсы æлгъгæнгæ — 
Дунейы фарн! Æргæрах æй лас ды! 
Æвзæр уæвгæйæ, намысы мæсыгыл 
Бæхбадт кæнынмæ чи хъавы æдзух — 
Дæ фæндæй-иу ыл сисæд Ир йæ къух: 
Æнæ бавæрдæй баззайæд йæ сынтыл! 
Мæймæбулкъау, кæмæн у йе ’сконд афтæ: 
Йæ агъуд — сырх, йæ гуырдзон хъапп та — 
Урс, 
Уæддæр ма ’ндæртыл чи фæмысы даутæ — 
Дунейы фарн! Дæ фыдæх сыл ныххуырс! 
1972 
65 

ЗÆРОНД ЦÆРГÆС 
Фæсизæрырдæм акъул и мæ цард... 
Ææццæгæн æнæхъуаджы ныддаргъ и!.. 
Æрмынæг и мæ зынг цæстыты арт. 
Фæуæзбындæр мæ базыры æрбариуыгъд. 
Мæ хъæбултæ дзæбæх ысхастой рæз — 
Хъандзал базыртæй арвыцъæх 
фæрсудзынц... 
...Фæбадын букъæй Сау къæдзæхыл æз.— 
Зæрæхсид, артау, дард цъититыл судзы... 
1974 
56 

11Ш1?ЩШШШ1ЖЖШ?]ШЖ^Ж§Ж5^^^^ШШЙ 
К А Р 

УÆЛМÆРДТЫ 
Куы бафтын æз мæ райгуырæн хъæубæстæм, 
Уæд уæлмæрдтæм 
Æнæ ссæугæ нæ дæн. 
Салам фæдæттынц базыртæй лæгæн 
Ироны удау тохмондаг цæргæстæ. 
Уæвгæйæ та, 
Зынаргъ ысты мæнæн 
Зæронд хъæуы зæронд уæлмæрдтæ.— 
Лæзæрынц уым 
Мæ тохвæллад фыдæлтæ, 
Стæй уыдонæн сæ фыдæлты фыдæлтæ — 
Æнусты размæ 
Чи калдта тæмæн. 
Ныр дæр та сæм 
Изæрдалынгты 
’Рцыдтæн 
Æмæ кæсын 
Æнæнымæц цыртытæм. 
Мæрддзагау сæ изæры фæлм æмбæрзы... 
Мæ зæрдæ мын уæззау сагъæс æвдæрзы... 
Мæ дард фыдæлтæ 
Тугисыны охыл 
Фæцагъды сты 
Фæринк хъаматы тохы! 
Бæргæ зыдтой сæ марджытæ: 
58 

Сæхицæн 
Кæй нæ уыдзæни уыц ’азарæй лидзæн... 
Фæлæ сæ сау тых 
Сау фыдмимæ тардта, 
Сæ сæрмæ ’лгъыст дуг 
Сау сынтау сау дардта... 
Куы-иу бабын 
Ныййарæгæн йæ хъæбул, 
Йæ саулохыл-иу, 
Тугкалгæ, 
Куы ’рзæбул, 
Уæд-иу дзырдтой: 
— Хуыцауы фæндыд афтæ!.. 
— Табу йæхицæн!.. 
— Рухс дзæнæтмæ бафтæд!.. 
Фæлæ-иу мадæн 
Хохаг сау æхсæвты 
Йæ марой хъуысти 
Буц хъæбулы сæфтыл... 
Изæрдалынгтæ... 
Уæлмæрдтæм æрцыдтæн 
Æмæ кæсын 
Мæ фыдæлты цыртытæм. 
Уынын: 
Сæ иутыл фондзтигъон ыстъалы 
Изæры тармæ рухс тæмæн æппары... 
Цыфыддæр знаг куы ныхылдта нæ бартæм, 
Уæууæй, 
Куы сыгъд Фыдыбæстæ 
Цъæх арты, 
Йæ хотыхтæ уæд алчи къухмæ иста, 
Ирон фæсивæд 
69 

Тохы зарæг систа! 
Æмæ сæ фылдæр 
Карз мæлæтдзаг хæсты 
Сæ рæзгæ цардæй 
Бафыстой сæ хæстæ... 
Æвæццæгæн, 
Бæллыдысты сæ сæнтты: 
Ирыстонмæ куы сæфтиккой сæ мæрдтæ! 
Æвæццæгæн, 
Бæллыдысты: 
Сæ фæстæ 
Куыд фесæфа тыхгæнæгæн йæ хъæстæ. 
...Æнæкæрон Уæрæсейы быдыртæ 
Сæ хъарм хъæбысты бануæрстой сæ 
фыртты... 
О, дун-дуне цы бæллæхтæн фæразы — 
Лæууынц-ма ’рмæст 
Сæ цыртытæ 
Мæ разы... 
Фæлæ фыдæх 
Кæд фæуæлахиз рухсыл! 
Æмæ ныр дæр та 
Малусæджы къусгæй 
Цæф салдаты хъæрмуст туджы æртæхтæ 
Æрызгъæлдысты тохæй арыд зæхмæ.— 
Сæумæйы æртæх 
Сæрттывта нæ фæзты 
Æмæ æрцыд 
Æнхъæлцау кæрон 
Хæстæн. 
Изæрдалынгтæ... 
Уæлмæрдтæм æрцыдтæн, 
Кæсы та фырт 
60 

Йæ фыдæлты цыртытæм. 
Ам алы цырт дæр 
Чиныджы сыфау у, 
Æнæхъæн уæлмæрд 
Царды чиныгау у... 
О, хаттæй-хатт мæм афтæ дæр фæкжсы, 
Цыма, хæстонтау, 
Фидæнмæ фæкæсынц!.. 
1962—19 70 
61 

ФÆЗЗÆГ 
Рагвæззæджы сонт уазалтæ 
Бæлæсты ныццавтой: 
Азымау, æмпылдтæ сыфтæр 
Сау мæрмæ ызгъæлы. 
Ие сæрд нал у, 
Йе фæззæг нæу... 
Сæрвæт дæр фæкъуырма, 
Æмæ фос изæрыгæтты 
Æмбондтæм ныхилынц. 
Хърихъуппыты ’рхæндæг уастмæ 
Куыдз хъырны йæ мидфын... 
Сагъуыди лыстæг сæлфынæг 
Æмæ хурхæй мары... 
1970 
62 

Парахат улæфт ме ’мдзæвгæты не ’рцард, 
Сты уды ’гъдауæй цаудгомау, æдзухъом. 
Æрдзон царды, хуымæтæг дзырды фарн 
сæм 
Нæ цæуы ’мгæрон.— Уым уыдзæни 
с’ адзал!.. 
Уæддæр сын уадзын зæххы сой сæ уæнджы, 
Уæддæр сын тадзын дуджы маст сæ риуы, 
Поэты ’хсар сын бахсидын сæ туджы.— 
Кæд искæд-бон фæхæциккой сæхиуыл, 
Сæхи сæрыл кæд уаиккой ысдзырдхъом, 
Куынæуал уон æз а дунейыл, уæд... 
1973 
63, 

ШÆЗЗÆДЖЫ НЫВТÆИ 
Сау æврагъ уартау æрбамбæрзта хуры... 
Дымгæ йæ базыртыл уазал хæссы... 
Фæндагыл бур сыфтæр цалхау фæтулы, 
Бæлас йæ фæдыл æнкъардæй кæсы... 
1973 
64 

НЫСТУАН 
3 ыгъ у ытат ы С ер г е й æ н. 
— Дæ хъæубæстæ рох кæмым бандыдтай. 
(Хæлары уайдзæф). 
Ды раст дæ: 
Хъæубæсты уæззау фарн 
Мæ фæдыл бафтдзæн искæд-бон мæнæн... 
Уæдæ мæ афтæ тызмæг ма фау! 
Æвæццæгæн мын счындæуыд кæлæн... 
Æндæр æрвылбон дæр мæ хъæумæ 
Бæргæ хæссин мæ зарæджы зæлтæ... 
Кæсы мæм Обауыл æнхъæлмæ 
Мæ хæлæртты æнæрхъæцгæ Зæрдæ! 
Нырма нæ кæддæры цæлхъ-зардæн 
Нæ хъæууынгты йæ кæрдихтæ тæлфынц... 
Æмæ мæм кæд нæ хъуысынц ардæм, 
Уæддæр мæ сæрты Ивгъуыдмæ тæхынц. 
Нæ фæндтыл не ’ххæссы нæ фадат, 
Æмæ дæ курын — 
Ма агай мæ рисс! 
Цæлхæмбырдæй та Обауыл куы бадат, 
Уæд-иу мæ номыл иу дзаг сыкъа сис! 
1973 
5 Кар 
65 

ФÆСРИВАДЫ ÆМДЗÆВГÆ 
Мæ къух куыд рагæй нал фæхæццæ 
сисмæ... 
Мæ Музæ та мæ арвдалынгты лидзы... 
Æз, абоны бон райсомæн фæлдисгæ, 
Æгомыгæй мæ сагъæстæ æндидзын. 
Сæ судзаг уаргъ лæгыл æруагътой азтæ... 
Уæддæр ма хатгай 
Рог бæллицтыл бафтын: 
Хъандзал цæргæс 
Уæнгуагъд кæрчыты астæу 
Куыд уидза кæрты хус цъæмæлтæ, 
Афтæ! 
1970 
66 

СЫХАГ ЧЫЗГ 
У уалдзыгон бон. 
Хурджын райсом скодта. 
Ды 
Сæрфыс уæ рудзгуытæ. 
Уæрæх сæ байтыгътай. 
Дæ къухты бынæй 
Хуры тынтæ асхъиуынц æваст. 
Уый 
Дæ рудзгуыты æвгтимæ 
Хъазы хур... 
...Ды 
Сæрфыс уæ рудзгуытæ. 
Дæ хъæбысæй сызгъæринбазыр мæргътæ 
Пæррæстытæ кæнынц. 
Уый 
Дæ рудзгуыты æвгтимæ 
Хъазы хур... 
1970 
67 

МÆ КÆСТÆРÆН 
Æнæ архайдæй бæллицтæ сты рохбаст — 
Цы у æвгын цыкурайы фæрдыг!.. 
Кæддæрты-иу мæнмæ дæр дзурын хорз каст, 
Ныр та... 
Ныр та мæ аразын фæнды! 
19 7 3 
68 

Кæнын рæнхъамал... 
М’ амæттаджы ’ргом фæдыл 
Фæхæст дæн, зæгъгæ, 
Уæд мæ къах фæцуды... 
Сæ фæдыл мæ куы фæцæйсайынц рог 
фæндтæ, 
Уæд — рагагъоммæ — зæрдæсæр ысдуды... 
Мæ куыстагæн йæ судзагæй куы саходын, 
Гæзæмæтæ уæд райхъуысы мæ зарын... 
Дæлимон дæр дывыдон арт кæй рахонид, 
Æз ахæм уысмы удæнцой ыссарын! 
Æз хъуамæ ссарон 
Ахæм бæрзæнд, 
Ахæм рындз — 
Куыд бацæуа æгас Ирыдзыхъхъ дисы... 
...Цы йæ ’мбæхсон: 
Æппæлгæ дæр мæ ракæнынц, 
Фæлæ мæ зард 
Мæхи зæрдæ 
Нæ исы! 
1973 
69 

САЗИСТЫ ЦЪÆХ 
ЗÆХХЫЛ 
Æз арæх сабидугмæ ’здæхын,— 
Куыд мыса хаст бæлццон йæ дин... 
Кæмдæр, 
Оазисты цъæх зæххыл 
Цыдæр æндæр паддзахад и. 
Уым хъазын хъугæмтты æмбарæй 
Мæ хурсыгъд цахъхъæнтимæ æз. 
Мæ туджы — развæлгъау — æнкъарыго 
Ныры цæлхъ-зарджыты хьæлæс... 
Зыны мæм уырдыгæй æндæр рындз — 
Цæгæмбаст афæдзты фæлмæй. 
Мæнæн уым хъулон хай нæ дæттынц, 
Нæдæр мыл ауæрдынц цæфæй. 
Æмæ мын уыдонимæ ’нцон у — 
Цы у дæ хъару, уый — дæ хай. 
Сæ цин, сæ фыдæх дæр æрдзон у... 
Ды дæр — сæхи, кæд се ’мсæр уай! 
Æз арæх сабидугмæ ’здæхын — 
Куыд мыса хаст бæлццон йæ дин.... 
Кæмдæр, 
Оазисты цъæх зæххыл 
Цыдæр æндæр паддзахад и. 
1 969 
70 

ÆРЦЫДИ ТА УАЛДЗÆГ 
Æрцыди та уалдзæг — 
Æмдзæвгæтæ фыссыны афон. 
Абон — 
Хуыцаубон. 
Мæ рудзгуыты бынты та адæм 
Æнкъуысынц дыууæрдæм. 
(Мæлдзыджыты губакк, миййаг, 
Кæд басхъаудта исчи йæ къахæй...) 
Уæртæ 
Æрбассæнды иу лæг. 
Хъæуккаг у, æвæццæгæн. 
Цардхуыз. Пыхцылæрфыг. 
Сæрыл — 
Уæлдзармын бæрзонд худ. 
Цæуджыты афæрсы хатгай цæмæйдæр, 
Æмæ та фæраст вæййы дарддæр. 
Уæртæ 
Хæрз æвзонг дыууæ чызджы 
Марды веноктæ æрбахæссынц. 
Худынц цæуылдæр. 
Сæ пылыстæг уæрджытæ хуримæ дзурынц... 
Арвæн йæ цыппар къабазæй 
Нæргæ æмæ абухгæ ’рбанхъæвзы уалдзæг. 
Куы загътон: 
Æмдзæвгæтæ фыссыны афон у ныр. 
71 

Æнæвнæлд фæндырау, 
Дæн ме ’мыдзаг мыртæй, бæргæ... 
Фæлæ сыл нæ цæуы мæ бон... 
Йæ хъал бон куы ныккалид, уастæн, 
Ме ’скæнæг — 
Чи радта мæн 
Куырм æмæ къуыттыйæ нæ зæхмæ,— 
Чи мын ныттагъта мæ риуы 
Судзгæ-ураугæ монц уæгъды! 
Катайы сау арты базыр 
Ныххойы йæ фыдæхæй мæн, 
Карз фæсмон зилы æндæргау мæ сæрмæ: 
«Гутоны хъæдыл фæхæцыдтæ уал-аз, 
Фæлæ цы ’взæры дæ хуымы?..» 
Уастæн, бын бауон,— 
Кæмæн нæу æртæнгæс йæ къона! 
1971 
72 

Сæнтурс æхсæрдзæн сау къæдзæхы фазы 
Зæлдаг кæрдæнау, уддзæфимæ хъазы. 
Тæмæнкалæг бон ацæуы. 
Иæ фæстæ 
Мылазон æхсæв бафиды йæ хæстæ. 
Нæ сæрмæ — арв, 
Йæ цъæх риуыл — æрфыг-мæй, 
Нæ быны — 
Зæххы саудалынг æрфытæ. 
Сылгоймаг цæсты ахады тæссондæй, 
Нæлгоймаг та — 
Фæйнæгфарсæй, хæд-зондæй. 
Сырхмæтæг дары астымæй йæ зынг-сæр, 
Сыф-сыфгæнгæ, йæ зæнгыл калм ыздыхсы. 
Ысгарæм мæй — æрвæмдых у нæ сахъ дуг, 
Уæддæр зæххыл нырма кæлы рæстаг туг. 
1971 
73 

РÆСТÆГ ЦÆУЫ 
Каены уæлæхох зонды хъару монцтыл, 
Мæпг бæллицты мæнг базыртæ сæтты. 
Зæххон ныхасы дурвидар æрдзон тых 
Мæ зæрдæйæн æхцон сагъæс дæтты. 
Кæны мæ ныхас бонзонгæдæр, арфдæр... 
Мæ къух нæ исын иу хъуыддагыл æз: 
Уæззау хъуыды хуымæтæг дзырды бавæр — 
Куыд кæна рæнхъ, æндæгъд нуарау, 
дыз-дыз. 
19 72 
74 

ЛЕНИНÆК 
Æз дун-дунейы рантыстыл куы фæлгæсын, 
Фæзæгъын уæд: 
Дæ номæн нæй мæлæн! 
Дæ ном ысси Рæстдзинады æргъæу мæсыг — 
Уый калы арвæй зæхх’ астæу тæмæн. 
Фæллад дæттæ, 
Фæныкхуыз-хъулон денджызтæ... 
Сæ цин, сæ хъыгæй Урс Мæсыг нæу цух: 
Сæ фидæн дуг æргъæу рудзгуыты 
фендзысты — 
Ныггуылф сыл ласдзæн уыдон тæрттæй рухс. 
Дæ фарны уæзæй дун-дунейы сау тыхты 
Ныццавта арв!.. 
Уæлæрвтæм дæ æмхиц? — 
Зæххон уæвгæйæ, 
Дзыллæйы уæззау хъыгæн 
Æрвон хотыхæй сыскъуыдтай йæ билцъ. 
Мæнæн дæ ном — 
Сæрибары æндон æрмадз... 
75 

Мæ цард — цыбыр, 
Зæххæмбæрц та — мæ хæс... 
Куы зонон æз мæ рæстдзинад дæ иомы раз - 
Къæрттæй уæд цъула н’ аппардзынæн æз! 
1972 
76 

СШÆЛДЫСТАД 
Куы фервæзын æрвылбоны хъæрахстæй, 
Куы ’рулæфын, 
Куы ’ррæсуг вæййы зонд, 
Уæд, 
Зæрды дуар кæуыл бассыдтон раздæр, 
Æртыхсынц уыцы сагъæстæ мæныл. 
Æмæ та ног — 
Уæлтæмæны æрра арт, 
Тыхурæд монцты удлæууæн дыз-дыз... 
Ирон дзырды дзæхст-дзæхстгæнæг 
рæнхъытæ 
Фæкæнынц, уадау, зæрдæйы æмбу... 
Дзæнæты цъусдуг! — 
Ракæсын мæ цæстæй, 
Мæ хибар уат мын басгуыхы цъæх арв... 
Мæнгæн нæ загъта Уырысы пахуымпар: 
Паддзах дæ ды! Цæр иунæгæй, поэт! 
1971 
77 

САУГУЫСТ 
Фыссæн гæххæттæй байдыдтон тæрсын, 
Фæрыст мæ уд йæ урсдалынг быдыртæй... 
Зæгъгæ, мæ риуы судзгæ монц фæзынд, 
Уæд гæххæтмæ та рахизы быдыргъæй. 
Фыссæн гæххæттæй байдыдтон тæрсын. 
Хæрзты йын бацу — разилдзæн дыл сайдæй! 
Зæгъдзæни дын: 
Мæ зæххæй мын фæкайдтай, 
Фæлæ йыл не ’рзад цæхх æмæ кæрдзын. 
Фыссæн гæххæттæй байдыдтон тæрсын. 
Мæрддзагæмбæрзт йæ урс тæмæнæй — 
м’ агъуыст! 
Уæддæр та йæм мæ дзуринаг хæссын... 
0 хъизæмар! 
О удæнцой! 
О саугуыст... 
Фыссæн гæххæттæй 
Байдыдтон тæрсын. 
1973 
78 

Терк дзагхъæлæсæй рагуылф кодта 
хæхтæй, 
Йæ сатæг уымæл быдыртыл хæссы. 
Æнусон хæхты цъитилвæст рæдзæгъдтæ 
Сæрыстырæй, æгомыгæй кæсынц. 
Ыссыгъди къуыбар къалиуыл цырагъау, 
Цæйбæрц фæкаст уый уалдзæгмæ, цæйбæрц! 
Тæссар къахв.æкдаг къуыбырыл дыдагъæй 
Æрцауындзæг и. 
Бангæстæ и æрдз. 
Æрдз бангæстæ и... 
Цавæрдæр уæлвонг тых 
Бæллаг уды йæ уæлныхты хæссы. 
Бæрзонд хурзæрин сау зæххы фæсонтæм 
Æдзынæгæй цымыдисæй кæсы. 
Изæры ’ркæсдзæн уазал мæй — æрхæндæг, 
Уый наупæлæзау мигъты ’хсæн зындзæн... 
Фынæй кæндзæни 
79 

Мæйрухсмæ 
Хуымгæнæг, 
Æмæ йæ фыны 
Дзаг æфсир уындзæн... 
1 971 
ш 
80 

ÆВСУРГЪ 
Мæ тæлфаг бæх мыр-мыр кæны мæ быны, 
Фæпæррæстæввонг кафы, хсыны зæхх... 
Куы суасы рындзмæ — сау айнæг лæбыры — 
Æмыр комæй ма сыхъуысы йæ дзæхст. 
Куы скъæфы азæлд къæдзæхты дыдæгътæй 
Бæхы хуыррытт — 
Ыссырддзаст вæййы уæд. 
Иæ комыфынчы урстæбын æврæгътæн 
Æруазал вæййы къæйдуртыл сæ фæд. 
Болат цæфхæдтæй дурвæндаг ныххойы, 
Ызнæт цæстытæй комырдæм кæсы... 
Дзæнхъа цъититæн басæтты йæ дойны, 
Тæссар-тæссар мæ былырдæм хæссы. 
1971 
Кар 
81 

КÆДДÆРЫ УАРЗТ 
Мæ зæрдæйыл залты мит уары. 
Мæ зæрдæйæн хинтæ ысчынд: 
Дæ урс цæнгтæ рæстæджы тары 
Мæ хъысмæтыл, нимбау, тыхсынц... 
1 973 
82 

**)у/&\&&7.&(&.&$).*$.&1&** ■'&**,'.*?! "*?'■ *?\ у ’у’ *»; ^/’&’У; **'**'■ ’&^ •*;!/. ^$ГЫ'<У ?$' 
ЭПИГРАММÆТÆ 
æмæ 
ПАРОДИТÆ 

ФÆЗМÆГОЙ ПОЭТÆН 
„Хуызæнæй-хуызæпмæ, дам, 
лæг амардæумлн". 
(А д æ м о м а? м 6 и с о п д). 
Æвзартæ ма дав искæмæ’н йæ конд 
зæххæй,— 
Сæрмæ ’рхæссинаг нал у уый дæ кары. 
Дæхи цæсгом ыссар, мæ хур, дæ хорзæхæй, 
Кæннод дæ исчи искæйы ’фсон мары! 
|ХÆДАХУЫР .КРИТИК- 
1. 
Сынæгæй Музæмæ бырсг-æ, 
Былысчъил кодта 
Монографитыл... 
Цъыфкалæн хахуыртæ фысгæ, 
Хи ахуыр кодта 
Орфографийыл! 
2. 
Поэтикæйы терминтæ ысдзурын дæр 
Нывыл нæ зыдта. 
Сбадт ыл ном — «хæдахуыр». 
Цъыфызмæнтгæ, 
86 

Кæцæй федтаид хуры дæр!.. 
Æмæ фæстагмæ басгуыхти... 
ХÆД-ХАХУЫР. 
ИУ „КРИТИЧЫ" МЕТОД 
Куы фæфыссы клаузулæтыл, 
Куы та раскъæры 
Кълиаузы 
Уылæнтæ. 
НЫХИЛАГ фЫССÆГÆН 
Хай — уымæй, 
Хай — амæй. 
Фылдæр та — 
Хайямæй... 
БИЦЪОТЫ ГРИГОЛÆН 
Кæй фырт дæ? 
— Нанайы! 
— Кæм уыдтæ? 
86 

— Ялтайы! 
Алы сæрд дæр дзы вæййын. 
Фæфыссын Абэтæ. 
Фæкæсын Коботæ,1 
Номдзыд уæвынмæ бæллын! 
ÆРДХОРДДЗИНАДЫ 
ТЫХХÆЙ 
Нал — сугæн, 
Нал — фæйнæгæн бæззыд къодах, 
Иæ боны хъиутæ сугсæттæны хордта. 
Æндон фæрæт ын алы бон ард хордта: 
— Ды, дам, мæнæн мæ хъаймæты æрдхорд 
дæ!.. 
МÆ НЫХМÆ СТИХ 
НЫШШЫССÆГÆН 
Цæнкуылæй рантыст дунемæ дæ фыссæн 
сис, 
Æндæр дæ уал-аз цъатайæ нæ саид... 
Ды искæд-бон нывыл ныхас куы 
ныффыссис — 
Мæ ныхмæ нæ, мæ марæг дæр куы уаид!.. 
1 КобоАбэ — номдзыд янойнаг прозаик, Бицъоты 
Г-йы уарзон фыссæг. 
87 

ИУ ПОЭТÆН 
Дæ сæйраг хæс, 
Миййаг, кæд хоныс дзурын? — 
Хъæуа, нæ хъæуа — 
Райдайыс лæхурын... 
Æххæст ма фыссын 
Куы зонис, уæд дæ 
Паддзахæн дарын 
Фæразид зæрдæ! 
ДИДИНКАЛÆГ ПОЭТ 
„А-жунемæ уазæгуаты ’рцыдтæн, 
Фæлæдзы уæддæрæздæн фысым...* 
„...Тар æхсæв... Ыскъæфы 
Уалдзæджы тæф дымгæ, 
Цыма ’хсынцъы дидинæг 
Рафтыдта мæ фындзы Оып..." 
Бсстауты Гнуæрги. 
Куыннæ уон æз райгонд хъысмæты 
зынг цалхæй— 
Цы хорзæх ма раттой уæлæрвтæ лæгæн! 
Мæхæдæг мæхицæн — 
Хуыцау дæр, 
Паддзах дæр: 
Дæн аходæг дæр æмæ кувæг дæр дæн. 
Мæ иу къух фысым у, 
Мæ иннæ та — уазæг... 
88 

Кæрæдзимæ хатынц зæрин сæнæй, кæс! 
Гъе, афтæ нæ дойны æмхуызонæй уадзæм: 
Мæ къухтæ, 
Мæхæдæг, 
Бестау 
Æмæ æз!.. 
Фæлæ мыл æрæджы цæф сæмбæлд 
ахъаззаг 
(Мæ ралгъитæг баййафæд, уастæн, фыдох!): 
Мæ фындзы бын — 
Рихиты бæсты — 
Кæд разад... 
Цы ’нхъæлут, зæгъут-ма? — 
Æхсынцъыты къох!.. 
Ныр æхсынцъы дидинæг калы бындзыггай... 
Фырадæргæй, оххай, лæдæрсы мæ хид... 
Мæ фæстæ куы сагъуийынц 
Алы бындзытæ — 
Парнасы уæлхохмæ нывзилын мæхи! 
1973 
СТЕРЕОТИПОН ЦÆСТЫТÆ 
„Дæ сау иæстытæм дын æдзухджр 
Мæ сау цæстытæм æз кæсын". 
(Мæргъиты Къоста. 
Æмдз. „Æз уарзын дæу"). 
Уæлæрвты арæх æз фæфæрсын: 
«Сымах дæр æй нæ зонут, ау — 
89 

Цы зæд, цы дауæгæн йæ фæрцы 
Нæ цыппар цæсты фесты сау?» 
Уæдæртт нæ иртæсы æлхуийæ, 
Æндæр ныхъхъæр кæнин фæднс: 
Дæуæн ис сау дыууæ гагуыйы, 
Мæнæн дæр сау гагуытæ ис! 
Хъысмæт зæххон лæджы кæм фæрсы! 
Фæлæ у арфæйаг мæ «рисс»: 
Дæ цæстытæ сты фындзы фæрсты, 
Мæ фындз та цæстыты ’хсæн ис! 
Нæ хо! Кæуылфæнды мæ сардау: 
Зæгъгæ, нæ бакаст нæу æввахс — 
Дыууæ ныхмæлæууæг зарядау 
Кæрæдзи авдæрзиккам мах!.. 
1 973 
ÆНÆДЗУАПП ШАРСТ 
„Кæд райгуырдтæн? Фæззыгон уазалы, 
Æви куы хаста мнттъыфыл январы, 
Æии куы ахстой балкæсæгтæ малы? 
Сæрдыгон æви уалдзыгон хæдзары? 
Кæй бафæрсон? Мæн базонын фæнды..." 
Т м е н а т ы Б а р и с. 
Кæй бафæрсон? 
Мæн базонын фæнды: 
Кæд райгуырдтæн? Цæмæн æмæ цы хуызы? 
90 

О, ме сфæлдисæг! Заманты цæнды 
Нæ равзæрди æнамонд лæг мæн хуызæн!.. 
Кæд райгуырдтæн? 
Сæумæцъыккыл? 
Æмбисбон? 
Зæрдæвæрæнты? 
Куадзæны къæсæрыл? 
Æви — куы згъæлдтой бирæгътæ сæ 
фист-хъуын? 
Æви — куы схæцыд фæззыгæнд йæ сæрыл? 
Ис алкæмæн дæр райгуырды бон... 
Аз дæр... 
Мæнæн сæ бæсты — сау катай, 
хъуырдухæн... 
Куы зыдтаин æз ацы бæллжх раздæр— 
Сывæллонæй йыл райдыдтаин тухæн! 
Нæ раттид дзуапп мæ хынцфарстæн 
Сырдон дæр.— 
Кæм райгуырдтæн? 
Мыстачъейы уæныл? 
Уынгæджы бон мыл акодта мæныл — 
Æнæ метрикæ тондзынæн мæ бонтæ! 
91 

ЧИНЫДЖЫ ИС: 
6 
7 
9 
10 
11 
12 
14 
15 
16 
17 
18 
19 
21 
22 
24 
25 
26 
27 
28 
ФÆНДАГЫЛ 
Кар 
Поэты зæрдæ 
Ныхас Теркимæ 
Денджызæй куы не ’рбаздæхы нау... 
Фыдыбæстæ 
Рындзмæ цæугæйæ 
Номарæн 
IIу æхсæв Стыркомы 
Быдираг хъæуы ритмтæ 
Сайд 
Фæндагыл 
Ленин Парагвайы 
Туристты хæдзары 
Ныхас бюрократимæ 
Фæлладуадзæны нывтæй 
Мартъи 
Цымытийы мæсгуытæ 
Æхсæв хохаг хъæуы 
Хъобангомы нывтæй 

29 
31 
32 
33 
36 
37 
38 
39 
41 
42 
43 
44 
45 
47 
49 
51 
52 
53 
54 
55 
58 
$2 
Сыгъдæг гæххæтты раз 
Фурды был 
Æнахуыр зымæг 
Ныхас къæдзæхимæ 
МОНОЛОГТÆ 
Одæ 
«Лæгау-лæджы куы фендавынц...» 
Фæскуыст 
Фæндиæгтæ 
Идæдз ус 
Батрадз 
Куы амæлон искуы 
Поэты ныхас йæ рæнхъытимæ 
Фыстæг «фæлтæрд» поэтмæ 
Калоты Хазбийы фæстаг сахат 
«Цæрæг удæй уа} зайæг халæй...» 
Зæронд хохаджы хъуыдытæ 
Хъамбердиаты Мысост 
«Æз уынын...» 
Гаджидау 
Зæронд цæргæс 
К А Р 
Уæлмæрдты 
Фæззæг 

63 
64 
65 
66 
67 
68 
69 
70 
71 
73 
74 
75 
76 
77 
78 
79 
80 
Тæрхон 
Фæззæджы нывтæй 
Ныстуан 
Фæсривады æмдзæвгæ 
Сыхаг чызг 
Мæ кæстæрæн 
Куыст 
Оазисты цъæх зæххыл 
Æрцыди та уалдзæг 
Цард 
Рæстæг цæуы 
Ленинæн 
Сфæлдыстад 
Саугуыст 
«Тсрк дзагхъæлæсæй рагуылф кодта 
хæхтæй...» 
Æвсургъ 
Кæддæры уарзт 
82 
83 
ЭПИГРАММÆТÆ ÆМÆ 
ПАРОДИТÆ 
Фæзмæгой поэтæн 
Хæдахуыр «критик» 
Иу «критичы» метод 

83 I Ныхилаг фыссæгæн 
— Бицъоты Григолæн 
84 Æрдхорддзинады тыххæй 
— Мæ ныхмæ стих ныффысæгæн 
85 Иу поэтæн 
— — Дидинкалæг поэт 
86 Стереотипон цæстытæ 
87 Æнæдзуапп фарст 

Камал Хазбиевич Хо д о в 
ВОЗРАСТ 
Стихи 
(На осетинском языке) 
Редактор А. И ЦАРУКАЕВ 
Художник X. Т. САБАНОВ 
Художественный редактор У. К. КАНУКОВ 
Технический редактор Ю. В. ГРЕЧИШКИНА 
Корректоры И. X. ДЖАНАЕВА, 
М. Г. ГАДЗАЛОВА 
Наборщик Е. Н. СЕМИКОВА 
Печатник В. И. ЖУРАВЛЕВ 
•X- 
Сдано в набор 22-У-1974 г. Подписано к печати 20-У111-1974 г. 
Формат бу.маги 70х901/3.,# Печ. л. 3. Усл.-п.л. .4,51. Учетно-изд. 
листов 2,53. Тираж 15Ш~ экз. Заказ № 1122. Изд. № 51. Цена на 
бум. мелов. -35 коп., на бум. тим. № 2—26 коп. РИ 00162. 
Книжное издательство Управлсиия по делам издательств.полнг- 
рафии и кннжной торговли Совста Мимистров СО АССР, г. Орд- 
жоникидзе, ул. Димитрова, 2. 
Книжная типография Управлення по делам издательств, поли- 
графии и книжной торговли Совета Министров СОАССР. г. Орд- 
жоникидзе, ул. Тельмана, 16. 


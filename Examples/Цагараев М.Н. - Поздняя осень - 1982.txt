ЦӔГӔРАТЫ 
IVIAKLCI/I IVI 

Отсканировано 
в феврале 2014 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2014 азы февралы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

ЦÆГÆРАТЫ МАКСИМ 
ÆРÆГВÆЗЗÆГ 
Æмдзæвгæтæ æмæ миниатюрæтæ 
ЧИНЫГУАДЗÆН «ЙР» 
ОРДЖОНИКИДЗЕ * 1982 

840се? 
С (Осет) 
ЦЗО 
Рецензент Дзасохты Музафер 
Цæгæраты М. 
ЦЗО Æрæгвæззæг: Æмдз. æмæ ми- 
ниатюрæтæ. — Орджоникидзе: 
Ир,1982. — 136 ф. 
Цагараев М. Н. 
Поздняя осень. 
35 к. 
Стихи и лирические миниатюры известного 
писателя Максима Цагарасва отделыюй кни- 
гой выходят впервые. Они проникиуты глу- 
бокими раздумьями о месте человека в жиз- 
ни. - 
70403-36 в4Осет 
Ц М131 (03)-82 49~82 С(Осет) 
Издательство «Ир», 1982 

!@3@3@3@3@3@3@3@^@3@3@( 
ФÆНДАДЖЫ ХОРЗÆХ 
Цæгæраты Максимы нæ чиныгкæсджы- 
тæ фылдæр зонынц йæ радзырдты æмæ 
повестты чингуытæм гæсгæ. 
Прозаик — афтæ фæзæгъæм, Цæгæра- 
ты Максимы литературон сфæлдыстадыл 
ныхас куы }рцæуы, уæд. Афтæмæй та 
Максим суанг йе сфæлдыстады фыццаг 
къахдзæфтæй фæстæмæ фыссы поэтикон 
уацмыстæ дæр. Ирон поэзиуарзджытæй 
ма, æвæццæгæн, бирæтæ хъуыды кæнынц, 
Максим, Баситы Дзаххот, Кочысаты Му- 
харбег æмæ Мыртазты Барис 1940 азы 
цы иумæйаг æмбырдгонд рауагътой, уый. 
Цыппар æрыгон лæппуйы ард бахордтой 
сæ Райгуырæн бæстæйы раз. Ацыдысты 
хæсты быдырмæ. Дзаххот æмæ Мухар- 
бег се ’взонг удтæ радтой Фыдыбæстæ- 
йы сæрвæлтау, Максим æмæ Барис та 
хæстон фæндæгты рыг схастой сæ уæлæ 
сæ ныййарджытæм, сæ райгуырæн хъæу- 
тæм. Æмгъуыдæй раздæр халас æрбадт 
сæ къæмисæнтыл. Цы бирæ диссæгтæ 
3 

федтой, цы бирæ зындзинæдтæ бавзæрс- 
той, уыдон радзурынæн хъуыдис зæрдæ- 
бын ныхас. 
Цæгæраты Максим, йæ фадат æмæ йæ 
курдиаты тых цас амыдтой, уыйбæрц ар- 
хайдта уыцы зæрдæбын ныхас ракæны- 
ныл. Кæм — æмдзæвгæты хуызы, кæм та 
прозæйæ фыст уацмысты. Царды цаутæ 
афтæ вазыгджын уыдысты, фыссæджы 
зæрдæбын ныхас афтæ æхсызгон хъуы- 
ди æмæ-иу хатгай Максимæй «рохуаты» 
аззадысты йе }мдзæвгæтæ, сæхицæн-иу 
раздæр фæндаг айгæрстой Максимы ра- 
дзырдтæ æмæ повесттæ. 
Ныр æрцыди йе ’мдзæвгæты рад дæр. 
Йæ къухы ма дзы цы бафтыд, хæсты бы- 
дырæй ма дзы цы иугæйттæ сирвæзт, 
уыдон æрæгвæззæджы фæллойау иу ран- 
мæ æрæмбырд кодта æмæ сæ рахуыдта 
«Æрæгвæззæг». 
Дыууиссæдз азæй фылдæры фæллой... 
Хæстыразмæйы фыццаг къахдзæфтæ, уа- 
зал акъоппыты фыст æмдзæвгæтæ, уæ- 
лахиздзауты æнæкæрон цын, сабыр ду- 
джы æнкъарæнтæ... Уыдон сты Цæгæра- 
ты Максимы æмдзæвгæты сæйрагдæр мо- 
тивтæ. 
Фæндаджы хорзæх сæ уæд. 
4 

ФЫЦЦАГ ХАЙ 
Æмдзæвгæтæ 
МÆ ЗАРÆГ 
Цымæ кæдмæ цæрдзæн мæ зарæг? 
Цымæ кæдмæ тæхдзæн мæ сæнтты? 
Æви уый талынг æхсæв кæмтты 
Дзырдгай ныппырх кæндзæни саулæг? 
Æмæ йæ фæстаг мыртæ хæхтыл 
Хъæуи-хъæу зилдзысты зынгхуыстæй? 
Кæнæ та райсомы æртæхты 
Уый ахуысдзæн зынгау йæ тыхстæй? 
Кæнæ æргъæвст цъиуау уый нæумæ 
Æрхаудзæн базырсаст, æрхуымæй? 
Æви уый нал раздæхдзæн хъæумæ 
Изæрæй хуымонтимæ хуымæй? 
Æви фиййауы скъуыдтæ былтыл 
Ныссæлдзæн тугæрхæмттæй хурмæ? 
Æви дзæнгæдацъæгъдæг сылтыл 
Цъæхснаг уисау æртыхсдзæн зулмæ? 

Æви фыдлæджы дзыхы бафтдзæн? 
Кæндзæн фыд-зæрдæтæн лæггад дæр? 
Æви кæйдæр æмдзæгъдмæ кафдзæн, 
Æмæ кæйдæр уыдзæн йæ кад дæр? 
Æмæ ма уæд цæмæн у зарæг? 
Кæй ма хъæуы фæлывд, æгадæй? 
Фæлтау ыл ма сæмбæлæд саулæг, 
Рæвдауæд адæмы йæ кадæй! 
Цымæ кæдмæ цæрдзæн мæ зарæг? 
Цымæ кæдмæ тæхдзæн мæ сæнтты? 
Æви йæ хуырскастыл кæмтты 
Йæ фæсарц аскъæфдзæни барæг?.. 
«Куы нæ дæ федтаин, 
бæргæ...» 
Къоста 
* * * 
Æнусон æрдз! 
Ды ац’ изæр æндæр дæ, 
Цъæх гауызтæй дæ тыгъд фæзтæ æмбæрзт, 
Æмæ куыннæ, куыннæ рухс кæна зæрдæ, 
Кæд хæхтæн мæй сæ фæсонтæй ыслæст, 
Кæд дард ран дон йæ аив зарæг зары 
Дæуыл, дæуыл, нæртон чызджы хъæлæс! 
Æз ма ныр дæр æвзонг зæрдæйыл дарын, 
Кæддæртау, дæу, нæ дидннæгджын фæз. 
б 

Фыццаг хатт уæд дæ дари риутыл федтон, 
Фыццаг хатт, о, чызджы фæлмæн æнгас. 
Цымæ цæмæи, цæмæн, раздæхта йе ’ргом 
Мæнмæ æнцад хæрис бæласы раз? 
Æви дзы уæд æрбайрох и, зæронд фыд 
Кæй уыдис уым, кæй дардта бæхæн дон? 
Æфсæрм, æфсæрм! * 
Дæу тыххæй уæд нæ бафтыд 
Мæнæн зæгъын мæ уарзонад æргом. 
Уыдтон сæ уæд, куыд араст ысты дарддæр, 
Фæлæ кæдæм? Нæ равзæрстон бæлвырд. 
Иæ фæдыл æз сывæллонау фæкастæн, 
Цыма уæддæр мæ алывæрсты зылд. 
Æмæ фынтау фæцыдысты нæ азтæ 
Кæдæмдæр дард уæрæх быдыртыл фаг. 
Æдзух-иу æз мæ уарзон фæзмæ кастæн, 
Кæд, зæгъын, ам уый фендзынæн, миййаг... 
Иæ рады цыд æхсæзæм аз, йæ рады... 
Уыдтæн та ам, нæ дидинæгджын фæз, 
Æмæ йæ уæд йæ хъæбулимæ хъазгæ, 
Цъæх дари фæз, 
Фæстаг хатт федтон æз... 
Сентябрь, 1939 аз 

ÆРГОМ НЫХАС 
О, байрйай, хæххон чызг, 
Хæххон æрдзы къай, 
Нæуæг та дæ фидауцыл дзурын, 
Сæууон хуры тынты 
Дæу фенын, чызгай, 
Дæу боныгон абарын хурыл. 
Мæйдар æхсæвты дæр 
Дæу рæсугъдæн нæй, 
Гъеуымæн дыл зæрдæ нæ ивы, 
Дæу хуызæн ма худы 
Бæрзонд арвыл мæй, 
Дæу хуызæн ма уалдзæг æрттивы. 
Бæрзонд хохы фарсыл 
Мæ нард фосы дзуг 
Куы аскъæрын хизæнты размæ... 
Мæ къабæзты ногæй 
Уæд ахъазы туг, 
Мæ уæлхъус æрбалæууыс хъазгæ. 
Нæ буррихи фæззæг 
Куы фæзыны, куы, 
Куы байдайы хъарм сæрды сурын, 
Куы фефснайæм уыимæ 
Нæ бæркадджын хуым, 
Уæд кусыс хъазуатæй мæ цуры» 
Нæ уарзон Советы 
Куы фæбадæм мах, 
Куы фæкæнæм иумæ уынаффæ... 
8 

Нæ бæрзонд къæдзæхтыл 
Кæм фæллайы къах, 
Сæ хъæбысы рæз, мæ хур, кафгæ! 
О уарзон хæххон чызг, 
Дæ райдзаст цæсгом 
Цæмæй калы афтæ цæхæртæ? 
Æнæ дæу æнкъардæй 
Куы фервитын бон, 
Куы мын байстай иуыл мæ зæрдæ... г 
14/У-1939 аз 
ÆРТТИВ, СЫЗГЪÆРИН ХУР 
Хæсты размæ ныффыс- 
тон поэмæ «Абхаз» — 
арæнхъахъхъæнджыты 
цардæй. Поэмæйы къух- 
фыст фесæфт хæсты рæ- 
стæг. Баззад ма дзы 
дыууæ цыбыр скъуыд- 
дзаджы: «Æрттив, 
сызгъæрин хур» æмæ 
«Арæйнаг фыстæг». 
Автор 
Нæ цæуæнтæ ысты уæрæх, 
Бæркадджын та— нæ фæзтæ. 
Мæнæн у амондджын мæ зæхх, 
Мæнæн у амондджын мæ бæстæ, 
9 

Зæгъ-ма, мæ зæхх, кæд федтай ды 
Дæ риуыл ацæугæ комбайн?.. 
Кæс-ма, нæ диссæгтæм нын хур 
Фæурæдта йæ дугъ, йæ уайын. 
Нæ сæрмæ худæндзастæй ныр 
Рæбынуæз батылдта йæ дыстæ, 
Æмæ мæ райгуырæн бæстæн 
Кæны уый арфæтæ, хъæбыстæ; 
Кæсы, нæ уромы йæ дис, 
Хæларæй райдайы йæ ныхас: 
«Æз уарзын дæу, фæрныг Цæдис, . 
Æз уарзын дæу мæхийас. 
Бæрзондæй ахæссын мæ цæст... 
Дæ уындæй барухс вæййы зæрдæ. 
Уынын æгæрон зæхх... Æрмæст 
Ды калыс ме ’мхуызон цæхæртæ...» 
Æрттив, сызгъæрин хур, æрттив, 
Æрттив дæ дзаг цæстæй мæ бæстæм. 
Кæн ын хъæбыстæ, йемæ хъаз, 
Куыд уа æдзух æфсæст дæ хæрзтæй.. 
1939 аз 

АРÆЙНАГ ФЫСТÆТ 
Æз дын иæ бамбæхсдзынæн дзырд,— 
Æдзухдæр царды кой кæндзынæн. 
Йæ мадмæ арæнтæй йæ фырт 
Цы фыста, уый дын æз зæгъдзынæн: 
«Рæвдауæг мад мын ис мæнæн, 
Рæвдауæг мад мын у мæ бæстæ. 
Лæууын йæ арæнтыл хъæддых 
Æмæ сæ хъахъхъæнын æд га*рзтæ. 
Бæрзонд мæ сæрмæ хъазы хур, 
Йæ дзаг цæстæй мæнмæ фæлгæсы, 
Домбай сырхæфсæддон цæргæс 
Ызнæгты къахдзæфтæй нæ тæрсы. 
Мæ фарсыл хъатара æнгом, 
Мæ къухты топп, мæ кард фæринкау, 
Ызгæ нæ бауыдзæн, миййаг, 
Фæлæ æрттивы раст æвзистау. 
Кæдмæ, нана, цæрон зæххыл, 
Кæдмæ, нана, цард худа фæзтыл, 
Уæдмæ сырхæфсæддон зæрдæ 
Нæй, никуы сивдзæни нæ бæстыл!» 
1939 аз 
НÆ СЫРХ ÆФСАД 
Нæ туг дæ, не стæг, Сырх Æфсад, 
У арæхстджын дæ къух. 
Сæрибар бæсты фидарад 
Ды хъахъхъæныс æдзух. 

Нæ ивгъуыд бонты карз тохтæ 
Нæма сты рох нырма: 
Сармадзанты фыдуаг богътæ 
Куы кодтой хъус къуырма. 
Æнтыстхæссæг, нæ Сырх Æфсад, 
Дæ знæгты ныхмæ — уарт! 
Ды бавзæрстай æххормаг дæр, 
Ды бавзæрстай зынад. 
Уæддæр ды тохы уылæнтæй 
Нæ раздæхтай дæ ных; 
Нæ Сырх Æфсад, дæ хотыхтæй 
Ызнæгты кодтай пырх. 
Кæд ивгъуыд бонты карз хæстæн 
Нæ бавзæрстон йæ уæз,’ 
Уæддæр нæ дуджы райрæзтæн 
Æмæ дæн демæ æз! 
Миййаг та карз хæст, карз тохтæ 
Куы ныннæрой æваст, 
Æмæ ызнаг фæстаг тыхтæй 
Куы кала, куы, йæ маст,— 
Знаджы талыиг фидæрттæн 
Сæ сæфт хæссæг — нæ уад! 
Нæ Райгуырæн — нæ ныййарæг, 
Нæ хъомылгæнæг мад. 

Йæ сæрыл уæд нæ рухс бæстæ 
Фæстаг тохмæ цæудзæн. 
Æгас дуне нызмæлдзæни, 
Æгас дуне нæрдзæн.... 
Нæ туг дæ, не стæг, Сырх Æфсад, 
Нæ хъахъхъæнæг ды дæ! 
Æмæ та суинаг карз хæстмæ 
Цæттæ стæм мах, 
цæттæ! 
10/11-1939 аз 
ХÆХБÆСТЫ 
Кæс, хъазы мæй арвыл, 
У дуне сыгъдæг, 
Хæххон дон нын зары 
Йæ зарæг сындæг. 
Цæгаты уæлвæзты 
Хъæд апырх, ныддаргъ, 
Уым бонивæйæнтæм 
Æрфынæй и маргъ... 
Нæ буррихи фæзты — 
Хор, мæнæутæ — зад, 
Мæ уд мын рæвдауы 
Нæ зæххы бæркад. 

Рæсугъд у хæххои хъæу 
Мæйрухс æхсæв. Ам 
Мæ уарзон хæхбæстæй 
Æз хъусын: «Салам»... 
1939 аз 
ÆРЦУ ТА ШЕМ, УАЛДЗÆГ! 
(Сывæллæтты зарæг) 
Æрцу та нæм, уалдзæг, 
Æрцу та нæм ды. 
Дæ цъæхдари фæзты 
Мах хъазын фæнды. 
Нæ нард Гоко немæ 
Нæ комы цæуын, 
Мæнæн, дам, зымæгон 
У уазалы зын. 
Нæ гæды дæр арæх 
Фæкæны æнкъард, 
Нæ къонайы тигъыл 
Фæбады æнцад. 
Нæ бындзытæ арф ран 
Кæмдзæрты хуыссынц. 
Нæ мæргътæ дæм иууыл 
Æнхъæлмæ кæсынц. 
Æрцу, æмæ згъорæм 

Дæ цъæх фæзты мах. 
Нæ зарджытæм зарой 
Нæ быдыр, нæ рагъ. 
Æрцу та нæм, уалдзæг, 
Æрцу та нæм ды. 
Дæ цъæхдари фæзты 
Мах хъазын фæнды! 
Апрель, 1939 аз 
н* *•• *■* 
Сырхварс фæткъуы, дæ адджын тæф 
Æз бирæ уарзын, бирæ. 
Дæу чи ’рхаста æмбисæхсæв 
Фæсномыгæй мæ цурмæ? 
Кæй цæсты рухсæй байрæзтæ? 
Æфсæрмсырх та цæмæн дæ? 
Кæд дæ кæйдæр чызг байзæрста 
Йæ бахудтæй кæмæндæр? 
Йæ фæлмæн къух дæ арæхсгæ 
Сæууон æртæхы хаста. 
Кæд цыд æмæ йæ сагъæстæ 
Уæззау къахдзæфтæй барста? 
Æрбахъуызы сыгъдæг уддзæф 
Нæ гом рудзгуытыл хъазгæ. 
Сырхварс фæткъуы, æмбисæхсæв 
Цæмæн фæдæ мæ размæ?.. 
()щя,бпь, 1939 аз 

сидт 
Мæ тохы ’мгар, 
Æркæс дæ карды коммæ, 
Дæ топпыхос 
Бæлвырддæр басгар, 
Нæртон æвсургъ куы хастай 
Ацы бонмæ,— 
Йæ нæртон саргъ ыл баппар! 
Тыхджын къухтæй 
Æрбалвас бæхы рохтæ, 
Цæмæй тæха йæ сæрæй хъазгæ, 
Æхсарджынæй бырсæм 
Фæстаджы тохмæ,— 
Хæххон цæргæстау 
Размæ! 
Сывæллонæй зæронды оиг — хæстонтæ, 
Домбай дæр уымæн у нæ Цæдис. 
Æгас дзыллæ йæ амондыл 
Кæм сыста, 
Уæлахизтæ дæр уым ис. 
Æмæ бырсæм. 
Æрра бирæгъ лæбуры, 
Лæбуры марг хæсгæ нæ бæстæм. 
Мæ тохы ’мгар! 
Нæ тугæй æлхæд амонд 
Æрра куитæн нæй раттæн! 
Нæ сабитæ, 
Нæ цардамонд? 

Нæ фидæн, 
Нæ фæз, 
Нæ кадджын хæхтæ, 
Не ’хсар. 
Нæ рухс бæстæ — 
Кæм калы цард æрттивæн, 
Цæй, бахъахъхъæнæм, ме ’мгар! 
Нæ кæрдтæ — цыргъ, 
Нæ бæхтæ уайынц уадау, 
Нæ уæнгты туг нæ кæны уазал. 
Нæ зæххыл иу æмæ дыууæ 
Лæбурджытæй, нæ амонд исджытæй 
Куы ие ссардта, миййаг, йæ адзал. 
Бырсæм! 
Бырсæм! 
Нæ кæрдты ’хситтæй 
Куыд лидза знаг кæугæ, дзыназгæ. 
Цытджын фæтæг æмæ Фыдыбæстæйы 
Сидтмæ 
Мæ тохы/мгæрттæ, 
Размæ! 
25 шонь, 1941 аз 

НЫННÆР ÆРВНÆРÆГАУ... 
Ныннæр æрвнæрæгау, ныннæр, мæ трхы зарæг! 
Æндон мыртæ фылдæр, мæ хур, фылдæр! 
Фæстаг хæстмæ бырсы нæ зæхх — нæ дарæг, 
Æрлæуу, 
Æрлæуу хæстоны ’мрæнхъ ды дæр! 
Ныниæр æрвнæрæгау! 
Мæ адджындæр бæллицтæй 
Дæ базыртæ — æнæсæтгæ, æндон. 
Лæджы удхор, фыдсау зæрдæ, фашисттæн 
Сæ ныхмæ ды фæллойгæнджыты хон! 
Ныннæр æрвнæрæгау, сæрибаруарзаг уари! 
Тыхджындæр, 
Карздæр тохы зарæг уæд! 
Нæ цард —. дзæнæт, 
Фæлæ ныл тугдзых хъавы 
Æвæрынмæ цагъайраджы къæлæт. 
Нæй, нæй! 
Сæрибарæн цагъарады рæхмсты 
Æлхъывдæй, бастæй никуы ис цæрæн: 
Ысфыцы маст... 
Хæдбаруарзæг йæ рыстæй 
Фæцух вæййы. 
Цагъаргæнæг — дæрæн. 
Ныннæр æрвкæрæгау! 
Фæстаг туджы æртахфй 

Цытимæ фидæм ацы бон нæ хæс; 
Ды хъуамæ уай тыхджындæр арвы цæлхъæй, 
Æрвнæрдау уа 
Дæ сидæджы хъæлæс. 
Ныннæр æрвнæрæгау! 
Нæ мады ’хсыр — нæ зæрдæ, 
Нæ тугдадзинты — 
Ивгъуыд бонты ныфс. 
Æнæфенгæ — нæ цæстыты цæхæртæ, 
Æнæрцæугæ — 
Хæсты сахат нæ бырст. 
Ныннæр æрвнæрæгау! 
Сæууон уддзæфау хъазгæ 
Æрзил нæ бæстыл, 
Байрох кæн фæллад. 
Нæ дзыллæтæн æрæмбырд кæн сæ уарзтад, 
Сырх уæйгуытæн æй тохы фæзы ратт. 
Цæмæй сæ ныфсыл 
Авд ныфсытæ бафта ноджы, 
Цæмæй сæ гæрзтæ алмаситау уой, 
Æмæ бынтон фашистон куиты ’рдонджы 
Ныцъцъист кæной, 
Куыднæуал уа сæ кой! 
Ныннæр æрвнæрæгау! 
Æвдис мæ зæрды ахаст 
Хæсты заман, мæ хæдцæугæ мæсыг: 
Раст бомбæйау фæхæсс фыдызнагмæ нæ 
карз маст. 

Цæмæй йæ басудза, 
Бынтон ныууа фæнык* 
Ныннæр уæдæ, ныннæр! 
Фæстаг туджы æртæхтæй 
Цытимæ фидæм ацы бон нæ хæс: 
Ды хъуамæ уай тыхджындæр арвы цæлхъæй, 
Æрвнæрдау уа дæ сидæджы хъæлæс! 
1941 аз, июнь 
ТÆХУДЫ... 
Ард дын нæ хæрын, 
Сомы дын нæ кæнын, 
Мæ чысыл Ир! 
Мæ цард æгасæй дæр уыдй 
Æнæзæгъгæ сомы, 
Æнæской ардбахæрд. 
Ард бахæрынмæ, 
Мæ сомыты карздæр зæгъынмæ 
Никуы равдæлди мæн. 
Стæй... Сæ зæгъынмæ дæр 
Мæ ныфс никуы бахастон. 
Цас лæгдзинад равдисын хъæуы, 
Цал хохы сæрты ахизын хъæуы, 
Цæмæй уыцы сомыты аккаг ысуай, 
Уый тыххæй! 
20 

Курын дæ, мæ гыццыл Йр: 
Ард дын арæх чи хæра, 
Карз сомытæй дæ йæхиуыл 
Чи æууæндын кæна, 
Уыдоныл дæхæдæг ма баууæнд. 
Лæг йæ лæгдзинадæй, 
Йæ хорз хъуыддæгтæй лæг у. 
Ирыл-иу мæгуыр бон куы скодта, 
Уæд-иу йæ хъæбулты лæгдæрты 
Сомы кæнынмæ, 
Ард хæрынмæ нал æвдæлди. 
Сæ фæстаг улæфты, 
Сæ уæлахизы бæрзондыл-иу басыгъдысты 
Сæ карздæр сомытæ. 
Арвы ферттывдау-иу 
Цæхæртæ скалдтой, 
Дзыллæты сæрмæ-иу стахтысты 
Сæ нæргæ кад, 
Сæ нæргæ намыс. 
Изæрон арвыл-иу 
Судзгæ стъалытæй баззадысты æнусмæ. 
Скæс-ма сæм — 
Цас æмæ цас сты! 
Куыд цæхæртæ калынц! 
Де ’нæрцæф хъæбултæ... 
Дæ зынгхуыст кæстæртæ... 

Дæ балхон хистæртæ... 
Ард бахæрынмæ кæй нæ равдæлд, 
Сомы кæныныл чи нæ сахуыр, 
Уыцы хъæбултæ... 
Тæхуды, уыдонæй иу фест! 
Кæцыфæнды дæр уæд. 
Æрмæст уыдонæй уæд! 
Æхсæв-бонмæ цырагъдарæй 
Фæсудз дæ сæрмæ, Ир. 
Мæйдар æхсæв фæтъæбæртт лас 
Уарзæтты разæй нарæг къахвæндагыл, 
Ныррухс сын кæн сæ фидæнмæ фæндаг. 
Тæхуды!.. 
Сталинград, 
1942 азы 19 ноябрь 
ХЪАЗУАТЫ РАЗМÆ 
Уад, налат уад, тыгъд быдырты ниуы. 
Тархъæд ахсæв — ризæгæй рынчын. 
Хъæу — ингæнау, сæр æруагъта риуыл — 
Арф кæцæйдæр сыхъуысы хъæрзын... 
Уад, сæртæг уад, тыгъд быдырты зилы... 
Уынгты æхсæв цъиуызмæлæг нæй. 
Бæрз йæ сæр, йæ цæнкуыл хихтæ тилы, 

Уад нынниуы... 
Сау фынау мæнæй 
Сыгъд чысыл хъæу абон дæр нæ ферох: 
Даргъ нæзытæ, уалдзыгон фæлгонц. 
Уастæн не знаг азимаг æрбауа, 
Уастæн не знаг акала йæ рондз! — 
Кæд фæлладæй хъæубæсты фæндагыл 
Фосы дзугау атардта. 
Кæдæм? 
...Ныр кæсын мæ чысыл хъæумæ ’нкъардæй. 
Зæрдæ риссы... 
Сагъæстыл фæдæн... 
...Мæй йæхи тæлфгæ уылæнты надта... 
Даргъ рæхснæг бæрз донырдæм æркъул. 
Лм мæкæн йæ разыйы дзырд радта 
Ме стыр амонд, фидæн бонты хур. 
Ныр кæм и, цы бонты фарн æм дзуры? 
Бæрзы бын куыннæ фæзынди, куы? 
Зæрдæ риссы. 
Цæстысыг æртулы. 
Уæнгтæ ризынц. 
Ме ’взонг риу — æрхуым... 
Фæлæ райсом... Райсом бæстæ ссудздзæн, 
Тохы нæрдæй райхъал уыдзæн фæз. 
Ме стыр маст мæ номдзыд танктæм сиддзæн, 
Æмæ размæ — маст исынмæ æз! 
Ныгуылæн фронт, 
февраль, 1948 аз 

МА МЫН ТÆРС 
Мæ мад Олинкайæн 
Ма мын тæрс, царды рæсугьд фæндты 
Бонты фарн соммæ хæссы. 
Уарзонад азты дæр асæтты, 
Уарзонад дур дæр ыссы... - 
Ма мын тæрс. Саузым, тæссаг рæтты 
Де ’дзард фырт тохмæ бырсы. 
Мемæ — дæ бæллиц, дæ рухс фæндтæ,— 
Уымæн дын бирæ быхсын... 
Июль, 1943 аз 
ЦЫДЫСТÆМ ФÆЛЛАДÆЙ 
Цыдыстæм фæлладæй. Æртæ ’хсæвы ныр 
Хуыссæджы цъыртт не ’рхæцыд цæстыл. 
Зынджы хуызæн фестад нæ фæндæгты рыг,- 
Уæззау танктæ згъордтой нæ рæзты... 
1943 аз, август 
ЦЫРТЫЛ ФЫСТ 
Бахус мæ цæстысыг, байсысти, 
Сау мигъ мæ развæдæй нал ысты. 
Гъей-джиди, ницы мын бантысти,— 
Бонтæ мæнæн бæзгæ нал сты, 

Бонтæ æндæр кæйдæр баисты... 
Цардæй дзы бафсæдæд, 
Цардæй йыл аудæнт!.. 
Гор. Брянск, 1943 азы август 
*. * * 
Бæлас йæ уидæгтæй бæлас у, 
Лæг та йæ зæрдæйæ у лæг. 
Зæрдæйæн алцæмæй дæр тас у, 
Уæлдайдæр — хахуыртæй... Æцæг 
Рæхджы куы сыскъуынид сæ мыггаг,— 
Фыццаг дзы басудзид мæ хъæуккаг... 
Прибалтикæйы 1-аг фронт, 
1944 азы февраль 
ЦЫРАГЪДАР 
1944 азы мартъийы мæй 
мæм æфсæддон рынчын- 
донмæ ссыди мæ мад 
Олинка. Уый рухс ном 
дзы арын. 
Æнкъардæй цы кæсыс, мæ ныййарæг мад, 
Цы баззадтæ джихæй мæ фæстæ? 
Миййаг, кæд дæ фыртæн ныкъкъуымых йæ 
кард, 
Ие размæ нæ бырста æд гæрзтæ? 
25 

Æви дын мæ танктыл йрон лæджы ном 
Нæ хастон нæргæ уадæй хæсты? 
Æрбад уал мæ фарсмæ. Æрбацъæх и бон. 
Дæ фæлмæн къух авæр мæ цæфтыл. 
Мæйдары мыи алкæд цырагъдар уыдтæ, 
Мæ туджы — дæ бирæ дзæбæхтæ. 
Ды карз тохты алкæд мæ фарсмæ цыдтæ, 
Мæ зæрдæйæ нæмгуытæ здæхтай. 
Дæ цæстысыг асæрф, дæ сæр сис бæрзонд... 
Гигойы мын тынг бирæ бафæрс. 
Дæу хуызæн дзæбæх мад кæмæн вæййы, зои, 
Уый арт дæр нæ басудздзæн, ма тæрс. 
Уæ, азимаг фæуа фыдгулæн йæ сæр, 
Æлгъыстаг æрбауа æнустæм! 
Дæ цæстысыг ма згъал, лæгау дьш æз дæр 
Мæ тугмæ сæдæ туджы райстон. 
Кæмдæр мæм мæ танктæ æнхъæлмæ кæсынц 
Хæстмондагæй. Ноджы æмгæрттæ... 
Дæ хъарм цæстысыгтæ мæ рустыл хæссын... 
Зындзынæн дæм иу бон. . 
Уыриæд дæ. 
1944 азы мартъи, 
госпиталь 

МИГЪЫ ЦЪУПП 
Нæ цæф танчы сæрмæ цъæх мигъы цъупп февзæрд. 
Къæбæлдзыг тохъхъылау ныттымбыл. Фæдисон... 
Йæхимидæг ризы. Нæма ссыди йе ’фхæрд: 
Бындзыггай дзы дымгæ фæхъазыди дысон... 
Ныр танкыл æрфынæй. Сæууои хуры тынтæм 
Сывæллоны рустау сырх тæппытæ фестад,— 
Æвæццæгæн, атахт кæдæмдæр йæ фынты. 
Ныууагъта йæ дымгæ,— 
Фæдыл тахтæй бастад. 
0, бауадз æй, дымгæ! 
Фæллад уыдзæн махау, 
Фæлладæн дæр иу хатт æрфынæй фæфæтчы. 
0 мигъы фæлмæн цъупп, 
Уæззау ихæй ма ’рхау... 
Мигъ арфдæр æрныгъуылд. 
Ызмæлд ма йæ фæдджи... 
г. Мендзижец, Полыиæ, 1944 аз 
ÆЦÆГÆЛОИ БÆСТЫ 
Æцæгæлон бæсты æнахуыр æхсæвтæ, 
Куырм уæйгуыты. хуызæн — уæ каст. 
Цæмæн мæ æмбæхсут, мæрдонфынæй рæгътæ, 
Чызгайæи йæ цæстыты ’нгас? 
Салдаты фæндагыл хъарувдисæн тохты 

Мæ фарсмæ куы бырста æдзух, 
Мæлæты къæсæрыл — цæфтæмзилæг дохтыр, 
Мæ ностыл — ныр дæр ма йæ къух... 
Æнæхатыр мæлæт, кæцæй фæдæ, уастæн, 
Цæуылнæ фæкæныс хъуыды? 
Чысыл ма куы баззад нæ рухс хуры скастмæ, 
Уæд мын æй цæмæн айстай ды? 
Æцæгæлон бæсты æнахуыр æхсæвтæ, 
Куырм уæйгуыты хуызæн — уæ каст. 
Цæмæн мæ æмбæхсут, мæрдонфынæй рæгътæ, 
Чызгайæн йæ цæстыты ’нгас? 
Венгри, 1944 аз 
СБÆЗЗ-ИУ ЫН ХОЙÆН 
Изæр. Карпаты гоби хæхтыл 
Зæрæхсид пиллон артæй сыгъд,— 
Кæмдæр та хур йæ хæрдгæ ’ндæхтыл 
Цырагъау ауыгъдæй лæууыд. 
Кæсын... (Уæддæр салдаты зæрдæ 
Кæуылдæр ариссаг кæм нæу!), 
Уынын дыдзы хуры тæмæнты 
Зæдау, мæ зæрдæдарæн, дæу. 
О, цалæм хатт! Тымыгъты уайыс, 
Фæриссы къулбадæг зæрдæ... 

Уæд та мын искæйтау куы уаис, 
Фæлæ мын искæйтау нæ дæ. 
Кæд дын нæ Ир йæ фидауц иууыл 
Æиусты февæрдта хуынæн? 
Кæд дæу дæ ныййарæг йæ риуыл 
Æрмæст мæнæн хаста, мæнæн? 
Ныр дæр мæм ды фæцыдтæ дардæй, 
Дæ дзыккутыл хæстонау рыг. 
Кæсыс мæнмæ, кæсыс æнкъардæй, 
Æрхауд дæ судзгæ цæстысыг. 
Кæцæй? Кæйдæр бæстæм æнафон 
Фынау кæцæй æртахтæ ды? 
Куывдты куы не ’рвитын мæ рагбон,— 
Фæлæ дæн тугкалæн хæсты. 
Тæссаг у ам. Æлгъыст æрбауа 
Фыдбоны хæст, хæссы мæлæт. 
Æмæ кæйдæр цæфæй куы ’рхауай, 
Мæ зæрдæ атондзæни уæд. 
Фæлтау-ма сыст, сындæг мын базар, 
Кæл-кæлæй бахуд, ба, мæ хур. 
Уæддæр дыууæ зæрдæйы азар 
Хынцдзаши иунæг цырты дур. 
Тæссаг у ам... Салдаты бонтыл 
Æркæлы искæд бон цæссыг, 

Æмæ мын ме ’взонг зæрдæ соитæй 
Куы скæрда маргæйдзаг нæмыг,— 
О, курын æз, фæцу-иу хохмæ, 
Мæ мадæн иунæг ныхас зæгъ: 
«Дæ фырт лæгау лæгæрста тохмæ, 
Иæ тугæй бахызта нæ зæхх...» 
Мæ иунæг æфсымæр Гигойæн 
Мæ бæсты хъарм хъæбыс ныккæн: 
«Нæ дын уыд хо, фæлæ мæ хойæн 
Дæхицæн саккаг кæ ныр мæн...» 
Венгри, 1944 аз 
МÆ ХÆСТОН ХОМÆ 
Нæ та ’вдæлдзæн дæу, фæлæ иучысыл мемæ 
Æрбад, мæ хур. Афтæ куы дзырдтай кæддæр:— 
— Куыд хорз уаид уæдæ, Уæлахизы фендмæ 
Ныййарджыты фæидиаг дзæбæхæй фæцæр... 
Ныр дæр ма нæ уæлæ фæндаггон цинелтæ, 
Нæ хидимæ бахус нæ хæдæттыл рыг, 
Дæхи цæфтыл алкæд уыд фидар дæ зæрдæ, 
Кæйдæр цæфтыл калдтай ыставд цæстысыг. 
Цæрæнт ма сын бирæ нæ хæсток дарæстæ,— 
Нæ фæды-фæдонтæн æрдхæрæнæн уæнт: 
30 

Уæлахизы тохмæ куыд бырстам æд гæрзта*, 
Сæрибарыл тохы куыинæ ис мæлæт! 
Венгри, 1944 аз 
ЦÆУЫ МА ХÆСТ.,. 
Мыртазты Барисæн 
Цæуы ма хæст. 
Цæхæр арт судзы бæстыл. 
Нæ сæрмæ бады даргъ фæидæгты рыг, 
Мæлæт сырдау æрбахъуызы нæ фæрсты; 
Нæ фæдыл зилы маргæйдзаг нæмыг. 
Цæуы ма хæст. 
Бындзарæй ризыиц хæхтæ. 
Æнкъуысы зæхх. Тыхджынæй ниуы уад. 
Нырма бырсы фæстаджы стыр гæрæхты 
Йæ риуы ’мбæрц Уæрæсейаг салдат. 
Цæуы ма хæст. 
Нæ сау аласа бæхтæн 
Кæлы сæ фæздæг. Разæй лидзы сырд... 
Джызæлæй раст Германы ’лгъыстаг зæхмæ 
Тымыгъты дæр æнæ цæугæ нæ уыд. 
Нæ уыд æнæ цæугæ! 
Нæ маст фæйлыдта, 
Нæ риу нын хордта адæмæн сæ зын. 
Фыдгулты бын нæ ныййарæг кæй куыдта, 
31 

Уый нал фæрæзтои зæрдæтæ хæссын. 
Нæ уыд æнæ цæугæ! 
Нæ хоты хъарæг 
Цыди иæ хъустыл. Ноджы цæстыл уад: 
Сывæллæттæн уыд уацары сæ дарæг, 
Кæйдæр фæсдуар æвæгæсæгæй мард... 
Нæ уыд æнæ цæугæ! 
Нæ райсомбонты 
Цæмæй уыдаиккам сæрибары æвджид... 
Æмæ бырсæм — нæ дзыллæйы хæстонтæ,— 
Æрмæстдæр размæ. Азæлы нæ сидт... 
Венгри, 1944 аз 
ÆРТÆ УЛÆФТЫ 
1 
Нал федтон дæу, мæ хур, 
Уал мæйы, уал азы...— 
Ахæм уыд, ахæм нæ дуг. 
Загътон-иу: 
«Афонмæ нал уарзы, 
Нал уарзы»... 
Бандзыг-иу мæтæй мæ туг. 
Бустæ мыл ма бакæ: хæсты фыдвæндæгтыл 
Ме стыр маст хаста мæн дæр. 

Талынг æхсæвты дæр мемæ фæдгæнæгæй 
Уыд, мæ хур, де стыр зæрдæ. 
Ма-ну фæриссын кæн уыцы дыууæ цæсты, 
Кæуынæй ма сбуц кæ мæн. 
Абоны хæстон дæм райсом йæ хъæбысы 
Дард балцæй амонд хæсдзæн... 
2 
Зымæг у ныр. Бæзджын миты хъæпæнтæ 
Æмбæрзынц зæхх. Нæма ’рбарухс сæумæ. 
Æз мысын дæу. 
Фæхæссынц мæ мæ сæнттæ 
Дæумæ, мæ хур, 
Тымыгъты дæр дæумæ. 
Æрмæст дæумæ... 
Кæд бафсæдин дæ уындæй. 
Хъаймæт дæр уæд, 
Цыфæнды мит дæр уарæд, 
Æрцæуæнт сых, 
Кæсæнт нæм уым æмбырдæй, 
Стæй ныл уæд 
Цыфæнды зарæг зарæнт. 
Уадз ниуæд уад, нæ тыгъд фæзтæн сæ 
цармæй 
Стигъæд мит, уадз ма зонæд фæллад! 
2 Æрæгвæззæг 33 

Уырны мæ мæн, нæ уарзонады хъармæи 
Æртайдзæн мит, æрсабыр уыдзæн уад... 
3 
Мит къæхты бын хъæрзы. Арв ирд у ахсæв, 
Мæй уазалæй нымпылд, ныцъцъæх. 
Налат уад ниуы,— ’рбайсæфы мæ къахвæд. 
Хъæд — сидзæрау, ныддæвдæг зæхх. 
Мит къæхты бын хъæрзы. Цæуын фынафон 
Мæ хъæумæ. Хусысмаг хæссы... 
Нæ тохнаты сæнтсау фæздæджы аууон 
Бæзджын митыл æнцад хуыссы. 
Мит къæхты бын хъæрзы. Нæ федтон рагæй 
Нæ чысыл хъæу, дæ цин, дæ зын. 
Мæ биноитæн, мæ хъæубæстæи фæндагæй 
Рæсугъд уалдзæг хуынæн хæссын... 
Декабрь, 1944 аз 
ДЫУУÆ ЗÆРДÆЙЫ 
Бахуд мæм. Сис та дæ сæрбæттæн,— 
Ма ’мбæхс дæ бахудт мæнæй. 
Иугæр куы баиу уой зæрдæтæ, 
Уæд, хур, зæрондгæнæн нæй. 
1945 азы май 

ЧЫЗДЖЫ САГЪÆС 
Мæ цæсты рухс, ме ’хсар, 
Цы фæдæ, кæм дæ? 
Кæдæм мын фæхастай 
Мæ тæппал зæрдæ? 
Хур райсомæй хæхтыл 
Куы ссудзы æваст, 
Уæд уымæн фæдзурын 
Мæ катай, мæ хъаст. 
Сæудары рæууæлдæф 
Куы схъазы фæлмæн, 
Уæд ницы фæзæгъы 
Мæ номæй дæуæи? 
Æз уымæн фæдзæхсь 
Мæ сагъæс, мæ хъыг. 
Сæлфынæгæй уары 
Мæ цæстытысыг. 
Ныр уалдзæг у. Быдыр — 
Цъæх-цъæхид фæлыст. 
Мæнæн та мæ зæрдæ — 
Уынгæг æмæ рыст... 
.Фæндзæм аз куырдуаты... 
Æгъгъæд у... Фæзын! 
Дæ царды сæраппонд 
Мæ къæхтыл цæуын... 
Май, 1945 аз 

ХÆХХОН РАЙСОМ 
1 
Амыраны бæстæ 
Æрбаста йæ гæрзтæ. 
Амыраны бæстæ 
Нынкъуысти æд хъæстæ. 
Амыраны бæстæ 
Йæ рæхыстæ тоны. 
Амыраны хъæстæ 
Лæджы бартæ домы. 
Быдираг цæргæстæ 
Хур уæхсчытыл систой; 
Хæххон лæджы ’нгæстæ,— 
Æнæрцæф, фæдисон. 
Хæххон гуырдты сæрмæ 
Рыг сыстади рæгътæй. 
Æгас бон изæрмæ 
Сæ фынк кæлы бæхтæн, 
Сæ фындзыхуынчъытæй 
Мигъ апырх и фæзтыл, 
Сæ хиды фæрдгуытæ 
Æрттивынц сæ фæрстыл. 
Сæ цæфхæдты зынгæй 
Хуылыдз дуртæ судзынц. 
Цыргъ хъаматы цъыккæй 
Цагъайраг дуг лидзы... 
Чермены рыст бæстæ 
36 

Æфхæрджытæм сыстад. 
Чермены рыст бæстæ 
Кард арвы онг систа. 
Бæтæйæн йæ фырттæ 
Тæлтæг бæхтыл уайынц. 
Æфхæрæг лæгсырдтæн 
Сæ фæрстæ нымайынц. 
Быдираг цæргæстæ — 
Лæгау лæг, æмбисонд, 
Хæххон лæджы ’нгæстæ,— 
Æмзæрдæ, цæдисон. 
Мæстæлгъæд зæрæдтæ 
Фæбырсынц ыстæры, 
Сæ рухс кувæндæттыл 
Фæдзæхсынц кæстæры. 
Сæууон хуры тынтæ 
Æхсæрдзæктыл хъазынц. 
Хæххон лæджы зынтæ 
Нæ кæмтты дзыназынц. 
Нæ зæронд гæнæхтæ 
Хæцæг лæгтæ систы. 
Фыдгулы гæрæхтæ 
Ныппырх вæййынц систыл. 
Мæлæтхæссæг сырдтыл 
Арт бандзæрста «сау лæг». 
Хæххон сæрæнгуырдтæ 
Ныццæлхъ ласынц зарæг: 
«Уæлладжыры комæй 
Мæгуыр лæджы номæй 

Мах размæ бырсæм. 
Дыгуры рыст бæстæй, 
Куырттаты уæлвæзтæй 
Л\ах размæ бырсæм. 
Дзылаты бæрзондæй 
Хæларæй, æмзондæй 
Мах размæ бырсæм. 
Нæ мæгуыр хæхбæстæн, 
Нæ уарзон хъæубæстæн 
Мах амонд хæссæм». 
Рæхснæг бæрз бæласæн 
Йæ къабаз æрхауди, 
Кæйдæр цæстæнгас ыл 
Цæссыгау нынкъард и. 
Цъæхбазыр æхсинæг 
Нæ сæмбæлдзæн хурыл. 
Зæрдæсаст æхсинæг 
Йæ бæлонмæ дзуры: 
«Мæ судзгæ цæссыг та ызгъæлы 
мæ базыл,— 
Мæ уд мын фæхæссы. 
Цыма та йæ бæхыл Æнайы 
фырт хъазы,—- 
Мæ уд мын фæхæссы. 
Зымæгон хъызт бон мыл йæ 
халас æппары,—» 
Мæ уд мын фæхæссы, 
38 

Æнайы лæппу та йæ тæригъæд хъарь!,-* 
Мæ уд мын фæхæссы. 
Иæ ингæны къултæ фæйнæрдæм ныххойы,— 
Мæ уд мын фæхæссы. 
Иæ катай, йæ рыст мын мæ зæрдæ рæхойы,— 
Мæ уд мын фæхæссы. 
Цæмæн ма мæ хъуыдй мæ цард та йæ фæстæ?— 
Мæ уд мын фæхаста. 
Куыд нæ фехæлдысты, куыд нæ уæд мæ 
фæрстæ? — 
Мæ уд мын фæхаста. 
Мæ сусæг цæссыг та ысмал и мæ базыл,— 
Мæ уд мын фæхаста. 
Цыма та йæ бæхыл Æнайы фырт хъазы,— 
Мæ уд мын фæхаста... 
Дыдзы хур ма хæхтыл йæ базыртæ хойы,— 
Мæн цардæй фæхæссы. 
Æнайы лæппу мæ кæдæмдæр фæхоны,— 
Мæн цардæй фæхæссы...» 
Нæ номдзыд зæрæдтæ 
Фæбырсынц ыстæры, 
Нæ рухс кувæндæттыл 
Фæдзæхсынц фæлтæры. 
Ирон уа, уырыссаг — 
Æфсымæртæ хæхты. 
Сырх дари тырыса — 
Ыскъæфынц сæ бæхтыл... 
39 

Сæрсæфæн лæбырдтыл 
Фæцагайы барæг. 
Æфхæрд лæджы фырттæ 
Ныццæлхъ ласынц зарæп 
«Мах талынг æнустæй 
Æрцыдыстæм рухсмæ» 
Æгас цæуæд цард! 
Мах Ленины зондæй 
Фæлгæсæм- бæрзондæй. 
Æгас цæуæд цард!» 
2 
Мæй къæдзæхты тигътæй 
Цъынддзастæй кæсы. 
Бæзджын пъæра-мигътæй 
Арв галау нæрсы. 
Йæ бæттæнтæ тоны 
Уад, ниуы, хъæрзы, 
Кæдæмдæр мæ хоны, 
Зыдæй мæ фæрсы: . 
— Æз мигътæ æлвисын, 
Кæл-кæлæй — мæ худт. 
Бæрзонд хохæн сисын 
Йæ митæмбæрзт худ... 
— Йæ бындзарæй калын 
Æз рагон мæсыг. 
40 

Бæрз ме ’хситтæй згъалы 
Йæ судзгæ цæссыг. 
— Мæ сындз къух иыссадзын 
Хъæддаг сырды æз. 
Мæ тæссæй дзыназы, 
Ныффæлдæхы хъаз. 
—- Цыртдзæвæны сау дур 
Куы нæ дæ, миййаг, 
Дæ рох амондагур 
Нæ зилыс, миййаг... 
— Уылынджы бæрц зæххæй 
Куы нæ зыныс ды, 
Уæд ме ’хсар-фыдæхæй 
Куыд нæ тæрсыс ды? 
— Æд уидаг тæгæртæ 
Дæ рæзты тæхынц. 
Мæ цæфтæй, мæ хъæртæй 
Ныууынæргъы рындз. 
— Дæ хъару, дæ уагæн 
Нæ хатыс сæ зын. 
Цæмæй конд дæ уагæр? — 
Æргом дæ фæрсын... 
Йæ бæттæнтæ тоны 
Уад, ниуы, тæхы, 

Кæдæмдæр мæ хоны,— 
Нæ хæцы зæххыл. 
Бæрзонд хохы рагъæй 
Уый раскъæфы зынг. 
Мæ нымæт дыдагъæй 
Мæ фæдыл ныттынг. 
Мæ рустыл цыргъ фæдтæ 
Нызгъалы æваст. 
Мæ судзгæ дæлфæдтыл 
Ныйих и йæ маст. 
Мæй бамбæхсти мигъты, 
Нытталынг. Цæмæй 
Цъæх айнæджы тигътыл 
Фæхъаза мæнæй. 
Æз дæр æм ныхъхъус дæн, 
(Лæг тохæн цæры). 
Нæуæг та мæ хъусты 
Уад ниуы, нæры: 
— Дæ хъару, дæ уагæн 
Нæй, хатыи, кæрон. 
Цæмæй конд дæ уагæр? — 
Ды чи дæ, кæцон? 
— Æз? — Сыстадтæн уадмæ? 
Нæ дæн æз хуыснæг, 

Æз рацыдтæн цардма*, 
Мæ ном хуины Лæг! 
3 
Хур лæджы цæсгомыл хъазы, 
Хур лæджы цæстытæй худы. 
Хурæй лæг йæ дойны уадзы, 
Хурмæ лæг кæны тæхуды, 
Худы нæм, хур! 
Хур хæххон къæсæрыл бахызт, 
Хур хæххон къонайы судзы. 
Хур ирон тæбæгъты рафыхт, 
Хур ирон авдæнтæ узы. 
Худ нæм, хур! 
Хур мæллæг уæхсчытыл кафы, 
Хур ыскъуыдтæ къæхтыл атыхст, 
Хур лæджы бæллицтæ уафы, 
Хур æргъæвст зæрдæйы ахызт. 
Худ нæм, хур! 
Хур нæ саугуырм кæмттыл араст, 
Уым фæлмæн къæвдайæ уары. 
Хур нæ хæхты сæртæй ракаст, 
Æмæ хæхтæ худынц, зарынц. 
Худ нæм, хур! 

Хур кæйдæр цæгæр сæр фады, 
Уый фыдбоны низтæ судзы. 
Хур нæ авдæнхъæдтыл бады 
Æмæ хохаг авдæн узы... 
Худ нæм, хур! 
ФЫДÆЛТЫ РЫСТ МÆСЫГ... 
Фыдæлты рыст мæсыг йæ зынтæ нымайы. 
Фыдæлты рыст мæсыг хылычъыгай тайы. 
ч 
Арв — мигътæй æмбæрзт. 
Фыдæлтыккон мæсыг тæппуд лæгыл худы, 
Æркодта- йæ сæрыл уый æврæгътæ худæи. 
Арв — мигътæй æмбæрзт. 
Иæ тигътыл та бадынц æхсинджытæ балтæй, 
Кæрæдзи рæвдауынц сæ цинтæй, сæ батæй. 
Хур арвыл ыстылд. 
Кæйдæр зæрдæ риссы хæххон мæргъты уарзтæй, 
Иæ маст та сыл калы фæсæфцæгæй уад-зæй. 
Мæй арвыл нындзыг. 
Фыдæлты рыст мæсыг æхсинджытæм дзуры, 
Фыдæлты рыст мæсыг йæ уазджытæй куры: 
«Фæлæуут чысыл... 
Фыдуаг хæххон уад уын уæ рæсугъд фын давы, 
Фыдуаг хæххон уад уæ фæсурынмæ хъавы... 
Фæлæуут чысыл... 
Ам хохаг тыхджын лæг æндон хæхтæ саста, 
Мæн айнæджы тигъмæ уый дургай фæхаста» 
Фæлæуут чысыл... 
44 

Йæ ныхбынтæй сау туг лæдæрсти, фæтагъди. 
0, цас дзы нырраууат, о, цас дзы фæцагъди!.. 
Фæлæуут чысыл... 
Фыдбоны фыдрайсом йæ базыртæ цагъта, 
Мæ къултыл тыхджын арт цъæх пиллон ысуагъта, 
Фæдисы хъæр хъуыст. 
Кæйдæр удты катай, кæйдæр бæхты уасын, 
Кæйдæр карды цъыккæй—бæрзæйдих, дзыназын... 
Зæхх ризæгæй рызт. 
Тымыгъджын фыдрайсом йæ базыртæ сцагъта, 
Фыдбоны хæст кæмттæ зынгхуыстæй ныууагъта. 
Уад систа къуыззитт. 
Мæ фæрсты хъæдгæмттæн фæпырх и сæ 
фæздæг, 
Мæ сæрæй æрхызти хæствæллад хæххон лæг, 
Ныссæрфта йæ хид... 
Мæгуыр лæджы хъалтæ æнцонтыл кæм 
уадзынц!— 
Нæуæг та йæм сидти уынгæг тохмæ уадындз. 
Арв мигътæй нæ зынд. 
Йæхи та мæ тигъыл уæйыгау æруагъта. 
Фыдгулы фыдæнæн фæндырæй æрцагъта. 
Арв мигътæй нæ зынд... 
Фыдæлты рыст мæсыг æхсйнджытæм дзуры, 
Фыдæлты рыст мæсыг æхсинджытæй куры: 
— Фæлæуут чысыл... 
Фыдуаг хæххон уад уын уæ рæсугъд фын давы,— 
Уæлхох быдыртæй уæ фæсурынмæ хъавы... 
Фæлæуут чысыл...» 
45 

БÆЛЦЦОН ДÆН ÆЗ 
Æгъдæнцой дæн æз барæгæн, æгъдæнцой, 
Йæ бæхмæ ^стахт мæ фыдыфыд — фæндаггон. 
Йæ бæх тæлфы, йæ бæттæнтæ рæмудзы, 
Æз та кæстæр æгъдæнцой дæн йæ балцы. 
Йæ даргъ рихитыл бонты халас бады, 
Иæ цæстыты изæрмилтæ æмбæхсынц, 
Зæрондæй дæр фæидаггон у,— нæрæмон. 
Æз та кæстæр — йæ даргъ балцы æгъдæнцой. 
Æгъдæнцой дæн æз барæгæн, æгъдæнцой, 
Бæхыл та бады хистæрæн мæ фыд. 
Йæ бæх — тæлтæг, фæхæссы та йæ стæрты. 
Æз та кæстæр — йæ даргъ балцы æгъдæнцой. 
Тымыгъ уа, хъызт — сæ барцæй сæ æрцахсы. 
Кæйдæр хъыгæй йæ тугдадзинтæ тонынц. 
Фыдæлты рыст — тырысаиæн фæхæссы. 
Æз та кæстæр — йæ даргъ балцы æгъдæнцой. 
Йæ сæрмæ арв — кæуындзаст мигътæй талынг, 
Йæ быны зæхх йæ рагон зыитæй ризы. 
Йæ цæфты маст сырх хæцъилтæй лæдæрсы. 
Æз та кæстæр — мæ хистæрæн æгъдæнцой. 
Ирон хъазты тæхгæ фат у, нæргæ цагъд,— 
Ирон дугъы дымгæйы базыр фесты, 
Тæссаг рæгътыл дзæбидырау стæхы, 
Æз та кæстæр — бæлццон фыдæн æгъдæнцой. 
Фæци мæ фыд,— кæйдæр нæмыгæй бабын. 
Тæхгæ-тæхын æз саргъы гопп æрцахстон. 
Сæууон уддзæфмæ байтыгътон мæ тæрттæ. 
46 

Фæндаггон дæн. Кæстæр та мын æгъдæнцои. 
Кæм хур кæсы, кæм сау мигъ сысты комæй, 
Кæм та бынтондæр бакуырм вæййынц рæгътæ. 
Мæ цæстыхаутыл райгас вæййы бон. 
Цæрæццаг бон. Кæстæр мын у æгъдæнцой. 
Лæууынц рæвдзæй ирои сауцæст лæппутæ — 
Мызыхъхъарæзт, хъамбулцæнгджынтæ иууыл. 
Лæгæй-лæгдæр, къæлæтæрфыг лæппутæ,— 
Нæ хистæртæн—æгъдæнцæйттæ фæндагыл- 
Бæхы хуыррытт, бæхы тъæбæртт сæударæй... 
Хæхбæсты, о, куыд хорз фидаут, куы! 
— Уæ райсом хорз! — мæ фидæн бонтæм дзурын. 
Фæндаггон дæн, кæстæр та мын æгъдæнцой... 
САГЪÆС 
Мæ бирæ сагъæстæй зæрдæрыст, фæллад дæн. 
Мæн судзаг хъуырдухæн нæ уадзы æнцой: 
Мæ фыды нæргæ кад куы иæ хæссон дарддæр, 
Куы бамыр уа хъазты мæ зарæг, мæ кой; 
Куы нæ мæм ысдзурой мæ номæй нæ хъæуы, 
Куы зæгъой: «Дæ фыдæн нæ баззади фырт»,— 
Уæд ахæм æлгъыст лæг цæйаг у, кæй хъæуы? 
Уæд ахæм иронæн цы мары йæ дзырд? 
Мæ бæсты сæрвæлтау куы нæ судзон тохы, 
Æфхæрд лæджы хъыгыл куы нæ уа мæ хъыг, 

Мæ Райгуырæн къуым мæ куы баззайа рохы, 
Æнафон куы фæуа мæ цæстыты сыг; 
Ирон чызджы худт мæ фæсвæдты куы лидза, 
Йæ сау дыууæ цæсты куы нæ ссудзон арт, 
Æрдхорды фыдæвзаг мæ риуы куы хиза, 
Мæ кæстæр мæ номæй куы иæ хæра ард; 
I 
Кæйдæр чызг йæ рудзынг куы сæхгæна раздæр, 
Куы скæна мæ уарзтæй уый хистæр йæ фын, 
Куы нæ мæм фехъуыса йæ мидфын ныхас дæр,— 
Æз ууыл фæтыхсын, æз уымæй тæрсын. 
Сæрдыгон тæвд бон мыл тъыфыл мит куы ’руара, 
Куы бандзыг уой хурмæ мæ сагъæс, мæ зын, 
Ныр ме ’рдхорд кæй хонын,— мæ мардыл куы 
зара,— 
Æз ууыл фæтыхсын, æз уымæй тæрсын... 
Мæ бирæ сагъæстæй, ныббар мын, фæллад дæн, 
Æз бирæ цыдæртæй мæ уды фæрсын. 
Мæ фыдæлты хорз ном куы нæ хæссон 
дарддæр,— 
Æз ууыл фæтыхсын, æз уымæй тæрсын... 
УАЛДЗÆГ 
Тъыфылтæй уары залты мит, 
Нынныхст дзы бæрз йæ салд зæнгмæ. 
48 

Дзыназы хæхтыл зæйты ’хситт,— 
Æз та бæллын мæ Уалдзæгмæ. 
Уырны мæ мæн — ныххуддзæн та, 
Уыдзынæн буц цъæх уазæгæй. 
Ыстæхдзæн та, ыссудздзæн та 
Мæ сонт зæрдæ мæ Уалдзæгæй! 
УАЛДЗÆГ УЫД УÆД... 
ж. х. 
Мæ сусæг зарæг дын хъæрæй кæнын абон,— 
Нæртон хæзнайау æй мæ риуы фæхастон. 
О, раджы уыд уый. 
Æз уыцы фæрнджын бон рæсугъд фынау мысын, 
Куырттаты кæстæртæ уыдысты мæ фысым. 
0, уалдзæг уыд уæд. 
Уæ хъæуы сæрмæ мын фæндыртæй æрцагътой, 
Уæ хистæртæ фыигмæ «æгас цæуай» загътой. 
О, уалдзæг уыд уæд. 
— Уæлладжырæй уазæг! — Еблуагъæтæ, цинтæ... 
Куыд таучел уыдысты уæ уæздан æфсинтæ! 
О, уалдзæг уыд уæд. 
Уæ лæппуты кафтмæ Хъæриу-хох æнкъуысти, 
Сæ зарæг Куырттатæй Уæлладжырмæ хъуысти... 
О, уалдзæг уыд уæд. 
Уæларвон зæдау нæм фæзындтæ æд фæндыр. 
Æгас дзыллæ джихæй ныккасти дæ фæдыл... 

О, уалдзæг уыд уæд... 
Кæйдæр цыбæл æнгас кæйдæр уæнгтæ ссыгъта, 
Кæйдæр зæрдæ уарзтæй фæйнæрдæм рæмыгъта. 
О, уалдзæг уыд уæд. 
Æз уыцы фæрнджын бон рæсугъд фынау мысын. 
Мæ зæрдæ мыггагмæ уæд баци дæ фысым... 
0, уалдзæг уыд уæд... 
0, УЫЦЫ ЦЫРÆГЪТÆ... 
О, уыцы цырæгътæ!.. 
Сæууон хурау судзынц, 
Мæйдар æхсæв бонмæ 
Фæкалынц цæхæртæ, 
Кæм пиллон арт уадзынц, 
Кæм сагъæстæй дудынц, 
Кæм аскъæфынц уынгты 
Сæ тынтыл мæ зæрдæ... 
Кæм бæлæсты хихтыл 
Æвзист зæгъæй уарынц, 
Кæм рудзгуыты æвгтыл 
Ызгъорынц æртæхтæй, 
Куы арвы кæрæттæм 
Ыстъæлфæнтæй хауынц, 
Куы атыхсынц удыл 
Сызгъæрин æндæхтæй. 
0, уыцы цырæгътæ... 
Дæ цæстытау судзынц? 
№ 

Мæ къахдзæфты разæй 
Ыскалынц цæхæртæ, 
Кæм пиллон арт уадзынц, 
Кæм сагъæстæй дудынц, 
Кæм цины базыртыл 
Фæцæйхæссынц зæрдæ... . 
РАЙСОМ 
Сæууон хур та йæ тынтæй хæхтыл уары, 
Фæззыгон тау æвзист тæмæнтæ скалдта, 
Кæйдæр цин мын йæ хурыскастыл зары, 
Æмæ ныттыхст мæ зæрдæйыл йæ «катай». 
Тæлтæг суадон мæ рæзты згъоры, уайы, 
Йæ уылæнты кæйдæр зарæг æмбæхсы. 
Кæйдæр цин мæ æвæд цæуæнты сайы, 
Кæйдæр цин мæ сæууон хурыл фæдзæхсы. 
Кæйдæр зарæг лæгъстæгæнæгау хъуысы: 
— Дæ уарзтæй æз нæма фæдæн хъæстæ дæр.., 
Тæхудиаг, сæумæцæстæй кæй мысы, 
Тæхудиаг, кæй рæвдаудзæн фæстæдæр!.. 
Сæууон уддзæф мæ гом тæрттыл ныттыхсти,— 
Мæ зæрдæйæн йæ сусæг уарзт ыскалдта. 
Дæ тыхст та мæм уæлхохмæ дæр ысхызти, 
Дæ хъыг та мæ уæлхохы дæр ыссардта... 
1960 аз 

МАХ ХОСТОЙ ФÆЗЗЫГОН 
КЪÆВДАТÆ... 
Мах хостой фæззыгон къæвдатæ, 
Мах хоста æрвгæрæтты уад. 
Мах цагътой æгъатыр лæгмартæ,—• 
Нæ басаст нæ намыс, нæ кад. 
Лæджы фыд хæрынæн нæ бæззы,— 
Йæ фыдæлтæй баззад фыртæн. 
Лæджы кад бæрзæндты фæхæссын 
Мах уагътам нæ номыл цыртæн. 
Æнæнцой, æиæрцæф кæстæртæ... 
Нæ рацыды — кад æмæ рад. 
Мах хастам бæрзæндты нæ сæртæ. 
Мах хоста нæ дард балцы уад. 
Ныр дæр ма нæ судзгæ хъæдгæмттæ 
Фæсурыиц нæ хуыссæг, нæ фын. 
Ныр дæр ма кæ хæстон æмбæлттæн 
Мах хъусæм сæ уæззау хъæрзын. 
Ныр дæр ма нæ афтид дысбынтæн 
Нæ банцад сæ дудын, сæ рыст. 
Ныр дæр ма кæддæры цæнкуылтæн 
У хур бон фыд-зымæгау хъызт. 
Нæ сæрмæ ма сау мигъ æрбады, 
Тымыгътæ ныл сыстынц нырма. 

Нæ кæстæр, фыдбонтæ дæ рады 
Дæ фыны дæр макуы фен, ма. 
1961 аз 
ФЫЦЦАГ АУÆДЗ 
Бои райхъал. Дзывылдары фæд 
Фыццаг ауæдз ахаста рæгътыл. 
Хур хъазы, йæ хъазынмæ хъæд 
Æрттивы цæссыгхуыз æртæхтæй. 
Бон райхъал. Фæсхох ма кæмдæр 
Фыдæхсæв йæ тæригъæд хъары. 
Хур ратылд, йæ тынты цæхæр 
Фыдфынтыл сæууои зæгъæй уары. 
Мигъ сыстад, уыигæг комæй раст 
Цъæх фæздæгау къæдзæхтыл хилы. 
Уад рацыд, иыттыппыр йæ маст,— 
Хуылыдз сæрау мигъты иыттилы. 
Дон рафыхт, йæ уылæнты худт 
Пырхæнтæй стæхы йæ сæрмæ. 
Хур судзы. Хох систа йæ худ,— 
Ныхъхъус та уый доны хæл-хæлмæ. 
Бон райхъал. Дзывылдары фæд 
Фыццаг ауæдз ахаста рæгътыл. 

Хур худы, йæ худынмæ хъæд 
Ызгъалы цæссыгхуыз æртæхтæ... 
1961 аз 
ФÆНДАГЫЛ ! 
Сыгъд уыгæрдæн æрæгмæ уадзы хорз тау. 
Æнæрцæфæн сæртæгдæр у йæ маст. 
Кæм-иу мæ цард йæ былгæрæттыл хоста, I 
Кæм та мæм хур йæ тар æрфыгæй каст. 
Цæгатаг хъызт йæ тых мæныл æвзæрста, 
Кæйдæр дзыхæй мæныл фæуарыд мит. 
Фыдбон мæнæи мæ къахвæдтæ æмбæхста, 
Фæкалд рæстæй мæ тугæмхæццæ хид. 
Уæддæр тæлфыд, ныффæрæзта бæлццон уд,— 
Æвæццæгæн, æндæр гæнæн нæ уыд. 
«Цы диссаг у? Цæмæй конд у? Кæцон у? 
Сæдæ удау куыд ныффидар и, куыд?» 
Дзырдтой мæнæн, æмæ сын дзуапп лæвæрдтон: 
— Нæ басудздзæн хуымæтæджы мæ цард!.. 
Цы зæгъдзысты мæ хъаймæты хæлæрттæ: 
Мæ Ирыстои, мæ гыццыл хъæу, мæ мад?.. 
Æрмæст, мæ мад, куы здæхон æз æрæгмæ, 
Фæзындзæн уæд нæ хъæуы сæрмæ сыг. 

Схиз-иу ды нæ фыдæлты æфцæгмæ — 
Сæууон уддзæф дын радзурдзæн мæ хъыг... 
1971 аз 
ДÆ ЦÆФТÆ 
Гигойæи 
Нæ хъæугæрон бæгънæг бæлæстæ ризынц, 
Сæ рæзты мигъ йæ хидкалгæ фæбырсы. 
Тыхсыс та ды, дæ рагон цæфтæ риссынц, 
Нæ уадзынц дæу æркъул кæнын, æрхуыссын. 
Куыд тынг фæндынц дæ дзæбæхтæ нæ мады! 
Дæ цæфтæм дын фæлмæн къухтæй æвналы. 
Йæ хуыз фæцыд — дæ дæлфæдтæм та бады,- 
Дæ тас, дæ мæтæй армыдзаг дæр нал у. 
Иæ цъæх былтæ цыдæр дзырдтæ нымайынц, 
Кæдæмдæр æй йæ рох хъуыды фæхæссы. 
Йæ цæссыгтæ йæ цæстыхаутыл тайынц, 
Хъызт бонау та йæ сагъæстæй æргъæвсы. 
Ыссæдз азы ыссæдз боны куы не сты... 
Куыд фæразы, йæ къах ма йæ куыд хæссы? 
«Куыд нæ зынынц уæ кæстæртæ, цы фесты?» 
Д&зух нæ уый йæ зæнæгæй фæфæрсы. 
55 

Куыд ын зæгъæм? Куыд æм æрхæссæм фау 
дæр? 
Ыздæхынц балцæй кæстæртæ нæ хъæумæ. 
Нæ мад нырма нæма систа йæ саутæ,— 
Кæсы æдзух йæ хъæбултæм æнхъæлмæ. 
Цы йын зæгъæм? Куыд æй сайæм сæ сæфтæй? 
Куыд ын зæгъæм йæ хъæбултæн сæ растад? 
Иæ фондз фыртæн сæ хъæрзынæй, сæ цæфтæй 
Йæ риуы алчи сау æрхæмæй баззад. 
Цы йын зæгъæм? Æфхæрд æмæ фæлладæй 
Æрмæст тыххæй дæ лæдзджытæ æрбайстай... 
Дæ сыстадæй, дæ рацыдæй нæ мадæн 
Ды хуры тын рæсупъд фынау æрхастай... 
1971 аз 
АЗÆЛД 
Саби: 
— Худы хур йæ тынтæй хæхтыл, 
Азæлд: 
— Ноджы рæгътыл, 
— Зары дон йæ хъæлдзæг зардæй. 
— Хъуысы дардæй... 
— Бæрз йæ цъæх базыртæ систд. 
— Уис та? 

— Къахвæндаг йæ фæдыл сайы. 
— Зилы, уайы. 
— Кæм фæцуды, кæм фæлæууы. 
— Дæлбыл нæууыл... 
— Кæм Сæнайы цьупмæ схилы. 
— Стæй фæзилы... 
— Дидинæг йæ сæрæй кувы. 
— Худы, худы. 
— Дидинæг йæ цæст ныкъулы 
— Уæлæ къулыл. 
— Уддзæф хъазы, уддзæф уайы. 
— Зæрдæ райы. 
-»- Уддзæф хæхты сатæг уары. 
— Зары, зары... 
— Хур мæнæн мæ хъусы дзуры... 
— Домы, куры: 
Саби: 
— Æз ÆнаЗы ’хсырæй хаст дæн. 
Азæлд- 
— Раст дæ... 
— Раст дæ... 
САГЪÆСТÆ 
Къостай&н 
Рыст лæджы хъуыдытæ — мæ нывæрзæн базæн. 
Рыст лæджы хъуыдытæн — мæ зæрдæ сæ авдæн. 
Фиййауы уадындзæн йæ зарæг — мæ риуы. 
Нæ сндзæрты кæуын мæ зæрдæйы ниуы. 
57 

Салдаты нæмыгдзæф мæ зæрдæйы дудЫ. 
Хæстоны уæлахиз мæ зæрдæйæ схуды. 
Ниййарæджы цæссыг мæ цæстытæй гуыры. 
Мæ сагъæсты сагъæс — æдзухдæр мæгуырыл. 
Нæ хæхты бæркадæн йæ рантыст — мæ тыхы,— 
(Лæг райгуыры раздæр йæ хæдзар, йæ сыхы). 
Фыццаг хурыскастæн йæ худын — мæ худын. 
Сыгъдæг удты сидын — æдзухдæр мæ сидын. 
Мæ бæсты сагъæстæ — мæ нывæрзæн базæн. 
Мæ бæсты бæллицтæн —- мæ зæрдæ сæ авдæн... 
ЗАРÆГ 
Мамсыраты Дæбейæн 
Дæргъæвсы бæлæстæ сырх дидинæг калынц, 
Дæргъæвсы уæлвæзтыл хур айдæнау хъазы. 
Æрæфы уылæнтыл ныййазæлди уадындз,— 
Хабийы кæстæр фырт æрыхъал йæ базыл, 
Иæ фыды уæрдон та хъæрзгæ цыдæй ацыд. 
Сæ бæхы къæхты хъæр æрдæгфынау аскъуыд. 
Сечеры хъæдрæбын ныддонласт æхсæлы, 
Йæ быиы цырæгътау æрыскъæфтæ судзынц. 
Мыртгæйы къалиутæн сæ цæссыг згъæлы,— 
58 

Хабийы кæстæрæн йæ гом къæхтæ дудынц. 
Кæйдæр фосы фæдыл, кæйдæр рох хæдзары 
Хабийы кæстæрыл тæрккъæвдатæ уары... 
Æрæфы былгæрон хъæд хæхтыл ысфардæг. 
Сæрибар æртытæй арв тугхуыз уыд, ахуырст. 
Хъæбатырты хъысмæт, хъæбатырты кадæг 
Хабийы кæстæрæн йæ зæрдæйы ахызт. 
Мæгуыр лæджы зарæг — йæхи ног хæдзары, 
Æмæ йыл кæддæрау тыгъдызæй нæ уары... 
Бæрзоид тулдз бæлæстæ цъæх сыфтæр 
æфтауынц,— 
Лæджы сыгъдæг зæрдæ сæ цъуппытыл хъазы. 
Ирон хъæуты сæрмæ ныййазæлы уадындз,— 
Йæ зарæггæнæг та æрфынæй йæ базыл... 
Æрфынæй. Кæстæрæн хæрзбон дæр нæ загъта. 
Æрмæст ын йæ уадындз æд зарæг ныууагъта... 
1972 аз 
ÆГАСЦУ, 
НÆУÆГГУЫРГÆ БОН! 
Сæлфынæг лыстæг сау æндæхтæй 
Кæуындзæгау фемæхст, фæгæрз, 
Цæнкуыл дуры аууон фæлдæхтæй, 
Хуылыдзсæрæй бафынæй бæрз. 
Бæрзæйкъул, дымгæхост хæрис та 
Æрвдзæфау цæуылдæр ныджджих. 

Кæд риссынц сæ рыстæи йæ ристæ? 
Кæд бады йæ цæстытыл мигъ? 
Кæд рагуалдзæг цардхъуаг хъæбултæн 
Кæронмæ нæ фæци сæ хъазт? 
Кæд мадзура саухил лæппутæн 
Ныдздзæгъæл кæмдæрты сæ уарзт? 
Кæд донбыл æрдæгхæлд куыройæн 
Дзæгъæл зылдæй бахус йæ ком? 
Кæд саударæг бады йæ моймæ, 
Æмæ йыл кæд нал кæны бон? 
Кæд хъæугæрон дурбын ныхасæй 
Æхсинæгау нал тæхы зард? 
Кæд бахус кæйдæр цæстæнгасæй 
Кæмæндæр кæмдæрты йæ цард? 
Æрвгæрон йæ цæсгом æрсæрфта, 
Æрбаста фæлурсбын цъæх рон... 
Фæндараст, кæуындзаст æхсæвтæ, 
Æгас цу, нæуæггуыргæ бон! 
1975 аз, зымæг 
* * * 
О Сомихы хæхтæ!.. 
Иры хæхтау — ихсыд. 
Уæ рагон хъæдгæмттæй 
Æнкъард зарæг гуыры. 

Сарьяны уæлвæзтæ, 
Мæ къухтыл уæ исьш, 
Арахсы уылæнтæ, 
Кæнын уæ мæ хъуыры. 
А. Туманяны район, 
1968 аз 
ХÆРЗИУÆГ 
Ыссыгъд та хур, йæ хæрв фæсхох ныууагъта. 
Сæууон æртæх бæгънæг хихтæй тæдзы. 
Æрбацъæх бон, йæ базыртæ ысцагъта, 
Мæ размæ та сырхуадулæй тындзы. 
Тындзы мæм бон, нæуæггуырд та мын фестад, 
Йæ уддзæф мын мæ урс бецыккæй хъазы. 
Æвæццæгæн мæ афтæ бирæ уарзы, 
Æмæ мæм хур Хъæриуы сæрты фехста. 
Ыстыхсти мæй, ыскъæфт чызгау фæлурсæй 
Æххуысæнхъæл, æххуысагур нымдзаст. 
Æмæ йæм бон йæ райгуырдæй, йæ рухсæй 
Сæдæ цинæй, сæдæ цæстæй ныккаст... 
221Ш-1969 аз 
61; 

ФЫДЫ КАД 
Жетханæн 
Дæ фыды æмгæрттæ кæхцы куывды бадынц, 
Дæ фыды æрдхæрдтæ ирон зарæг зарынц. 
Хур арвæй кæсы. 
Сæ зарæджы зæлтæ дæ зæрдæйы хизынц. 
Сæ зарæджы зæлтæй кæйдæр къултæ ризынц. 
Хур арвæй кæсы. 
Уæ хъæуы зæрæдтæн бæрæгбон у абон. 
Цæмæн лæууы се ’хсæн хæрзафтидæй бандон? 
Ныджджих æм дæ ды. 
Ныр цалдæр фæззæджы сæ хуыздæр æмгарæн 
Нæ хъусынц йæ худын, йæ ныхас, йæ зарын. 
Ныджджих сæм дæ ды. 
Дæ фыды æрдхæрдтæн бæрæгбон у абон, 
Ныууагътой дæ фыдæн сæ фарсмæ йæ баидон. 
Мæй арвæй кæсы. 
Дæ цæссыджы ’ртæхтæ дæ уадултыл судзынц. 
Дæ цæссыджы ’ртæхтæй дæ уадултæ дудынц. 
Мæй арвæй кæсы. 
Дæ фыды хорз ном дын сæ фынгыл 
ыссардтой,— 
Уæ хъæуы зæрæдтæ дæм дзаг нуазæн радтой. 
Хур арвæй кæсы. 

Дæ фыды хуызæн сæм дæ мидбылты худые. 
Дæ цины цæссыгтæй дæ уадултæ дудынц. 
Хур арвæй кæсы. 
1969 аз 
ХАХУЫРТÆ 
Æз фæцыдтæн сау хæсты, 
Æз мæлæтмæ бабырстон. 
Æз фæцардтæн а бæсты,— 
Æз мæ хæстæ бафыстон. 
Тыхст мæлæт мæ къабæзтыл, 
Байсысти йæ зæнджы тых. 
Гъе, æрмæст ма а бæсты 
Баззади йæ марджы пырх. 
Мæн йæ азар басыгъта, 
Басыгъдтæн кæйдæр рынæй. 
0, бын бауат, хахуыртæ, 
Хахуыртæ æрдæгфынæй. 
Хур йæ тынтæ уафдзæни, 
Хур мæ цæстæй худдзæни, 
Хур мæ цæсты кафдзæни, 
Хур мæ цæсты судздзæни. 

Мæн кæйдæр дзых басыгъта,— 
Марг уыди йæ хъæстæ дæр. 
О, бын бауат, хахуыртæ, 
Зайдзыстут мæ фæстæ дæр. 
1970 аз 
НЫТТЫХСТ ТА УАД... 
Ныттыхст та уад, фæззыгон уад, мæ тæрттыл, 
Йæ тыхст, йæ маст мæ фæллад уæнгтыл хъары. 
Нырма мæ балц кæй нæма фæци хæрдтыл, 
Æппындæр уый æрдумæ дæр нæ дары. 
Къуыс-къуыс кæны, йæ бæттæнтæ рæмудзы, 
Йæ пырх та ногæй ихнæмгуытæй калы. 
Кæмдæр уæлхох мæ фæстаг ныфс кæй судзы, 
Æппындæр уый æрдумæ дæр нæ дары. 
Фыд-зæрдæ уад... Фыццаг хатт мæм нæ хъавы, 
Фыццаг хатт мыл тъыфыл митæй нæ уары. 
Нырма мæ уд кæйдæр удты кæй тавы, 
Æппындæр уый æрдумæ дæр нæ дары... 
21 январь, 1970 аз 
64 

МЫХА 
Æдзух Мыха уыди нæ сагъæс... 
Хуыздзыд, æфхæрдзхуыз уыд, тыхтард, 
Хуымы чындзау — къæцæлтыл арæзт, 
Лæгау ыл никуы ’рхæцыд цард. 
«Мыха, Мыха», — куывтам æрвылбон. 
Æдзух æй нард минасæй хынц. 
Зынæхсæнау нымпылд йæ цæсгом, 
Сыд картофау ныцъцъæх йæ фындз. 
Уæддæр ын мах: «Мыха — нæ хистæр, 
Нæ чъирикувæг дæр — Мыха...» 
Æмæ-иу батылдта йæ фист сæр: 
«Рæстæг кæм и, фæлæ... мæ-гъа...» 
Дзырдмæ та чи ’ййафы Мыхайы! — 
Гæркъæраг басгуыхы æваст. 
Йæ комы мин æвзаджы ’рзайы, 
Æмæ сыл аскъæры йæ маст: 
«Бæргæ, мæ фыд... Дæлдæр ныххауæд! — 
Мæнæи нæ ныууагъта бынтæ. 
Дæ кæрты иу саргъыбах ма уæд, 
Хæстæгæн ма барвит хуынтæ...» 
Куыстой йæ сых. Сæ ис, сæ бонæй 
Мыхайæн — алыхатт дæр кад. 
Мыха та «сад», йæ син, йæ уæнæй, 
Фыхти, йæ цæсты фиу сæм тад. 
3 Æрæгвæззæг 

Ыстæй хæлæг... Сынкъау фæлдæхтæй 
Кæмдæр нæзæгъгæ ран æрзад. 
Йæ уд ын балвæста уæрдæхæй, 
Мыхайы хурхмæ сласта кард. 
...Куывдмæ та сых æрæмбырд иуыл,— 
Мыхайыл баталынг и бон, 
Æмæ кæйдæр æфсон йæхиуыл 
Ныффыста хахуырты æргъом. 
1971 азы август 
СТÆЙ МА ДÆ АЗЫМ... 
Сæууон хуры тынтыл æз фенын дæ сурæт, 
Хæххон сыгъдæг дон мын фæкæны дæ зарæг» 
Æрмæстдæр дæ зарæг. 
Фæззыгон халасмæ æнкъардæй фæкæсын,— 
Дæуыл мын куы ’руара, æз уымæй фæтæрсын. 
Æз уымæй фæтæрсын. 
Зымæгон бæзджын мит нæ хæхты æмбæрзы, 
Дæуыл мын куы ’руара—æз уымæй фæтæрсын» 
Æз уымæй фæтæрсын. 
Æз сатæг дымгæйæн мæ сæнттæ фæдзæхсын,— 
Куы нæ дыл сæмбæлой,— æз уымæй фæтæрсын. 
Æз уымæй фæтæрсын. 

Дæ сусæг бæллицтæ дæ зæрдæйы ма ’мбæхс— 
Æрмæстдæр дæуыл у, дæуыл у мæ сагъæс. 
Æрмæстдæр дæуыл у. 
Дæ сау дыууæ цæсты мæ зынтæ æртæфсынц. 
Куы нæ мæм бахудай, æз уымæй.фæтæрсын. 
Æз уымæй фæтæрсын. 
Сæууон хуры тынтæй дæ сурæт фæлгæсы. 
Сæууон сыгъдæг дон мæм дæ зарæг æрхæссы. 
Æрмæстдæр. дæ зарæг. 
Æрмæстдæр дæ худын, 
Стæй та дæ азым... 
1971 азы октябрь 
КÆРОН СЫН НÆЙ... 
Ныддаргъ та дыл æхсæв, ныййарæг, 
Дæ былтыл та бахус дæ хъарæг, 
Уæддæр дæм нæ зыны дæ дарæг, 
Нæ зыны йæ балцæй, нæ зыны... 
Æрмæст дæм мæйдар æхсæв фыны 
Йæ саулохыл хатгай фæзыны, 
Æрлæууы æд рувæн дæ хуымы... 
Æрмæстдæр дæ фыны, дæ фыны... 

Куыд цыбыр у афтæмæй фын дæр — 
Нæ кæсы дæ коммæ æппындæр: 
Фæзынд æмæ уайтагъд фæцыдæр... 
Дæ хъалæй та лæппу нæ зыны... 
Нæ зыны, йæ хæстон хæтæнты 
Ныдздзæгъæл фæндагыл кæмдæрты» 
Нæ уасы йæ саулох дæ кæрты. 
Æрмæстдæр ма фыны фæзыны.^ 
1972 аз 
ХЪÆУУОН ИЗÆР 
«Кæуынц» та хæхтыл сау мигътæ, 
Фæкъæртт кæмдæр сæ хъыг. 
Цæссыгау тæрсы гом хихтæй 
Ныггæр-гæр кæны сыг. 
Фæззыгон хуымты таугæрдæг 
Ныффæлдæхти бынтон. 
Нынниуы дымгæ — сау зæрдæ, 
Йæхæдæг дæр ныддон. 
Кæмдæр та арвы талынгты 
Фæлидзы бонæй бон. 
Лæсæнтæй фемæхст хъæууынгты 
Бырæттæ ласгæ дон. 

Кæнынц тыхулæфт тохнатæ,— 
Сæ сæрмæ уад ныттынг. 
Стæхы хатгай рох надыл 
Тæппытæ калгæ зынг... 
1973 аз 
АЗЫМ 
Лæууыс та цавддурау, кæсыс æдзынæг зæхмæ. 
Фæтоны зæрдæ, хи ныххойы къултыл. 
Æмбарын æй, дæ масты стыр фыдæх мæ 
Кæй судздзæни, кæй мæ ныххойдзæн дуртыл... 
Ныххойæд мæ, уæлдай мын нал у, нал у. 
Лæппу нæ дæн, мæ урсытæм æрбакæс. 
Тæхуды, ныр лыстæг тæгæлтæ бау,— 
Фæсур æрмæст дæ катайтæ, дæ сагъæс... 
1974 аз 
ФЫДÆЛТÆ 
Фрагмент 
Нæ Иры номдзыд, урсзачъе зæрæдтæ, 
Мæ цæстыл уайут саусæртæй, æлвæстæй. 
Зынтæи — фæлтæрд. Ныхситт ласынц уæ кæрдтæ, 
Сæ фынк кæлы уæ хаст бæхтæн сæ фæрстæй. 
69 

Уæ сæрмæ рыг бæзджын тъыфылтæй сысты, 
Зынг фесты зæхх уæ къæхты бын, уæ фæстæ. 
Бырсут æдзух —- цæмæй нæ уат æлгъыстаг, 
Цæмæй бынтон нæ сыскъуийа уæ хъæстæ. 
Зынтæн—фæлтæрд. Уæ дзывырты къæс-къæс уын 
Фæзмынц æдзух уæззау хъарæгау хæхтæ. 
Сæрд уа, зымæг — лæгты нæмттæ фæхæссут. 
Бырсут æдзух, нæ фæллайынц уæ бæхтæ... 
1975 аз 
ИЗÆРДАЛЫНГТЫ 
Цæгъды та фæндыр... 
Сусæг катай систа, 
Йæ судзгæ зæлтæ хъæуы сæрмæ ризынц. 
Тæхынц мæнмæ нæмыджы згæ ысхъистау 
Æмæ мæ риуы судзгæ рыстæй риссынц. 
Мæ гом рудзынг... 
Æз тарвазыл ныджджих дæн. 
Мæ хъуыдытæ мæ сонт бæллицты тайынц. 
Хъуызгæ-хъуызгæ лæгæрдынц арвыл мигътæ,— 
Сæ фæдыл мæн изæрдалынгты сайынц. * 
Кæдæм цымæ? 
70 

Цы сын баззади рохæй? 
Ызнæт фосау цы ныппырх сты арвыл? 
Кæд та тæрсынц фыдбон æмæ фыдохæй? 
Кæд та сæ уад ныппырх кæнынмæ хъавы? 
Цæгъды ма фæндыр... 
Сусæг катай сисы. 
Иæ судзгæ зæлтæ арвгæрæтты ризынц. 
Тæхынц мæнмæ нæмыджы згæ ысхъистау, 
/смæ мæ зæрдæ судзгæ рыстæй риссы... 
1980 азы январь 

^§т^ш^^^^^^^< 
ДЫККАГ ХАЙ 
Миниатгорæтæ 
ÆЗ УЫЙ АККАГ УЫДТ-ÆЫ... 
Балладæ 
Цы дын кодтон, цы азымджын дæн дæ 
разы, чызгайы зараг фæндыр? Æппыи 
дын басабыр куы нæ ис. Æхсæв, бон куы 
не ’взарыс. Авд хохы фæстæ мæ куы сса- 
рыс. Дард балцы дæр мæ разæй куы 
фæвæййыс. Æхгæд дуар, æхгæд рудзынг 
дæр дæ куы нæ уромынц... Изæрмилтæй 
боныцъæхтæм мæ базы бын цы ’мбæхсыс? 
Иу бон, иу къуыри ма куы уаид — цал- 
дæр азы.. Цалдæр уалдзæджы. Мæ фæз- 
зæджы къæсæрыл... 
Цы дын кодтон, мæ зæрдæйыл цы ныт- 
тыхсыс? Мæ цæстыты къуырфыты цы ка- 
тайтæ кæныс? Хæдзарæй, биноитæй куы- 
нæуал дæн. Æмгæрттæй дæрдты куы ли- 
дзын. Хуыссæг цы у, уымæи куы ницы- 
уал зонын... 
Чызгайы фæндыр... Чызгайы? Æви ма 
72 

мæм кæддæры цæстæй зыныс, кæддæры 
базыртыл мæм тæхыс? Уæд та кæд ды 
зæронд нæ кæныс? Нæ кæндзыыæ. Дæ 
дзургæ хъæлæс дæр мæ уымæн æрра кæ- 
ны. Бонæй-бон рогдæр, рæсугъддæр мæм 
уымæн кæсы. Æцæг афтæ уа? Кæд æр- 
мæст мæнмæ афтæ кæсы?. Æвæццæгæн. 
Фæлæ кæдмæ фаг суыдзæи дæ зæрдæ? 
Кæд уыди, кæ, фыццаг хатт дæ кæм 
фехъуыстои, фыццаг хатт? Хъæдрæбы- 
ны? Суадоны раз? Чындзæхсæвы? Горæ- 
ты парчы? Нал æй хъуыды кæныс? Дæ 
зæрдыл нал лæууы? Хъус, æз дын æй 
радзурдзынæн. Æрмæст цыбыртæй. Йу- 
гай дзырдтæй. Зæрдæйы цæлхъытæй. 
Зæрдæйы хъæдгæмттæ нымайгæйæ. Аф- 
тæ хуыздæр уыдзæн. Сусæг зарæг хъæ- 
рæй нæ чындæуы. Æвæццæгæн, ды дæр 
афтæ уыигæгæй уымæн цæгъдыс? Дæ 
мидхъуырдухæны уьшæн. удхар кæныс? 
Хъус уæдæ. Хъыг дын дзы мацы уæд. 
Дæ зæрдæ дыи фæриссын кæнон, уый 
тыххæй дын сæ нæ дзурын. Кæд иучусыл 
фенцаис. 
Уыцы бон арв иннæ бонтæй; ирддæр 
уыди. Уыцы бон дидинджытæ тынгдæр 
тæф кодтой. Зæхх фæлмæндæр уыди. 
Лдæм мæм афтæ рæсугъд никуы касты- 
сты, Кæд мах амондæй раесугъд уыдмо- 
П 

ты? Мах? Дæу амоидæй дæр? Æвæццæ- 
гæн. Уымæн, æмæ иуы амондæй амонд 
нæй, Дыууæйы амонд — цæргæсы дыууæ 
базыры. Сæ иу куы нæ уа, уæд иннæуыл 
тæхæн нæй. 
Уыд Хетæджыбон. 
Алы хъæутæй адæм æрцыдысты 
Æд фæндыртæ, æд зарæг. 
Нæрыди хъæд сæ къæрццæмдзæгъд, 
сæ зардæй. 
Æрхауд мæм симды рад. 
Ды рахызтæ мæ размæ. 
Зæххон зæдау дæ цæстыхаутæ 
систай. 
Æмæ мæ уæнгтæ ссыгъдысты. 
Фæцырд мæм чидæр: 
«Дæхимæ кæс, æфсæддои ма цæмæн 
дæ? 
Æви йæ уыидæй разылди дæ сæр...» 
Цыма фынуыд,—стъæлфæгау 
фæхаудтæн. 
Дæ цонг мæ дæларм февзæрди, 
ныссабыр. 
Æмæ нæ дымгæ аскъæфта 
кæдæмдæр. 
...Ды цыдтæ разæй. 
Дæ фæдыл уагътай дæ къахвæдтæ. 
Æз сæ хъавгæ ньщадтон. 
74 

Зæхх дæр, æвæцц&гæй, дæ къах- 
вæдтыл кæй цыдтæн, 
Уымæи афтæ фæлмæн уыди. 
Арв дæр дæ къабайы цъæхæй цъæх 
дардта. 
Ды бахызтæ ныллæг хæдзары гом дуа- 
рыл. Демæ бахастай дæ къахвæдтæ, ар- 
вы цъæх, дидинджыты тæф. Æз баззад- 
тæн цавддурау. Афтидæй. Æрмæст ма 
дын мæ цæстæнгас, мæ зæрдæ хостой дæ 
рудзгуытæ. Сидтысты дæм, хуыдтой дæ 
фæстæмæ. Сæ хойынмæ ракастæ рудзын- 
гæй. Цæмæн ма ракастæ? Цæмæн ма мæ 
басыгътай дæ сау дыууæ цæстæй? Стæй 
дæ фæндыр... Фыццаг хатт мæ риуы уæд 
ныххауд дæ фæндыры сусæг хъæрзын. 
О, æмæ уæд куыд цагъта дæ 
фæндыр! 
Дон йæ цæуынæй баицад. 
Дымгæ бæлæсты сыфтæртыл 
ныхъхъус н. 
Хур дæ рудзгуытæм ныджджих. 
Мæнау сæ сæртæ зылдысты. 
Мæнау æдзæмæй лæууыди æгас 
æрдз. 
Дæ рудзгуытæй сæ йæ къах 
никæйуал хаста. 
Кæмæн цагътай? 

Кæуыл уыдй дæ сагъæс? 
Ныр дæр ма йыл фæкæнын æз 
дызæрдыг... 
. Æд фæндыр ракастæ рудзынгæй. 
Ссыгъдысты дæ уадултæ. Дæ фæлмæн 
æнгуылдзтæ рызтысты фæндыры амо- 
нæнтыл. Дæ сау дыууæ цæсты мæм кас- 
тысты дыууæ хуры зиллаккæй. Цæстыты 
мидæгæй хуртæ кæй фæсудзы, уый фыц- 
цаг хатт федтон уæд. 
Æрмæстдæр дæ цæстыты. 
/: Æрмæстдæр дæ уадултыл. 
.— Цы кодтай? — Цыма тарст сæгуы- 
тау йскуыдæм куы фæцагайои, уымæй 
мын фæтарстæ, афтæ хæрзныллæг хъæ- 
лæсæй бафарстай ды. 
1 Æз; фестъæлфыдтæн. Ницæмæуал са- 
рæхстæн. Æз дын мæхæдæг тарстæн, 
иунæгæй мæ куы ныууадзай, уымæй. 
."— Ницы,— дзуапп дын радтон æрæ- 
джиау;’ ■■■■".’ 
— Уæдæ ам Дæмæн лæууыс? — уазал 
донау мыл: æрбасæххæтт кодтай дæ иы- 
хæгстæ. 
«Ау, цæм^ен ^лæууын, уый не ’мба- 
рыс?>>; — бафарстон æз. Æрмæст дæу нæ, 
мæ зæрдæйы. Мæ ныхæстæ дæм хъуысгæ 
67 

дæр уымæн нæ фæкодтой. Æрмæстдæр 
мæхи зæрдæйы къултыл баззадысты. 
Ризгæйæ, дудгæйæ. 
— Гыццийæ худииаг у... Иннæ къуы- 
ри... Майрæмбоны. Суадоны был... Дон 
хæссыимæ ссæудзынæн,— фæндыры ныл- 
лæг хъæлæсимæ баиу дæ арф улæфт. 
Æз рацыдтæн. Мæ.фæдыл рæйдта кæй- 
дæр къæбыла. Лæбурдта мæм. Хъуыды 
дæр æй не ’ркодтон. Къæбылайы ссыртæ 
мæ хæлафы фадыджы нынныхстысты. 
Хъæуы сæрмæ йæ мæ фæдыл фæластон. 
Хъыллистгæнгæ. Нæ йæ хъуыстон, афтæ- 
мæй. Стæй йæхи атыдта. Фæстæмæ ный- 
йарц. Æз суадоиыл мæ фæндаг ракодтон. 
Æрбадтæн йæ былгæрон. Уый урс цæп- 
пузыртæй хæрдмæ абухта. Йæхинымæр 
цæуылдæр хъуыр-хъуыр кодта. Иæ цæп- 
пузыртæй мæм худтысты дæ цæстыгæ. 
Йæ сабыр уылæнтæй мæм зындысты дæ 
урс дæллагхъуыртæ. 
Æз мемæ рахастон дæ фæндыры зæл- 
тæ. Уыцы ’хсæв фыццаг хатт бамбæхсты- 
сты мæ нывæрзæн. Фæлтау куы нæ бам- 
бæхстаиккой! Фæлтау суадоны былæй 
куы аздæхтаиккой дæ рудзгуыты бынмæ. 
Куы базгъæлæитæ уыдаиккой дæ уаты 
къултыл, У^гæ, нае! Уæд мьш фæззæ- 

даш къæсдердо- мæ зæрдæ.йы дуæрттæ нал 
йыххостаиккой. 
О, уыцы къуыри! Цы даргъ ныцци. 
Æппын йæ кæрон куыд никуыуал зынди! 
Сахат боны уаргъ хаста. Бон афæдзыл 
фæуæлахиз. Æрмæст разæй йæ мидбыл- 
ты худти нæ сæмбæлды циндзинад. Уый 
тохы бацыд бонтймæ, архайдта сæ фæ- 
цыбыр кæныныл! Фæлæ цас йæ бои уыд 
уымæн дæр! Зæрдæ æгæр æгоммæгæс 
разынд.Æгæр хивæнд. Ноджы фæндыры 
зараг мыртæ. Уыдон сæхи хостой зæрдæ- 
йыл. 
Майрæмбон... 
Æгас цу! 
Хъусыс, æз мæ амоидмæ цæуыи, 
Æз мæ амондмæ тындзын! 
Байрйай, цæстысыгау сыгъдæг 
суадон! 
Цы фесты дæ урс цæппузыртæ? 
Цæуыл хъуырдухæн кæныс 
дæхинымæр? 
Нæ амондæн æвдисæн дæу куы 
равзæрстам. 
Нæ сусæг хъуыдытæ æрмæст дæу 
æвджид куы кæнæм... 
Дæ зæрдæмæ цыдæр нæ цæуы, 
сæра^й? 
78 

Мацы мæ бамбаехс, курын д&. 
Фæстагмæйы цæф мæлæты фидиуæг 
У- 
Къæдзæхы къулмæ аздæх, зæгъыс? 
Хорз, аздæхдзынæн къæдзæхы 
къулмæ дæр. 
Кæсын суадоны сæрмæ къæдзæхы 
къулмæ. Чъырæй фыст ныхæстæ йыл. 
Дамгъæтæ фыццаг сæ мидбынат скафы- 
дысты, кæрæдзи сæрты асхъиудтой. 
Стæй, цыма сæ уарыны дон æрæхсадта, 
уыйхуызæн фæйнæрдæм алæбырдысты. 
Цы ми кæнынц чъырæй фыст ныхæстæ 
къæдзæхы фарсыл? Цы мын ис сæ зæр- 
ды радзурыи? 
«Ныххатыр кæн... Иннæ 
майрæмбон...» 
Уыдис! 
Нæ дзы ферох! 
Нæ мæ фæсайдта! 
Къуыри. 
Цы у къуыри? 
Атæхдзысты бонтæ;.. 
Фæлæ цымæ цы ’рцыд? 
Рынчын, миййаг, фæци? 
Искуыдæм ацыд? 
79 

Ацыд. Бакумæ ацыд. Йе ’мхæрæфырт 
мой кодта, æмæ уый циндзинадмæ. Ахæм 
ранмæ йын æнæ цæугæ кæм уыд? Нæ 
иунæг фембæлды бон иæ баци йæ бау- 
ромын. Хуыцау хорз, æмæ мæ иунæгæй 
нæ ныууагъта; мæ зæрдæйы баззадысты 
йæ фæндыры зæлтæ, йæ сау дыууæ цæс- 
ты. Уыдонимæ райхъал дæи æртыккаг 
бон райсомæц. 
Уыдис сæрдыгои рæсугъд райсом. 
Хуыцаубон. 
Хуыцау дæр кæддæр уыди хуыцау. 
Нырма дзы цæй хуыцау ис! 
Иæ бон ма цы у? 
Чи ма дзы тæрсы? 
Чи ма йæ нымайы? 
Афтæ куы нæ уаид, уæд ахæм 
æбуалгъ ми ие ’руагътаид. 
Адæм исдугмæ цавддуртау 
баззадысты. 
Мад фæстаг хъæбыс кодта йæ 
хъæбултæи. 
Сывæллæттæ хæкъуырцц куыдæй 
куыдтой сæ фыдæлты фæдыл. 
Цавæрдæр стыр тас .ныттыппыр 
чындзыты риуты. 
Æмбисбон хур баталынг чызджытыл. 
Скодтон мæ хæстон дарæс. 
8# 

Хæрзбонтæ загътон мæ мад, 
мæ фыд, мæ кæстæртæн. 
Нæ обауы цъуппæй ма иу каст 
ракодтон нæ хъæумæ. 
Ныццыдтæп суадоимæ.. 
Ныффыстоп ыл сау æвзалыйæ: 
«Æз æиæмæнг сыздæхдзынæн. 
Æнхъæлмæ мæм-иу кæс...» 
Æихъæлмæ кæс... Цыма æз дæр искуы- 
дæм чыидзæхсæвмæ цыдтæн. Ныффыс- 
тон дæм фæндагæй. Зыдтои æй, дзуапп 
дæ кæй иæ райсдзынæи, уый. Нæ иыф- 
фыссып та мæ бон иæ уыди. Мæ цæсты- 
тыл уади, Бакуйæ Ирыстонмæ дымгæйы 
базыртыл куыд тахтæ, уый. Хъæуи-хъæу 
мæ агуырдтай. Мæ ныхæстæ мын бакас- 
тæ суадоны сæрмæ сау хохы фарсыл. 
Суадоиы урс цæппузыртыл тадысты дæ 
цæстысыгтæ... 
Афтæ хъуамæ уыдайд. Уымæн, æмæ 
мæп фæидыди афтæ. Алыбои дæм пис- 
мотæ дæр уымæн фыстон. «Сæрæгас 
дæи... Цæф уыдтæн, фæлæ та фервæз- 
тæн... Цалынмæ дæу фенон, суадоны был 
нæ ныхæстæ фæкæиæм, уæдмæ мын 
фондзыссæдз мæлæты бон дæр ницы 
бауыдзæн...» 
81 

Фыстон, иу иннæйы фæдыл æрвыстон 
мæ зынтæ, 
Мæ тухитæ, мæ цинтæ. 
Уыдис фыдбрны хæсты цинтæ дæр. 
Уæззау тохы фæстæ 
Мæнмæ æнхъæлмæ кастысты дæ 
писмотæ. 
О, кæм ма-иу уыди уæд мæиæй 
амондджындæр, 
Мæиæй хъæбатырдæр! 
Мæ цæфты рыст-иу æрбайсæфт, 
Бæлæсты чырс-иу дидинæг фестад. 
Æмæ та ногæй размæ, 
Кæрæдзийæ иæ чи фæхицæи кодта, 
Уыцы лæгсырдты ныхмæ тохмæ. 
Фæндаг та дæм Берлииыл уыд 
æрмæстдæр. 
Æмæ бырстон хæстон лæгтимæ 
размæ... 
Мæ фын уæды хуызæн цыбыр никуы 
уыди. Уæвгæ, хæсты быдыры цæй фын 
вæййы! Мæ фыиты дæр мæ никуы ныу- 
уагъта дæ фæндыр. Уынгæг акъоппы 
дæр мæ иывæрзæнæй цагъта. Æрмæст 
боныгæтты нæ. Уæд æндæр цагъд уад мæ 
хъустыл: сармадзанты нæрын, æфхæрд 
зæххы дзыназын, цæф æмбæлтты дæ.н- 
дæгты къæс-къæс... 
82 

Стæй ныхъхъус дæ. 
Иу писмо дæ нал уыд. 
Æз та фыстон, æнхъæлмæ кастæн. 
Мæ фынты дæр дæ къахвæдтыл 
зылдтæн. 
Фæлæ дзы иу дæр нал ардтон мæ 
тыхстæй. 
Цыдæр бæллæх кæй æрцыд, 
Уый æмбæрстон. Фæлæ цы?.. 
Ныдздзæгъæлтæ мæ зæрдæ. 
Цынæ хуызы-иу февзæрдтæ мæ 
разы! 
Кæм мын чындзы цыдтæ, 
Кæм та æххуысæнхъæл дæ хъæр 
хъуыст дардæй. 
Бомбæты рæмыгъдау. 
Цæф салдаты хъæрзынау. Цы дын 
мæ бон уыди? 
Берлиныл уыд мæ фæндаг.... 
Æрмæст дæ фæндыры зæлтæ... 
Уыдон цыдысты мемæ. 
Тыхстæй тыхсагдæр систы. 
Мæ цыбыр фын мын уæлдай 
цыбырдæр кодтой. 
Дæ номæй мæм фæдисы уацтæ 
скъæфтой. 
Мæлæты тас дæр ие ’рдардтой 
æрдумæ... 
У$ддæр цы ’рцыд? 

Зæгъдзыиæн дыи уый дæр. 
Цæмæй йæ зоныи? 
Зонын æй. 
Дæхæдæг— ме ’вдисæн: 
Дард дæм уыдтæи уыцы боиты. 
Брянскы бынмæ зæхх мæ быиы 
сыгъд. 
Сæрдыгон арв мыл иухуарæгау 
уарыд. 
Уæддæр дæ писмотæм æнхъæлмæ 
кастæи. 
Ды та мыи уæд чыидзы цыдтæ... 
Кæдæмдæр... 
Нæ суадоны раз дыл мæ бæсты сæм- 
бæлд æндæр афицер. Мæ бæсты дып 
фæдзырдта йæхи иыхæстæ. Нæ дыл ху- 
дын. Уæззау рæстæг уыди. Чызгæи йæ 
къæсæр бахойæг куы нæ уа, уæд уый 
мæлæтæй уæлдай циу? Уæлдайдæр дæу 
хуызæн чызгæн. 
Æмæ дæ зæрдæ атахти йæ фæдыл. 
Фæтарстæ, лæппу æндæр искæй 
къæсæр куы бахойа, 
Ды куы баззайай æнхъæлмæ 
кæсгæйæ. 
Стæй кæмæ? 
Мæлæт йæ фæдыл сау калмау 
кæмæи зылд, уымае. 
И 

Иæ цард æрдуйыл ауыгъд кæмæн 
уыд, уымæ. 
Тормон фæуипаг, 
Иуиæг ды куы иæ кастæ æнхъæлмæ. 
Иунæг æз куы нæ уыдтæн хæцæны! 
Цы ’рцыди, уый æрцыд. Хæрамæн нæу 
мæ ныхас. Æрмæст мыи иу хъуыддаг 
бынтон, быитондæр басыгъта мæ зæрдæ. 
Мæ бон æй басусæг кæнын нæу. Зæ- 
гъын дын æй. 
Нæ суадон йæ дæлдуртæй фыхти. 
Р1æ урс цæппузыртæй та хъазыд,— 
Дæ иунæг хур дæм цалдæр хурæй 
каст. 
Ды аздæхтæ, 
Дæ къухмæрзæн сластай, 
Æмæ мыи къæдзæхыл мæ фыст 
Иæ тæккæ быидзарæй ыскъахтай... 
Цæмæи? 
Дæу тыххæй фыст кæй уыди, уымæн? 
Æпдæрмæ кæй цыдтæ, уый тыххæй? 
Гормон фæуинаг, ныууагътаис, æй. 
Ды дæ амонд ссардтай, 
Фæлæ, йæ амонд хæсты быдыры 
кæмæн уыди, 
Уыдоныл цæуылпæуал ахъуыды 
кодтай? 

Сæ фæстаг ныфсмæ сыи дæ къух 
куыд систай? 
Æви де ’мгæрттæ цæрынæй 
бафсæстысты? 
Æви уыдон цæрын нал хъуыди? 
Ды ацыдтæ де ’мбалимæ. 
Сæрыстырæй, амондджынæй. 
Дыккаг бон чындздзон дарæсты 
лæууыдтæ хъазты. 
Дæхи хъазты. 
Фæндырдзæгъдæг иыууагъта йæ 
фæидыр. 
Сыстад, ацыд иуиæгæй суадонмæ. 
Урс-урсид ахорæитæй хохы фарсыл 
ныффыста 
Мæ ныхæсты бæсты: 
«Æнхъæлмæ дæм кæсын»... 
Æмæ нал æрыздæхт фæстæмæ 
хъазтмæ. 
Ничиуал æй федта дæ хъазты. 
Æз фæдæн мæ хæстон балц 
Берлины. 
Ныр та уыди нæхи Ирмæ мæ 
фæндаг. 
Хæрзиуджытæ, зæронд цæфтæ, æд 
ностæ.,. 
Мæ цæфты рыст мæ ферох и 
рæстæгмæ. 

Æрмæст мæ иунæг Ды нае рох 
кодтай, 
Æрмæст дæу фенынмæ бæллыдтæн. 
Куы-иу мæ разы февзæрдтæ 
кæугæйæ, 
Куы та дæ цинæй азæлдысты хæхтæ. 
Куы-иу дæ фæндыр ме ’дылыйыл 
худти, 
Куы та йæ цагъд мæ зæрдæйыл 
тыхсти. 
Цыдæртæ мын дзырдта, 
Цæмæйдæрты мæ фарста, 
Фæлæ йыи æз нæ бамбæрстон йæ 
дзырдтæ... 
Ссыдтæи æз мæ дард балцæй нæ 
Ирмæ. 
Уыд уалдзæг. 
Ахæм уалдзæг уьтд, 
Æмæ хуры тынтæ сыгъдысты 
цæстысыгтыл артау. 
Лæг фембæлæд кæуылфæнды дæр 
уæд, 
Æидæр ыи кодта хионау хъæбыстæ. 
Æрмæст дæуыл нæ сæмбæлдтæн, 
дæуыл... 
Дæхи нысан, 
Дæхи æвзæрст бынатмæ тæргæ 
бæхæй 
Фезгъордтон сæударæй. 
87 

М& фыеш бæсты хохы фарсыл æз 
Æндæр зæрдæ æнхъæлмæ кæсгæ 
ссардтон. 
Ныххудти мæм, 
Иæ уæлныхты мæ систа, 
Кæйдæр фæлывд дзырд та мæ 
мидбылхудты атад. 
Ды дæр цыдтæ хæсты фæстæ 
Берлинмæ. 
Дæ лæг фæсхæст æхсызгон хъуыди 
уым. 
Æмæ цы кæны, афтæ дæр вæййы. 
Лæгдзинады кæм иæ хъæуы лæджы 
сæр! 
Сæрыстыр дæн, æгайтма Берлииы 
Рейхстаджы къулыл бакастæ мæ 
ном... 
Æрмæст дæ фæидыр!.. 
О, дæ зараг фæндыр! 
Нæ рагбонтыл та зары 
Æви дзы фæззæг тас уадзы, миййаг? 
Кæд мын зын у, 
Уæддæр цæгъдæд дæ фæндыр! 
Æвæццæгæн, æз уый аккаг уыдтæн... 
1971 аз 

КÆРЗ ВÆЛАС 
Хæхтæ... Æнусон цъитисæр хæхтæ... 
Цас диссæгтæ федтой, цас таурæгътæ 
сыл фæкодтой фæлтæрæй фæлтæртæм. 
Æвæццæгæн, æгомыг дæр уымæн сты, 
сæхимæ дæр уымæн хъусынц, бирæ кæй 
федтой, бирæ кæй зонынц. Æрмæстдæр 
тыхджыи адæмы аккаг уыдысты хæхтæ. 
Лæмæгъ, æнæиыфс адæймагимæ фидау- 
гæ дæр нæ кæнынц. 
Æмæ хæхты куы вæййын, уæд алыхатт 
ууыл фæхъуыды кæныи: куыд тыхджын, 
куыд æнæкæрон адджыи у цард! Кæсыс, 
фыдуаг доны фарсмæ бæрæг дары ар- 
мытъæпæиыйас зæххы гæппæл,. Чи ма 
йæ хъуыды кæиы, чи ма. йæ зæгъдзæн— 
кæд фæзыиди уыцы зæххы гæппæл хохы 
гом фарсыл? Кæй куыстуарзаг къухтæ 
æрæмбырд кодтой уый армыдзаггай? Кæй 
хид, кæй къæхты пырх фæкалд уыцы 
зæххы гæбаз айнæг хохы фарсыл хæрд- 
мæ хæсгæйæ? Дымгæтæй, уарынтæй 
тæрсгæйæ йын йæ алыварс уыцы дзæн* 
хъадуртæй æмбоид чи самадта? 
Хæххон лæг уыд уый. Тыхджыи, ныфс- 
джыи лæг. Кæм-иу æрлæууыд, кæм-иу 
æрæнцад, уым-иу айнæг дуры дæр уд 
бауагъта. Сойджын кæрдæгæй, рæсугъд 
89 

дидинджытæй-иу сулæфыи кодта æгомыг 
къæдзæхы. 
Кæсыс, айнæджы хуссарварс арсы 
дзæмбытау йæ уидæгтæ ныссагъта фæ- 
тæн хихджын кæрз бæлас. Иу къутæр, 
иу кæрдæджы хал иикуы ис йæ алыварс. 
Уад, тымыгътæ йæ хойынц. Ныууигъынц 
æй, ныттилыиц æй, фæлæ лæууы, фæл- 
гæсы бынмæ — комы иарæгмæ. Æиæха- 
тыр уады тымыгътæ йын фæхастой кæд- 
дæр йе ’мбæлтты. Сæ тых-сæ бонæй фæ- 
хостой уый дæр айнæджы фæрстыл. Нæ 
сын бакуымдта срæмудзын. Цас рацы- 
ди — чи сæ банымайдзæн! Стæй цæга- 
тырдыгæй хъæд сыстад. Æрлæууыд. Ху- 
ры хъарм тынтæ батавтой кæрзы æфхæрд 
къабузтæ, райсомы* æртæх ын байгас 
кодта йæ хъæдгæмттæ. Ныффидар, ных- 
сысти кæрз бæлас. Ноджы арфдæр 
ауагъта йæ уидæгтæ. Айнæг хохыл сæв- 
зæрын кодта царды хос. Цин кæны хуры 
тынтыл. Цæттæ у тымыгътимæ тохмæ. 
Сусæг сыбар-сыбур кæиы йæ сыфтæртæй. 
Нæ, сыбар-сыбур йæ кæны. Мæ хъусы 
мын дзуры: 
— Кæсыс мæнмæ? Кæс, æмæ дæ зæр- 
дыл дар: мæ хъысмæты хуызæн уыди 
дæ хæххон фыдæлты хъысмæт дæр... 
90 

ДЫУУÆ ХОХЫ 
Сæрдыгон райсом. Хуры фыццаг тын- 
тæ Х7>азынц хæхты цъуппытыл. Цъиуты 
цъыбар-цъыбур, æхсæрдзæнты хъазт, 
хуссайраг уыгæрдæнты цæвджыты æх- 
сит.т, фиййæутты азæлгæ зарджытæ... 
Рæсугъд у хæххои райсом. Æрдз цин 
кæны хуры тынтыл, хур та æрдзыл. 
Мæ бакомкоммæ бæгъиæг хох. Хъал- 
сæрæй фæлгæсы йæ алыварс иыллæгдæр 
хæхтæм. Уыдонмæ хур нæ кæсы, бæгънæг 
хохы исхыд дуртау ныртæккæ тæмæнтæ 
н& калынц. 
Фæлæ бирæ нæ рацыд,— хуры тынтæ 
хохы цъуппыл атадысты. Арвыл мигъы 
тъыфыл фæзынд. Ахуыссын кодта бæгъ- 
нæг хохы æрттывд. Иæ фыццаг хуызæй 
æппындæр ницуал аззад хъалсæр хох- 
мæ. Фыдхуыз, фыдцъылызæй разындыс- 
ты йæ ихсыд дуртæ. Цыма йæ сæр йæ 
риуыл æрхауд, уыйхуызæн мигъты аууо- 
нæй кæсы йæ сыхаг ныллæг хæхтæм. 
Уыцы хæхтыл та хуры тынтæ æнахуыр 
цæхæр калынц. Арф уыгæрдæнты рæ- 
сугъд дидинджытæ ногбоны цырæгътау 
судзынц. Мæргъты зарæг кæмтты -азæ- 
лы. Фосы дзугтæ сæ хъуын ацагътой, 
сойджыц кæрдæджы аныгъуылдысты, се 
91 

здыхт сыкъатæ ма зыиынц хизæнтæй. 
Æхсæрдзæнтæ, цыма хуры рухс уыдоиæй 
æхсызгондæр никæмæи у, уыйау гæп- 
пытæ кæныиц иу айнæджы тигъæй иниæ 
айнæджы тигъмæ, Стæй æваст фиййæут- 
тæй чидæр уадындзæй ныззарыд. Иннæ 
фиййæуттæ йæ айстой, æ*мæ æхсæрдзæн- 
ты хъазтимæ кæмтты араугæ афардæг 
зарæг... 
Цъититæй чи райгуырд, уыцы рæсуг 
доны фарсмæ æрбадти фæндаггон. Цал- 
дæр армыдзаджы дзы скалдта йæ хур- 
сыгъд цæсгомыл. Донмæ йæхи ныггуы- 
быркодта æмæ дзы зæрдиагæй баиызта. 
Сыстад. Йе уæнгтæ айвæзта. Скаст ди- 
динæгджын уыгæрдæитæм, сыфтæрджыи 
хъæды къохтæм, æхсæрдзæиты фынккал- 
гæ пырхæнтæм. Йæ мидбылты бахудт 
æмæ сабыр бахъырныдта зарæгæн. 
Бæгънæг хохы хъуыды дæр ие ’ркодта 
фæндаггон. Æгæр-мæгуыр æм кæсгæ дæр 
не скодта. 
Уæд та хохыл иу бæлас куы уыдаид, 
уæд та иу æхсæрдзæн куы хаудаид йæ 
бæрзонд сæрæй... Уæдæ цæмæй йæхи- 
цæй хъал уыди чысыл раздæр бæгънæг 
хох? Æви афтæ æнхъæл уыди — хуры 
тынтæ æдзухдæр уымæ кæсдзысты... 
П 

НАРЫ ЗÆХХ 
Зæхх... Цы нæ федтай, цы нæ бавзæр- 
стай. Арф фæдтæ, судзгæ хъæдгæмттæ, 
тугахст æрхæмттæ... Чи сæ банымайдзæн, 
чи сæ равзардзæн? Цард дæр дæуæй ран- 
тыст, ном дæр ын ды радтай. Цал хиды 
æртахы баурæдтай, цал цæссыджы аны- 
хъуырдтай. Æвæццæгæн, цæхджын дæр 
уымæй дæ, не схæссæг, нæ дарæг зæхх!.. 
Хæхтæ дыи уæз иæ кæнынц, денджыз- 
ты дæхи иайыс, лæджы къахæи бумбули- 
йау фæлмæн дæ, лæджы фæзындыл æгæ- 
рон цин кæныс. Иу ран дæ диссаджы ди- 
динджытæй тæмæнтæ калыс, иннæ ран 
та какоисыидзæй æмæхгæд дæ. Кæм дыл 
булæмæргъ тъæллангæй зары, кæм та 
дыл сау халæттæ сæхицæн ахстæттæ би- 
йынц. Иу ран дæ дыргъ бæлæстæ арвмæ 
фæцыдысты, иинæ ран дæ æнусон ихтæ 
сæ быиы скодтой. Алыхуызон дæ, хъу- 
лон дæ, фæлæ кæмдæриддæр æнæкæрон 
адджын зæрдæйæн. Ницæуыл дын ис 
баивæи, ницæмæй дын ис балхæнæн! 
Мæиæ дæ бирæ быдыртæй иу гыццыл 
мур — Нары хъæу, Нары зæхх. Хæхтæ 
йæ фæйнæрдыгæй иылхъывтой, дæттæ 
йын йæ фæрстæм лæбурынц. Зæйтæ, 
къæвдатæ йæ иыхсадтой. Уаддымгæ хъа- 
93 

зы йæ буары. Лæууы уæддæр, йæ зæронд 
хæлд мæсгуытæй фæлгæсы йæ алывæрс- 
тæм. Уым рæгътыл, къæдзæхты фæрстыл 
ныхысæрыйæстæй, мæгуыр лæджы кæр- 
цы æмпъузæны хуызæн зынынц йæхи 
хуызæн зæххы гæбæзтæ, уыгæрдæны 
уадздзæгтæ. Алкæмæн дæр дзы ис йæхи 
ном, йæхи иысан. Фæлæ сæ чи зоны амы 
цæрджыты йедтæмæ? 
Æндæр у уыдонæн сæ хъысмæт, сæ 
амонд. Уым, дæр уалдзæг миты бынæй 
йæ сæр сдары малусæг. Уырдыгæй дæр 
сæрды тæвды фæхъуысы цæвджыты æх- 
ситт, фиййæутты зарын. Уым дæр æрæг- 
вæззæджы сындзыл баргъæвсы халои. 
Уым дæр æхсæвæй-бонæй уад дзыназы... 
Хæххон фыдуаг æрдз, æмхуызон кæм 
нæ дæ алыран дæр! 
...Уыйбæрц æрцæугæ иæма федтон иу 
ранмæ... 
Чи дын загъта, кæмæй фехъуыстай æп- 
пæты фыццаг уыцы ныхæстæ, Нары 
зæхх? Кæд дыл бæгъæввад, бæгъæмса- 
рæй цы бирæ сывæллæттæ згъордта, уы- 
донæй сæ исчи загъта? Кæд сæ, дард 
бæстæй дæм къуылыхæй, æфхæрдæй цы 
сауцæст лæппулæг æрбаздæхт, уымæй 
фехъуыстай? Каедæй нырмæ айхъуыст 
дæ кады ном Уæлладжыры комы нар- 
94 

джытæй? Кæй тыххæй дæм баисты къах- 
ихсыд адæм? Тымыгъ дæр сæ куы нæ 
уромы, æфцджытыл дæр куы хизынц. Цы 
нæ æвзагæй дæм дзурыиц, ахæм куынæ- 
уал баззад. Рагон хъйнцгæнаг уæрдæтты 
бæсты дæм сæ рог машинæты куы æрба- 
лæууынц. Сызгъæриитæ дæ куы нæ ис, 
иннæ зæххыты гæбæзтæй уæлдай дыл 
æнахуыр дидинджытæ куы нæ зайы. Дæ 
сæрмæ рæгътыл уæлдæф сыгъдæгдæр 
куы у, хъæды къохы цъиутæ рæсугъддæр 
куы зарынц, дæ сыхæгтимæ æмхуызон 
арвы бын куы с.тут, уæд ды афтæ амонд- 
джын кæцæй фæдæ? 
Ныхъхъус, ницы дзуры Нары зæхх. 
Æрмæст дымгæ, хæххон дымгæ, цъити- 
тæй дымы, дидииджыты адджын тæф, 
æхсæрдзæнты зыланг хæссы йемæ æмæ 
мын мæ хъусы дзуры: 
— Ам кæддæр ссыгъди стыр зæрдæ. 
Ныррухс кодта кæмтты нарджытæ æмæ 
дзы бонæй-бон тыигдæр тавы йæ цæхæ- 
рæй адæмы... 
Амондджын дæ, арфæйаг дæ, Нары 
зæхх!.. 
95 

ХУДЫНЦ СЫВÆЛЛÆТТÆ 
Цалдæр боны бæстæ арт уадзы. 
Цыма хур зæххыл атылд, уыйхуызæн 
зынг фестадысты фæндаджы хуыр, къæ- 
дзæхтæ. Ныр сæрдыгон фæлмæн къæвда 
рацыд. Æрæхсæдта дуртæ, æмæ сæ фæз- 
дæг кæлы. 
Скъолайы хæд бынмæ уæрдонвæндагæн 
йæ тæккæ бæрæгастæу лæууы. мæллæг 
дъæх хæрæг. Иæ хъустæ æруагъта. Уары- 
ны æртæхтæ сæ кæрæттæй цъыкк-цъыкк 
кæнынц фæндаджы къæйдуртæм. Цыма 
фынæй баци, уыйхуызæн змæлгæ дæр 
нæ кæны хæрæг. Æрмæст ма искуы-иу 
хатт йæ бырынкъ уæлæмæ сдары. Уары- 
ны æртæхтæм байгом кæны йæ дзых, йæ 
ихсыд къæдзил базмæлы. 
Фæндагыл цæуæг нæй, ничи йæ хъыг- 
дары, хъуыды дæр -ничи кæны зæронд 
хæрæджы. Иæ сæрмæ скъолайы кæрты 
хъазынц сывæллæттæ, уарыны æртæхтæ 
ахсынц. Не ’вдæлы уыдон дæр ацы хатт 
хæрæгмæ. 
Комæй æрбазынд цъæхахуырст рог 
машинæ. Сывæллæттæ йæ размæ ракал- 
дысты. Скъолайы тигъæй йæм бынмæ 
кæсынц. Машинæ, хæрæгмæ куы æрбав- 
вахс, уæд цалдæр уасты ныккодта. Иæ 
96 

хъус дæр нæ атылдта хæрæг. Цыма 
къуырма, у. уыйхуызæн хъуыды дæр ни- 
цы кæны. Лæппутæ йыл дуртæ æхсынц, 
хъæр ыл кæнынц. Стæй, йæм машинæ 
хæстæг бацыд. Æрыгои шофыр кæби- 
иæйæ йæ хъуыиджын сæр радардта, цы- 
дæр æм дзуры. Хæрæгмæ хуыздæр зонд 
не ’рцæудзæн, уый куы базыдта, уæд ыл 
сабыргай машинæ бауагъта. Хæрæг 
хæрдмæ фæхауд. Иæ дыууæ фæстаг къа- 
хы дард фæхаста æмæ машииæйыл 
чъылиппæй ралæууыд. Машинæйы цы- 
рагъы æвгтæи къæйдуртыл сæ дзыгъал- 
мыгъул ссыд. Хæрæг ма фæстæмæ фæ- 
каст, стæй йæ хъæлæсыдзаг иыхъхъæр 
кодта æмæ скъолайы рæзты комырдæм 
ныййарц. 
Шофыр хæрæджы фæдыл кæсы æмæ 
кæл-кæлæй худы. Худынц сывæллæттæ 
дæр... 
ФÆД 
Æз лæууын хæххон доны фарсмæ. 
Сыгъдæг у цæстысыгау. Хур дзы йæхи 
найы. Арвы цъæх дзы йæхи уыны. Йæ 
бынæй æрттивыиц сыгъдæг æхсад хы- 
лычъытæ. Мæкæрæзты хуызæн сты. 
Сабыр у дон. Уайы бæрз бæлæсты Зех- 
4 Æрæгвæззæг 
97 

сæнты. Гæзæмæ змæлыиц йæ уылæнтæ. 
Зары, æрмæстдæр йæхæдæг кæй æмба- 
ры, ахæм зарæг. 
Сабыр у дон. Уæвгæ, уый æрмæстдæр 
ам — мæ разы афтæ сабыр у. Чысыл дæл- 
дæр цæджджинагау фыцы. Йæ комыфынк 
калы. Хъуырдухæн кæны дуртимæ. Йæ- 
хи ныццæвы хохы фарсыл. Йæ фæздæг 
акæлы. Асæррæтт кæны дурты сæрты. 
Æвæццæгæн, бæрз бæлæсты бын уымæи 
фæсабыр — йæхи ацы тохмæ цæттæ код- 
та. 
Цымæ кæдæм тагъд кæны, кæдæм 
тындзы? Æхсæвæй-бонæй, сæрдæй-зымæ- 
гæй æнцад цæуылнæ зоны? Тъæиджы- 
мæйы уазалтæ дæр æй бауромыи куы нæ 
фæразынц. Зæйтæ, лæсæитæ йæ сæ быны 
куы ныккæнынц, сау хæхтæ йыл куы ра- 
фæлдæхынц æмæ уæддæр сæ бынæй 
куы рауылæн кæны, куы рабырсы йæхи« 
цæн фæндаг агургæ... 
Бæрзондæй фæлгæсынц урссæр цъити- 
тæ. Хуры хъарммæ лæдæрсынц се ставд 
цæстысыгтæ. Баиу вæййыиц, райгуыры 
сæ сæр-сæргæнаг æхсæрдзæнтæ... 
. Цъититæй райгуырд хæххон дои. Аф- 
тæ рæсуг дæр уымæи у. Бæрзондæй ра- 
бырста æмæ фæллайгæ дæр уымæн нæ 
кæны. 
98 

Æрцыдтæн доны былты. Мæ разше — 
айнæг хох. Дон йæ быны фæныгъуылд,— 
йæ хъуыр-хъуыр ма кæцæйдæр ссыд. 
Скастæн уæлæмæ. Хохы чидæр суанг йæ 
сæрæй йæ къæхты бынмæ йæ тæккæ раст 
æмбисыл ахауын кодта. Иæ зыхъхъырæй 
разыид цæгатаг сыгъдæг арв. 
Чи уыд, кæмæ разынд уыйбæрц тых? 
Чи бахаста йæ ныфс уыцы хох йæ астæ- 
уыл афадынмæ, йæхицæн уыцы зынтæй 
фæндаг акъæртт кæиынмæ? 
Уый уыд хæххон дон,—гыццыл, фæлæ 
ныфсджын, хъаруджын хæххон дон! 
Афтæ уыд мæ рагон хæххон фыдæлты 
цардмæ фæидаг дæр... 
ÆЗ ДÆУМÆ ДЗУРЫН, ДЫМГÆ... 
Æрлæуу, дымгæ. Чысыл фæуром дæ 
сонт къуыззитт. Куыд, мæнмæ дæ не 
’вдæлы? Тагъд кæныс? Тагъд дон фур- 
ды не ’ййафы, дымгæ. Кæдæм скъæфыс 
хус сыфтæрты? Кæдæм сæ дæ уæлныхты 
систай? Цæуылнæ сæ бауадзыс сæ мады 
хъæбысы сæ уд сисын? Кæсыс, кæрз бæ- 
лас дæ фæдыл йæ гом хихтæ куыд тилы, 
йæхи куыд рауырдыг кодта, уымæ? Хъу- 
сыс, куыд хъæрзы, кæмдæр мидæгæй 
4* 
99 

куыд къæс-къæс кæны, уый? Иу каст ма 
йæм ракæн фæстæмæ. Бæгънæгæй йæ 
кæй ныууагътай, ууыл цин кæныс? Сæрд- 
дон-сæрдыдæргъы йын дæ бои кæй ницы 
баци, ууыл у дæ тызмæг æхситт? Дæ 
масты фæидагыл уымæн афтæ тагъд кæ- 
ныс? 
Æз дæумæ куы дзурын, дымгæ. Æз дæ 
ныхмæ куы лæууын, дымгæ. Æви мæн 
дæр зæххæй стоиынмæ хъавыс? Нæ, рæ- 
дийыс, æз дын кæрзы хус сыфтæр нæ 
дæн. Уæлдæфы рогæн кæй фелвасай, 
къæдзæхы фæрстыл кæй фæхойай, сæр- 
сæфæн былæй кæй фехсай, æз дын ахæм 
нæ дæн. Арф уидæгтыл лæууын, арф 
уидæгтæ мæ ацыд зæххы. Мæ алы туг- 
дадзии, мæ алы улæфт дæр уыимæ баст 
У- 
Æрлæуу, дымгæ. Хъуыды-ма кæныс, 
уалдзæг уыд уæд. Мах бадтыстæм дыу- 
уæйæ кæрз бæласы бын. Дидинджыты 
’хсæн. Ды сусæгæй цыдæртæ дзырдтай 
сыфтæртæн. Уыдои та махæн кодтой сæ 
сусæг ныхас. Чызг нывнæлдта йæ зæр- 
дæйы сæрмæ. Систа зæлдаг къухмæрзæн. 
Бæлоны лæппыиау мæ армытъæпæны 
тæлфыд йæ зæрдæйы лæвар. Иунæг иы- 
хас дæр нæ ничи скодта. Æрмæст йæ 
даргъ цæстыхаутыл зыр-зыр кодта цæс- 
100 

сыджы æртах. Æвæдцæгæн, цииы æртах 
уыди. 
Бæстæ иууыл дидииæг фестад. Сыф- 
тæрты сыбар-сыбур зарæгмæ рахызт. Ца- 
вæрдæр æхсызгон зарæгмæ. Стæй дард 
кæмдæр аскъуыд... 
Æрлæуу, дымгæ. Уæд дæр афтæ знæ- 
тæй фæзындтæ, афтæ фыд-зæрдæйæ ас- 
къуыдтай нæ уалдзыгон зарæг. Æмæ 
дæм уый æгъгъæд нæ фæкаст: мæ ар-’ 
мытъæхæнæй аскъæфтай къухмæрзæы. 
Састбазыр гæлæбуйау æй систай уæл- 
дæфмæ. Дæ худт, дæ кæл-кæл хæхтыл 
азæлгæ афардæг сты. Мах нæ бынæттæй 
фæгæппытæ кодтам. Тахтыстæм дæ фæ- 
дыл, къухмæрзæны фæдыл. Ды худтæ, 
кæл-кæл кодтай, нæ амонд дæ къухы кæй 
бафтыд, ууыл. 
«Раздах æй фæстæмæ!» — куырдтам 
дæ, лæгъстæ дын кодтам. 
Нæ нæм байхъуыстай, дымгæ. Арвы 
цъæхæй ма нæм чызджы цæссыджы хуы- 
зæнæй æрттывта зæлдаг къухмæрзæн. 
Айнæджы былæй ма йæ фæдыл касты- 
стæм дыууæйæ. Стæй кæмдæр æврæгъты 
æрбайсæфт. 
Ды кæл-кæлæй худтæ. Къуыззиттæй 
зарыдтæ нæ сæфт амондыл. 
Æрлæуу, дымгæ. Æз дæумæ дзурын, 
101 

! 
дымгæ. Бæрз бæлас дæр дæумæ тилы йæ 
ихсыд цæнгтæ. Кæдæм нын фæхастай нæ 
рагуалдзæджы амонд? 
Ницы дзурыс, дымгæ? Ныхъхъус дæ, 
дымгæ? Кæдмæ?.. 
1968 аз I 
ÆХСИНДЖЫТÆ 
Боныцъæхтæ. Мæ рудзынджы аком- 
коммæ сæ сыфтæрджын цæнгтæ сцагъ- 
той бæрзы талатæ. Афтæ мæм кæсы, цы- 
ма бон райхъал. Бон хъал кæны æмæ йæ 
цæстыхаутæ змæлынц. 
Хур нæма скаст, фæлæ йæ тынтæ хо- 
хы цъуппыл худынц, тыбар-тыбур кæ- 
нынц. Дуне æгасæй сæхимæ æркæсын 
кодтой. 
Арвы цъæхы сфардæг сты дыууæ æх- 
сииæджы. Куы иуырдæм ныппæр-пæр 
кæнынц, куы — иннæрдæм. Цыма сыл 
фыццаг райсом скодта. Хæстæг батæ- 
хынц кæрæдзимæ. Сусæг ныхæстæй 
арæвдауынц сæ кæрæдзийы. Æмæ та 
кæс — фескъæфынц хуры тынтæ. Хъуы- 
сы сæ базырты сыф-сыф, сæ сусæг ны- 
хас. 
Рйзынц, стæхынмæ хъавынц бæрзы 
сыфтæ. Цыма уыдон дæр æхсинæджы 
т 

базыртæ сты. Цыма уыдон дæр хуры 
фыццаг тынтæм тæхынц. 
Мæ рудзынджы тарвазыл абадтысты. 
Сæ тæккæ зæрдæбын цины бацыдысты. 
Сæ базыртыл мæм æрбахастой хуры 
тынтæ, арвы цъæх, боны рухс. Кæсынц 
мæм. Сæ гыццыл сау цæстытæй мын цы- 
дæр амонынц. Цы, цымæ? Семæ мæ хо- 
нынц? Бон кæй райгуырд, уый мын дзу- 
рынц? Æви мын «дæ райсом хорз» зæ- 
гъынц? 
— Хорз райсомтæ уыл цæуæд, хæххон 
æхсинджытæ!—дзурын сæм æз. Æмае 
мын цыма мæ ныхас æмбарынц, уый- 
хуызæн сæ гыццыл сырх къæхтыл гæппы- 
тæ систой, сæ цæстытæ мæм ныкъулынц. 
Стахтысты мæ дыууæ гыццыл æрдхор- 
ды. Спæр-пæр кодтой, сæрттывтой сæ 
базыртæ. 
Тæхут, хъазут арвы цъæхы. Макуы 
ахуыссæнт хуры тынтæ уæ базыртыл. Ма- 
куы фæхицæн ут кæрæдзийæ. 
Зджыд, 1967 аз 
ФÆЗЗЫГОН БÆЛÆСТÆ 
Нæ фæндæгты фиДауц — рæхснæг бæ- 
лæстæ. Цæуыл ныджджих стут? Цы фæ- 
цис уæ рæсугъд дарæс? Бæгънæгæй, æн- 
103 

къардæй куы лæуут. Æрмæст ма уæ 
цъуппытæ нæзы цырæгътау судзынц. 
Æрмæст ма уæ цъуппытæй кувут арвы 
цъæхæн, бæлццæттæн. 
Уæ рæсугъд дарæс лæзæры уæ къæхты 
бын. Иу иннæйы уæлæ æрæнцадысты 
уæ пæр-пæргæнаг сыфтæртæ. Æмпыл- 
дæй, хуыздзыдæй. Нал уæ хъахъхъæнынц 
хуры судзгæ тынтæй. Нал сыл згъорынц 
сывæллоны фæлмæн къæхтæ. Нал æм- 
бæхсынц лæппуты уæззау улæфт, чыз- 
джыты сусæг сагъæстæ. Дымгæ сын 
фæхаста сæ уалдзыгон зарæг. Ныр та 
сык сæхимæ бавнæлдта. Базырсаст зæр- 
ватыккау сæ ахæссы уæлдæфы. Кæм 
цæгатырдæм, кæм фæндаджы хъæбæр- 
мæ, кæм доны сабыр уылæнтæм, кæм та 
хæхты.цъуппытæм... 
йæ бон сыл цæуы, æмæ сæ хъазы, 
куыд æй фæнды, афтæ сæ радав-бадав 
кæны уæлдæфы. Æвæццæгæн дзы йæ 
маст исы дымгæ — уалдзæгæй нырмæ 
бирæ фæтох кодта семæ, бирæ хæттыты 
сыл бавзæрста йæ хъару. 
Судзынц бæлæсты цъуппытæ. Сызгъæ- 
рин гоцоратау æрттивынц сæ бецыччы- 
тæ. Се ’хсæн смидæг вæййы фæззыгон 
фыдуаг дымгæ. Ныууигъы сæ, ныццæвы 
сыл йæхи. 
104 

Ныллæуудысты бæлæстæ дымгæйы 
иыхмæ, хъахъхъæнынц сæ фæстаг фи- 
дауц æрæгвæззæджы уазалтæй. Кæмæн 
ма сыл ауæрдынц, кæмæн ма сæ хъахъ- 
хъæнынц? Хæхты цъуппытæй сæм худгæ 
æрбахъуызы райсомы халас. Сæ сæрмæ 
мнгъты иыдздзæгъæлтæ сты цъиуты бал- 
тæ. Уазал сæ йæ разæй скъуымбил код- 
та. Сидыиц сæм бæлæстæ, тилынц сæм 
сæ сызгъæрии сæртæ: 
«Цæуыл скатай стут? Кæдæм нæ хæс- 
сут уæ рæсугъд зарджытæ? Иучысыл уæ 
фæллад суадзут. Дымгæйы ныхмæсымах 
тыххæй куы ныллæууыдыстæм. Нæ цъуп- 
пытæ уыи ахстæттæн куы ныууагътам...» 
Нал сæм хъусынц цъиутæ. Тæхынц, 
тагъд кæныиц сæ тæссаг балцы. Искуы 
ма дзы иу абады бæласы къалиуыл* 
суадзы йæ фæллад æмæ та уайтагъд 
ныппæр-пæр ласы йе ’мбæлтты фæдыл. 
Стæй уыцы иугай цъиутæ дæр цыдæр 
фесты. Ничиуал сæм фæзынд. 
Æхсæвы.тыхджын уад сыстад. Гомсæ- 
рæй аззадысты нæ фæндæгты фидауц — 
рæхснæг бæлæстæ. Гомсæрæй, фæлæ 
раздæрау сæрыстырæй, хæрзкондæй. 
Уалдзæджы бæрзоид мипæвæрттæй... 
Грозна, 1967 аз 
105 

ХУР ВОН 
Уары та мит. Фæлдзæгъдæнæй. Тъы- 
фылтæй. Арвыл иу мигъы цъупп иикуы- 
цæй зыиы. Хур кæсы, æмæ миты гæбыг 
иатæ хъазыиц уæлдæфы, æрттивынц алы- 
хуызои æрттывдæй. Бæстæ урс гæлæбу 
фестад. Кæдæм тæхыиц, уый сæхæдæг 
дæр нæ зонынц. Сæ цин цæуыл у, уый 
æмбаргæ дæр нæ кæиынц. 
Мæиæ къуыбырыл лæууынц дыууæ 
гыццыл лæппуйы, иу цъæхдзаст чызг. Сæ 
комытæфмæ тайынц миты гæбыиатæ. 
Сæ сырх уадултыл хъарм доны æртæхтæ 
фестынц гæлæбутæ. Чызг кæсы арвмæ. 
Цыма, гæлæбутæ йæ цæстыты куы батæ- 
хой, уымæй тæрсы, уыйхуызæн йæхи ныцъ- 
цъынд кодта. Цæмæ кæсы, цы агуры 
арвы цъæхы? Кæд йæхи фæрсы, хур бон 
мит цæмæн уары, зæгъгæ? Кæд æм афтæ 
кæсы: хур йæхи найы æмæ йæ сапоны 
фынчытæ гæлæбутæй тæхынц алырдæм... 
Æмæ йын цымæ уазал нæу? Нæ йын 
уыдзæн уазал. Хур куы фæкæсы, уæд 
уазал нæ вæййы... 
Тæхыиц миты гæлæбутæ. Тайынц чыз- 
джы дзыгъуыртæ фындзы рагъыл, йæ 
сыгъдæг сæнттыл. Къуыбырæй ратыл- 
106 

дысты дыууæ лæппуйы. Хъæр кæнынц 
чызгмæ. 
— Дуне-е, иу ран ма лæуу. Дæ къæхтæ 
басийдзысты. 
Чызг сæм ницы дзуры. Кæсы арвмæ, 
миты гæлæбутæм. Хуры урс-урсид æрт- 
тывдмæ. 
«Хур бон мит цæмæн уары?»— фæрсы 
йæхи æмæ йæ цъынд цæстытæй йæхицæн 
худы. Æхсызгон ын у, миты гæлæбутæ 
хуры тынтæм афтæ тынг кæй æрттивынц, 
уый. 
1968 аз 
ХУРЫ ТЫН 
Уалдзыгон хуры фыццаг тынтæ. тыбар- 
тыбур кæнынц, хъазыиц уаты къултыл. 
Уый, æвæццæгæн, уаты æрдæггом ру- 
дзынг дымгæмæ кæй змæлы, уымæн афтæ 
у. Хуры тынтæм авдæиæй кæсы сывæл- 
лон. Йæ рахиз къух сласта. Худы æмæ, 
цыма къулыл хуры тыитæ æрцахсыимæ 
хъавы, уыйхуызæн сæм йæхи ивазы. Иæ 
тымбыл нарст æигуылдзтæ иыппака кæ- 
ны. Иæ пух былты æхсæнæй ферттивынц 
йæ дыууæ урс-урсид гыццыл къæпсыры. 
Худы, райсомы фыццаг тынтæ ахсы 
107 

сывæллон... Авдæнхъæдыл æрæицад йæ 
мады сæр. -Скæсы уымæ дæр. Сæвналы 
йын йæ быд дзыккутæм. Фæлæ... мад 
ацы хатт ницы дзуры, нæ йыл ции кæны 
иннæ райсомтау. Хур кæи æрбакаст, ру- 
дзынджы сæрмæ фæткъуы бæласы ди- 
динджыты æхсæнæй цъиутæ тъæллангæй 
кæй зарынц, уый дæр нæ ^хаты. Æрмæст 
йæ къух сывæллоиы гом къæхты быи, 
цыма уый дæр фынæй баци, афтæ лæу- 
уы. Йæ армытъæпæиыл змæлыиц дыууæ 
фæлмæи къахы. 
Тыхст уыди сывæллон дысон, æмæ йæ 
мад æхсæв-боимæ хæдзары къуымты фæ- 
радав-бадав кодта. Боиырдæм йæ тæвд 
фæсабырдæр. Бафыиæй. Авдæны цурæй 
нал сыстад мад. Йæ фæлмæн хуыссæнмæ 
йæ нал ахаста йæ къах. Æмæ ныр авдæн- 
хъæдыл бафынæй. 
Худы сывæллон хуры тынтæм, ахсы сæ. 
Мады фæлмæн армыл змæлынц йæ дыу- 
уæ гыццыл къахы.... 
Æмæ мадмæ йæ фыиы дæр афтæ кæсы, 
цыма сывæллоны къæхтæ змæлгæ иæ, 
фæлæ армытъæпæныл згъоргæ кæныиц... 
108 

ФОНДЗЫ КÆСТÆР 
Къæсхуыртæ, ацæргæ сылгоймаг ба- 
ды сыитæджы фарсмæ. Йæ разы бандо- 
ны къухыл дæрдджын китель хæрзиу- 
джытимæ. Хæдзармæ æрбахизæны гали- 
уырдыгæй къуымы дыууæ лæдзæджы, 
цыма сæ дард балцы фæстæ сæ фæллад 
уадзыиц, уыйхуызæн сæхи къулыл бан* 
цой кодтой. 
Сынтæгыл хуыссы æрыгои лæппу. Ног- 
даст, хуыздзыд цæсгом. Сæтагсау сæры- 
хъуынтæ пырхытæй лæууынц урс базы- 
цъарыл. Тарф фыиæйæ хуыссы лæппу. 
Йæ иу къах йæ быиы æрбатымбыл код- 
та, иннæ—растæй лæууы. 
Йæхинымæр сусæгæй кæуы мад. Уы- 
мæл цæстытæй кæсы йæ фырты хæрзиу- 
джытæм, лæдздзжытæм. 
Хæдзармæ æрбахызт сыхæгты ус. Мад 
æй исдугмæ нæ бафиппайдта. 
— Æгайтма дæ лæппу дзæбæхæй 
ссыд,— дзуры сыхаг.— Æихъæлдæн, кæу- 
гæ кæныс?.. 
— Бузиыг,— æфсæрмыгæнæгау дзуапп 
дæтты мад æмæ йæ сæрбæттæны кæро- 
нæй сæрфы йæ цæстысыгтæ.— Бахатыр 
кæн, кæстæр буц вæййы... Фондзы кæе- 
тæр у. Иииæтæй ницы хабар ис... Кæ- 
109 

сын æм,— тыхсы йæ фыиы. Æвæццæгæн, 
йæ зæнг бафæллад. Кæд æй, иинæ зæн- 
джы хуызæн йæ быны куы æрбатымбыл 
кæнид, уый фæиды... 
Мад йæ гыццыл къух арæхстгай æрæ- 
вæрдта фырты цæф зæнгыл æмæ йæ цæс- 
сыгæй дзаг цæстытæй кæсы йæ сыхагмæ. 
КÆМÆ КУЫВТА ФЫД? 
Сарайы цары зæронд бызгъуыртæ 
æфснайгæйæ Фатъимæт бафиппайдта 
Мадымайрæмы ныв. Æвæццæгæн ыл уа- 
рынтæ дæр æрцыд,— йæ цæстыбынтæ. 
йæ фындз сатæгсау систы. Йæхихуызæ- 
нæй йæм æппындæр иицыуал уыд. Æр- 
мæст ма нывæн йæ фæлгæт дзæбæх æрт- 
тывта, æмæ йæ уымæ гæсгæ хæдзары æф- 
син царæй æриста. 
Фатъимæтæн йæ лæг Баде рагæй дæр 
динимæ лымæн нæ рахаста. Кæддæр сæм 
Мадымайрæмы ныв кæй уыд,.уый ма дзы 
рох дæр фæци. Йæ зæронд мады зианы 
уæлвæд зæд дæр хæдзарæй фесæфт. 
Æрмæст иуизæр йæ куыстæй куы æрба- 
цыд, уæд хæдзары къуымы ауыгъдæй 
æрбаййæфта зæронд Мадымайрæмы. Цы 
фыдбылыз æй æрбахаста, зæгъгæ, йыл 
дис дæр бирæ фæкодта, фæлæ йæ усæн 
110 

йицы загъта. Ус дæру цыма йæ лаег дыу- 
уæизæрастæу нывмæ куыд æдзынæг каст, 
уый уыигæ дæр иæ фæкодта, афтæ иу- 
варсырдæм азылд. 
Фатъимæт æмæ Бадейæн се ’ртæ фыр- 
ты дæр хæсты уыдысты. Дыккаг аз сæ 
ницы хабар уыд, Тыиг тыхстыты æмæ 
алы цæуæджы дæр хынцфарст кодтой, 
иæ лæппутыл никуы амбæлдыстут, зæгъ- 
гæ. Ус зыдта, фыд фæстаг рæстæг йæ 
хуыссыны размæ’ сусæгæй йæхиуыл 
дзуар тсæй фефтауы, уый. 
«Зæроидырдæм дæхицæй сауджын са- 
разыны фæнд ма скæн?» — бафæрсынмæ 
йæ хъавыд. Фæлæ йæ ныфс нæ бахаста. 
Афтæмæй зæронд йæ кæнон кодта. Ус 
дæр, 1Хыма ницы зоны, йæхи афтæ дард- 
та. Стæй уыцы иу бон сæ дыууæ фыртæй 
писмотæ райстой. Тынг фæцин кодтой. 
— Æз мæ лулæ радавон... Рудзынгыл 
мын айрох,— загъта Баде æмæ тыргътæй 
хæдзармæ бахызт. 
— Дæ лулæ дæ къухы куы ис... Кæ- 
дæм ма йæм цæуыс? — лæджы хин бам- 
бæрста ус. 
Фыд хæдзары къуыммæ бацыд. Нывмæ 
хæрдмæ скаст. Йæ рахиз къух дзуар 
бафтауыны зæрдæйæ уæлæмæ систа. Фæ- 
»1æ... Цонг уæлдæфы ауыгъдæй аззад, 
111 

— Ныр æй базыдтай, кæмæ куывтай, 
уый?.. 
Фыд фæстæмæ ракаст. Р1æ цæнгтæ йæ 
риуыл дзуарæвæрд, афтæмæй хæдзары 
бæрæгастæу лæууыди йæ ус. Исдугмæ, 
кæрæдзийæн цы загътаиккой, уымæ дæр 
нал сарæхстысты. Стæй дыууæйæ дæр 
се ’ргом къуымырдæм аздæхтой. 
— Къулбадджытæ!.. Ничи сæм кæсы, 
худæгæй куыд бакъæцæл сты...— загъта 
фыд æмæ йæ усы йæ рæмбыикъæдзæй 
басхуыста. 
.Мадымайрæмы бæсты сæм нывæй худ- 
тысты се ’ртæ хъæбулы... 
ТАЛА 
Æнæхъæн къуыри сасирæй луарæгау 
лыстæг сæлфыиæг кæиы. Æрмæст абон, 
цыма арв искуы хуыикъ фæци, уыйхуы- 
зæн уарын иыккалдта. Арв æмæ зæхх 
баиу сты. Уарыны æртæхтæ ихы къæрт- 
тытау уымæл зæххыл сæхи хойыпц æмæ 
хойынц. Фæззыгои фыдуаг дымгæ сæ 
тæссармæ скъæфы. 
Хъæу—хасты хуызæн. Нырма æрæджы 
суæгъд немыцæй. Æмæ раиæй-ран бæс- 
тыхæйтты, хæдзæртты бæсты хæрдмæ 
112 

хъилæй баззадысты дурын пецты ала 
тохынатæ. Се ’ртхутæг сын къæвда ных- 
хоста, иыддæвдæг æй кодта. 
Хъæугæронмæ æввахс æрдæгхæлд хæ- 
дзары кæрты дзыхъхъ къахы ацæргæ 
сылгоймаг. йæ сау сæрбæттæны къабæз- 
тæ дзыхъхъы сæрмæ æрцауындзæг сты, 
сæ кæрæттæй дон цъыкк-цъыкк кæны 
уырдыгмæ. Рудзгуыты бын цæнкуылтæй, 
пырхытæй зæххыл хуыссы фæткъуы бæ- 
лас. Сылгоймаг ын йæ фарсмæ садзы ног 
тала. 
Иу-дæс азы кæуыл цæуы, ахæм пых- 
цылсæр чызг тыргъты лæууы æмæ кæ- 
уыихъæлæсæй дзуры: 
— Ныууадз æй, Гыцци... Уарыны фæ- 
рынчын уыдзыиæ... 
— Ныртæккæ, Гыццийы хур... Æххæст 
æй асадзои. Уарыны хуыздæр ныххæц- 
дзæн... Лæппу йæ бæласы аф1:æмæй куы 
сæййафа, уæд ыи хъыг уыдзæни... 
— Уарыны фæрынчыи уыдзыпæ, Гыц- 
ци,— йæ цæсгомыл дæр уарыны æртæхтæ 
згъорыиц, афтæмæй дзуры чызг. 
Сылгоймаг йæ кусын фæуагъта. Белы 
хъæдыл æрæицой кодта æмæ йе ’ргом 
чызджырдæм аздæхта. Уазалæй йын: чй 
ныцъцъæх, уыцы тæиæг былтæ зыиа-нæ^ 
зына базмæлыдыстьь Чцзг æй куыннæ 
ЗД 

фехъуыстаид, афтæ хæрзиыллæг хъæлæ- 
сæй дзуапп радта. 
— Уæдæ лæппу куыд фæразы? Ууыл 
æхсæвæй-бонæй куы уары... Мæ зæрдæ 
йын айхæла, уæвгæйæ та.,. 
«ХУЫСНÆГ» 
Мæ зæронд хæлæрттæй иу дард бал- 
цæй ссыд. Рагæй нал федтам кæрæдзи. 
Нæ зонгæты мыи æрæмбырд кæнын код- 
та. 
— Нæ къам иумæ сисæм,—загъта уый 
æмæ нæ хуызисæгмæ акодта. 
Иу-ссæдзы бæрц баистæм. Нæ хуыз 
кæм истам, уыцы гыццыл уаты фезмæ- 
лæн нал уыд. Хуызисæг цалынмæ йæхи 
рæвдзытæ кодта, уæдмæ мах цымыдисæй 
кастыстæм, къултыл цы бирæ нывтæ 
ауыгъд уыди, уыдонмæ. Не ’хсæн кæцæй- 
дæр февзæрд иу саулагъз лæппу. Цæуыл- 
дæр тынг тыхстхуыз уыди æмæ фæйнæр- 
дæм ракæс-бакæс кодта. Чи у, немæ 
кæцæй фæци, зæгъгæ, йæм мæ хъус дард- 
тон. Уый аивæй, къамтæ цы стъолыл уы- 
дысты, уырдæм йæхи баласта, тарстхуы- 
зæй та йæ алывæрстæм акаст æмæ дзы 
иу къам йæ дзыппы афсæрста. Къам дав- 
гæ йæ кæй федтон, уый бафицпацдтз 
114 

&маё мæм лæгъстæхуызæй æрбакаст, ныл- 
лæг хъæлæсæй загъта: 
— Курын дæ, ма мæ схъæр кæн!.. Хуы- 
зисæгæн дыууæ боны лæгъстæ кæнын, 
æмæ мын æй нæ лæвæрдта. Хъæуæй йæм 
ссыдтæн. Бузныг уе ’ппæтæй дæр... Афтæ 
бирæйæ куы нæ æрбацыдаиккат, уæд мæ 
къухы нæ бафтыдаид. Бузныг... Тыиг æх- 
сызгои мæ хъуыди йæ къам... Науæд æй 
афæдз дыууæ хатты йедтæмæ уыигæ дæр 
иæ кæнын. Æз хохы фосимæ, уый та бы- 
дыры — кæрчыты фермæйы... Бахатыр 
мын кæнут... Бузиыг... Ныр йæ къам мæ 
дзыппы ис!.. 
Лæппуйæн йæ тымбыл иогдаст цæс- 
гом хурау ныррухс, афтæмæй мын йæ 
дæрзæг къухтæй мæ рахиз къух ныл- 
хъывта, иу каст ма мæм æрбакодта, стæй 
дуары æдде фæци, къæлидорæй ма йæ 
зарын æрбайхъуыст: 
— Мæнæн дæр мæ фæрстæ куы не сты 
æидоиæй... 
ЦÆРГÆСЫ ХЪЫНЦЪЫМ 
Уары, фæлмæн сæлфынæг кæны. 
Æз лæууын рудзъшджы раз. Кæсын 
уынгмæ. Æвгтыл дугъ кæнынц уарыны 
æртæхтæ. Кæрæдзи сурынц. Сæ фæд 
115 

хуылыдз æндæхтæй зайы сæ фæдыл. Æз 
мæ агъуысты, æдде та — уалдзæг. Ра- 
гуалдзæг йæ циитимæ, йæ рæсугъддзи- 
дзинадимæ. Кæрдæг цъæх-цъæхид дары. 
Кæрдæг йæхи найы фæлмæн къæвдайы. 
Сыфтæртыл хъуссæджытау зæу-зæу кæ- 
нынц æртæхтæ. Зыиджы стъæлфæитау 
судзынц дидинджытæ. Бузныг сты сæ 
уындæй, сæ коидæй. Æвæццæгæн, сæ 
сæртæ дæр афтæ бæрзонд уымæн систой. 
Сæ хæд сæрмæ æркъæлæт арвырдын. 
Кæд уымæ сдардтой сæ къæбæлдзыг. 
сæртæ? Кæд ма дзы иоджыдæр исты 
хорздзинад курынц? Цы ма сæ хъæуы? 
Сырхытæ, буртæ, цъæхтæ, урсытæ... Æиæ 
фæлæугæ, æнæ басмудгæ сæм куы ничи 
лæууы... 
Тæхудьь ныр сæ цуры февзæр, бæгъæв- 
вадæй тъæбæрттытæ сис хуылыдз кæр- 
дæгыл! Афæлдæх се ’хсæн, дæ былтыл 
сын аскъæф сæ уæздан тæф, ратт æй, 
кæмæн дæ фæнды, уымæн. Фæцагай та 
ногæй. Тæх, цалыимæ уалдзæджы амон- 
дæй дæ сæр разила, уæдмæ... 
Фæлæ куыдæй?.. Хъæдып къахыл?.. 
Дæлдæр ныххау, фыдбоны хæст!.. 
1971 аз 

ХÆРЗБОН УЫН ЯÆ ЗÆГЪЫЙ 
Азтæ... Æрæджы дæр ма мæм афтæ 
касти, цыма уын кæрон никуы уыдзæн. 
Æмæ цыдтæи, мæ зæрдæ мæ хаста иу 
удæй иниæ удмæ, иу рагъæй иннæ рагъ- 
мæ, иу æфцæгæй иниæ æфцæгмæ. Кæм 
дидинæгджын уыгæрдæиты, кæм миты 
хъæпæиты, кæм æхсæвы мæйдары, кæм 
боныцъæхты, хуры тынты, æхситгæнаг 
къæвдаты. Мæ сæпттæ, мæ бæллицтæ мæ 
иу раи æрбадыи иæ уагътой. Цымыдисæй 
кастæн алкæмæ дæр. Цал æмæ мæ цал 
хатты асайдтой сæ фæдыл уыцы мигъ- 
джын райсомтæ, уыцы зараг æхсæрдзæн- 
тæ, фæлмы быи æмбæхст бæрзæндтæ! 
Цыма бонæй-бонмæ рогдæр кæнын, цы- 
ма иу хурыскастæй иннæ хурыскастмæ 
бæстæ ногæй-ногдæр фесты. 
О, афтæ мæм касти алыхатт дæр! 
Фæлæ... Уæвгæ, афтæ æмбæлди. Иæ сом- 
боныл чи не ’ууæнды, уый сомбонмæ 
иæ хæццæ кæны. Æрмæст азтæ, рæстæг... 
Сæ куыст бакодтой. Боиæй-бон фидар- 
дæр бæттыиц къабæзтæ, уæззауæй-уæз- 
заудæрæй æнцайынц зæрдæйыл... 
Иугæр адæймаг балцы цæуынмæ зи- 
вæг кæнын байдыдта, бинонтæй йæ йæ 
117 

къах нал хæссы, уæд уый æнæбазыр 
маргъæй уæлдай цы у? 
Æгæр раджы атахтыстут, æгæр раджы 
мыл скстат уæ къух, мæ цъæхцæст рай- 
сомтæ, ме стъалынджын æхсæвтæ. Бæргæ 
ма уæм бæллын, бæргæ ма уæм тæхуды 
кæиын, фæлæ фæстæмæ дæр нал кæсут, 
æндæртæй уæ нал æвдæлы мæимæ. Цы 
ма уын мæ бон у? Кæм ма уæ агурон? 
Мæ хæстои фæндæгтыл? Европæйы хъæу- 
ты æмæ горæтты?.. Уæвгæ, зоныи æй, 
нал мæм раздæхдзыстут, нал мæ ас- 
къæфдзыстут уæ рог базыртыл, уæ тæлф- 
гæ сæиттыл. 
Ницæмæй уæ хъаст кæныи. Ницæмæй 
мæ рахъаст кæндзыстут сымах дæр. Ни- 
куы уыл бацауæрстон. Иикуы мыл баца- 
уæрстат сымах дæр. Мæ бон уыл цас 
цыди, уыйбæрц уæ мæ мондæгтæ суагъ- 
тон. Æрмæст уæ æфсæдгæ никуы бакод- 
тон. Уæвгæ уæ чи кæд бафсæсти? Цымæ 
зæххыл чи цæры, уыдонæй исчи цардæй 
алъгъæд загъта? Æвзонг чи никуы уы- 
ди, æрмæстдæр ахæм. Æмæ уыдоны 
цард та хъæугæ дæр никæй кæны. Уы- 
дон сæ койы аргъ дæр не сты. 
Тæхут, згъорут азтæ, рæстæг! Кæм 
зымæгон хъызтау тызмæгæй, кæм та ху- 
рыскастау худгæйæ. Æнæ цин, æнæ хъыг 
118 

макæй ныууадзут. Хæрзбон уын нæ зæ- 
гъын. 
— Фæндараст!.. 
1967 аз 
ФАРН УÆ БАЛЦЫ... 
0 цъиутæ, цъиутæ!... Æвæццæгæн, бо- 
ны райгуырд сымахæй æхсызгондæр ни- 
кæмæн вæййы. Бæстæ зард, æхситт æмæ 
æмтъæлланг дæр уымæн фесты. Цынæ 
хъæлæсæй срæмудзы уæ цин! Казуылты 
нæ анхъæвзы. Кæй зæрдæйыл нæ аса- 
дзут уæ тæлфгæ базыртæ! Æрмæстдæр 
иунæг къутæр — иунæг æрæнцайæн. Сса- 
рут æй. Райхъал æй кæнут æд быдыртæ, 
æд уæлдæф. Дæттæ уæ зарынмæ фес- 
тынц дугъæттæ. Йæ быиаты уæм сагьда- 
уæй баззайы фæндаггон. Чъиллæттæй, 
бæгъæмсæрттæй уæм фезгъорынц нæ са- 
битæ. Дзыгъуыр цæсгæмттæ сын... Хур- 
тæ сыл фæкафынц. Бæласы билцъ дæр 
фæйнæрдæм атоны йæ бостæ, Дунемæ 
цæрæг удæй фæзыны, йæ фæлмæи ба- 
зыртæм фыццаг мыдгур æртæхы. Стæй 
дыууæ уды... Кæрæдзи уарзтæй æвзагцух- 
тæ фæвæйиынц. Сæ улæфт дæр сын ни- 
чиуал фæхъусы, Æрмæстдæр ма иу зæр- 
* * - 
119 
* 

дæ фæхъусы иииæйы дзæхст-дзæхст. 
Ныггуыпп кæиынмæ сæ иицуал фæхъæ- 
уы. 
О цъиутæ, цъиутæ!.. Цымæ æнæ сымах 
цы уаид уалдзæг!.. 
Кæнæ та сæрд! Сахуыр уыл вæййæм 
Æмырдæрæй, уæзбындæрæй нæм хъуы- 
сын байдайынц уæ циитæ. Уымæй дæр— 
брныцъæхты. Уæвгæ нæ! Боныцъæхтæи 
сæ кой-сæ хъæр дæр нæ.ма вæййы, арвы 
кæрæттыл боиы рухсæй мисхал дæр 
нæма фæзыны, афтæ хъæд иыниæры, 
быдыртæ райхъал вæййынц. Сымах зар- 
джытæй иыннæры хъæд. Сымах циимæ 
рабадынц быдыртæ. Сымах базырты дым- 
гæйæ ныггæр-гæр кæиыпц фыццаг хатт 
мæнæуы ставд нæмгуытæ. 
О уыцы иæмгуытæ!.. Сызгъæрии дæр 
афтæ цæхæртæ иæ калы. Уæвгæ хоры 
нæмгуыты раз цы у сызгъæрии! Æиæ уд, 
æнæ апп, æнæ билцъ. Фыццаг хатт хоры 
кæмыг сызгъæринимæ чи сбарста, æвæц- 
цæгæи, уымæй тыигдæр иикуы ничи фæ- 
рæдыд. Хоры нæмыгæи æрмæстдæр цар- 
дæн йæхиимæ ис сбарæи. Уымæн æмæ 
цард уымæй гуыры. Цард уымæй цард 
хуины. 
О, æмæ фыццаг нæмыг.. Кæцæй уæ ие 
’рхоны йæ адджын тæфмæ! Куыд дард- 
1$ 

мæ йын базонут йæ райгуырд! Къуыды- 
рæттау дзы уæхи сисын куынæуал фæ- 
фæразут. Уайтагъд уын уæ сисбынтæй 
уæ сой куы рахъарын кæиы. Уæ гуцъатæ 
дзы ахæссын куынæуал фæфæразут. Уæ 
арфæтæн хæрзаг кæрон нал вæййы. Иæ 
комытæф, йæ къухты хъармæй нæмгуы- 
ты уд чи бауагъта, уымæй дæр хуызæ- 
нæн нал фестъæлфут. Уæлдай хæларзæр* 
дæ вæййы уый дæр ацы бонты. Рæдау 
вæййы йæ бæркадæй. Иу «уыссиу» зæ- 
гъæг уын нал вæййы. Æрмæстдæр хат- 
гай уæ зæрдæйы дзæбæхæн ныппæррæст 
ласут, уæ базырты сыф-сыфæй дымгæ 
расайут. Уазал дымгæ... 
О цъиутæ, цъиутæ!.. Цымæ æнæ 
сымах цы уаид сæрд!.. 
О цъиутæ, цъиутæ!.. 
Нырмæ дыгæйттæй, 
Къордгæйттæй уыд уе стахт. 
Стæй уæ зард дæр. 
Ныр та стыр балтæй схъомпал стут 
арвыл. 
Æвæццæгæи уыл фыны мит 
фæуарыд, 
Йæ хъæпæитæ уæ тарст цæстытыл 
уайынц. 
■121 

Æмæ уæ зард уæ балцы сидтмæ 
рахызт. 
Уæ лæппынтæн æппын æрæнцой 
нал и: 
Цыма фæттæ сты,— æврæгъты 
фæиыхсынц. 
Тæхæнт, сæ лæппын тых æвзарæнт, 
Кæмдæр сыл тагъд тымыгътæ дæр 
æмбæлдзæн... 
Æрбабон и. Хъæды зарæг аскъуыд. Цы 
фестут, цъиутæ? Бурдымтæ æмæ урсдæл- 
лагхъуыртæ, саутæ, дыгоппонтæ, саджил- 
дымæг æмæ æрттивгæбазырджынтæ, 
гакк-гукк æмæ уалдзæджы æнгуырдар- 
тæ, нæ хæхты, нæ бæсты æлдар кæмæн 
нæй, уыдои... Æрмæст ма мигъты сæрмæ 
дард кæцæйдæр хъуысы хърихъуппыты 
удаист хъæр, æвæццæгæн, сæ балæй ис- 
чи бастад. Сидынц æм. Кæд йæ бон нал 
уа, уæд æм раздæхдзысты. Иунæгæй йæ 
нæ ныууадздзысты. Сæ фæтк афтæ у. 
О цъиутæ, цъиутæ... Уæлдæфы ма уе 
’нгæстæй хъазы дымгæ. Æрмæст уе 
’нгæстæ заргæ нæ кæнынц. Хус сыфтæр 
зарын нæ зоны. 
Рæгътæ— халас, арв æгасæй— 
милтæ. 
Æртæх басыд, нал худы йæ цæстæй. 
12? 

Быдыр баззад хаст æмæ 
æргъæвстæй, 
Цъиутæ, цъиутæ... 
О, цы фестут, цъиутæ!.. 
Баззад хъæды уе ’нæфæугæ 
сагъæс. 
Баидзыг рæгътыл уе ’хситтæй зард. 
Бамьтр. 
Цымæ кæдмæ? 
Цъиутæ, цъиутæ... 
Фарн уæ балцы, цъиутæ! 
Дардкæмдæр та уадтымыгъ хæссы. 
Уад кæмдæр йæ бæттæнтæ рæмудзы, 
Фæлæ мигътыл хуры тынтæ 
судзынц... 
Цъиутæ, цъиутæ... 
Фарн уæ балцы, цъиутæ! 
Разæй мигътыл хуры тынтæ 
худынц... 
БÆЛЛИЦ 
Хуыссы, ф.æлмæн миты бын йæ фæл- 
лад уадзы быдыр. Ныхъхъус и, банцади 
йæ иугæндзоы гуыр-гуырæй. Æрмæст ма 
фæидæгтыл дыууæрдæм кæнынц маши- 
нæтæ, уæрдæттæ. Хатгай ма сæ фæдыл 
миты рыг сисынц трактортæ. Сæ фæтк 
у афтæ — фæндаг цæуджытæй фæндаг 
хуины. Æрмæст цыфæнды рыг дæр си- 
123 

с&нт, цæст дæр ма хæцæд се згъордыл— 
нæ сын райхъал уыдзæни быдыр. 
Иæ фæллад уадзы быдыр. 
Хæмпус миты бын аныгъуылд йæ 
фынты. 
Цымæ цæуыл сты, уæвгæйæ дæр, 
йæ сæнттæ? 
Нæрæмои уалдзæгыл, æви та сæрд 
уайы йæ цæстыл? 
Кæд фæззæг бафынæй йæ хъæбысы, 
миййаг? 
Æмæ тæрсы, куы йын фестъæлфа 
фыиы... 
Æвæццæгæн. 
Æндæр та дон йæ сæрыл бæстæ 
сисид, 
Лæбурид былтæм, ауæзтытæ тонид. 
Ныр та кæмдæр йæ мидхъуырдухæн 
хъуысы. 
Сыр-сыр кæны. 
Иæ зараг хъуыры ихы къæртт 
ныкъкъæтæр. 
Æмæ узы уый дæр фæззæгæн йæ 
авдæн. 
Рæвдау æй, дои! 
Уыд арфæйаг нæ фæззæг. 
Иæ хæрзтæй мах бæрзонд хæссæм 
нæ сæртæ. 

Нæ рустæ туджы уый бæркадæй 
хъазынЦ. 
Æмæ кæсыс, сæлæт миты гæбына 
Тæхгæ-тæхын нæ судзгæ рустыл 
тайы. 
Йæ фæллад уадзы быдыр. 
Хур мигъты скъуыдтæй дунёмæ 
кæсы,— 
Йæ тынтæ митыл бурбыи фæздæг 
калынц. 
Æрмæст сæ тафстæй нал стъæлфы 
уазал. 
Æрмæст сæ хъармæй тæдзынджытæ 
сæлынц. 
Æхсæв та арв — сæгъы цæстæй дæр 
ирддæр. 
Мит уазалæй цæф сырды хъæрзын 
сисы. 
Нынниуы уад. Хъаймæты тымыгъ 
сысты. 
Æрмæст æй быдыр мурмæ дæр нæ 
дары. 
Фæллад у быдыр. 
йæ фæллад уадзы быдыр. 
Æмæ ниуæд дымгæ, цасфæнды дæр 
ниуæд. 
Фæллад у быдыр. 
Тагъд та ногæй арв ныннæрдзæн. 
Нырриздзæн зæхх бындзарæй. 
125 

Æрвгæрбн Мигъ сырх йиллон арт 
ысуадздзæн, 
Ныццæвдзæн дон уæд цъитийы 
ыскъуыдтæй,— 
Йæ хæл-хæлæй æмбогъ кæндзысты 
кæмттæ 
Цæгатмæ хуссар хурты хурæй 
худдзæн. 
Сæлæф митыл æрвхуыз билцъытæ 
гуырдзæи, 
Æртайдзæн мит, æрмæст ма 
билцъыл 
Иæ цæстысыгтæ ауыгъдæй 
лæудзысты. 
Лæудзысты, о! Цыкурайы 
фæрдгуытау, 
Цæрæг удтæм цæстныкъулæн 
кæндзысты... 
Кæмдæр та арв æнахуыр цæфтæ 
сисдзæн, 
Фæзмдзысты хæхтæ ноггуырд 
хъæлæс ризгæ... 
Дуне, байхъус! Уый æз фæзындтæн 
цардмæ. Мæ райгуырдыл афтæ цин кæ- 
ны æрдз æгасæй дæр. Мæ гыццылмæ мын 
ма кæс. Кад гыццыл æмæ стыры сæрыл 
нæу. Атæхдзысты бонтæ. Фæзындзæн 
мæнæй бирæ рæсугъддæртæ. Кæрон дæр 
126 

сын нæ уыдзæн. Æрмæст сæм мæнау 
фыццаджы номæй ничи сдзурдзæн. Фыц- 
цаг цин æмæ фæстаг цин та иу не сты. 
Уæдæ уый æз дæн, æз—малусæг... Ис- 
тæмæй ма мæ фæрсут? 
Ныхъхъус и дуне, стæй уæд: 
— Ницæмæй... 
Тæхуды, азæй азмæ чи райгуыры но- 
гæй... 
ХУРЫ ХЪАРМ 
Хур фæныгуылы. Зымæгон хур. Кæм- 
дæр ма арвы кæрæттæ сырх пиллои ар- 
тæй судзынц. Дард кæмдæр... Ам та бæр- 
зыты къох изæрмилты аныгъуылд. Æр- 
мæстдæр ма иугай бæлæсты бæрзонд 
цъуппытæ судзынц хуры тынтæм. 
Æнахуыр дæргъвæтин сыф-сыф мыл 
йæ уазал æрбакалдта, мæ худ мын си- 
сын кодта. Уæлдæф гæркъæраг цъиуæй 
байдзаг. Бæлæстæн се ’ппæты бæрзонд- 
дæры цъупмæ, цыма миты къуыбæрттæ 
уыдысты æмæ сæ исчи æхсгæ фæкодта, 
уыйау алырдыгæй тæхынтæ сйстой. Бæ- 
ласы цъупп миты къуыбылой фестад, 
ратас-батас кодта. Хуры мынæг рухсмæ 
дзæбæх зындысты цъиуты сатæгсау ба- 
зыртæ. Хæсгарды æвзæгтау саджилтæ. 
127 

Хур аныгуылд. Йæ тынты рухс атад 
бæласы цъуппыл, цъиуты базыртыл. Урс 
къуыбар йæ бынатæй змæлгæ дæр нæ 
фæкодта. Цыма гæзæмæ фæкъаддæр. 
Кæсын æм æдзынæг. Гæркъæрæгтæ- 
змæлгæ дæр нал кæнынц. Кэед, сæ ба- 
зырты змæлдæй хуры хъарм куы фæли- 
дза, уымæй тæрсынц æмæ уымæн афтæ 
ныхъхъус сты? Утæппæт гæркъæрæгты 
уæзæн куыд фæразынц бæласы салд хих- 
тæ! Кæд, цъиутæ кæрæдзимæ цас æнгом- 
дæр бадынц, уыйбæрц сæ уæз рогдæр 
кæны? Æвæццæгæн. Æндæр афонмæ иу- 
гай базгъæлæнтæ уыдаиккой. 
Хур... Æнусон хур. Цымæ дæ хъармæй 
чи нæ рæзы, дæ удæй уд кæм нæ бацæ- 
уы, бæстыл ахæмæй исты ис? 
Уе ’зæр хорз, гæркъæраг цъиутæ. Ма 
фехалут уе ’нгомдзинад. Бахъахъхъæиут 
хуры хъарм... 
БАЛЫ ДИДИНДЖЫТÆ 
Уалдзыгон хуры тынты йæхи найы нæ 
бал бæлас. Урс-урсид, стæхынæввонгæй. 
Мæ сæр зилы дидинджыты тæфæй. 
Æмæ мæм æцæгдæр афтæ кæсы, цыма 
ныртæккæ бæдас бæ урс базырта^ с^с- 
т 

дзæн. Ныппæррæст ласдзæн. Балæудзæн 
арвы цъæхы/Æрзилдзæн хуры алывæрс- 
ты. Фæбаддзæи хæхты цъуппытыл. Ныхс- 
дзæи йæхи райсомы æртæхæй æмæ æр- 
тæхдзæн фæстæмæ. Мæ рудзыиджы бын- 
мæ. Иæ рагон бынатмæ. Йæ хъарм, йæ 
фæлмæн зæххы гæбазмæ. Æрмæст æнæ 
йæ урс дарæсæй, æнæ йæ фæлмæн дидии- 
джытæй. Уыдоны бæсты зæу-зæу кæндзæн 
йæ тарбын сырх балты уæзæй. Иæ алы 
гагайы дæр судздзæн хуры рухс, хуры 
хъарм... 
Зилы мæ сæр дидинджыты тæфæй, мы- 
дыбындзыты дыв-дывæй. Кэецæй аертах- 
тысты иу ранмæ уыйбæрцæй? Æви æн- 
дæр иикуы калы дидинæг бал бæлас? 
Тыиуафæгау куы кæныиц. Бафсис сын 
куы ницæмæйуал и. Иу дидинæджы къуск 
сын æнæсгæрстæй куынæуал баззад. Бур- 
бын стъæлфытæй куы æрбадтысты æнæ- 
хъæн бæласыл. 
Зилы мæ сæр дидинджыты тæфæй... 
Мæ комыкъулты тайынц мыды æртæх- 
тæ... 
Фæссихæрттыл арв æрбахъулæттæ. 
Хæхтæй радымдта. Фæлмæи дымгæ. Ди- 
динджыты тæф рогæн чи хаста, ахæм 
фæлмæи дымгæ. Атыхст зæрдæйыл. Ба- 
уыгъта бал бæлас. Æрызгъæлдта дзы 
5 Æрæгвæззæг 
129 

цалдæр дидинæджы. Ноджыдæр ма... 
Цыма мæ боитæ уыдысты... 
Цал сты, цæ? Фондз... Фондз æмæ 
ссæдз... Фондзыссæдзы. Ноджыдæр ма 
уыйбæрц... Нæ, уымæй фылдæр нæ уы- 
дзысты! Нырма сын раджы у. Цард 
нырма ныр куы райдыдта. Цы сты ссæдз 
азы! 
Зилы мæ сæр дидинджыты тæфæй... 
Май, 1979 аз 
УАЗÆГ 
Горæты кæройиаг уынгтæй иу. Бон- 
изæрмæ дзы машинæтæ дыууæрдæм кæ- 
ыынц. Сахуыр сыл сты. Хъуыдыгæнæг 
дæр сæ нæй. Суанг ма сыл куитæ дæр 
иал рæйынц. 
Сихæрттыл тигъæй æрбазынд цавæр- 
дæр бæхуæрдон. Уæрдоны гуыффæйы — 
æнæдаст зæронд.лæг. Ие уæнгтæ хурмæ 
æрлæмæгъ сты. Бæхы йæхи бар ауагъта. 
Хъæбæр фæндагыл къæрцц-къæрцц кæ- 
нынц бæхы цæфхæдтæ. Æвæццæгæн, 
сæфтджытæм хорз фидаргонд не сты. 
Кæройнаг хæдзæрттæй иуы æрдæггом 
кулдуарæй йæ былтæ сдæргæ уынгмæ 
130 

рахызти æрдæгæлвыд хъуыиджынсæр 
къæбыла. Бæхуæрдонмæ æдзынæг нык- 
каст, стæй йæ бынатæй уыциу агайд фæ- 
кодта. Уынг куыдзæй айдзаг. Бæстæ 
рæйд, лæбурд сси. 
Бæх сæм ницы йæ хъус æрдардта. 
Арæх ыл рæйынц. Канд ацы уынджы 
нæ — горæты иинæ уынгты дæр. Хъуы- 
ды дæр нал кæны рæйджыты. Цæуы, Кæм 
цапуал цыдæй, кæм та сабыр, йæ къах- 
дзæфтæм хъусгæйæ. Рæйæит. Уый йæ 
хъуыддаг зоны: уæрдон ыл ласииаг у 
æмæ йæ ласы. Æд зæронд хицау. Уыи- 
джы сæ нæ ныууадздзæн, сæ бынатыл сæ 
сæмбæлын кæидзæн. 
Цæуыл сæрра стут сымах та, сыхы куи- 
тæ? Кæуыл уæ пырх калут? Цинтæ йыл 
хъуамæ кæнат. Æгайтма уæ уынгмæ 
æрбафтыд. Хъусут ма йын йæ уæззау 
цæфхæдты къæрцц-къæрцмæ. Куыд хорз 
сæ. нымайы. Куыд хорз ыл фидауынц. 
Стæй куыд сæрбæрзондæй цæуы, уый. та? 
Иæ хъуыи хурмæ тæмæнтæ калы. Уынг 
сфидауын кодта. Сымах та,.. Диссаг уæм 
кæсы? 
Диссаг у, уæдæ циу? 
Август, 1978 аа 
5* 

СÆРГÆНДТÆ 
Фæидаджы хорзæх .... . . 3 
Мæ зарæг ......... 5 
«Æнусон æрдз!» 6 
Æргом ныхас . 8 
Æрттив, сызгъæрин хур ..... 9 
Арæйнаг фыстæг 11 
Нæ Сырх Æфсад — 
Хæхбæсты .. . .13 
Æрцу та нæм, уалдзæг! 14 
«Сырхварс фæткъуы, дæ адджын тæф...» . 15 
Сидт 16 
Ныннæр æрвнæрæгау... 18 
Тæхуды... . 20 
Хъазуаты размæ 22 
Ма мын тæрс ........ 24 
Цыдыстæм фæлладæй — 
Цыртыл фыст — 
«Бæлас йæ уидæгтæй бæлас у...» . . . . 25 
Цырагъдар . ....-,., .. . — 
Мигъы цъупп 27 
Æцæгæлон бæсты . . . .... — 
Сбæзз-иу ын хойæн , 28 
132 

Мæ хæстон хомæ . 30 
Цæуы ма хæст .. . • 31 
Æртæ улæфты 32 
Дыууæ зæрдæйы 34 
Чызджы сагъæс . . . . ... 35 
Хæххон райсом ....... 36 
Фыдæлты рыст мæсыг... , , , : 41 
Бæлццон дæн æз 46 
ч^агъæс • •••••»•• Ч:/ 
Уалдзæг 48 
Уалдзæг уыд уæд 49 
О, уыцы цырæгътæ 50 
Райсом 51 
Мах хостой фæззыгон къæвдатæ . . . 52 
Фыццаг ауæдз .53 
Фæндагыл 54 
Дæ цæфтæ . 55 
Азæлд ......... 56 
Сагъæстæ 57 
Зарæг 58 
Æгас цу, иæуæггуыргæ бон! ...» 59 
«О Сомихы хæхтæ!..» 60 
Хæрзиуæг 61 
Фыды кад 62 
Хахуыртæ . 63 
Ныттыхст та уад 64 
Мыха 65 
Стæй ма дæ азым ...... 66 
Кæрон сын нæй ..,.** 67 

Хъæууон изæр 68 
Азым . . .. 69 
Фыдæлтæ . . . — 
Изæрдалынгты . . . . . . . . 70 
Æз уый аккаг уыдтæн ..... 72 
Кæрз бæлас . .89 
Дыууæ хохы . 91 
Нары зæхх ’ . . 93 
Худынц сывæллæттæ 96 
Фæд 97 
Æз дæумæ дзурын, дымгæ .... 99 
Æхсинджытæ . . . . . . . . 102 
Фæззыгон бæлæстæ . . . . . 103 
Хур бон ......... 1С6 
Хурын тын . . ... . . . 107 
Фондзы кæстæр 109 
Кæмæ куывта фыд? 110 
Тала . (12 
«Хуыснæг» . . 114 
Цæргæсы хъынцъым . . ... . . 115 
Хæрзбон уын нæ зæгъын . . . . . 117 
Фарн уæ балцы... ...... 119 
Бæллиц ......... 123 
Хуры хъарм 127 
Балы дидинджытæ . . . . . .128 
Уазæг 130 

Максим Николаевич Цагараев 
ПОЗДНЯЯ ОСЕНЬ 
Стихи и миниатюры на осетинском языке 
Редактор И. Р. Цомартов 
Художник X. Т. Сабанов 
Художествениый редактор У. К. Кануков 
Технический редактор 3. С. Мисикова 
Корректор 3. М. Т х а п с а е в а 

ИБ № 761 . 
Сдано в набор 05.02.82. Подписано к печати 05.04.82. 
ЕИ 00531. Формат бумаги 60х841/лО. Бум. тип. № 2. 
Гарн. шрифта литературная. Печать высокая. Усл. п. 
л. 3,94+0,02 вкл. Учетно-изд. листов 4,13+0,02 вкл. 
Тираж 1000 экз. Заказ № 9952. Цепа 35 коп. 
Издательство «Ир» Государствеииого комитета Ссверо- 
Осстйнской АССР по делам издательств, полиграфии и 
книжной торговли, 362040, г. Орджоиикидзе, ул. Ди- 
митрова, 2. Книжная тнпография Государствеииого ко- 
митета Северо-Осетинской ЛССР по делам издательств, 
полиграфии и книжиой торговли, 362011, г. Орджоии- 
кидзе, ул. Тельмана, 16. 

35 к 
ОРДЖОНИКИДЗЕ * 1982 


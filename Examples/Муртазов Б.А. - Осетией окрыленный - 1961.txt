С(Осет.) Мыртазты Б. 
М. 91. Мæ Иры ныфсæй. 
Æмдзæвгæ/гæ. Орджоникидзе, Цæгат 
Ирыстоиы чинг. рауагъдад, 1961. 
126 сЬарс. 
Муртазов Б. 
Осетия окрыленная. 
Стихи. 
Мыртазты Барисы ног чиныгмæ бацыд фæс- 
таг æртæ азы фыст уацмысты иу хай. 
Уыцы ран ис æмдзæвгæтæ: Фыдыбæстæ, Ирыс- 
тон, райгуырæн хæхтæ æмæ йæ фæллойгæнджы- 
ты тыххæй; æфсымæрдзинад æмæ фидыдæй цæ- 
рыны тыххæй. 
Автор пайда кæны литературæйы алыхуызон 
фæрæзтæй. Дыгай, цыппæргай æмæ æхсæзгай рæн- 
хъытæй нывгонд цæуынц поэты цин, йæ сагъæс- 
тæ, йæ цæстæнгас царды алы фæзилæнтæм. Поэт 
зары тохы дард фæндæгтыл, советон адæймаджы 
хъæбатырдзинадыл, мысы йæ хæстон æмбæлтты, 
сиды цырддзаст уæвынмæ.. 

ÆЗ КОММУНИСТ ДÆН! 
Райгуырæн бæстæ, адæм, уæхистæн, 
Æз дæн уæ салдат! Æз коммунист дæн! 
Дунетыл зилын, дунетыл тауын, 
Гауын рæстдзинад, цард сьж фæлгъауын. 
Талынг æхсæвты хуры тын фестын. 
Зоныи, мæ хæстæ се ’нцонтæй не ’сты... 
Знæгтæ мыл калынц масты цæхæртæ — 
Къæдзæхыл уæгъды хойынц сæ сæртæ! 
Райгуырæн бæстæ, адæм, уæхистæн, 
Æз дæн уæ салдат! Æз коммунист дæн! 
1961 
3 

МÆ ИРЫ НЫФСÆЙ 
Мæ Ир, дæ куыст, дæ тохы 
Цæййаг дæн æз, цæййаг: 
Хуыскъ бæласау фыдрохы 
Куы баззайон, миййаг; 
Куы-иу сисон мæ къуымы 
Рыг фæндырæй цæгъдын, 
Куы бауадзон мæ хуымы 
Ныззæрæстон кæнын; 
Куы нæ дын уа бæркаддон 
Мæ рухс царды фæззæг, 
Куы бахус уа мæ суадон, 
Куы нал æм уа цæуæг; 
Мæ зарджытæ дæ бæхтыл 
Куы нæ уадзой сæ дугъ, 
Мæ зæрдæйы дæ хæхтæ 
Куы нæ хæссон æдзух; 
Дæ мадæлон æвзаджы 
Куы нæ уынон мæ хур, 
Куы нæ мын уа хъуыддаджы 
Фæнд зæгъынæн бындур; 
Æз де ’гъдæуттæн сæ хæрзты 
Куы нæ исон уæлдæр, 
Зынг уарæн бон дæ бæсты 
Куы нæ радтон мæ сæр; 
4 

Хæлд мæсыгау фыдрохы 
Куы баззайон, миййаг, 
Мæ Ир, дæ куыст, дæ тохы 
Цæйиаг дæн уæд, цæййаг! 
1961 
5 

АРВЫКОМЫ 
Уалдзæг худы Арвыкомы абон, 
Ам цы нæ фенд, уыдæттæ уынын: 
Бæстæ иууыл фестади фæндаггон, 
Хæхтæм систой райгондæй тырнын, 
Цыма æрдзы дидинæгджын рухсы 
Куывд кæнынц бæрзонд Сæнайы раз. 
Терк тæхы ’мæ чехæгты зард хъусы, 
Хъусы уый китайæгты ныхас. 
Немыцаг «Ирон фæндыр» фæлдахы, 
Сагъæсгæнгæ «Сидзæргæс» кæсы... 
Радио Тамарæйы гæнахæй 
Моцæрты уæззау зæлтæ хæссы. 
Иу автобус иннæйы фæсуры, 
Сты сæрсæфæн нарджыты^æмуд. 
Индийаг руминæгтимæ дзуры, 
Къобы рæгътæ арауы сæ худт... 
Мавр Отелло ам фæзынд иронæй, 
Уымæ ’ркаст шотландийæгты къорд. 
Махонтæ албайнæгты фæндонæй 
«Таучейы» систой рог, бæрзонд. 
Уыдонæн тæлмацгæнæг æрлæууыд 
Стыр Уырысы фарнхæссæг æвзаг... 
Арвыком нæхи фаг дæр кæм нæ уыд, 
Уым кæны ныр дун-дунеты фап. 
1960 
6 

Цæйбæрц дæ уарзын, Ир, цæйбæрц, 
Кæм дын у уый зæгъын мæ бон та! 
Кæсы мæм афтæ, цыма æрдз 
Мæн раст дæ бæрзонд хæхтæй скодта. 
Цыма мæ уæнгты уайы Терк, — 
Мæ риуы де ’хсæрдзæнтæ хъазынц, — 
Мæ зæрдæимæ сты æмцег, 
Мæ зæрдæ фестади сæ уадындз... 
1960 

ХÆХТЫ 
Хæтæнты кæд н’ ахаттæ, 
Де ’стæр уыд цыбыр, 
Кæд, миййаг, фыццаг хатт дæ 
Иры хæхты ныр, 
Ды нæ уæлдзæх, дæлдзæхты 
Дар дæ зæрдыл уæд: 
Былгæрæтты, къæдзæхтыл 
У æмбæхст мæлæт... 
Æмæ ам æнæ ’хсарæй 
Нæй фæндаг дæуæн, 
А хæхты æнæ ’мбалæй 
Нæй, мæ хур, цæрæн! 
1961 
8 

Райгуырæн уарзон зæххимæ 
Баст у мæ хъысмæт, мæ цард. 
Быдыр мæ ласы йæхимæ, 
Раст цыма тъæнджы мæй арт. 
Гутоны хаххы фæздæджы 
Бахъæудзæн хуымты мæ фыст; 
Зарæгыл тауæн рæстæджы 
Базыртæ басадздзæн куыст. 
Зарæг ыстæхдзæн æхсæвæй, 
Айгæрддзæн рагъмæ фæндаг, 
Хохаг уыгæрдæн йæ тæфæй 
Рæнхъыты бакæндзæн дзаг, 
Хосдзæуттæн сисдзысты се ’мсимд, 
Семæ уыдзысты æмуис. 
Цæвджытæн се ’рттивын, се ’хситт 
Рæнхъыты дардзæн мæ сис. 
Ног дзырдтæм сиддзæнис цъити, 
Уадау куыд хæссой сæ ных; 
Мадау сын дардзæни дзидзи, 
Мадау сæ уадздзæни тых; 
Ног дзырдтæ—уарæн рæстæджы — 
Ратдзæн мæнæн дæр нæ Ир 
Æмæ мын хорджын фæззæджы 
Рафтауой хъуамæ æфсир! 
1958 

МÆ ФЫД 
Мæнæн мæ фыд дæс лæджы бæрц куыста, 
Цæдис-бæхтæй æхсæвæддæ хуым кодта. 
Уыдтæн æгасæй авдаздзыд æз та, 
Фæлæ мæнæй лæгæй домæгау домдта... 
Фынэфон*иу куыд нæ хаудтаин æз, 
Гъе уый тыххæй мæн аласайыл баста, 
Мæ цъæхснаг æхситт, зарæджы хъæлæс 
Быдираг дымгæ рагъæй рагъмæ хаста... 
Цæдис-бæхты æдзух ыскъæрдтон цырд. 
Цæдис-бæхтæ дыууæ рæнхъау цыдысты. 
Баба цыма уыд хоры кæндæн гуырд, 
Раст афтæ басгуыхт арæхстджын йæ куысты. 
Иæ гутон-иу куы ’рсагъта нæууыл, уæд 
Æз мардтæн уымæ иудадзыг хæлæгæй. 
«Æрфæны фæдау» дардыл зынд йæ фæд, 
Фæззæг-иу тугыл аскъуыди тыллæгæй. 
Æз ныр мæхæдæг гутондар ысдæн... 
Уæдæ куыд зын уыд, уый куыннæ æмбæрстон’. 
Фæлæ мæ фыд, дæ рухс ингæныстæн, 
Нæ бауадздзынæн бæсты хуым зæрæстон! 
1960 
10 

ДУГЪОН 
Нæ бæсты, нæ Иры æмдзæвгæ у дугъон, 
Дæхæдæг йæ куырд дæ, дæхæдæг — йæ хъузон, 
Ныссадз ын дæ рифмæтæй фидар цæфхæдтæ, 
Æнгомдæр ын балвас йæ саргъы æхтæнгтæ, 
Йæ къæдзил ын бабæтт, æрсæрф æй, фæдзур æм: 
«Гъейтт, размæ! Æфсургъджын æндæогъты сурæм!..» 
1958 
11 

МÆ УАРЗОН ЗАМАНХЪУЛ 
Мæ райгуырæн рухс хъæу, мæ уарзон Заманхъул, 
Дæ Дурджын бæрзондæй сæумæйæ уынын: 
Фæлыгъдысты мигътæ, фæскъæвда та рахур, 
Æрвиты мын уалдзæг ыстыр„цины хуын. 
Дæ фендæй мыл абон раст базыртæ базад, 
Кæнын та дын ногæй хъæбулы хъæбыс. 
Чысылæй гъенырмæ мæ зæрдæйы баззад 
Дæ суадæтты хæл-хæл, дæ къуыбырты хуыз. 
Мæ зæрдæйы баззад æмæ мæ рæвдауы 
Дæ гутоны арф хахх, дæ хуымты уылæн; 
Дæ быдыр мæ сисыл ыстыр тых æфтауы, 
Дæ быдыр мæ сисæн —- фыссыны гуырæн. 
Мæ зæрдæйы баззад, емылыччы рагъмæ 
Куыд баппæрстай раджы æнхъæлцауæй мæн, 
Куыд уади уырдыгмæ, куыд мæ скъæфта рагъмæ, 
Æмæ йын æз барæг куыд зынæй ысдæн... 
Гъе ныр та ныхасæй фæзмыныл фæлварын 
Æнæкæрон фæзты дæ дугъæтты тахт, — 
Фыццагдæр дæ куывдты куы фехъуыстон зарын, 
Дæ хъазты — фæндыры алæмæты цагъд. 
Дæ зардмæ, дæ цагъдмæ мæ куысты фæбæллын, 
Æмæ дыл æдзухдæр æз ахуыр кæнын. 
Уырыссаг, мæхъхъæлон, кæсгоныл æмбæлын 
Æз базыдтон демæ, æрдхорд сæ зæгъын. 
12 

Фыццагдæр нæ Ирæн йæ цъитиджын хæхтæ 
Æз федтон дæ рындзæй, ныр систы мæ цард. 
Мæ рухс хъæу Заманхъул, мæ арв дæ, мæ зæхх дæ, 
Мæ уæнгты дæ туг и, мæ риуы — дæ арт! 
19С0 
13 

* * 
Мæ карæн слæууыдтæн йæ рындзыл, 
Зыны мæм рагбонты æртæх... 
Нæ сарайы бæрзонд цæджындзыл 
Гыццылæй барстон æз мæ дæргъ, 
Уæд-иу ыл ауæдзхуыз уыгæрдтæ 
Мæ хæрынкъайæ кодтон æз, 
Æмæ-иу барухс и мæ зæрдæ, — 
Кæй хастон тулдз бæласау рæз... 
Ныр бады рагхалас мæ сæрыл, 
Ныр фестад урс дидинæг сæр, 
Фæлæ нæ гæнахы къæсæрыл 
Нырма хæрзчысыл дæн уæддæр!.. 
1961 
14 

КАВКАЗАГ ПУШКИН 
Дæ мæскуыйаг хохыл ыслæууыдтæ, Пушкин! 
Æмæ та фæлгæсыс æдзынæг. 
Æз хъусын æмæ дын æнусмæ дæр хъусин 
Дæ фæндыры цагъдмæ лæмбынæг. 
Ныббар мын, ныббар мын ды ме ’ргом ныхасæн: 
Тæхуды, фæдонæн дын бабæзз!.. 
Поэзийы паддзах, поэзийы маршæл, 
Цымæ та цæуыл у дæ сагъæс? 
Æвæццæгæн, арæх дæ цæстытыл уайынц 
Дæ кавказаг балцы хæтæнтæ, 
Сæхимæ дæ хонынц, сæхимæ дæ сайынц 
Нæ цъититы хурджын тæмæнтæ. 
Æвæццæгæн, ногæй дæ зæрдыл æрлæууыд, 
Нæ хæхты куыд уадтæ дæ бæхыл, - 
Æнæ змæлгæ цæргæс дæ бæрзæнд куыд лæууыд 
Цъæх арвы æнæбын уæрæхы; 
Уым галты уæрдоны хæххонтæ куыд ластой 
Зынгхуыст «Грибоедæн» йæ чырын, 
Тызмæг Терк дæ зарды куыд фæйлыдта мастæй, 
Дæ зарды куыд баззад йæ цырын. 
Æвæццæгæн, мысыс, æвæццæгæн, мысыс 
Гуырдзиаг, черкесаг рæсугъдты... 
Æз афтæ æнхъæлын, ныр дæр ма фæфыссыс 
Сæ уарзтыл, сæ мидбылты худтыл... 
15 

Сæ рахиз къабаз дæ хæхбæстæн, сæ рахиз, 
Сæ литературæйæн — йæ фæтæг. 
Нæ дæ уырны — курын, дæ айнæгæй рахиз, 
Цом фен сæ, цом фен сæ дæхæдæг... 
Уæ дыууæ Къостамæ Ир куывды æрхатдзæн, 
Æмæ нын уыдзыстут æмхъæлæс. 
Дæ фæдон Къоста дын йæ сау нымæт ратдзæн, 
Ды та йын — дæ пæлæз. 
1960 
16 

АФТИД ИНГÆН 
Мæ сыхаджы уæздан мадыл 
Сæдæ куы сæххæст, уæд 
Æдзухдæр худт: «Æз нал хатын, 
Зæххыл ма ис мæлæт?.. 
Ыскъахут ма мын рагацау 
Нæ лæджы цур ингæн, 
Кæннод куынæуал бауадза 
Нæ лæг йæхимæ мæн». 
Уæд ын æрцахстой уыцы ран ^ 
Æцæгæйдæр бынат, 
Фæлæ хъæуыйаргъ усы фарн 
Мæлæты суры дард. 
Цæуы йæ афтид уæлмæрдыл 
Фæндзай азы, ай-гъай, 
Хæссынц ын хохаг фæлтæртæ 
Сæ дидинджыты хай. 
1958 
2 Мæ Иры ныфсæй 
17 

ДИДИНДЖЫТÆ 
Иры æрдзы миниуджытæй 
Чи нæу хъал, æццæй? 
Горæт байдзаг дидинджытæй, — 
Сихсийæн сын нæй. 
Урсытæ, сырхытæ, буртæ — 
Цал хуызы сты, цад! 
С’ арф къусчытæй мæйтæ, хуртæ 
Нал цух кæнынц, нал. 
Дидинджытæ райсом раджы 
Райдайынц сæ балц. 
Дидинджытæ не ’стыр парчы — 
Цингуырæн, æвдадз. 
Дидинджытæ уайынц дугъы, — 
Хъазт кæм уа, йе — куывд. 
Дидинджытæ къухæй-къухмæ 
Фестынц хурæрттывд. 
Дидинджытæ — уынгты астæу, 
Хæдзæрттæ сæ —■ дзаг, 
Дидинджыты пуцал-бастæй 
Рухс — нæ балцвæндаг... 
Амондхæссæг фидиуджытæ 
Алы ран — æфсин: 
Ир æгасæй дидинджытæй 
Дидинæг æсси! 
19'60 

ФÆЗЗЫГОН МÆРГЪГÆ 
Фæззыгон мæйдары кæдæм.тæхут, мæргътæ? 
Куыд уадзут нæ быдыр, куыд уадзут нæ хæхтæ? 
Цæуыл кæнут судзгæ цъæхахст? 
Цы маст уæ ис уагæр, цы маст? 
Ызнон дæр ма Ирыл уæ зарæг куы хъуысти, 
Уæ цин-иу æрвылбон нæ риутæм куы хызти. 
Цы кæнут уæд судзгæ цъæхахст? 
Цы маст уæ ис уагæр, цы маст? 
Сыгъдæг уалдзæг, сæрды уыдыстут нæ фæндыр, 
Кыр дардæй æнкъардæй ысдзурæм уæ фæдыл: 
«Нæ зæрдæтæ уемæ сты баст; 
Кæнæм уæ нæ хъæбулты уарзт». 
Элсктроны хуртæ нæ кæмтты кæм хатут, 
Уым иуцъус æрбадут! Уым иуцъус æрбадут! 
Уым абухы ног Терк рæсугъд, 
Уæ базыртæ Терчы цæхсут. 
Нæ дыргъдæттæ, хъæдтæ куыд ныууагътат рохæй? 
Нæ арвы цæхæртæй фæтарстыстут, оххай?! — 
Мæ бæстаг уым сарæзта хъазт, 
Мæ бæстаг уын не ’скæндзæн маст! 
1961 
19 

ТЕРЧЫ БАРДЖЫТÆ 
Хъал Терк ысфæйлыдта, хъал Терк ыскъæдзæхтæ — 
Хъазынц та уылæнтæ, хъазынц сæ цъæх бæхтыл. 
Айнæг — сæ фæндагыл; ’расиды хъал Теркмæ, 
Уылæнтæн сных вæййы се ’хсыст, сæ раленкмæ. 
Иутæн дзы се ’фсургътыл сахсæнтæ авæры, 
Иннæты ассоны, аннæты ахæры. 
Нæуджытæ урс цæхæр акалынц айнæгыл. 
Раст цыма уирагдур цавдæуы айдæныл. 
Фæлæ армаццагæй хохы тæн бариугъынц 
Æмæ емылыккау уый сæрты алиурынц. 
Райгуырæн фурдæй сын чиуын нæ баззади, 
Уыдоны арф риуты хур æмæ карз уад и! 
1958 
20 

Мæ зæрдæ мын арæх æлхæнынц: 
«Лæппуйæ-лæппудæр кæныс!» 
Æвæццæгæн, афтæ æнхъæлынц, 
Æмæ мын у се ’ппæлд æххуыс... 
Æрмæст мын мæ сахат, мæ айдæн 
Фæдзурынц мæ бонты фæрæз; 
Фæдзурынц, æрыгон кæй нал дæн, 
Кæй ысдæн æз карджын цæргæс. 
Ныр акастæн хохæй фæстæрдæм, — 
Нæй царды мæ самад мæсыг... 
Цæй, атæхон хуры цæхæртæм, 
Æрхæссон дзы кусынæн зынг! 
1960 

ЦЫРТ 
Кавказы тохы арт куы ссыгъд, 
Фыдызнаг мах цæфтæй куы лыгъд, 
Нæ хъæуы кæрон хæст куы стынг, 
Уæд бахуыссыд мæ фыды зынг. 
Нæ дзыллæ йын ныссагътой цырт, 
Æз дзы сæрыстыр дæн — йæ фырт. 
Куы та нæм бырста ног фыдгул, — 
Мæ раз фыцгæ тугæй ыскул. 
Ыздыйæ мыл кæм калди сыг, 
Йæ цырт дæр мын уым уыд мæсыг... 
1958 
22 

САЛДАТ 
Æмæ цы нæ стæры уыдис, цы нæ тохмæ фæцыд! — 
Фыдыбæсты сæраппонд уый хъæбатырæй хæцыд. 
Уæд-иу фæцъортт ласта йæ кард — фыдгултæн та 
ингæн... 
Йæ риуыл хорзæхты фæлтæр — ыстъалыты тæмæн. 
Фæлæ æрхæстæг и фыдбон, æрхæстæг и бæллæх, 
Салдат ма бацагуырдта бæх, æд саргъ, æд идон бæх. 
Тыхтæй-амæлттæй ма хъæрзгæ йæ саулохыл ысбадт. 
Йæ хъузонимæ комы тахт йæ удисгæ салдат. 
Ыстæй бæрзонд хæхты æхсæн йæ фæстаг хъæр 
фæцыд: 
«Гъе, афтæ уайгæ-уайын мæн... мæн амæлын 
фæндыд!..» 
1958 
23 

ХЪАЗТЫ БАРÆГ 
Сахъ митæй зæрдæ куыд фæцух уа, 
Тугæй хæххон куы дæн, уæд? 
Рахæсс-ма, не ’фсин, мæ цъæх цухъхъа, 
Рахæсс мæ уæйлаг нымæт. 
Рахæсс, мæхи дын æрцаразон, 
Уыцы фæлыст мын — зынаргъ... 
Не ’скъæтæй саулохаг раласон 
Æмæ йыл бавæрон саргъ. , 
Атæхон, уый мын ехсы цæфмæ 
Никуы æруагъта йæхи. 
Ног хъæу зæгъдзысты: «Чындзæхсæвмæ, 
Уазæг, еблуагъæ! Æрхиз!» 
О, фæлæ хъуамæ ыстыр хъазты 
Ме ’фсургъы аскъæрон æз; 
Хъуамæ ысхъазон æвзыгъд хъазтæй, 
Фестæм дыууæйæ цæргæс... 
Афтæ нын ацæгъда авдтæнон, 
Æмæ куыд æрхъуса æрдз, 
Хъал бæхы хæдзармæ батæрон, 
Дзагармæй раздæхон рæвдз: 
Чъиритæ, бур-бурид физонæг, 
Нарты нозт — барæгæн ном. 
Йе ’мгæрттæн кад кæнын чи зоны — 
Семæ ыслæууæм æнгом, 
24 

Зарæг та хъуыса уæрæх кæртæй, 
Зарæг та цардыл бæттæм! 
Сахъдзинад чи ’вдисы кæстæртæй, 
Нуазæн дæр уымæн дæттæм. 
1958 
25 

ИРОН 
Дæ цъæх цухъхъа, дæ бухар^уд, дæ нымæтæй, 
Дæ хъамайæ куы фæлындай дæхи, 
Куысты тынджы нæ, фæлæ-иу æнæмæтæй 
Куывд, хъæзтыты куы калай ды дæ хйд; 
Сылгоймаг дын куы лæууа уым цырагъдарæй, 
Йæ арм дæр дын куы дара уым фынгæн; 
Фыдæлтыккон æгъдæуттæн нæм сæ арф тарæй 
Æртхутджытæ куы хæссай ды «зынгæн», 
Уæд уымæй дæу ысхонын нæу нæ бон 
Æцæг хæххон, нæ заманы ирон. 
Фыдыбæстæй ды дард ранмæ куы фæцæуай, 
Дæуæн куы уой дæ дарæстæ æндæр, 
Гъе уым дæр-иу æнæ мысгæ куы нæ лæууай 
Кавказы ног сæуæхсиды цæхæр: 
Куы дарай ды нæ хæхты кад, нæ дзыллæйы, 
Къостайы ном сæууон хурау сыгъдæг, 
«Зæххыл цæрæм æфсымæртæй!»—кæй дзырд вæййы, 
Ды уый фæдыл æдзух куы уай тырнæг, 
Уæд уымæй дæу ысхонын у нæ бон 
Нæрæмонты нæрæмондæр ирон, 
1960 
26 

МÆ АМОНД 
Мæн кусын фæфæнды, фæфæнды мæ зарын, — 
Фæтырнын уæм, адæм, нæ уарзон зæххыл, 
Мæ зарæгæн уе ’хсæн йæ базыртæ ссарын, 
Мæ зардæн йæ сагъæс — цæргæсау тæхын. 
Фæфæнды мæ кусын, мæн зарын фæфæнды, — 
Сымахыл æрзилын, мæ хæхтæ, мæ Ир, 
Кæд цардæк ныууадзин йæ хуымы фæтæнты 
Мæ гутоны иу хахх, мæ задхор æфсир. 
Мæн кусын фæфæнды, æз райсын мæ фæндыр, 
Æнæхъæн дунейыл фæхæссын мæ цæст 
Æмæ йыл куы ’рцæгъдын Кавказы бæрзæндтыл, 
Мæ эмонд æрмæстдæр уæд вæййы æххæст! 
1961 
27 

НÆ КОМДЗЫНÆН МÆЛЫН! 
Нæ дард балцы мæ фаендырæн 
Куы аскъуыйа йæ таг, 
Нæ заманы гуылфæнты дын 
Куы фæхъæуон, миййаг, 
Уæддæр-иу мыл ды ма бауæнд 
Мæсæллытæ кæнын; 
Мæ мæлæтыл ды ма баууæнд, — 
Нæ комдзынæн мæлын!. 
Зæххыл æрмæст мæ «къодахæн» 
Æрцæудзæнис кæрон, 
Фæлæ мæ уд нæ конд артæн 
Цæхæр кæндзæн, уый зон! 
Ирыстоны бæрзонд хæхты 
Уый фестдзæни къæдзæх, 
Уый фестдзæни ысхон дæгъты 
Æхсæрдзæнты сæх-сæх. 
Уый фестдзæни нæ Терк-фурдæн 
Йæ уылæнты цырын. 
Уый сисдзæни æрвон хуртæм, 
Æрвон мæйтæм тырнын... 
Æмæ-иу мыл ды ма бауæнд 
Мæсæллытæ кæнын; 
Мæ мæлæтыл ды ма баууæнд, — 
Нæ комдзынæн мæлын! 
28 
1961 

ЦАРД 
Лæггад кæнынхъом адæмæн 
Куынæуал уон — тæрсын. 
Сæдæаздзыдæй авдæнмæ 
Æз алы бон кæсын. 
Нæ сабийы дзæбæх хъазтæй 
Мæхи дзæбæх кæнын, 
Нæ сабитæн сæ цъæхахстæй, 
Сæ худынæй цæрын! 
1961. 
29 

ФÆТÆГ 
Куы-иу зарыд адæм, уæд уый цинæй зарыд, 
Куы-иу фæрыст адæм — йæ риссæг æмбал уыд. 
Фæцыд-иу фыд-заман Фыдыбæстæй дардмæ, 
Куыд кусæм, куыд бадæм Фыдыбæсты артмæ. 
Уый мусонгты царди тыгъд быдырты ал-ран, 
Дæ хæдзар цæмæй уа бæрæчетджын галуан. 
Болатдзагъд цæвæгæй кæйдæр хос дæр карста. 
Уый кусæгау йе ’ккой уæззау хъæдтæ хаста. 
Уыд сау дзулы кæрдих йæ боны хæлц, махау. 
Фыдгултимæ тохы дæуæн уыд гæнахау. 
«Уæларвы дуар» гомæй уый федта фыццаг хатт — 
Уый сарæзта парти, æндонриу паддзахад. 
Куы-иу рысти адæм — йæ риссæг æмбал уыд, 
Куы-иу зарыд адæм, уæд уый цинæй зарыд. 
1961 
го 
> 

ЗИУЫ 
Æрвон куыст зарджытимæ сиу: 
Тæрк-дымгæ мигъты кодта най. 
Уыдис, дам, Кремлы кæрты зиу, 
Цыдысты зиууæттæ чыргай. 
Зæххон куыст алы ран ыстынг, 
Æнтыст æнтыстытыл æфтыд. 
Сæ тырыса уыди сырх зынг, 
Уыдысты йе ’рттывдæй рæвдыд... 
Сæ хъару, се ’хсар ^аемæ фæнд 
Æмармæй — ног æмæ егъау. 
Уый къорд салдаты хастой хъæд, 
Ыздыйау тулдз уыди уæззау. 
Æмæ лæгмæ уым сидти лæг: 
«Кæнут-ма цардарæзтыл тагъд!..» 
Сæ иу та Ленин уыд — фæтæг. 
Цыдысты ног цæджындзтæ сагъд. 
196] 
31 

НЕВАЙЫ БЫЛЫЛ 
Нева, æрцыдтæн дæм фыццаг хатт, 
Ныррухс дæ хохаджы зæрдæ. 
Уырысы дæттæн ды сæ салдат, 
Сæ намысджын инæлар дæ. 
Æмæ дæ цæрынæй-хæрынмæ 
Ды цас диссæгтæ федтай, цас! 
Фæлтæртæ заманты нæрынмæ 
Ам хъуыстой де ’хсарджын ныхас... 
Дæ император Петр скодта 
Дæуæй Европæйырдæм дуар; 
Йæ сыхаг паддзæхтæй ныддомдта, 
Цæмæй Уæрæсе уа хæдбар. 
Ныр дæр ма Петры цыргъ карды 
Цæхæр нæ ахуыссыд зæххыл, 
Æрхуы барæг ныр дæр ма царды 
Дæуимæ ног дугъты тæхы... 
Нева, ды ма хъуыды кæндзынæ, 
Ды мысдзынæ фæлтæрты фæд: 
Суворов дæм куыд каст æдзынæг,- 
Ыстæрты-иу куы цыдис, уæд... 
Кутузов авджы дзаг куыд хаста 
Дæ донæй карз хæстмæ ныфсæн, 
Фельдмаршæл дыл йæ тох куыд баста 
Цæхæрджын нæмгуыты æхсæн. 
32 

Дæ былæй зарæггæнæг Пушкин 
Поэзийы бæрзондмæ схызт, 
Æмæ дæ хъæбулы æнусцин, 
Æнусхъыг дун-дунетыл хъуыст. 
Дæуæн Къоста, йæ цæссыг калгæ, 
Нæ Терчы сагъæстæ дзырдта, 
Дæуæн Къоста, дæ арф ысгаргæ, 
Дæ тагъд уылæнтæй тых куырдта... 
Нева, æрцыдтæн дæм фыццаг хатт, 
Ныррухс дæ хохаджы зæрдæ. 
Уырысы дæттæн ды сæ салдат, 
Сæ сæрхъуызой инæлар дæ! 
1960 
3 Мæ Иры ныфсæй 
33 

ПЕТРОПАВЛОВСЧЫ ФИДАР 
Петропавловсчы фидар с ’афтид, 
Ысты ныр йе ’ндон дуæрттæ гом. 
Куыд никуыма уыд царды, афтæ 
Йæ ахæстæттыл зилгæ цом. 
Кæй революцпон ног ыстъалы 
Уыди сæуæхсиды фæдон, 
Ам уыдон казематты тары 
Уыдтой æцæг зæххон зындон: 
Уыдис æм бахауæн æнцонæй, 
Фæлæ дзы рацæуын зын уыд, — 
Ам сау паддзах æхсæвæй-бонæй 
Йæхæдæг хъахъхъæнæг лæууыд. 
Фæлæ хъадаманты зæллангæй 
Ыскодтой тохы .зарæг уым, 
Ыстæй сын рухс уæрæх фæндагæй 
Дуг раивта сæ къарцы къуым. 
Кæм нæ уыд фидарæн йæ сæрты 
Æвыдæй цъиутæн дæр тæхæн, 
Уым къаннæг сабитæ йæ кæрты 
Хуыдтой сæ хъазæн фæзмæ мæн... 
1960 

«НÆ ФЕХЪУЫСТОН» МА ЗÆГЪ!.. 
Фæсденджызаг салдат! Куы банцади хæст, 
Уæд урс æрмыкъухты фæзындтæ æваст, 
Берлины дæрæнтыл цырд ахастай цæст 
Цыма йæ æрмæстдæр ды басастай раст! 
Хъаймæты цæхæры фæцыдтæн æз та, 
Уæлахизы бонмæ дæс цæфы уыдтæн. 
Хъаймæты цæхæры мæ джебогъ фыста 
Сæ сафыны тæрхон дыкъахыг сырдтæн. 
Нæ фембæлд уыд махæн пырх рейхстаджы цур, 
Æфсымæры хъæбыс ныккодтай мæнæн. 
Йæ тугтæ ныссæрфта уæд не ’мцæдис хур, 
Æфсымæрты цинæй уый бахудт фæлмæн. 
Æгас бæсты фарнæй ды бахордтай ард: ’ 
«Æгаг бæсты фарнæн уыдзæнис мæ тох!» 
Фæлæ нæм æнцадгай ысласыс дæ кард, 
Цæмæй нын йæ дзæхстæй æрхæссай фыдох; 
Цæмæй ныл мыггагмæ æрхауа нæ арв, 
Мыггагмæ нæ быны ныххауа нæ зæхх. 
Мæ лымæн, рæдийыс!.. Ныхъхъуыды кæн арф!.. 
Мæ лымæн рæдийыс!.. Цæй, де ’лдæрттæн зæгъ: 
«Кæд куырис ыссудза, уæд, бæттæн, дæ худт 
Зыбыты дзæгъæлы кæй уыдзæн, уый зон! 
Нæ Урс хæдзар, артыл ды ма хъар дæ уд, — 
Сау фестдзынæ арты дæ тæрхоны бон!..» 
1961 
35 

сидт 
Цагйбæрц туг ныккалд хæстыгы, цæйбæрц! 
Куыннæ ферхæцыд уьгйбæрц тугæй зæхх? 
Куыкнæ басыгъдис йе ’стыр артæй æрдз?.. — 
Зæгъ-ма мын, ме ’мбал, уый диссæгтæ, зæгъ! 
Гъе уыцы зынтæ амондæн фæуæнт, * 
Нæ райсом худæд уалдзæджы хуызæн. 
Фæлæ дæ зæрдыл фыны .дæр лæууæд, 
Цытæ нæма уыд, ахæмтæ уыдзæн... 
Цытæ нæма уыд, ахæмтæ уыдзæн, 
Æдзух куы нæ уай а заман къæрцхъус, — 
Хъаймæт ыскæндзæн атæмы уылæн, 
Нытталынг уыдзæн ацы рухс æнус. 
Æмæ нæма у цалынмæ æ’рæджы, 
Уæдмæ ныууром сафынмæ тырнæджы! 
1960 
36 

ЦЫРГЪ ХЪАМАЙАУ 
Æз рацыдтæн 
Гæрзифтонгæй, 
Кæс та ма: 
Хæстхъом армы 
Куыд æлхъивын 
Мæ хъама! 
Ныххæцæн ыл 
Ис иунæг ран 
Æрмæстдæр, 
Лæбурыс æм — 
Йæ комыл ын 
Фæхæст дæ!.. 
1960 
37 

КУЫ УАИД АФТÆ!.. 
«Зæххон дзæнæты» бадиккам, хъæлæкк: 
Куынæуал кæнид хотыхты куыст лæг, 
Куы сæ саразид гутæттæ нæ хуымтæн, 
Сæ зынг куы фæуид хæсты арф хуыдымтæн. 
Куы сцæттæ уаид ног бадзырд, куы сцæттæ, — 
Куынæуал уаид дунейыл æфсæдтæ, 
Æмæ куы бауид адæмтæн сæ бон 
Бæллæхы арæн фесафын бынтон; 
Куынæуал уаид ацыды бар домæг, 
Куы ’рвитид иу лæг иннæмæ йæ хонæг, 
Мах иу бинонтау к ’уаиккам, уæд нын 
Бæстыл цы хъæуид фидыдæй цæрын! 
1960 
38 

ÆРВДЗÆФ ТУЛДЗ 
Куыргтатаг мæсыгæн йæ кæрты 
Лæууыдис иу бæрзонд бæлас, 
Фыдæй-фыртмæ зæронд фæлтæртæн 
Уыдис йæ сатæджы ныхас. 
Уæд иухатт бон фæтар ис афтæ, 
Æмæ тыгъдызæй кодта их, 
Рæсугъд бæласы арв ныццавта, 
Æмæ йыл нал аззадис хих. 
Уый бахуыскъ тагъд æмæ дзынæзта, 
Дзынæзта дымгæмæ æдзух, 
Фæлæ йæм арæхстджын хъæубæстаг 
Куырыхон лæгау радта къух: 
Æркодта йын йæ хъæдгом цонгыл 
Хабарджын радио фыдаз... 
Ныр азæлы йæ хъæлæс донбыл, 
Уым ис æндæр дуджы ныхас... 
Æмæ ныр нал кæсы æрхуымæй 
Бынæй æвзартæ суадзæг тулдз, 
Цыма та нын кæй феххуыс, уымæй 
Уый у сæрыстыр æмæ буц... 
1958 
39 

КÆСЫ МÆМ АФТÆ... 
Мæнæн мæ сыхаг абоны фæлтæрæн 
Сыгъди цырагъау — сахъ большевик уыд, 
Сæдæаздзыдæй нал уыдис йæ сæрæн, 
Фæлæ ма цардмæ сабийау бæллыд... 
Цыма мæ сыхаг базæронд мæ бæсты, 
Æз та-иу афтæ аджих дæн йæ фæстæ... 
Мæнæн мæ хъæуккаг нал æрцыди тохæй: 
Ныккалд Берлины тыфылы йæ туг. 
Æмæ йæ къайыл, саударгæ, фыдохæй, 
Сæ рад мысгæйæ, ивгъуийы йæ дуг... 
Цыма мæ хъæуккаг нал раздæхт мæ бæсты, 
Кæсы мæм афтæ, 
Афтæ сты мæ хæстæ. 
1960 
40 

ФÆДЗÆХСТ 
Кæд цæрыс, уæд дидинæгау цæр: 
Де ’мбæстагæн дидинæгау хæсс 
Иудадзыг дæ зæрдæйы цæхæр, — 
Уалдзæг кæнын хон æдзух дæ хæс. 
Кæд цæрыс, уæд хурзæринау цæр: 
Раст куыд бæлла хуры скастмæ лæг, 
Афтæ хъуамæ рухстауьæг фæлтæр 
Алкæд уой дæ уындмæ дæр бæллæг. 
Кæд цæрыс, — хæххон цæргæсау цæр: 
Ног бæрзæндтæм стыр цæргæсау тæх, 
Фæлæ ды цæйбæрц кæнай уæлдæр, 
Уыйбæрц дæм æввахсдæр кæнæд зæхх! 
1960 

ЗÆХХЫ АСТÆУ 
Ир æмæ Уæрæсейæн сæ зарды 
Тас бæстæйы циндзинад ысиу. 
Ахуыргæндтæ цас агуырдтой царды 
Дун-дунеты зæххы тæккæ риу! 
Фæлæ уый сæ бон нæ уыд ыссарын, — 
Уыцы дуне сау мигътæй нæ зынд: 
Чи дзы уæндыд ног цырагъ ысдарын, 
Уый сæрмæ-иу зилдух кодта сынт... 
Зæххы астæу ныр — нæ рухс бæстæйы, 
Тугдадзинтæй дунеты бæтты. 
Къухистытæ мин милуан кæм вæййы, 
Зæххы астæу уым æрцагур ды! 
1960 
42 

УАЗДЖЫТÆ 
Æппæт бæстæтæй уазджытæ 
Цæуынц Мæскуымæ алы бон, 
Сæ хорз фысымты уарзджытæ 
Сæ сæрмæ фенынц арвырон... 
Нæ разамонджыты «’гас цутæй» 
Ног амонд гуырын байдайы, 
Нæ хъарм мидбылты бахудтæй 
Алы уазæг дæр байрайы. 
Цæуынц, цæуынц нæм иудадзыг, 
Цæмæй нæ зондæй бафæрсой, — 
Иæ фæд æнусты чи уадзы, 
Уый хуры тынтæй ахæссой. 
Æппæт бæстæтæй уазджытæ 
Вæййынц Мæскуыйы алы бон, 
Сæ хорз фысымты уарзджытæ 
Сæ сæрмæ фенынц арвырон. 
1961. 
43 

КРЕМЛЫ ХÆХТÆ 
Мæскуыйаг изæр... Афтæ мæм фæкæсы, 
Хæхтæ цыма ис Кремлы Сырх фæзы, 
Хъазыбег цыма тъæнджы мæйы арфы 
Сæ тæккæ астæу аныдзæвыд арвыл, 
Йæ урс цъуппыл та фидар бæлццон тары 
Тымыгъты ныхмæ номы арт æндзары. 
1958 
44 

МÆСКУЫЙЫ ФАРН 
Æнæ дæу мæм бонты æрттывды 
Каст афæдз æнусау, Мæскуы! 
Ныр дæр та мын радтай дæ куывды 
Цыты нуазæн, галы æсгуы. 
Æмæ дын хуыздæрæн цы зæгъон? — 
Цæй, бузныг, нæ хъысмæтгæнæг! 
Дæ сæрыл хæцыди нæ хæххон, 
Хæцыди Кавказы зæнæг. 
Ныр та дын куыд фидынц дæ хæстæ, 
Уый се ’стыр æнтыстæй уынын, — 
Мæ бон у дæ уынгты, дæ фæзты 
Æнæкъæмдзæстыгæй цæуын. 
Уæ, байрайат, Кремлы гæнæхтæ! 
Ныр дуне сымахмæ тырны... 
Цы нæ зынди урс бæрзонд хæхтæй, 
Уый махмæ уæ цъуппæй зыны. 
1960 
45 

ИРЫ ДИДИНДЖЫТÆ 
Зынаргь мæскуыйæгтæ, сымахæн 
Æрластам дидинджыты баст. 
Бæздзæн уын талынджы цырагъæн, — 
Къæвда бон — хурæмдых йæ хъазт. 
* 
Йæ зиумæ райсомы æртæхты 
Нæ хъæутæ, горæттæй хуыдтам, 
Мах уый нæ быдыртæ, нæ хæхты 
Уырзæй æвзаргæйæ тыдтам. 
Сæуæхсид, арвырон — йæ сыфты, 
Йæ сыфты — цъититы уæлдæф, 
Ысиу йæ сызгъæрин æрттывды 
Кавказы уардитæн сæ тæф. 
Зынаргъ мæскуыйæгтæ, цæдисæн 
Ныр айсут дидинджыты баст, 
Уь|м ис хæларады æвдисæн, 
Уым ис нæ Ирыстоны уарзт. 
1960 
46 

Мæнæн у мæскуыйаг бæрз бæлас 
~Мæ сыхаг, мæ уарзон фæндзæм аз. 
Нæ фембæлды цинæй цыдæртæ 
Фæдзурынц йæ чысыл сыфтæртæ... 
Фæндагæй фæстæмæ ыздæхин, 
Мæ бæхыл йæ рæзты ыстæхин, 
Уый аскъæфин хуссайраг æрдзмæ, 
Бæргæ йыл нæ хъæцин æрхъæцмæ, 
Фæлæ мын куы бахуыскъ уа хурæй, 
Æнæ йæ зæхх, дарæг бындурæй... 
Ныр баззаин йемæ цæргæйæ... 
Фæлæ куыд?.. 
Мæ Ирмæ бæлгæйæ?.. 
1958 

БЫДИРАГ ХÆРЗДÆФ 
Мæскуыйаг сæрдыгон хуыцаубон изæр 
Фæлладуадзæн быдыртæй адæм ыздæхынц, 
Фæхъуысы сæ уæнгрог, сæ хъæлдзæг уынæр, 
Сæ зарджытæ радыгай дардыл фæтæхынц. 
Цыма та уыгæрдæнтæй рацæуы зиу. 
Сыгъдæг дидинджытæ фæхæссынц æргъæмттæй... 
Зæгъут-ма, лæджы цард нæ горæты циу, 
Хæрздæф æм куы нæ цæуа быдыртæ, кæмттæй? 
1960 
48 

ФÆМЫСЫН 
Æз номдзыд Мæскуыйы куы вæййын, 
Уæд арæх нæ хæхты фæмысын; 
Фæзæгъын: «Нæ уардиджын мæйы 
Куы фестин Дайраны хъæбысы!» 
Фæзæгъын: «Ныр ме ’мгæртты сæргъы 
Нæ хъазты куы балæууин симды, 
Уæлладжыраг барджыты рæгъы • 
Нæ кæмттæм куы фæцæуин цинты»... 
Фæзæгъын: «Нæ хистæртæн куывды 
Мæ къухтæ фынгæн дæр куы дарин, — 
Сæ расидты, се ’гъдауджын дзырды 
Мæ зарæгæн ног тых куы ссарин»... 
Мæ фыны дæр нарты зæххимæ 
Фæдзурын Мæскуыйы хъæбысы. 
Фæлæ та куы ссæуын нæхимæ, 
Уæд арæх Мæскуыйы фæмысын... 
1958 
4 Мæ Иры ныфсæй 

МÆ ЛЫМÆН ПОЭТТÆ 
Мæскуымæ нæ æрæрвыста нæ бæстæ, 
Хур а зæхмæ куыд æрвиты йæ тынтæ. 
Мæ иузæрдыг, мæ уадвæлтæрд цæргæстæ, 
Фæйнæрдæм ныр куы байдыдтат тæхынтæ. 
Æз дæн нырма ам, Герцены хæдзары, 
Æмæ сымах æз алы хатт фæмысын: 
Цыма та’мæм мæ цæцæйнаг хæлары 
Æмдзæвгæты æнæнцой зæлд фæхъуысы. 
Цыма та мын мæ уаты дуар æрбахост, 
Уый базыдтон йæ къупп-къуппæй — мæхъхъæлон. 
Фæнды, дам, дæу, мæ зын куыд нæ уа д’ аххос, 
Уæд хъуамæ бон дæс хатты демæ ’мбæлон... 
Цыма та мын дагъистайнаг сæ хæхты 
Цытджын таурæгъ сæрыстырæй фæдзуры, 
Хъалмыхъхъаг дæр дымгæйæ гуырд зынг бæхты 
Тыгъд быдырты йæ ног зарджытæй суры, 
Мæ лымæнæн æфсымæрон Балхъары 
Йæ фæндырдзагъдæй диссæгтæ æнтысы... 
Æз та уал кусын Герцены хæдзары 
Æмæ уæ мысын, хорз æмгæрттæ, мысын. 
Поэзийы уæлахизы тырыса 
Уæ алкæмæ дæр ерысы æрхауæд! 
Кæсгон, киргизаг, сомихаг, уырыссаг, 
Æнæ сымах мын иу бон цард дæр ма, уæд. 
1960 
50 

ÆМГÆРТТЫ УАЙДЗÆФ 
: (Поэттæн) 
Æз ме ’мгæрттæн сæ уайдзæф хъусын: 
«Цæстмæ цы фестаут кæрæдзи? — 
Нæ тæхгæ атæмон æнусы 
Фæсте куы баззади поэзи». 
Фæсте кæй баззади поэзи, 
Уый мах нæхæдæг дæр æмбарæм. — 
Æрдзæй нæ курдиат куыд фæци, 
Гъе афтæ цардæнтыстыл зарæм... 
Гъе афтæ цардæнтыстыл зарæм, 
Фæлæ цытæ бафты уæ къухы, 
Мах уыдон хаттæй-хатт нæ арæм 
Уæ хъазуат куыст, уæ зонд, уæ дугъы. 
Уæ хъазуат куыст, уæ зонд, уæ дугъы 
Сымах фæразæй ыстут Мæймæ. 
Мæй ныр сырх тырысайы тухы 
Йæхи, уæд мах кæм ыстæм, цæй-ма! 
Поэтты дæр йæ фарн нæ Зæххæн 
Æнæ базыр уæвын нæ уадзы, 
Æмæ ма ныр бæрзонд фæтæхæм 
Уæларвмæ заргæ-зарын балцы! 
1960 
51 

МÆЙМÆ РАЗДÆР ЧИ СТÆХДЗÆН ИРОНÆЙ! 
Хъæлдзæг зарæг 
Зæхх, æвæдза, басгæрстам бæстонæй, 
Арвыл дæр æрзилынмæ бæллæм. 
Мæймæ раздæр чи стæхдзæн иронæй, 
Кæд æмæ бæрзонд хæхтыл цæрæм! 
Мæйы фæзты аскъæрдзыстæм трактор, 
Афæлдахдзæн миназыккон нæуу. 
Байтаудзыстæм уыцы ран нæ нартхор, 
Байтаудзыстæм ног ирон мæнæу. 
Мæйы хæхты къахдзыстæм хæзнатæ, 
Ног заводтæм ласдзыстæм æрзæт... 
Мæйы фурды ауадздзыстæм наутæ, 
Фурды былты айтынг уыдзæн хъæд. 
Саумæрыл дзы рæздзысты дыргъдæттæ, 
Пут уыдзæн сæ иу кæрдо, фæткъуы... 
Мах кæндзыстæм уырдыгæй лæвæрттæ, 
Махæй бузныг тынг уыдзæн Мæскуы... 
Зæхх, æвæдза, басгæрстам бæстонæй, 
Арвыл дæр æрзилынмæ бæллæм. 
Мæймæ раздæр чи стæхдзæн иронæй, 
Кæд æмæ бæрзонд хæхтыл цæрæм! 
1960 
52 - 

УÆЛАРВОН КОНЦЕРТ 
Уæд, зæгъы, кафджыты ансамбыл 
Æрæджы стъалы-Марсмæ атахт. 
Уым бæстæ исдугмæ ныссабыр, 
Ыстæй сæм дзыллæ рацыд уайтагъд. 
Кавказы номæй сын зæххонтæ 
«Салам алейкум!», зæгъгæ, загътой. 
Ыстъалы хъахъхъæнæг хæстонтæ 
Сæ хотыхтæ фæсвæд ныууагътой. 
Хæлæрттау бамбæрстой кæрæдзи, 
Кæрæдзимæ лæмбынæг хъуыстой. 
Æмæ сæ арæхстæй кæмæ ц ’ и, 
Уый радыгай рæсугъд æвдыстой. 
Зæды хуызæн хæххон чызг рабадт 
Ирон фæндыримæ гуыпп-хъазты. 
Уæд Марсæй ног дымгæ фыццаг хатт 
«Заманхъуйлаг уæздан цагъд» хаста. 
Æмæ зæххонтæ кафын систой, 
Нæртон симд байдыдтой æвзыгъдæй, 
Æмхуызонæй сæ зарæг систой, — 
Йæ нæрынæй уæларв ныссыгъдæг... 
Сæ сыхаг стъалытæй дæр адæм 
Фырдисæй ракалдысты фæзтæм: 
«Цæрæнбонты нæ хъуысти ардæм 
Гъе ахæм арфæйаг хъæлæстæ!..» 
1961 
53 

* 
Æз дын æвзонгады тæмæны 
Æдзухдæр «уарзын дæ» дзырдтон, 
^Ез-иу* мæ уæларвмæ тæхæны 
Дæуæй разыйы дзуапп куырдтон... 
Зымæгон дæр дын хастон уарди, 
Дæ уындмæ-иу бæллыдтæн тынг. 
Дзырдтон: «Дæ зæрдæйы цы арт и, 
Уыд уымæн йе ’ссудзæг мæ зынг»... 
Фæлæ æрмæст уый уыд ныхæстæй, 
Уæддæр дæ «зæды хай» уыдтæн. 
Ныр та æдзух æппæтæххæстæй 
Хъæудзæни уарзт æвдисын мæн. 
1%1 
54 

МÆ ФÆСТЛЁ 
Æз тсуы зонин, Иры хорз чызджытæ 
Калдзысты сæ цæссыгтæ мæ фæстæ, 
Алы бон мæ ингæны сыджытмæ 
Хъуысдзысты сæ хъарджыты ныхæстæ; 
Æз куы зонин, уырдæм-иу хæсдзысты 
Дидинджыты пуцæлттæ æдзухдæр, 
Уыдон мын сæ тохы, йе сæ куысты 
Дардзысты мæ ног чиныг сæ къухты, 
Уæд нæ хæххон рæсугъдтæн сæ разæй 
Раттин æз мæ рæзгæ цард мыггагмæ... 
Цух куы уон сæ цæсты рухс æнгасæй, 
Уæд мæрдты кæндзьшæн æз дыккаг мард. 
1957 
55 

ФЫЦЦАГ ФЕМБÆЛД 
Уый дæс азы размæ уыд... 
Уарыд, уарыд, арв нæрыд. 
Дуканийы дуары цур . 
Ды фæзындтæ, цыма хур... 
Зæрдæ систа сагъæс, мæт, 
Демæ фемдзаст ыстæм уæд. 
Ды фæсырх дæ, стæй —- æз дæр. 
Ехх, цы ма уыд, цы, хуыздæр! 
Тынгдæр мæм цæрын æрцыд... 
Уарыд, уарыд, арв нæрыд. 
Уæд мæ цонгыл уыд пæлæз, 
Фæлæ ма лæууыдтæн æз... 
Æз дæ къухы федтон зонт, — 
Нал дæм уыд цæуыны зонд... 
Уый дæс азы размæ уыд... 
Ныр ды мад дæ, æз та — фыд. 
Немæ уайы рæвдз нæ чызг. 
Ног та мах æрцахста сыг... 
56 

Скодтон ныр мæ цъæх пæлæз, 
Тухын дзы хъæбулы æз. 
Ныр фæстаг хатт ды бæрзонд 
Уартау сис нæ сæрмæ зонт! 
1958 
57 

МÆ СЫХАДЖЫ ЦÆСТЫТÆ 
Мæ сыхаджы дыууæ рæсугъд цæсты 
Дыууæ фурдау нæ къæсæрыл æсты. 
Нæ зонын æз, цы сахат, йе цы бон 
Фæуыдзынæн сæ уылæнты дæлдон. 
Мæ сыхаджы дыууæ рæсугъд цæсты 
Дыууæ тохау нæ къæсæрыл æсты, 
Æмæ тæрсын, сæ нæмгуыты цæхæр 
Æвиппайды куы баййафа мæ сæр. 
Мæ сыхаджы дыууæ сæнтсау цæсты 
Дыууæ хурау нæ къæсæрыл æсты, 
Æмæ тæрсын... куы фемдзаст уæм, миййаг, 
Уæд ма зæххыл куыд фендзынæн фæндаг? 
1961 
58 

Мауал нын лидз дардмæ 
Сонт уарзты «тæрхонæй!» 
Тагъд бонты дæ уатмæ 
Бахизæд зæххон мæй. 
Афæдзмæ уæ авдæн 
Узын æввонг ауæд, 
Æмæ де ’фсин авдæн 
Авдæнтæ фæлгъауæд!.. 
1960 
59 

<г^о^т5^ 
ÆМГАРЫ САГЪÆСТÆЙ 
1. ФАРН ФÆЦÆУЫ!.. 
Хур фæсхохæй мах хъæумæ æркаст, 
Хур йæ зæлдаг мах хъæуыл нывæнды. 
Абон йс нæ сыхæгтæм гуыпп-хъазт, 
Чызг дыууæрдæм ивазы йæ фæндыр. 
Уатæй чындзы ракæнынц, йæ хыз 
Уддзæфмæ ысфæйлауы пæр-пæрæй, 
Райтынг вæййы разырда*м йæ дыс, 
Хистæртæн та акувы йæ сæрæй. 
Алæйты бын — фарны рухс цæсгом, 
Тыргътæй фарныл къафеттытæ уарынц, 
Устытæ йын радыгай йæ ном 
Мыды къусæй ног хæдзары арынц. 
Къухылхæцæг батилы йæ худ, 
Нæлгоймæгтæн азæлы сæ зарæг: 
«Нæй зæххыл нæ буц хойау рæсугъд, 
Хъал куыд нæ уа хорз амонд ыссарæг! 
Фарн фæцæуы! Уарзон мад ысуæд, 
Æмæ каркау басгуыхæд бæдулджын! 
«Сæрызæд» фæрныг цары лæууæд 
Стъалыйæ сыгъдæгдæрæй сæ дуджы!» 
00 

2. МОЙМÆ БАДЗУРДЗÆН... 
Поезд уайы. 
Иумæ бадæм 
Æз æмæ хæххон сылгоймаг. 
Мах кæрæдзи сагъæс хатæм; 
Ис нæ алкæмæ дæр койаг: 
Æз цæуын мæ хуры хаймæ, 
Хъуамæ скæнæм тагъд чындзæхсæв. 
Дидинæджы буц æмбаймæ 
Уай хæрзæггурæггаг, уддзæф! 
Хъал чызгмæ сæ кæрты дуарæй 
Æз куыд бадзурдзынæн райсом? 
Уый мæм бахуддзæн хæларæй, 
Ехх, йæ хъарм къух ын куы райсон!.. 
Рараст ме ’мбал та йæ лæгмæ, 
Дардмæ йыл йæ зыд маст калы. 
Се ’мдзæрин рæхысы цæгмæ 
Уый ыскъуынынмæ æвналы... 
Ацы даргъ фæндаджы фæстæ 
Къленц æххæст кæндзæн йæ фæндон; 
Цинтæ ’мæ саламы бæсты 
Моймæ бадзурдзæн: «Тæрхондон!..» 
61 

3. ФÆСТАГ НЫФС 
Дæлæ ссæуынц тæрхондонмæ рæвдз 
Ныййарджытæ, семæ та — сæ зæнæг, 
Ма сæ бауадз хицæн кæнын, æрдз, 
Курын дæ, фæу ма сын хæрзгæнæг! 
Мигътæ, мигътæ, сæхгæнут-ма арв, 
Æмæ кæмтты рауадзут сыгуарын, 
Ахъара та зæххы риуы арф, 
Байдайа æгъатырты хъыгдарын. 
Хæхтæ, хæхтæ, ут лæгау цæттæ, 
Саразут сæ фæндагыл цæлхдуртæ, 
Ма сæххæст уой цардхалæн фæндтæ, 
Ма фæцух уа рæзгæ уд йæ хуртæй. 
Акаци, сæ размæ сын уæд та 
Ды сындзæй бæрзонд уæрæх кау аби, 
Бауром сæ, бауром сæ тагъд, 
На-уый-нæй, тæригъæд у сæ саби. 
Зилгæ дымгæ, цæй, ды та кæм дæ? 
Уыдон ма нын аздах ды сæхимæ, 
Сывæллонæн йе ’нахъом зæрдæ 
Фидар уа йæ мад æмæ фыдимæ. 
Æрдзы тыхтæ, иу зынæг уæ нæй, 
Бамбæхстыстут, дзæгъæлы уæм сидын! 
Адæймаг, мæ ныфс хæссын дæуæй, 
Сонт бинонты ма бауадз рæдийын! 
62 

4. ТÆРХОНДОНЫ 
Бадынц ам æнкъардхуызæй нæ хъæу, 
Суд æвзары бинонтæн сæ хъуыддаг. — 
Саби, хъус, дæ ныййарджытæ дæу 
Бафхæрыныл архайынц сæхуыттæг! 
Фæлæ уый нæма ’мбарыс, нæма; 
Ууыл ды гУырысхо дæр нæ кæныс. 
Цыма сты дæ фыд æмæ дæ мад 
Номы куывды, афтæ сын æнхъæлыс... 
Ды сæ иумæ бауайыс цæрдæг, 
Бахудыс æм, балхъивы дæ риумæ, 
Иннæмæ дæр балæууыс хæстæг... 
Дæу фæнды, цæрын дæ фæнды иумæ!.. 
Цал ныджджих дæ сау цæстытæм, цал! 
Алчи ам йæ уд дæ циныл хъары. 
Тæрхондоны урс зачъе сæрдар 
Курдиат хъыгзæрдæйæ æвзары... 
1957 
63 

ЗÆРВАТЫКК 
Мæ фæрсагыл фыццаг зæрватыкк абадт: 
Йæ цины куыст, йæ ног зарæгæн — фадат, 
Æмæ мын каст мæ тарвазмæ æдзынæг, 
Куыд фæкæсы хæдзаргæнæг, сæрджын лæг... 
Хæххон æрдзы тызмæг нывтæй рæдау ран, 
Нæ Терчы был, ысцæттæ ис йæ галуан. 
Зæрватыккæн йæ фæндыры цагъд райхъуыст, 
Ыстæй нын уæд лæппынтæй байдзаг й’ агъуыст. 
Дыууæрдæм тахт æмæ сын хойраг хаста, 
Дыууæрдæм тахт, йæ комдзæгтæй сæ хаста. 
Уæд иу райсом лæбураг дымгæ сыстад, 
Рæсугъд æфтуан ызнæт фурдмæ нысхуыста. 
Фæфæдис мад йæ хъæбултæн сæ фæдыл, 
Фæлæ ма кæм!.. Куыдта сын мад сæ сæфтыл... 
Æрбаци уый, æрбаци уый æвæстаг, — 
Фыдуылæнтæ йæ базыртæй ысгæрста... 
1959 
64 

СÆГУЫТ 
Æфцæджы раз бæрзонд хохыл сæгуыт 
Сæумæрайсом сæрыстырæй лæууыд, 
Къæдзæх-дурæй уыд джиппы уагъд цыма, 
Йæ фæсарц баст — сæрддон хуры цъына. 
Фæлгæсыд уый, æрфæндыд æй тæхын, 
Æрфæндыд уый æппæт фенын зæххыл... 
Тæхудиаг!.. — Æз аджих дæн æваст, 
Егъау кæмтты ныййазæлыд мæ фарст: 
«Æрдз, базыртæ дæу байуарын кæм хъуыд, 
Цымæ дæ уым куыд байрох и сæгуыт?» 
1958 
5 Мæ Иры ныфсæй 
65 

Сæумæрайсом мæнæн мæ рудзынг 
Раст фестад хурзæрины тын... 
Цыма мын асырдта рæсугъд чызг 
Йæ фæлмæн бахудтæй мæ фын. 
Мæнæи йæ уалдзыгон сыфтæрæй 
Саламтæ ног дыргъдон зæгъы, 
Йæ уардиты хæрздæф цæхæрæй 
Мæ уатмæ пуцæлттæ тæхы. 
Æвзыгъд мæргътæ сæ хъисфæндырæй 
Нæ бæлæстыл ыскодтой хъазт... 
Цыма нæ хох æмæ быдырæй 
Нæ хъæумæ мин чындзы æрхаст. 
1960. 

ЯЛТÆЙАГ НЫВТÆ 
Агуаты аныгъуылд Ялтæ, — 
Цыма кæфойы цæхæр... 
Ласут мæ, ласут, мæ галтæ, 
Ацы дзæнæты изæр! 
Уæрдоны ног карст кæрдæгыл 
Дæлвæз уæлгоммæ хуыссын, 
Бæстæ рæсугъддæр кæнæгыл 
Цæстæнгас, райгæ, хæссын: 
Мæй та уæларвы цъæх фынгыл 
Бурбын кæрдзынау æсси, 
Цыма йæ стъалыты зынгыл 
Сфыхта бæркадкъух æфсин. 
Кипарис бæлæстæ тары — 
Уæхстытыл физонджытау. 
Далæ йæ гутон фæдары 
Фурды фæтæн хуымы нау. 
Уылæнты арф улæфт хатгай 
Къуылдыммæ ахсы мæ хъус, 
Чъеуыри-уылæнтæ радгай, 
Денджызæй аразынц мус. 
Цæстытыл уайынц, æнхъæлдæн, 
Чехов, йæ фæрныг хæдзар. 
Уарзон хæлæртты фæлтæртæн 
Гом у йæ хæдзармæ дуар... 
67 

Зин Мефистофель æд пæлæз 
Айнæджы цъуппыл цæры—* 
Зараг Шаляпины хъæлæс 
Хæхты ныр дæр ма нæры... 
Агуаты аныгъуылд Ялтæ, — 
Цыма кæфойы цæхæр... 
Ласут- мæ, ласут, мæ галтæ, 
Ацы дзæнæты изæр! 
1958 
68 

Иу сæрддон райсом нарæг фæндагыл 
Мигъы цъупп рындзæй былмæ æрхъуызыд, 
Мигъы цъупп Терчы даргъ æвзист тагыл 
Урс нымæт фестад. 
Скалдис æрхуы зынг, — 
Хур нæм æрдардта къæдзæхы къулæй 
Дуне цырæгътæ, барухс и бæстæ, 
Мигъы цъупп цадæг сдымдта йæ лулæ, 
Хæхты хъæбысæй сыстад йæ фæздæг. 
1959 
69 

НÆ ХЪÆУККАГ 
Уый райгуырд нæ хъæуы, нæ хъæуы куыста. 
Уый мах æмист кодта йæ къах. 
Нæ куывдты-иу бадти, уый немæ*нызта, 
Уыдис ын нæ сыхбæсты аргъ: 
Нæ рахиз къабаз æй хуыдтам; 
«Нæхион», зæгъгæ, йæм дзырдтам. 
Уый ацыд нæ хъæуæй, ис горæты ныр, 
У рагæй хъуыддаджы лæуд уым. 
«Зæхкусæгæй» байрох, цы у, цы, быдыр, 
Куыд æмæ кæд фæкæнынц хуым... 
Дæс азы нæм иу хатт æртæхы нæ «маргъ», 
«Æгас цу, нæ уазæг!» — фæзæгъæм ын мах. 
1960 
70 

ЗОНДЛБИ 
Ызнон та Зондаби фæмæсты; 
Уый не ’мбырды футтытæ систа, 
Æмæ мын йæ болат цыргъ уæхстыл 
Мæ лирикон зарджытæ систа... 
Уый загъта: «Æрцагъта дæ фæндыр: 
«Сырх дидинæг калы тæмæнтæ»... 
Уый фарста: «Мæн зонын фæфæнды, 
Нæ заманæй иппæрд цæмæн дæ?..» 
Йæхæдæг та не ’стыр дыргъдоны 
Цъæх сатæгæй байдайы райын; 
Уым алы хатт уардитæ тоны 
Æмæ сæ фæдæтты чызгайæн. 
Уый загъта: «Æрæджы мыхуыры 
Дæ цыппæргай рæнхъытæ кастæн, — 
Фыдæлтон бæгæны дзы гуыры. 
Цы федтай уым ног бонтыл бастæй?..» 
Йæхицæн та фаг нозт кæм нæ уа, 
Уым не ’скæндзæн аходæн, сихор... 
Зондаби ма не ’мрæнхъ кæм лæууа, 
Уым хъуамæ æргъæвд уа нæ ливор! 
1960 
71 

ГАЛЫБЫНДЗЫ СÆФТ 
(Æмбисонд) 
Над Къогъо, дам, Галыбындзæи загъта: 
— Уалæ рагъыл иу нард Богъа хизы, 
Не ’мбæлтты йæ къæдзилæй фæцагъта, 
Алчи дзы æмризæджы фæризы... 
— Ахудын мæ кодтай, Къогъо... 
Банцай!— 
Галыбындз уæйыджы хуызæн смæсты. — 
Ахъуытты у, де ’дылы сæр бафснай! 
Ацъирдзынæн уый туг æз уæ &æсты! 
Уыцы уысмыл Богъа хъæумæ здæхти, 
Галыбындзæй иучысыл æддæдæр 
Уый ныккодта абухыныздæхтæй 
Ахæм фу, ’мæ хуыртæн скалд сæ цæхæр... 
Галыбындзы уый фуйæн йæ дымгæ 
Ивылд Теркæн фехста раст йæ тынгмæ. 

ХЪАЗЫ ХЪАСТ 
Хъаз уасыд: 
«Хорз адæм, фæдис!.. 
Поэтгæндтæ мæн Терчы ’рцахстой, 
Мæ пакъуы калгæйæ мæ хастой, 
Мæ буарыл нал баззади сис». 
Сæ хуыснæгау мыл кодтой хъæр: 
«Дæ фыдæлтæн сæ нæртон систæй 
Сæдæтæ классиктæ куы систы, 
Уæд мах кæмæй ыстæм фыддæр?!» 
1958 
73 

АЙДАГЪ ХЪУЫДАТТ 
Нæ фермæйы пыхцыл Карк уыд, 
Йæ къубал — даргъ æмæ лæгуын. 
Æдзух уæлахизхуызæй цыд, 
Йæ куыст цыма уыди цæуын. 
Йæ цыргъ дзæмбытæй змæста зæхх, 
Йæ сæрмæ-иу ысбадт йæ рыг, — 
Йæ хъахъатæй нæ зæрдæ сцъæх, 
Йæ бæгъдулджытæй алчи схъыг. 
Кæд-иу æрæфтыдта, миййаг, 
Дæс мæймæ иу цъус айк æрмæст, 
Уæд-иу ын уый дæр уыд уæййаг... 
Уыдис айдагъ хъуыдаттыл хæст. 
1961 
74 

СРУХС КÆНЫН-МА БАВЗАР!.. 
Нæ хохбæсты куы ’рбацъæх вæййы бон, 
Уæд, Уасæг, ды хъæлæсыдзаг ныууасыс. 
Ай-гъай, цы у дæ зæрдæйæн æнцон, 
Æрмæет нын уый æппынæдзухæй уарзыс. 
Фæлæ ма ды куысты тæмæны базар, 
Фæлæ ма ды ысрухс кæнын дæр бавзар! 
1961 
75 

БИБОЙЫ ÆМБИСОНД 
Бибо у хæххон лæг, мæ коймаг, 
Фæзæгъы: «Мæ рихи — мæ ис». 
Дыууæ хатты басгуыхт нæлгоймаг, 
Æмæ йын... дыууæ усы ис. 
Сæ иу дзы у хистæр Бибойæ, 
Бибойæ та иннæ — кæстæр, 
Сæ уарзон, сæ бæдæйнаг мойæн 
Сæ зæрды æрæфтыд цыдæр... 
Сæ иу ын йæ сау хилтæ тоны, 
Сæ иннæ йæ урсытæн — зынг... 
Бибойы сæр сылты зындоны 
Ныггæмæх, ныггæлхуыр ис тынг. 
1958 
76 

^ ГОРÆТАГ ХЪАЛ ЧЫЗГ 
Æрæджы иу горæтаг хъал чызг 
Нæ хъæуы уазæгуаты уыд 
Æмæ йыл ног колхозон парчы 
Тæрккъæвда бонрæфты æрцыд. 
Æвиппайды ыссыд йæ ахуырст, 
Ысзынд йæ цæсгомы ызгæ, 
Нæ чызджытæн сæ зæрдæ барызт, 
Мæстæй куы рацæйцыд хъуызгæ. 
Сæ куыстрыг сын цæхсадта уарын, 
Æмæ та скалдтой ног сæ хуыз... 
Æз уыдон хуры тынтыл барын, 
Мæ зарæгæн ысты йæ ныфс. 
1958 
^5^. 

^^с^^^^з^ 
ЦЫБЫР НЫХАСÆЙ 
* * * 
Фæлтæрд салдат йæ гилдзытыл куыд ауæрды 
зын хæсты, 
Раст уый хуызæн æдзухæйдæр фæстауæрц 
кæ ныхæстæ. 
* * * 
Ды тырныс Парнасы хохмæ... «Уастырджи» дæ 
хъузон уæд! 
Уыцы фæид дæ къухы бафтдзæн... базырджын 
куы фестай, уæд. 
I * * * 
Дыргътæ, дам, цы бæлæстыл зайынц, 
Уигъынмæ дæр уыдонмæ уайынц. 
* * * 
Мæ хæлар, фæнды дæ, куы уаис æвыд, — 
Сæрдасæны комæй уæд макуы сдæр мыд. 
* * * 
Цы туг ныккалдтай, уымæй 
Æрвылбон ма ’ппæл къуымæй!.. 
* * * 
Нæ хистæр, дæ кæстæрæн амон: 
«Æвæлмонæй ма агур амонд!» 
78 

* * * 
Лæмбынæг куы ’мбарай дæ адæмы хъæр, — 
Зæгъæг дын нæ уыдзæн: «Цæй, алæуу дæлдæр!..» 
* * * 
Кæсы мæм лæджы ’взаг ысхон, — 
Лæджы дзырд зынджы стъæлфæн хон... 
* * * 
Булæмæргъ ма йæ зарæгæн æрмæстдæр 
Хъуыды кæнын куы базонид ныхæстæ! 
* * * 
Мæнæи мæ фыдыфыд амыдта: 
«Рæйаг куыдз — бирæгъты амæттаг!» 
с 
ф * * 
Уастæн, дæ романтæ — уарзон, байтамантæ: 
Уыдоны хорз «кæсынц»... базары тъарантæ. 
* * * 
Зон æй, куырм* Уыг, зон æй: 
Лæг уыны æхсæвæй-бонæй! 
79 

* * * 
Хъыхъхъаг Домбай сырдтæн цыфæнды куы зæгъы, 
уæддæр — 
«Иттæг раст у! Ура!» — фæйнæрдыгæй байдайынц 
хъæр. 
* # ^ 
Æнæбары-иу чи фæуа дæ фарс, 
Ды уымæй ма у карз тохы æдас! 
* * * 
Цалынмæ хъæды бон æхсæвы ивы, 
Уалынмæ-иу бутъыро дæр æрттивы. 
* * * 
Цас ныллæгдæр акувы йæ сæрæй, 
Уыйас куысты ракæсы... уæлдæрæй. 
* * * 
Адæймаг зæххыл райгуырди, æмæ райхъуыстис йæ 
куыд: 
Мидбылты худгæ чи райгуырд, ахæмтæ бæстыл 
нæ уыд. 
* * * 
Уæдæ куыд хорз у нæ хохбæстæйы, ыстыр 
Куырттаты! — 
Сæ табæтгæнæг æнæхъæн афæдз æгуыстæй 
бады. 
80 • 

* * * 
Ис нæм куывд — нæй дæ хæдзар зонæг, 
Æмæ дæм кæдæм фервитæм хонæг. 
* * * 
Дидинæджы алы къусчы дæр бæлвырд 
Сау калмæн марг и, мыдыбындзæн та — мыд. 
* * * 
Фыдлæг, зæгъы, у дурын æвзалыйы хуызæн: 
Чи нæ дзы басудза, уый дæр дзы счъизи 
уыдзæн. 
* * * 
Калмы æвзæгты цы бирæ ис марг, 
Уымæй куы кæнид йæхæдæг дзыхъмард! 
* * * 
Кæркдоны рагъæнæй Уасæг ныууасыди абон, 
Бæдулæн аппæлыд: «Хъæуæн та разамынд 
радтон». 
* * * 
Хъыргъы булæмæргъты ’взæгтæ хордта, 
Фæлæ... зарагдæр нæ кодта. 
* * * 
6 Мæ Иры ныфсæй 
81 

Сохъхъыр куыдз ауыдта сау ыстъæлф Мæйыл, — 
Гъæйда-гъа, нал æнцад йе ’рдйаг, йæ рæйын!.. 
* * * 
Дæ дыууæ æрфыджы сæхæдæг — æвдисæн: 
Дæ дыууæ æрфыгау нæй махæн фæхицæн. 
* * * 
Уарзонады сусæг зынг лæг йæ зæрдæйы бафснайы, 
Фæлæ уæддæр уарзонад йæ дыууæ цæстæй райдайы. 
* * * 
Дæ зæрдæйы цы фæндтæ ис, гъе уыдон мын куы 
зæгъис! 
Мæ хъама ’мæ йæ кæрддзæмау куы уаиккам 
' æмцæдис. 
* * * 
«Цæрын цы хъæуы?» — чи баййары дæу, 
Уый ацы дуджы цардаразæг нæу! 
* # * 
Куы уаид, куы, мæлæты бон бæрæг, — 
Кæнид зынгхуыст æмгъуыдæй раздæр лæг. 
82 

* * * 
Зæххыл мыггагмæ цардаразæг фырт 
Йæ фыдæн у йæ цыт æмæ йæ цырт! 
* * * 
Æмгар, фæнды дæ, — ма дæм хæссæм фау, 
Уæд царды ма би иунæг михыл кау! 
* * * 
Æвæдза, дзæгьæл хъæр лæгдзинад куы уаид,— 
Хæрæг дæр йæ уасын ысгуыхтыл нымаид. 
* * * 
Дугъон бæхы ’фсон мæм дæ хæргæфсы ма лас. 
Алы хæрæджы уастмæ дæ хъама ма лас! 
* * * 
Цæхджын кæсаг 
Нæу дон мысаг. 
* * * 
Дæхи дæ базонын фæнды — 
у Дæ иубæстæгты бафæрс ды. 
83 

* * * 
Фæдисмæ дæ бæхыл уæд фатау дæ тахт, — 
Куы бацæуай тохы, уæд ма бакæн тагъд! 
* * * 
Хæххон уады тæмæны 
Иу хъызт зымæг нæ кæны. 
* * * 
Бæласæн йæ сырхварс фæткьуы рухс хурмæ 
хæстæгдæр зайы, 
Фæлæ йыл дымгæйы цæф дæр иннæтæй 
тыхджындæр уайы. 
Æрдз нæ хæхты иæ дымгæ тауы — 
Дыргъ йæ бæласы бынмæ хауы. 
* * * 
Нæ къада дæттæ цæлхдуртимæ куы бацыдысты 
тохы, 
Уæд сæ бæрзондæй тæхгæ-тæхын егъау Терк 
райгуырд хохы. 
* * * 
Куы февзæра дæ фæндагыл æрра уадæн йæ 
хуыдым, 
Уæд ма фæтæрс, уæд ма аздах ’æрра уадмæ 
дæ чъылдым! 
84' 

* * * 
Цæргæс уæларвмæ бæрзондæй-бæр^онддæр 
тырны, 
Фæлæ ныллæгмæ чысыл дидинæг дæр уыны. 
Æвзыгъд маргъ æхст фатау уæларвмæ фæтæхы, 
Фæлæ та тыхагур æрбады нæ зæххыл. 
* * * 
Фæмысын дидинæг зымæг, — 
Дæн сæрды зымæгмæ тырнæг. 
* * * 
Æмгар, кæсæм нæ кары хохæй мах, — 
Æрæгвæззæджы дидинæг — .зынаргъ. 
* * * 
Сæ зарджытæ зылангæй кæмæн хъуысынц, 
Уыдон сæ хъæргæнгæйæ нæ фæфыссынц. 
* * * 
Дæ мыдыбындзытæн куы нæ уа «æлдар», 
Уæд сæфгæ кæндзысты, дæ зæрдыл уый дар. 
85 

* * * 
Бонтæ — фыры хъултау, уилæм сæ радыгай мах, 
Фæлæ нæ фæбадынц алы хатт иууылдæр сах... 
Кæм ныл-иу фæзынд урс хилтæ æрвылбон, 
Уым бæстæ кодта хъомысджын, æрыгон. 
Терчы ныссабырыл, хъæлæкк, 
Сæрдæй, зымæгæй нæй æууæнк. 
Дымгæ йæ тæккæ тынгыл куы вæййы, уæд 
Зынджы стъæлфæн дæр хъæу судзынæн — 
æгъгъæд. 
» * * 
Дæ хурыскастыл кусгæйæ æмбæл, 
Дæ фæллойæ та сихорыл æппæл. - 
Уалдзæджы хиды ’ртахтæ чи сты, 
Уыдон фæззæджы та — куыристæ. 
56 

Дон арфдæрæй кæм фæкæлы, 
Уым уыйбæрц хъæр нæ фæкæны. 
Хорз дугъы барæг фыццаг зылды йæ бæхыл 
Дугъæтты разæй, хид калгæйæ, нæ тæхы. 
Кæд цæрæм, уæд — лæджы цард! 
Кæд мæлæм, уæд — лæджы мард! 
Уыд авдыссæдзаздзыд, хæхбæсты куы мард, 
Уæд ма, зæгъы, загъта: «Куыд цыбыр у цард!..» 
Бæхы бæсты цы уисыл уадтæн дугъы, 
Ныр уый хæссын къæдз лæдзæгæн мæ къухы. 
Цыма саби ’мæ зæронд ысты æмдых, æмбæйттæ, 
Уый хуызæн сын æдзух хъæуы ыстыр æнцæйттæ. 
87 

Ирон куывд канд бæрæчеттæй рæсугъд нæу, 
Фæлæ — куы ’рыхъусы хорз хистæрмæ хъæу. 
Нæ тæрсын æз мæ дард балцы зынæй, — 
Бæрзонд хохмæ æмраст, лæгъз фæндаг нæй. 
Æнæ саби кæрт — æнæ стъалы арв, æнæ сæуæхсид, 
Æнæ саби кæрт —- æнæ цæджындз хид. 
Хуыснæг хъахъхъæны хъалагъуры. 
Æлгъин таучелы бацагуры... 
Адæм хус быдыры мигъмæ асинтæ æвæрдтой, 
Адæм хус быдыры тугæй доны хъуыртт æлхæдтой. 
Цы мын зæгъой нæ дзыллæ, 
Мæ цардæн уый — хъыбыллæ. 
88 

* * * 
Куы ’рвитай бонтæ хохы раз лæууынæй, 
Хох не ’суыдзынæ уæд æрмæстдæр уымæй. 
Цыдæриддæр зæххыл ис рогæй, 
Гъе уыдон уад хæссы æввонгæй. 
* * * 
Æрдын ныкъкъæдз уымæй, æмæ йæ рады 
Йæ мысанмæ æмраст æхста йæ фаты. 
Куыд уынæм дæу, гъе уый тыххæй 
Ды хур ысу дæхи тыхæй. 
* * * 
Фæдисы рæстæджы, нæ тохы цæхæры 
Мæлынæй чи тæрсы, уый бирæ нæ цæры. 
* * * 
Дзурынц: «Æрмæст у фыды мур нæ зæрдæ, — 
Уæдæ кæцæй кæлынц дуне цæхæртæ? 
1958- 1961 
89 

ХУЫМÆТÆДЖЫ ГЕНИ 
Дзырдта-иу æмгæрттæн, æмгæрттæм фыста: 
«Æз ма уын уæ хуртæ куы фенин!.. 
Цы дæн, цы, ыссæдзæм æнусы æз та? — 
Æрмæстдæр... хуымæтæджы гени!» 
БАНУАЗЫНЫ ДУГЪЫ 
Иу поэтгонд бануазыны дугъы 
Дзаг сыкъайыл цал хатты хæцыд, 
Чи зоны, куысты мидæг йæ къухы 
Уал хатты йæ пъеро дæр нæ уыд. 
ÆРМÆСТ - ÆМДЗÆВГÆТÆ... 
Куыд бирæ сты поэзийы дæ хæрзтæ! 
Дæ зарджытæ кæцæй кæнынц æвзæргæ та? 
Æвæццæгæн, дæ сæры ис æрмæстдæр 
Æмдзæвгæтæ! Æмдзæвгæтæ! Æмдзæвгæтæ! 

ИÆ ИУ ПОЭТ ЦЫ УАРЗЫ 
Мæныл дæр нæ поэт ныйичъи, æмгæрттæ, 
Фæкаст мын йæ зарджытæ, кодта сыл дис!.. 
Сæрддон хурмæ бахъарм уыдаид мæ зæрдæ, 
Фæлæ мæм йæ фыстытæй уазал цыдис. 
ПОЭТГОНДЫ ЦЪИУВÆДИС 
Мах хъусæм дæ фæдис: «Мæ хъæздыг поэзи 
Нæ фысджытæ давынц, кæнынц æй куынæг!» 
Мæ хæлар, кæд барæй нæ сайæм кæрæдзи; 
Уæд афтид хæдзармæ кæд цыди хуыснæг? 
ÆХХУЫС 
Дæ цыргъ ныхасыл рацыди æнус, 
Фæзæгъыс: «Гуыры де ’мдзæвгæйы дон».,. 
Дæуæн та у дæ алы фыст дæр хус, 
Æмæ сыл æз «дзæм-дзæмы дон» кæнон? 
91 

ДЗЫРДУАТЫ ÆХХУЫСÆЙ 
Фыссы иронау, æз дæр ирон дæн, 
Æвзæгтæ зонынц нæ горæт æмæ хъæу... 
Фæлæ æмбисонд: нæ иуы бон дæр 
Æнæ дзырдуатæй йæ чиныг кæсын нæу. 
АМ ЦЪЫКК, УЫМ ЦЪЫКК 
Критикæгæнгæ кæд нæ рабырсы! 
Алы хъæлæсæй кæм нæ ныззары! 
Йæ иу къухæй нын æхсæз харбызы 
Бæрзонд сисыныл бæргæ фæлвары... 
ХЪАЗЫ ЦИН 
Хъаз йæ базыртæ ысцагъта 
Æмæ Бабызæн загъта: 
«Пушкины фæллæйтты мæ фæллой дæр ис, 
Пушкины чингуытæ ныффыста мæ сис...» 
92 

МИЛÆЙДЗАГ МÆЙ 
— Гуыдын-мæйы кæм пецы дардтой? 
Кæм сахуырстис йæ гуыбын милæй? 
— Нæ! Ууыл «фысджытæ» фæкалдтой 
Сæ пъеротæй бæзнаг чернилæ. 
ÆРМÆСТ ÆРТÆЙÆ 
Рауагъдады нал уагъта, скодта сæ сæ хъуырмæ, 
Ног чиныг та ацæттæ, радтой йæ мыхуырмæ. 
Рацыди! «Уый кастысты, — адæм дзурынц афтæ,— 
Редактор, йæ корректор, стæй æрмæст йæ автæр». 
ГОНОРАР ÆХХÆСТÆЙ... 
Нæ поэтæй рауагъдад къухфыст æрдомдтой, 
Æмæ йын йæ къухфыст редакци дæр скодтой. 
Уым нал баззад иу дæр поэты ныхæстæй, 
Æрмæст ма йын баззад... гонорар æххæстæй. 
93 

БУЛÆМÆРГЪЫ ’ХСЫРÆЙ 
Тъæллангæй зарыныл чысылæй, 
Ыстырмæ никуы уыд æлгъин, 
Цыма йæ булæмæргъы ’хсырæй 
Ысхаста литфонды æфсин. 
БÆЛЛЫН... 
«Æнæ сæнæй расыг дæн...» — де ’стих кæсын, — 
Ыскуыста, кæй фæнызтай, уыцы карз ронг! 
Æз та ма дын алы бон уымæ бæллын, 
Поэзийы ногæй куы суаис æвронг! 
ÆЛХЫСКЪГÆНАГ 
А ме ’мбал, дам, худынмæ у хъæбатыр, 
Æнæ фелхыскъ, дам, иуы дæр нæ уадзы, 
Фæлæ йæ поэтикон инкубатыр 
Хаттæй-хатт æрдæгмард цъиутæ уадзы. 
94 ’ 

ПОЭЗИЙЫ ХОР 
Мæ бæстаг! Нæ тохы, нæ царды 
Поэзийы хорæй куыд хъæздыг ыстæм! 
Фæлæ нæм æвидигæ зарды 
Æцæгæй поэттæ ыстæм и, ыстæм! 
САРГЪÆВÆРДÆЙ 
Уæд ын æцæгæлон бæсты 
Бæхты рæгъауæй зæрдæ сæвæрдтой. 
Уæд ыл сæ лæвары бæсты 
Сæ саргъ сæвæрдтой!. 
ДÆХÆДÆГ 
Кæд цуаны рацыдтæ фыццаг хатт, ’ 
Кæд хъавыс — стырдæр сырдмæ бахъав. 
Æдзух кæйдæр фæсарцы ма бад^ 
Дæхи кæйдæр æртытæм ма тав. 
95 

САЛДАТЫ БÆЛЛИЦ 
Салдат фæцæф... Æрцыбыртæ *йæ даргъ цард, 
Куырдта ма дон... Йæ туджы малы бахудт... 
Æнæдон раны дойныйæ кæм амард, 
Йæ цыртмæ уым фæйлауы ныр егъау фурд. 
НЫСТУАН 
Ныссадзут-иу мын 
Мæ ирыстойнаг къæдзæхы дурæй цырт. 
Нæ хохы риуыл 
Уæ сау хъаматæ кæнут нæ тохмæ цыргь! 
УÆД ДЫ ТА?.. 
Уарзонæн æдзух фæдзурыс: «Ды — мæ дуне, 
ды — мæ уалдзæг, 
Уарзонæн æдзух фæдзурыс: «Ды — мæ мæй, 
мæ хур, мæ хай». 
Æз дæуаэи дæ бæллиц хатын, зæрдæмæ цæуы 
дæ зарæг, 
Фæлæ кæд чызгай у ахæм, хъуамæ уæд ды 
та цы уай? 
96 

ХИППÆЛОЙ 
Мæ лымæн, дæ хъæрæй фæцъæх ис нæ зæрдæ: 
«Кæсут-ма, мæ хæдзар — йæ тæккæ дзаг цотæй!» 
Ысхъомыл кæн уыдон, цæмæй дын æмгæрттæ 
Сæхæдæг æппæлой дæ хъару, дæ зондæй. 
ЗÆХХЫ ÆНЦОЙ 
-— Æгæрон зæхХ’ цæуыл лæууы, гъеуый-ма зæгъ! 
Кæфхъуындарыл, уæртджынхæфсыл? 
— Фыдæй-фыртмæ лæууы нæ зæхХ, лæууы нæ зæхх 
Фæллойгæнæг лæджы уæхскыл. 
ТÆХЫНЫ БОН 
Нæ сæрмæ хъуысы диссаджы нæрын, 
Цæмæй æнцад, æнæтугзæй уа бæстæ... 
Ныр чи базыдта а зæххыл цæрын, 
- Уæларвмæ тæхын уый бон у æрмæстдæр! 
7 Мае Иры ныфсæй 
97' 

ХУДГÆНÆГ ЦÆМÆЙ ЗОНЫ... 
Бæргæ, куы зонид худгæнæг бæлвырд, 
Цæрæнбонты йын чи дардзæн йæ худтæ, 
Уæд худтæй иутæ уаиккой фыдынд, 
Сæ иннæтæ та — диссаджы рæсугъдтæ. 
ХУД ЛÆГГÆНÆГ НÆУ 
Зарыс: «Æз бухархуд дарын æмæ лæг æрмæст 
æз дæн!» 
У дæ цыд, цыма рæтæнагъд аирвæзти раст дæ 
хъуыры. 
Де ’мгæрттæ дæуæн фæдзурынц: «Хъал цæмæн 
дæ ды, цæмæн, 
Кæд æмæ дæ сæры разæй худ уыдис хъæдын 
къуыдырыл?» 
КОЗБАУ ÆМÆ ЙÆ ХИЦАУ 
«Хицау!.. Хицау!..» — Фестъæлфæм йæ хъæрæй, 
Зæххы онг ын акувы йæ сæрæй. г 
Зæххæй дæлдæр акувæн кæй нæй, 
Уый мæтæй дæлдзæх кæндзæн, уæллæй! 
98 

ÆМДЗÆГЪДУАРЗАГ 
Иудадзыг йæ урс къухтæ — тæппæлттæ, 
Рацæуы фæлладхуызæй æхцон уд, 
Æмæ уый цы диссаг у, æмбæлттæ, 
Æмбырдты æмдзæгъд кæнын цы хонут? 
ИУНÆГ 
Ды, бæгуы, ысхызтæ хох’мæ, чи ма дæм зыны 
«дæлдзæхæй»! 
Фæлæ ныр дæ сæр куы зилы, цъусдуг ма — æмæ 
фæдæ... 
Æмæ чи балæудзæн де ’нцой, чи дæ бахиздзæн 
бæллæхæй, 
Кæд æмæ бæрзонд къæдзæхыл ды зыбыты иунæг 
- дæ? 
ХУЫЙЫ МАСТ 
Фарон, дам, сау нæл Хуы къогъоты 
Сау хъæды дымæджы хъавыдис марынмæ. 
Цъыфдзасты байдыдта хъох-хъохтæ, 
Уалынмæ бафынæй къогъоты зарынмæ. 
99 

АВГАУ 
Чи уарзы «Чермены ирд цæссыг», 
Авджыдзаг кæй ыскодта «æмзонд», 
Уыдоны хæларады мæсыг 
Хохæй тулæг авгау у тæссонд. 
ДЕНДЖЫЗÆЙ ФЫДДÆР... 
Цалæн æрцыд денджызы йæ кæрон, 
Цал фæдæлдон Теркæн та йæ гуылфы, 
Уыдонæй зæххыл фылдæр фæдæлдон 
Карз арахъхъы здыхт сыкъайы хуылфы! 
УЫРЫЗМÆДЖЫ ЛÆВАР 
Уырызмæджы бæх арвы цъæхы уади, 
Æрфæнæн ахауд йе ’взист цæфхад уым. 
Уырызмæг хаста хъал «Авд хойæн» уарди, 
Йæ уарди фестад урс дидинæг хуым... 
100' 

КÆРÆФЫ ХЪЫСМÆТ 
Хъæр кодга: «Алцыппæт мæн уыдзæн! 
Мæн уыдзæн дунетæн сæ зæхх!» 
Ныр та у сау ингæн йæ хуыссæн, 
Ныр ын йæ чырын дæр — уæрæх. 
ТÆРСЫН ДЫН... 
Æз ныззарин, цавæр зæд дæ, æз ныззарин, цавæр 
хур дæ, 
Æмæ дын æгас Кавказæн аив саразин дæ хуыз, 
Фæлæ дæу нæ дыууæ Иры базондзысты сахъ 
усгуртæ, 
Æмæ уæд мæ хæдзар хæлы! Цæй, фæлтау, 
мæнæй уый — ы-с-с-с!.. 
УЫЙ ЦИУ? 
«Æз уарзын!» — ныхъхъæр ластон райдзаст бон 
комы, 
«Æз-з-з уар-з-з-з-зын!» — æрбайхъуыст мæм хохæн 
йæ фахсæй. 
Уый азæлд уыд, æви фæстагмæ æргомæй 
Мæн с’ амондджын кодтай дæ ныфсы ныхасæй? 
101 

КЪУХТÆ 
Ис армытъæпæнтыл фæйнæрдæм фæндæгтæ, 
Ис армытъæпæнтыл биноныг хуымгæндтæ* — 
Уый зæрдæ фæхаста фæйнæрдæм йæ тæгтæ, 
Уый къухтæн æлвасы сæ сæргъты æхтæнгтæ! 
ЗÆРДÆЙАУ КУС!.: 
Ды зивæг фæкæныс, дæ судзгæ зæрдæ 
Йæ кусынæй не ’нцайы, нæ. 
Мæ хæлар, ды уымæн йæ хицау куы дæ, — 
Куыннæ йæ фæфæзмыс, куыннæ? 
ЗÆРДÆЙЫ ФÆНДТÆ 
Лæджы зæрдæ фæндтæ нывæнды дардыл, 
Йæ бæллицтæн кæрон дæр нæй, кæрон. — 
Лæджы зæрдæ у дугъон бæхау царды, 
Иæ рохтыл ын æнгом хæцын дæр зон! 
102 

ДЫУУÆ САХАТЫ 
Мæ иу сахат æгæр фæстейы зайы, 
Мæ иннæ та æгæр размæ цæуы. 
Сæ иу дæр мæн, сæ иннæ дæр мæн сайы, 
Фæлæ уæддæр мæн тагъдгæнаг хъæуы. 
ЕБЛАГЪУÆ 
Ды дардмæ куы цæуай нæ рæзты — 
Фысым дын уыдзыстæм, бæлццон! — 
Мах уазæджы хорзæн хæхбæсты 
Æрæгмæ фæзæгъæм «хæрзбон». 
1958—1961 
€^ 
103 

сг^э^Г^ 
ÆХСÆЗГАЙ РÆНХЪЫТÆ 
* * 
Куыд фæлмæн у, мад, уастæн дæр, дæ зæрдæ! 
Куыд хъал-иу вæййыс цотæй ды, куыд хъал! 
Сæ цардвæззæг сын сурс кæны сæ сæртæ, 
Æнæ къæдз лæдзæг нал фæцæуынц, нал, — 
Ды сæ уæддæр ма карджынтæй нæ зоныс, 
Ды сæ уæддæр ма сабитæ фæхоныс. 
Сæдæаздзыд мад алы бон куыдта: 
«Мæ уарзон сахъ фырт нал раздæхт зын хæстæй»... 
Нана йæ сыхаг поэтæй куырдта 
Ныййарæджы хъыг равдисын ныхæстæй. — 
Фæндыдис уый, æмдзæвгæтæй йæ рыст 
Куы ’рцыдаид хъæбулы цыртыл фыст. 
104 

Мæ фыды мардыл къорд азы цæуы, — 
Йæ худ ныр дæр ма ауыгъдæй лæууы. 
Мæ ныййарæг мын хаттæй-хатт фæзæгъы: 
«Нæ лæппу, ныр дæ фыды худ ныккæн»... 
Фæлæ кæм уæндыд! — Уыцы стыр къæдзæхæн 
Йæ разы ’рмæстдæр къаннæг дур куы дæн. 
* 
Мæ уарзон Иры æз кæм нæ æрзылдтæн! 
Кæй нæ къæсæрæй бавæрдтон мæ къах! 
Æз алкæм хъама фенынмæ бæллыдтæн, 
Фыдæлтæн чи уыд рагæй дæр зынаргъ. 
Фæлæ кæм уыди тугисынæн хъама, 
Ныр уым фæлтæргай чингуытæ сты амад. 
105 

* * 
Фæззыгон изæр тулдзытæм кæсын: 
Сæ сыфтæр æмæ бур гуыркъо ызгъæлы. 
Цыма тымыгъæй байдыдтой тæрсын, 
Тæрсынц, куы фæуой хуртуангонд дзæгъæлы... 
Мæнæн мæ бонтæ ауайынц мæ цæстыл, 
Цыма мын зайынц уыцы стыр бæлæстыл... 
* 
Ды нын фæдзурыс: «Бæстæйы ызнæгтæй 
Æнæхъæн æфсад Сухы цагъд кæнин... 
Æз никуы тарстæн карз хæсты мæлæтæй, 
Фыдгултимæ хæст уыд мæнæн мæ цин». 
Кæнæ уыдтæ æдзухдæр тохæй дард... 
Кæнæ дын у бынтон аслам дæ цард. 
106- 

* * 
Æз бирæ зынтæ бавзæрстон мæ царды: 
Нæ уыдтæн тохы бирæ хатт æвыд, — 
Цæуын мæ кодтой не ’знæгтæ сæ карды 
Зындоны комыл, хордтой мын мæ фыд... 
Æртасæн уыд, куы хъуыстаин лæгмартæм, 
Фæлæ дзырдтон: «Цы мын зæгъдзысты адæм?..» 
* 
* * 
Æгъатыр мæлæт искæйы куы ’рбырсы, 
Уæд ыл сабырæй мах фæкæнæм хъыг. 
Сæ «еха-еха» аннæтæн фæхъуысы, 
Фæлæ сæ мур дæр не ’рхауы цæссыг. 
Æз дæр сæ разы дисгæнгæ фæлæууын, 
Мард айрох вæййы — ахæмтыл фæкæуын! 
107 

Сталинграды мыл рацыди тыгъдызæй 
Æмæ æдзардæй бахуыссыд мæ зынг... 
Лæгсудзæн пецты басыгътæн фыдсыгъдæй, 
Мæн фестын кодтой ме ’знæгтæ фæнык. 
Фæлæ æгас дæн æз уæддæр, æгас... 
Сымах ныр, адæм, к’ уаиккат æдас! 
* 
Куы нæ-иу кæнон искæй тыххæй сагъæс, 
Куы нæ-иу кæнон искæй тыххæй мæт, 
Уæд-иу дæ уайдзæф калмы маргау ма ’мбæхс, 
Зæгъ-иу дæ уайдзæф растзæрдæйæ уæд: 
«Ныр хиуарзаджы хъуамæ лæг цы схона? — 
Цы йæ ысхона... Уый — æнæ арт къона». 
103 . 

* 
* * 
Мæ рагбонты-иу абадтæн мæ бæхыл, 
Куы-иу акодтОн барджыты æмгæпп. 
Фæкæс, æмæ та ссурæгæй фæтæхын, — 
Фæцыдис та-иу над зæххыл мæ тъæпп... 
Уæдæй гъенырмæ уайын, уайын дугъы, 
Фæлæ куы не ’фты барæг ысуын къухы. 
* 
Фыдыбæстæйы Стыр хæстмæ фæцыдтæ, 
Хабар дæ нæй уæдæй нырмæ, æфсымæр! 
Нæ мад æмæ дын мыггаджы чындзытæ 
Дæ дарæстæ фæкодтой ам æртывæр. 
Æрыздæхьч! дæ, чи зоны, нæу рох! 
Фæлæ нырма зæххыл нæ банцад тох... 
109 

* 
* * 
Æвæдза, хæхты хорз фидауы зарæг, 
Куыд нæ фидауа хæхты та, уæвгæ! 
Ныззарыдтæ йæ — айнæгмæ йæ айнæг 
Дзæбæх фæхæссы, уæлдæфы нæргæ. 
Нæ хæхты зарæг ис йæ тых, йæ барты. 
Нæ хæхты зарæг дардыл хъуысы, дардыл! 
Куы вæййæм иумæ — уайтагъд фестæм зæй, 
Нæ рухс бон фесты саудалынг изæр. 
Дыууæ хъамайæн иу кæрддзæмы нæй 
Уæвæн, гъе афтæ — æз æмæ ды дæр. 
Мæй æмæ хурау хицæнтæ куы вæййæм, 
Уæд та кæрæдзи мысгæйæ фæсайæм. 
110 

Æмгар, тыхджын у уарзондзинад царды, 
Æмæ йын ма мыс «базырджын» ныхæстæ: 
Кæд зæрдæйы фæнд бацæуа йæ рады, 
Уæд афтæмæй дæр базондзæн йæ хæстæ, — 
Дæ уарзондзинад ахæм гуырдæй гуырдзæн, 
Æмæ йæ зынгæн бахуыссæн нæ уыдзæн. 
Куы ма уыдыстæм сабитæ, уæд-иу нæм 
Нæ буц хистæртæ байдыдтой бæллын: 
Нæ цахъхъæн уæвын каст хуыздæр сæ иутæм, 
Цыд иннæтæм дæр махыйас цæрын. 
Куы дары сæрыл азты чырс бæрæг, 
Уæд та æз кæнын кæстæртæм хæлæг. 

Куы стахт фыццаг хатт космосмæ Хъæбатыр, 
Йæ нау æнæфæд дунетыл куы зылд, 
Гъе уæд зæххыл та райсомæй сæ уаты 
Йæ уарзон саби авдæны хуыссыд, 
Йæ гыццыл къухтæ ирд арвмæ тылдта, 
Цыма йæ фыдмæ «ахæсс мæ» дзырдта. 
* 
Гагаринимæ атахтис ирон дæр, 
Æгас дунейы къухæмдзæгъд сæм хъуыст, 
Æмæ æнæсгæрст космосы бæрзондæй 
Æрцыд æнусмæ ног диссæгтæ фыст. 
Гагаринимæ тахт ирон — мæ зæрдæ, 
Æрхаста арвæй стъалыты цæхæртæ. 
112. 

«МА НЫЦЦÆВ ДÆХИ, МÆ ХЪÆБУЛ!..» 
м. н. 
(Таурæгъ) 
Царди хохбæсты мæгуыр ус, 
Баззадис идæдзæй раджы. 
Уый дзырдта: «Мæнæн цæстырухс 
Сты мæ цот —дыууæ лæггаджы...» 
Рæстæг стонг бирæгъау хатти, 
Боны фæдыл бон ызгъордта. 
Æмæ мад йæ фырттæн бадти, 
Фырттыл сау тухитæ кодта: 
Комы комдзæгтæй сæ хаста, 
Базæн сын йæ хъæбыс дардта, 
Уалдзæгау йæ хъарм ныхас та 
Сабиты рæвдыдæй дардта. 
Сидзæргæсæн хъæу æмвосæй 
Алы хатт цыдис йæ зиумæ... 
Фырттæ байрæзтысты хорзæй, 
Бинонтæ æрхастой иумæ. 
Уарзтой тынг бирæ кæрæдзи, 
Мад сын федта хур сæ хурæн; 
Мады бадт дзæгъæл нæ фæци 
Уыцы буц дыууæ хъæбулæн... 
8 Мæ Иры ныфсæй. 
113 

Фæлæ, дам, æрзад сындзытæ 
Мадæн раст йæ къахвæндæгтыл... 
Стæй, зæгъы, йæ ног чындзытæ 
Систой ардауын сæ лæгты: 
«Уе ’лгъыстаг ныййарæгимæ 
Кард æмæ фыдау куы сыстæм... 
Уæд цымæ хъыгдарæгимæ 
Риу-æмриу кæдмæ цæрдзыстæм? 
Тагъд æй фесафут!.. Кæнæ та 
Мах фæлидздзыстæм бынтондæр»... 
Хинтæ байдыдтой, кæлæнтæ... 
Афтæмæй æрвыстой бонтæ. 
Мæйттæ ницы ком лæвæрдтой, 
Се ’фсинтæн къуырдтой сæ ныхтæ. 
Мæйтты се ’фсинтæ фæлвæрдтой 
Уæд ныссадзыныл сæ ныхтæ... 
Лæгты раздæхта нывæрзæн 
Царды денджызы æрфæнты... 
Ахæм цинаджы нывæн сæ 
Фæндырæй цæгъдын æрфæндыд. 
Фырттæ райдыдтой тæрхæттæ, 
Фырттæ рахастой уынаффæ, 
Уыдонæн бæстыл сæ фæдтæ 
Арæг дæр куыд нæ уа, афтæ,.. 
Хъуамæ тар æдзæм æхсæвы 
Мадæн «бафидой» йæ фæллой, 
Хъуамæ сау хъæдæн йæ тæрфы 
Мады зæххы бын фæкæной. 
Сых та йын æнхъæлой хъуамæ, 
Ис цыма кæмдæрты балцы, 
Фæлæ дын куы сласид хъама 
Хистæр фырт æмæ йæм бацыд!.. 
114 

Тугхортæ сырдтау æвнæлдтой... 
С’ алыварс лæмбынæг федтой... 
Марды голладжы цæвæрдтой, 
Кæстæрæн æй ачынд йе ’ккой... 
Талынджы уый къохма^ хаста, 
Развæндаг дзæбæх нæ уыдта. 
Фырт нын йе ’схæссæгæй бастад, 
Фæлæ кодта фырт йæ хъуыддаг... 
Мæй дæр мигъты ’хсæнмæ балæст, 
Цыма сау арф ингæн къахын 
Байдыдта, ыстæй уæд бамбæхст 
«Авд хойы» æргъæу гæнахы. 
Фæлæ уый цæмæй æмбæрста: 
Искæмæн йæ зынг ныххуыссыд, 
Талынг марæджы æмбæрзта, 
Æмæ марæгæн æххуыс уыд... 
Мæп та райдыдта фæлгæсын, 
Рæвдз йæ ног къахт ингæн хæлдта... 
Æмæ хабарыл йæ цæссыг 
Уæд ыстъалытæй ызгъæлдта... 
Фырт фæтыхст: «Мæнæн æвдисæн 
Сты æрвайдæнтæ æрмæстдæр, 
Райсом алкæцæй фæдисы 
Адæм ракæлдзæн мæ фæстæ...» 
Сонтæй цыд, йæ къах ыскъуырдта, 
Айнæгыл æваст фæзæбул... 
Мадæн æм йæ уд ысдзырдта: 
«Ма ныццæв дæхи, мæ хъæбул!» 
1961 

АЛАНЫ ТАУРÆГЪ 
Нæ ног таурæгъ мæ фæндырæй кæм гуыры, 
Уым цард кæддæр нæ фыдæл сойбыдыры. 
Йæ ном, дам, уыд Алан, зæгъгæ, куы зæгъынц, 
Нæ кæстæртæ йæ зонынмæ фæбæллынц. 
Аланæн, дам, йæ дард хæтæн кæм уыди, 
Гъе уыцы ран ыстыр хъаймæт æрцыди. 
Фыдуаг æрдзæн цы нæ уыдис йæ бон та! — 
Алан дын уæд егъау чырын ыскодта. 
Йæ къултæ йын хорз байсæрста мыдадзæй, 
Йæ къултæ йын хорз бахсыста æвдадзæй, 
Æрхаста дын уæлвæзтæ ’мæ дæлвæзтæй 
Цæрæгойтæ, зайæгхæлттæ æвзæрстæй. 
Нывæрдта сæ йæ чырыны, йæхæдæг 
Уым бабадтис æхсарджынæй ыскъæрæг. 
Æгас бæстæ фæйлаугæ фурд куы фестад, 
Аланы-иу уæларвы онг куы фехста. 
Ысдзырдта-иу: «Кæм и уæдæ хуыцау та?»... 
Æмæ та-иу фыдгуылфæнтæм æрхаудта. 
Зыд уылæн-иу лæбурынтæ куы систа, 
Уæд-иу фæтахт йæ чырынæй ысхъистæ... 
’ 116 • 

Цъæх уалдзæгæй хæрæмигъджын фæззæгмæ 
Аланы цæст зæхх нал федта хæстæгмæ. 
...Æгæрон фурд йæ абухтæй æрынцад, 
Аланæн, дам, уæд фенцондæр йæ зын цард. 
Йæ чырыны сырх уасæгмæ тых цас уыд, 
Гъе уыййас дын æвиппайды ныууасыд: 
«Нæ фæндагмæ тагъд хуры цæст фæзындзæн,— 
Æдас былмæ æвæллайгæ фæтындзæм!..» 
Æваст сæ фурд ныхъуырынмæ кæм хъавыд, 
Гъе уым Алан йæ къахкъухтыл Æркафыд. 
Йæ худ, зæгъы, уый хъал сагъдæй æрсагъта, 
Ыстæй, зæгъы, йæ уадындзæй æрцагъта. 
Йæ уасæгæн уæд, иуцыбырныхасæй, 
Уый авæрдта сызгъæринконд сæрвасæн. 
Уæдæй нырмæ йæ къоппайыл æрттивы, 
Йæ уынд, йæ хуыз фыдуадæй дæр нæ ивы. 
Æргъæу чырын куы нал кодта æнкъуысгæ, 
Уæд сау маргъмæ Алан фæсидт æххуысмæ: 
«Æхст фатау мын, цæй, атæх ды, мæ халон, 
Хъаймæт фæци — нæма фæци, уый базон». 
Фæтахти уæд... Фæлæ кæмдæр, кæмдæр та 
Æнæмæтæй цæйдæр хæдмæл æфтъæрдта. 
Алан тыхсти: «Æнхъæлмæ дæм куы кæсын, 
Хабар дæ уæд цæмæн байрох æрхæссын? 
Куы фæзынис — æрхъæцмæ дыл нæ хъæцин, — 
Мæ сæр дæуæн нывондæн дæр æрхæссин». 
Нæ йын уыд дзуапп... йæ сайæгмæ фæмæсты.- 
«Дæу холыхор ысхондзысты мæ фæстæ!..» 
117 

Нырмæ дæр ыл гъе уыцы ном куы баззад... 
Аланæн та æндæр уыди ахъаззаг,— 
Æргъæу чырын куы нал кодта æнкъуысгæ, 
Уæд ног маргъмæ Алан фæсидт æххуысмæ: 
«Мæ зæрватыкк, фæтæх ма мын ды абон, 
Хъаймæт фæци — нæма фæци, уый базон...» 
Уæд зæрватыкк бæрæггæнæг фæтахти, 
Æхст фатау раст хæрæмигъты фæсагъди... 
Йæхи цæстæй уый фсдта уæд фæрныг зæхх, 
Æгас бæстыл æрзылди, стæй æрыздæхт. 
Алан та уæд йæ уадындзæй æрцагъта, 
Бæстыл та цард æрцыд, зæгъгæ, куы загъта, 
Мæ зæрватыкк, мыггагмæ дæр мæ хъæстæ 
Дæу фарнхæссæг ысхондзæни мæ фæстæ. 
Нырмæ дæр ыл гъе уыцы ном куы баззад. 
Фæмысынц æй: кæй уыдис уый ахъаззаг! 
Уый уалдзæгæн у фидиуæг æнусты, 
Уый уалдзæгæн фæнывæнды йæ рухс тын. 
Аланæн уыд сабыр дугмæ йæ тырнын, 
Кæсы, æмæ æрлæууыдис йæ чырын". 
Йæ бынатæй *уы рахызти къæрццокæг, 
Уæд риуыдзаг ысулæфыд æнцонæй, 
Ысцин кодта: кæй раирвæзт дзæбæхæй. 
Уæд акасти нæуæг февзæрд къæдзæхæй: 
Рæхысбастау рæсугъд хæхтæ уæларвыл 
Æндзæвдысты, ныгъуылдысты йæ арфы. 
Алан, зæгъы, уæд фидар уыд гæнахау. 
Фæлæ, зæгъы, уым сагъæсы куы бахауд: 
113 

«Ам — цъассытæ, ам алы ран — æвадат... 
Цы уыдзынæн? Мæ хъысмæт мыл куы рахатт!..» 
Куы басгæрста æппæт рæтты гæнæнтæ, 
Уæд бахъæлдзæг, уæд барухс и йæ зæрдæ: 
Уым адæймаг цæмæ бæллыд — уыдысты, 
Æрмæст хъуыдис уый арæхсын йæ куысты. 
Алан дын уым æрбынæттон, æрбæстон, 
Алан ысси фæллойуарзаг, ысхæстхъом... 
Уæдæй нырмæ Аланы фырт — иронæн 
Хæххон бæсты хæххон цæргæс и хонæн! 
1961 

ЧИНЫДЖЫ ИС: 
Æз коммунист дæн! 3 
Мæ Иры ныфсæй 4 
Арвыкомы 6 
„Цæй бæрц дæ уарзын, Ир!.." 7 
Хæхты 8 
„Райгуырæн уарзон зæххимæ..." 9 
Мæ фыд 10 
Дугъон * П 
Мæ уарзон Заманхъул 12 
„Мæ карæн слæууыдтæн йæ рындзыл..." ... 14 
Кавказаг Пушкин 15 
Афтид ингæн 17 
Дидинджытæ 18 
Фæззыго’н мæргътæ 19 
Терчы барджытæ 20 
„Мæ зæрдæ мын арæх æлхæпынц..." 21 
Цырт 22 
Салдат 23 
,Хъазты барæг 24 
Ирон : 26 
Мæ амонд 27 
Нæ комдзынæн мæлын 28 
Цард 29 

Фæтæг 30 
Зиуы 31 
Невайы былыл 32 
Петропавловсчы фидар 34 
„Нæ'фехъуыстона-ма зæгъ!.. 35 
Сидт 36 
Цыргъ хъамайау 37 
Куы уаид афтæ! 38 
Æрвдзæф тулдз 39 
Кæсы мæм афтæ 40 
Фæдзæхст 41 
Зæххы астæу 42 
Уазджытæ 43 
Кремлы хæхтæ ..... 44 
Мæскуыйы фарн 45 
Иры дидинджытæ 46 
„Мæнæн у мæскуыйаг бæрз бæлас..." .... 47 
Быдираг хæрздæф 48 
Фæмысын 49 
Мæ лымæн поэттæ 50 
Æмгæртты уайдзæф 51 
Мæймæ раздæр чи стæхдзæн иронæй! .... 52 
Уæларвон концерт 53 
„Æз дын æвзонгады тæмæны..." 54 
Мæ фæстæ 55 
Фыццаг фембæлд 56 
Мæ сыхаджы цæстытæ 58 
„Мауал нын лидз дардмæ..." . 59 
Æмгары сагъæстæй 
1. Фарн фæцæуы! • . . . . 60 
2. Моймæ бадзурдзæн . 61 

3. Фæстаг ныфс 62 
-\ 4. Тæрхондоны 63 
Зæрватыкк • . 64 
Сæгуыт 65 
„Сæумæрайсом мæнæн мæ рудзынг..." . . . г 66 
Ялтæйаг нывтæ 67 
„Иу сæрддон райсом нарæг фæндагыл..." . . 69 
Нæ хъæуккаг 70 
Зондаби 71 
Галыбындзы сæфт 72 
Хъазы хъаст 73 
Айдагъ хъуыдатт 74 
Срухс кæнын-ма бавзар! 75 
Бибойы æмбисонд 76 
Горæтаг хъал чызг 77 
Цыбыр ныхасæй 
„Фæлтæрд салдат...", „Ды тырпыс...", „Дыргътæ, 
дам...", „Мæ хæлар, фæнды дæ...\ „Цы 
туг ныккалдтай, ’уымæй.. \ „Нæ хистæр, 
дæ кæстæрæн амон..." 78 
„Лæмбынæгкуы ’мбарай...", „Кæсы мæм лæджы 
’взаг...", „Булæмæргъ ма...\ „Мæнæн мæ фы- 
ды фыд...", „Уастæп, дæ романтæ...", „Зон 
æй, куырм Уыг..." 79 
„ХъыхъхъагДомбай...", „Æнæбары-иу...", „Ца- 
лынмæ хъæды...", „Цас иыллæгдæр акувы,..", 
„Адæймаг зæххыл райгуырди..." „Уæдæкуыд 
хорз у!..\ 80 
Ис нæм куывд...", „Дидинæджы алы къусчы...", 

Фыдлæ’г...", „Калмы æвзæгты...", „Кæркдоны 
рагъæнæй...", „Хъыргъы..." - 81 
„Сохъхъыр куыдз...\ „Дæ дыууæ æрфыджы...", 
„Уарзонлды сусæг зынг...", „Дæ зæрдæйы 
цы фæпдтæ ис...", „Цæрын цы хъæуыЛ.", „Куы 
уаид..." 82 
„Зæххыл мыггагмæ...", „Æмгар, фæнды дæ...", 
„Æвæдза...", „Дугъоп бæхы ’фсон...", „Цæх- 
джын кæсаг...", „Дæхидæ базонын фæнды..." 83 
„Фæдисмæ дæ бæхыл...", „Хæххоп уады тæ- 
мæны...", „Бæласæп йæ сырхфарс фæткъуы...", 
„Æрдз нæ хæхты...", „Нæ къада дæттæ...", 
„Куы февзæра..." 84 
„Цæргæс уæларвмæ...", „Æвзыгъд маргъ...", 
„Фæмысын дидинæг...", „Æмгар, кæсæм...", 
„Сæ зарджытæ...", „Дæ мыдыбындзытæн..." . 85 
„Бонтæ-фырыхъултау...", „Кæм иыл-иу фæ- 
зыид...", „Терчы пыссабырыл...", „Дымгæ йæ 
тæккæ тыигыл...", „Дæ хурыскастыл...", „Уал- 
дзæджы..." 86 
„Дон арфдæрæй...", „Хорз дугъы барæг...", 
„Кæд цæрæм...", „Уыд авдыссæдзаздзыд...", 
• „Бæхы бæсты...", „Цыма саби ’мæ зæронд..." 87 
„Ирон куывд...", „Нæ тæрсын æз...", ^Æнæ са- 
би кæрт...", „Хуыснæгхъахъхъæны...", „Адæм 
хус быдыры...", „Цы мын зæгъой..." ... 88 
„Куы’рвитай бонтæ"..., „Цыдæриддæр" зæх- 
хыл..., „Æрдыи ныкъкъæдз"..., Куыд уынæм 
дæу"..., „Фæдисы рæстæджы...", „Дзурынц..." 89 
Хуымæтæджы гени, Бануазыпы дугъы, Æрмæст 
— æмдзæвгæтæ... - 90 

Нæ иу поэт цы уарзы Поэтгонды цъиувæдис, 
Æххуыс : . . . . 91 
Дзырдуаты æххуысæй... Ам цъыкк, уым цъыкк, 
'Хъазы цин - 92 
Милæйдзаг мæй, Æрмæст æртæйæ, Гонорар 
æххæстæй : . 93 
Булæмæргъы ’хсырæй, Бæллын..., Æлхыскъгæнаг... 94 
Поэзийы хор, Саргъæвæрдæй, Дæхæдæг . , . 95 
Салдаты бæллиц, Ныстуан, Уæд дыта? 96 
Хиппæллой, Зæххы æнцой, Тæхыны бон . . 97 
Худгæнæг цæмæй зоны..., Худ лæггæнæг нæу, 
Козбау æмæ йæ хицау ........ 98 
Æмдзæгъдуарзаг, Иунæг, Хуыйы маст .... 99 
Авгау, Денджызæй фыддæр..., Уырызмæджы 
лæвар •..,.. 100 
Кæрæфы хъысмæт, Тæрсын дын..., Уый циу? . 101 
Къухтæ, Зæрдæйау кус!.. Зæрдæйы фæндтæ... . 102 
Дыууæ сахаты, Еблагъуæ 103 
Æхсæзгай рæнхъытæ 
„Куыд фæлмæн у!..", „Сæдæаздзыд* мад..." . . 104 
„Мæ фыды мардыл...", „Мæ уарзон Иры..." . . 105 
„Фæззыгон изæр...", „Ды нын фæдзурыс...", . . 106 
„Æз бирæ зынтæ бавзæрстон...", „Æгъатыр 
мæлæт..." ' т 107 
„Сталинграды мыл рацыди...", „Куы нæ-иу 
кæнон..." . - ■ 108 
„Мæ рагбонты-иу...и, „Фыдыбæстæйы Стыр 
хæстмæ..." . . 109 
иумæ, 

„Æмгар; тыхджын у уарзоидзинад.,.", „Куы ма 
уыдыстæм сабитæ..." , 111 
„Куы стахт фыццар хатт...", „Гагаринимæ атах- 
тис ирон дæр..." 112 
„ Ма ныццæв дæхи, мæ хъæбул!..." (таурæгъ) . 113 
Алапы таурæгъ 116 

Муртазов Борис Алхашовач 
Осетией окрыленный 
(стихи) 
Редактор Ц а р у к а с в А. II. 
Художник К а п у к о в У. К. 
Технический редактор Д з г о е в А. А. 
Корректоры. С X. Гутиева, 
В. Т. Дзодзнкова 
Сдапо в набор 11-1Л/-1961. Подиисано к печати 
13-Х-1961 г. Формат бумаги 70х921/32# Печат. 
листов 4,68. Учетно-изд. лисгов. 2,72. 
Заказ № 921. Изд № 47. 1 ир’аж 2000. 
ЕИ 01307. Цена 24 к. 
Северо-Осетинское книжное издательство, 
г. Орджоникидзе, пр. Сталина, 11. 
Республикаиская книжная типография, 
г. Орджоникидзе, ул. Джанаева, 20. 


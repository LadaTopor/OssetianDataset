Гетъоти Виктор 

Æ****^ 
%(4и*р 
Æндзæвгитæ 
№ 
ДЗÆУÆГИГЪÆУ 
2006 

84 Осет 
Г-56 
Гетъоти В. 
Г-56 Уарзти гъæбеси.— Æндзæвгитæ.— Дзæуæ- 
гигъæу. - «Ир». - 2006. - 191 ф. 
Гетоев В. Д. 
В объятиях любви. 
В сборник вошли стихи разных лет. Их объединяют 
чувства неподдельной любви к родному краю, его 
величественной природе, его гордым и красивым 
людям, ощущение личной причастности поэта ко 
всему, что происходит в окружающем его мире. 
84 Осет 
© Гетоев В.Д., 2006 
© Григорян В.С., 
оформление, 2006 
4702500202-3 0 06 
М131(03)-06 
15ВЫ 5-7534-0192-9 

* * * 
Фæххастон мæ сагъæстæ мæхеми, 
Мæ гъудити аги фæффунх дæн, 
Æрцудтæн æрæгиау мæ кеми, 
Сæ цъотта исистон мæ цъухтæн. 
Ан нæхе æносмæ цæрун æнгъæл, 
Нæ цард æнзтæй æма бæнттæй барст, 
Мæ цæвæг не ’сгъæстон афонæбæл, 
Мæ хуасгæрцæ уесбун, уæлдзæнкарст. 
Фиццаг дзурд ку фæууй зин исхауæн, 
Фиццаг ампъез фæууй зин гæнæн. 
Нæй æнцон мæнæн дæр, æнæдауæ, 
Мæ гурусхи æдас ку нæ дæн. 
Кæд, миййаг, нæ базудтон дæ уагæ, — 
Мæ хъйамæт ку не ’суа дæ аккаг, 
Гъе уæд дин ци ’скæнон, ци рæуагæ, 
Мæ Иристон,— мæ нифс, мæ зæрдтаг! 
Сумахæй мæ Дигорæ, мæ Ирæ, 
Мæ сæр уи сæрбæрзондæй хæссун. 
Мæ лæвар — мæ зæрди ’мбес — мæ лирæ — 
Æз уин æй оди тугъдæй дæттун. 
5 

МÆ ДИГОРÆ 
Ескæд ку цæрон æз еуварси, 
Дæуæй, мæ Дигорæ, идард, 
Æма ку рацæуа къуар анзи,— 
Дæубæл ку нæ кæнон æнкъард. 
Миййаг, ку ’сфæлхæтон изоли 
Дæубæл, мæ мадтæлон æвзаг, 
Æма ку феронх уон Дигори, 
Уæд мæ-еу исхонæ де ’знаг. 
Æз дæ ку нæ уинон мæ фуни, 
Де ’ной ку агорон амонд — 
Фæлтау хъурдохæнæй ме ’рхуни 
Дæумæ фæдздзиназæд мæ уод. 
Кæд æз дæ сæрбæлтау тухст бони 
Мæ цард бавгъау кæнон ескæд, 
Уæд мин мæ царди хай изоли 
Дæ маст цæфсгæ фатæй фехсæд. 
Зæруæй ме ’нæхъаури цæрунмæ 
Дæумæ ку ’сæздæхон, гъе уæд 
Мæнæн дæ зæнхæбæл мæлунмæ 
Бунат цирти.фагæ ма ’суæд! 
6 

НÆХУÆНХТÆ 
Æрзилдайтæ идæрдтæбæл, 
Хорискастмæ уæ фæлгаст. 
Æрхуæстайтæ уæ цæнгтæбæл 
Тумбул симди, ронæлваст. 
Фæууидтайтæ берæ зинтæ, 
Кæрон н’ адтæй уæ незтæн. 
Уæ цæсгони арф æнхъирдтæ 
Æнцæ уомæн æвдесæн. 
Техъул-мехъул нæ кæнетæ, 
Уæ бундор æй зæнхи арф. 
Дæнтти мадæ — уæ цъететæ,— 
Æвдесæн син уæлæ арв. 
Уæ арф кæмтти — цæугæдæнттæ, 
Уæ къолфæхсти — дор зелæн. 
Кæдзтæ-мæдзтæ къæлос нæдтæ — 
Уæ мет зæйти лæборæн. 
Уæ ирд арви цъæх цæститæ, 
Уæ цæргæсти бæрзонд тахт. 
Æстъалути пæррæститæ 
Фестъæлфæгау фæлкъуæрд тагъд. 
Хъалаур уин уæ мæсгутæ, 
Зинг цæститæ — фæдесон. 
7 

Æхгæд æнцæ уæ æфцгутæ 
Мет къуматæй зумæгон. 
Евгъуд дзаман, евгъуд доги 
Аланти конд арт — цæхæр 
Нæ мед хуæнхтæ — Дигоргоми 
Ма ниххуссæд макæддæр. 
О нæ хуæнхтæ, — нæ хуæнхбæстæ, 
Нæ фидтæлти гъар къæсæр! 
Игъусæд уи мингай æнзти 
Тохи зарти дудзи гъæр. 

НÆ ХУÆНХБÆСТÆ 
Уæлæ нæуæг мæйæ къæлос — 
Арвæн сугъзæрийнæ æрфуг, 
Бæрзонд хуæнхти реубæл æнос 
Рæхцуй фидтæлтиккон мæсуг. 
Уобæл нæбал бадуй цæргæс, 
Рæстæг ихалуй ин æ даст. 
Æнкъард, тæфирфæсхуз — е ’нгæс, 
Кæнуй арф кæмттæмæ сах каст. 
Ами æдзæрæг æй медхонх, 
Кæмттæ — æнæзмæлæг, седзæр. 
Махæй цæмæн фæцæй иронх 
Цитгин нæ фидтæлти къæсæр? 
Райдзаст, фиццагонау гъæрæй 
Мæргътæн нæбал цæуй сæ зар. 
Ефстаг æригъусуй гъæдæй 
Нидæн, сау халæнтти кар-кар. 
Хъамил аваруæтти фæрстæй 
Цæуй нæ фидтæлти нæтун, 
Æз ба, нæ абонмæ кæсгæй, 
Аххæй нæ исонбæл кæун... 
9 

* * * 
Зæнхи цъарæбæл устурдæр горæт 
Мæ райгурæн гъæу Устур-Дигорæ’й, 
Гъе уомæ гæсгæ æ рæсугъд сорæт 
Цæстæбæл гъазуй æхсæвæй-бонæй. 
Кæмтти уиндгундæр Дигори ком æй, 
Уомæн æвдесæн — æ рæсугъд æрдзæ. 
Дæнтти рæсогдæр Ирæфи дон æй, 
Уомæн сæ уарзун мæ уоди бæрцæ. 
Хестæрти фарнæ — кæстæрти евгед, 
Не ’стурдæр хæзна фидтæлти зæнхæ’й. 
Хуцау нæ ’скодта уотæ харакет,— 
Нæ зæрди колдуар нæ къæбæр цæнхæ’й. 
Мæ уонæхсарæ — минкъий Дигорæ, 
Дæ тоги тъинг дæн, дæуæн ку цæрун,— 
Мæ цæсти гагу, мæ зæрди морæ, 
Мæ суйни сæрбæл дæуæй ку ’хуæцун... 
10 

МÆ гъАР КЪÆСÆР 
Мæ гъар къæсæр, мæ Дигорæ, 
Мæ фæндури заргæ гъес. 
Ду мæ уоди гъар астъонæ, 
Мæ раст зæрди раст æмбес. 
Ду ме ’взаги арф уедагæ, 
Мæ цæстити рохс тæмæн. 
Мæ Бонвæрни æрттевагæ, 
Æнæ дæу æз къуæтти дæн. 
Мæ зæрдæн дæ ду æ зæрдæ, 
Мæ царди хай — дæ нивонд. 
Ку нæбал уон, мæ фæсмæрдæ 
Ниууадздзæнæн дин мæ уод. 
Мæ фиццаг уарзт, ме ’взонг бæнттæ, 
Хуæрзбон дæр уин нæ загътон. 
Бæгъæнбадæй мæ къахфæдтæ 
Кæддæр ами ниууагътон. 
Изол уогæй дæ ме ’рхуни 
Хебæраги имистон. 
Уидтон арæх дæу мæ фуни 
О мæ уарзон Иристон! 
11 

Ескæд бони, мæ Дигорæ, 
Ку феронх уон дæу, гъе уæд, — 
Уазай цъонккæй и арф коммæ 
Мæн рансонæд мæ мæлæт. 

МÆСГУТÆ 
Ка мин зæгъдзæнæй уæ карæ, 
Ка уин равардта уæ ном? 
Ци хузи ’сбарон уæ хъаурæ, 
Уой зæгъун кунæ ’й мæ бон. 
Хæссетæ бæрзонд уæ кадæ, 
Уомæн æвдесæн — Тæторс. 
Некæд бæлстайтæ æгадæ, 
Цæрдзæнæй уæ ном æнос. 
Мæйдар æхсæви цæргæстæ 
Гъæуай кодтонцæ фæндаг, 
Нæ медхуæнхтæмæ æд гæрзтæ 
Ку лæборидæ æзнаг. 
Фæнникъолидæ зинг цæстæ 
Мæсуг мæсугмæ æваст, 
Исфæдес уидæ хуæнхбæстæ 
Æзнæгти нихмæ æд маст. 
Ниррезиуонцæ къæдзæхтæ 
Фудголи нихмæ гъиггаг, 
Цирен калдтонцæ æрврæгътæ, 
Фæлледзæг уидæ æзнаг. 
13 

Уæ кади мурæ æдæрсгæ 
Берæ фæлтæрти нæрдзæй. 
Аланти мæсуг — хуæнхбæстæ, 
Æносмæ федар лæудзæй... 

МÆ РАЙГУРÆН ГЪÆУ 
Изæдти бадæн — 
Бæрзонд хонх Даси, 
Æ æхтрæбунæй 
Игуруй Къæрæу. 
Ирæфи донæн 
Æ хонсарварси, 
Муди къоцгитау, 
Мæ райгурæн гъæу. 
Æнсури мæйи 
Райгурдтæн уоми, 
Æмбес æхсæви 
Тъæри уæлгъосмæ. 
Ниртадтонцæ мæ 
Къæрæуи дони 
Гъæдин тæгæнай 
Цъилингай рохсмæ. 
Мæ райгурæн гъæу — 
Устур-Дигорæ, 
Мæ фиццаг къахдзæф 
Ами ракодтон. 
15 

Мæ гъазæн æндзæр, 
Мæ хауæн къолæ,— 
Мæ уодæгасæй 
Куд уæ феронх уон... 
Ниууагътон ами, 
Фидтæлти къæси, 
Ме ’нæрцæф бæнттæ, 
Гъæугæрон тъифсгæй. 
Мæ гъазæн гъолтæ — 
Гъоги кæвдæси, 
Нур дæр ма æнцæ 
Уоми римæхстæй. 
Уæрæсей къумти 
Кæми ба н’адтæн?! 
Мæ байраг бæхбæл 
Æнæ идонæй. 
Хæрттæ-урдгути 
Догъи фæууадтæн, 
Æхсæвæ мæбæл 
Надбæл æрбонæй. 
Тайгай тар гъæди, 
Арф дони найгæй, 
Мæ байраг бæх мин 
Тæхдон фæлласта. 
Фæстаг хатт мæмæ, 
Дони нихъулгæй, 
16 

Фенхус æнгъæлмæ 
Гъæрæй ниууаста. 
Æстонг, уазалæй 
Ци нæ бавзурстон?! 
Мæ тухст мæ дардта 
Къæлæти бастæй. 
Мæ зинтæн сæттун 
Ку нæ бакумдтон,— 
Мæ нисан мæмæ 
Æнгъæлмæ кастæй. 
Адæми æхсæн, 
Æгади бæсти, 
Хуæздæр æй лæгæн 
Æ унæй нæ ун. 
Мæ цæргæбæнтти 
Дохтури кусти 
Мæлæти хæццæ 
Гъæбесæй хуæцун. 
Идарди цæргæй, 
Берæ’нзти дæргъци 
Æнæ дæу, мæ гъæу, 
Куд бафæразтон? 
Исдæмæ ’ зд ахтæн 
Хуцауи фæрци, 
Æгади ном дин 
Некæми ’рхастон. 
17 

Мабал æрбон уæд 
Ме ’хсæвæн е ’сон,— 
Фидтæлти зæнхæ 
Ку дæ феронх уон. 
Дæ зæрди ристæй 
Ку нæ фæрресон,— 
Ма мин ниттайæд 
Дæ къæбæр-цæнхæ... 

УАЛДЗÆГ 
Зæнхæ æрискъидтæй, фæййервазтæй, 
Арв дæр фæсуазалтæ хуфуй. 
Мæргъти цъæбар-цъубур бонрайдзастæй, 
Рæстæг æнидонæй тæхуй. 
Бæстæ рахецæн æй комахсæнæй, 
Нæ уæр мартъий дуарæй уасуй, 
Хор ба æ гъар тунти сæрвасæнæй 
Æрдзæн æ дзигкотæ фасуй. 
Кæмтти сæрзеллæггун цæугæдæнттæ, 
Сæ догъ æмбохъула, хъæлбест. 
Зæнхæ — цигайнаг бæх, уорс гъолæнттæ, 
Калуй метпъæстутæй æ фест. 
Цæуй коми тулфæ æ бауæрæй, 
Æ хед арф къанæутти уайуй. 
Бон дæр нибберигъта, фæддаргъдæр æй, 
Цийнæ хор къæвдатæй уаруй. 
Нæ уарзт нæ бауæри æригъал æй, 
Цибæл тогдадзинтти кафуй. 
Уалдзæг нæ зæрдити игон дуарæй, 
Сос уарзт зæрди дуæрттæ хуайуй... 
19 

ЦÆРГÆС 
Уарзун цъæх арви æд уорс мегътæ, 
Арæх сæ хæццæ фæккафун. 
Уарзун нæ хуæнхти къæбур тегътæ, 
Арвæн æ ферттивд, сах уарун. 
Уарзун хуæнхти’ндзæфст кæрæдзебæл,— 
Ес нин дзорунмæ еу æвзаг. 
Рæстæг ма ’фхæлæд тæхгæ цъеубæл, 
Уæд ин тæхунмæ æрввæндаг. 
Уарзун хуæнхтæбæл сæумæ раги 
Сæнторс цъетети игон реу, 
Мæргътæн се ’ригъал бонивади, 
Дæнттæн арф кæмтти сæ фæййеу. 
Уарзун нæ хуæнхти уæхæн уарзтæй, 
Нæййес кæцимæн æййевæн. 
Мæ цард сæ хæццæ уотæ бастæй,— 
Ес нин еу зæрдæ дууемæн. 
Уарзун хебарæ æнæбæрцæ, 
Нæ уарзун некæд дæлбар ун. 
Лæг дæр цæридæ уæд мæн бæрцæ 
Æма зонидæ хедарун. 
20 

Тумугъ, мæ базуртæ ниттелæ, 
Ци’й æнæ дæу мæнæн мæ ун? 
Арвбæл цæй бæрцæ дæр фæззелæ, 
Уæддæр хуæнхтæмæ æздæхун... 

ФИЙЙАУ 
Нæ зонунцæ дæу беретæ, 
Ракæнон син дæ таурæхъ: — 
Фæсбун цъохъа æд æркъетæ, 
Дæ астæубæл — цъæх баслæхъ. 
Бæзгин æрфуг, циллæ рехæ, 
Буйнаг ходæ — тумбул зилд. 
Дæ фудæзнаг — хæрæ мегъæ, 
Дæ хуарз æмбал — арви ирд. 
Дæ сау нимæт уарун бони, 
Хуæздæр лæгæт кæми йе! — 
Медæхсæвæ æнафони 
Æрæмбæрзис дæ уæле. 
Дæ фиййаугуй, бæрзæ лæдзæг, 
Некæд æнцæ дæуæй цох. 
Фонси дзогтæ æрæгвæззæг 
Иснард унцæ нæ медхонх. 
Къæпуй месин — тæрсæ къоси, 
Фунуки фунх гъар кæрдзин, 
Ратолис æй хæндуг дзоси, 
Рæфтад хæссæн — дæ хурдзин... 
22 

Сирдти ’рхæстæг фонсгæронмæ — 
Куйти рæйун, топпи гъæр... 
Дæ цæститæ раст æрбонмæ 
Не ’рæхгæнис æппундæр. 

* * * 
Алани имисгæй 
Тæхтхæлæфæй сау ингæнмæ фæллигъдтæ, 
Куд ма цæрæн æнæ дæуæй, куд бухсæн? 
Сау мæлæт ди ку ниссагъта æ нихтæ, 
Уазал мæрæ, æхгæд кирæ — дæ хуссæн. 
Ци дин кодтан? Хуæрзбон дæр нин нæ загътай, 
Кумæ цæуæн, ци ма фæууæн, ци кæнæн? 
Кæугæ-неугæй ниййергути ниууагътай, 
Тар-талингæ, сах уазал æй дæ ингæн. 
Кедæр кизги æнгъæлдзауæй ниууагътай, 
Дæ ингæнбæл ку æгъзалуй цæстисуг. 
Нæ зæрдити сау циртдзæвæн ниссагъдтай, 
Æрдæг дастæй ку байзадæй дæ мæсуг... 
24 

ФУДÆВЗАГ 
Дуари цъасæй цæмæн кæсис, 
Фæсаууон ду ци рæис? 
Бадуй æдзох дæ гъæлæси 
Сосгъонагæ сау къæбис. 
Хъæртуй де ’взаг æнккæтемæ, 
Фæллайгæ дæр нæ кæнис. 
Дууæ ’мбалей кæрæдземæн 
Дууæ ’знаги искæнис. 
Уруй æнгæс — дæ цæститæ, 
Лæг фæттæрсдзæй дæ уиндæй. 
Тæходуй, ’ма дæ фæрскъитæ 
Бонимайæ тæвингæй. 
Игъосетæ, фудæвзæгтæ, 
Уæ цæсгонбæл тугæнгæй, 
Уе ’взæгутæ æд уедæгтæ 
Изгæ ’хсирфæй лухгæнгæй... 
25 

КУРОЙНÆ 
Къуæдтон каркау дæ пернæбæл 
Ду дзоццæги ци бадис? 
Гъур-гъур тикис, дæ меднимæр 
Æвæлмæцгæй ци зарис? 
Дæ къурту дæр æ бæрцæбæл 
Нæ лæдæруй, нæ, е ’фсес,— 
Ку æрхауй æ кæхцæмæ, 
Исесуй уæд гъæр-фæдес. 
Гуæркъуæрагæ кæхци хæццæ 
Æ тæппæзтæ ку телуй. 
Куронвидтæй æвæлмæцгæ 
Нарти тиллæг æууелуй. 
Дæ перни зилд — тигин зелæ, 
Фæркæ фæрки ку соруй. 
Мухцури дон — тæдзгæ къелæ, 
Перни размæ æнсонуй. 
Курондони фæрсауазнæ 
Æгуст хъанæй макæд уæд, 
Нæ берекет анзæй-анзмæ 
Дæ фæлгури ивулæд. 
26 

Куд си кæнæн æртæ къерей, 
Хуцаумæ си куд ковæн. 
Кувдтитæмæ нæ кæрæдзей 
Зæрдæ рохсæй куд хонæн. 

* * * 
Æрлæууй арæх ме ’рхун зæрдæбæл: 
Синхи фæсевæд цибæлæй 
Æрæмбурд уидæ и цъæх зæлдæбæл, 
Кафун мондагæй, изæрæй. 
Нæ фæндури цагъд, нæ гъасти къæрцгъæ] 
Гъæуи сæрмæ дæр игъустæй, 
Уосгор лæхъуæнтæ дæллаг синхæй дæр 
Фæззинниуонцæ фæлустæй. 
Тумбул симд-кафти ерисæй кафун — 
Æхсицгондæр ’ма ци фæууй?! 
Уарзон равзарун, кизгутти зарун — 
Мæ зæрди арæх æрлæууй. 
Фемисуй зæрдæ берæ цидæртæ, 
Фæккæнун сæмæ тæходуй,— 
Ка нæ рарвиста уæхæн изæртæ, 
Царди адæ е нæ зонуй... 
28 

гъÆУИ 
Нæ кæркитæ уæлæ арвмæ 
Дон ниуазгæй исковунцæ, 
И каурæбун хори гъармæ 
Руги сæхе æвдолунцæ. 
Нæ тикис ’ма нæ къæбула 
Сæ кæрæдзей ниттонунцæ. 
Нур сæ, æдта, ци ’схундæуа,— 
Æнæ хилæ нæ зонунцæ. 
Нæ бабузæн æ бæдæлттæ 
Æддæгвæсте ниррæнгъæ ’нцæ, 
Размæ хæсгæй сæ дордæнттæ, 
Къанау донмæ ниббурдæнцæ. 
Æртайунцæ сæхе уоми, 
Нæ тæрсунцæ дони тæхæй, 
’Хе æртайун къанау дони 
Æнтæф бони ци дзæбæх æй! 
Фунуки фунх гъар губорæ 
Нури доги искадгин æй, 
Уой хæццæ мин цигъди морæ 
Дæгæ-дæгæ, ци адгин æй... 
Гъоги æхсир нæуæг дугъдæй 
Фæнниуазун къибилайæй. 
29 

Гъæуи цæрун ци дзæбæх æй, 
Ка си ледзуй — ци гъæла æй... 
Гъæуи цæргæй ка ’сгъомбæл уй 
Æскъуд хæлаф, бæгъæнбадæй — 
Адæми ’хсæн бæрæг фæууй 
Æ хуарз æгъдау, лæгдзийнадæй. 

ЗОНУН ÆЙ ÆЗ 
Зонун æй æз, нур цæгати 
Гъæдæ ’фтауй цъæх сифтæр. 
Нæбал хуссуй зуймон уати 
Хузæ ’ййевуй рæсугъддæр. 
Зонун æй æз, сæумæ раги 
Мæргъти зарун игъусуй. 
Болæмæргъæ бонивади 
Æнæ заргæ нæ бухсуй. 
Зонун æй æз, нæ гъæубæстæ 
Нæ бадунцæ æгустæй. 
Рагуалдзæги зæнхкуститæ 
Гъæуккаг лæгæн æвзурст æй. 
Зонун æй æз, нур айфонмæ 
Нæ бор гъог дæр æ радæй, 
Нæ синхонти аваруати 
Сурх дзæгъар уæс низзадæй. 
Зонун æй æз, ка ’нгъæл кæсуй 
Ме ’рæздæхтмæ æфсадæй, 
Постхæссæги ка фæффæрсуй, 
Е, мæ хортæ, мæ мадæ ’й. 
31 

ХУÆНХАГДОН 
Цæугæдонбæл æ билгони 
Сауæдонæ æфтудæй. 
Адтæй уалдзæг æрвгæрони,— 
Устур уарун æрцудæй. 
Дон райвулдæй фæтæн коми, 
Ракъæрт кодта æндæр над. 
Феронх кодта сауæдони, 
Ниууагъта æй фæсвæндаг. 
Дортæ, гъæдтæ и арф кæмтти, 
Æ сæрбæл сæ ку хаста. 
Æ фæндагбæл — сауæдæнттæ, 
Æхемæ сæ æлваста. 
Æрфестæг æй æрæгвæззæг, 
Сæлфунæг бон æнкъард æй, 
Ес алцæмæн æхе рæстæг, 
Нæ ивулд дон æртадæй. 
Æррæсог æй, æртæнæг æй 
Æ догъон бæх фæлладæй. 
Фæсмон æнгæс ци бæрæг æй, 
Æ цæстингæс æнкъард æй. 
Æрфæндадтæй цæугæдони 
Зæронд надмæ исхезун. 
32 

Æ фиццаг уарзт — сауæдони 
Ести хузи иссерун. 
Тухæвзарæ, æгудзæгæй 
Билгон ибæл æркалдæй. 
Куд исхеза, æрзумæг æй, 
Æ мед бунат ниссалдæй. 
Сауæдонæ сор æзменси 
Æнгъæлдзауæй исустæй: 
Ма бацотæ устур деси,— 
Кæмæндæрти æвзурст æй... 
2 Уарзти гъæбеси 

СÆРДИГОН ИЗÆР 
Сæрдигон бон æризæр æй, 
Хæссуй гъæумæ æ фæллад. 
Хор дæр фæсхонх фæццидæр æй, 
Фæсденгиз ин фусунуат. 
Дуйней сабур æринцадæй, 
Нæбал цæуй мæргъти зард. 
Тар гъæдæ дæр æринкъардæй, 
Æрмæст мæскъæн æ уæлхард 
И гъæддзаути дзурд-удзæлмæ, 
И цæлхитæн сæ къес-къос, 
Нихъуардта сæ изæрдзæлмæ, 
Радзебæл æй и мæйрохс. 
Кæмидæр ба гъæу изоли,— 
Æ къæрæзтæй — нидæн рохс. 
Бæхи хуррут, надгæрони 
Фесхъæтæг уй тарст тæрхъос. 
Куйти рæйун гъæугæрони, 
Дæллаг синхи киндзæрхаст. 
Хуарзæй алци æ йафони,— 
Кедæр тургъи устур гъаст. 
Гъазти рæнгъи сахъ игурдтæ, 
Гуппурсартæ, цæхæрдзаст, 
34 

Нарæгастæу и кизгуттæ, — 
Зæрди хезуй сæ бакаст. 
Æвзонг зæрдæ гъазти цормæ 
Æнæ тундзгæ нæ бухсуй. 
Гъазти къæрцгъæр раст æрбонмæ 
Уæллаг синхмæ игъусуй. 
Тумбул симди æд уарзæнттæ 
Куд хиццаг æй сæ бакаст. 
Идзулунцæ сæ цæсгæмттæ 
Æргон кæнгæй сæ сосуарзт. 
Дууæ уарзти исеу æнцæ, 
Кафт райдагъдæй ерисæй. 
Хъал фæсевæд æсхъеунцæ, 
Тургъæ’змæлуй сæ десæй. 
Синхи каргун силгоймæгтæ, 
Гъазтмæ кæсгæй æд къус-къус, 
Имисунцæ кизгон бæнттæ, 
Нæ син ес нур æндæр куст. 
Иннердигæй даргъ фингæбæл — 
Нæ хестæрти идзулд зард 
Ку игъусуй идæрдтæбæл, 
Ци дессаг æй лæги цард. 
Уæд дин æваст киндзи уати 
Ку фæххустæй сæ цирагъ. 
Билти фембæлд, адгин батæ... 
Ка ’скæндзæнæй уомæн аргъ. 
35 

Дууæ уарзти кæрæдзебæл 
Ниндагъд æнцæ æхсицгон, 
Сæ мондæгтæ — æнæ дзебæл 
Исуагътонцæ сæ фæндон... 

этюд 
Ирдарв æхсæви 
Уæларв мæйрохсæй 
Цъетети цæсгон 
Ивад фæлорс æй. 
Æрвгæрон идард 
И арви ферттивд,— 
Мæйдар æхсæвæн 
Æ цæсти фелхъивд. 
Куд хуссуй æрдзæ 
Æнцад хур-хурæй,— 
Игъусуй нидæн 
Дæнтти сур-сурæй. 
Бæлæсти сифтæн 
Сæ сæбар-субур 
Æ реумæ ’лвасуй 
Æгомуг будур. 
И бони февад 
Æрвгæрон-цъæхæй 
Æ цæсгон нихснуй 
Сæумон æртæхæй... 
37 

ЗУМÆГ 
Уорс арс, усхъуммæ хатт — æ кæрцæ, 
Дæнттæ — къæрес ехæй æмбæрзт. 
Сардзин æхсæвæн æй æ дæргъцæ, 
Бон ба улинкъæ æй æрмæст. 
Хорæн басудæнцæ æ къæхтæ, 
Тухæй æ фазæбæл буруй. 
Цъæх арв тæгæр ех æй уæлхуæнхтæ, 
Мæйæ æ цонæгъбæл гуруй. 
Æхгæд — метхъæпæнтæй гъæунгæ, 
Мургъуз, тар æхсæвæ — мæйдар. 
Зелдох, метæмхæццæ карз дунгæ, 
Зустæй æрбатудта колдуар. 
Хуайуй тумбул къохæй къæрæзтæ, 
Тургъи алли къумти зелуй. 
Телуй се’фцæкъуатæй бæлæсти, 
Сонтæй, агъуд куййæу, неуй. 
Пеци хулуй согтæ тъифсунцæ, 
Финкæй сæ цæстисуг тæдзуй. 
Метæй ниррæсудæй уæлиндзæ, 
Нæ куй æ листæни гъирзуй. 
Сагъæс сæри магъзи æхсæвæ 
Хорхæй мæ хуссæги маруй. 
38 

Нæййес ракæсæнтæ æндæмæ, 
Бурдæн мет тъæфилæй уаруй. 
Хатгай фæххуæцунцæ цæститæ, 
Е’лхийнæ райхалуй ме’рфуг. 
Цъæх æрдзæ, мæргъти пæррæститæй 
Фестун цубур фуни гъæздуг... 

ДИГОРОН ÆВЗАГ 
Цæветтон, не ’взаг 
Толдзæ бæласæ ’й. 
Адтæй ин, ес ин 
Не ’хсæн æзнæгтæ. 
Уони марг зæрдæ, 
Уони фуд лазæй 
Æрдæг сугъд æнцæ 
Æ арф уедæгтæ. 
Нæхе кæд хонæн 
Фидтæлти тогæй, 
Не ’взаги фервæзт 
Уæд хауй махмæ. 
Аланти æвзаг 
Дигорон уогæй, 
Куд æй æруагътан 
Исæвди къахмæ. 
Е ’цæгдзийнадæ, 
Хуцауи фæрци, 
Ракалдта тухæй 
Ефстаг къомбохтæ. 
Фæссадæй уæззау 
Берæ ’нзти дæргъци, 
40 

Нур æй багъудæй 
Дохтури къохтæ. 
Неци гъуддæгтæ 
Ку ’суæлйау кодтан, 
Минкъий естæбæл 
Зæрдæй ку ресæн. 
Уæд, не ’взаг, дæуæн 
Дæ уæззау цъотта 
Куд нæ рагæлдзæн, 
Куд нæ исесæн? 

* * * 
Дигори медхонх 
Фиддæлти къæсæр 
Багъæуай кодта 
Дигори кæддæр. 
Маммай æфсæдтæ, 
Лæгхуар фудголтæй, 
Аланти знæгтæ, 
Тæтæр-манголтæй. 
Æстонг уазалæй 
Сæ тухст зин бæнтти, 
Незти азарæй 
Уазал лæгæтти 
Ци фæразонæй 
Бафæразтонцæ. 
Е куд нæй махæн 
Æносмæ дæнцæ?! 
Цæмæ ’нцæ иронх, 
Цæмæн æй уотæ? 
Сумахмæ дзорун 
О, ме ’нзæнхонтæ! 
Ка феронх кæна 
Фидтæлти фарнæ, 
42 

Есони бон е 
Кæнуй æгадæ. 
Сæ кади ном син 
Бæрзонд исесæн, 
Дигори нана 
Уæд ин æвдесæн. 

ХОДУЙНАГ ’МА АЛЛАЙАГ 
Хонæн нæхе Алайнаг, 
Марæн не ’взаг хе къохæй. 
Ходуйнаг ’ма аллайаг, — 
Дигори’взаг ниххорх æй. 
Базæронд æй, дан, не ’взаг, 
«Прививкæ’йбæл» искодтан. 
Нæбæл нин æй нур тæссаг,— 
Уруссагау базудтан. 
«Чем помочь тебе», не ’взаг? — 
«По-дигорски» нæ дзорæн. 
«Стал как будто ты» не’знаг, 
«Стыд и позор» Дигорæн! 
44 

ЗÆЛИНÆН 
Мах Зæлинæ — хорзæринæ, 
Нæ кизгутти рæсугъддæр. 
Ци ’й уой рази сугъзæринæ, 
Муди къæртт æй æ дзурд дæр. 
Æй Зæлинæ æнæхийнæ 
Ходæзмолæ, æфсæрмдзаст. 
Ниййергутæн — се ’стур цийнæ, 
Сæ цæуæтæй — боцдæр хаст. 
Мадæ-фидæ кæстæр зæнæг 
Фæккæнунцæ ’й уæлдай уарзт, 
Цæветтон ’ма æрæгвæззæг 
Фæскъæвда бон — хорискаст. 
Кæд уæ фæндуй æ базонун, 
Уæд, еу загъдæй, гъе уотæ ’й, 
Ци пайда æй берæ дзорун — 
Зæлинæ æй Гетъотæй! 
45 

ХОНХИ ФÆНДÆГГÆ 
Цæветтон, ’ма и арф коми 
Фæцæйбуруй даргъ хелагæ, 
Уарун рæстæг цъифæ бони, 
Уæ къолфæхстæй дор зелагæ. 
Кæми — урдуг, кæми — хæрдтæ, 
Тæссар æма ферс къæлостæ, 
Кæми — нарæг, кæрз æздæхтæ, 
Кæрз ауиндзæг уæ билгъостæ. 
Айнæг къæдзæх, хард къæбурти 
Хуæнхаг лæг æй æндеуагæ. 
Ку нæ цæуай надрæбунти,— 
Æнахурæй — сæр зелагæ. 
Рагон дзаман, кæддæр доги 
Неке цудæй æд уæрдунтæ,— 
Хуæнхаг лæгæн устур хъоди 
Уæд адтæнцæ лигъз будуртæ. 
Унгæг нæдтæ дæлти-уæлти, 
Донбæл хедтæ — кауин уестæ, 
Хонх фæндæгтæ дæнтти сæрти 
Ку кæнунцæ даргъ ампъезтæ. 
Сирдти тæссæй медæхсæвæ 
Фонсæн арæзт хуарз æстойнæ, 
46 

Æнæ нæдтæй нæ хуæнхбæстæ 
Адтæй кæддæр ахæстонæ. 
Рагон дзаман, евгъуд доги 
Æлдайрадæ нæ бæлстайтæ. 
Æзнæгти къах се ’рæфсарди 
Зингау сумах ку сугъдтайтæ. 
Берæ рæстæг и тар кæмтти 
Фæндон уæрхцæ нæ зудтайтæ, 
Гъезæмарæ уæ зин бæнтти 
Нур изолмæ фæссурдтайтæ. 
Куд уайинæ, цийнæгæнгæ, 
Уæ билтæбæл, нæ хуæнхнæдтæ, — 
Бæрæг æнцæ нури уæнгæ 
Бæгъæнбадæй мæ къахфæдтæ... 

НÆУÆГАНЗГЪÆДИ 
Æнсури мæйæ — зумæги æмбес, 
Тъунсгидзаг метæй — и арф ком... 
Хуæнхтæбæл æмбæрзт уорс фансæй сæхъес, 
Мæскъи баргъæвстæй сауæдон. 
Æвецуг рауæн, лæгæтти коми 
Римæхст æй зумæг и уæлфахс. 
Æрдæг фунæййæй æ гъар хуккойни 
Æ дзæмбу цъируй гъунтъуз арс. 
Берæгъти неун — кæцæйдæр къози, 
Зуймон æхсæвæ — ирд мæйрохс. 
Гуппæй кафунцæ сирдтæ æрдози, 
Сæ фæндурдзæгъдæг æй тæрхъос. 
Æрдози астæу устур арт цæфсуй, 
Уæларвмæ ’стъæлфуй æскъæрнæг. 
Уазай хонх сæмæ æдзинæг кæсуй, 
И бæлæстæ ба — цæрдбæгънæг. 
Хуссигъæлдзгутæй, хъеццау-меццауæй, 
Фæззиндтæй сæмæ зæронд арс. 
Еугур сирдтæн, дан, се ’стур хецау æй, 
Артмæ ку тавуй нур æ фарс. 
Кæцæйдæр хæстæг и гъæди хурфæй 
Бæхи карз хуррут игъусуй. 
48 

Нæ уинуй æ над æ коми тулфæй, 
Бæрæг изæрмæ ку тундзуй. 
И арти фалдзос тумбул симд кафти 
Ку нæбал син ес уорамæн. 
Некæд адтæнцæ ауæхæн равги 
Æрæмбурд уогæй еу рауæн. 
Тумбулцалх мæйæ бæрзонд уæлхонхæй 
Æ тунтæ’лвесуй лæфинттæй. 
Уотæ рæхги дин и гъæди къохæй 
Нæуæг анз бæхбæл фæззиндтæй. 
Аци æрдози берæ’нзти дæргъци 
Некæддæр адтæй атæ хуарз. 
Æ сæнторс бæхбæл, æ цæрмин кæрци 
Æрфестæг сæмæ’й Нæуæг анз. 
Фæсалæ кастæй е’ркъети гъосæй, 
Æ ходи’скъелæ — метæйдзаг, 
Æ бæхи къембур кирсæй исорс æй, 
Æ тæнтæй уадзуй æ фæллад. 
Сæ гъасти къæрцгъæр, фæндури зæлтæ 
Гъæдтæ, кæмттæбæл азæлуй. 
Финги бæсти син — тæрсæ даргъ кæлдæ, 
Уомæй хуæздæр ма ци фæууй?! 
Фингæбæл алци бæркади хуарзæй, 
Мийнасæ кæнæ æрмæстдæр. 
Бæгæний хъалац, ниуæзти карзæй 
Æ къохмæ райсуй сæ хестæр. 
49 

«Цæй, байгъосæн нур нæ кæрæдземæ! — 
Зæронд анз сæмæ ку дзоруй, — 
Цæттæ фингæ, дан, нæ уарзуй дзебæл», — 
Цитгин Хуцаумæ исковуй: 
«Табу дин фæууа, Бæрзонди бадæг, 
Зæрди бунæй дин ку ковæн. 
Ду, не ’сфæлдесæг, дуйнети дарæг, 
Хуарздзийнæдтæ ди ку корæн. 
Аци дуйнебæл федауцæй цæрун,— 
Уомæй рæсугъддæр ма циййес?! 
Æз нур, мæ хортæ, пенсимæ цæун, 
Сумах мин уотæ æнæнез. 
Мæ рæстæг фæцæй, некебал гъæун, 
Маке бакæнæд мæбæл дес. 
Нæ Нæуæг анзмæ мæ бартæ дæттун, 
Дзурди барæ æй нур куййес». 
«Уæ еугуремæй хатир ку корун, 
Фиццагидæрбал — уе’зæр хуарз! 
Неци пайда æй фур берæ дзорун, 
Хуцау уин кæнæд хуарз агъаз. 
Рæстмæ куд фæууа нæ фиццаг ампъез, 
Не’сонмæ цæугæй æдзæстхез, 
Нæ гъуддæгтæ ба куд уонцæ рахес, 
Хезуй нæ разæй уæлахез...» 
Сæ финги уæлгъос ку низзарунцæ, 
Берæгъти неун — сæ фæрсаг. 
Сæ ниуазæнтæ нинниуазунцæ, 
Сæ урдугистæг — нæртон саг. 
50 

Узун ба, мæгур, и арти фарсмæ 
Æрдæг салд кæрдту æхсинуй. 
Нæ комуй бадун сæ финги размæ, 
Цæбæлдæр бостæ ку кæнуй. 
Хусгæ-рæхцгитæй финги кæронмæ 
Ку фæррасуг æй нæ тæрхъос, 
Рахаудтæй, кеугæй, метбæл уæлгоммæ, 
Метæй байдзаг æй æ еу гъос. 
Фиййæутти уотар — донордæг гъæди, 
Сæ куйти рæйун — дудзи гъæр. 
Сæ астæу артбæл бæрæг æхсæви 
Цæттæ кæнунцæ æхсæвæр. 
Хуарин губорæ — фунуки фунхæй, 
Гæбæти месин адгин æй. 
И цæхгун цихт дæр, хæндуги хурфæй, 
Бæрæг æхсæви кадгин æй. 
Гъæдин даргъ ухстбæл — бор фезонгутæ, 
Цæхæрбæл цæуй сæ цих-цих. 
Дзоццæги бадгæй, ухстбæл хуæцæгæн 
Ку ниммела æй æ тæрних. 
Уотæ ’рветунцæ се’стур бæрæгбон — 
Гъæди цæргутæ игъæлдзæг. 
Нæ Нæуæг анз уин мæ зæрди фæндон 
Нивæ-амæндтæ æрхæссæд! 

ЦАРДИ НИФС 
(Ерун си мæ зипгхуст 
мадæ Елепай рохс ном) 
Худтай нæ зин нæдтæбæл не ’сонмæ. 
Цирагъау нин фæддардтай дæ уод. 
Дæ цард райдайæнæй æ кæронмæ 
Искодтай дæ цæуæти нивонд. 
Фиццагау дæ уарзæн æнæбæрцæ. 
Раздæрау нин дæттис царди нифс, 
Куд цæуа хораууон лæги хæццæ, 
Ду нæ фарсмæ гъе уотæ цæуис. 
Æй бæрзонд турусайау дæ кадæ, 
Нæ, уомæ не ’схъæртдзæнæй мæлæт. 
Рохсаг уо, мæ ниййерæг, мæ мадæ, 
Хуцауæй дин лæваргонд æй дзæнæт... 
52 

ФИНСТÆГ МАДÆМÆ 
Саламтæ берæ 
Мæнæй ду райсæ, 
Тæходуй кенæ 
Ами ку уайсæ. 
Дæ пъисмо дин æз 
Райстон æрæги. 
Ду дæр ми, æна, 
Райстай, æвæдзи. 
Мæ зинаргъ æна! 
Мæ зæрди’мбес дæ. 
Тæходуй, æма 
Дæ рази фестæ! 
Неци мæ гъæуй 
Царди медæгæ,— 
Æгайти ма мин 
Æнæнез ке дæ. 
Зонун æй, зонун, 
Зумæгон изæр, 
Ку фæккæнетæ 
Бийнонтæ ’хсæвæр. 
Пеци къелабæл 
Рæхцуй нæ тикис, 
53 

Ду ба æнкъардæй 
Мæн ку имисис. 
Кæд биццеу идард, 
Æстонг, уазал æй,— 
Горæти алци 
Уотæ хъазар æй. 
Æз ба мæхецæн 
Гъари ниххуссун, 
Зæрдæмæ дзоргæй, 
Куд дæбæл бухсун. 
Æппундæр, æна, 
Мацæбæл тухсæ, 
Хуцау ку зæгъа, 
Анз ма бабухсæ. 
Ка кæд бахатта 
Мади хъиамæттæ. 
Кæмæ багъардта 
Æ фудæбæнттæ? 
Цал даргъ æхсæви, 
Тухст æнтъусæгæй, 
Мадæ рарветуй 
Æнæ хуссæгæй. 
Мади цæстити 
Бæдоли сорæт. 
Мæнмæ дæ зæрдæ 
Мацæмæй дзорæд. 
Нур ма дин хуарзæй 
Неци æй мæ бон, 
54 

Хецæн уо лазæй 
Мæ зæрди фæндон. 
Ардигон адæм, 
Куд дин æй зæгъон,— 
Синхаг синхагæн 
Нæ зонуй æ ном. 
Дессаг ба йе æй: 
Еу тургъи цæргæй, 
Ке муггаг куд æй — 
Неке си зæгъдзæй. 
Махмæ ба гъæуи 
Бийнонтау цæрæн, 
Нæ куйтæн дæр ма 
Салам фæддæттæн. 
Фæндаги харзæй 
Рæвдзæ кæд исон, 
Уæд кæникулти 
Нæхемæ цæуон. 
Мæ финстæн кæнун 
Рæстæгмæ кæрон. 
Ци зин æй зæгъун 
Æрхунæй: «Хуæрзбон». 

МДДÆ ÆМА Æ БÆДОЛИ МÆЛÆТ 
Сæрдигон бон æризæр æй, 
Бæрнаг æнгæс, кедæр фус 
Æрбауаста нæ колдуарæй, 
Мæгур æнгæс, æнкъардхуз. 
Иæ куййæй дæр нæ фæттарстæй, 
Æрцæвидæ æ къах зуст. 
Асуст хъурæй и фуруастæй, 
Æд цæстисуг, цидæр тухст. 
Æ фур сонтæй æнафони 
Синхгай гъæуи ку зелуй. 
Агоруй е æ бæдоли, 
Æ фæд дæр ин нæ еруй. 
Мæгурдæйраг, цæмæй зонуй, — 
Е ’хсирдай уæр ке ’й æвгæрст. 
Дзæгъæлти ма ’й ци агоруй? — 
Ку нæбал æй æ бæрнæхст. 
Фусти дзогæ æд гъæр нæгæ 
Ку ’рцæунцæ изæрæй, 
Уæд мадæмæ, цийнæгæнгæ, 
Нæ рауайуй цибæлæй. 
56 

Раевгъудæй цалдæр бони, 
Адтæй мегъæ бон æнкъард, 
Иссердтонцæ гъæугæрони 
Куйти хуали — фуси мард... 

НИЙЙЕРÆГИ ФАРНÆ 
Ирд æхсæви бæрæг даруй, 
Сихирна ке ’й уæлæ арв. 
Уорс инсæдтæ ниллæуаруй, 
Амæнтæн æй — коми арф. 
Нæ уин кæнун мæнгæ соми, 
Æргомæй уин зæгъдзæнæн,— 
Нæуæг мæйæ арви рони, 
Е æй нанай фæнсдзæгъдæн. 
Кæддæр нана недзамани 
Хуæрз изæр дæр нæ загъта,— 
Æ цъоппитæ арви арми 
Мегъти хузи ниууагъта. 
Нана æнос цæмæ бæлдтæй, 
Уой æ фарнæ ку хæссуй,— 
Сæх-сæх уарун зæлдаг хæлттæй 
Арв зæнхæбæл рæхæссуй... 
58 

ÆФСДДÆЙ ПЪИСМО 
Куд дæ, мæ ниййерæг, мæ мадæ, 
Куд æй аци рæстæг дæ цард, 
Куд æй нур де ’нæнездзийнадæ? 
Мæнбæл ма кæнæ ду æнкъард. 
Арæх мæ зæрдæбæл æрлæууи, 
Гъазис мæ цæстæбæл æдзох. 
Циййес нæуæг хабар нæ гъæуи? — 
Райсæ син мæн бæсти сæ къох. 
Зæрдæ искатай уй е’рхуни, 
Фæндуй мæ нæхемæ тухуаст. 
Арæх фæууинун дæ мæ фуни 
Æма æрбайгъал ун æваст. 
Нæ гъæу тиллæг æфснайд, æвæдзи, 
Нурма нæма фæцæй æнхæст. 
Райстон ди посилкæ æрæги, 
Финст си неци адтæй æрмæст. 
— Калуй фæззегæндæ цъæх тауæ, — 
Финста хуæрз æрæги Кермен. 
Зонун ниссæститæ ’й нæ кауæ, 
Гъæуй нæ тургъæбæл горен. 
59 

Пъисмо нæбал финсуй Заремæ, 
Зæрдæхуд цæбæл æй, цума? 
Цæудзæн тагъд рæстæги нæхемæ 
Тухсгæ цæбæл кæнис, æна? 

АНЗ 
Цуппар хузи — дæ дарæстæ, 
Кезугай сæ æййевис. 
Истахис си еугур бæстæ, 
Дуйнетæбæл æрзелис. 
Æртæ мæйи дæ уорс кæрци 
Дæхе тугъдæй ку дарис, 
Рагуалдзæг æй хори фæрци 
Де ’усхъитæй æргæлдзис. 
Æрмæстдæр ма хуæнхти реубæл 
Дæ уорс баслæхъ ниууадзис, 
Дæ кæрци ба æнæдзебæл 
Арф денгизти æртаис. 
Гъолон бæхбæл æ хед калгæ 
Рагуалдзæгæн — æ фæззинд. 
Дæнтти хъурæй идзулд заргæ, 
Де ’стур лимæн — арви ирд. 
Рæзбæлæстæ сæ фæткæбæл 
Æрцудæнцæ киндзи хунд,— 
Уорс изæлу — сæ сæртæбæл, 
Горентæй син — тумбул симд. 
Киндзгъонти зар, фæндури цагъд 
Мæргъти хъурæй азæлуй, 
61 

Нæ тургъи ба карз къæвдай уард 
Æнгулдзæхтæ искæнуй. 
Уæд дин сæрдæ æрбацудæй 
Рæзбæлæстæн хизесæг, 
Майрохс ба дин и уæларвæй 
Æхе ’скодта хузесæг. 
Къахи фиййæй æрбахуаста 
Сæрди колдуар нæ фæззæг, 
Хуарз лæвæрттæ æрбахаста, 
Æгас нæмæ æрцæуæд! 
Æрдзи цийнæ — æнæкæрон, 
Дзиллæн амонд ку хæссуй. 
Гъæздуг-фæрнуг — нæ анзи бон, 
Киндзгъонти зар игъусуй... 

СЕДЗÆРИ ФУН 
Седзæр бонтæ æнхъурдæгæй 
Масти хæццæ æрвистон. 
Кæунвæллад, зæрдунгæгæй 
Ниййергути имистон. 
Бахусгæй уæд æз мæ фунти 
Мадæ, фиди ку уидтон, 
Рацæуинæ сæ рæбунти, 
Асæг адтæн, цæветтон. 
Мадæ мæмæ фæлмæн хъурæй 
Зæрдунгæг дзурд искодта, 
Искудтæн æз фур æрхунæй, 
Гъæбеси мæ æртухта. 
Мади рæвдуд, фæлмæн гъæбес 
Зæрди содзæг исуагъта... 
Уарзондæр ма мадæй ка йес?! — 
Гъæбесæй мæ нæ уагъта. 
Фæстагмæ мин фæлмæн къохæй 
Мæ уадæлттæ æрдаудта. 
Нæ’й базудтон, куд фæццох æй, 
Фун мæ уобæл нæ фарста. 
Хуссигъæлдзæг, еске фæсдуар 
Райацудтон мæ къохæй. 
63 

Фуни миутæ — мæнгæ хабар, 
Никкудтæн уæд мæ сонтæй. 
Зæрди хъурмæй мæ ростæбæл 
Цæстисугтæ æгъзалдæй, 
Рагъаста ма мæ цæстæбæл, 
Куд фæццох дæн мæ мадæй... 

ÆРИМИСУН 
Æрлæууй нур мæ зæрдæбæл, 
Куд тонинæ бетъина. 
Нæ бæласи даргъ къалеубæл 
Куд кæнинæ елхъина. 
Бæгъæнбадæй, цъæп-цъæпгæнгæ, 
Дони хъумти фæсуарун, 
Æхсицгонæн нури уæнгæ 
Мæ зæрдæбæл ку дарун. 
Ку базудтон мæ ном финсун,— 
Ци боз адтæн мæхецæй, 
Ефстаг дзурдтæ къуæзгæй кæсун, 
Ирæзтæн уæд мæ десæй. 
Рагъазуй нур мæ цæстæбæл, 
Куд гъазйанæ æзменсæй. 
Гъæугæрони цъæх зæлдæбæл 
Куд хуæцйанæ гъæбесæй. 
Къала пецбæл уæд цæкутæ 
Куд фицйанæ изæрæй, 
Цæветтонги, сæ къуппитæ 
Игъусунцæ нидæнæй. 
Æхсæрæмæ куд цæуинæ 
Бæгъæнбадæй æд хурдзин, 
3 Уарзти гъæбеси 
65 

Хурхи хæццæ куд хуæринæ 
Нартихуари гъар кæрдзин. 
Медæхсæвæ — куйти рæйун, 
Кæркуасæнти — ерис уаст, 
Нæ гъоцити синæр цæгъдун, 
Нæ тикиси цъундæ каст. 
Уарун бони нæ уæлиндзи — 
Даргъ мухцури цухцурæг, 
Куд хуæридæ хæрæгсиндзи 
Æд цæстисуг нæ хæрæг. 
Сау къæлæу ба, зургæ уайгæ, 
Ку даридæ æ сæр серф, 
Мади уингæй, зæрдирайгæй, 
Æ уорс къембур хæсгæй пъерф. 
Нæ уæлитæ дæиуонцæ 
Сæ мадтæлти цъур-цъурæй, 
Сæ къæдзилттæ телионцæ 
Æхсир мондаг, изæрæй. 
Сувæллони царди сæнттæ, 
Аргъ ку нæййес сумахæн. 
Кумæ ’й уæ догъ, царди бæнттæ, 
Куд нæ уин ес æздахæн?!.. 

ФÆСТАГ ФÆДЗÆХСТ 
(Балладæ) 
(Ерун си зингхуст Легкойти 
æнсувæрти ном) 
Нæ гъæубæстæ, ракæнетæ 
Нæ муггагæн тæфирфæс, 
Мæ мадæн ба мин зæгъетæ: 
«Нæ фесавдæй æнихæс». 
Ниууагътон уæ зæрдивæрдæй, 
Ниййаргутæ, о мæ бон! 
Зæрди хурфи баизадæй 
Æниронхæй мин уæ ном. 
Нæ бийнонтæ, æз уæ хæццæ 
Нæ бафсастæн цæрунæй, 
Ци фæцайтæ, царди бæнттæ, 
Æви радæн карз фунæй? 
Мæ зин сахат мæ карз ристи 
Неке адтæй мæ уæлгъос, 
Медæхсæвæ и тар мæскъи 
Адзал зилдæй мæ фалдзос. 
Фæууидтон æз лæгъуз фунтæ 
Мæ адзали хуæд разæй, 
Хустæн цума сау нимæти 
Нæ уæлмæрдти æнкъардæй. 
Тар æхсæвæн æ сау пæлæз 
Мæ цæститæ æхгæдта, 
67 

Мæлæт мæбæл, æнæ дæгъæз, 
Æ сау нимæт æртухта. 
Фæндадтæй мæ лæги кари 
Дзилли æхсæн фæццæрун. 
Нæ бахуайдзæн æз нæ дуари 
Медæхсæвæ æнæ фун... 
Берæ уарзтон сувæллæнттæ, 
Идзулинæ сæ уиндæй. 
Ме ’взонг царди цæмæ бæлдтæн, 
Фунау ми е фæллигъдæй. 
Есге кизгæ, æнгъæл кæсгæй, 
Мæнæй иссæй фудæнгъæл. 
Мадæ, фидæ, зинтæ бæлсгæй, 
Ма тухсетæ нур мæнбæл. 
Мæ киндздзæгтæй есге кизги 
Не ’сфæлустон мæ фæндон, 
Хæссун уони мæ сау кири 
Бази бæсти бонигон. 
Мæ нивæрзæн мæ киндздзæгтæ 
Дардзæнæн æз æнæ фау. 
Лæгæн фæууй берæ нæдтæ — 
Ка си фæууй фур уæззау. 
Æрветдзæнæн мийнæвæрттæ 
Æнæ дзуапп’ма æдзардæй. 
Имисдзæнæн æз ме ’нгæртти 
Ме ’нос дуйней æнкъардæй. 
68 

Нæбал фæууиндзæн ме ’нгæртти, 
Нæбал балæудзæн се ’нвахс, 
Нæбал ракæндзæн мæ зарти,— 
Хуссун æносмæ æдас. 
Нæбал ракæндзæн медгъасти 
Гурведауцæ уездон кафт. 
Кизгæн цæстæй мæ сос уарзти 
Нæ бамондзæн æнæ загъд. 
Ка уин кæна уæ сагъæстæ, 
Нæ бийнонтæ, нур ме ’ной? 
Ма искæнтæ сау дарæстæ, 
Фæдзæхсун уин æз гъе уой. 
Ци дин зæгъон, мæ хуарз фидæ? — 
Мастæй гъæздуг æй дæ цард. 
Фæууидтай ду берæ зинтæ, 
Фал ма кæнæ нур æнкъард. 
О мæ мадæ, сау сæрбæттæн 
Ма фæддарæ мæн тухæй. 
Хуарзæй дин æз неци фæдтæн, 
Нæ бафсастæн мæ синхæй. 
Корун ди æз, мæ боц хуæрæ, 
Ма ниттонæ ду дæхе, 
Ме ’нос хуссæн — и сау мæрæ, 
Мæ сау нимæт мæ уæле. 
Сау машини сау цæлхитæ, 
Уæ фæззилди — мæ адзал. 
Ехх, ниууайтæ сау фæркитæ, 
Ци зинæй, ци, уодагъар... 
69 

Ескæд бони нæ синхбæсти 
Ку уа цийнæ, киндзæхунд,— 
Ма ниууагътæ ми’й римæхсти, 
Фæззиндзæнæн æнæнгъуд. 
Цæстисугтæ мади цæстæй 
Ма ’гъзæлетæ уотæ карз. 
О ниййерæг, мæнæн тæрсгæй, 
Мæнæй исуо нур æдас. 
Ку æрцæуа мæ анзи бон, 
Ма фæккотæ уæд мæнбæл. 
Бахуайдзйайтæ мæ цирти дор, 
Фæххæтдзйайтæ нæ гъæубæл. 
Нæ синхбæстæ, гъæуи адæм, 
Хæлар мин уæд уæ хъиамæт. 
Ес æгъдæуттæ лæги кадæн, 
Иссирдтон æз мæ байвæд. 
Ке бафæнддзæй æнагъомæй 
Æ хъæболи хæсгæ мард? 
Медæхсæвæ и арф комæй 
Уг ниууасуй фур æнкъард. 
И цъæх арвбæл æвеппайди 
Мегъи пъæсту фæззиндтæй. 
Ирæфи дон æ сонт уади 
Калдта æ хъонц æ билтæй. 
Цагъта кæмтти æ цъæхъалтæй 
Зин хабари дзæнгæрæг. 
Догъон бæхау, карз тъæбæрттæй 
Цудæй гъæумæ гъæргæнæг. 
70 

Æстъалутæ уæд сæ деси 
Ниссах æнцæ æд азар. 
Лигъдæй кадæр ба фæдеси, 
Хаста гъæумæ фуд хабар. 
Уæхæн хабар, уæхæн цауæй 
Къæдзæх дæр ма æнкъустæй, 
Нидæнгомау и тар комæй 
Кедæр кæун игъустæй. 
И сау халон сæумæ раги 
Гъæуи сæрмæ ци зелуй? 
Æви, миййаг, æ сонт тагъди 
Уæ хæдзарæ нæ еруй? 
Киндзи бæсти уæ къæсæрмæ 
Æрфестæг æй хæсгæ мард. 
Зæрдæ тонуй кæун гъæрмæ, 
Ку азæлуй е идард. 
О ниййерæг, дæ хъæболи 
Нæ искодтай имонау,— 
Дон агоргæй, ду æ цори 
Нæ балæудтæ цурдгомау. 
Нæ уиндзæнæ дæ хъæболи, 
Нæбал, ниййерæг, æнос, — 
Медæхсæвæ и тар коми 
Ку бацæй е мæрдон гъос... 

КÆМÆН ЗÆгъОН МÆ ФÆСМОН? 
Фудуаг арæзт, æригонæй 
Финддæсанздзуд сонт биццеу, 
Байраг бæхбæл, æнидонæй, 
Æз фестинæ тæхгæ цъеу. 
Кæми — урдуг, кæми — хæрдтæ, — 
Гъуди дæр сæ нæ кодтон. 
Æскъуд хæлаф, бæгъæнбæдтæ, 
Каути сæрти лæуирдтон. 
Нæ синхонтæн сæ къæрæзтæ 
Æхсгæ дорæй ку састон. 
Кæд нæ фæдтæн нади гъæстæ, 
Н’адтæй мæбæл уæхæн бон. 
Раст уин зæгъон, нæ гъæубæстæй 
Уæхæн рæзбун нæ зудтон, 
Изæрдари ке бæлæстæй 
Цъæх фæткъутæ не’ртудтон. 
Лæборгутæ мæ мадæмæ 
Дзорионцæ фуд цъухæй. 
Мастæй идзаг хопъалæмæ 
Алкæд уидæ мæн туххæй. 
Цал изæри мæгур мадæ 
Фæккæуидæ мæ мæстæй! 
72 

Нæ базонгæй фурти адæ, 
Сæйгæй уати æрхустæй. 
Фæстагмæ мæ, æ уод есгæй, 
Уотæ’хсицгон агурдта, 
Æд цæстисуг, æ къох резгæй, 
«Кæми ’й биццеу?» — ацудта. 
Раевгъудæй уæдæй нурмæ 
Берæ æнзтæ, ци зæгъон? 
Ке ма гъæуй нур мæ хъурмæ, 
Кæмæн зæгъон мæ фæсмон?.. 

ÆНГЪÆЛДЗАУ НИЙЙЕРГУТÆ 
Рæстæг — афæнттæ — 
Æ гъуддаг кæнуй, 
Фал зæронд мадæ 
Æдзохæй кæуй, 
Æнгъæлдзау уогæй 
Æ хъæбæлттæмæ, — 
Куд нæ зиннунцæ 
Сæ хæдзæрттæмæ? 
Кæдмæ тайдзæнæ 
Сæ уиндмæ бæлгæ? — 
Нæ бафунæй уис 
Æрбони уæнгæ. 
Дæ гъос ку дари 
Сæ къахи гъæрмæ, 
Куд нæ ратонуй 
Уæ де ’рхун зæрдæ! 
Ци федар æнцæ 
Дæ тæнæг фæрстæ! — 
Æнæтæрегъæд 
Æгомуг æнзтæ. 
Ку исорс æнцæ 
Дæ сæри гъунтæ, 
74 

Некæмæн дзорис 
Дæ лæгъуз фунтæ. 
Кæд ескæд ефстаг 
Изæрталингæй 
И гъæугæрони 
Бæлццон фæззингæй, 
Цæмæ фæууаис 
Æ размæ цурдæй, 
Къæлос лæдзæгбæл 
Æнцойнæ кæнгæй? 
Сæ хъазар хузтæ — 
Хуссæни сæрмæ, 
Ходгæ-идзулгæ 
Кæсунцæ дæумæ. 
Ку сæбæл фæууй 
Еу руги тæлмæ,— 
Дæ резгæ къохæй 
Расæрфис сæумæ. 
Дæхе меднимæр 
Сæ хæццæ дзори, 
Фал ди ку æнцæ 
Хъæбæр изоли. 
Берæ фесавдæй 
Нæ фæсевæдæй, 
Æзнаг бабун уа 
Сæ тæрегъæдæй! 
75 

Сæ фидæ дæр сæ 
Берæ фæххизта, 
Еуæй-иу хатт ба 
Уотæ æвзиста: 
«Киндзæ ’рхундтитæ — 
Се ’рцуди бони!» — 
Кæнидæ синхи 
Гъе уæхæн соми. 
Æнæ тæрегъæд — 
Мæлæти зæрдæ, 
Е ’нос дуйнемæ 
Уæ уиндмæ бæлгæ, 
Æ федар соми, 
Æ рæсугъд фæндæ 
Ку фæссайдтонцæ 
Уой æнæмæнгæ. 
О, мæгур мадæ, 
Цæбæл нимпулдтæ? — 
Не ’ сæздæхдзæнцæ 
Дæ берæ фурттæ. 
Мабал сæ хезæ 
Æд тухст гузавæ,— 
Ка нæ лæдæруй 
Дæ тухстдзийнадæ?.. 
Неци пайда æй 
И надмæ кæсун, 
И постхæссæги 
Пъисмобæл фæрсун. 
76 

Нæ бæсти сæрбæл 
Æд зунд, æд кадæ 
Ку равардтонцæ 
Сæ царди радæ. 
Рæстæг — афæнттæ 
Æ гъуддаг кæнуй. 
Фал зæронд мадæ 
Нур нæбал кæуй. 
Е ’нос дуйнемæ, 
Æ хъæбæлттæмæ 
Ку ранæхстæр æй 
Æхуæдæг сæмæ... 

КÆМИДÆ? 
Кæми дæ, нæ ниййерæг, нæ мадæ? 
Нæ уодæнцой, æнæ дæу мах куд бухсæн? 
Ревæд, ци уазал æй нæ хæдзарæ, 
И сау мæрæ, æхгæд кирæ дæ хуссæн. 
Рандæ дæ де’носмæ куствæлладæй, 
Дæ кустæгтæ байзадæнцæ седзæрæй. 
Ци зинæй, ци, цæрун æнæ мадæй, 
Æнгъæл дæмæ ку фæккæсæн изæрæй. 
Хуæрзæфснайд, игон колдуар — нæ тургъæ, 
Де ’фснайæг нæбал разелдзæй дæ къумти. 
Горенбæл — тæфирфæсхуз будургъæ 
Уиндзæнæй дæ æрмæстдæр ма æ фунти. 
Къуæтти, зæрдæнкъард æй нæ синхбæстæ, 
Цæветтонги, нæбал си ес цæргутæ. 
Хорæн баталингæ ’й æ зинг цæстæ, 
Бахсидтонцæ мæйи дæр мæйхуæргутæ. 
Ниннеуй нæ къæрæзтæй карз думгæ, 
Бæлæстæн ниттудта е сæ дзиккотæ. 
Кæугæй ниддæлгоммæ ’й нæ гъæунгæ. 
Хуарз адæм, мæ зинбæл мин гъæр никкотæ... 
78 

НИЙЙЕРÆГ МДДÆ 
(Балладæ) 
Кодтон фиццаг къахдзæф мæ царди, 
Ду мин мæ къохтæбæл хуæцгæй, 
Зулун, фæрсмæ цодгæ ме ’фсарди, 
Зæнхæн рансуфунæй тæрсгæй. 
Ду мин ниссæрфисæ мæ нæдтæ 
Раздæр, хаунæй мин тæрсгæй. 
Тагъддæр ме ’сдзорунмæ куд бæлдтæ, 
Дæ тухст, дæ зинтæбæл бухсгæй! 
Ду мин мæ авдæнмæ зарисæ 
Нидæн, рæвдуд хъурæй æдзох. 
’Ма мин мæ нивæрзæн дарисæ 
Фæлмæн бази бæсти дæ къох. 
Ме ’скуд, мæ тъинзунбæл тухсисæ, 
Ду мæ дæ гъæбеси хастай. 
Кустæй мæ фæууиндмæ тундзисæ, 
Ду мæн уотæ берæ уарзтай. 
Зуймон æфцгутæбæл будурмæ 
Хонхæй хуар ласунмæ цудтæ, 
Цъемос, метбурдæнти æд хъурмæ, 
Ходгæй, æд цæстисуг кудтæ. 
Ду нæ ехкъæвдатæ, уарунти, 
Каркау, дæ дæлбазур дардтай, 
79 

Хъургъахъ, салд нæдтæбæл дзабурти 
Дæхе алли кустмæ тардтай. 
Фæстугъд æстонг æнзтæ, тухст бони 
Дæхе феронх уисæ хатгай,— 
Фæскуст салд нартихуар дæ рони 
Ду нин, тæрсгæ-резгæй, давдтай. 
Гъизт бон, кирсæй æмбæрзт будурти, 
Мах дин æстонг ку уæн, оххай, 
Тæнæг зæронд сасуг, дзабурти, 
Резгæй, дзелкъордзауæн кодтай. 
Дæхе ниууадзисæ цал хатти 
Æстонг, æнæхуæргæй, æна, 
Махæн дæ комидзаг дæттисæ,— 
Уомæн феронхгæнæн куд уа?! 
Кустай хъазауатæй æноси, 
Сог нин дæ рист рагъи хастай. 
Сæрди æхсæвигон, мæйрохси 
Фæсгъæу хуар æхсирфæй карстай. 
Зуймон даргъ æхсæвтæ, уазали 
Думгæ ниннеуидæ цъæстæй. 
Дон дæр ниссæлидæ авари, 
Нидæн цъилингай рохс цæфстæй. 
Ду ба, нæ ниххусгæй æрбонмæ, 
Махæн нæ бузгъуртæ худтай. 
Кастæй æлли куст дæр дæ коммæ, 
Царди ци нæ хъйамæт зудтай! 
80 

Ду нæ, нæ ниййерæг, нæ мадæ, 
Царди зин нæдтæбæл худтай. 
«Макæд æрхæссетæ æгадæ!» — 
Ду нин алкæддæр уой дзурдтай. 
Ду нин нæбал адтæ дæ кеми, 
Æнкъард, фæлладхузæй бадтæ. 
Куддæр ранигулдтæ дæхеми, 
Уæззау зæрди незæй садтæ. 
Тагъдæй дæ цæстисуг дæ базмæ, 
Адзал ке ’рхæстæг æй — зудтай. 
Фæстаг, дæ мæлæти хуæд размæ 
Тухстæй нæ хæццæ ма дзурдтай: 
«Корун, кæрæдзебæл, биццеутæ, 
Макæд исуадзетæ уæ хуæст, 
Цæмæй ма ниууайтæ хæлеутæ, 
Уой уин ку фæдзæхсун æрмæст. 
Мадæн æ бони рохс — бæдæлттæ, 
Æз уи фæххецæнæй тæрсун. 
Нур уин уæ сорæттæ, уæ нæмттæ 
Ме ’нос тар дуйнемæ хæссун. 
Адзал — мæ хуссæни уæлгъосмæ, 
Æнгъæл некæд адтæн æз уой. 
Хуæрзбон, мæ бæдæлттæ, æносмæ, 
Цирти куд бухсдзæнæн уе ’ной?» 
Мадæн æ хъиамæттæ, æвæдзи, 
Нæййес, ка бахадта, уæхæн. 
Мах син ку ниууадзæн сæ зæрди 
Ресгæй æнæсдзæбæх æрхæн. 
81 

Цæуæт ку ’сгъомбæл уæн — æммотæ, 
Махæй феронх уотæ, сумах,— 
Цалдæн æгас ма нин фæууотæ, 
Уæдмæ нæ фæккæнæн уин аргъ. 
Мæнæ нæ тæрхæгбæл де ’лхуйнæ, 
Дуармæ дæ фæззиндмæ кæсуй. 
Зæрдæ исунгæг уй е ’рхунмæ, 
Кæми ’й, куд нæ зиннуй, фæрсуй. 
Цъинда, æрдæг кондæй, æ фарсмæ 
Æнцад, телти хæццæ лæууй. 
Зæрдæ исхъурмæ æй сæ кастмæ, 
Тъинккæй мæ цæстисуг тæдзуй. 
Кустæй ку ’рцæун нур нæхемæ,— 
Тургъæй нæ фегъусуй удзæл. 
Бадис, æвæццæгæн, нæ дуармæ, 
Фал мæ ку фассайуй ме ’нгъæл. 
Арæх фæууинун дæ мæ фуни: 
Адтæй тар æхсæвæ мæйдар, 
Цидæр тæхтхæлæфæй фæззиндтæ, 
Сабур байгон кодтай колдуар. 
Сосæг дуари цъасæй ку кастæ, 
Цума римахстай ни дæхе. 
Ду нин, æвæццæгæн, ку тарстæ, 
Кæд ни сæйгæ кæнуй йесге. 
Уæдта æрбайсафтæ мæйдари 
Тегъæй фæккодтай ма еу каст, 
Æз ба агурдтон дæ хæдзари, 
Хъурмæй æрбайгъал дæн æваст. 
82 

Седзæр æ коймæ дæр нæ зæрди 
Æваст фæммедæг уй азар. 
Хуцау, не Сфæлдесæг, корун ди,— 
Мадæн куд-нæбал уа адзал... 

* * * 
Æвæццæгæн, ниййерæги 
Ка нæ базонуй æппун, 
Ка ’сирæзуй æнæ мадæй, 
Етæ фæуунцæ нивгун... 
Нæ фæррессæнцæ е ’сцохæй, 
Дзоргæй фуни æ номæй,— 
Кæмæн неци уа æ къохи, 
Неци рахаудзæй уомæй... 
84 

МÆСЕСÆ 
Цæветтон, ’ма готонæй 
Лигъз будуртæ фæлдахис, 
Мæ сос гъуди æргомæй 
Дæ хумгæнди итауис. 
Ду дæ кусти цирен арт, 
Де ’ной догъи нæ уайун. 
Багъæуаги — мæ циргъ кард, 
Не ’знæгти си рæхуайун. 
Ду — мæ уоди дзæнгæрæг, 
Мæ зæрди хузæн уо раст,— 
Дæ раханхи уæд бæрæг 
Кенæ — цийнæ, кенæ — маст... 
85 

ЦÆГИНДЗÆ ÆМА УÆЛИНДЗÆ 
Гъæр дзурдта хеппæлой уæлиндзæ, 
Æз, дан, дæн хæдзарæн æ сæр. 
Ка мин æй мæн рази цæгиндзæ? — 
Мæ нафæй удзестæ дæлдæр. 
Рахъан æй ходæгæй цæгиндзæ, 
Хæдзарæн фæццудæй æ гупп. 
Рабадтæй зæнхæндзæр уæлиндзæ, 
Хуцау ин фегъуста æ дзурд. 
Ка ’суй минкъий уæлдæр иннетæй, 
Ейæ нæбал фæууй æнгъæл, 
Ке’нцойнæ кæнунцæ е ’ркъетæ, 
Æ буни ка ес, уонæбæл... 
86 

* * * 
Ке нæ цæруй лæг æносмæ, 
Уой негас дæр лæдæрæн, 
Билгæронæн æ уæлгъосмæ 
Гæпп кæнунмæ ку ’рлæууæн. 
Бони рохсæй нæ бафсæдæн, 
Арв æрдæмæ фæккæсæн, 
Уомæ гæсгæ, æвæццæгæн, 
Игон цæстæй рамæлæн... 
87 

* * * 
Ме ’нзти карæ, кумæ ледзи, 
Ци ниххуæстæ мæ къохбæл? 
Рамардтон æз мæ поэзи, 
Бахуæстæн ин æ хорхбæл. 
Мæ поэзи, дæ хумзæнхæ 
Ку байзадæй лæвæнгæй... 
Басугъта мæ ке фудæнхæ? — 
Не ’ронх кæнуй мæ зæрдæй... 
88 

* * * 
Зæрдæй берæ ке фæууарзæн, 
Ку ни фæууй е идард,— 
Æ цæрæнбон фæнниуазæн, 
Фæккæнæн ибæл æнкъард. 
Фал ку ’рцæруй е нæ размæ,— 
Фæууæн ибæл æхцулдæр. 
Ку рацæуй еу къуар анзи,— 
Феронх ни уй æ ун дæр. 
Еци фæткæ æй нæ хæццæ 
Раги дæр æмæ нур дæр,— 
Къохи уæрццæй тæхгæ уæрццæ 
Хъазардæр нæмæ’й куддæр... 
89 

О, МÆ ЗÆРДÆ! 
Зæрдæ, зæрдæ, ци ’й дæ йасæ, 
Фиди хунæ — къохи дзаг. 
Æй де ’хсарæ царди хуасæ, 
Сонт сирдау фæууис гъиггаг. 
Цæргæ бæнтти, рохсмæ бæлгæ, 
Ахæстъони æй дæ цард. 
Тæходуййаг, о, мæ зæрдæ, 
Цæбæл кæнис ду æнкъард? 
Тар-талингæ — дæ хæдзарæ, 
Æнæ дуæрттæ, æнæ рохс. 
Ка нæ уарзуй сæребарæ,— 
Сæрди хор бон æд мæйрохс? 
Тумбул къохæй реугудуртæ 
Мæстигæрæй ци хуаис? 
Кæмæ хуæрис дæ къæн-къунтæ, 
Цæмæннæ мин уой зæгъис? 
Ци дин зæгъон, о, мæ зæрдæ, 
Цæмæ фæууис ду хеваст? 
Сæри хæццæ уо æнвæндæ, 
Уодзæнæ уæд æнæ маст. 
90 

Дессаг е æй, а дуйнебæл 
Ка ’й адæмæн царддæттæг,— 
Тар-талинги гъезæмарæй 
Цард рарветуй æхуæдæг... 

поэт 
(Тетцойти Таймуразæн) 
Исаразта дзилли номæй 
Терки донбæл æ куройнæ, 
Будур, хуæнхтæ, алли комæй 
Цудæй адæм æ хуарз коймæ. 
Æ перни зилд тухгин карз æй, 
Æ курондон — æвæлмæцгæ. 
Е ’нсуйнæгтæ къæмæвзарæй — 
Æвецуйгæ къуртуйдзæгтæ. 
Нæ къæбæр ’ма нæ цæнхæбæл 
Уарзæн берæ рæсугъд дзурдтæ,— 
Нæ хуæздæртæн а зæнхæбæл 
Цæмæннæ ес уарзун фæткæ? 
Адæми ’хсæн рагæй нурмæ 
Ку цæрунцæ ма фудголтæ,— 
И куройнæн æ мухцурмæ 
Фæккалунцæ тугулдортæ. 
Де ’нсуйнæгтæ — сæдгай кæртæ, 
Зелæд æнос дæ куройнæ, 
Де ’знæгтæн ба се ’дул сæртæ 
Куд ниууонцæ цæхбуройнæ... 
92 

ТÆХÆН РАЗМÆ! 
Арвæн æ цъæх, 
Зæнхæн æ сау, 
Се ’хсæн æд бæх 
Тæхун фатау. 
Нисан — разæй, 
Уомæ ’й мæ гъавд, — 
Мæйæ арвæй 
Уодзæй æскъавд. 
Арв дæр нæрдзæй,— 
Уодзæй фæдес, 
Бон дæр кæндзæй,— 
Лæууæн нæййес. 
Нæ цард уотæ ’й, 
Цума æхст фат. 
Амонд соргæй 
Фæууй нæ цард. 
Нихмæ тохæ, 
Кæнæ фæсмон,— 
Еци догъæн 
Нæййес кæрон... 
93 

* * * 
Хонсар æма и цæгатбæл 
Еци еу ком фæддех æй, 
Нур кæсунцæ кæрæдземæ 
И дууæ фахси къехæй. 
Ци дон уайуй сæ астæути — 
’Знаг хонунцæ ’й сæхецæн,— 
Е сæ фæккодта сагелæ, 
Е сæ фæккодта хецæн... 
94 

* * * 
Искодта мæбæл мæ доги 
Уæ унаффæ кæсгон къах,— 
Басугъта мæ æ мæнгæттæ, 
Басугъта мæ æ бæлах. 
Лæдæрун æй — фæррæдудтæн, 
Ку неци дæн дзорунгъон... 
Ци уæззау дæ, ци ресагæ, 
Ци зин хæссæн дæ, фæсмон... 
95 

* * * 
Зæнхæ бафæлладæй æ цæргутæй, 
Æд маст сæ фуд миутæй нæтуй. 
Арв дæр æд сау мегътæ ниппæскъутæ ’й, 
Хор ба дзæгъæл хъазау хæтуй. 
Æй нæ бæстæ — зæууат, æмæнтъери, 
Фæливд, æнæууæнкæ — дуйне. 
Адæм нæбал æнцæ сæхе кеми,— 
Мулкбæл баййивтонцæ сæхе... 
96 

* * * 
Бадун хуæдеунæгæй мæ къæси,— 
Гъæунги — лæкъæрдæ, сæлфунæг. 
Цæветтон, састбазур цæргæси 
Æфцæгбæл бавдуста гъист зумæг. 
Сагъæстæ бурунцæ мæ сæрмæ, 
Раст цума биндзитæ — бæтманмæ. 
Нæ тикис нæ зиннуй къæсæрмæ,— 
Миститæ кафунцæ фæсдуармæ. 
4 Уарзти гъæбеси 
97 

РАЗМÆ, ÆВИ ФÆСТÆМÆ? 
Берæ æнцæ царди нæдтæ, 
Сæ равзарун ке бон æй! 
Нæ зиннунцæ сæ кæрæнттæ, 
Римæхст æнцæ изолæй. 
Дувæнд гъуди æй æдзæттæ, 
Кæци надбæл си цæуон? 
Кæдмæ лæудзæнæн хæбæццæ, 
Кæми мæ хезуй фæсмон? 
Мæ еу къахмæ размæ хонуй 
Ме ’нæзонгæ бæстæмæ, 
Ме ’ннæ къах мæ зуст æнсонуй 
Евгъуд цардмæ фæстæмæ... 
98 

* * * 
Уæхæн дессаг кæд фæууиндæй, 
’Ма ирд бони ех уара, 
Дор и къоли хæрдмæ зела, 
Комахсæни ба гъар уа? 
Куй, тикистæ лимæн уонцæ, 
Фурт ниййергутæн ’знаг уа? 
Еци гъудитæ сæ бери 
Ци амонунцæ цума?.. 
99 

Æй æфсæрмæ уæззау уаргъ, 
Æй дуйнебæл — ефстæгтæмæ, 
Гъе уой фæрци, адæм, мах 
Ку никкæсæн нæ къæхтæмæ... 
Берæ лæгтæбæл æ кой 
Тас æфтауй æнæбæрцæ, — 
Æнцон цæрæн æй е ’ной, 
Зиндæр цæрæн æй æ хæццæ... 
100 

ÆЗ ЦИ УАРЗУН 
Уарзун уалдзæг хор ирд бони 
Цъæбар-цъубур мæргъти зард, 
Дæнтти гулфæн и арф коми, 
Арви гъæртæ, сæх-сæх уард. 
Уарзун зумæг гъист цъемоси 
Мет бурдæнтæ, тъæфил уард, 
Фезонгутæ — тъæригъоси 
Гургургæнгæ астæу арт. 
Фулдæр-фулдæр æз ци уарзун? — 
Хумæй уæрцци бæрц-бæллæхъ, 
Буйнаг ходæй дон ниуазун, 
Фæсурокти — дзæнгæрæг. 
Нигки ма æз цитæ уарзун? — 
Уæлиндзсæрбæл — устур гъаст, 
Сау къæйдорбæл къенти гъазун, 
И фæсхонхæй мæйи ’скаст. 
Сосæг уарзтæй кедæр уарзун, — 
Ма мин фæууæд ходуйнаг. 
Зæгъун дæр æй нæ фæразун, 
Н ’адтæн уин æй зæгъуйнаг. 
Догъи уайгæй, разæй уайун, 
Некæд уарзун фæстезад. 
101 

Ивулд дони тæхи найун, 
Мæ нисан æй и уæлхард. 
Лæги цард æй гъолти пьазун, 
Лæвæрд ин æй еунæг хатт,— 
Минкъий уарзун некæд уарзун, 
Уарзун алци парахат. 

* * * 
Еумæйаг — нæ бæркæдтæ еу моси, 
Еу цæстæй а дуйнемæ кастан. 
Нæ къæбæр ку тулдтан мах еу дзоси, 
Кæрæдзей æнсувæртау уарзтан. 
Хецауæй дæ ’сæвзурстан æрæги, 
«Раст лæг уодзæ’й»,— адтан æнгъæлдзау, 
Фал нæхе фæссайдтан æвудæги, 
Мулкбæл дæ фæццæйкодта Хуцау. 
Ду дæ сæр нихъхъел кодтай дессæгтæ, 
Арв æмæ зæнхи астæу тæхис. 
Мах æууæнкæй, мах фæрци ислæг дæ, 
Уазай сæрбæл дæхе æнгъæлис. 
Кæд хонис ду адæм фусти дзогæ, 
Рæдуис æнæбæрцæ гъе уæд,— 
Фуди лæг, дан, æма фуди догæ 
Нæ хæссунцæ фур берæ некæд. 
Некæд ес дзиллæй ледзæн еуварсмæ, 
Æма дин лæгæй лæгмæ зæгъун: 
Нæ уодзæй махæн цæугæ дæ размæ, 
Фал махмæ дæу гъæудзæй æздæхун... 
103 

* * * 
Тухæйти дæр аразтайтæ 
Уæ гъæла фуртæй зундгин. 
Исдипломгин æй, о фалæ 
Ку нæ хъæртуй цидæр ин. 
Ци е’сдзурд, ци ба е’рбадти 
Æ мизези бæрæг æй,— 
Æрдæг гъæла раздæр адтæй, 
Æцæг гъæла нур иссæй... 
104 

УОДИ ГЪÆР 
Гъармæ бæлгæй, исуазал ан цæгати, 
Нæ хор дæр ни баримахста æхе, 
Бæгъæнбадæй бæргæ сорæн и хъалти, 
Фехсæн сæбæл нæ фур мæстæй æркъе. 
Адæми тог мафиозтæ цъирунцæ, 
Тог расугæй нæбал син ес æфсес. 
Цъифи золкъау, мæгур адæм бурунцæ, 
Бурунгъон дæр ку нæбал æй се’мбес. 
Сæ губунтæй нæ уинунцæ сæ къæхтæ, 
Нæ хецæуттæ — сæхе ’рдæмæ зундгин. 
Цæуй нæбæл али’рдигæй бæллæхтæ, 
Æхе уонæй неке уадзуй фудгин. 
Бæхи мардау, ку рахъан æй нæ бæстæ, 
Кæнунцæ ’йбæл аллирдигæй хæлæф, 
Берæгъбалау, тонунцæ ин æ фæрстæ, 
Мæгурти хай — мæстонæ ’ма уæцъæф. 
Исхудтонцæ демократтæ сæ нæмттæ, 
Нæ хъурбæл нин ниббастонцæ къæлæт, 
Æхгæд æнцæ аллирдиги нæ нæдтæ, 
Аци цардæй — берæ хуæздæр — мæлæт... 
105 

УАРЗУН ÆНБАРÆ 
Уарзун устур уарзтæй æнбарæ, 
Хонун ахсгиагдæр æз уой, 
Куд уа æхе барæ сауцъарæ, 
Дуйне куд нæбал уа хæлхъой. 
Дзиллæн зæнхи реубæл фæллойнæ 
Куд уа æмхузонæй æмбес, 
Тагъддæр куд æрцæуа буройнæ 
Сугъдæ асодзгути цæдес. 
Цæмæй еугур дуйне æносмæ 
Исуа алли незтæй кæдзос,— 
Гъæуй сабуйради уæлгъосмæ 
Еугур адæмти дæр къæрцгъос. 
Калуй зæнхи цъарæ æ пъарæ, 
Дуйне ку æфтауй æ фест, 
Содзуй æд уедæгтæ фæсалæ, 
Уомæн фæййервæзæн нæййес. 
Дуйне æнтæстгунæй е’сонмæ 
Цæуй æ зин надбæл æд нифс, 
Æзнаг нæ ратухсдзæй е’рбонмæ, 
Æ хъур æлвасуй ин рæхис. 
106 

НÆ ХЕЦÆУГГÆ 
Метæй дасунцæ нин мæсгутæ, 
Фал нæ ку фæссайуй не’нгъæл,— 
Куйтау радтунцæ нин æстгутæ, 
Нæ йан нæхецæн сæ æнгъæл. 
Фур хъал, сæ зæрдитæ — уæцъæфи, 
Сæ зунд æрмæстдæр æй давун. 
Сæ догъ — фиццаг бунат хæлæфи, 
Мах син цæмæ комæн сайун? 
Уомæн, æвæдзи, ма рагæнттæ 
Кæддæр кодтонцæ уæхæн загъд,— 
Адæм ци уонцæ-еу сæхуæдтæ, 
Уæхæн фæууй сæмæ хецау... 
107 

УОТÆ ’Й РÆСТÆГ 
Мулкæй — мæгур, 
Нæ бон — асæст. 
Мастæй — туппур, 
Нæ уод — ахæст. 
Дуйней — æскъæт, 
Нæ цард - цубур. 
Донæй æхгæд, 
Хæфсау, нæ хъур. 
Зудæ, хæлæф, — 
Е æй нæ куст, 
Æрмæст уæлдæф 
Нæма ’й иурст. 
Зонæ давун, 
Ма уо фæсвæд. 
Кадæ ’й марун, 
Уотæ ’й рæстæг. 
Фæливд — рæстæг, 
Хъæрæу ма уæн. 
Билæ — хæстæг,— 
Жллæху хауæн!.. 
108 

НÆХЕ ГЕУÆРГИ 
Дæумæ бæлгæй, хъæбæр рагæй 
Мæхе нимæр æвзарун,— 
Тæходуй, ’ма дæу æвзагæй 
Ку базонинæ зарун! 
Дæ «Ирæф»-и ивулд тæхи 
Фæууининæ уæд мæхе, 
Цæргæсау ба арви цъæхи 
Æрзелинæ фæд-фæде. 
Дæ базурти уæрæх исти 
Ес бæрзæндти рæсугъд тахт, 
Дæ тадзийнæ циргъ зунд финсти 
Сæдмурон æй мæлгъæвзаг. 
Тæходуййаг, ку ’ссеринæ 
Кæми ’й римæхст дæ хæтæл, 
Дуйнейтæбæл æрзелинæ 
’Ма нæ уинæ уæд мæтъæл. 
Гъæдтæ, кæмттæ, лигъз будурти 
Низзаринæ дæ хъурæй, 
Рохс дуйнемæ и мæгурти 
Ракæнинæ тар къумæй. 
Кедæр фудцъух, кедæр лазæй 
Баталингæ ’й дæ зинг хор. 
109 

Цудтæ алкæд тохи разæй 
Дзилли сæрбæл амондгор. 
Суйни сæрбæл дæуæй хуæцæн,— 
Дæ цард — дзилли сæрнивонд. 
Нæ тухст бони — нæ фæххуæцæн, 
Дæуæй мах ан сæрбæрзонд. 

ÆУУÆНКÆ 
Кæд адтæй, цума ке доги, 
Æууæнки фарнæ кадæн? 
Арт хуæрун æмæ карз соми 
Кæд райдæдтонцæ адæм? 
Ке давди тухæй дуйнемæ 
Æргъуди киндæй къума? 
Æууæнки бафхуæрд æхемæ 
Ци фæливд райста, цума? 
Къулухæй зæрдрист æууæнкæ 
Адæмти æхсæн зелуй. 
Мæгургор лæгау æ бæнттæ 
Рæстади фæдбæл еруй. 
Тæходуй, бæргæ, дуйнебæл 
Æрзелун уогæй мæ бон,— 
Еугур адæмти къуматæ 
Бакæнинæ æз игон. 
Никкалинæ сæ денгизмæ, 
Куд некæд бал уа сæ кой, 
Цæмæй ниууонцæ сау изгæ, 
Дуйне куд нæ уа хæлхъой. 
Къуматæ уадзæг заводтæ 
Нæма кæнунцæ нур гъос, 
111 

Уонæбæл федар къуматæ 
Нихгæнинæ æз æнос. 
Паддзæхти æхсæн æууæнкæ 
Федарæй ку уа æгас,— 
Адæми зæрдæ, баууæндæ, 
Се ’сонæн уодзæй æдас. 
Сæрисæфт етæ фæууæнтæ, 
Уомæ ка даруй æ къах. 
Зæнхи цъарæбæл æууæнкæ 
Æносмæ исуæд паддзах! 

ЧИЛИЙ ЗИН ХАБАР 
Фæззæг, тар æхсæвæ уазали 
Цæуй нæ колдуари къес-къос, 
Æз ба хуæд еунæгæй авари 
Бадун мæ гъудити уæлгъос. 
Æваст мæ къæразгæ фегон æй, 
Думгæй æрбакъуæрдта æд маст. 
— Чили фæххецæн æй е’рбонæй, — 
Загъта и дунгæ мин æ гъаст. 
Мæ маст исирадæй мæ реуи, 
Кæрон мæ гузавæн нæййес. 
Думгæ, мæ къæразгæй ци неуи? — 
Цæугæ адæмтæмæ - фæдес! 
Чили, ци мондагæй фæббæлдтæ 
Хорæн æ искастмæ фæсхонх, • 
Ду’ймæ туххæй-фудтæй исхъæрдтæ, 
Нур дæ ка рагæлста, ке къох?! 
Лæгмар, цар æстъегъæг тогцъиртæ, 
Уонæн сау ингæнмæ ’й сæ над. 
Сирдтау тогахурстæй сæ билтæ, 
Уотæ ’й рагæй-нурмæ сæ цард. 
Чили, мæ рæстзæрдæ æрвадæ, 
Дæ рист дæу хузæн æй мæнæн. 
113 

Кæндзæй æ бæрæгбон рæстадæ, 
Уомæн некæддæр ес мæлæн. 
Æрмæст мæ къæразгæй сау тари 
Зиннуй мæ цирагъи æнгæс, 
Æнкъард æ зинг цæстæ мæйдари, 
Уинун сау пæлæзи уой æз... 

ТÆХОДУЙ, ÆМА... 
Уарзт ку нæ уа нæ медастæу,— 
Нæ уодзинан æнæ маст. 
Куд нæ кæна еу иннемæ 
Æнæнвæрсон зулун каст. 
Нæ рæдуд дæр кæрæдземæн 
Æнæфхуæргæй куд бæлсæн. 
Тумбул къохæй куд не ’взедæн, 
Зæрди худтæй куд тæрсæн. 
Ку фæккеуæн къах искъуæргæй, 
Фæрсæнцойнæн куд бæззæн. 
Царди надбæл хуарзмæ бæлгæй, 
Нæ лæгдæрти куд фæнзæн. 
Иристонæн ном ка ’скæна — 
Æ цæра ин куд кæнæн. 
Сæдæ анзи куд фæццæра, 
Цæстнæуарзон куд нæ уæн. 
Лæги ходæ лæги сæрбæл 
Куд федауа æ кадæй. 
Куд не ’ййевæн мулки фæдбæл 
Нæ цæсгæнттæ æгадæй! 
Киндзæ ’фсийни куд лæдæра, 
Федауцæ уæд сæ дуйней. 
115 

Сæ еу инней куд не ’фхуæра, 
Куд уарзонцæ кæрæдзей. 
Зæгъайтæ мин, куд истæха 
Æнæбазур тæхгæ маргъ,— 
Кæстæр боццæй ку нæ кæна 
Нæ хестæртæн аккаг аргъ. 
Есге зундæй куд нæ цæрæн 
Содзийнæбæл фæдзалау, 
Фæливд миутæ куд нæ кæнæн 
Фæсмойнагæн æрæгйæу. 
Фæсаууонмæ куд нæ кæнæн 
Адæймагæн æ фуд кой. 
Нæ кæрæдзей ку лæдæрæн, — 
Цард нæ уодзæй уæд хæлхъой. 
Тæходуй ’ма еци фæткæ, 
К’уайдæ не ’хсæн федарæй. 
Æнцæ берæ царди ’гъдæуттæ, 
Се ’нхæст кæнун хебарæ ’й. 

* * * 
Зин цæрæн æй нури доги, 
Нæ лæдæрæн кæрæдзей. 
Тæхæн размæ устур догъи, 
Соргæй размæ еу инней. 
Бæхи къах гъæр, бæхи уадмæ 
Нæ хæрæг дæр истæх æй, 
Расхуста æй и фæснадмæ, 
Фæрраздæр æй и бæхæй. 
Цæргæбæнтти уаргъи буни 
Æ ном хаста æгадæй. 
Кæддæр-некæд нæ хæрæгбæл 
Фиццаг бунат æруадæй... 
117 

НÆ ПОЭЗИЙ ХЪАБИЛЛÆ 
Дæумæ, нæ поэзий Уасгерги, 
Ковæн нæ зин балций надбæл. 
Цæрис, цæрдзæнæ ду нæ зæрди, 
Мах дæ нæ нимайæн мардбæл. 
Æрдзæ раттуй махæн мин анзи 
Дæуау ’скурдиадæ еу хатт. 
Барстай дæ алли дзурд тæрази, 
Дзурд æй топпи цъухæй фехст фат. 
Цудтæ хирхи комбæл дзабурти, 
Дæ рист дæ зинтæбæл бухсгæй, 
Маруй дæ поэзи хахурти, 
Цума рæхуайуй сæ ухстæй. 
Арвбæл ку нимбæрзай нимæттæ,— 
Нæййес баримæхсæн хорæн. 
Ду нин ци рохс цардмæ фæббæлдтæ, 
Уомæ, ходæ сесгæй, ковæн. 
Мæсуг ке ’самадтай Уæларвмæ, 
Е нин ковæн донæ иссæй. 
«Ирæф» — дæ дудзигъæр, дæ зартæ 
Хуæнхаг цæугæ дæнттæн нифс æй. 
«Ирæф» — нæ поэзий хъибиллæ 
Е нæ царди рохсмæ хонуй. 
118 

Дæуæй сæрбæрзондæй нæ дзиллæ, 
’Ма дин аргъ кæнун дæр зонуй. 
Ду дæ нæ поэзий айдæнæ, 
Уоми нæ аййептæ уинæн. 
Дæуау уæхæн амонд ку айдæ,— 
Хуарзæй ести фæууо дзиллæн. 
Ду дæ нæ Бонвæрнон æстъалу — 
Ирддæр æстъалути æхсæн. 
Дæ зинг нæ ниууодзæй æвзалу, 
Мах дæ нæ зæрдити хæссæн. 

* * * 
Финги уæлгъос нæ кæрæдзей 
Уотæ берæ «фæууарзæн»,— 
Багъæуаги нæ еу инней 
Тухст уавæри ниууадзæн. 
Козбау цъух æй зæрдæлхæнæн, 
Нæ тоги æй еци нез. 
Мæнмæ гæсгæ, цалдæн цæрæн, 
Æмболдзæнæй æ’йадез. 
Еци незæн, æвæццæгæн, 
Дзæбæх гæнæн нæбал ес. 
Догъи уайгæй къулух бæхæн, 
Ци пайда æй цъæхснаг уес?.. 
120 

КУМÆ ЦÆУÆН? 
Бастæй ку фæддарай куй федари 
’Ма ин ку райхалай æ баст, 
Гъе уæд, æгъуд сирдау, æхе бари 
Лæборуй алкæмæ æд маст. 
Кæсæн кæрæдземæ топпи цъухæй, 
Не’сон цæфсгæ фатæй æхсæн. 
Нæ уарзт уарзтмæ бæлгæй ниххотухæй, 
Нæ маст карди фийбæл хæссæн. 
Давун, лæг рамарун лæгдзийнадæ’й, 
Сонтæй куйгæлдзæнмæ цæуæн, 
Раст лæг, рæстбæлдзорæг исæгадæ ’й, 
Не ’фсармæ дзоли бæсти хуæрæн. 
Синхаг нæбал дзоруй æ синхагмæ, 
Гъæуккаг æ гъæуккагæй ледзуй, 
Гæлдзæн нæ кæстæрти цирен артмæ, 
Бæллах нæ къæсæрмæ хезуй. 
Не’сон кумæ цæуæн — æнæбæрæг, 
Хезуй нæ риндзæбæл зæйæ. 
Не’гъдау, нæ цæсгæмттæ — нæ номгæнæг 
Кæнæн мулки фæдбæл уæйæ. 
Нæ цард мæрдæнгæс æй, æрдæг уали, 
Нæ над бурунцъаг æй, къундæг. 
121 

Бæстæ хæлæйфаг æй, куйти хуали, 
Ка кей — ку нæбал æй бæрæг. 
Махæн ка равардта уæхæн барæ, 
Куд уа хъадамай баст не ’взаг, 
Кенæ нæ фиддæлти устур фарнæ 
Исуа нæ кæстæртæн се ’знаг? 
Не ’нгъæл фудæнгъæл æй хуæздæр цардмæ, 
Æхгæд — нæ лæгдæртæн сæ над. 
Нæхе кæдмæ тавдзйан есге артмæ, 
Хезуй нæ риндзæбæл не ’знаг. 
Адæм — æнæ фиййау фусти дзогæ, 
Берæгъбал мийнасæ кæнуй. 
Исæфт, кæуйнаг æй нæ догæ, 
Фæдес, — нæ хуæздæр лæг кæми ’й?! 

МÆ КЪÆЛÆТÆРФУГ! 
Г.С-сен. 
Хæдзари куд гъæуй æ дуар, 
Ду мæ уотæ гъæуис. 
Ду мин Хуцауæй дæ лæвар, 
Ду уой нæ лæдæрис? 
Цæлхити куд гъæуй сæмæн, 
Ду мæ уотæ гъæуис. 
Нæ мин ес æнæ дæу цæрæн, 
Уæд ми кумæ цæуис? 
Дзорунмæ куд гъæуй æвзаг, 
Ду мæ уотæ гъæуис. 
Ду дæ м’ амонди фæндаг, 
Уæд æй куд æхгæнис? 
Къумай куд гъæуй æ дæгъæл, 
Ду мæ уотæ гъæуис. 
Ду мæ ма кæнæ фудæнгъæл, 
Ду ми уодау цæрис. 
Мæнæн нур, мæ къæлæтæрфуг, 
Нæййес æндæр гæнæн. 
Хезуй нæ нæ уарзти мæсуг,— 
Цæуæн æрсицæрæн... 
123 

УАРЗОНИ ФÆДЗÆХСТ 
(Мæ фиццаг æмдзæвгæ) 
Мæ хори тунæ, 
Мæ цийни фæлдес, 
Мæ зæрди хунæ, 
Мæ уоди æмбес. 
Ме ’хсæйвон мæйæ, 
Мæ ирд æстъалу, 
Мæ нифси зæйæ, 
Мæ цæсти гагу. 
Мæ ходгæ фæрдуг, 
Мæ царди бæллон, 
Мæ къæлæтæрфуг, 
Ци ма дин зæгъон? 
Уарзондæр мин дæ 
Мæ уод, мæ цæстæй, 
Зæгъун дин, бæргæ, 
Æнæ римæхстæй. 
Цæстити фенгаст — 
Нæ дууей æхсæн, 
Кæрæдзей сос уарзт 
Цæмæ римæхсæн? 
Нæ зонис ду уой, 
Æз дæ куд уарзун, 
124 

Мæ зæрди дуар дин 
Игон ку дарун. 
Сухæ будурти 
Куд гъæуй уарун,— 
Æнæ дæу цæрун 
Нæбал фæразун. 
Макæд æрхæссæ 
Рæдуддзийнадæ, 
Листæгдæр кæсæ — 
Æригон ма дæ. 
Цибæлæй бæллун 
Нæ цийни зармæ, 
Æмондгор лæуун 
Дæ зæрди дуармæ. 
Ма мин фæккæнæ 
Мæ уарзт фудæнгъæл, 
Фæлтау мин радтæ 
Дæ зæрди дæгъæл. 
Æй æма уодзæй 
Кæдзос уарзт не ’хсæн. 
Æз æмæ ду ба 
Уæн ин æвдесæн. 
Фæдзæхсун дин уой, 
Мæ уарзти фазон, 
Ма ’скæнæ ме ’ной 
Дæхецæн уарзон... 

* * * 
Æрцæуисæ æхсæвигон мæ уатмæ, 
Амондгундæр æз ку уинæ медфун. 
Фæттæхисæ ме ’ригъали идардмæ, 
Исцæфсидæ пеллон артау ме ’рхун. 
Агурдтон дин дæ къахдзæфтæ уæлдæфи, 
Нæ ергæй дæ, æстъалути фарстон. 
Бавзурстон æз арви цæфтæй цал цæфи, 
Гъе уæддæр дæ, мæ фиццаг уарзт, уарзтон. 
Мæ фиццаг уарзт, кæми цæрис, ци бæсти, 
Æви мæ ду феронх кодтай бунтон? 
Сæйдзæнæн æз уарзти незæй берæ ’нзти, 
Ниуаздзæнæн хуаси бæсти фæсмон. 
Æви, миййаг, мегъи пъæсту фестадтæ, 
Æма мæбæл цæстисугæй уарис. 
Фиццаг уарзти цирен арти бастъалдтæ, 
Нур ба мæбæл дæ тæрегъæд гъарис. 
Цæрдзæнæй уарзт рохс дзæнæти æносмæ, 
Гъе уотæ æй æ уоди конд æрдзæн. 
Фиццаг уарзти æфхуæрд цирти уæлгъосмæ 
Сæргубурæй циртдзæвæнæн лæудзæн... 
126 

* * * 
Нæ зонис ду уой, — æз дæ куд уарзун, 
Мæ зæрдæ содзуй уарзти цæхæри. 
Æнæ дæу цæрун нæбал фæразун, 
Уæд мин ду мæ тухст куд нæ лæдæри. 
Дæумæ’нгъæлдзау дæн нур цалдæр анзи, 
Дæ зæрди дуар мин куд ’негон кæнис. 
Кæд, миййаг, сосæг æндæрей уарзи, 
Уæд мин æй æргом цæмæннæ зæгъис? 
Зонæнгин к ’уайнæ, тæходуй, бæргæ, 
Уæд базонинæ бæлвурдæй ме ’нгъæл. 
Кæмæ æхсайуй дæ кизгон зæрдæ, 
Кæбæл æууæндис дæ зæрди дæгъæл? 
127 

* * * 
О ме ’стъалу, ци уæлиау дæ, 
Æрцæй хезæ ниллæгдæр. 
Æвæццæгæн, уарзти адæ 
Нæ лæдæрис æппундæр. 
Бонигон ду дæ рохс цæсгон. 
Цæмæ гæсгæ римæхсис, 
Кæд æндæрмæ æхсæвигон 
Дæ ирд цæстæ фæлкъуæрис? 
Тæходуй-ма, маргъау, бæргæ 
Ку фестинæ базургин, 
Истæхинæ уæд дæу уæнгæ, 
Базонисæ мæ уарзт мин. 
Хаттæй-хатт ба сæри магъзмæ 
Уæхæн гъуди багъузуй,— 
Ку фестинæ æз дæ фарсмæ 
Ирд æстъалу, тæходуй, 
Уæд мæ хуæздæр базонисæ 
’Ма нæ уисæ дузæрдуг. 
Æргомæй мин æрдзорисæ, 
Ка ’й дæ уарзтæн æ мæсуг. 
Мæ цæститæ исорс æнцæ 
Уæлæ арвмæ æнгъæлдзау. 
128 

Бауарзтон дæ æз цæй бæрцæ — 
Зонуй æрмæст уой Хуцау. 
О ме ’стъалу, мæ уæларвон, 
Фегъосæ ми уарзти гъæр, — 
Ме ’стур уарзт мин æвудæги 
Ма фæккæнæ фудæнгъæл... 
5 Уарзти гъæбеси 

Куд рæсугъд дæ, куд хиццаг! 
Зæрдæ скафуй дæ уиндæй. 
Ку фæууидтон дæ фиццаг,— 
Мæ сæр мæбæл разилдæй. 
Дæ æрфгути сæнтæг сау, 
Мæ зæрдæбæл — сæ æрзилд. 
Дæ цæститæ — Бонвæрнау, 
Фæууинун си арви ирд. 
Сæ тъæфилттæ — нимæттау, 
Тар æхсæвæй — се ’рæхгæд, 
Ниууадзунцæ, æрфæнау, 
Сæ фенгасти зæрди фæд. 
Кусти фæсте фæлладæй 
Зæрдæ исуй æнтъуссæг. 
Дæумæ бæлгæ, æнкъардæй, 
Фæццидæр уй мæ хуссæг. 
Ме ’рхун зæрдæ мæн æдзох 
Дæу æрдæмæ æнсонуй, 
Ку ’ссеринæ сосæг над 
Дæ зæрдæмæ, тæходуй... 
130 

АРВИ ЛÆВАР 
Фиддæлтæй æз ци фегъустон: 
Уарзти адæ гæдзи тугъдæй. 
Мæ фуртухстæй ци ма кæнон? — 
Мæ уарзт мæбæл исагъудæй. 
Ирд æхсæви арви цæсгон 
Æстъалутæй фур рæсугъд æй, 
Киндздзæгтæн мæ уотæ ’хсицгон 
Арвæй пъæсту ку багъудæй. 
Хори тунтæй хали бæсти 
Къæртрæзтæ ин бахуинæ, 
Мæ уарзонæн уæд æ цæсти 
Хуæздæр уосгор æз ку уинæ. 
Уæд Сослани æндурæ ин 
Камарийæн ниббæттинæ, 
Къæлос мæйæ — сугъзæрийнæ, 
Гъосицæгæн фæууининæ. 
Бонвæрнон дæр реуи ’гънæгæн 
Æ дæлахъур федауидæ, 
Æрфæни фæд изæлуйæн 
Киндзи сæрбæл фелауидæ... 
131 

Мæ уарзонæн арви лæвар 
Сæрбæрзондæй бахæссинæ, 
И уæларвмæ киндзгъонизар 
Дигоргомæй игъусидæ... 

ФÆСМОН 
Фæххистон дæ æнгъæлдзауæй берæ’нзти, 
Седзæрæй мин ку ниууагътай мæ уарзт. 
Цæугæдонау раевгъудтæ мæ рæзти, 
Фæстæмæ дæр нæ ракодтай еу каст. 
Раевгъудæй уæдæй нурмæ къуар анзи, 
Дæ зæрдæ дин ку æхсинуй фæсмон. 
Нæ евгъуд цард ку æрлæууй дæ рази,— 
Баримæхсис къохти армæй цæсгон. 
Нæ дин дарун дæ рæдуд æз цæстæмæ, 
Мæн æрдиги нецæмæй дæ гъæстаг. 
Раздæхун дæ бæргæ фæндуй фæстæмæ, 
Дæ рæдуд дин ку нихгæдта дæ над. 
Æстонг куй, дан, æнцон фæууй сайунмæ, 
Ку ин гæлдзай, надбæл цæугæй, къæбæр. 
Цæудзæнæй е дæ фæд-фæде, цалинмæ 
Æ цæрæнæй нæ райдард уй æгæр. 
Царди надбæл берæ ку ’ййес хауæнтæ, 
Сæрти кæсгæй, нæ фæуунцæ бæрæг. 
Мулк, æхцатæ уарзт æлхæнæг ма уæнтæ, 
Мулк, æхцатæ уарзт æхуæдæг кæнæд! 
133 

* * * 
Майи мæйæ нæ хуæнхтæбæл 
Ку нийтауй цъæх гъæццол,— 
Бæгъæнбадæй къахнæдтæбæл 
Фæццæудзæнæн дæу агор. 
Алпий рæсугъд игуæрдæнти 
Деденгутæн æз се ’хсæн 
Æнæ райхæлд деденæгæй 
Æз дæу уоми иссердзæн. 
Хори дæмæ æрветдзæнæн 
Изæрдари мийнæвар, 
Æстъалутæ æруедздзæнæн 
Боцдæрæн дин — мæ лæвар. 
Æртæ къерей исфиццæнæн 
Ме ’рхун уарзти цæхæрбæл, 
Киндзи æгъдау æрветдзæнæн 
Тумбул мæйи тæбæгъбæл. 
Киндзæхсæвæр искæндзæнæн 
Уазай бæрзонд фæзæбæл, 
Киндзхонти зар игъусдзæнæй 
Иристони кæмттæбæл... 
134 

* * * 
Уарзон, дессаг е куд нæ ’й, 
Уомæн зæгъун нæ ’й мæ бон. 
Хатгай резгæ ма тæрсгæй 
Тухсгæй ку не’суй дзурдгъон. 
Цума бартæстæн дзиллæй, 
Уоййау æрветун мæ бон. 
Уарзон феронх ун зинæй,— 
Зæрди ниххезуй арфгон. 
Раст уин мæ дзурд ку зæгъон, 
Маке бакæнæд уæд дес. 
Зин æй феронх ун уарзон,— 
Зæрдæй рацох ин нæййес. 
Ескæмæ ба уи мæ финст 
Кæсдзæй ходæг е мæнгау, 
Фал ин ку’рцæуа æвзурст — 
Финстæн ратдзæй уæд æгъдау... 
135 

МЕ ’НАМОНДÆН 
Дæумæ бæлгæй, резгæ-тæрсгæй, 
Ме ’сонмæ дæ ку хастон. 
Нæ зонун, дæу, цæмæ гæсгæ, 
Ме ’намондæн бауарзтон. 
Мæ зæрди дуар, æнæ фæрсгæй, 
Къахи фиййæй басастай 
'Ма æй барæй, æнæнвæрсгæй, 
Думги евгед ниууагътай. 
Цæветтон мин ду мæ зæрди 
Изгæ хъæма рацавтан, 
Ме ’стур уарзт мин фудæнæги 
Рамаруимæ радавтай. 
Бæгъæибадæй мети рагъбæл, 
Бахезæ мæ, ду загътай,— 
Æнæ бæхæй бæхи саргъбæл 
Ду мæн бадгæ ниууагътай... 
136 

ТÆХОДУЙ 
Тæходуй, кизгай, 
Хуцауи дзурдæй 
Ку уайсæ ме ’нкъай, 
Уотæ мæ фæндуй. 
Зæрдити сос уарзт,— 
Цъухи раст дзурди. 
Цæстити фенгаст,— 
Нæ сосæг гъуди. 
Дæ уиндмæ бæлгæ 
Æрветун мæ цард. 
Фæндуй мæ, бæргæ, 
Нæ киндзгъонти зард. 
Тæходуй, еумæ 
Ку уайдæ нæ цард, 
Гъе уæд нæ уайнæ 
Æдзохæй æнкъард. 
О, рæсугъд кизгай, 
Ду ку зонисæ 
Мæ зæрди катай, 
Уæд нæ хонисæ 
137 

Мæ финсти дзæгъæл 
’Ма мин раттисæ 
Дæ зæрди дæгъæл,— 
Мæ ниви кисæ... 

* * * 
О, ме ’взонг бæнттæ, мæ евгъуди цард, 
Мæ зæрдæ уæбæл нæ ходуй, 
Фæллигъдайтæ ми гъе уотæ идард,— 
Фæккæнун уæмæ тæходуй. 
Хуцау æй зонуй, цал кизгей уарзтон, 
Сæ еу иннемæй — рæсугъддæр. 
Сæ муггæгтæй сæ некæддæр фарстон, 
Зудтон сæ нæмттæй æрмæстдæр. 
«Коргæ дæ кæндзæн»,— цалемæн загътон,— 
Æнгъæлмæ кастæй сæ фулдæр. 
Æрмæст си кæугæй еунæг ниууагътон, 
Æнгъæлдзау мæмæ’й гъе нур дæр... 
139 

АМОНДАГОР 
Кæддæр ме ’нæрцæф сонт бæнтти, 
Амонд иссерун æнгъæл 
Зилдтæн будурти, арф кæмтти, 
Фал мин не ’гъуста мæ гъæр. 
Бæрзонд къæдзæхти уæлтегъæ, 
Кумæ нæ тæхуй цæргæс, 
Кумæ не ’схъæртуй и мегъæ, 
Цæун уордæмæ нур æз. 
Уоми мæ амонд берæ ’нзти 
Æнгъæл ку кæсуй мæнмæ. 
Цæруй лæгæти римæхсти, 
Ефстаг ракæсуй бунмæ. 
Гъе фал æвæндаг къолфæхсти 
Мæ къах нæ хæссуй æ нифс, — 
Рæстæг ку тæхуй мæ рæзти, 
Æнзтæй — къæхтæбæл рæхис... 
140 

УАРЗТИ ЦАДÆ 
Адтæй не ’хсæн рæсог уарзти цадæ, 
Æ цæхъалтæй ку равдудта йе мах. 
Æрцудæй мæбæл нур сайддзийнадæ, 
Æ билæбæл байзадтæн лæугæй сах. 
Фиццаг хатт мах ами уарзти номæй 
Кæрæдземæ равардтан федар къох. 
Базудтан накæ кæнун æнагъомæй, 
Фал дæуæй куд фæцæй е нур иронх? 
Дæуæн, цума цадæ истæнæг æй,— 
Арф денгизмæ искодтай ду дæ каст, 
Мæн ба ниууагътай ду æгудзæгæй, 
Дæ къелæй ниллицъæ кодтай мæ уарзт. 
Нæ хъазардæр рæсог уарзти цадæ 
Баййивтай сау денгизбæл куд тагъд? 
Кæнуй æ дон уомæн цæхгун адæ, 
Æ цæхъалтæй алли ’рдæмæ фæлдахт. 
Нур ди, куд гъазæн киндзау, гъазунцæ 
И цæхъалтæ сæ гулфæнти æд кафт, 
Æма дæ къохæй-къохмæ раттунцæ, 
Æндæрмæ искæнгæй, цид, сæ гъавд. 
Дæ симд æрхæццæ æй æ кæронмæ, 
Цæхъалти нæбал гъæуис ду æппун, 
141 

Æма, саст бæлæгъау, билгæронмæ 
Дæу рагæлстонцæ зустæй æнæрхун. 
Цума, гъе нур æрдæ дæхе кеми, 
Лæууис ивад, сæргубурæй, æнкъард. 
Дæ над раздæхунмæ нæбал ери, 
Корис дæхе рамарунмæ циргъ кард. 
Хуайуй дæ зæрди дуар æд гузавæ, 
Кæугæй æ гъæлæсидзаг, фиццаг уарзт: 
«Гæр, кæми адтæ ду нури уæнгæ, 
Ку бадæн дæу агорунæй зæрдæсаст. 
Ду’ æвæдзи, дони исуазал дæ, 
Цæуæн нæхемæ, цæмæн æй нæ лæуд?» 
«Æз неци дæн, æма мæ ниууадзæ, 
Ме ’гади ном æрмæстдæр мæхе уæд». 
Мæнæ нур йеунæгæй уарзти цадæн 
Ку лæуун æ билæбæл, куд цавддор. 
Ци фæцæй, цума, нæ фæйнæг бадæн, 
Ка’й басаста, ке кодта, цума, хъор? 
Ци фæцæй нæ йеумæ сагъд бæласæ, 
Не ’вдесæн, кæмæй адтан хуæрз рæвдуд? 
Басугъдæй æд деденæг, æд лазæ, 
Не ’рхаста æ сæрмæ е и рæдуд. 
Ци фæцæй нæ расог уарзти цадæ? 
Æ бунат — булгъахъ, лæкъæрдæ, æзмæнст, 
Баизадæй си хæфсити фагæ 
Саскъити бадæн, цъимара æрмæст... 

ЗÆРОНД УОСГОР 
(цикл) 
1 
Фæууидтон дессаг еу бонæ 
Нæ хæдзари æвеллон. 
Цæветтонгæ си деголæ 
Кодта кадæр рæфтигон. 
Цидæр адтæй мулки’гъдауæй 
Нæ хæдзари æд циййес,— 
Киндзæрхундмæ æнгъæлдзауæй 
Исистонцæ гъæр, фæдес. 
Уедуг, къостæ ’ма тæбæгътæ 
Гъæр кодтонцæ æд хъаугъа: 
«Кæмæн зæгъæн нæ бæллæхтæ, 
Нæ фарсдзорæг ка фæууа? 
Кæдмæ уодзиан æнæ ’фсийнæ, 
Кæдмæ цæрдзиан æгустæй? 
Кæд фæууиндзиан хорзæрийнæ 
Æд къæртрæзтæ, фæлустæй? 
Фонс куд фæууй тар æскъæти,— 
Цард нæ уинæн нæ цæстæй, 
Хуссæн, цума, арф лæгæти 
Арсау зумæг римæхстæй». 
143 

2. ХÆДЗАРÆ 
— Ес кизгуттæ берæ хузти 
Зундæй дæр ’ма хузæй дæр, 
Ку кæнунцæ фæйнæ кусти, 
Агоруй син сæ хуæздæр. 
Алкæбæл си фæйнæ фауи 
Февæруй е цурдгомау, 
Ке хæццæ си бафедауй 
Мæнгæ дзурдæй, Сирдонау. 
Бахезетæ, нæ уосгортæ, 
Кæнунцæ нур уæхæн гепп, 
Кæци уадздзæй мæйтæ-хортæ, 
Хуарз кизгуттæ — æнаййепп. 
3. ЦЪИЛИН 
— Нæуæгхунд киндзау и къуми 
Ку лæуун æдзох ме ’мраст, 
Мæ фæспæлæз ’ма мæ буни 
Фариккон бухтæ римæхст. 
Къæндзæстугхуз æй мæ уиндæ, 
Зæрдæхудт дæн кæбæлдæр. 
Никкодтон кустбæл карз ниндæ,— 
Ци кæнон мадта æндæр? 
Фæрсæнцойнæй и фæсдуармæ 
Кæдмæ лæудзæн къæсæргæс? 
Æнгъæлдзауæй цийни зармæ 
Игон дарун мæ гъæлæс. 
144 

4. САРСЕНÆ 
— Бафæрсæн, цæй, мах изæри 
Нæ уосгори хуарз, бæлвурд: 
Ци йес, цума, æ уорс сæри, 
Кæдмæ кæнуй е æнгъуд? 
Æ тæрнихбæл уорс инсадæй 
Ку ’рцæуидæ уæхæн финст: 
«Коруй уосæ хъæбæр рагæй, 
Рауадæй си хуарз артист...» 
5. ПЕЦ 
— Нæбал бæлсун, уой зонетæ, 
Нæ уосгорæн æ гъуддаг. 
Кæд исфиццæн æз къеретæ 
Киндзæрхастмæ æд кувддаг? 
Кæд фæууиндзæн æд сæрбæттæн 
Фæргун къохтæ мæ уæлгъос? 
Кæд исфиццæн сувæллæиттæн 
Басилтæмæ бор гинкъос? 
6. ФИНГÆ 
— Кæд ислæудзæн мæ къæхтæбæл, 
Кæд фæууиндзиан иуазæг? 
Кæд рагъаздзæй мæ цæстæбæл 
Нæ хæдзари Идауæг? 
Бæргæ уайдæ уæд мийнасæ — 
Гъар æхцинтæ ’ма дзикка, 
145 

Бор фезонæг, сонгун басæ, 
Бæгæнийæйдзаг сикъа... 
7. ТУЙ 
Æрбацудæй, ехæнрезгæй, 
Пеци размæ туй хæстæг: 
«Нæ зонун æй, кæдмæ хезгæ ’й,— 
Алцæмæн дæр ес рæстæг. 
Кума дзора идæрдтæбæл, 
Ку нæ зæгъа æ бæрæг,— 
Æ цæсгони æнхъирдтæбæл 
Æрцæудзæнæн кæрз æвæрд...» 
8. ÆНÆФСНАЙД ÆМÆ ЦЪУМУР 
— Кæми гъæуй мах æфсийнæ, 
Цæй, фесæфæд нур æ кой! 
Кусти ку уа æнæхийнæ, 
Кæндзæнæй нæ уæд хæлхъой. 
Фал, ка’й зонуй, ку разинна 
Тогæй хæстæг е махæн,— 
Хапæлери, куд уа-ци уа, 
Къелдзо дзабур æ къахæн, 
Цæбæл кæнæн уæд гузавæ, 
Цæбæл тухсæн — æ коййæй? 
Цæрдзинан хуарз нæхе барæ, 
Æнæмæтæ, æнцонæй... 
146 

9. УОСГОРИ ДЗУАПП 
— Ес нæ царди берæ’здæхтæ, 
Уони растбæл, дан, косæ. 
Сумах мæбæл дес фæккæнтæ, 
Куд нæ, дан, корис уосæ. 
Каргун кизгæ æз нæ корун, 
Зин ерæн æй царди’нкъай. 
Сахи рæсугъд ку агорун, 
Уобæл ку æй мæ катай. 
Уа мæ уосæ гурведауцæ, 
Сау æрфгутæ, æфсæрмдзаст, 
Нарæг астæу, тасæ-уасæ, 
Зæрди хеза æ бакаст. 
Куд мин кæса мæ карæмæ, 
Алцæбæл мæ куд фæрса, 
Мулки’гъдауæй хæдзарæмæ 
Алцидæр е куд хæсса. 
Куд ма ’ндеуа нихмæ дзорун, 
Мæ кастæй мин куд тæрса,— 
Уæхæн кизгæ æз агорун, 
Алцидæр мин куд бæлса. 
Надбæл цæугæй, ке нæ зона, 
Уой æрдæмæ ма кæса. 
Ку’рцæуон æз æнафони,— 
«Кæми адтæ?» — ма фæрса. 
Ку ’рцæуон æз ниуæзтгунæй,— 
Хъипп-сун дæр е ма кæна, 
147 

Цæстисугтæ фур мæстгунæй 
Сосæггити нихъуæра. 
Есгæмæ-еу хунди уогæй, 
Мæн æрбонмæ куд хеза, 
Уæхæн муггаг, уæхæн тогæй 
Е гъæуама разинна. 
Цæй, хуарз адæм, байгъосетæ, 
Багъудæй мæ уæ æнхус: 
Уæхæн кизгæ иссеретæ,— 
Æвгæрдун уин мæ нæл фус! 
10. БУНДОР 
— Æд гузавæ, æд катай 
Нæмæ тавуй арвæй хор,— 
Ка не’ссеруй уодæнкъай, 
Фехсуй топпæй æ бундор... 
11. ФÆСМОН 
— Æнзти карæ ци хеваст æй, 
Ка ин кæна æ сагъæс? 
Цилпæ рехæ æнæдастæй, 
Феце арæзт — æ дарæс. 
Кæсуй æдзох къæхти бунмæ, 
Ниггубур æй, къулух æй 
Рафецудта сæ рæзбунмæ 
Æд лæдзæг ’ма лæгдухæй. 
148 

Уæлбæласæ зад фæткъутæ 
Исцæттæ ’нцæ рагацау, 
Сурхфаз ростæ — сæ æрдгутæ, 
Æстдæсанздзуд кизгуттау. 
Уæд уордæмæ, зæрдæхсайгæй, 
Исрæдæхсун æвзаруй, 
Фал е’сбурди, æхе сайгæй, 
Е уæлгоммæ æрхауй. 
Æ фур мæстæй уæд уордæмæ 
Бæргæ фехсуй æ лæдзæг,— 
«Кæд си ести æргæлдзинæ...», 
Фал ин фæцæй фудгæнæг. 
И бæласи тумугъ цæнгти 
Фæццидæр æй æ лæдзæг. 
Тухсти бони — цæргæбæнтти 
Нæ бавзурста е æцæг. 
Уæд бæласæй думги фæрци 
Золкъхуæрд фæткъу æрхаудтæй. 
Батъунста æй е’скъуд кæрци, 
Æнгъæл дæр æй ’н адтæй. 
Цард ка’рвета еунæг уодæй, 
Уомæн фæсмон — рæдудтаг: 
Берæ бартæ кæддæр уогæй, 
Æ зæронд ба — хауæццаг... 

МИНÆВАР 
Ке нæ фæндуй е’взонг царди 
Æ киндзгъонти цийни зар?! 
Ме’фсæддон сорæт ме’нкъарди 
Дæумæ ’рветун минæвар. 
Нæ бахуайдзæй изæрдари 
Фæндаггонæй е дæ дуар. 
Лæг ку исуй лæги кари, 
Фæккæнуй уæд лæги зар. 
Ку нæ исуа е дæ рази 
Дзуапгъон дин дæ фарстæн, 
Уæддæр ин ду, кæдмæ уарзи,— 
Аргъ искæнæ æ кастæн. 
Даргæй уой ду дæ гъар къохи, 
Ма ин зæгъæ: «Хуæрзизæр», 
Ма ниууадзæ мæ иронхи, 
Дæуæн цæрун æрмæстдæр. 
Дæ рос æма’й бази æхсæн 
Ниввæрдзæнæ, ку хуссай. 
Дæ гъоси дин мæ хабæрттæ 
Фæдздзордзæнæй гъос-гъосæй. 
Миййаг ибæл дæ цæсти суг 
Ку’рæгъзæла дæ росæй,— 
150 

Исхуæрдзæй мæ мæ цийни’рфуг, 
Зондзæнæн æй æз уомæй. 
Бафтудтæн æз уарзти коми, 
Нæбал мин ес раледзæн. 
Ме’рхун зæрдæ нур абони 
Дæуæн дæттун фатерæн. 
Æмзæрдиуаг, æмарази, 
Еу зæрдæ нин æмбес æй,— 
Уарзти хæццæ уарзти карзи 
Зин хуæцæн æй гъæбесæй... 

* * * 
Тар-талингæ, æрæхсæвæ ’й, 
Курмæ æрдзæ — къуругъос. 
Рафæлгæстæй æ къæсæрæй 
Хъоббæгъ цæстæ — и мæйрохс. 
Гъæугæрон ба сауæдонæ 
Кæми уайуй зур-зурæй. 
Кæбæл æрцæй æнафонæ, 
Ка си бадуй мæтъæлæй. 
Ке’зæрдæ ’сгъигæй хæдзари, 
Ка нæбал æй зæрдæнцой. 
Кизгай рæсугъд е’рхун зари 
Кæмæн кæнуй нур æ кой. 
Æ фиццаг ба, æ фиццаг уарзт 
Кæмæн бакодта лæвар, 
Ниууагъта æй иронх уати, 
Рахгæдта ’йбæл е æ дуар. 
Кизгон зæрдæ ци дессаг æй, 
Баууæндунмæ æнцон æй. 
Фæррæдуйгæй ци ресагæй,— 
Ци пайда ес фæсмонæй. 
152 

Мабал бадæ æнафонмæ, 
Мабал хезæ ма ду уой,— 
Æндæр рæсугъди айфонмæ 
Рæвдауй е нур де ’ной. 
153 

* * * 
Уæрдунæн ес дууæ цалхи,— 
Цæветтон ма, уой хузæн, 
Ку ’сеу унцæ дууæ уарзти — 
Сæ уарзт фæууй куд сæмæн. 
Царди куййес зин фæндæгтæ,— 
Ма басæттæд сæ сæмæн, 
Гуфидзаг син сувæллæнттæ 
Исæнтæсæд цæрунæн! 
Уасгерги сæ галти бæсти 
Раст фæндагбæл аразæд! 
Сæ кади ном берæ æнзти 
Иристонбæл игъусæд! 
154 

* * * 
Зонун, хиццаг æй де ’нгæс, 
Цардмæ ма кæсæ цъундæй. 
Зонæ дæ цардæн е ’хæс 
Федар арæхсгæ зундæй. 
Кæд ес дæ зæрди дувæнд, 
Кæд æй дæ гъуди дууех,— 
Сайгæ ма кæнæ уæд мæн, 
Уарзтбæл ма кæнæ сакъех... 
155 

* * * 
Карк дæр ма, дан, дон ниуазгæй 
Искæсуй, ис, арв æрдæмæ. 
Лæгмæ цæуис æнæ уарзгæй,— 
Нæ байгъустай дæ зæрдæмæ. 
Сугъзæринттæ, берæ ’хцатæ — 
Нæ зонис син ду сæ бæрцæ. 
Уæладзгутæ ’ма цацатæ 
Зунд сайунмæ дæсни æнцæ. 
Еци незæй нури доги 
Фæссæйгæ ’нцæ нæ кизгуттæ. 
Арф ниххизтæй е сæ тоги — 
Агорунцæ бонгин лæгтæ. 
156 

Сæ фæсдзæхæра — 
Кæрдту бæласæ, 
Æ рæзи уæзæй 
Бунмæ ку тонуй. 
Нæ киндздзон кизгæн 
Ци’скæнæн хуасæ? — 
Уосгор лæхъуæнтæй 
Некæмæ комуй. 
Алцæмæй æнхæст 
Æд зунд, æд уиндæ, 
Уæхæн уосгорти 
Æхецæй соруй. 
Миййаг ин есге 
Искодта хинттæ. 
Ци гъуди ’ймæ ес, 
Хуцау æй зонуй. 
157 

ФИЦЦАГ ФЕМБÆЛД 
Сатæг сæрдигон изæр, 
Цъæх арв, цъæх зæлдæ, гъæугон. 
Зæрди фæндадтæй цидæр, 
Фал æй нæ кодта æргом. 
Фæцан дууемæй æмгаст,— 
Уездон дæ байдзулд, фæлмæн. 
Мондаг зæрдесгæ — дæ каст, 
Райста уацари уæд мæн. 
Мæ тас, мæ гъуди, мæ уарзт, 
Тухсгæй, исеумæ кодтон. 
Дæуæн уой зæгъгæй, æваст 
Мæнмæ фæззилдтай де’ргом. 
Ду мин зæгъунмæ бæлвурд 
Цидæр, æвæдзи, гъавтай. 
Фал ди не ’схаудтæй еу дзурд, 
«Цæй, бал, хуæрзизæр!» — загътай. 
Æз ба дæ фæсте æд уарзт 
Лæугæ байзадтæн къехæй. 
Æрмæст фæккодтай еу каст 
Мæнмæ гъæунги тегъæй. 
158 

УАРЗТИ ГЪÆБЕСИ 
Уарзти адгин гъар гъæбеси 
Исгъомбæл уæн, ислæг уæн. 
Нæ зин надбæл нæ нисанмæ 
Уарзти фæрци фæццæуæн. 
Лæги рантæст уарзти аргъ æй, 
Æнæ уарзтæй цард нæййес. 
Уарзти мадæ ци зинаргъ æй, — 
Нæ фиццаг дзурд ’ма ампъез. 
Мади гъæбес нæ астъонæ ’й, 
Мах уордигки истæхæн. 
Нæ нисанмæ исхезунмæ 
Нæ асийнæн — æ къæпхæн. 
Æрдзæ хорæй ку не ’сгъаза — 
Не ’фтаудзæнæй дзæгæрæг. 
Цъеу бæласæй ку нæ зара, — 
Къуæтти уодзæй æ зæнæг. 
Зæрдæ уарзтæй ку не ’сгъар уа, — 
Гъузуй имæ æ мæлæт. 
Силæ нæли ку нæ уарза — 
Дуйней уодзæй æдзæрæг... 
159 

Æнæ уарзтæй нæ зæнхæбæл 
Н’ адтæй, нæййес цæрæг уод. 
Уарзти къохи ’й зæрди дæгъæл,— 
Цардæн уоми ’й æ йамонд... 

* * * 
Хеуарзгæ, хенвæрсон, хевæндæ, 
Нæ есис дæхемæ дæ рæдуд. 
Сагелæ — дæ гъуди, дæ фæндæ, 
Дæ уарзт æй хецмæрез, цæлæмбуд. 
Æхгæнис дæхемæ дæ нæдтæ,— 
Дæхецæй ниббоз дæ, куд рæсугъд. 
Дæ карæн тæхунцæ æ бæнттæ, 
Тæрсун дин, ку фæууай мæнгæ ’нгъуд.. 
6 Уарзти гъæбеси 
161 

СУРХ РÆГЪÆД БАЛИ 
Къæрæуи донбæл — 
Къада куройнæ, 
Æ сæртæг пернæ 
Зурнау ку зелуй. 
Сæ зæронд кауæ — 
Мехбæл æнцойнæ, 
Æ сæрти хезун 
Неке æндеуй. 
Кауи медгорен — 
Сурх рæгъæд бали, 
Хицæгæнгути 
Æхемæ сайуй. 
Ку уайнæ, бæргæ, 
Ме ’ригон кари,— 
Мæнæн дæр имæ 
Мæ зæрдæ ’хсайуй. 
Некæд фæууидтон 
Æз уæхæн бали, — 
Æхемæ ’лвасуй 
Æ уарзти мурæ. 
162 

Тæходуй, æма 
Изæйрон тари 
И каурæбунти 
Уомæ бабурæ.... 

МЕ ’СТЬАЛУ 
Ирд æхсæви и уæларвæй 
Кæмæ кæнис гирццæ каст? 
Ке агорис дæ цирагъæй, 
Ка ’й, тæходуй, дæ сос уарзт? 
Рæсог цади арви бæстæй 
Дæ рохс сорæт ниууидтай, 
Фæккодтай имæ дæ цæстæ, 
Дæ уарзон æй æнгъалдтай. 
Æз ба дæмæ и билгонæй, 
Дзинæг кæсгæй, нийирд дæн,— 
Сæр разелгæй, нецигъонæй, 
И цадæмæ низзилдтæн... 
164 

ФИЦЦАГ УАРЗТ 
Уаса-нæ уаса гоппой уасæнгæ 
Æмбес æхсæви ниууаста. 
Мæ уарзон кизгæ сæ пеци рæбун 
Гекъун киндзити уæд гъазта. 
Æз ба ’ймæ сосæг сæ дуари цъасæй 
Ме ’рæнцъулд цæстæй ку кастæн, 
Изæригон ба сæ куййи тасæй, 
Сæ сарай сæрбæл исбадтæн. 
Рæстæг дæр цудæй е’ сони бонмæ, 
Рæстæг алцæмæн æлдар æй. 
Мах дæр ку цудан, æ горæй-гормæ, 
Фæххестæр унмæ нæ карæй. 
Уæд дин еу хатт ба дæ бази буни, 
Дæ мадæ ’ссирдта мæ хузист. 
Адтæй æ фарсбæл æ сæрккаг къуми: 
«Мæ зæрди ’мбесæн» — уæхæн финст. 
Никъкъæндзæстуг дæ дæ мади рази, 
Дæхецæн бунат нæ ирдтай. 
Уæд дæбæл цудæй æхсæрдæс анзи, 
Дæ уарзт римæхсун нæ зудтай. 
Уестæ бийæгау, кауи мехтæбæл, 
Нæ уарзтбæл нæ зунд ку бидтан. 
165 

Нæ уарзти карзи царди нæдтæбæл, 
Нæ рæдудтитæ нæ уидтан. 
Сæрдигон хор бон рæфтон æнхъуæти 
Уæ сарай къумæл ниуазтан. 
Уæ гъæмпæй æмбæрзт зæронд æскъæти 
Римæхсæнгæндти ку гъазтан. 
Урзацауæй дæ талингæ къумти 
Куд æхсицгонæй агурдтон! 
Тергади æфсарст — цæгиндз рæбунти, 
Гъе фал дæ уæддæр нæ ирдтон. 
Уæд дин дæу æнгъæл, уе ’хсирдай уæси 
Нигъгъæбес кодтон цъунд цæстæй. 
Тæрхъосау ду ба гъоги кæвдæси 
Дæхе нилхъивтай фур тæссæй. 
Æнæнгъæлти дин мæ рахес фарсæй 
Райгъустон æваст де ’рæхснирст. 
Ку мин райсæфай, æз гъе уой тæссæй 
Фæццурддæр кодтон мæ къахист. 
Ку дин бамбалдтæн дæ дзиккотæбæл, 
Цидæр мæ дæумæ æлваста. 
Мæ тæлфгæ зæрдæ реуи къолтæбæл 
Цибæлæй æхе ку хуаста. 
Ци дессаг фæууй æвзонгдзийнадæ, 
Æнгъудтæ кæнун нæ зонуй. 
Алцæмæ нифсхаст, æнæзийнадæ, 
Ци мин фæцайтæ, тæходуй? 
166 

Уæ фæсдзæхæра, будургæрони 
Кæрдту бæласæ рæзæй зад, 
Изæрдалингти æз дæуæн уоми 
Ку раба кодтон фиццаг хатт. 
Ци нивгун адтæн уæд еци изæр, 
Цæветтон, адтæн ниуæзтгун. 
Мæ реуи цæфстæй и уарзти цæхæр, 
Гъе нур дæр ма ’йбæл инæфун. 
Нур дæр ма лæууй еци бæласæ — 
Тумугъ къалеутæ, исæвгун. 
Куд дин æ рæзæ, куд дин æ йасæ, 
Сатæг æ буни, цъæх лигъзбун. 
Хуцау æй зонуй, цал уарзон уоди 
Хъуритæгæнгæ фæууидта. 
Некæмæн кодта æ фæзбун хъоди, 
Æхцулæй алке рæвдудта. 
Нур дæр си сæрди æрæмбурдунцæ 
Каргун уоститæ рæфтигон. 
Цъиндатæ кæнгæй, æримисунцæ 
Сæ кизгон бæнттæ æхсицгон. 
Ци нæ бавзурста аци бæласæ! — 
Фæккæнунцæ ’йбæл устур дес. 
Къалеу саст æма цинæ фуд лазæ, 
Бакæниуонцæ ’й мæрдæмбес. 
Ех къæвдатæ ’ма мет бурдæн бæнттæ, 
Ци нæ бавзурста дуйнебæл! 
Фæрæтдзæфтæ ’ма кардæй лух нæмттæ 
Ностæй лæуунцæ æ реубæл. 
167 

Алли рагуалдзæг уорс дзæгæрæгæй 
Куд рæсугъд фæууй, куд хиццаг! 
Нæ ми байзайуй æнæ бæрæгæй, 
Фæззиннун имæ хаттæй-хатт. 
Уарзондзийнадæн æ соцгæ арти 
Æ ном кæдзосæй ку хастан. 
Нæ уарзти адæ нæ мондаг бати 
Кæрæдзей билтæй ниуазтан. 
Истæхун æрвонг дæ дууæ’рфуги,— 
Дууæ базури куд цъеубæл. 
Мудхуз дзиккотæ — дууæ ’ставд биди 
Думгæ рæвдудта дæ реубæл. 
Цæргæси цæстæ тæхгæ цъеутæбæл 
Бæрзондæй бунмæ ацудта, — 
Дæ тæнæг пъолци — де ’тинг реутæбæл, 
Куд дзæбæх дæбæл федудта. 
Ку рацæуинæ дæ фиди рæзти, — 
Мæхе сиахсбæл нимадтон. 
Дæ пъолций реубæл мæ дууæ цæсти 
Цæппæрти бæсти æвардтон. 
Дæ фæууинд æнгъæл, уæд естæй хузи 
Уæ кауи мехтæ нимадтон. 
Нæ сикъо гъог ’ма нæ фараст фуси 
Дæ еу фæууиндбæл лæвардтон. 
Гъудима ’й кæнун, сæрдигон изæр, — 
Нартихуæртти ’хсæн — къанау дон. 
Коми уадусмæ, бæлæсти сæр-сæр, 
Уæ тутай буни дæу хизтон. 
168 

Нæ мæмæ зиндтæ цæмæдæр гæсгæ, 
Цæй фæдбæл адтæй, нæ зудтон, 
Нилхъивдтонцæ мæ мæ реуи фæрстæ, 
Мæ зæрди гугш-гупп игъустон. 
Уæ бор гъоги уæс, æрбауа хуæдмæл, 
Æ мади фæсгъæу бададта. 
Дæ мадæ ба дæ æ масти фæдбæл 
Уесойни гъæдæй фæннадта. 
И дуккаг бон 6а къæндзæстуг хузæй, 
Нæ дзуапп кодтай мæ фарстæн. 
Загътон: «Æвæдзи, цидæр æрцудæй»,— 
Мæхе меднимæр куд тарстæн. 
Ци дессаг конд æй уарзондзийнадæ, 
Алли зинбæл дæр ниббухсуй. 
Æвæдзи, уоми ’й æ адгинадæ, 
Æ рæдуд дæр ин ниббæлсуй. 
Еу пъарбæл бадгæй нæ кæрæдземæ 
Сосæг пъисмотæ ку финстан. 
Дæс анзей дæргъци дæс къæпхæнебал 
Нæ уарзти хæццæ исхизтан. 
Июни мæйæ, сæрдигон хор бон 
Фæстаг фæлварæн лæвардтан. 
Цума мах адтан не ’скъолай цæсгон, 
Нæхе уой хузи æнгъалдтан. 
Не ’скъола нæмæ цидæр æнкъардæй 
Æ саст къæрæзтæй ку кастæй. 
Нецæмæ дардта ке бафæлладæй 
Нæ фудаг миутæ, нæ мастæй. 
169 

Цæветтон, адтан еу мади зæнæг, 
Цæбæлдæр кодтан мах æнкъард,— 
Нæбал фегъосдзйан фæстаг дзæнгæрæг, 
Хизта нæ разæй æвæд над. 
Не ’скъолай тургъи сурх рæгъæд бали 
Гъæунгмæ кодта сæццæ каст. 
Нæ фæстаг изæр не ’скъолай зали 
Исаразтан си устур гъаст. 
Нæуæг пъолцитæ — нæ кизгуттæбæл, 
Бæрзонд къелгунти — изæдтау. 
Не ’взонгдзийнадæ — нæ зæрди цибæл, 
Нæ реути кафта уæриккау. 
Нур дæр ма гъазуй мæ цæститæбæл, 
Куд кафтан еумæ æдзæстхез. 
Тумбул зилд кафти, куд зурни къæбæл, 
Феронх гæнæн ин некæд ес. 
Цубурдус пъолций симди рæнгъæбæл 
Дууæ бауæри æндагъдæй, 
Дæ фæлмæн цонг ба ме ’взонг зæрдæбæл 
Цидæр æхсицгон æнбалдæй. 
Гъасти рæнгъæбæл, кизгутти астæу 
Куд хиццаг адтæй дæ бакаст! 
Æд гурведауцæ, æд нарæг астæу, 
Уотæ уездон ’ма æфсæрмдзаст. 
Еу-цалдæр ба ни æ седзæр уарзти 
Сурх сæни хæццæ ниуазта, 
Кадæртæ ба ни æ уарзон кизги 
Талингæ тургъи ку хизта. 
170 

Куд тундзтæй рæстæг æхсæви ’рбонмæ, 
Æппундæр уобæл нæ тухстан. 
Кауи рæбунти и гъæугæронмæ 
Куддæр-муддæрти ратухстан. 
Дзубандигæнгæ Ирæф æрдæмæ 
Дууемæй еумæ рараст ан. 
Кумæ нæ худта нæ уарзти бæлдæ, 
Кæрæдзей уобæл нæ фарстан. 
Æхсæйвон æрдзæ, хуссæг гъæуагæй, 
Бæлæсти сæртæй ку рæхцтæй. 
Хъамил-цифдзæстæ тар гъæди тагæй 
Хæфсити уасун игъустæй. 
Мæйрохси фалдзос — дивилдун мегътæ, 
Æстонг берæгътау — сæ зелдох. 
Бафунæй æнцæ губбурсар хуæнхтæ, 
Сæ хъалаур ба — Уазай хонх. 
Коми уадусмæ кæмттæ, будурти 
Æ фæлмæн урзæй ацудта. 
Цæветтон, е мах къотæр рæбунти 
Мæйрохс æхсæви агурдта. 
И мегъти аууон, хуæнхти гъæбесмæ 
Мæйрохс дæр гъузгæ ку тундзтæй. 
Рæстæгдæр цудæй æхсæви ’мбесмæ, 
Еу гъæдтон маргъ ба нæ хустæй. 
Кæцæйдæр нидæн тар гъæди хурфæй — 
«Бæхæргъау» — æ гъæр игъустæй. 
Ком дæр исгъигæ ’й Ирæфи гулфæй, 
Æ билгæрæнттæй æнкъустæй. 
171 

Нæ мæ фæндадтæй æхсæви æрбон, 
Цæй тухæй, е уин лæдæрд æй. 
Уоци æхсæвæ, цалдæнмæ цæрон, 
Нæ феронх уодзæй мæ зæрдæй. 
Æнвæрстæ бадгæй бæлæсти буни, 
Дони билæбæл нæ фалдзос 
И хъамил пихсбун талингæ къуми 
Æхе нилхъивта тарст тæрхъос. 
Мæ сæригъунтæ дæ уæргутæбæл 
Дæ гъар гъæбеси рæвдудтай. 
Цæветтон, ’ма си мæ зæрди дæгъæл 
Дæ резгæ къохæй агурдтай. 
Мæйрохс дæр нæмæ и мегъти цъæстæй, 
Æхе римæхсгæй, уæд æваст 
Æ хор сугъд цæсгон, æ бæгъет цæстæй 
Ку ракæнидæ сосæг каст. 
Цæветтон нæмæ цъæмæнгæс хузæй 
Æхе ниллæгдæр æруагъта, 
Дæ уæргутæбæл æ тунти урзæй 
Тикисау æхе ку хафта. 
Де ’нхъирдтæ пъолци — дæ уæргутæбæл, 
Дæ пъолций ронæ — æнæ баст. 
Дæ даргъ дзиккотæ де усхъитæбæл 
Уадусмæ кодта пихсил фаст. 
Нæ фалдзос хæстæг, и мæскъæрдиги, 
Пихси къæрццитæ игъустан. 
И къотæр рæбун, æуурст кæрдæги 
Дæ еу гъосицæг агурдтан... 
172 

Мæйрохс дæр фæллад, хуссæггъæуагæй, 
Хуæнхти гъæбесмæ ниббурдæй. 
И дуйней цæсгон æваст фенкъард æй, 
Мæйдар æхсæви нихъулдæй. 
Бонвæрнон ’стъалу цъæх арви ронæй 
Ку кодта махмæ гирццæ каст. 
Цæветтон дзурдта: «Цæун афонæ ’й», 
Зæгъта нин гъæумæ: «Фæндараст». 
Мæ къохбæл хуæцгæй, будургæрæнтти 
Ку цудан гъæумæ дууемæй. 
Нæ фæцан дзурдгъон нæ зæрди уæгтæ, 
Æрбахæццæ ан уотемæй. 
Ку æрбахъæрдтан уæ гъæунгæмæ, 
Уæ еу къæразгæй рохс калдæй. 
Æнгъæлмæ кастæй дæ мадæ дæмæ, 
Цъиндатæ кæнгæй, æнкъардæй. 
Ку фæммеддуар дæ уе ’стур тургъæмæ,— 
Дæхе фæстæмæ фæззилдтай, 
И кауи сæрти цурдгомау мæмæ 
Дæ фæлмæн уорс къох фæттилдтай. 
Седзæрау æз ба уæ зæронд кауæй 
Дæ фæсте кастæн æрхунæй, 
Уоци æхсæвæ дæумæ ’нгъæлдзауæй 
Уæ куй дæр бацæй карз фунæй. 
Æвецуг гъæунг бонивайæнти, 
Цудтæн нæхемæ дзæндæлæй. 
Нæ зæронд куй дæр æ листæн гъæмпи 
Тумбул бадт кодта мæтъæлæй. 
173 

Дууæ бони дæр некæми зиндтæ, 
Цæй туххæй, æз уой нæ зудтон. 
Цæветтон, ’ма мин искиндæй хинттæ, 
Мæхецæн бунат нæ ирдтон. 
Ку никкастайсæ ме ’рхун зæрдæмæ, 
Уæд базудтайсæ мæ тухст бон. 
И ’ртиккаг бон ба изæрæрдæмæ 
Æнæнгъæлти дæ рауидтон. 
Дууæ къибилай къæдзæ гъæдæбæл, 
Сæ билтæй калгæ дон хастай... 
Тæрази бæсти дæ рист усхъæбæл, 
Цæветтон, ’ма ’йбæл уарзт барстай. 
Куд мæ фæндадтæй дæ къибилатæ 
Дæ къæдзæ гъæдæй æресун. 
Нигъгъæбес кæнун æд мондаг батæ, 
Мæ уæлкъохтæ дæ исесун... 

ЦУППАРРÆНгъОНТÆ 
Нæ дарæг, не ’Сфæлдесæг, нæ зæнхæ, 
Усхъуммæ дин исхаттан дæ кæрцæ. 
Зонис ни æрмæстдæр ду фудæнхæ, 
Уæд махæн куд бухсис ду уой бæрцæ? 
* * * 
Баййафта мах уæхæн догæ, 
Кайан гъеууой дæр нæбал зонæн. 
Æнæ фиййау фусти дзогæ,— 
Нæхе ба адæм бæргæ хонæн. 
* * * 
Нæлгоймагæй силгоймагæй 
Сиутæ нæбæл æрзадæй. 
Цæветтон ма хуæрдмондагæй 
Синæр цæгъдæн хуæрзадæй. 
* * * 
Царди цæугæй æма цардмæ кæсгæй, 
Мæхе кæддæриддæр фæрсун: 
«Куд иссан мах есунмæ фурдæсни, 
Уотæ кæд базондзинан дæттун?» 
175 

* * * 
Кæддæр-некæд ду дæр исхецау дæ, 
Фал куд адтæ, уотæ дæ цъæмæл. 
Уæлæбæл, нæ римæхсун, æвгъау дæ, 
Агоргæй-нæ ергæй — дæлæбæл. 
* * * 
Ниппурх æй, ниххæлеу æй нæ бæстæ, 
Лæвæрæн дунги хæсгæй, цума. 
Ку нæбал уа лæгæн фидибæстæ, 
Уæд ма фиди фурт ба куд уа? 
* * * 
Нæ хуæздæртæн уарзун фæтгæ 
Цæмæннæ фæууй не ’хсæн? 
Ку райеуруй уæхæн лæгтæ, 
Уæд сæ ухстбæл исесæн. 
* * * 
Ка куд зонуй хуасæ кæрдун — 
Бæрæг фæууй æ кæрцгони. 
Ку нæ зонай накæ кæнун, — 
Цæмæн найис уæд арф дони? 
* * * 
Мæ цæстити тъæфилттæбæл 
Хуссæг кодта елхъина, 
Нихгæдта син сæ дуæрттæбæл 
Сосгъонагæ æ къума. 
176 

* * * 
Райстан фидбилизæн нæ бартæ, 
Иссан давди тургъи уæййаг. 
Мах ан сау денгизи къамсатæ, 
Кæфтæн сæ губуни хуаллаг. 
* * * 
Калмау дин дæ зæрдæн æ хъаппæ 
Сосæггæй æхсинуй гурусхæ. 
Уæлгъæдæй дæхеми батадтæ, 
Басастæй дæ нифсæн æ усхъæ. 
* * * 
Уазал, лæкъæрдæ, æрæгвæззæг, 
Бадуй тар мегъæ, сæлфунæг. 
Не ’сон — талингæ æнæбæрæг, 
Тæдзуй нæ сæрбæл тæдзунæг. 
* * * 
Угæн æ рохс дуйне — уæлмæрдти, 
Мæйдар, тар æхсæвæ — æ къæс. 
Цæргæс ку нæ тæха бæрзæндти, 
Гъе уæд нæ хундзæнæй цæргæс. 
* * * 
Кæддæр ду мæ реумæ æрбахизтæ, 
Адтæй мæ зæрдæ дæ хуæздæр фусун. 
Нур си ду æносмæ хецау исдæ, 
Æз ба мæхемæ иуазæг кæсун. 
177 

Цæун идард балций мæллæг къулух бæхбæл, 
Æдзæфхадæй поэзий бæстæмæ. 
Кæди-мади бахезинæ зин æфцæгбæл, 
Æма нæ раздæхинæ фæстæмæ. 
* * * 
Исистадæнцæ и куйтæ 
Дæ хъаугъайæй нæ гъæуæй. 
Куйдæр ке дæ си дзæвгарæ, 
Уомæн ледзунцæ дæуæй. 
Амонд æнгъæл арви ферттивд 
Къохти армæй ахæстон. 
Мæ цæрди хай — цæсти фелхъивд 
Арви цæфæй бафистон. 
Ци æстæн иссæй æфсæрми — 
Æй ма æрмæст ефстæгтæмæ. 
Нæ кæстæртæн уой нæ зæруи 
Бадарæн мах сæ цæстæмæ. 
* * * 
Æфсæрми дæр куд нæ кæнис, 
Кæндзæнæ ’йбæл ду фæсмон, — 
Гирий бæсти æривæрис 
Уæзбарæнбæл дæ цæсгон. 
178 

* * * 
Цæргæсти кафт — арви тургъи, 
Тæходуй-ма уонæй фестæ. 
Къуæлхгæй æз 6а зæнхи руги, 
Ку нимайун мæ ампъ^зтæ. 
* * * 
Адæми ’хсæн — идзулагæ, 
Хуарзбæл нимад дæ не ’хсæн. 
Бийнонти ’хсæн — сау хелагæ, 
Дæ алли дзурд — зæрдресæн. 
* * * 
Дес фæккæнун хъæбæр рагæй: 
Лæг райгуруй цæй хицæн? 
Зæнхæ, цума, циуан агæй, — 
Мах æ хурфи ку фицæн. 
* * * 
Ций цæйбæрцæ ’й лæги цард — 
Уаруни æртæх зæнхæмæ. 
Топпи цъухæй тæхгæ фат 
Некæд æздæхуй фæстæмæ... 
* * * 
Хæссун ме ’нзти карæ мæ рагъи, 
Хорау нигулæнмæ мæ над. 
Мæ уод айнаг хуæнхти дудагъи 
Хусдзæй æносмæ, куд æхст фат. 
179 

* * * 
Узунбæл куадтайдæ базуртæ, 
На ’дтайдæ æ ном уæд узун. 
Æрдзæ ин равардта дзабуртæ 
Æма ин бамудта гъузун. 
Æвзаг — адæмæн сæ хъибиллæ — 
Изгæй ку бахуæра, миййаг, 
Гъе уæд мæ Иристон — мæ дзиллæ, 
Фонсау исуодзинан уæййаг. 
* * * 
Ирæ, Дигорæ — фазæнттæ 
Мах ан еу генæй конд адæм. 
Цæуй, цæудзæнæй афæнттæ, 
Не ’хсæн маке кæнæд арæн. 
* * * 
Карки буни куд ниуунцæ 
Рæвдуд æйкитæ хъуæлæг, 
Гъе уой хузæн разиннунцæ 
Нæ бонгинтæн сæ зæнæг. 
* * * 
Æй гурусхæ царди уагæ, 
Æй гурусхæ зæрди нез. 
Æнæ уомæй адæймагæн 
Цæрун фæткæ некæд ес. 
180 

* * * 
Ду мæ берæ уарзгæй, бафæразтай 
Дæ уарзт не ’ской кæнун мæнæн. 
Нæ уарзт кæрæдземæй баримахстан, 
Нур 6а хецæнтæй мах цæрæн. 
Еске ардуд, еске дзурдмæ байгъустон,— 
Амонд мæмæ куййи цæстæй кастæй. 
Царди бонти цинæ зинтæ бавзурстон! 
Зæрди кисæ тъусгидзаг æй мастæй. 
* * * 
Кадæр хæссуй поэти ном, 
Æрдæг поэт — сæ еуетæ. 
Поэти ном ка нæ хæссуй, 
Уони’хсæн ба ес поэттæ. 
* * * 
Фиццаг уарзти гæдзæх надбæл 
Уарзт е ’взонги хауагæй, — 
Къала пеци гур-гур артбæл 
Кæрдзини фарс содзагæй... 
* * * 
Тæходуй æма зæнхи цъарæбæл 
Еунæг хецау дæр ку нæбал уидæ. 
Адæмæн сæ цард сæхе барæбæл 
Берæ рæсугъддæр исфедауидæ. 
181 

* * * 
Киндзæрхаст, хисти’зæр уа нæ гъæуи, 
Фæууис си алкæд рæбуйнаг. 
Нæй дессаг тæтон ун еске кувди, 
Хе кувди’й харакет ун дессаг. 
Дигори ’взагæй кæрæдзей æхсæн 
Ку нæбал дзорæн, уæд уой куд бæлсæн? 
Цæветтон, не ’взаг нæ рагъи хæссæн, 
Давæг лæгау си нæхе римæхсæн. 
* * * 
Цæуис ду де’сонмæ сæргубурæй. 
Фæсмон — де’зинæ, æнкъардæй. 
Дæ аци бон — ревæд фур мæгурæй, 
Мулкæй нæ, фал — дæ кадæй. 
* * * 
Не ’фсарм фæттæргай æй нæ цæсгонæй, 
Не ’гъдау нæ къæсæртæй сорæн. 
Дзорæн нæ куйтæмæ лæги номæй, 
Кæрæдземæ куййи номæй дзорæн. 
* * * 
Цæсти суг тæдзуй нæ ревæд къосмæ, 
Куйгæлдзæн билæ — нæ нисан. 
Нæ еу æносæй не ’ннæ æносмæ1, 
Къулухæй, гъæрзгæ бахизтан. 
1 А м и - 1999-2000 анзмæ. 
182 

* * * 
Мæ сос уарзт мæ дæуæрдæмæ, 
Куд билæмæ æнсонуй. 
Зин хезæн си ке’й фæстæмæ, 
Уой æвæдзи нæ зонуй... 
* * * 
Гæдзæх надбæл, дан, къуæлхгæй 
Фæццæйцудæй мæнгæдтæ. 
Басаста си æ бæрзæй,— 
Надтæй ибæл цæфхæдтæ. 
* * * 
Æгъдау царди ’здæхти идонæ,— 
Нæ фиддæлти хъазардæр хæзна. 
Синхаг куд медæгтаг хæдонæ 
Багъæуаги алкæддæр бæзза. 
* * * 
Давунмæ иссан уотæ дæсни, 
Кустбæл никкодтан хъоди. 
Рамарæ лæг, дан, гъе уой бæсти, 
Е æй нуртæккæ моди. 
* * * 
Ниддудæгътæй дæ фæндæ, 
Ниддуех æй дæ каст. 
Ци агорис рæуæнттæ,— 
Уарзт гъæуагæй дæ уарзт. 
183 

* * * 
И уæрæн æнæ мадæй 
Фæццæуй æ багъ-багъ,— 
Ниййерæг ка нæ уарза, 
Цъасæ къапек — æ йаргъ. 
* * * 
Сау хелагау не ’хсæнмæ 
Æрбабурдæй не ’знаг. 
Кæрæдземæй рахецæнмæ 
Исарæхстæй е’взаг. 
* * * 
Мæ уарзти росбæл «О» дамугъатæ, 
Етæ, дан, æнцæ кизги хурст батæ. 
* * * 
Кæд ма дæ фæндуй фæццæрун,— 
Къæхæнæн ма къаха æ бун. 
* * * 
Райгурдæй син «вундеркинд», 
Кодтонцæ’йбæл устур дессаг,— 
Мадæ, фидæ ’ма сæ фурт 
Райстонцæ, дан, еу аттестат. 
* * * 
Куд рæсугъд æй æ бакаст, 
Æ хурфæ ба сау пъура. 
Æ цæстингас — сайæндзаст, 
Æ сæри магъз — цъæх гъуна. 
184 

* * * 
Нæдæр нихмæ фæууис, 
Нæдæр ба арази, 
Уæд нæ кæми гъæуис 
Цæлхдорæн нæ рази. 
* * * 
Сæхтæг æма æгънæг 
Хъурæй хъурмæ хуссунцæ. 
Лæг ку фæууй бæгънæг, 
Хецæнтæй уæд фæуунцæ. 
* * * 
Лæвæрд æй æрдзæ 
Маст æма уарзтæн. 
Зонæн æй — гæдзæ 
Хуасæ æй мастæн. 
* * * 
Мæ зæрди мин ду æнос 
Сау циртдзæвæн ниссагътай. 
Уарзти циртæн æ уæлгъос 
Рохсаг дæр ма нæ загътай... 
* * * 
Æй изолмæ æ фæлгæсæн, 
Æ къæхти бун нæ уинуй, 
Уомæ гæсгæ, æвæццæгæн, 
Царди арæх рæдуйуй. 
185 

* * * 
Æнзтæй нимад лæги карæ 
Сæри гъунтæ — кадæй уорс,— 
О, мæ зунд æма мæ хъаруæ, 
Нæмæ уи дæн фагæ боз. 
Æвеппайди нæ фенгастæй 
Мæ зæрди дуар ратудта, 
Мæ цæстингас мæ хе ’вастæй 
Æдзох дæ фæд агурдта... 
Некæд фæууй, некæд адтæй 
Бæлццон лæги уаргъ рæуæг,— 
Надбæл лæугæй, исбæрæг уæн, 
Надбæл цæугæй, исуæн лæг. 
* * * 
Куддæр ниууæзбун æй мæ къах, 
Евгъуд зин фæндæгтæ æ нез. 
Тулуй билгæронмæ мæ цалх, 
Уомæн æрорамæн нæййес. 
* * * 
Сæйгæй ниууагътай ду де ’зинæ, 
Дæ аци бон дæ фуд миутæй нæтуй. 
Де ’сон исхудта дæу еминæ 
Æхе ди давæг лæгау римæхсуй. 

КЪОСТАЙ МАДÆН 
Æ номбæл цæмæннæ ес гъæунгæ? 
Кенæ ин куд нæййес циртдзæвæн? 
Мади ном æнцон фæууй зæгъунмæ, 
Зиндæр æй кадæ скæнун уомæн... 
Мах некети ку’ сесæн бæрзондмæ, 
Куд нæ фæдтæ нимади ду уæд, 
Мадæ-Майрæн ка ’ссæй Иристонæн, 
Иристонæн ка ’рхаста изæд? 
Кæд, миййаг, цалдæр æнцæ Къостатæ, 
Еунæг е нин не ’скодта кæд ном? 
Нæ дзилаги тæккæ хуæздæр мадæ, 
Мах дæ рази фæцан фуддзæсгон... 
187 

эпилог 
Мæ уод уин æрæвардтон уæ рази, 
Ракодтон уин мæ зæрдæ æмбес. 
Нæ зонун — бацудтæн уин арази, 
Æрхастон уин æви зæрди нез? 
О, ци зин дæ, фиццаг загъди барæ 
Ци берæ’й дæ гурусхæ, мæ бон! 
Разиндтæн кæд, миййаг, æнæ хъаруæ, 
Гъе фæдтæн кæд, миййаг, æдзæсгон. 
Кæддæр-некæд раргом дæн уæ хæццæ, 
Цидæр адтæй уæддæр фæкъкъæртт дæн. 
Нивгун дæн, мæ Дигорæ, ’нæ бæрцæ, 
Кæд æрдæгмæ дæуæн лæдæрд дæн. 
Ескæд ма мин ку уа кувди радæ, 
Гагидау ма ку ’сесон ескæд, 
Еци бон мæ æд уарзт, æд рæстадæ, 
Дзурдарæхстдæр Хуцау фæккæнæд. 

СÆРГÆНДТÆ 
«Фæххастон мæ сагъæстæ мæхеми...» 5 
МæДигорæ 6 
Нæхуæнхтæ 7 
Нæхуæнхбæстæ 9 
«Зæнхи цъарæбæл устурдæр горæт..» 10 
Мæ гъар кьæсæр 11 
Мæсгутæ 13 
Мæ райгурæн гъæу 15 
Уалдзæг 19 
Цæргæс 20 
Фиййау 22 
«Тæхтхæлæфæй сау ингæнмæ фæллигъдтæ..» 24 
Фудæвзаг 25 
Куройнæ 26 
«Æрлæууй арæх ме ’рхун зæрдæбæл...» 28 
Гъæуи 29 
Зонунæйæз 31 
Хуæнхагдон 32 
Сæрдигонизæр 34 
Этюд 37 
Зумæг 38 
Дигорон æвзаг 40 
«Дигори медхонх...» 42 
Ходуйнаг ’ма аллайаг 44 
Зæлинæн 45 
Хонхи фæндæгтæ 46 
Нæуæг анз гъæди 48 
Цардинифс 52 
Финстæг мадæмæ 53 
Мадæ æма æ бæдоли мæлæт 56 
Ниййерæги фарнæ 58 
Æфсадæй пъисмо 59 
189 

Анз 61 
Седзæрифун 63 
Æримисун 65 
Фæстагфæдзæхст 67 
Кæмæн зæгъон мæ фæсмон? 72 
Æнгъæлдзау ниййергутæ 74 
Кæмидæ? 78 
Ниййерæгмадæ 79 
«Æвæццæгæн, ниййерæги...» 84 
Мæсесæ 85 
Цæгиндзæ æма уæлиндзæ 86 
«Кенæцæруйлæгæносмæ..» 87 
«Ме’нзтикарæ, кумæледзи...» 88 
«Зæрдæй берæ ке фæууарзæн...» 89 
О, мæзæрдæ 90 
Поэт 92 
Тæхæнразмæ! 93 
«Хонсар æма и цæгатбæл...» 94 
«Искодтамæбæлмæдоги...» 95 
«Зæнхæ бафæлладæй æ цæргутæй...» 96 
«Бадун хуæдеунæгæй мæ къæси...» 97 
Размæ æви фæстæмæ? 98 
«Уæхæн дессаг кæд фæууиндæй...» 99 
«Æйæфсæрмæуæззаууаргъ...» 100 
Æзциуарзун 101 
«Еумæйаг-нæбæркæдтæеумоси...» 103 
«Тухæйтидæраразтайтæ...» 104 
Уодигъæр 105 
Уарзунæнбарæ 106 
Нæхецæуттæ 107 
Уотæ’йрæстæг 108 
НæхеГеуæрги 109 
Æууæнкæ 111 
Чилий зин хабар 113 
Тæходуй, æма 115 
«Зинцæрæнæйнуридоги...» 117 
190 

Нæ поэзий хъабиллæ 118 
«Финги уæлгъос нæ кæрæдзей...» 120 
Кумæцæуæн? 121 
Мæ къæлæтæрфуг 123 
Уарзони фæдзæхст 124 
«Æрцæуисææхсæвигонмæуатмæ...» 126 
«Нæзонисдууой.-æздæкудуарзун...» 127 
«Оме’стъалу, циуæлиаудæ...» 128 
«Кудрæсугъддæ, кудхиццаг...» 130 
Арвилæвар 131 
Фæсмон 133 
«Майимæйæнæхуæнхтæбæл...» 134 
«Уарзон.дессагекуднæ’й...» 135 
Ме’намондæн 136 
Тæходуй 137 
«О, ме’взонгбæнттæ, мæевгъудицард...» 139 
Амондагор 140 
Уарзтицадæ 141 
Зæрондуосгор(цикл) 143 
Минæвар 150 
«Тарталингæ, æрæхсæвæ’й...» 152 
«Уæрдунæнесдууæцалхи...» 154 
«Зонун, хиццагæйде’нгæс...» 155 
«Каркдæр ма,дан,донниуазгæй...» 156 
«Сæфæсдзæхæра...» 157 
Фиццагфембæлд 158 
Уарзти гъæбеси 159 
«Хеуарзгæ.хенвæрсон.хевæндæ...» 161 
Сурх рæгъæд бали 162 
Ме’стъалу 164 
Фиццагуарзт 165 
Цуппаррæнгъонтæ 175 
Къостаймадæн 187 
Эпилог 188 

Литературно-художественное издание 
ГЕТОЕВ 
Виктор Дафаевич 
В объятиях любви 
Стихи па дигорском языке 
Редакторы 
М. А. БУДАЕВА, Л. Е. ВАЛИЕВ 
Художнпк 
В.С. ГРИГОРЯН 
Художественный редактор 
Г. 3. ЧЕДЖЕМТЫ 
Технический редактор 
А. В. ЯДЫКИНА 
Корректор 
Э. Дз. БАЛИКОЕВА 
Компьютерная верстка 
Н. А. СЕМЕНОВОЙ 
Сдано в набор 06.06.05. Подписано к печати 10.10.05. Формат 
бумаги 70x901^2. Бум. офс. № 1. Гарн. шрифта «Кудряшов». 
Печать офсетиая. Усл. п. л. 7,02. Учетно-изд. л. 4,89. Тираж 
500 экз. Заказ № 2062. С.З. 
Комитет Республики Северная Осетня-Алания по печати п 
делам издательств. 
Издательство «Ир», 362040, г. Владикавказ, пр. Мнра, 25. 
Отпечатано с готовых диапозитивов в ОАО «Издательско- 
полиграфическое предприятие им. В. Гассиева», 362011, 
г. Владикавказ, ул. Тельмана, 16. 


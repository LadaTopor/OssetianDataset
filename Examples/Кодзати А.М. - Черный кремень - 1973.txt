хъодзаты 
хсар 
сау 
æхсон 
ÆМДЗÆВГÆТÆ 
;С.:^Ш 
’ ■"1111 щтттттттттттттт^ 
Чимыгуадзæк .Ир* Орджоникидзе —1973 

С(Осет) 
Хъ-70 
Хъ-70 
Хъодзаты Æ. 
Сау æхсон 
никидзе, «Ир», 
100 ф. 
Кодзатн А. М. 
Чериыи 
к 743-8 
м. 
. Æмдзæвг. 
1973. 
кремсиь. 
— 45 
(—73 
Орджо 
С(Осет\ 
М131 (03)-73 
Æ)Издате;1ьство «Ир», 1973 

К К 9 
Иры фарн, мæгуыргур-иу мæ ма схон,— 
Æз цæуын дæ артдзæстм-æ зынггур. 
Ратт мын, зæхх, дæ сау сыджытæй уафсхор. 
Ды мæнæй хæдойнаг дарыс, хур. 
Арв, æри мын иу гæбаз дæ цъæхæй, 
Армыдзаг дзы стъалытæ æркæн. 
Знæт æхсæрдзæн, де ’рттиваг сæх-сæхæй 
Цъусдуджы фаг бахай кæ мæнæн. 
Балцмæ мæ ысцыбæл кодтай иугæр, 
Гъе уæд мын, тъыфыл цæргæс,— ныфс дæр! 
Расæтт, хох, дæ урс дзæнхъайæ иу къæртт, 
Иу къæртт та дæ цъитийæ нывæр. 
Сау асæст, æрлыг мын кæ дæ фæдджи, 
Атух мын дзы арвæрттывды саст. 
Къаппа-къуппа, дихтæ йæ нæ фæтчы — 
Ратт мын, чызг, æнæхъæнæй дæ уарзт. 

Гъей, нæртои дыууадæстæиои, курып, 
Раскъуын мын дæ судзгæ хъистæй иу. 
Музæмæ цæст аивæй ныкъулын: 
Ныр мæнæн Парнасмæ стæхын циу! 
Уазы къуыппыл сараздзыпæн мусонг, 
Дауджытимæ скæндзынæн цæдис: 
Хъуамæ мæм уæлæрвтæ дæр ма хъусой. 
Рифтаджы — мæ цин æмæ мæ рис. 
Мæн фæнды зæрдæйы дзагæй дзурын, 
Сфæлдисын мæхи дуне — нæртон. 
Уастырджи,— æртæкъахыг æфсургъ мын, 
Æмæ — гъей, мæ хъарм цæрæн, хæрзбон! 
V 

б 
:?! I? ф 
У фæллад хуымгæнæг хур, 
Сты мæртон мыгпн йæ тынтæ. 
Уый ирон саснрæн хор 
Тауы уалдзæджы быдырты. 
Тауы... Сау барæг — изæр 
Цалынджы нæ рараст балцы: 
Уæд фæллад хуымон йæ сæр 
Хæхты урс базыл æруадзы. 
Гъей, фæдзæхсын дыл мæхи, 
Хур, дæу фæзмын æз мæ куысты. 
Курын, ма разын æлгъин: 
Ратт дæ хорз мыггаг мæ фыстæн. 
V 

® ш ш 
Зонын ма зарын, зæрдæйы дзаг уарзын! 
Рагои æртуаты иæ бахуыссыд зыиг. 
Фæндыры саст къусы бамбæхсти уаз мыр, 
Бадти йыл халас — хуыдуггæнæг рыг, 
Хордта йæ сау маст — мæрдырохы хъыг... 
Иунæг мæнг бандзæвд — нырриуыгъта базыр. 
Зилгæдымгæйау ыслæууыд уырдыг 
Зæхх æмæ арвы ’хсæн, хуры ронг нуазы. 
Загътон: мæ монцты билцъ баруади задау. 
Загътон: мæ хуымгæнды ривæд фæчынд — 
Их æй ныххафта. зæйуат дзы фæзынд. 
Загътон: йæ хъæстæ ныффалгæрон зардæн. 
Фæлæ зæрæстон хуым бауддзыд, бацырд... 
Айнæджы уæхскæй æхсæрдзæн æрхылД. 
Стъалы ныддæвдæг и уылæны барцыл, 
Басгуыхт æрра барæг, коммæ ныттылд, 
Фестад нæргæ зарæг, дардыл ныззылд, 
Не ’мбары хи дæр æнæзонгæ балцы. 

7 
Зонын ма зарым! Мæ риуыл æрынцад 
Хуры фæлмæн уадул — удхосы зынг. 
Батæфстæн иууыл: мæ зæрдæйы рындзæй 
Цъити-фæзгъæртæй лæдæрсы цæссыг. 

НЫСТУАН МУЗÆМÆ 
„Це/ь творчества — самоотдача, 
А не шумиха, не успех\ 
Б. Пастернак. 
О Музæ, мæ табу, мæ сомы, 
Дæ фарнæй ныццамадтоп ном. 
Мæ зæрдæ мын хъауыс, æозопыс,— 
Ысвæййы та ’взонт мæйау ног. 
Æхцон сыгъдæй судзын, фæриссын, 
Фæлурс у, фæлмæстхуыз мæ уынд... 
Куы райгуырдтæн — уды ’фсон риуы 
Къуыбылойтыхт хуры тын уыд. 
Уый састон ысхъисган æрдхæрдтæн: 
Лæджирттæгæн, мигъæи, лæгæн. 
Уый хастон æвæгæс æфхæрдтæн: 
Идæдзæн, фыднизæй рыстæн... 
Кæмæн нæй мæнузæгъæг, хнцон, 
Кæй къонайæ не ’рттивы зынг,— 
Хæларæй сыл уæрстон мæ «исбои», 
Мæхицæн та ауæрстон хъыг. 

Нæу сусæггаг, цудыдтон хатгаи: 
«Лæппуйæ рæдиаг», ысхъæл... 
Нæргæ ном, егъау кад — мæ катай... 
Уæзныхасы бæс! ы — цъæлхъæр... 
Мæ бæллицтæ кодтой хæстадзагъд 
Æнахъæл быцæуты. Кæддæр 
Уæрццы мардмæ сластон æхсаргард — 
Æфсæрмæн фæсудзын иыр дæр. 
0 Музæ, мæ ивгъуыд, мæ сом, 
Ыскæ мæ дæ фарнæй куыстхъом. 
Поэты ном... Лрæх нæ зыдтон 
Йæ хæссын: уыдтæн ын цагъар. 
...Поэты ном цъыфмæ нывзылдтон, 
Мæ куыдз ыл ныммæлæд! 
Ныббар... 
V 

УАЛДЗÆДЖЫ РАИГУЫРД 
1 
Ныссуйтæ та рæстæг, 
Ныккуыддæртæ бон. 
Нæу хурæн æдæрсгæ 
Æркæсын йæ бон. 
Фæныкзæйтæ уадзы 
Фæныкгуызау арв. 
Йæ бызгъуырты уалдзæг 
Нынныгъуылди арф. 
Æрдæгхæлд къуыпатæн — 
Дæумæ, хур, сæ каст: 
Дæ араугæ батæй 
Æрыхал сæ баст. 
Дæ узæлд сын — мадау, 
Зынты сыл фæхæц... 
Бæгънæг ма у, мадард, 
Æвæгæсæг — æрдз. 

Зæрватыччы хъазтæй 
Ысфидауид зæхх. 
Сырддоицъиуты уастæй 
Нæ зæрдæтæ — цъæх. 
Фыдхуыз арв нæ уадзы 
Йæ марой, йæ куыд. 
Ехх, фароны уалдзæг!— 
Цы хурвæлтæр уыд... 
II 
Цыдæр сусæг тых зымæджы фæгк халы, 
Æррæдывта йын йе ’скъуыдтæ уæлæфтау. 
Зæххыл цæрдудтæ, зайæгхæлттæ цал н, 
Æрæппæрстæуыд уал тыпы уæлæрвтæй. 
Ыссыгъди тулдзыл бур къуыпа-цырæгътæ, 
Сæ фæлмæн æрттыод бонрухснмæ баиу. 
Дон фервæзти йæ их-æфсондз, йæ уæргътæй. 
Æрыздæхти нæм хуры сау чызг сауцъиу. 
Тæлтæг суадæпы, ’хсæрдзæиты цæхæрæй 
Хох бацардхуыз и: цины дугътæ уадзы. 

12 
Цы ис дунейыл зайæгхал, цæрæгæй — 
Æмзард ныккодтой... 
Афтæ ’рцыди уалдзæг. 
III 
Арвы барджын хъæртæй 
Стъæлфынц кæмтт-г, тнгътæ. 
Мигъты судзгæ кæрдтæ 
Скъуыхтæ кодтой мпгъты. 
Уалдзыгон цъæх уарын... 
Ронгау зæхх æнхъизы. 
Стонг æвзары армы 
Цины æртах ризы. 
Миттæ æрхбын, хъæдты 
’Мбæхсынджытæй хъазынц. 
Зымæджы фæлхæрдты 
Знæт къадатæ ласынц. 
V 

@. 5 *б. 
Цы раджы ’рцыд уалдзæг!— 
Сывæллонау цинæй мардтæн. 
Æнхъæлдтон, рæхджы та 
Бæлæсты дидинæг пуситæй скъуыйдзæн. 
Ногдыгъд æхсыры фынчытау 
Сурс уыдзæн дуне... 
Æмæ сурс н... 
Куыстдомдæн куы ацыд йæ мæсыгмæ хур. 
Къæбысау тымбылæй куы ’рфынæй фæллад зæхх, 
Уæд.фæсхохæй æрбахъуызыд салф, 
Æмæ уалдзæг æнафоны сурс и. 
Фæсмоигонд, къæмдзæстыгæй хур кæсы: 
Сæ агъудты батадысты 
Æрдæгхæлд къуынатæ. 
Саурæсыд къалиутыл халас лæдæрсы. 

4 
Цъыкк-цъыкк... 
Йæ дидинджытæй цас фæмæнг, 
Идæдз уалдзæг уый иымайы. 
Цы раджы ’рцыд уалдзæг! 
Цæуылнæ ма афæстиат уалдзæг? 
V 

& & $ 
Бонтæй иу иннæмæй аивдæр: 
Уалдзæг зæххыл цæуы. 
Кæд дæ зæрдæ нæ аивта, 
Уæд дæ сагъæс цы у? 
Хур нызгъæлæн и уылæнтыл, 
Суадоны бацыд уд, 
Цыма ’взонг чызг ныуулæфыд, 
Цыма мидбыл фæхудт. 
Уалдзæг, дунейы ноггæнæг, 
Рахæсс дзыллæйæн фарн. 
Уадз йæ зæрдæйы н ’алкæмæн 
Арт уа, зарæг уа фаг. 
Рахæсс судзаг монц уарзæттæи, 
Ауæдзтæн æнусон хор. 
Иу къухæй байтау уарынтæ, 
Иннæйы рахæсс хур. 
V 

ф $ 3 
Бонтæ — се ’мыдзаг фæлмæн тынтæй, 
Бонтæ — се ’мыдзаг уадæй. 
Стъалытау кæсынц мæ цæстытæм, 
Цыма уарзæтты уатмæ. 
Бонтæ цæуынц мæ цардмæ, 
Цыма зарæгмæ дзырдтæ. 
Ивылынц къæвдатæ, цаутæй, 
Хæссынц сæ хъыгтæ, сæ цинтæ. 
Бонтæ, ссудзут мæ зарæджы, 
Рындзтыл фиййæутты ’ртытау. 
Хъуамæ талынг хъызт зымæджы 
Лæг уæ тафсæй рæвдыд уа? 
Иу хатт бонтыл фæкæлдзæни 
Барæг-бæлццон — мæ зæрдæ, 
Бонтæй мæ.цард фæхъæудзæни, 
Цыма фæндыр йæ зæлтæй. 

17 
Зарæг та у фыссинаг, 
Уымæн дойны у артæй... 
Бонтæ — адджын мысинæгтæ, 
Курын, ма цæут цардæй. 
V 

18 
САУЦЪИУ 
Æз уымæн сарæзтон хæдзар. 
Æмæ дзы а райсом æрцард. 
Йæ зардæн ын сæ фæлмæн армæй 
Кæнынц цъæх сыфтæртæ æмдзæгъд.. 
Мæ хæлар сауцъиу, ног хæдзармæ 
Ды мах кæд æрхондзынæ, кæд? 
V 

ж æ ш 
Уыд хус уалдзæг. Фырдойныйæ æрзоныг 
Иæ лыстæг зæнгыл дидинæг, ныджджих. 
Уæлвонгæй каст къæвдаты бардуаг — Мигъ, 
Æмæ йæ зæрдæ банкъардта зæххон хъыг.— 
Хуылыдз къæбысау бауыгъта йæхи: 
Æхсппджытау æвзмстбазыр æртæхтæ 
Ныппæррæст кодтой арвы цъæхæй зæхмæ. 
Ысчыпди сып æмбисвæндагыл «хин»: 
Æваст йæ уацар баисты хъызт уадæн. 
Æрхæццæ ма къæвдайы бæсты мит,— 
Йæ хъæдыл басыд дидинæг, нырруади. 
Уыд теуайæ хæларзæрдæдæр Мигъ, 
Æмæ йæм хардзау каст, мæгуыр, йæ ми. 
Цæмæй зыдта, кæй йæ æлгъитынц адæм... 
V 

ÆРДЗ БИЛЦЪ ÆФТАУЫ 
(Стефан Поптоневæй) 
Цъæх-цъæхид арв та дард быдыртыл ивылы. 
Тæдзынджытæй зыгъар æртæхтæ — длннг... 
Нæры та уалдзæг билцъуадзæг. 
У симколау. 
Æрвылаз гуыры ацы афон цнн. 
Æрдз билцъ æфтауы — 
Ленины цырен хъуыды 
Нæ риуты уадзы 1утондарау фа*д. 
Æрдз билцъ æфтауы — 
Дзыллæты тæлфгæ удты 
Сты Ленины зынг тугдадзинтæ ’вæрд. 
Æрдз билцъ æфтауы — 
Ленины цæстынгас 
, У артæвзагау рухс æмæ цæрдæг. 
’Æрдз билцъ æфтауы — 
Ленины сæры магъз — 

21 
Зæххы къорийау мин азтæм цæрæг. 
Уый удæгас у. 
Нывы — нæ, 
Йе мраморы.— 
Нæуæг æвзарты йе ’нгуылдзты тых и: 
Ыслæгæрстой фантантау уыдон сау мæрæй 
Æмæ уæларвмæ ивазынц сæхи. 
Мах уыцы арв йæ æрфытæм фæливы. 
Уый алы уалдзæг ног вæййы — уæддæр 
Фыдæн-фыртмæ йæ æрдзон хуыз нæ ивы. 
Кæсут-ма: у та абон дæр æндæр. 
V 

ЛЕНИН 
Зæгъы ныи кадæг: иунæг фæткъуы зад 
Нæртонбæстаг æрвыгдидин бæласыл. 
Цыфæнды низ дæр уыд æдых йæ разы 
Мæрдтæй ыздæхта. Фидыдта дзы цард. 
Уый дзыллæйæн — сæ амонд æмæ цин, 
Сæ сомыгæнæн. Ард йæ номæй хордтой. 
Фæлæ фæцалх и Нарты бæстæм зин, 
Сæ фарн сын давта, тугуарæн сыи кодта. 
Нæй, никæй бон уыд бахъахъхъæнын дыргъ 
Йæ кæнон кодта мин азты фыдгæнæг... 
...Фæуæлахиз дæ зонд æмæ дæ тых, 
Ды, Леиин, зæххæн басгуыхтæ Æхсæртæг. 
Æлгъысты зиныл сæмбæлдн дæ фат, 
Æмæ æрцыд æфхæрд дзыллæмæ фарн. 

23 
2 
Цæй бæрц фæцыдтæн!— Цæргæстæй уæлдæр мæ 
Мæ сæнттæ систой. Фæндаг баззад тæрфы. 
Цыма фæци хæрзæггурæггаг — 
Зæхмæ 
Нæуæг боны фарн Бонвæрнон ыскъæфы. 
Кæсын Кавказы урс рындзæй уæлæмæ, 
Дæ зонды рындзмæ: стъалытыл ныдзæвы. 
Иæ сырхзынг фахс ын ахсы цæст гæзæмæ, 
Йæ æхсон тигъ — сæууон хуры ыстъæлфæн. 
Рæстдзæвин уыд фыдæлтыккон æмбисонд: 
Æцæг у цъити цард-хæрæфырт хурæн. 
Дæ зонды хох — бæсты хæзма, нæ исбон, 
Дæ зонды хох — нæ зонды хос. Йæ цуры 
Лæууын тыхстæй. Дæ фарнмæ, Ленин, дзурын: 
Нæу иу цард фаг, цæмæй дæ хохмæ схизон. 
V 

НАУ „ДАЛАНД" 
Г. Табидзейæ 
Къæрных гуылфæнтæ м ’алыварс зылдысты. 
Йæ былтæй калди дидинджытæй æрдз. 
Пырх аууæттæ нывæфтыдæй зындысты. 
Уæлвонгыл мæу — нæртон æрдынау къæдз. 
Фæллад уылæнтыл хъеллау кодта «Даланд», 
Уыд сау денджыз йæ буц авдæн, йæ къæс. 
Мæн химæ скъæфтой мæйы тынты халгæнд, 
Фыдыбæстæйы арвæнгæс пæлæз. 
Нау «Даланд»-ыл фыды уæзæгмæ здæхтæн. 
Гуырысхотæй ныссаджилтæ мæ зонд. 
Æз нал хатыдтон: уыд уæвæи мæ зæххæи, 
Æви уыд уый мæ рыст бæллнцы сконд. 
Æнахуыр зæл æваст мæ хъустыл ауад: 
Ды æмæ Кремль, Леиин, Петроград! 
Йæ риуæй саста знæт уылæнтæ «Даланд». 
Мæ рустыл рнзгæ цнны цæссыг уад. 
V 

25 
РЕВОЛЮЦИ.ЙЫ ЦОТ 
Æртхутæг мигъы не ’рдæгхæлд гæнæхтæ 
Уæ зæрдæтау хуыссынц æдзæмæй тигътыл. 
Сæрибар уын зынаргъ уыд ацы хæхтау, 
Æрхастат æй уæ фæтты ’фсæн æрттигътыл. 
Кæддæр куы кодтат тымыгъты хæдзархæлд, 
Сæпайы хох ысурс и уæд уæ мæтæй. 
Мæ фыдæлтæ! 
Лм баззади уæ цардвæд, 
Нæ къæдзæхтæ нæ зындысты хъæдгæмттæй. 
Куы бацайдагъ лæгæвзарæн уынгæг тох,— 
Сыгьди уæ риуты Лепины рæстдзинад, 
Уыдис уын-иу цæугæ мæсыг, лæугæ хох, 
Уым топп нæ хызт, нæ йæ карста фæринк кард. 
Уæ хъæрзгæ улæфт ауайы мæ хъустыл, 
Куы ’рцæуы хуымты урсриу мигъы аууон. 
Мæ ,сахъ фыдæлтæ! 
Æз уæ сæнтты рухс дæн, 
Æндон цирхъ æмæ арцæй байсгæ амонд. 
V 

МÆ ИРЫСТОН 
Цæй, айс мæ фæстаг туджы ’ртах дæр, 
Дæуæн мæм ницы ис æвгъау. 
Æз дæр дæ ногконд хуымы хахх дæн, 
Æз дæр — дæ дидинæджы хау. 
Фысымдзинадæй номхъуыст — а зæхх. 
Кæд-иу дæм дард бæлццои æрцыд, 
Уæд æй хуыдтай «хуыцауы уазæг», 
Хæлар ын — цæхх æмæ кæрдзын. 
Фæлæ-иу кæд бырста тыхгæнæг, 
Цæмæй дыл сæвæра къæлæт, 
Уый саг ирон лæджы фыднæмыг 
Æййæфта комы тары уæд. 
Мæ Ир, ныр дæр ма карды цæфтæй 
Дæ хæхтыл баззади фæдтæ. 
Дæу бахызтой зындоны сæфтæй 
Дæ къуыпных иузæрдыг фырттæ. 
Уæдмæ зæххæнкъуыстау ныннæрыд 
Бæстыл «Аврорæйы» «ныхас». 
Цагъайраг стонг дзыллæйы сæрыл 
Сæ сæртæ цас æрхастой, цас! 

О зæххы цот!.. 
Хуыздæрты тугæй 
Ысты нæ тырысатæ сырх. 
Ныр нал фæхаудзысты нæ къухæй 
Æидон дзæбуг æмæ æхсырф. 
Дæттæм нæ сомыбонты рухсæн 
Нæ зонд, нæ тугдадзинты арт. 
Амраны сауызгæ рæхысæн 
Ыскодтам йе згъæлæнтыл цард. 
Фыдæлты зæхх! 
Æз де ’мтуг. де стæг, 
Нæ мидæг иу зæрдæ тæлфы. 
Зæйау цы рухс æнхъæвзы ГЭС-тæй, 
Уый раст нæ цæстытæй кæлы. 
Мæ фæлтæр — зарджыты цæрипаг, 
Нæртом æмбнсæндтæ кæнæг. 
Зынгæмдых ленинон рæстдзинад 
Уыдзæн йæ рахнзфарс цæуæг. 
\* 

ДЫ НÆРТОН ФÆНДЫР ДÆ... 
Къæйбын фæндагыл рахизын хæхбæстæй, 
Мæ размæ ’рхауы уыгæрдæнты гауыз, 
Æхсынтты ком йæ асæстхуыз хъæлæсæй 
Быгъдæг фæзтыл йæ комытæф фæтауы. 
I 
Æмпъузæнтау цъæх быдыры кæроныл 
Зынынц бæрæгæй конд зæххыты тартæ. 
Мæн дзедыр-къутæр бамбæхсы йæ «роны», 
Цыма вæййы мæ сонты-бонтм авдæн. 
Мæ Иры дзыхъхъ! 
Уæнт авддæлдзæх дæ рынтæ! 
Дæ хъæбысы куыд æхцон у мæ удæи! 
Фæкæсы мæм, цыма нæртон фæндыр дæ, 
Цыма æз та дæ зæлгæ хъистæй иу дæн. 
V 

ХÆХХОН ХЪÆУ 
Уыгæрдæнтыл, даргъдзыкку хæристыл 
Хуры тынтæ абадынц сæударæй. 
Хъæугæрон æнхънзгæ суар ысхъисгай 
Къæйдуртæм йæ уылæнтæ æппары. 
Згъоры ток гуыв-гуывгæнгæйæ хъæумæ, 
Ног хæдзæрттæм фарны рухс ыскъæфы. 
Мæйдары бæрзонд рындзæй дæлæмæ 
Цырæгъты фыцгæ ’хсæрдзæн æнхъæвзы. 
Зад дыргъдагттæ, 
Ногамад мæкъуылтæ... 
Фæндаг фæхстыл дзедырæгау ахылд. 
Ивгъуыд дугæй баззад ам ->- 
Цæнкуылтæ 
Рагон мæсыг 
Æрхы сæрмæ рагъыл... 
V 

® Ш ® 
«Искæй уарзыс?»— бафæрсынц мæ арæх. 
Уæ мæ бон, цы дзуапп сын раттон ныр? 
Оххай-гъе, куыд æгомыг дæ, сау зæхх, 
Исты зæгъ, пыхцылдзыкку быдыр. 
I 
«Искæй уарзыс?»— бафæрсынц мæ алкæд. 
Уæ мæ бон, цы дзуаип сын раттон æз? 
Оххай-гъе, куыд æгомыг дæ, тархъæд, 
Исты зæгъ, бæлæсты фидауц бæрз. 
«Искæй уарзыс?» — бафæрсынц м.æ арæх. 
Уæ мæ бон, цы дзуапп сын ратта уд? 
Оххай-гъе, куыд æгомыг дæ, айнæг, 
Урс цъититæ, исты ма зæгъут. 
V 

ДÆРДДЗÆШ РУХСЫТÆ 
Лирикон хроникæ 
Номарæн 
Ныййарæг мад! 
Нæ хæдзарæй фæцæуын, 
Ды га кæсгæйæ баззайыс мæ фæдыл. 
...Мæнæн мæ зæрдыл уыцы ныв æрлæууы 
Æмæ мын ног ныфс, ног тыхтæ фæдæтты. 
Дæ цæстæнгас куыд æхцон вæййы удæн, 
Нæ мæ фæуадзы цардвæндæгтыл цудын... 
1. Тымыгъы 
Æгæнон дымгæ бæлæсты куы сæтты, 
Æнцайынц мигътæ урс цъититы тагыл. 
Цыма ис дардмæ атæхын дæ зæрды, 
Кæсыс та уыйау даргъивæзт фæндагмæ. 
Дæхи æруагътай сынтæгыл. 
Фынафон. 
Æрмæст ма уынпæй куиты рæйын хъуысти. 

Фæцыд къæхты хъæр. 
Цавæрдæр фæидаггон 
Нæ рудзынджы цур сау бæхæй æрхызти. 
Æрбахоста йæ ехсы хъæдæй рудзынг. 
Уыныс: лæууы хæстон цинелы чидæр. 
Ды фестъæлфыдтæ, зæрдæ та фæкуыддæр. 
Фыдхабар æви цины уац? 
Цы уыдзæн? 
Ыссыгътай цырагъ арæхстгай. 
Дæхæдæг 
Изæрон уынгмæ* адæргæй ныккастæ. 
...Æнахуыр бæлццон разынди хъæргæнæг, 
Бабайæ нæм фæстаг хабар æрхаста. 
Ды баззадтæ дæ мидбынаты сагъдæй, 
Ыстæй уæззаугай авдæнхъæдмæ ’рхаудтай. 
Уыдтон, дæ былтæ ризгæ змæлд кæй кодтой, 
Уыдтон:дæ рустыл урс гагатæ згъордтой... 
2. Шырты монолог 
Æрхастой амонд се ’нхъæлцау кæстæртæн 
Нæ фыдæлтæ сæ гохвæллад фæсонтыл. 
Æрбаххæссыд нæм сау хæсты фæлдзæгъдæн: 
Уымæл ныккæндты арвыстам фыдбонтæ. 

Нæ цыдыстæм салдаты даргъ фæндæгтыл, 
Фæлæ нæ артæн ацахста йæ пиллон. 
...Мах уаддымд бæхтыл дунейы кæрæтты 
Нæртон уæйгуытау зилæм. 
Нæ байзæддæгты стыр амондæн кусæм, 
Фыдæлты кад фæхæсдзыстæм кæронмæ. 
Ысхъомыл ыстæм атомон æнусы, 
Æмæ нæ цард егъаудæр хæстæ домы. 
3. Мады монолог 
Мæ хъæбул, ды мæ сагъæс дæ, мæ улæфт, 
Мæ уарзты фурды дардмæ ленк кæныс. 
Кæдæм дæ хæссы карз рæстæджы уылæн? 
Цы маст, цы хъыг, цы амонд дæм кæсы? 
Дæу ратыдтон хъылма хæсты фæздæгæй, 
Куы ивæзтай бæсты фарнмæ дæ къух. 
Дæу хъахъхъæдтон фыдбон æмæ фыдлæгæй, 
Цæмæй мын ма уай хуры тынæй цух. 
æхсон 

Æз амадтон дæ рухс фидæн мæсыгау, 
Æвдиоæнтæ — мæ къухтæ æмæ зæхх. 
Дæуæн æз хай нæ лæвæрдтон мæ хъыгæй, 
Мæ цин та дын-иу байтыгътон уæрæх. 
Фæндыд мæ д’амонд уарзты тынтæй сбийын, 
Хæтæгхуаг маргъау адзæгъæл дæ ды... 
Куы вæййы хъызт, дæ бæсты уæд фæсийын, 
Дæ рухс æнгас мын удæнцой дæтты. 
4. Фырты дыккаг монолог 
Фæцыдтæн дард нæ хæдзарæй... 
Фæлæ та, 
Æна, дæ дзырдтæ зæрдæйыл ныдзæвынц, 
Æртахтысты мæм уалдзыгон бæлæттау, 
Æмæ та райгас иухатты фæлмæн фын. 
Цы фесты, цы, мæ сывæллоны азтæ, 
Бæлццон мæргътæ — мæ кæддæры хъуыдытæ? 
Сæхимæ мæ æппынæдзухæй ластой 
Дæрддзæф быдырты ирд рухсы тæппытæ. 
О, æз бæлццон дæн сабийæ фæстæмæ, 
Цынæ къутæр, цынæ адаг ысгæрстон! 

Æхсæвæддæ-иу обауы фæстæмæ 
Æрцыдтæн арæх колхозы фысгæстæм. 
Гæдыбæласы урс пакъуы-бæмбæгау 
Ыскъæфта дымгæ дыргъдæтты сыг-халас. 
Ыздыхсти фæндаг хъæдбынты фæздæгау — 
Фæндыд мæ дзурын: 
«Демæ ма мæ алас...» 
Зыгъар цъитийæ уазал хиды ’ртæхтау 
Лæдæрсти коммæ ихдоны тæдзынæг. 
Чысылæй мын мæ цæстæнгас ыздæхта, 
йæ фенынмæ-лу дард ранæй цæудзынæн. 
...Рыг фæндæгтæ... 
Цъæх дзаладжын тæрфытæ... 
Нæ эшелон нæузæххытæм. тырныдта. 
Быдираг райсом, ды фæндыры зæлау 
Цæрыс мæ риуы амæлæты бонмæ. 
Зыны та мæнæ обауæй бæхрæгъау, — 
Ыссæуы хур ныллæг арвы кæронæй. 
Ыссæуы хур... 
Тæхæм йæ размæ мах дæр, 
Цыма хæлæрттау фембæлдзыстæм фæзы. 
«Цæй, тагъддæр!»— 
Зарынц цæлхытæ,— 

«Цæй тагъддæр!» 
Ызгъоры быдыр зилæгау нæ фæрсты. 
Зынынц та мæнæ хуымзæххыты тартæ. 
Æрвхуыз цæстытау — Казахстаны цадтæ. 
Нæ сæрты дымгæ мигъæргъæмттæ хаста. 
Цыд комбайн цудгæ бур тъæпæнты астæу. 
...Хæххон цæргæсы базырты уæззау тылд 
Мæн бафтауы цыдæр хъуырдухæн-тохыл. 
Ныхъхъæр кæнин: 
«Цы ауæрдыс дæ тахтыл. 
Дæ лæппын дæм æнхъæлмæ кæсы хохыл!» 
...Зынд экраныл: 
Очаковæй йæ бæстæм 
Цыди Къоста фыдхъизæмæртты фæстæ. 
Мæнæн мæ зæрдæ поездимæ тахти: 
«Ыскъæф поэты Иры зæхмæ тагъддæр.» 
О, уарзын балц. 
Æз уарзын дард бæстæтæ, 
Тæлфаг рухсытæ горæтты фæздæджы. 
Сосланау-иу мæ бæлццæттæ кæстæрæн 
Куы равзариккой бахъуаджы рæстæджы. 
Æгъдаумæ гæсгæ Иры буц зæрæдтæ 
Куыд рауадзой сидт: «Бæлццæтты цæрæнбон». 
Фæнддрастæн мын чызджыты сæрæндæр 

Цæмæй зæгъа æфсæрмхуызæй йæ фæндон. 
Фæнды мæ мæн, æдзух куы цæуин афтæ 
Æз иу дунейæ иннæ ног дунемæ, 
Цæмæй мæм хъуыса Моцарты сонатæ, 
Цæра мæ риуы Лермонтовы «Демон». 
Бомбей кæнæ Элладæйы уæвгæйæ 
Ироны ныфс цæмæй мæ туджы хъаза, 
Цæмæй Эйфелы мæсыгмæ кæсгæйæ 
Мæ цæстыл уайа милæврагъджын Уаза. 
Цæмæй ыскæнон ног хæлæрттæ бирæ 
Æмæ фæсбалц æрыздæхон мæ Ирмæ. 
Æрхъуыды ма кæн, 
Аргъæутты кæсгæйæ 
Цы дис кодтон нæртон лæгты ныфсхастыл! 
Сæ дзыллæйæн-иу авд хохы фæстæйæ 
Æвдадзы хосау хъуазы ’хсыр æрхастой. 
Æз уыдонмæ æдзух хæлæгæй мардтæн, 
Дзырдтон: тæхуды ахæм ысу искуы! 
Кæсыс, æна, 
Уæды таурæгъты адæм 
Нæ цæсты ныр хæххон дзнглотæ систы.. 
V 

КАЗАХСТАЙНАГ СÆРД 
(Бæлццоны мысинæгтæй) 
I 
Быдыр кæм иу кæны 
Арвы цъæхимæ, 
Уыцы фæтæнтæ мæ 
Ласынц сæхимæ. 
Къахвæндаг аныгъуылд 
Хуымгæрон тæрфы, 
Трактор мæ узгæйæ 
Астымты скъæфы. 
Тар асæст быдырты 
Барæгау зилы, 
Гутон зыдгæнгæйæ 
Нæудзар æууилы. 
Ауæдзтæ уылæнтау 
Зайынц æнхъырдтæй. 
Ивылыиц зæрдæйæ 
Ноггуырд рæнхъытæ. 

2 
Арв фæмил... 
Ныгуылæн 
Пиллон-фæздæг калы. 
Цады здыхсгæ уылæн 
Къахыр былмæ ’вналы. 
Къахвæндаджы сау тæлм 
Уыгæрдæнæй рахылд, 
Æхсæвы бæзджын фæлм 
Кинит-Кулыл рахауд. 
Уагъылыйы къутæр 
Доны сæрмæ тасы. 
Хæрисы дзыккутыл — 
Мæйы бур сæрвасæн.. .. 
Нал зынынц дæрддзæфæй 
Цъынаты æндæргтæ. 
Хоры адджын тæфæй 
Барухс вæййы зæрдæ. 

3 
Дыдзы хур ададжы ныллæети. 
Фæскуыст казахаг хъæу æрфынæй. 
Æндонбазыр сырхзынг цæргæстау 
Ыстæхынц сонт рухсытæ хуымæй. 
Уый трактор згæхæрд зæхх æхсыны, 
Æхсæв дæр не ’нцайы йæ хъæрæй... 
Уынын: фынæй цадæн йæ быны 
Мæй ахсы стъалыты æнгуырæй. 
4 
Рыгæй счъиллон вæййы цæсгом, 
Хидæй цæстытæ фæдудынц. 
Фæлæ зæрдæйæн — хæрзæхцон: 
Буррнхи æфсиртæ худынц. 
Цатыртæм куыстдомд, фæлмæстæй 
Мах æрыздæхæм фæсизæр. 
Дзул цы хæрзад у, цы фæлмæн, 
Хъуыры ц’адджынæн фæхизы. 
V 

ШИЙЙАУЫ ЗАРÆГ 
(Гуырдзиаг авторы мотивыл) 
Сау нымæт сагъæсау уæхсчытæ ’мбæрзы, 
Зарджытæй дзаг — мæ хызын. 
Хохаг дон цъититæй хуры æрхæссы,— 
Ногæй та дæу фæмысын. 
Хъæды рæсугъд нывтæ иууыл мæ разы, 
Чиныгау сæ фæлдахын. 
Сырдтæ хæринаг мæ къухæй райсынц — 
Систы мæныл æрмахуыр. 
Алы цæргæс дæр мæнæн æмбал у, 
Дзæбидыртæн æрдхорд дæн. 
Суанг ма мæ сау рындзыл мигъ дæр æмбары, 
Ау, уæд дæуæн цы кодтон? 
V 

42 
ХÆЛАРÆН 
Дысон фæзы дпдинæг æрхлуди, 
Ихкъæвда йын асаста йæ зæнг. 
Райсомæй йæ дондзаст хаутыл 
Ферттывта сæуæхсиды тæмæн. 
Хуры тын фæдисонау æрбагахт — 
Æмæ снста дидинæг йæ сæр. 
...Афтæ мæм куы фæзынай зыи сахат, 
Ног тых мын уæд ратдзынæ ды дæр. 
V 

æ æ ж 
Мæйдар... 
Кæмдæр та арты ’взæгтæ 
Ысдæрынц урс цъитийы фарс. 
Мæн хонынц хохаг къахвæндæгтæ 
Уæлæмæ, æфцæгмæ æмраст. 
Æнæбын мигъæхгæд сæрсæфæн 
Фæзыны сау цæсты хуызæн, 
Æмæ йæ дуркъæйты ’хсæн стæлфы, 
Цæссыгау ихдоны лæсæн. 
Кæс-ма, æрвон быдыртæм ахсæв 
Тæхы йæ сырх базыртæй арт. 
Фæлæ уый циу?— 
Мæ развæд айсæфт, 
Цыма мын ададжы ныххауд. 
Ныдздзæгъæл дæн... 
Æрныллæг арт дæр. 
Уæддæр тындзын йæ размæ тагъддæр. 

44 
Уый амард ме ’ссыдмæ бынтон, 
Æрбадт йæ цæхæртыл æртхутæг. 
Уæддæр мæ фæндагмæ æрхуыдта, 
Æрхуыдта, о! 
Ныр та ысбон. 
V 

8 &Ф 
Лæг ихсийы, цæрыны ныфс æм нал ис, 
Мæлæты тас тымыгъау риуы гуыры: 
Пъæззыйау ыл ныффæлдæхти уæззау низ, 
Дыдзы хуримæ цæстырухс ныгуылы. 
Фæлæ æваст. ыссыгъдысты йæ сæрмæ 
Дыууæ цырагъы — цардуарзон цæстытæ: 
Цыдæр æууæнк æрыздæхти фæстæмæ, 
Мæнгæфсон æвзар митхъæпæн ыстыдта. 
Æрбакалд уатмæ уалдзæг, цыма дохтыр 
Иæ армыдзыхъхъы хуры тынтæ хаста. 
Фыднизтимæ æнæфидаугæ тохты 
Йæ дыууæ къухæн цастæ ’нтысти, цастæ! 
Уынын: мæлæтæй царды ’хсæи æрлæууыд 
Сæ алы нуар дæр. Хид лæдæрсы уæнгтæй. 
Дзæнгæрæг хойы сæры магъз: «Æрлæуут, 
Æлгъыст фæуинаг удхæссæг æидæргтæ!» 

46 
Сгы уыцы къухтæ арты ’взæгтæ: скъуыныш 
Лдзалы уд, хæссынц уæлахиз цардæн. 
Цæрыны ныфс кæмæн раздæхтой, уый сын 
Цæргæ-цæрæнбон кувдзæни сæ фарнæн. 
Æнафон у, æрсабыр исдуг бæстæ. 
О адæм, ысс!—Дыууæ къухы фæстухи 
Кæнынц фынæй.— Мæлæтдзаг тохы фæстæ 
Фæллад хæстонтыл тарф хуыссæг фæтых и. 
V 

2 $ & 
Хур хъуылыйы къуыбарау ратылд сындæггай, 
Рахызти хæхты сынтæгæй. 
Лрвыл йæ зыланг фæцыд. 
Талынджы сау æлхынцъ 
Уарзоны дзыккутау халы. 
Аууæттæ лндзынц. 
Уый æхсæв йæ бызгъуыртæ уидзы, 
Къуымтæм сæ аивæй калы. 
Чидæр кæндзæнис йæ ацыдыл хъыг. 
Кæудзæнис уыг. 
Кæмæндæр йæ мондæпы судзаг 
Баззад æлхынцъæй — 
Хуры æлгъиты. 
Чидæр кæмæндæр фæкодта хинтæ. 
Чидæр кæмæндæр фæкъахта ингæн. 
Нæ йын фæци къахт — 
Хуримæ самадта загъд... 
Фыдракæнд, фæллад æмæ фын 
Æхсæвы бызгъуырты тухынц сæхн. 

48 
Кусæг мыдыбындз ысдардта тымбыл къуск йæ дзыхыл. 
Стæй ныццæлхъ кодта зарæг: 
«Уæлахиз уæнт 
Дидинæг æмæ Хур — нæ дарæг!». 
V 

ФЫЦЦАГ КÆРКУАСÆН ХОХЫ 
Æхсæв — æртдуры къæртт-фæзгъæр — 
Сауæрттывд, саусыгъд кæны. 
Нæ зынынц 
Сæтæлæг, 
Цъæхбарц дæттæ 
Фиййау æд зарæг... 
Зæххыл цыма нал ис 
Бæлас дæр, 
Æрттиваг хъæндил дæр, 
Уыг дæр.— 
Уарзæтты батæй фыдгæнæджы карды онг 
Фесты гамхуды бын иууыл. 
Суанг ма 
Стъалыты аргъæуттæм хъусгæйæ 
'Хсæвгæсы цæст дæр æрцъьшд и. 
Æвидигæ хæрзтæй, æвидигæ фыдтæй 
Хæстбойион у æхсæв. 
Сау æхсон 

60 
Æртдуры фæзгъæрыл æрцъыккчынди сонтæй 
Æндоны сæстаг — 
Фыццаг уасæг хойы дзæнгæрæг. 
Цы ныййардзæн æхсæв? 
Фыдуац æви цин? 
V 

БОН ЦÆУЫ ÆМÆ ШАРН ХÆССЫ 
Бон æрцæуы — сæдæсион урс саг. 
Уæлæ ’рхæссы йæ сыкъатыл хуры. 
Хур — нæртон кæхц. У фарнæй цъупдзаг. 
Дуне бангæстæ, мидбыл худы. 
Дзурынц «нард уарай» сырдтæ, адæм. 
Хур рæдауæй рæвдауы алкæй. 
«Циу?... Мæ хай мын æриут ардæм!»— 
Цъиуæн хъуысы йæ цъиу-цъиу айкæй. 
Бон æрцыди — сæдæсион урс саг. 
Бон нæ ныууагъта иуы дæр хъуагæй. 
У цæрæнхосæн фаг уырзыдзаг,— 
Алчи бур голлаг скъæфта дзагæй. 
Бон æрцыди — сæдæсион урс саг. 
Зæххыл нал уыди фарнæн ныккæнæн. 
Бон фæфардæг — сæдæсион урс саг, 
Цыма дзаг к-æхц ныцъцъæлтæ, нызгъæлæн. 
Бон æрцæудзæн — сæдæсион урс саг. 
V 

® $ ® 
Кæс-ма, мæ урс фæткъуы бæласыл 
Æртыхсти фæззæджы сæлфымæг, 
Æрфынæй балцвæлладæй, ахсæв 
Уындзæн мæ рагбонтæ йæ фыны: 
Йæ хихтæ — ме ’вэонджы фæндæгтæ, 
Сты дзаг фыццаг балцыты монцæй, 
Мæ базыртæ, 
Мæ уаз фæндæттæ, 
Хъыджы-иу чи ’рлæууыди ме ’нцой. 
Фыццаг цинтæ, 
Фыццаг бæрзæндтæ... 
Тæхын сыл сахуыр дæн фыццаг хатт. 
Мæ урс фæткъуы бæлас, мæ сæнтты 
Хæдбар паддзахад. 
V 

ДÆУИМÆ ШЕМБÆЛЫНЫ ШÆСТÆ 
Абоны бон мын ысуыдзæн бæллиц, 
Абон мæ фидæны суадздзæни билцъ. 
Худайстæй дардмæ мысайнаг хæсдзынæн. 
Дзагъыр цæстытæй уæлæмæ кæсдзынæн, 
Мысыны хохæй Бæллиц-хохы рындзæн 
Табу кæндзынæн, мæ зыныл хъæцдзынæн. 
Абоны бонæй дæлимонау тарстæн — 
Сæрсæфæн былыл хæрхæмбæлд фæдæн. 
Абон мæ зæрдæ ныррæхуыста туасæй, 
Абон ныууагъта мæ зæрдæйы хъæн. 
Абоны бонæй нæ базыдтон лидзын, 
Гъеныр мæ пырх хуртуан гагагай уидзын. 
Абоны бонæй уыдзынæн ыстонг, 
Лбоны бон та фæлдисдзынæн ног: 
Зараг ныгъуыли, хæрдмæдзог цъиу фестдзæн, 
Арвы цъæх быдырмæ арт-удæвдз фехсдзæн, 
Хурæй æррæдувдзæн араугæ схъис, 
Раскъуындзæн фурдæй цæхæр уады хъис. 
Сагъуыйдзæн зæрдæйыл цинхæццæ рис. 

54 
Абон — дзæнæтбæстаг Аза-бæлас. 
Авд хохы фæстæ тæхуды кæндзынæн: 
Чи мын æрхæсса йæ сыфтæй? Мæ зынæн 
Чи фæуа хосгæнæг? 
Кувын: фæзын мæм.. 
V 

Ж $ ■& 
Мæ сыхаджы мын ахастой. 
Цы чындæуа ныр, цы? 
Мæ цин æмæ мæ сыхаг чызг 
Фæцыдысты чындзы. 
Æрвылрайсом сæ рудзынгæй 
Мæнмæ сæуæхсид худт. 
Бæлæттау-иу æм тахтысты 
Мæ цæстытæ, мæ уд. 
Сæ нæмттæ та мæ бæлæттæн: 
Æууæнк, Ныфс æмæ Уарзт. 
Æнхъæлцауæй йæм кастысты, 
Фæлæ æхгæд уыд уат. 
Æрвылрайсом сырх сæуæхсид 
Нæ рæзты заргæ цыд. 
Йæ дурыны уæззау суадон 
Мæ зæрдæйау тæлфыд. 

56 
Зæдтау мæ сæрты тахтысты 
Йæ мидбылхудт, йæ уынд... 
Мæ сыхаджы мын ахастой. 
Ныр нал фидауы уынг. 
V 

МЫСЫН ТА ДÆУ 
Мæ нвгъуыд бонтæй базыдтон мæ бон — 
Æгæр дард ысты, сахуыр дæн сæ сæфтыл. 
Уыд аргъау даргъ: сæрддон цыбыр æхсæвты, 
Цы чындæуа, æххæст нæ фæци конд. 
Нырма мæнæн æнæвнæлд дæ, æрвон. 
Мæ хивæнд уд йæ фембылдыл нæ сæтты, 
Нывгæнæгау ысфæлдыста йæ сæнтты 
Зæронд аргъауæн «амондджын кæрон»: 
Нæй цъиуызмæлæг. Дуне мыл ыскъуындæг 
Фырдойныйæ. Мæрдонæдзæм мæйдар... 
Фæлæ цы ’рцыд? Æрбадæлдзæх æнтъыснæг: 
Дæ судзгæ фæлгонц акъæртт кодта тар — 
Сæнтсау дзæнхъайыл урс-урсид цыхцырæг. 
Нæфæтчиаг у, ма баназ, æмгар! 
V 

САГДАРЫ ДОН 
Сагдары дон мадардæй 
Касти цъити-саггомæй. 
Фефсæрмдзæстыг, адæргæй 
Хи нывзылдта сау коммæ. 
Хъамайы æрра дзæхстау 
Афаста хъуына къæдзæх. 
'Мбæхсынджыты хъазæгау 
Цилты ’хсæн æрбадæлдзæх. 
Хæрисы хъуымбыл дзыкку 
Байбынтæм æривæзта. 
'Ргæпп кодта тымбылцъæгæй 
Рох лæгæты иувæрсты. 
Уылæнты æхсонæрттывд... 
Допы кул... Кæри-цæндтæ... 
Сусæны мæй бонрæфты 
Уым æрцыд æмбисæндтæ: 

Бады ’взонг чызг мадардæй — 
Цъитихуыз дæллагхъуыртæ... 
Сау дзыккуты сау артæй 
Сурс ысты дзæнхъа дуртæ. 
Залмы сыф — цæрдхуынчьытæ, 
Гом уæрджытыл не ’ххæссы. 
Хур цыбæл цыхцырджытæй 
Дойны риутæм фемæхсы. 
Æмæ — батæ, сонт митæ... 
Диссагдæр цы фендæуыд? 
Монцы гоби сомытæм 
Чызг фестъæлфыд, фенæуд. 
Сыстади, тæрсгæ-кæсгæ 
Хъавы малмæ хизынмæ. 
Тасгæ астæу, карст уæнгтæ — 
Амад саджы фисынтыл. 
Атыхстысты уæрджытыл 
Уылæнтæ — тæхгæ ’ртытæ. 
Риутыл, цæнгтыл, уæхсчытыл 
Ссыгъдысты дзыидз-æртæхтæ. 

60 
Сагдары дон цингæнгæ 
'Хсадта къæйты мил фæрстæ. 
Хинайæг æхсинæгмæ 
Æрдз ныббæгъгъæтт мин цæстæй... 
Ацы фын кæдыккон у! 
Агурын æй — нал арын. 
Охх, йæ сæфт зæдыскондыл 
Сагдары дон сау дары... 
V 

Я 85 ю 
Тызмæг миттæ уынгæг коммæ кæсыни: 
Æртхъирæнтæ кæны бæрзондæй Зымæг. 
Къуытты æврæгътыл бахæцыди зивæг — 
Æфсæст дзыгуынтау* гом рæгътыл хуыссынц. 
Уæзбын дæттæ фæстаг зарæг кæнынц. 
Фысау ысдæры Сау хохæн йæ сынæг 
Фыдхил, æвæлмас, салдвæдджи сæлфынæг. 
Ысфыдхуыз ысты уыгæрдæптæ, рындэ. 
Мæ уалдзæгтæй та иу фæхъуыд æваст. 
Мæ цин фæкъахыр. Бафтыди мæ рыстыл. 
Уæларвæн хъуысы цавæрдæр хъæрахст: 
Зырнæджыты зыланггæнгæ рæхыстæн 
Сæ базыртыл — мæ мысинæгты баст 
Æмæ рæфтон уыраугæ хуры схъистæ. 
V 
* Дзыгуын — къамбец, у рагон ирон дзырд. 

ж ж $ 
Æруазал ысты ахстæттæ... Сæ хъарм сып 
Фæхастой мæргътæ хъарм бæстæтæм. Уад 
Кæны бæгъдулæг рох пакъуытыл, хъазы. 
Рæсыд хихтæй сыл халасдон фæтагъд. 
Хъуынтъыз æмæ фæныкхуыз мнгъты ’мбæхстæй 
Зыны зæронд, æдзард æртуатау арв. 
Хуыст цырæгътау — æргъæфсткъалиу бæлæстæ, 
Ысхъауынц фæнык: бандзариккой арт. 
Уæд та, тæхуды, иу тыны саст искуы, 
Уæд та, тæхуды, арвæрттывды схъис!— 
Ныммæрддзæст арв. Йæ хъыг — уæлейы исгæ, 
Бынæй ахадгæ: нал дзы зоны ’фсис. 
Цыты нуазæнтау ’хсон мæсгуытæ — фæхстыл. 
Кæлы сæ былтæй фæззæджы цъæх ронг... 
Сæ ахстæтты хъарм хуссармæ фæхастой 
Фæллад мæргътæ. 
Æмæ фæуазал бон. 
V 

® ® ® 
Æрæгвæззæгæй зымæджы ’хсæн арæн... 
Мæстджын у бон — йæ фндауцæй фæхъуыд. 
Ыстæнæг Терк, фæуæзбындæр йæ цыд. 
Хъæд — мадард бæгъиæг, цъиуызмæлæг н ’ары. 
Цæмæйдæр фесты быдыртæ ныхкъуырд, 
Æрæмысынц ныгъуылиты тæрк-зарын... 
Фæлмæст æрдзæн йæ иударон кæрц — фарин, 
Иæ чемы нæй, тæригъæддаг — йæ уынд. 
Ысты та уый хыгъд зæххы мыртæ знæтдæр: 
Цы уа бынафтид, уый азæлд — цъæхснаг... 
Нæ быхсы мит та рыг æмæ зæланг: 
Ныхгæдта дысон тыгъд фæндæгтæ, дæттæ,— 
Фæфæлмæндæр зæххы гуымиры ’взаг, 
Иæ гаччы абадт, сфидыдта æппæтдæр. 
V 

Ш @ 31 
Уыдысты бæлæстæ бæлæстау. 
Фæрсыгътой арвыцъæх сæ сыфтæй. 
Æхсæв сæм худти мæй былсастæй, 
Æхста сыл стъалыты сæстытæ. 
Сæ аууæттæ æнтæф бон — мусонг. 
Æхсинджытæн сæ хихтæ — бадæн... 
Ныр сыл æнæнхъæлæджы дысон 
Æртыхст йæ нымæтын ехс уадæп. 
Сæ сыфтæр сыджыты хай баци. 
Æмбойны фестадысты сидзæр. 
Сæ аууæттæ уыдысты балцы — 
Хъæмæ сæ нал æрыздæхт иу дæр. 
Бæргæ, сæ агурæг ма хъæдты 
Зылдысты бæлæстæ идæдзтау, 
Фæлæ... 
Сæ фæдтæ сын ныхгæдта 
Фыдбоны урс-урсид уæлæфтау. 

66 
Кæсынц бæгънæг бæлæстæ дардмæ. 
Уырзæй сæ алыварс ысгарынц. 
Куырмæджы сæвналынц цъæх арвмæ — 
Æрмæст дзы мигъы бындзыг райсынц. 
V 
Сау жхсон 

66 
ф @ $ 
Бæлæстыл иу сыфтæр нал и хæснагæп — 
Мыггагыскъуыд фесты. 
Сауцъиуты ахстæттæ — афтид: 
Салдбоцъо ирдгæ 
Фæсырдта сæ цæрæнтæй мæргъты. 
Зарджытæй бавдæлон дыргъдон. 
Сæрды бызгъуыртыл 
Урс зымæг бафтыдта урс арт. 
Хæлуарæджы скъуыд тыныл дзедзырой систа 
Мыдыбындзы базыры саст. 
V 

67 
КЪАДА КУЫРОЙ ЗЫМÆГОН 
Бон-сауизæрмæ хæлд куырой фæкуыдта. 
Ныссалдысты тæдзынджытæ цæссыгтау. 
Ныр хур æркаст, фæдджытæ сæ фæхуыдта 
Æмæ дæйыныл балæууыд сæныккау. 
V 

н ш ш 
Йæ сагъæсты алчи ныхъхъус: 
Æрномыл и зымæг нæ хæхты. 
Зæххы тартæ, буртæ, йæ цъæхтæ — 
Æппæты дæр ахоры урс. 
Нæй зымæгæн дуаг æмæ зæд. 
Уый хивæнд, куырм æмæ къуырма у. 
Уый урс-урсид рахоны сауы, 
Æрæхгæдта фæндæгтæ, хъæд. 
Æрæхгæдта атагъа, хуым, 
Мæрддзæгтæ сын бахуыдта митæй. 
Æмбæхсы зæххы чьизи, хинтæ, 
Цъыфдзæстытæ, фаджыстæ, хъуым... 
Къуыпп кæм и, дзыхъхъ — нал у бæрæг. 
Фæивддзаг цъымарайæ къада. 
Зырнæгау хур хъарм бæстæм атахт. 
Дзыназы мæрдвынæй кæрдæг. 

69 
Зæххы хуызтæ... Фесæфт сæ фæд. 
Æрæвæрдта йе ’гъдæуттæ зымæг. 
...Сæнайыл ма йе ’рмдзæф иæ зыны 
Нæу ивгæ бæрзонд хохы фæтк. 
V 

ф ф >е 
Хъуытазæнгæс къалати... 
Телтæй биноныг быд. 
Дыууæ удыкъæртты, 
Дыууæ дуду цъиуы 
Сæ цардæй уым хъулау фæхъаэынц. 
Æппæт дæр сын — хæрх: 
Еуу, кæрдæджытæ, дон... 
Хур æмæ уæлдæф... 
Сæхи аккаг херытæ... 
Суанг ма ызмис дæр бæгъдулæг кæнынæн... 
Дыууæ удыкъæртты, 
Дыууæ дуду цъиуы 
Уарзты бæрзонд къуыплыл 
Се рагъы норттыл фæтулынц, 
Фырцинæй тыртынатæ фестынц, 
^ъалати телтыл, 
Зæххы меридиантыл ызгъорæгау 
Пæррæст-дугътæ уадзынц. 
Иудзырдæй, къалати нæ — 
Дзæнæтбæсты къалиуыл ауыгъд дзæнгæрæг. 

71 
Дыууæ удыкъæртты, 
Дыууæ дуду цъиуы 
Бон-сауизæрмæ 
Сæ хъуытазхъæлæстæ 
Фæлварынц... 
V 

1' 3 8 
Уæддæр мæ нæ уырны мæ мæлæт... 
Мæ хъуыдыйы луæдзыл галау фæлладæй 
Куы пыххумсса ну бон мæ сис,— 
Мæ риуыл хæцгæнæ зæгъдзынæн хæрзбон 
Дæ цæстытæн, 
Хæхтæн. 
Уæддæр мæ нæ уырны мæ мæлæт. 
Æрцæудзынæн дунемæ ногæй. 
Æнхъæлмæ кæс— 
Æз сайын нæ зонын. 
Рацæудзæп мин азы. 
Ставддæр пымадæн та — пу уысм. 
Æз ыстондзынæн зæххы буар арцæн. 
«Гъей, хæдзаронтæ!»— 
Æвзисткъалиу тала дæ рудзынг ныххейдзæн. 
Æз æрцæудзынæн дунемæ ногæн, 
Лæджы хуызы нæ — бæласæй. 

73 
Æрмæст ма дæ ну хъуыддаг курыи: 
Мæ къалиутæ-иу мын ма сæтт, 
Мæ зæрдæ куыд састай айфыццаг, 
Афтæ... 
V 

74 
Ф & ® 
Æз æврæгъты гуымыдза фыстæ схуыдтои. 
(Мæ зæрдæ мæ куыд фæсайдта кæддæр!) 
Кæрæдзийы дзæбидыртау ыскъуырдтой — 
Æхсонкъул айнæг фестади фæзгъæр. 
Сæ цæфæй акалд ахæм цæхæр, ахæм,— 
Мæ цæстытæ дзы тар кæнынц нырма. 
Сæ цæфæй райхъуыст ахæм гæрах, ахæм, — 
Уæдæй ардæм къæзæиæг дæн, къуырма. 
V 

76 
’Ш '& & 
Фæуадзынц марды ингæнмæ. 
Фæстаг хатт 
Тæфсæгхуыз ныхыл хуры тын фæбырыд. 
Æмыр уынæргъын мæрддзыгойыл атахт. 
Ызмисау хъарæг зæрдæты лæбыры. 
Лæууынц æнкъардæй сылгоймæгтæ, лæгтæ, 
Сæ койаг — мард, æрвылбоны тыхстæгтæ. 
...Йæ риуы алчи сусæг ныфс æнкъары: 
Нырма кæм и! Нырма мæм бар нæ дары 
Адзал. 
V 

76 
& & * 
Хæристæ — фæллад цæргæстæ — 
Уадзынц карз суарæй сæ дойны. 
Хуры хънсфæндыры ’лвæст тæн 
Тар йæ уазал къухæй тоны. 
Урс бон сау изæрыл басыгъд, 
Цыма сау хохыл — сæнтурс мит. 
Урс дон сау айнæгыл бастæй 
Утæхсæн кæны æнусты. 
Мигъæй бур гæрæм гæдыйау 
Мæй ыстъалыдзуан æрхъуызыд, 
Арты хъарм дæлфæдтæм фиййау 
Зарæг банорста, 
Æрхуыссыд. 
V 

77 
чиныг 
Уыд чиныгæн йæ уынд, йæ конд нывыл: 
Йæ урс гæххæтт пылыстæгау æрттывта. 
Нывтæ, хъæбæр цъар... Рæнхъытæ — бæрцытау. 
Йæ дамгъæтæ — сыгъзæрин доны тылд. 
Лæууыд æдзæмæй тæрхæгыл, бæллыд: 
Иæ къухмæ йæ уæд та куы райсид исчи. 
Фæлæ йыл кодтой иууылдæр былысчъил: 
Йæ дзырдтæй иу дæр удмидæг нæ уыд. 
Ингæны къæйау рыджы бын куыдта: 
«О стыр хуыцау, нæфæччиаг дæн исты?» 
Иæ сау дамгъæтæ сау цæссыгтæ систы. 
Иæ фæлдисæджы алы бон æлгъыста. 
Æрвылæхсæв та иунæг фын уыдта. 
Цыма та ногæй фестади бæлас. 
Иæ урс сыфты йын раивта цъæх сыфтæр. 
Нæргæ уалдзæг... Пæррæстгæнаг мæргъты хъæр. 
Æрвхуызбазыр æхсæрдзæнты хъæрахст... 
V 

НАРТЫ ШÆТКЪУЫ 
Сонет 
Æхсар дæн æз. Фæлæ кæм ис Æхсæртæг? 
У Нарты фæткъуы Нарты фарн: хъæдгом, 
Фыдниз, адзал...— Æппæтæн дæр у хъом. 
Дæлдзæхы цот — дæлимонтæй æрхæсгæ. 
Цæуæм уæдæ. Лæгæвзарæн æрхæстæг. 
Куы æрхæссæм тæппуды гакк, фыдном,— 
Хæдзарæн лæгæй рацæудзысты сом 
Æртæ Нарты: кæндзæн Уæрхæг æвæстаг. 
Нæ Фарн, нæ Ис куы фæхауа нæ кæртæй, 
Уæд дзидзидайтæ хъаздзысты нæ сæртæй. 
Уæд дымгæмæ ныддардзыстæм нæ кад. 
Хуыцæутты хуыцау, ахæм лмоид ратт: 
Къæрныхы игæр айгæрдæд нæ фат, 
Кæнæ йæ фæдыл амæлæм æвзæртæй! 
V 

& &' '& 
Фæрапы хъæд æрфæлдахы бæласы, 
Цæмæй ыскæной ног фæрæтæн хъæд.— 
Уырны мæ уый. 
Йæхи æмхъæд, æмвос бæлæсты къохыл 
Арт бандзары нæзы къæцæл-зынгхос— 
Уырны мæ уый, 
Фæлæ æнæнтыст хус къæцæл, фæрæтхъæд 
Куыд хъуамæ суой дзыхъынногæй бæлас? 
Фæстæмæ арвмæ сыздæхдзæни къæвда.— 
Уырны мæ уый. 
Фæстæмæ схилдзæи цъити-цъупмæ къада.— 
Уырны мæ уый. 
Фæлæ кæддæр цы дур расхъиудта хохæй,— 
Фæстæмæ йын ыздæхты хъомыс нæй: 
Кæны йыл удхар мин азты Сизиф 
Хуыцæутты азар, дауджыты тæрхонæй — 
Æнахъазæй! 
V 

80 
ХÆХХОН ЛÆГ 
Æз — дурæйгуырд, нæртон Сосланы ’фсымæр, 
Сатанайы æнæныййаргæ фырт. 
Куы рантыстæн зæххон дунемæ,— дуртæ 
Æвгъæдгæстау лæууыдысты мæ уæлхъус. 
Уыди мын дур фынг дæр æмæ къæсæр дæр. 
Уыди æртхос: æхсонæй цагъгон зынг. 
Мæ цæрæнуат, мæ уарт æмæ мæ марæг... 
Мæ чиныг: сар|æй сау къæйгыл фыстон... 
Мæн ацы дуртæ сау ныккæнды дардюй — 
Иры дзыхъхъæй мæ уынгæг зард нæ хъуыст. 
Дзырдæуыд мын: цæй дæргъæн у дæ хуыссæн, 
Дæ къæхтæ уыйбæрц адаргъ кæ. 
Нæ, нæ! 
Нæй зæрдæйæн къуындæг джиппы æвæрæн. 
Нæу зарæгæн æрдзы фæткæй лæвæрд 
Æндзыг уæвын.— Урсдуры фырт Сосланау 
Æнæсæрыдæй баззрйдзæн йæ уæраг. 
V 

ДЗАБОЛАТЫ ХАЗБИЙЫ МЫСГÆЙÆ 
«Хъæриумæ ссæуын не ’сфæрæзтам фаром, 
Фæлæ та хъуамæ бафæлварæм пог. 
Куынæ схизон,— мæхицæн æй ныббарын 
Мæ бон нæ уыдзæп амæлæты онг.»— 
Дзырдта-иу мын... Йæ цæст нæ иста хохæй. 
Дзырдта: «Хъæуы та иннæ аз цæуын». 
...Хуызда»рæнхъæл цы ’мгарæй уыдтæи,— 
Оххай, 
Фæсайдта мæ... 
Хæкъуырццæй ма иæуын... 
Ныр цалæймаг сæрд Иры хæхты знлын 
Æнæ ме ’мгар — фæсмон кæна мæрдты! 
Йæ хаст æвсургъ æндон æрпигътæ ’уунлы 
Хъæрнуы бын, уæгъдидонæй хæты. 
Иæ барæг мын цы зæрдæтæ æвæрдта, 
Цы фидар истон уый ныфсæй мæ кьах... 
Хъæриуы цъупмæ нал ысхызт. йæ фæнд1æ — 
Зынгхуыст... 
Мæнæн — фа’дыиæр н мæ уаргъ. 

82 
Ныр — барæгæн йæ ирон сыджыт базау. 
Хуындис Æмгар. Ныр — Мысннаг йæ иом. 
Æхсаргардау дзæгъæл æппæрстæй баззад 
Иæ фæстаг дзырд... 
Æрдæгфыст зарæджы ьæрон... 
V 

КАВКАЗ 
Сонет 
Уырысы ладдздх зондджынтæй нæ уыд: 
Кавказмæ хаста поэтты... Цæгатæй. 
Цæмæй зыдта, куы сæ ’фхæрдта мæнгардæй,— 
Æнæбары сын стыр хæрзты кæй цыд! 
Дыууæ цармы йæ бастигъын фæндыд 
Йæ фыдгулæй: тыхгæнæгæй-салдатæй 
Фæуæд ыстъæлды, хохаг — цух йæ бартæй — 
Кæр-æдзи кæрдтыл ме ’знæгтæ — æфтыд. 
Сæ иу ын — уæнгæл, иинæ та — цæстысындз... 
Фæфыдæнхъæл: фæтых фыдæхыл уарзт — 
Æфхæрды-иу Чырыстийы цъупп — уаз 
Йæхи онг систа. Дунетæ кæй мысыиц, 
Ысси-иу уыцы Фидауцы, Цыты рыидз 
Йæхи аккагæн Лрвы дуар, Парнас. 
V 

ÆХСÆРДЗÆН 
1 
Уæлцънти ноггуырд мæн лæууыд, 
Æгуыпиæг, уазал тæмæн калдта, 
Цыма уыд арвы къæй ыскъуыд 
Æмæ Д31.1 рухс æртахгай хъардта. 
Уый фестад урс цыхцырæг, дон, 
Лæдæрсти сау комы къуырфытæм. 
Сырдтой рæсуг зæлтæ — æхцон — 
Фыдох, мæрдонæдзæм фыдфынтæ. 
Æмбнсонд ис: «Дæрдтыл æрзил, 
Цæмæй æгас хæдзар ыссарай». 
Нæ састи дон та: «Хи нывзил 
Бынмæ сæрзнлæджджын тæссарæй!» 
Уыд къаннæг — армыдзыхъхъы цыд. 
Фæлæ æнæнтыст къада скæндзæн 
Йæ хъазуат, не ’хсары фæрцы 
Тæхгæ-нæргæ намыс — æхсæрдзæн! 

2 
Нæры пырх мæсгуьпы сæргы 
Йæ злрæг минмырон хъæлæсæй. 
Тæвд бон сæ карз дойны сæтты 
Лæгæн, æхсынцьыйæн, цæргæсæн. 
Фæлæ куыд рацасæста бон, 
Нæргæ куы рассæста тæрккъæвда,— 
Цырæсугдæр, цыуаздæр дон 
Сыгъдонау арф комы ныпъпъæра. 
Уыд афтæ ивылд æмæ знæт,— 
Иæ былтæй акалди, фæдзæгъæл. 
Ныссуйтæ, нал ардта йæ фæд, 
Ыстæй... дæлимонау фæдæлдзæх. 
Цыма æрзах уыди, цæссыг 
Æмæ уыраугæ къæныл аисыо. 
Цыма йæ схуыпп кодта уæньн,— 
Æд зарач анрвæзгн цьассы. 
Фæцн йæ нæргæ кад, йæ иом, 
ДæлдзæхбæсIы фæндæгтæ кьахы.. 
Фæцавддур, федзæрæг н ком, 
Йæ цин фæцъула и, фæкъахыр. 

3 
Хызтæн къæй-асинтыл сындæг 
Дæлæмæ, арф комы дымæгмæ. 
йæ донласт, алахуыз сынæг 
Хох тавта хурфæрсыгъд дымгæмæ. 
Цы фæци минмырон хъæлæс, 
Цы бæсты бацарæфтыд къада?— 
Цыдтæн йæ хуыскъ донвæдыл æз, 
Цыдтæн фыдæнхъæлæй, æнкъардæй. 
Уынын: дзæнхъа къæдзæхты ’хсæнты 
Æнхъизы ног фæрсыгъдæй дон. 
Дæлхох, дæлдзæхбæсты хæтæнты 
Уый мысыд урс цъититæ, бон. 
Ныр та йæ рагвæдыл фæхæст, 
Кæддæрау арвыцъæхæй ивылд... 
(Æэынма, нал фендзæн мæ цæст 
Зæринрагъ уылæнты тылиф лыгъд.) 
...Лæууы æхсон уæйыгау къæй, 
Тæлфы йæ армыдзыхъхъы къада — 
Æхсæрдзæн — хуры тынты зæй, 
Тæхгæ-нæргæ намысау, кадау! 
V 

& Ф Ж 
Хуызæртау нæй мæ фысты, у тæнтъихæг. 
Мæхи халдих. Нæ ахады цæсты. 
Кæд хус тихалæг ахæмты фæхоныиц. 
Æлвæст æрдынау мастивтыгъд — мæ ныхас. 
Ысдзырд мæм нæй. Цы фыддзæрин дæн, цы! 
Мæнг фæцагайдæй фестъæлфын рæхуыстау. 
Кæмæн иыррæдæнг амондæй йæ цæсгом, 
Иæ зонд лæу-лæу кæмæн кæны фырнæрдæй, 
Йæ къахныхæй дæр чи никуы хъæрзыд, 
Кæй зарæг у æнæаипп, æнæниз — 
Йæ бонæй уа, йæ бонæй. 
V 

ЦЪАЙКЪАХÆГ 
Фыдаз ыскодта... 
Сусæны мæй... 
Зæххыл 
Сырхзынг цалхау куы рафæлдæхти хур, 
Куы тади арв нæ абухгæ нæхæры 
Æмæ бæзджыиæй быдыртыл куы тагъд, 
Куы ’ бадзæгæрæг зайæгхал уæлхъæдæй, 
Хуыскъ бæлæстау куы бахус ысты дæттæ, 
Фырдойныйæ куы арæдыфсттæ зæхх. 
Куы ’мбæхстысты æнуд аууæтты адæм, 
Æгас дунс куы кодта хъырды, уæд 
Æз къахгон цъай. 
Еугæфы сау нæмгуытау 
Мæ цæхджын хид цæппузыртæн ызгъæлд, 
Уысмæн-иу айсæфт дойныхус сыджыты. 
Уыд галы ’взагæй м’армыдзыхъхъ дæрзæгдæр, 
рæ уæзгуытæ ныцъцъæлтæ сты, рыстысты, 
Куыд фæриссы къæй-рæдзæгъдты быраузылд 
Бындзарлыг тулдзы здыхтуидаг бындзæфхад. 

Æз къахтои цъай. 
Мæ сæрмæ сырæзт рдгъ 
Бæзнаг саумæр, лæхурæг бур æлыгæй, 
Цъæх дойнаг дуртæй.... 
Афтæ арф ныкъкъахтон, 
Æмæ мæм хур дæр нал æххæссыд. 
Хуыр 
Хъыррыстгæнгæ мæ мæцъисы цæлхъытæй 
Цъæх фæздæг уагъта. 
Агуырдтон фæндаг, 
Æнхъæлмæ кастæн доны цæстмæ. 
Афтæ 
Дзæгъæл фæндаггон рухсы цъыртт фæмысы 
Æдзæрæг ран сыгъдонæнгæс мæйдары. 
Æз къахтон. 
Туг мæ ныхбынты фæбадт, 
Мæ ихсыд уырзтæй хъардта. 
Байсыст хъару... 
Хæстулæфтгæнгæ сæфтыдтон фæстаг дур. 
Иæ бынæй сау дон фемæхст, цыма арт. 
Кæддæр æврагъæй арвы рындзтыл чи хатт. 
Кæй-иу систа йæ зæрин сытыл хур, 

Къæвда-сахайæ чи æрхауди хуымтыл, 
Кæй ныффæрсыгъта мин сасирæй зæхх, 
Ныр уыцы дон мæ къæхты бын тæлфыди, 
Æмæ дзы зынд тымбыл тыхтытæй арв 
Зæлдаг хæцъилау — фаринтæ, пырхытæ: 
Кæд тартæ кодтой цæстытæ фырцинæй, 
Кæд раэылди фырфæлладæй мæ сæр... 
Сыгъд цæссыгтæй, цæхджын хидæй хъæстæ дон 
Мæ дзыхмæ схастон армыдзыхъхъы æз. 
Зыдæй дзы нозтон. 
Худдзысты мыл хъалтæ: 
Кæмдæрты ронгау уазал суæрттæ ’хсидыиц 
Æмæ сæттынц кæйдæр дониы. 
Мæ цъайтæ — 
Мæ хъизæмар, сты сусæны мæй удхос 
Фæндаггонæн. Цæрдхуынчъытау зынынц 
Мæ зæрдæйы планетæйæн йæ фæрстæй. 
0, сау æхсонæй урс цæхæр куыд цæгъдай. 
Мæ удæй афтæ арт цæгъдын æз дæр. 
Æз — цъайкъахæг, 
Поэзийы цагъар. 
V 

91 
ЦЫРТЫЛ ШЫСТ 
Æз а зæххыл æнæцамæй цыдтæи, 
Мæ фыдыбæстыл никуы цыдтæн сайдæй... 
Мæ ингæныл-иу сæвæрут цыртæн 
Бæрзонд къæдзæхæй расхъиуæггаг сау къæй. 
Кæд а зæххыл нæ баззайа мæ фæд 
(Цы чыидæуа — æрдзæй нывгонд уыд афтæ),— 
Дзæгъæл быдыры уыцы къæй лæууæд: 
Фæндагихсыд, æфхæрд бæлццон куы ’рбафта... 
V 

ШÆНДАГ 
Кæм раст, кæм та зылын вæййы — фæндаг у! 
Ысхизы рындзмæ, фисыныл фæкæлы. 
Кæм адагыл, кæм фосхизæнты тагыл 
Бæрзонд æфцæгмæ бæлццæтты фæкæны. 
Къæхты хъæрæй, къæхты хъармæй фæцух и — 
Уæд рохуаты ыскæрДæг уаид, рафтид. 
Æнæ зæрдæ, æнæ хæрзарæхст къухтæ 
Нæй музыкæ, сты ифтыгъд хъистæ афтид... 
Æз, дзыллæйы рæдиаг фырт, нæ хъæуын, 
Куынæ риссон мæ дзыллæйы хъуыддагыл, 
Уæд хъуамæ абон ме ’мгæрттæй фæхъæуон, 
Фæсвæд дзæгъæлæй баззайæг фæндагау. 
V 

.*. >, & 
Циу мæ бæллиц?— 
Кæронмæ æнæхин уæвын, 
Цъус мæстыгæр, æфсæрмдзаст, рæстуд. 
Æмæ уемæ куыд уон, мæн куыд хонат уæ фырт, 
Уæ мæ урс хæхтæ, ме ’стæг, мæ туг! 
Æз сыгъдæг куыд уон цъититы уазал уæлдæфау, 
Æз куыд цнн кæнон сабииау 
Ног райгуырд боныл, 
Æмæ сусæны тæвды 
Цъайбыны дон куы тæлфа, 
Уæд куыд ысуадзон уымæй 
Фæндаггоны дойны. 
Циу мæ бæллиц?— 
Нæртон ронгау бонцъæхы рухс тæмæн нуаз, 
Фен фæстаг хатт, 
Куыд тилы йæ базыртæ дондзастæй хьамыл, 
Фен, 
Куыд лæууы сæрысгырæй къæмбырыл хъуаз, 
Æмæ гоппойау заргæйæ амæл! 
V 

94 
РИГÆ. МÆСГУЫТЫ УЫНГ. 
ЕЛГÆ 
(Латвиаг цпклæп) 
Уый цы уыд? 
Ф-зсдис æви зынгирвæзт 
Феваст топп æви æрыскъуыд зæй? 
Чи фæуа хæрзæггурæггаг Ирмæ?— 
Саугуырм зæрдæ ракасти цæстæй! 
Ригæйы хæстон мæсгуыты астæу 
Æз, кавказаг, уацары фæдæн... 
(Ам кæддæр цы хъазуат уыд, цы карз тох — 
Топпы кæсæн схуыцау и лæгæн.) 
Дунетыл цы хурæн нæй æмбал, 
Уый, тæрсын, куы стæфсын кæна цъити: 
... Баддзысты сæ хæлд ахстоны цъиутæ — 
Мысинæгты спæррæстæввонг бал. 
Сомыбон хæдæвзæрдæй 
Цыдæр 
Тондзæни мæ зæрдæйы æндарæн. 
Æртуаты куы разына цæхæр 
Елгæ, уæд кæм агурон æидзарæн? 

96 
Табугæнгæ бахъахъхъæндзæп сыджыт 
Хъæпæны бын фæззыгæнды гуырдз. 
... Уæлæ уыцы. къахырбыл мæсыджы 
Топуадзæнты ’хсинджытæ цæрынц. 
V 

ЧИНЫДЖЫ ИС: 
«Иры фарн...» 
«У фæллад хуымгæнæг хур...» 
«Зонын ма зарын...» 
Ныстуан Музæмæ .... 
Уолдзæджы рангуырд 
«Цы раджы ’рцыд уалдзæг!...» 
«Бонтæн ну нннæмæн анвдæр...» 
«Бонтæ — сс ’мыдзаг фæлмæн тынтæй... 
Сауцъну 
«Уыд хус уалдзæг...» 
Æрдз бнлцъ æфтауы 
Лснин 
Нау «Даланд» 
Революцины цот. 
Мæ Прыстон 
Ды нæртон фæндыр дæ... 
Хæххон хъæу 
«Пскæй уорзыс?»... 
Дæрддзæф рухсытæ 
Козахстанног сæрд 
Фнниауы зарæг 
Хæларæн 
«Мæндар...» 
«Лæг ихсийы...» 

«Хур хъуыдыйы къуыбарау...» . . 47 
Фыццаг кæркуасæн хохы . . .49 
Бон цæуы æмæ фарн хæссы . .51 
«Кæс~ма, мæ урс фæтК7>уы бæласыл...» 52 
Дæуимæ фсмбæлыны фæстæ. . . 53 
«Мæ сыхаджы мын ахастон...» . . 55 
Мысын та дæу . . . . .57 
Сагдары дон . . ... .58 
«Тызмæг миттæ уынгæг коммæ кхсынц...» 61 
«Æруазал ысты ахстæттæ...» . . 02 
«Æрæгвæззæгæй зымæджы ’хсæн арæн...» 63 
«Уыдысты бæлæстæ бæлæстау...» . 64 
«Бæлæстыл ну сыфтæр нал и хæснагæи...» 66 
Къада куырой зымæгон . . .67 
«Иæ сагъæсты алчи ныхъхъус...» . 68 
«Х7>уытазæнгæс К7>алати...» . . .70 
«Уæддæр мæ нæ уырны мæ мæлæт...» 72 
«Æз æврæгъты гуымыдза фыстæ схуыд- 
тон...» 74 
«Фæуадзынц марды иигæнмæ...» . . 75 
«Хæристæ — фæллад цæргæстæ...» .76 
Чиныг 77 
Нарты фæткъуы . .... 78 
«Фæрæты Х7>æд æрфæлдахы бæлпсы...» 79 
Хæххон лæг 80 
Дзаболаты Хазбий мысгхиæ . .81 
Кавказ 83 

Æхсæрдзæн 84 
«Хуызæртау нæй мæ фысты, у тæнтъи- 
хæг...» 87 
Цъайкъахæг 88 
Цыртыл фыст 91 
Фæндаг 92 
«Циу мæ бæллиц..?» . • . . .93 
уынг. Елгæ . 94 

Ахсар Магометович Кодзати 
ЧЕРНЫЙ КРЕМЕНЬ 
Стихи на осетинском языке 
Редактор С. 3. X у г а е в 
Художник Г. 3. Чеджемов 
Художественный редактор У. К. Кануков 
Технический редактор Ю. В. Гречишкина 
Корректор Е. У. Датриева 
Наборщик В. В. Келехсаева 
Печатник С.С. Тавасиев 

Слаио в набор 30-1-Н'Т.ч г. Поднисаио к печати 29-У-1973 г. 
Формат бумаги 60х!0 г Печ. л. 1.2"» . Учстмо-нзд. лнсюв 
2,11 Тнраж КЮО экз. Злказ .V 219. И •;!. Л? 8. Цсна 22 кон. 
Бумага иш. № 1. Г.И 0032«. 
Кннжиос пздагслытио Управллшм по делам нялательств, 
ио1нг,мфин п кнкжной юргонли Совста Мннистров СОДССР, 
г. Орджоннкплзс, ул. Димнгрооа, 2. 
Кннжная тшгографин Унрлилсннн по дслам пздат*.п.ств. по- 
лнграфнн н кпнжной торговли Совпа .Министрон СО АССР 
г. Орджоннкн/гзс. \1. Гс.и.м.иы, 10. 


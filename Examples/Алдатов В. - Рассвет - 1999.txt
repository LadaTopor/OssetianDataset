Æлдаттаты Хъауырбеджы фырт 
Виктор райгуырдис 1913 азы Бы- 
дыры Хъахъхъæдуры. Каст фæци 
Цæгирпедтехникум, Цæгирпедин- 
ститут. Ахуыргæнæджы куыст кæ- 
нын байдыдта 1936 азы Хъахъ- 
хъæдуры. 1938-1942 азты куыста 
Хох-Уæлладжыры районы ахуыра- 
ды хайады скъолаты инспекторæй. 
1942-1945 азты уыдис Фыдыбæст- 
æйы хæсты. 1947-1970 азты куыста 
Черменыхъæуы скъолайы ахуыры 
хайады сæргълæууæгæй, Змей- 
кæйы астæуккаг скъолайы! 1973 
азæи фæстæмæ у пенсиисæг. У ро- 
ман *Ладинæ»-йы, повесть «Хæххон 
тулдз>-ы, къорд радзырдтæ æмæ 
фельетоны, æхсæзæм, æвдæм кълæ- 
стæн ирон литературæйы хресто- 
матиты æмæ методикон пособиты 
автор. 
ъэся 

Æлдаттаты Виктор 
Бонивайæн 
Æмдзæвгæтæ 
ЮСв 
Дзæуджыхъæу 
1999 

84(20сет-Рос) 
Е-42 
Æлдаттаты В. 
Æ-42 Бонивайæн: Æмдзæвгæтæ — Дзæу- 
джыхъæу: Иристон, 1999 — 152 ф. 
Алдатов В. 
Рассвет 
Автор воспевает любовь к Родине, к родным кра- 
ям. 
Земля — наша кормилица, мать — Родина. 
Труд — основа нашей жизни на этой земле. 
Слава крестьянину-труженику — создателю оби- 
лия продуктов. 
Честь и слава современнику с чистым внутренним 
миром, ненависть к стяжателям, взяточникам — ос- 
новная тема произведений. 
Æ 4702500202"73 Без объявл. 84(2Рос-Осет) 
© Алдатов В. К., 1999 
Литературно-художественное 
издание 
АЛДАТОВ ВИКТОР 
РАССВЕТ 
Стихи на осетинском языке 
Редактор Д. Дауров 
Художник Т. Ф. Алипченкова 
Технический редактор Б. Т. Бесаева 
Корректоры А. Ф. Годжиева, М. М. Хозиева 
Сдано в набор 03.11.98. Подписано к печати И.01.99.ЛР № 020762. 
Формат бумаги 70x90*/^. Бум. офс. № 1. Гарн. шрифта Мув1. Пе- 
чать офсет. Усл. п. л. 5755. Учетно-изд. листов 5,14. Тираж 1000 
экз. Заказ № 3081. С 73. 
Республиканское издательско-полиграфическое предприятие им. 
В. А. Гассиева Комитета РСО—Алания по печати и информации, 
362011, г. Владикавказ, ул. Тельмана, 16. 

АРЫН ДЗЫ МÆ МАД 
КОДЗЫРОН БÆБÆХАЦЫ 
РУХСНОМ. 
БОНИВАЙÆН 
Хæхтыл æрдз йæ сау пæлæз æмпулы. 
Арв ныххудти цыллæ сырх хæдоны. 
Уый йæм хæхты чъылдымтыл ыстулы 
Хур йæ сызгъæрин ыстыр уæрдоны. 
Хъæды мæргъты мин хъæлæсæй зарæг 
Хъазгæ боны фарн йæхимæ хоны. 
Уый ыстулы а дунеты дарæг 
Хур йæ цардласæн ыстыр уæрдоны. 
Цæргæс арвыл базыртæ ныттыгъта. 
Симын систа хъал æмæ уæндонæй. 
Уый йæм цыллæ даритæ нынтъыхта 
Хур йæ сызгъæринласæн уæрдонæй. 
Хъазы саг йæ родимæ æфсæстæй 
Ирд æхсæрдзæнты пырхкалгæ донæй. 
Уый сæм уæлæ бахудти зынгцæстæй 
Худгæ хур йæ сызгъæрин уæрдонæй. 
Мад йæ риумæ сабийы нылвасы. 
Фыд ын пух уардиты пуцал тоны. 
Уæлæ та сын цардыхос æрласы 
Худгæ хур йæ сызгъæрин уæрдоны! 
5 

РАЙГУ1>1РÆН 
Мæ райгуырæн — мæ фыдызæхх — мæ хъæу! 
Цы хæзнайыл дæ абарон, нæ зонын. 
Æз хур æмæ дунейыл барын дæу. 
Мæ фыны дæр нæ рыг уынгты ызгъорын. 
Ды мæ æристай мады къухтæй, зæхх... 
Дæ цъæх риуыл тæлы тулгæ ызгъордтон. 
Æхсадта мæ дæ ирд сæууон æртах. 
Дæ рæвдыдæй рæубазыртæ ыскодтон. 
Мæ фæлгæсæн — бæрзонд фæцæугæ рындз. 
Æз дæм мæ цины рухс бонтæ æрхастон. 
Мæ зарджытæ дæ арф кæмтты нæрынц. 
Мæ хъысмæт дыл æнусбонтæм ысбастон. 
Дæ саумæрыл мæ зынг зæрдæ — ныхæст... 
Æмæ дыл никуы базыдтон фæлмæцын. 
Ысныв мын кодтай иу амонд æрмæст — 
Дæ бирæ уарзт мæ зæрдæйы фæхæссын. 
Мæ уалдзæг дæ, мæ фæззыгон тыллæг. 
Дæ ахстоны ысхъомылгонд лæппын дæн! 
Кæм æрвиты йæ сабибонтæ лæг, 
Уый ницæуыл ис баивæн æппындæр! 
О, Б АЙР АЙАЙ, МÆ 
ЗАД ХОРЫ БЫДЫР! 
О байрайай, мæ зад хоры быдыр! 
Дæ бонты рухс æмæ дæ мæйдзыд изæр 
Ныррухс кæнынц мæ риуы стыр гуыдыр, 
Æнæ дæу дæн æнæ мадау æз сидзæр. 
6 

Куыд нæ ауадтæн бæстæтыл æз дæр, 
Куыд нæ калынц нæ горæттæ тæмæнтæ, 
Фæлæ нæ хорзад быдыртæй хуыздæр 
Нæ бавзæрстон мæ цардыбон цæрæнтæ! 
Дæу рагбонтæй нырмæ зонын, мæ зæхх! 
Хуымон лæгæй дыл гутонимæ згъордтон. 
Æхсадта мæ дæ ирд сæууон æртах. 
Æз дыл кæрог, сæнчы зæнгтæ фæхордтон. 
Ныййарæджы хъæбысау мын — дæ мæр. 
Æз базыдтон дæ диссаджы æвзагæй. 
Фæрнджын фынгыл ды сæвæрыс къæбæр. 
Æз дыл мæ хъысмæт уымæн бæттын рагæй. 
Дæ хъæбысы — мæ царды стыр тæмæн. 
Мæ хоры хуым — мæ рæвдауæг, мæ дарæг! 
Ды дæ мæ парк, мæ бульвар дæр мæнæн. 
Мæнæн дæ риуыл райгуырдис мæ зарæг! 
Дæ саумæрыл мæ зынг зæрдæ тæлфы. 
Дæуыл уайынц мæ царды рухс гуырæнтæ. 
Æртæх быдырты, зад хоры тæрфы 
Мæныл фæйлауынц амонды уылæнтæ. 
Бæркадджын у дæ обау дæр, дæ дзыхъхъ. 
Нæртон хор дыл егъау æфсир æфтауы. 
Нæ сырх мæнæутæй нард уæрццы былдыхъ 
Симфониау мæ буц зæрдæ рæвдауы! 
Нæрсы бæласау нартхорæн йæ зæнг. 
Фæллад йæ быны сихорыл куы уадзын, 
Ныккæны харбыз карды фæдæй тъæнг, 
Йæ сырх мыдадз мæ сау æрмттыл æртæдзы. 
7 

Мæн аузы дæ мæнæуты уылæн, 
Æмæ мыл хур йæ зæлдæгтæ æртауы. 
Уæд царды ад хуыздæр вæййы уынæн. 
Бон къабæзтыл йæ цардхъомыс æфтауы. 
Ыскаст мыл хур дæ хъæбысы сæумæ. 
Фæллойы стыр тын уафын дыл фæрæзтон. 
Куынуал фæзынон иу рæстæг дæумæ, 
Мæ фырт дæ уæд нæ бауадздзæн зæрæстон! 
БЫДЫР, ЦЫ УАИН ÆНÆ ДÆУ? 
Рагбонты азæлд ныууагътон нæ хъæдты, 
Ме ’рмттыл мæнæргъы, мыртгæдон кæм уад. 
Мады хъæбысау — нæ хъæугæрон дæттæ... 
Быдыр, цъæх билцъау — дæ риуыл мæ цард... 
Сабитау худынц мæ арты æвзæгтæ. 
Къохы цæхæрыл хъуыдыдыйы къæрцц... 
Фесхъиуынц зынгтыл мæ тъепа кæсæгтæ. 
Зары кæцæйдæр нæ хуымты зæд — уæрцц! 
Сдаудтон мæ цæвæг хъæсдарæджы фæстæ. 
Зæлгæ дзæррæстыл ыздыхсти мæ зард. 
Райгуырæн быдыр, мæ дидинджын фæзтæ, 
Уымæн ныффидар уæ риуыл мæ цард. 
Уарзоны зæрдæ йæхимæ куыд ласа, 
Афтæ мæ цард у сымахимæ баст. 
Сау мæрæй иртæст æдуидаг бæласау, 
Быдыр, æнæ дæу æз уаин æрмæст! 
8 

ÆМÆ НЫССАГЪТОН САУМÆРЫ 
МÆГУТОН 
Тæхгæ цæргæсæн арвы цъæх —уæрæх, 
Æмæ йыл зилгæ базыртæ куыд тындзы, 
Мæнæн дæр афтæ, о мæ Ир, дæ зæхх... 
Мæ хъуыдытæ — дæ рухс бæллицты рындзыл! 
Мæ хъуыдытæ — сæууон æртæхæрттывд 
Æмæ нæ бонты цардамонд нæмгуытæ. 
Мæ Ирыстон, æз а тæппал æрмтты 
Дæуæн хæссын цыкурайы фæрдгуытæ! 
Дæуæн хæссын рæдаузæрдæйæ, зон, 
Мæ зæрдæйы бæллицæвæрд æлутон. 
Дæ хъугæмтты мыл рагуалдзæг ысбон, 
Æмæ ныссагътон сау мæры мæ гутон! 
УДХОС 
Зæхх нæ дарæг у, нæ мад. 
Мах та стæм йæ фырттæ. 
Зæххæй исон æз бæркад, 
Уымæн ыл райгуырдтæн. 
Æз хъæууон лæг дæн — хуымон. 
Дарын æз мæ æрмтты 
А зæххыл кæдмæ царон, 
Удхосы æргъæмттæ! 
9 

Хоры хуымтæ ’фснайын æз. 
Сæрвæты мæ нард фос. 
Амонды фыццаг фæрæз, 
Адæмæн сæ удхос. 
Уæртæ-ма кæсут кæннод, 
Бур хъугæн йæ разы 
Ногзад гыццыл хъулон род 
Чъыллиппæй куыд хъазы! 
Уый у амонд, уый у цард, 
Уый ныл фæауды. 
Амондагур ма цу дард, 
Агур æй дæ уды! 
ФÆСХЪÆУ 
Арвнæрды цæлхъытæ фесты. 
Хур сырх зæлдагау — фæлмæн. 
Уæлæ уæлхæдзары зестыл 
Калы айдæнау тæмæн. 
Зæххæй хъарм уымæл тæф сыстад. 
Æртæх сыфтæртæй æрхызт. 
Сæрвæты табырджа_н фысты 
Кæрдæджы тæфæй æхснырст... 
Хъуысы доны култæй хъазты 
Уымæл базырты ысцагъд. 
Арв — сыгъдæг, цыма йæ астæу 
У цъæх копрадзæй цагъд! 
10 

Гомсæр сабитæ — тылдфадыг... 
Цъæх нæуу — фестивалы фæз... 
Систа ленчытæ зæрватыкк 
Доны уылæнты æмвæз. 
Афтид — зымæгон уæтæртæ... 
Нал сæ райхъуысы уынæр. 
Хæрис бæласы бын уæртæ 
Гъæйттæй фос цæгъдынц сынæр! 
ÆХСÆВÆДДÆ 
Хур фæсхохмæ атылди, æрхуыссыд. 
Къахыр мæй къæлæтджынау — нæ хæхтыл. 
Хъæды сæрмæ арвы нæрын хъуысыд. 
Атадысты мæйы ’взист æндæхтыл. 
Арв ныннæрыд сусæны хъæлæсæй. 
Рауагъта ныл хъарм уарыны ’ртæхтæ. 
Хуымты кæрон тар хъæды бæлæстыл 
Бабукъ ысты къæвдайы бын мæргътæ. 
Арвы рæхыс акалдта цæхæртæ, 
Цыма хоры хуымты хуыз æвдисы. 
Хоруацилла! Бахиз нын нæ хортæ! 
Зæрдæ ихы койæ тынг ысриссы! 
11 

ТРАКТОРИСТЫ ЗАРÆГ 
Мæхи нæ хонын арвæрдын, 
Нæдæр дæн хуры ’рттивгæ тын. 
Мæ æрмтты саумæр ку ’аууæрдын, 
Уæд хур мæ сæрмæ рахæты. 
Æфсæн бæхы куыст — арвынæрд! 
Ысхæцæнты йæ цæлхъытæ! 
Мæ хуымты хъысмæт — м’армы ’вæрд... 
Мæ зарæгимæ — ’мцахъхъæнтæ! 
Цъæх-цъæхид уалдзæг ралæууыд. 
Мæ хуымгæнды мæр улæфы. 
Цæй хорз у кусын, о мæ уд, 
Быдираг райдзаст уæлдæфы! 
Гæбына-халас фæззæджы 
Æрбаддзæн комы нарджыты. 
Мæ физонджыты фæздæджы 
Куы бадой чындзхон уазджытæ!.. 
СЫХ - СÆУÆХСИД 
Сæуæхсид хурæн фидиуæг у бонмæ. 
Уынæм кæсæнау боны ф#рн йæ тагыл. 
Цæрын æнцондæр уыцы бон кæронмæ, 
Сыхаг сæумæ куы бахуды сыхагмæ. 
Салам куы раттынц кауы сæрты худтæй, 
Сæ цæстæнгас — зæрдæйы хъарм æвдисæн. 
12 

У адджындæр сæуæхсиды ныххудтæй. 
Уый цардæн у йæ алæмæты диссаг. 
Куы феста хъæу чындзæхсæвы куывд иууыл, 
Мæ хонджыты нымæц нæ кæна къаддæр, 
Æз ахæм азым не ’вæрын мæхиуыл, 
Сыхаджы цинæй хи фæласон дарддæр. 
Кæлгæ бæлас йæ сыхагыл фæлдæхы, 
Фæлæ лæууæнт æнæцудгæ æдзухдæр. 
Мæ сыхаг макуы бахауæд бæллæхы. 
Фæцудыдта, уæд ын мæ фарнджын къухтæ... 
Фæсахсæвæр сыхæгты худын хъуысы: 
Сæ гыццыл чызг фæндырдзæгъдын фæлгъауы. 
Æгайтма цин сæ къонайыл нæ сысы. 
Уæд сыхы фарнæн никуы ис æрхауæн! 
Уæд та сыл райсом боны фарн æмбæлдзæн. 
Фæсадджын фынтæ цæстытæ æууæрдгæ. 
Сæуæхсид боны рухс сæрæн кæлмæрзæн 
Куы уа, уæд цардыл фидарæй æууæндæм. 
ЛÆГ 
Фест ыстъалы арвы цъæхыл, 
Кал тæмæнтæ уым... 
О, фæлæ уæд ацы зæххыл 
Чи фæлдахид хуым? 
Дæн, зæгъгæ, æз мин-мин азты 
Дун-дунетæн хур, 
13 

Рагуалдзæг мæ саумæр фæзты 
Чи байтауид хор? 
Къахыр мæйыл бад æнусты 
Дидинау сыгъдæг, 
Чи мын ласид уæд мæ мусмæ 
Фæззæджы тыллæг? 
Сагау улæф хæхтыл дардæй 
Цъититы уæлдæф... 
Цæр фæлтау фыййауы цардæй... 
Физонæджы тæф!.. 
Булæмæргъ дæн хурхæтæнты... 
Зарæджы тъæлланг... 
Уæд мæ цæвæг уыгæрдæнты 
Нал кæнид зæлланг. 
Цагъд цæвæг фæтæнист уисыл 
Ку’ ауадзы ныллæг, 
Зарæг уæд бæрзонддæр исы 
Ацы зæххыл лæг! 
ХÆХТÆ 
Æз фыццаг уæ риуыл федтон хур. 
Бахордтон уыл рагбонты мæкæрæз... 
Фæхстыл-иу кæцæй ратылдтон дур, 
Уым фехъуыстон тымыгътæн сæ хъæлæс. 
Уым фехъуыстон уариты цъæхахст, 
Арвнæрд... Федтон йе ’рцæфы цæхæртæ. 
14 

Раст цыма сæ арвы къулæй рахст,— 
Стъалыты æмбисæхсæв тæхæнтæ. 
Мæргъты зард, æхсæрдзæнты сæх-сæх, 
Зæйлæсæнты дурджын ихсыд тæрттæ, 
Баззад уыл мæ бæрз уисæй уæрдæх... 
Дзæнхъатыл — мæ мæллæг къæхты цъæрттæ... 
Ехх, уæддæр цæй ад кæныс лæгæн, 
Рагбонты мæ барæвдауæг хордон! 
Сыхы куывды уæм цыма фæдæн 
Æмæ уæм фæхсын фыдтæ фæхордтон! 
РУДЗЫНГ 
Райдзаст рудзынг — адæймаджы цæстау... 
Боны рухс нæм уырдыгæй æрбакæлы. 
Уарзæг лæппу дæлбазыр нымæхстæй 
Уарзон чызгæн рудзынгæй ныбба кæны. 
Уалдзæджы тæф зæрдæйыл æндзæвы. 
Судзынц дыууæ зæрдæйы дæр иу зынгæй: 
«Ныр, тæхуды, ацы хъарм æхсæвы 
Худæнбыл куы ракæсид сæ рудзынгæй!» 
Тар æхсæвы рудзгуыты цæхæртæ 
Саурæсугъды цæстытау куы бахудынц, 
Уынджы зарæг лæппуты зæрдæтæ 
Чызджы рудзгуытæм кæсынæй адудынц. 
15 

Чызджы сурæт рудзгуытæй куы исой, 
Нæй кæрон сæ цин æмæ сæ хъæзтытæн. 
Æз бæллын, цæмæй æрмæст æвдисой 
Зæрдæйы цин рухс рудзгуытау цæстытæ! 
МÆКÆРТ 
Мæ уарзон æмгæрттæ, фысым уын!.. 
Зæрдæйæ рæвдауын — мæ уæнджы. 
Æнæмгар лæджы кад — цъысымы. 
Æмгарæн кæй агурынц — бонджын. 
Хъæздыг дæн зæрдæйæ — парахат... 
Кæрон нæй мæ ис æмæ бонæн. 
Мæ зæрдæ мын чиныгау рахат. 
Зæрдæйæн зæрдæйæ ис зонæн. 
Цы лæг мæм зæрдæйæ æрхизы, 
Фæлмæн ын мæ къæсæры дур дæр. 
Цыма у хæххон саг сæухизы, 
Ныккæсынц ыл мæйтæ ’мæ хуртæ! 
Фысым уын! 
Уæ размæ мæ кулдуар хæрз æргом! 
Мæ хъуыды цы ’мпъузон гæппæлтæй. 
Рæстзæрдæ, æнæхин лæджы ном — 
Мæ кæрты зынаргъдæр Зеппæтæй! 
1Л 

САГ 
Цуаноны бæллиццаг мысан — саг... 
Ацахсы нæ топпы кæсæн ’васт. 
Фæлæ нæу мæхи удæн мæ тарст, 
Саджы фæдон-хъæстæйæн — тæссаг. 
У фылдæр нæ цинбонтæй нæ маст. 
Сырдты ’хсæн нæ цард — æгæрон зын. 
Пыхсбыны куыд фæцæры уызын,— 
Нæ, фæлтау мæ ном уæд зæххæй марзт! 
Хъыримаджы амæттаг кæд дæн, 
Уызынау нæ цæрдзынæн уæддæр! 
Стæй мæнмæ кæм нымæхсид йæ хин? 
Алкæмæн йæ ныхæвæрд — йæхи... 
Чи цавæр у, ахæм уагыл — хæст. 
Саджы цард та саг кæны æрмæст! 
МÆКУЫСТ 
Уæ фарстытæ уын алыбон дæр хъусын: 
«Цы кусыс? Кæм? Мæйы мызд дын цы ис?» 
Мæ зæрдæмæ къæбицы ’фсинæй кусын. 
Мæ къухы сты йæ цин æмæ йæ рис. 
Мæ зæрдæйы лæмæгъ æвзартыл риссын. 
Æхсæв уа, бон сыл узæлгæ хæтын. 
Куыд сæ рæвдауон, уымæ гæсгæ исын, 

Уæ фæрстытæ уын алыбон дæр хъусын: 
«Цы дæм кæсы лæджы царды хуыздæр?..» 
Лæппутæ, хорз у растзæрдæйæ кусын, 
Æмæ мæ царды ницы хъæуы ’ндæр»! 
ЧИДÆН? 
Дзаггага ’фсиртæ куы ртасынц зæбулæй, 
Иутыл та ’фсирты ’фсон къозо куы схæцы, 
Раттын мæ фарст уæд мæхимæ сæркъулæй: 
«Æз уæдæ уыдонæй кæцы дæн, кæцы?» 
Хъæддзау йæ уæрдонмæ сугтæ куы ’взары, 
Фæрв хъæдыл нæ, фæлæ тулдзыл куы схæцы, 
Раст мæм мæхи удыл сагъæс æвзæры: 
«Æз уæдæ уыдонæй кæцы дæн, кæцы?» 
Хистæр ыскувынмæ нуазæн куы ’взары: 
«Аивдæр кæцы у, къоппа ’ви кæхцы?» 
Мæн уæд мæ сагъæсты зилдух фæмары: 
«Æз уæдæ уыдонæй кæцы дæн, кæцы?» 
Зиууоны хосдзаутæ уистæ куы ’рдавынц, 
Дæлæ сæ фæдыл æгуыдзæг куы мæцы, 
Иры хæхтæ мæм сæ гагуытæ дарынц: 
«Ды уæдæ уыдонæй кæцы дæ, кæцы?» 
Дидинты ’хсæн дæр ма хъоло куы ’рзайы, 
Царды хос мыдыбындз уымæй нæ цъиры. 
Дидинтæй уарзоны зæрдæ фæрайы. 
Хъолойæ, дидинæй кæцы дæн Иры? 
18 

ФАРНИМÆ 
Зæронд аз æнустæм уæд фæндараст. 
Бирæ хæрзтæй барæвдыдта мах. 
Ног аз нæм йæ сиргæ бæхыл рараст. 
Фарнимæ æрбавæрæд йæ къах! 
Ног аз — саби. Уæд хъамбул уæрагджын, 
Уæд æмгарджын, арфæйаг, сæрæн!.. 
Зæххыл цард ыскæнæд ахæм уагджын, 
Мин азты сабыр куыд уа цæрæн! 
Зайæд нæм æнгузгага æфсиртæ. 
Кусæг къух фылдæр бæркад хæссæд. 
Уæнт дзаджджынарм хæдзары æфсинтæ. 
Пумпуси дзул хъарм пецты нæрсæд! 
Ног галуантæ сырæзæнт нæ бæстыл. 
Куыстыхъæд фæхуыздæр кæнæд аз. 
Куывдтæй алкæд хъуысæнт буц ныхæстæ, 
Зæхмæ ’ртасæд хорздзинæдтæй заз! 
Ног аз та нын байуарæд йæ хæрзтæ. 
Фондзазонæн хорз райдайæн уæд. 
Цины фурды аныгъуылæд бæстæ. 
Фарны зарæг дунетыл нæрæд! 
МÆН АГУР УЫМ 
Нæ хъугæмттæ цъæх уалдзæджы фæлыстæй 
Куы бахудой, куы нæуал уой æрхуым, 
19 

Хуымон лæппутæ ерысы æнтыстæй 
Кæм кæной хуым, 
Мæн агур уым! 
Куы ’рзæбул уой æндонгага æфсиртæ, 
Куы ’рбады хуымтыл хуры судзгæ хъуым, 
Сæ комбайнтыл нæртон хуымты æфсиртæ 
Кæм дасой хуым, 
Мæн агур уым! 
Мæн агур уым, нæ зиууæттæн кæм хъуыса 
Сæрдасæнтау сæ цæвджыты дзæррæст! 
Уæдæ цæй хорз у, а хæхты хъæбысы, 
Куы ныккæнынц хуыргæрчытæ пæррæст! 
Æртардтон фос изæр сæ хизæнуæттæй. 
Æхсыры тæф ыскæны дарæн къуым. 
Нæ дæ хъусдзынæн хохаг уайгæ дæттæй, 
Фæлæ мæ-иу дæхæдæг агур уым! 
ИУСТÆМ 
Ацы зæххыл дзыллæтæ сты иу буарау. 
Иумæ уæд нæ цин æмæ нæ маст дæр! 
Нæй фæцæрæн маргзæрдæйæ хибарæй. 
Хъуамæ иумæ хъарм зæрдæйæ баст уæм! 
Æрдз нæ зæххыл рафæлдыста фарнимæ. 
Уый нын у йæ фыццаг лæвар æрдзæн. 
Чи бавзара æрдзы лæвар халынмæ, 
Уый фæрнджын лæджы цардæй нæ цæрдзæн! 
20 

Зæхх нæ мад у. Мадæн цот — йæ дарджытæ. 
Хатт та йæ нæ базонæм рæвдауын. 
Уымæн хъуысынц саударæджы хъарджытæ. 
Зæххыл цард нæ фæцæуы æгъдауыл. 
Зæххы зæнæг! Иу туг стæм, иу ыстæг! 
Сонт æмæ азары ныхмæ растæм! 
Кæд нæ фарн, нæ равзæрынæй иу стæм, 
Хъуамæ иумæ мады цотау баст уæм! 
ХЪЫСМÆТ 
Дымгæ æгъатырæй байтыдта комы 
Алы быдырты йæ мыггæгтæ кæрзæн. 
Иу дзы кæд бахауди дуры саггомы. 
Разад. Йæ уидаг æрфидар нæ комы. 
Искæйы къона — фыдызнаджы къухтæ!.. 
Иухаттæн райгуырæн зæххæй фæцух дæ, 
Царды маст баддзæн дæ уды æдзух дæр. 
Искæд дæ фæдон дæр бавзардзæн удхар! 
Раджы алантæ дæр фесты кæрдихтæ 
Кæрзымыггæгтау æцæгæлон оæсты. 
Сæфы кæмдæрты ирон лæджы хъæстæ. 
УИДÆГТÆ 
Царды бындур — царды уидаг... 
Хорз хъахъхъæд цæуæд! 
21 

Бахус уидæгтæн сæ иу таг, 
Сæфтмæ цæуынц уæд. 
Бинонтæн дæр уидæгтæ ис. 
Алчи дæр — йæ таг. 
Уыдонæй иу фæрæдыдис, 
Хæлд у уæд сæ уаг! 
ФÆДЗÆХСТ 
Мæ кæстæр, мæ зæрдæйы дадзин! 
Æрбакæс дæ фыды цæсгоммæ. 
Мæ фæстæ кæд хорз ном нæ уадзын, 
Уæд мæ-иу нынныгæн дæлгоммæ! 
Мæ кæстæр, мæ фæдон, мæ дарæг! 
Мæ уидагыл сæвзæргæ тала. 
Мæ фæндаг-иу арæх ыснарæг, 
Мылазон ыл бадти сæнт ала. 
Октябры хур ныл уæд рахатт... 
Йæ авдæн — нæ мæллæг æккæйттæ. 
Сымах сæрвæлтау уæд зын сахат 
Мах арæзтам ацы фæллæйттæ. 
Чъыр, цемент ызмæстам нæ æрмтты. 
Къæдзæхдуртæ хастам æккойæ. . 
Мах састам цъæх айнæг нæ кæмтты 
Уæ царды сæраппонд дзæккорæй. 
22 

Кæмæн уыд лæгьз дарæс йæ рагъыл?! 
Æрчъитæ нæ къæхтæн — æвгъæддон... 
Мæ фарин кæрцы скъуыд дыдагъыл 
Æмпъузæн уæлбæрæй æвæрдтон! 
ÆРДЗ 
Ныффæлахс тулдз, тæгæнайау ысмæра. 
Йæ фарс бæлæгъау байгоми, ысхæрог. 
Фæрныг лæгау дзы бацарди æхсæрæг. 
Æрфæлдæхдзæн, тыхджын та арв куы нæра! 
Нызта æнусты мæры сой къуымæлау. 
Бæлæсты фидауц! Тулдзы ном фæхаста! 
Ныр акъули лыстæг талаты астæу. 
Кæудзысты йыл, куы ’рфæлдæха, куы мæла. 
Фæлæ ма уæд кæуынæй дæр цы уайы? 
Зæххон æрдзы фæткæй мæлæт нæ риссы: 
Куы ратты цард, уæд æй фæстæмæ исы. 
Фæлæ йæ фæд ныууадзы тала — уисыл. 
Цæрдзæн æмæ йæ мыггаг уый дæр таудзæн. 
Кæддæр фæстаг сыф уымæй дæр æрхаудзæн. 
МÆ КÆСТÆР 
Сыгъдæг суадонау суанг дæ сонты бонтæй 
Дæ намыс гуыры, ирдæй йæ фæхæсс. 
Фыдæлты цардмæ макуы ракæс сонтæй, 
Фæлæ фыдæлты даргъ истори кæс. 
23 

Дæуыл дæр цард æрæвæрдзæн йæ рифтаг. 
Зындзинæдтæн куыд нæ хъæудзæн быхсын! 
Дæ зонд куы скæнай зæххы фарнæй ифтонг, 
Уæд дард балцы нæ зондзынæ тыхсын. 
ЗÆРДÆ 
Зæрдæ æнæбын у арвау, 
И’ астæу куы ракæса хур. 
Зæрдæ ныууыдзæн сыд маргьау, 
Исчи дзы ку’ авæра дур. 
Зæрдæйыл хæхтæ дæр самай, 
Нæу ын ныллæууынæй тас. 
Сагъæс æй баууилы — катай, 
Ауад ыл хахуыр ныхас. 
Зæрдæйы бавæр цъæх ихтæ, 
Хурау сæ рафыцдзæн раст. 
Зæрдæ фæуыдзæни дихтæ, 
Бахызт æм адæмы маст. 
Зæрдæйы зайы дыргъдæттæ, 
Хоры’мæ дидин быдыр. 
Зæрдæмæ ма хæсс цъыф фæдтæ, 
Атондзæн риуы гуыдыр! 
КЪОСТАЙЫ МОНОАОГ 
Æнусты ’фцæгыл аивгъуыдтат, Нартæ! 
Уæ тыхы бæлон атахтис уæ фæстæ. 
24 

Æфхæрд, ыссæстæй баззадис уæ хъæстæ. 
Къуымых цирхъимæ. Цъулатæ уæ уарт дæр. 
Æз иунæгæй цы бакæндзынæн дарддæр! 
Æви ныццæвон карз хъысмæты хæхтыл! 
Гæзæмæ фæд — историйы æндæхтыл, 
Цыма зæххыл нæ уыдыстут нымад дæр! 
Æз нал цæуын фæсæфцæгмæ уæ фæдыл. 
Уæ цирхъы ком ныры тохæн у нарæг! 
Йæ фарсмæ йын æвæрын тохы зарæг. 
Нæуæг фæлтæр куы зæгъа «о» мæ фæндыл, 
Цы ис нæ дуджы ’лгъыстагæн æвирхъау, 
Мæ зарæг уый ныссæтдзæн, Нарт, уæ цирхъау! 
ИРЫ ХЪÆР 
Нæ дуг ысси ныййарæг мадау иутæн, 
Фыдыусау æлхынцъæрфыг мæныл та! 
Ирон адæм, куы ныйистæм хæлиутæ, 
Нæ развæдыл ныччынд цыма кæлæнтæ! 
Æнусты ныл хъысмæты фыд ныйичъи. 
Нæ тугдадзинты бады цыма пъæззы. 
Нæ фехъуыстам Къостайы сидт дæр «Исчи!» 
Æмæ нæ зæрдæ сомбоныл нæ кæрзы. 
Ныдздзæгъæлтæ стæм тар хъæдты ’мæ пыхсы. 
Нæ къабузтыл нæ дыргъ кæны лыстæгдæр. 
Мæцыкъорау ныл не ’намонд ыздыхсы. 
Кæйдæр кæрц нын — нæ хæдонæй хæстæгдæр! 
25 

Æрæнцад ныл хæрæмигьау æндæр дуг. 
Хъæддаг зондæн йæ кæрддзæмау у рæстæг, 
Йæ хæрæнтыл нæ хус кæны лæджы туг, 
Æмæ йæ хон дæ хорз сыхаг, дæ хæстæг! 
Гуырдзыстон та нæ рахуыдта кæд йе знаг! 
Хæрынмæ йын æз та мæ уд лæвæрдтон. 
Куыд ыстасы нæ Иры фыдгой йе ’взаг? 
Йæ сæрвæлтау нæ Ир куы сси æвæддон! 
Рæдийæм мах, æвæццæгæн, рæдийæм! 
Фæлмæн къæрмæг цæмæн фæхъæуы — зонын. 
Сыхæгтæ ныл цæуынц мæнгард, гæдыйæ, 
Нæ кæрты сын æркæнæм мах та зоныг! 
Фыдæлты ’мбисонд абон дзуры махыл: 
«Лымæнтæ дарын дзыллæты ’хсæн хорз у. 
Фæлæ дзы хинæй чи лæууа дæ къахыл, 
Гъе, уымæн иуварс фесхойын йæ хос у!» 
Лæбуры бирæгъ ком хæлиуæй хъоммæ. 
Сæ сыкъатыл æй уымæн сисынц богътæ, 
Нæ уæнгтæ цыма йал кæсынц нæ коммæ. 
Хъысмæт нын цыма балвæста нæ рохтæ! 
Фыдæлты ’взаг нæ дзырдуатæй фæхицæн, 
Къуытты лæгтау кæйдæр уæрдæтты бадæм! 
Цы уыдзæн уæд нæ миддуне нæхицæн? 
Æнæ ’взагæй кæцон хуиндзысты н’адæм? 
Хæйрæджы нозт нæ дадзинты æнхъæвзы. 
Нæ фидæныл хъуыдыйы суадон бахус! 
Мæрдты фыдæл йæ ингæны ысхъæрзы: 
«Æрхауы уæлæ Иры Сафа — рæхыс!» 
26 

Уæдæ кæм ыстæм, Иры сахъ фæсивæд! 
Кæд ратдзыстæм кæрæдзимæ нæ къухтæ? 
Кæд нал кæндзыстæм карз нозты бын ривæд? 
Æви, нæ фæлтæр, Иры фарнæй цух дæ?! 
ИРД ЗÆРДÆ 
Демæ ’ргом ныхас куы уон, 
Ма мæ зæгъ «æвзæр дæ»! 
У мæнæн æнæуынон 
Сойæвзаг, сындззæрдæ. 
Арф мæ зæрдæйы бынат 
Ис дæуæн парахат, 
Кæд æвгъау нæ кæнай арт 
Адæмæн зын сахат. 
Авд æфцæджы сæрты дæу 
Хæхтыл дæр хæсдзынæн, 
Афтæ мæм дæ зæрдæ нæу, 
Зулмæ дæм кæсдзынæн! 
ЦÆЙ 
Зæхх æнусты — хъисфæндыры къусау... 
Азтæ йыл цæгъдынц сæ цин, сæ ристæ. 
Дзыллæ царды кадджытæм куы хъусы, 
Иу чидæр ын тоны уæд йæ хъистæ. 
27 

Зæхх у хъоппæг дидинджыты пуцал. 
Ис дыдын мыдыбындзыты астæу. 
Дзаг у иутæн царв мыдæй сæ гуцъа, 
Мингæйттæн сæ гуцъа дзаг у мастæй. 
Зæхх рæгъæд фæткъуыйау махæн — адджын.. 
Дарæм æй нæ хъарм роны, нæ армы. 
Никуы вæййы мах рæвдыдæй хъаджджын, 
Калмау быры чидæр та йæ цармы. 
Зæххыл цард дыдзæсгом у æргомæй: 
Чи дыргъ садзы, чи та хор фæтауы. 
Чидæр та йæ фæззæджы сæ номæй 
Нарты бæркад хи къæбицы ’нтауы. 
Æрдз нæ зæххыл иу номимæ радта, 
Фæлæ не стæм иу номы бын иууыл. 
Иу гæды ’взагæй дыууæ фæдадта, 
Иннæмæн та зæххы маст — йæ риуы... 
Цæй, ныммæрзæм царды кæрт нæ фарнæй! 
Бацæрой дзы рухс фидæны адæм. 
Чи фæцард мæнгард æмæ фыдармæй, 
Ма ’рбакæнæд иу къахдзæф дæр ардæм! 
ÆЗ УАРЗЫН СУСÆНЫ ÆНТÆФТÆ 
Æз уарзын сусæны æнтæфтæ, 
Сæумæ ыскæсæны æхсыст. 
Цъæх арвыл хуры сырх æндæхтæ 
Цыма нæ хæхты сæр ныффыст. 
28 

Æртæхджын кæрдæджы æфсæстæй 
Ысцæгъдынц хъомрæгъау сынæр. 
Фæзынд дзынга... Йæ судзаг хæстæй 
Æнæнцой ривæды уынæр... 
Куы хъусын рувæны дзæхстытæ... 
Нæ хуымон чызджыты ныххудт... 
Сæ судзгæ сатæгсау цæстытæ 
Лæппуйæн аскъæфынц йæ уд. 
Æз уарзын сусæны æнтæфтæ, 
Хуымоны хурхæтæн рæстæг. 
Зыны мæм хуымы кæрон бæхтæн 
Дзынгатæрсынгæнæн фæздæг. 
БЫЛТÆЙ ХÆЛ-ХÆА 
Тæнæг доны хъуына дуртæ — бырынцъаг... 
Тæссаг вæййы фæкæлынæй йæ астæу. 
Куы бауайай йæ малдæры æмырцъæг, 
Уæддæр уыдзæн дæ къæхты бын æдасдæр! 
Тæнæг донау былтæй хæл-хæл нæ уарзын. 
Бырынцъаг у. Йæ зæрдæмæ — зын бафтæн. 
Æргом зæрдæмæ никуы хæссын азьгм, 
Йæхæдæг мæ куы бахоны йæ арфмæ. 
Æргом зæрдæ — сыгъдæг доны æрфытау... 
Тæнæг донау тæнæг хæл-хæл нæ кæны. 
Дæ царды мæт сыгъдæг зондыл æрæфтау, 
Сыгъдæг зæрдæйæ ’рттивгæ рухс фæкæлы! 
29 

поэзи 
Зæрин дзырдтæ фæлурс мæйыл ды ма тау! 
Цы фæкувыс ыстъалытæм лыстæг? 
Ды а зæххыл фæлтау куы судзай артау, 
Уæд тондзынæ поэзийы тыллæп 
Цы у поэзи? 
Хоры зад къуылдымтæ... 
Уыгæрдæны фæтæн æрхæсгæ уис, 
Нæ сæрвæты уæрыччы хъал хъылдымтæ 
Æмæ фæззæг уæззауæфсир куырис. 
Цы у поэт дзырдты уазал куырдадзы, 
Куы баззайа æдзæфхадæй Пегас? 
Мæ комбайн мæ зад хуымтыл куы суадзын, 
Уæд кæны мемæ Ипокрен ныхас! 
поэт 
Гуырысхойы джитæнæй ма дæ баст? 
Æнхъæлдтай, цард сæлæф царвау у лæгъз? 
Æрмæст ыл зар æмæ йын цъир йæ тæгъз. 
Уæд дыл, æвæдзы, никуы ’ркалд йæ маст. 
Æнхъæлдтай, цард у узæлд æмæ уарзт? 
Кæй сæры гуыры иу хъуыды — фыдæх, 
Кæмæн у ’рмæст бынты бырынæн зæхх, 
Сæ талынг хъоргъы ма ныххау æваст! 
30 

Фæлæ æндзар сæ цæуæнтыл цъæх арт, 
Фæлывд, мæнгард нæ астæуы цæмæй 
Рæстдзинады къухæй æрцæуой саст! 
Ыскæн дæхи дæ адæмæн нывонд 
Æмæ йын хæсс йæ цыт, йæ ном бæрзонд! 
Поэт, дæуыл æндæр хæс æвæрд нæй! 
ХУРДÆН 
Хур дæн. Дун-дунеты тавын. 
Хурæн тавын у йæ хæс. 
Арвы рухс цъæх цыллæ тагыл 
Хъазы райсомæй цæргæс. 
Хур дæн æз æмæ ныххудтæн. 
Хурæн худын у йæ хæс. 
Сабиты тæлтæг цырд удтæн 
Бауæфтон хъæдабæ фæз. 
Хур дæн... Денджызтæм ныккастæн. 
Хурæн худгæ каст йæ хæс. 
Арвмæ фурдæй дон ысхастон. 
Зæхх, фæлмæн къæвда дын, кæс! 
Хур дæн. Мигъты дард фæхастон. 
Зæхх, дæумæ та худын ныр! 
Арвырдын та дыл æрбастон, 
Хъулон-мулæттæ дæ гуыр. 
Хæхтæм, хъæдтæм дæр ныххудтæн, 
Рахид урс цæгæрсæр хох. 
31 

Бæлæстыл цъæх-цъæхид худтæ. 
Мæргъты зардæй байдзаг къох. 
Зæхх, дæуæн дæттын мæ уд дæр! 
Æз — дæ амонды фæрæз. 
Ды сывæллонау ныххудтæ, 
Уымæн æмæ худын æз! 
ХОРТАУÆГ 
Ласынц сæ гутон мæ хорхаст уæнгуытæ. 
Сау мæрыл арф ауæдз — царды фæдзæл... 
Хъарм æрмттæй байтаугæ хоры нæмгуыты 
Билцъимæ равзæрд мæ зарæджы зæл. 
Уалдзæджы сойæ сæ уидæгтæ мæры 
Ауагътой цардхъом æвзартæ фæрнæй. 
Зарæг ысмали мæ мидуднымæры. 
Афон у, афон ныззарын хъæрæй! 
Булæмæргъ атахт, ныууагъта йæ ахстон. 
Зæлы мæ сæрмæ йæ зарæджы дзæхст. 
Рагбонтæй нырмæ дæр афтæ æз уарзтон: 
Гутоны фæдыл ныззарын æрмæст! 
РУХСДУНЕ 
Ацы рæсугъд дуне, зарæг дæ иууыл! 
Зарын дыл базон! 
Дидинау авæрыс зарæг мæ риуыл, 
Уый у мæ фаззон. 
32 

Сарæзта булæмæргъ зæрдæйы ахстон, 
Зарынтæ сисы. 
Дуне, мæ рагбонтæй нырмæ цы уарзтон, 
Уый дын æвдисын! 
Саумæр куы сæрттива ног 
цъæх æвзартæй, 
Куры уæд уарын. 
Зæрдæ куы сабуза зарæджы зæлтæй, 
Домы уæд зарын. 
Дуне ’мæ зæххы фарн, курын уæ растдæр 
Ахæм фæрæзтæ, 
Зарын куыд сарæхсон, 
фæлæ æрмæстдæр 
Гутоны фæстæ! 
ЗАРÆГ 
Уалæ хохыл цъитирагъ фæсаргъау. 
Уый цымæ цæмæй райдыдта тайын? 
Зæлгæ зарæг ыл кæд абадт маргъау, 
Урс æхсæрдзæн уый бынæй кæд уайы? 
Зарæг бады хуры ’рттивгæ тыныл, 
Худгæ схъазы цардамонды русыл. 
Къаннæг саби кæд ныххудт йæ фыны, 
Мады фæлмæн зарджытæм уæд хъусы. 
Арвы нæрдау — зарæджы хъæлæстæ. 
Цъæх сыфтæртыл хъарм уарыны ’ртæхтæ. 
2 Æлдаттаты Виктор 
зз 

Зарæгæн æркувынц дыргъ бæлæстæ, 
Зарæгмæ ныхъхъусынц уæлæ хæхтæ. 
Сау мæйдары стъалытæ куы ссудзынц, 
Къахыр мæй куы ’рзæбул вæййы арвыл, 
Уыдон зæххы зарджытæм фæхъусынц. 
Зарæг сæ бæрзонддæр сисы й’армы. 
Зарæг фатау атæхы фæсхохмæ, 
Уад — базырау дунетыл æрзилы. 
Царды сæраппонд куы сиды тохмæ, 
Не ’знаджы тыхджын къухæй нывзилæм. 
Мæргътæ уафынц бæлæстыл сæ зарæг. 
Хуымон цинæй базары йæ хуымтыл. 
Зары куырды къухты бын хъæсдарæг. 
Зæлы зарæг буц зæрдæйы къуымты. 
Зæххыл цард æнæ зарæг нызгъæлид. 
Зæрдæ риуы бампылид хæцъилау, 
Фæлæ зарæг зæрдæйы куы зæла, 
Уæд ыстæхы арвы цъæхмæ цъиуау! 
УЫГÆРДÆНТЫ 
Сусæны хур сонт у. 
Тайы лæнчы ’ртæх. 
Къохы пух фæсонтыл — 
Рог уымæлдзыд тæф. 
Хуссары дзынгатæн 
Судзгæ рыст сæ хæст. 
34 

Лыстæг бындзæй галтæн 
Дон кæны сæ цæст. 
Хосдзæутты ныхæстæ... 
Цæвджыты дзæррæст... 
Уагъылыйы фæстæ 
Тарст цъиуы пæррæст... 
Уыгæрдæны ферттывд... 
Мыдыбындзы зард... 
Дидинкъускæй ме ’рмттыл 
Ирд цæссыг æртагъд! 
БОН ЦЪÆХТÆ КÆНЫ 
Бонвæрнон æрттивы арвыл. 
Рухсы таг фæпырх и дардыл. 
Цъити-цъупп фæзынд æвзистау. 
Дзир-дзуры цъиу зарын систа. 
Бон цъæхтæ кæны! 
Цæргæс мæкъуылыл ызмæлы. 
Æртæх уахъæзæй ызгъæлЬь 
Уæрцц цъæхснаг хъæлæсæй зары. 
Фыййау фос ныр фахсыл дары. 
Бон цъæхтæ кæны! 
Дæлвæз тар фæлмы хъæлæсы 
Поезд рухскалгæ фæлæсы. 
Хуыскъ æрхыл фæцис цæуджытæ. 
Райсæм та нæ цагъд цæвджытæ. 
Бон цъæхтæ кæны! 
35 

ЗÆРДÆ 
Куы ’рцæуы ихдзыд саха, 
Уæд басыпп вæййы бæстæ, 
Цыма æрдз уыцы сахат 
Вæййы тæфсæджы хъæстæ. 
Кæд гоппой зарын сисы, 
Фæкафы арвыл уари, 
Йæхи нæм худгæ ’вдисы 
Уæд быдыртæй сырх уарди. 
Лæджы зæрдæ дæр афтæ: 
Мæстджын у — мит дзы уары. 
Кæд циндзинад æвзары, 
Уæд риуы кæны кафгæ. 
УАЛДЗЫГОН ЗАРÆГ 
Арвæн фæхаудис йæ саумылаз ала. 
Хур ыл цъæх хæдон рæтауы. 
Хуссайраг къохы бæрзы тымбыл тала 
Ног пух къæбила æфтауы. 
Хъæугæрон дондзау чызджытæ мæлхъытау 
Суадоны былæй æрцæуынц. 
Систа мæ зæрдæ йæ цины цæлхъытæ. 
Цардимæ бацыд быцæуы! 
Раст цыма зæрдæйыл базыртæ разад, 
Арвмæ ыстæхин, куыд уари! 
36 

Малусæг сæрвæтты джихауæй аззад, 
Дондзауты астæу мæ уарди! 
Аскъæрдтон сау мæры гутон йæ хъустæм. 
Фарны фыццаг ауæдз дарын. 
Зæрдæйы уыцы сырхварсфæткъуы рустæм 
Ивылы уалдзыгон зарæг! 
УАРЗЫН 
Уарзын уарыны æртæхты 
Сыфтæртыл сыбар-сыбур, 
Сабиты бæгъæввад къæхтæ, 
Цæстыты тыбар-тыбур! 
Хъæды кæрон арф мæсчъыты 
Рустæ хъулон дзедырæй. 
Гом цæнгтыл сæ дзаг тæсчъытæ 
Узгæ-узгæ — дзедзырой!.. 
Уарзын æхсæр къутæрбынæй 
Тæрхъусы ысхъиугæ тарст, 
Джихцæстæнгас, худæнбылæй 
Сабиты цымыдис каст. 
Хъæуы сæрмæ найæн дæттæ, 
Лæнкауы кæсæгты цад... 
Уарзын, уарзын ахæм рæттæ — 
Сабидуг — æнæмæт цард! 
37 

ХУЫМОНЫ ЗАРÆГ 
Диссаг, нæ зæххыл цы уалдзæг ыскæны! 
Арынджы дзулау та саумæр ыспух. 
Быдыртыл зымæджы æрхуым ыстъæлы. 
Хуымонты зарджытæй нал сты цух. 
Хуры тын баппæрста мигътыл йæ сахсæн. 
Арв цыма фестад дæлгоммæ цъæх цад. 
Уæртæ æрвдидинæг ададжы фахсыл 
Асæрфы зарæджы зæлтыл йæ ад. 
Таггæрон суадон куы дзуры сæр-сæрæй, 
Ногдыгъд къуымæлау куы сисы хъуыр-хъуыр. 
Хъæды къæбæлдзыгсæр бæлæсты сæрæй 
Сивæзта булæмæргъ заргæ йæ хъуыр. 
Гауызау фестади быдыр, цæвиттон! 
Фæззыгæнд та йын цъæх камари рон... 
Арæхæй банызтой быдыртæ митдон. 
Уалдзыгæнд сатæг-сау цыллæ хæдон... 
Лæнкауæй хъусын тракторты нæрын. 
Не ’ххæссы хуымты уæрæхыл мæ цæст. 
Нымæтхуд уæлдæфæй сисы ызмæлын. 
Зæрдæ æрцагуры зарын æрмæст! 
ХОСГÆРСТ 
Арф уыгæрдæнтæм ысхизгæ 
Фæдджи æртæхæй — уымæл... 
Лалым уисы бын... Æнхъизгæ — 
Адджын хосдзауты къуымæл... 
38 

Хуры тын фæбырыд фæхстыл. 
Комæн рагъы къахыр — цæст... 
Аууæттæ мæкъуылты фæст’æ — 
Бинаг сау нымæт-æмбæрзт. 
Къул — тæлмытæ ногкарст уистæй, 
Уæйыджы бæндæнтау даргъ... 
Обæуттæ — дыгай æмбистæй: 
Хурвахсыл йæ аууон дагъ. 
Райсомы уымæл уæлдæфы 
Сæфы хосдзауты фæллад. 
Хъуысы сихортыл æнтæфы 
Рагъыл цатыртæй сæ зард. 
Зæрдæ райгæ риу ысхойы. 
Уæлдæф майы дыгъд мыдау. 
Кæрдæг байсæрстæуыд сойæ, 
Зæхх — бæркад æмæ рæдау. 
АМ МÆНÆРГЪЫ - ЗАДДÆР 
Иу бон ц’ацæрон сæрдыгон, 
Зымæг мын уый феста! 
Цæугæдæттæ хъæуы кæрон 
Цъенгæ, мыййаг, не сты. 
Судзгæ пецау сусæны мæй 
Тæвд. Къæвда мигъ федде. 
Байбын доны хъуынабынæй 
Хуыдзых кæсаг феппар. 
39 

Здухгæ Теркмæ къардиубылæй 
Ерысæй гæппытæ... 
Худгæ скæсæм малы бынæй 
Нард уырды лæппынтау. 
Сайынц та мæ сабибонтæ 
Атагъатæм дарддæр. 
Разгъорут-ма тагъд, лæппутæ! 
Ам мæнæргъы заддæр! 
къох 
Тар хъæд арвыл сындзæвы йæ цъуппæй. 
Хъал лæгтау лæууынц рæхснæг бæлæстæ. 
Къутæр къохыл сæвæрдæуыд цъутта. 
Батымбыл къуырмайау хъæды фæстæ. 
Зарынц сæрды даргъ бæлæстæй мæргътæ. 
Хъæд — сæрыстыр сусæнты йæхицæй... 
Фæззæджы куы фæурс вæййынц хæхтæ. 
Мæргътæн къох ысвæййы хъарм къæбицау. 
Мыртгæйы цæст халасбынæй худы. 
Фæззæг къохы акодта йæ комдзаг. 
Хус хуымæллæг къутæры сæр худау... 
Гагадыргъæй бæлæсты бын йе ’мдзаг. 
Зæххы риуæн бур сыфтæртæй куатæ. 
Уызыны сыбар-сыбур ыссæуы. 
Мугæтæн цыма фæкæны пъатæ, 
Атулы йæ бур фæлмæн хуыссæны. 
40 

Къохы лæвар алкæмæн — æргъæмттæй... 
Къохы рæбын хорз зайы тыллæг дæр. 
Хъæдимæ нæ фесты кæд æмнæмттæ, 
Къох нæ лæууы арф хъæдæй ныллæгдæр. 
ГИМН ЦЪИУДЖЫН КАРКÆН 
Цæргæс цæрæнбон холыагур зилы, 
Кæнæ ысбады хъен дзæккорау хохыл. 
Кæйдæр хъарм тугæй бафсæдыны охыл 
Уый карчы цъиуыл дæр йæхи нывзилы. 
Цæргæсыл нæ! Ис мадæл каркыл зарæн. 
Кæуылты у йæ лæппынтыл йæ тухæн! 
Цæргæсимæ хъазуат тох æвзары, 
Йæ уд, йæ тых йæ зæйцы сæрыл тухы. 
Куы разгъорынц йæ лæппынтæ йæ фæстæ, 
Уæд сæм цъæх уалдзæг цины цæстæй худы. 
Вæййынц фæззыгон кæртыдзаг йæ хъæстæ, 
Æмæ æнкъарæм царды цин нæ удыл! 
КЪÆВДА 
Рагуалдзæджы хъарм æртæхтæ 
Балы ’ппытау хаудтой, 
Гъестæй арвæй даргъ æндæхтæ 
Сой-бæркад æруагътой. 
41 

Гомхъуыр уасæг ратахт кауæй 
Сарайы рæбынмæ. 
Карк йæ лæппынтыл ыскатай, 
Ссивы сæ йæ бынмæ. 
Ракалд, фемæхст сойы къæрта. 
Арв йæ рæхыс фехста. 
Уайтагъд бабызтæн нæ кæрты 
Найæн култæ фестад. 
Карчы цъиутæ мады бынæй 
Радарынц сæ сæртæ. 
Гыццыл Ким сæм худæнбылæй 
Касти хус къæсæртæй. 
Арв кæмдæр тыхджын æрцавта. 
Зынг рæхыс фæцъæлтæ. 
Ким ныххудти æмæ загъта: 
— Ноджыдæр та, цæй та! 
Кæс, дада, куыд тыхджын уары! 
Уæрджытæм ыскæлдзæн! 
— О, дадайы зæрдæдарæн! 
Хорджын аз ыскæндзæн! 
БАБЫЗТЫ ФЕРМÆ ЦАДЫ БЫЛ 
Хур æрфæллад, боны хæстæ бафыста, 
Ахуыссыди быдыргæсы артау. 
Цады былмæ раленк кодтой бабызтæ, 
Денджызæй æрбабырсгæ десантау. 
42 

Даргъ бæлæгъты холлагызмæст — арвистон... 
Кæрæф комдзаг бабызы хъæлæсы... 
Гуцъамæ тых ныхъуырдæй ныллæсы. 
Бырынчъытæ — пианинæйы клавиштæ. 
Бабызгæс сæм урс халаты радзырдта:. 
«Бацæут уæ бынæттæм, мæ бабызтæ!» 
Бацагътой уæд мæргътæ дæр сæ базыртæ. 
Уæрæх кæртмæ узгæ-узгæ бабырстой. 
Мæйдары сæм рувас ам ныхилаг у, 
Фæлæ лидзы удаистæй сæхимæ. 
Æхсæвгæс Темырболат та хин лæг у, 
Сифтыгъта та дыууæхстон цæххимæ! 
СÆРДЫГОН НЫВ 
Арвы ферттывд — мигъты судзгæ уæхст... 
Боны рухсыл баппæрстæуыд залым. 
Арвы нæрын... Зæххы уæхскæн дзæхст... 
Хъæды сæрмæ алæбырди лалым. 
Хид фæсонтыл хъарм æртахы тъæпп... 
Судзгæ къæйыл фиуы къæртт ыскатай... 
Боны рухсæй нал фæзынди тæпп. 
Рувæнтимæ ыстанмæ атакæй... 
Тæнæг дарæс гом буарыл ныхæст... 
Дурын бюстау — сылгоймæгты гуыртæ. 
Фæдджитæ нæма фестæм лæмæрст, 
Алыгъдысты мигъы сау дзыгуыртæ. 
43 

Хæхтæм атылд мигъласæн уæрдон. 
Арв йæ фæдыл судзгæ рæхыс фехста. 
Бахудт ногæй арвæрдыныл бон. 
Хуымты уæлдæф удæн æхцон фестад. 
БЫДЫР ЗАРЫ 
Арв ныннæрыд сусæны хъæлæстæй. 
Цъæх сыфтæртыл — хъарм уарыны ’ртæхтæ. 
Худгæ скъæдзи арвырдын. Бæлæстæй 
Зарæг систой хъисфæндыртау мæргътæ. 
Хур фæсхохмæ атулы, æрхуыссы. 
Къахыр мæй æрзæбул вæййы хæхтв1л. 
Зарæджы зæл быдыртыл нæ сысы. 
Быдыр зары Мæйы ’взист æндæхтыл. 
Зарæг сысты зад æфсирджын фæзтæй. 
Хоры хуымтæ — зарæджы сæрдарæг. 
Уæрцц ныззары быдырты æфсæстæй. 
Быдыр фестад минхъæлæсон зарæг. 
ÆХСЫР 
Рагсусæны хъарм изæрæхсид... 
Зад сæрвæтты хъомгæсы æхситт... 
Хъом æрцæуынц фермæмæ «хуындзау». 
Дзаг къæссатау фæздæттæ — уæззау... 
44 

Сæрвæтты был — донæруайæн æрх... 
Хъомгæсы бын сиргæцыдæй — бæх... 
Рагсусæны хъарм изæрæхсид... 
Хъом æрхæццæ. Хъомгæсы æхситт... 
Рухс фермæ — нæ «хуындзæуттæн» фысым... 
Бригадир йæ чингуыты фыссы. 
Радиойы буц зарджыты зæлд... 
Къæртатæ ’мæ бидонты ызмæлд... 
Дуцгæ хъомтæ фермæйы рæгъ-рæгъ... 
Зоя ’рсæрфы «Зоикæйæн» йæ рагъ. 
Хъугдуцæг чызджытæ ам — нæ сых... 
Дуцгæ ’хсыры къæртатыл суых-суых... 
Сатæг æхсæв... Рухс фермæ — æнцад... 
Уæлдæф фестад хъарм æхсыры ад! . 
ФАРН 
Лæг фæтыхсти, тарбонау нынкъард. 
Зæрдæйыл æрхъула ис йæ зын. 
Зон, кæмдæр фæцудыдта йæ цард. 
Судзгæфыды хъиамæтæй хъæрзы! 
Худæгау дæм ма кæсæд хъæрзын! 
Искæй цæссыг ма фæхон фæрдыг. 
Ды — йæ ныфс, йæ уромæг, фæзын!.. 
Басгуых ын лæджы фарнæй фæрныг! 
45 

Зæххы фарн у дзыллæтыл æмуæрст. 
Фарнхæссæгæн алчидæр бæззæд! 
Фарнхæссæг лæгæн лæг у æрмæст. 
Лæг лæгæн — йæ фæндагсар, йæ зæд! 
ТÆХУДЫ 
Нæ бабæллын цæргæсы цардмæ. Базыртыл 
Цæттæ холымæ арвы цъæхæй ракæсы. 
Æз а зæххыл фæллой кæнын цы базыдтон, 
Уый царды мæн бæрзонддæр рæттæм ахæссы... 
Нæ фæзмын æз кæйдæр над фæдтыл кафгæ цыд, 
Мæ даргъ балцы нæма ’ркодтон уæйлаг нымæт. 
Мæ сагъд бæлæстыл пух къуыбар куы 
рахæцыд, 
Уæдæй хæссын кæлæх фæндæгтыл царды мæт. 
Нæ фæзмын æз нæ Терчы хъал æхситтытæ. 
Уый хохрындзæй дæлæмæ схъиуы тæрфыты. 
Тæхуды лыр дæ судзгæ сæнтты ’хсидæвтæ 
Фæхæсс уæлхохмæ дуджы гуылфæн æрфыты! 
УСГУР 
Мæ фæснахæй ныр сæвдыстон мæ ехс. 
Мæ емыллыкк ыслæууыди йæ фæстæгтыл. 
Мæ фæндагмæ мын хуры тынтæ фехс. 
Мæ бæллиц бахызт усгурæг дæ къæсæрыл. 
46 

Мæ зынг зæрдæйы дун-дуне æртæфст. 
Нæ цъити хæхтыл тау дидинæг равзæрыд. 
Дæ рухс сурæт мæ цæстытыл — нывæзт... 
Кæцæйдæр мæм дæ худгæ хъæлæс азæлы! 
Дæ кады ном нæ хоры хуымтыл — фыст... 
Фæдæ гæрзарм æнгуырстуан æмæ судзинæй. 
Мæ зæрдæ ныр цыдæр хуызы фæтыхст. 
Тæссаг ын у дæумæ бæлгæ ыссудзынæй. 
Уæ каугæрон æрлæууыдтæн, тыхсын... 
Цæй, ратт мын, курын, цины бонтæ, удæнцой! 
Мæ размæ рахиз, хурау мæм фæзын, 
Ныззарон дын фыййауы зарæг уадындзæй! 
ИСКÆД 
Искæд цард бæллиццагмæ куы сива, 
Хуры тынтæ ку ’акалой тæмæн, 
Ног фæлтæр нæуæг хосгæрст куы ссива, 
Фендзæн уым мæ къахдзæф дæр мæнæн. 
Искæд арвæй сау мигътæ куы лидзой, 
Хъарм къæвда куы ныхса зæхх рæсуг, 
Царды цинтæ ног адæм куы уидзой, 
Ахъаздзæн сæ цæстытыл нæ дуг. 
Гутондар куыд нæ дис кæндзæн махыл: 
«Ивгъуыд дуг — хæст, тох æмæ фæдис!..» 
Разындзæн æм арф ауæдзы хаххыл, 
Сау мæры саст бомбæйы ысхъис! 
47 

Искæд дыргъыл сау хъыргъы нæ баддзæн. 
Булæмæргъæн азæлдзæн йæ зард! 
Цард лæджы зæрдæмæ удхос тадздзæн. 
Ног фæлтæр нæ уæд хæрдзысты ард? 
БАЙТАУТ УАРЗЫНАД 
ДЗЫЛАÆТЫЛ 
Зæрдæ куы нæ ’нкъарид уарзты ад, 
Дуне мыл салдæй æркæлид. 
Хур цыма тавынæй бафæллад, 
Афтæ хæкъуырццæй фæкæуид. 
Макуы уæд а Зæххыл, а бæсты, 
Булæмаргъ зара фæсусæй! 
Терчы дон гал цыма анызта, 
Аззаид афтæмæй хусæй. 
Уарзынад зæрдæйы сабузта. 
Уарди йæ цæстытæ вдисы. 
Хъазынц æм зæрдæйы къабузтæ, 
Арв уæд гыбар-гыбур сисы. 
Фемæхсынц хуссары суадæттæ. 
Зæрдæ ныттынг вæййы арвау. 
Дунетæ бавæййынц уарзæттæ. 
Цард сыл уæд ракæлы царвау. * 
Дуне, дæ фарн æмæ радимæ 
Уарзынад дзыллæтыл байтау! 
48 

Саби куыд хъазы йæ мадимæ, 
Афт& сæ уарзыныл бафтау. 
Баныхас уарзынад адæмыл, 
Зæрдæты сæвæр сæ бæрцы. 
Ма сæвæр зæххы фарн атомыл, 
Уарзынад батух дæ кæрцы! 
АФТÆ АÆГ КÆМÆЙ 
БАЗОНЫ АСÆЙ 
Мад фæкæны сабийæн быллатæ, 
Саби тавы мады риуыл рустæ. 
Уæд цæмæн ферох вæййынц йæ пъатæ? 
Уæд кæмæй базоны мадыл бустæ? 
Саби мадæй зарджытæ фæхъусы. 
Фены худгæ уарзæгой цæстытæ. 
Асæй йе ’взаг алырдæм цы скусы? 
Кардау дзы кæм базоны дзæхстытæ? 
Мад фæхизы сабийы фыд артæй, 
Хъазæнтæ йæ сахуыр кæны уарзын. 
Асæй арт цæмæн фæцæгъды уартæй? 
Афтæ лæг кæмæй базыдта хъазын? 
Саби мады фæдыл уайы размæ. 
Мад æй хус, сыгъдæг рæтты фæхоны. 
Асæй уæд цæмæн хизы цъыф ранмæ? 
Цъыфтæй хъазын та кæмæй фæзоны? 
49 

Ех! Ныр уын цы бачындæуа, адæм! 
Саби дæр ма бамбары ныхасæй! 
Ратулон та ахæмтæн сæ авдæн, 
Ногæй та сæ бабæттон уым асæй! 
БÆААИЦ 
Ех, мæ уæнгты ахæм тых куы ссарин, 
Зæххы къори хъæбысмæ куыд сисон! 
Æз мæ риуыл мин азты уый дарин, 
Цард йæ уæлæ саразин æмбисонд. 
Тбппыхос æз денджызы ныккалин, 
Хæцæнгæрзтæ бакæнин тæгæлтæ. 
Чи фæлварид ногæй сæм æвналын, 
Уый зæрдæсæр бахоин зæгæлтæ. 
Кады гимн æрмæст фæллойыл зарин. 
Хоры гага зæххы æмуæз ласид. 
Цард, дæу та фæллойгæнæгæн раттин, 
Уымæй дæу уæд ’нйкуы ничи айсид! 
НЫР - ÆНДÆР МÆ ХЪУЫДЫТÆ... 
Рагбонты-иу бабæллыдтæн мæргътæм, 
Фыны дæр-иу арвы цъæхтыл тахтæн. 
Хизгæ фос куы сыздæхтон нæ рæгътæм 
Уæд мæ цин мæ бæллицтæй фæтагъддæр. 
50 

Цагъд цæвæг мæ хосгæрсты куы ’рсагътон, 
Дуне мын уæд райхæлдта йæ сусæг... 
Зæрдæ сцини æмæ худгæ загътон: 
«Бузныг, æрдз, кæй мæ скодтай зæхкусæг! 
Нæй, хæлæг ныр нал кæнын нæ мæргьтæм! 
Сты æндæр мæ хъуыдытæ, мæ фæндтæ: 
Æз зæххон дæн, зæххы муæз мæ уæргътæ... 
Зæххыл хъуамæ баззайой мæ фæдтæ. 
ДЗÆБИДЫР ÆВИ РУВАС 
Дзæбидыр хъахъхъæны йæ рæгъау, 
Куы цæуы искæцæй уынæр. 
Фæхизынц астымтьГæнæвгъау, 
Фæцæгъдынц ривæды сынæр. 
Куы уаид Ирæн дæр сæрхъуызой, 
Дзæбидырау фæтæг цырддзаст, 
Цæриккам иууылдæр æмхуызон. 
Йæ цардæй ничи кæнид хъаст. 
Фæдæ нæм рувас-лæгтæ рагæй 
Ныстæрынц къæбицтæ бæстон. 
Сæ былтæ астæрынц æвзагæй, 
Цъыллинг къæдзилæй та: «Хæрзбон!» 
51 

ВЕТЕРАН 
Йæ цæсткæсæнтæ хъустыл ист синагæй. 
Бæзджын æрфгуытæй цæстытæ æмбæрзт... 
Фæрнæй исы зæронды пенси рагæй; 
Æстайæм аз ыл фарон уыд æххæст. 
Бæргæ нæ уаид азты бæрц уæлахиз, 
Фæлæ фæуæд хæст рауадзæг дæлдзæх! 
Йæ цæф къах æй тыхджын хъыгдары—рахиз 
Æмæ йын коммæ нал кæсы дзæбæх. 
Зырнæйзилæн... Æрмгуыстгæнæджы сара... 
Æдзæм бадын — фæллойахуырæн зын. 
Йе хур кæса, тыхджын къæвда ныууара, 
Зыланг кæнынц йæ хырх æмæ йæ зырн. 
Æркæны хъуырыл раздарæн йæ къæрттыл, 
Æмæ та уайтагъд зырны зард ыссыд. 
Дадамæ чи нæ ’рбалæудзæн нæ кæрты, 
Цыма у хъæуæн се’ппæтæн дæр фыд. 
Сывæллонæн тыртырæгтæ, уæрдæттæ... 
Ызгъор, мæ хур, æнæнизæй сæ хъаз! 
Цæуыл тыхсут, цæуыл, къæбæл, уæдæрттыл, 
Мæ сыхбæстæ, æз уын куы уон æгас!? 
Фæзынд Сæли: Мæ авдæнæн нæй узæн. 
Кæны хъыс-хъыс... Æрхæсс-ма йыл Да цæст! 
— Мæн азымæй къуылымпыйаг нæ уыдзæн, 
Дæ кæстæртæ-иу арæхсæнт æрмæст! — 
Йæ белыхъæд кæмæн фæивы ногæй, 
Зæгъы йын худгæ: «Д ’арфæтæ фæуадз! 
52 

Хæсгæ, мæ хур, æмæ дзы кус уæнгрогæй, 
Дæ уалдзæджы дыргъбæлæстæ фæсадз!» 
Дадайы ’взаг — æрдзæй лæвæрд сатирæ... 
Йæ хъуыды йын йæ цæстæнгасæй зон. 
Дзырдтæ йæм нæй рæвдауынмæ дæр бирæ; 
Æгасæй дæр «мæ хур» æмæ «мæ бон». 
«Зæронд, дам,,дæ... Зæрондмæ цæрат, уастæн! 
Уæ фыдгултæ-иу ма кæнæнт зæронд. 
Кæдмæ цæрон, мæ сыхбæстæ, уæ астæу, 
Уæ фæхъхъау уæнт мæ къухтæ ’мæ мæ зонд»! 
Æрбады салф æрæгвæззæг бæласыл. 
Йæ къабæзтыл æрмынæг вæййы цард, 
Фæлæ фæззæг цы зад дыргътæй æртасы, 
Зымæг дæр дзыхы уыдонæн сæ ад. 
Йæ царды фæд фæззыгон дыргъбæласау... 
Йæ зонд, йæ тых кæм нæ ’вæрдта, цы ран! 
Йæ рихитæ сæрыстырæй ныффасы 
Ыстыр хæсты, фæллойы ветеран! 
МАХ ФЕСТÆМ УÆААХИЗ 
НÆБАРТЫЛ 
Мæ къусы нæ хъазыди сойаг. 
Нæ хæлц уыд кæрдзынимæ нуры. 
Нæ дæн ныр æз уымæй фæсмойнаг, 
Мæ цæсгом — сыгъдæг ныр дæ цуры! 

Йæ бындур фæфидар нæ цардæн, 
Фæлæ та ныл тымыгъ ысниудта. 
Æрæнцой бон нал уыд нæ кардæн. 
Фашистоны ныхмæ нæ чиудта! 
Хæстон лæг та фестад нæ бæстæ. 
Нæ рæстæг зындон уыд æрмæстдæр. 
Фыдызнаджы карстой нæ гæрзтæ. 
Хуыздæр ныл цы бон уыд, мæ кæстæр!? 
Сыгъдоны фæздæг ныл æрхæцыд. 
Кæй æвдæлд кæуынмæ йæ мардыл!? 
Фашистон лæгмар уæд ферхæцыд. 
Мах фестæм уæлахиз нæ бартыл. 
* * * 
Мæхæдæг æрцыдтæн уæнгцухæй, 
Уæддæр дæн æз абон æвæсмон. 
Мæ иу дыс кæд сафтид мæ къухæй, 
Уæд уыйбæрц сыгъдæг та — мæ цæсгом! 
Мæн азтæ ныр тухынц сæ кæрцы. 
Мæ къахдзæфтæ нал ысты фидар. 
0, рагбонты хъару, дæ фæрцы 
Нæ фидæны фæдон — сæрибар! 
Мæ кæстæр, мæ фæдон, мæ фæстæ 
У царды дæ фыдау фæразон! 
Æмæ дын фæдзæхсын, дæ бæстæ 
Дæ фыдæлтау хъахъхъæнын базон! 
54 

СУАДОН 
Уæлдæф сусæнты хурын арт фестад. 
Хъæзджын бурæрхы бахуыскъи мæскъ. 
Хуымты кæронæй цъус зыны не стан. 
Доны уылæнтау ризы йæ уæхск. 
Зæрдæ ахæм бон агуры сатæг. 
Акъули хур æмæ ноджы фæкарз. 
Хорз у иучысыл абадын цадæг 
Æрхы тулдзы бын суадоны раз. 
Буарыл андзæвгæ доны æртæхтæ 
Удæн хъыдзыйау — цины æхцон... 
Хъазынц суадоныл хуры æндæхтæ. 
У уæлфæдзæхстау уымæн йæ дон! 
Ма йæ базмæнтут, ирдæй, уадз, гуыра! 
Хæсты ам æрхауд топдзæф хæстон. 
Донмæ тырныдта ардæм йæ гуырыл, 
Дзыхмæ нал сарæхст ахуыппæн дон! 
Цæстыгагуытыл абадт йæ адзал. 
Атылд донмæ йæ уазал цæссыг. 
Суадон уымæн у ирд æмæ уазал, 
Ам ныккалдис йæ бæллицты рыг! 
Уыцы судзгæ цæссыгтæй æвзæры. 
Гуырæнтæй хъусут йæ ризгæ къæлæс: 
«Æз уæ сæрыл æрхаст хæстон — мæры... 
Ма уадзут хуымты æнæрывд мæ хæс!» 
55 

ФÆСКЪÆВДА 
Дысоны къæвда æрæхсадта бæстæ. 
Абон та арвæй зæрин хур ныккаст. 
Хохаг рæсугъд комы рагон бæлæстæ 
Хуры тынтимæ æскодтой сæ хъазт. 
Худынц кæрæдзимæ райгæ нæ кæмттæ. 
Цъитиджын хæхтæ бæрзондæй кæсынц. 
Заргæ ’мæ уайгæйæ Сахсаты дæттæ 
Айнæджы къултыл пырхæнтæй кæлынц. 
Нард фосы дзугтæ нæ сæрвæты хизынц. 
Фыйæутты зарынæй азæлы ком. 
Зарды зæлланг мыртæ цинимæ ’вдисынц 
Хæхты бæркад æмæ намысджын ном! 
ÆНГУЫЛДЗТÆ 
Зæндджын лæгтау сæ февнæлд иу... 
Сæ иу — кæстæр, у хистæр иннæ... 
Лæууынц лымæн æмгæрттау иумæ, 
Куысты та — ерысонты зиу. 
Æххуысгæнынмæ рæвдз, рæдау. 
Æвзагæн хорз лымæнтæ фесты. 
Кæм хъæуа «хорз» зæгъын, уым не стыр 
Æнгуылдз фæгæпп кæны лæгау. 
Кæмæн уой сайд, фæлывд æнхъæл, 
Кæмæн уа хинтæй дзаг йæ гуцъа, 
56 

Гъе, уымæн не стыр æнгуылдз — мучъа 
Йæ фындзы бын ыслæууы схъæл. 
Кæнын мæ комбайн цалцæг ныр. 
Нæ ахсы даргъдæр æнгуылдз лæсгæр, 
Фæцарæхст æм уæд фондзы кæстæр, 
Æмæ та комбайны гуыр-гуыр!.. 
Æфсымæртау ыстут мæнæн, 
0, ацы дæс æнгуылдзы, ацы! 
Кæнон мæ куыст, цæуон йе балцы, 
Сымах рæствæндаг кæнут мæн! 
ДУН-ДУНЕ 
Чидæр арвыл хъазыди бильярдæй... 
Къоритау ыстъалытæ — хæлиу. 
Тулынц, зилынц дунетыл миллиардгай. 
Зæхх та зилы хурырдæм йæ риу. 
Уæлæ иу ран Авд хойы фæкъорди. 
Раскъæры йæ фосы дзуг Æрфæн. 
Чи ныббаста Бонвæрноны къори? 
Уымæн уæд цæуылнæ ис тæлфæн? 
Худгæ Мæй йæ сыкъатыл фæхæссы 
Арвы тæрттыл айтындзгæ тæмæн. 
О, мæ раттæг! Æрдзы егъау къæсы 
Диссæгтæ куы равдыстай мæнæн! 
Фатау атæх дун-дунеты арфы, 
Цымæ уæд кæдæм æртæхид лæг? 
57 

Тыгьдады мæйдар æнæбын тарфы 
Чи зоны, цытæ уаид уынæг? 
Рæстæг у æнæкæрон æндахау. 
Не ’ххæссы йæ кæрæттыл мæ зонд. 
Ех, лæджы тымыгъ-хъуыдыты бахау 
Æмæ базон дун-дунеты конд! 
ДОХТЫР 
Арын дзы хирург 
Гогичаты Амырханы ном 
Æгьатыр низ мæ байдыдта æвдæрзын. 
Йæ уазал къух мæм бадардта мæлæт. 
Йæхимæ ’лвæста тар ингæн мæ хъæрзын, 
Æмæ йын тагъд фæуыдаин тæлæт. 
Фæхуыссы хур... 
Мæ зæрдæ ма фæстаг тугтæ фæрсудзы! 
Мæ рухс дуне мыл тар кæны бынтон! 
Æрмæст ма сæры иу зынджы мур судзы, 
Æмæ йæм удхæссæг æрхæссы дон. * 
Уæд мæм хæстон лæгау фæзындтæ, дохтыр! 
Мæ ризгæ риуыл сæвæрдтай дæ хъус. 
Дæ зонд ныхсыстай низты ныхмæ тохты. 
Дæ фæрцы та мыл а дуне ныррухс! 
Мæ цæстытæй мылазон мигъ фæсырдтай. 
Йæ къух мæм ногæй ралæвæрдта цард. 
Мæ хъысмæт та мын хурырдæм фæзылдтай, 
Æмæ йæ рустæ нал ныттыдта мад. 
58 

О рухс дуне! Ысхон ,та мæ дæ гуырдтæй! 
Æвзаджы тых, дæ хъару скæн мæ бар! 
Æз бакæнон ирон уæздандæр дзырдтæй 
Мæ дохтырæн «ыстыр бузныг» лæвар! 
ГÆДЫБÆЛАС 
Фæцыд бæрзонд. Цъæх арв ссис йæ уарзон. 
Сæрыстыр, хъалдзæст, фесгуыхт цыма Иры. 
Йæ уидæгтæй та зæххы хъаймагъ цъиры. 
Цы у йæ пайда, ацу ’мæ йæ базон! 
Нæдæр у уадтымыгъ бонтæн фæразон. 
Хъæз-хъамылау дыууæрдæм тасын сисы. 
Йæ къабузтыл нæдæр дыргъ-гага ’вдисы, 
Нæ дыргъ бæлæстæн та кæд у сæ фаззон! 
Сæлæф царвау рæгъæд дыргътæ куы ’фснайæм, 
Нæ зæрдæ уæд сæ уынд, сæ тæфæй райы. 
Гæдыбæлас цы сæвæры къæбицы? 
Зæххыл йæ пайда никуы æмæ ницы! 
Уæд та йыл иу хатт какон дæр куы ’рзаид! 
Кæннод цыргъ фæрæт ахæмтæм æмхиц у! 
ЗАЛМЫСЫФ 
Цыма хæраг, зыдлæг у, уыйау 
Фæйнæрдæм залмысыф фæцыд. 
Йæ быны, хурæй тæрсгæ, фыййау 
Цыма йæ аууоны хуыссы. 
59 

Фæлæ йæхæдæг хурæй тæрсы. 
Кæрдæджыты ’хсæн у бæрæг. 
Уымæл цъымараты ныннæрсы, 
Æмæ йыл не ’рвæссы хæрæг. 
ЦЬР! 
Мæ хъустыл сауыгътай дæ азым. 
Ысси мын мастгæрдæг сысыл: 
«Чысыл-ма-иу дзыхджындæр разын, 
Дæ хицауы цæстмæ, чысыл! 
Æрныкъул цæст æмæ йæм бахуд, 
Фæлмæн æм базмæлын кæн гуыр, 
Цыма дæ уымæн уарзты агъуд. 
Йæ арм ын де ’нгуылдзæй æркъуыр! 
Нæ уыныс бирæ сæрæн лæгтæ 
Куыд сирынц хицауы цæстмæ? 
Кæны сын уый дæр хорз фæндæгтæ, 
Æмæ сæ хъуыддæгтæ — рæстмæ!..» 
Цы?! 
«Æмгарыстæн!» — фæкæнæм сомы. 
Æнæ æмгар та цард нæу цард! 
Дыдзæсгомы æмгар нæ хонын! 
Дæуæй æз нал хæрдзынæн ард! 
60 

КУЫДУ? 
Мæйдар æхсæвтыл баивтай дæ бонтæ. 
Дæ сау фæдтæ фæлывд уисойæ марзтай. 
Æргом ныхас, æмгары фæнд нæ уарзтай. 
Дæ цард, дæ бон — лæбурын æмæ давын. 
Дæ цæуæнтыл-иу маргджын зади давон. 
Сыгъдæг зæрдæ хуыдуг кодта дæ цуры. 
Куыд дæм кæсы? Дæ зæрдæ дæм куыд дзуры? 
Æнцондæр у ныр «къаланчуйы» абон? 
Кæйдæр къæбицты бацардтæ æгасæй 
Æмæ дæм дуне уымæн касти къаддæр. 
Дæ къæбæр уымæн нал хæрыс æдасæй. 
Цы хæрыс, уый дын нал кæны хæлцад дæр. 
Фыдæлты ’мбисонд зонын хъуыдис раздæр: 
«Къæрных æмæ гæдыйы къах цыбыр у». 
Ныр дыл рæстадæмы зæрдæ фæкарздæр. 
Дæ сомбоны цæрæн къæсæр — Сыбыры! 
ХÆРЗБОН 
Мæ ивгъуыд бонтæм ардыгæй кæсын. 
Зæлдагау мыл сæ хуры тынтæ тауынц. 
Мæ сагъд бæлæстæ байдыдтой нæрсын. 
Мæ конд ахстæтты сауцъиутæ æфтауынц. 
Уым уалдзæг у... 
61 

Уым донгæрæтты битъына фæзынд. 
Дыгоппон цъиу та æрхы сæрмæ зары. 
Бæгъæввад саби цъæх нæууыл ысзынг, 
Гæлæбутыл йæ нымæтхуд æппары. 
Фæуайынц уынгты сабитæ цæрдæг. 
Фæзынд мæнтæг 
Нæ доны был æвæджиау. 
Мæн уырдæм никуы равдæлди æцæг. 
Ныр та ма сын цæй æмбал дæн æрæджи^у!? 
Æз хъæугæрон хызтон нæ сæгъ, нæ хъуг. 
Нæ цъиуджын хъазтæм 
Кауы цурæй кастæн. 
Уæддæр цæй хорз дæ, сабибонты дуг, 
Дæ иу фендыл дæр баивин мæ азтæ! 
Нæ кауын къæсыл зæрватыкк æрбадт. 
Мæ рагбонты къæсæрæй мæм ныззары. 
Хæрзбон, мæ уалдзæг! 
Фæззæг мын бынат 
Йæ уазал къæсы ныр цæттæйæ дары! 
ЦИУ? 
Зæрдæйыл цыдæр цинад ысхъазы. 
Хъусын цыма худыны кæл-кæл. 
Сауæрфыг лæууы цыма мæ разы, 
Ивгъуыд бонтæ мысгæ дæн æнхъæл. 
Зæрдæ цинæй айтынг вæййы арвау. 
Хурзæрин дзы акалы тæмæн. 
62 

Нæ фæлæ уый рагбонтæ, куыд аргьау, 
Хус сыфтæр лæвар кæнынц мæнæн. 
Арвыл цыма хъоппæг дидин зайы. 
Тадзы ризгæ цинады цæссыг. 
Кæд мæ зæрдæ уый цинæй ысрайы? 
Æви мын у митамад мæсыг? 
Донгæрон дзывылдæрттæ æрцарди. 
Дæлбазыр зæрватыччы хъыррыст. 
Чи зоны мæм рагуалдзæджы уарди 
Фæззæджы фæсæфцæгæй æрхызт! 
Уаих уат, мæ халас сæры сæнттæ, 
Кæд уæхи цæуыл хæрут мæстæй! 
Ивгъуыд бонтæн раздахыны ’фсæнттæ 
Иунæгæн дæр а зæххыл кæд нæй! 
КОНТРАСТ 
1 
Дзырдта хъæрæй: «Цæрын хъæуы, цæрын!» 
Уæнгтæй фæллойыл никуы уыди хæст. 
Хъæбæр нозтæй йыл бахæцыди рын,— 
Æртын азы дæр нал ацард æххæст. 
2 
Иæ къабæзты бæндæн-нуæрттæ æхсыст... 
Фæллойы цинæй азæлыд йæ зард. 
Дзæррæст цæвæгæй, гутонæй йæ куыст 
Æмæ уал ныр сæдæ азы фæцард! 

ХОРИСÆНТЫ 
Хуыссыд ма хур сæуæхсиды сырх базыл, 
Зæхкусæгыл та раздæр кæны бон. 
Æмæ та дзыллæ хоры хуымты базмæлд. 
Фæтулы хъæумæ дзаг хоры уæрдон. 
Егъау уæзласæн таггæрæтты базылд. 
Йæ рухсы таг тæнæг мигъы фæзынд. 
Цъæхснаг æхситт... Сæууон уæлдæф ныййазæлд: 
Кæйдæр бæхæн уæззау æвæрд фæзын. 
Бырсы комбайн мæнæуы хуымты карзæй. 
Кæлы фонтанæй гуыффæтæм мæнæу! 
Ысхудт сæм хур: 
— Куы та фестут мæ разæй!? 
— Нæ хуымты куыст сахатмæ гæсгæ нæу!.. 
РАГВÆЗЗÆГ 
Рагвæззæг — тарæрфыг систа сæлфынæг. 
Зæххыл йæ уазал хид тауы ’мæ тауы. 
Уаты къуырфбынæй нана дæр лæмбынæг 
Теманæй фистгобан цадæг рæтауы. 
Тъахтины ныхыл дада дæр æдзæмæй 
Хæрæджы гузитæ туасæй æмпъузы. 
Сласы йæ дзæррæст кард хъæдын кæрддзæмæй. 
Дасæгау ирвæзы гæрзы таппузыл. 
64 

Рудзынджы тæрхæгыл саби ныддæлгом, 
Абеты чиныгæй домы ныхæстæ. 
Лæппумæ чиныг нæма у хæрзæргом. 
Асæрфы армæй йæ фындзы хид фæрстæ. 
Гæды ыстымбыл и пецы сæр хъармы. 
Бирæ фæхъазыд нанайы тæбынтæй. 
Уайы йæ цæстытыл нард мыст йæ армы, 
Кгæхтæ ныйивазы, асдæры былтæ. 
Цалхыл бæндæнæй баст хæрæг ныууасы. 
Хайуаны хъæлæс сын зонгæ у рагæй. 
Карст цæхæратæ йын рахæссынц тасы. 
Адджын сæм бавналы уый дæр дæндагæй. 
Чидæр йæ лæдзæгæй кулдуар ныххоста. 
Кауæй йæ картуз гæзæмæ æрбазынд. 
Сæрак хызынæй сын систа сæ почтæ, 
Уынджы æнæвдæлон фалæрдæм азылд. 
Сарæзтой армукъа кæркдоны мæргътæ. 
Ногæфтыд айкыл сæм рауад сæ зарын. 
Уæрдоны кæрдæгмæ сивæзтой сæгътæ. 
Фæззæджы дæндаг нæуæг ад æвзары. 
НАСТÆ 
Уалдзæджы куы сагътон настæ, 
Уæд чысыл фæрыст мæ астæу. 
Бонтæй рауадаид цасдæр, 
Мæрыл — билцъ цъæх-цъæхид настæ... 
4 Æлдаттаты Виктор 65 

Иу фæскъæвда сæм фæкастæн. 
Зæххыл ахылдысты настæ. 
Зæрдæйæн æнцон уыд, уастæн, 
Дидинæг куы калдтой настæ. • 
Фæззæг... Халас сыфты астæу 
Лæгъз тыппыр къæссатау настæ... 
Æмæ сæ хъæмæ куы хастам, 
Нал рысти гъе уæд мæ астæу! 
ÆРÆГВÆЗЗÆГ 
Хъæд та багоби, ныммыр. 
Акаст рухс йæ тæртты. 
Хæхты сафтид ысты ныр 
Фосдарæн уæтæртæ. 
Мæргъты зарды зæл фæсыпп. 
Бонты таг — æнхъæлцау... 
Арвы тар фæскъауджын дзыпп 
Сау зыгъуыммæ кæрцау. 
Зæххыл бур сыфтæр — хуылыдз 
Хъайлайау ныхæстæй. 
Кæрты батымбыл нæ куыдз 
Мукъутæ æмбæрзтæй... 
66 

ЗЫМÆГ 
Мит ныууарыд, дон ныйих. 
Къахдзоныгътыл хъазгæ, 
Рацыдыстæм иууыл сых 
Обауы хæд размæ. 
Чи къæлæттил, чи хъæдыл 
Къуыбырæй æртæхы 
Иутæ иннæты фæдыл... 
Чи та фæфæлдæхы! 
Митыл афтæ хъазæн ис, 
Хъазын ыл куы зонай. 
Нал фæхатæм фæллад, рис. 
Сатæгуæлдæф бонæй!.. 
ЗЫМÆГОН ХЪÆДЫ 
Мит æрбадтис хъæды къуырфы арф. 
Хъæпæны быи мæскъвæндаг ныссуйтæ. 
Ныр ызгъæлы хуры хъармæй салф. 
Ферттивынц чызджы фæрдгуытау цъуйтæ. 
Дзылы-цъиутæй цъус ызмæлы пыхс. 
Мит æрбыры къалиуæй хыссæйау. 
Хъæддзауы бæх кæлæхыл фæтыхст. 
Ехсы къæрцц... Мæсты хъæртæ ыссæуы. 
Скæсæны чысыл мигъы къæлæт 
Хуры тыныл физонæгау аззад. 
37 

Систа дзурын хъæдимæ фæрæт. 
Комы фахсæй райхъуысы йæ азæлд. 
Мит-митгæнаг мыртгæйыл ысбадт, 
Бырынкъæй бæстон цыдæр нымайы. 
Нал ын дæттынц салд гагатæ ад. 
Фæззæгау сæ адджын дон нæ уайы. 
Хъæдхойы куыст æрмадзы ысноп 
Сарт, мысалгъæй бавнæлдта æнæвгъау. 
Диссаджы бон! Хъæды уæлдæф — рог, 
Сусæнты Цъæйы комы уæлдæфау! 
ХЪУЫДИМÆ 
Сау æлæтæрфыг Хъуыдинæ... 
Даргъ хъуымбылдзыкку Хъуыдинæ... 
Урс æхсинæгхъуыр Хъуыдинæ... 
Хъазты фидауц чызг Хъуыдинæ... 
Худти хур дæ цæсты бынтæй, 
Русты лæгъз фæлмæн тымбылтæй. 
Сырх рæгъæд мырткæйау — былтæ, 
Пух, бæмбæгуæраг — хъуымбылтæ... 
Ды тæхгæ бæлонау хъазты 
’Ппæрстай лæппуты дæ уарзты. 
Уарзтæй сæ зæрдæдзæф кодтай. 
Кафгæ-иу дæ уындмæ сцоппай. 
68 

Ныр цы фæдæ уæд, Хъуыдинæ? 
Хъазтмæ нал зыныс, Хъуыдинæ! - 
Фæндыр нал кæны йæ зарæг. 
Нал кафы дæ цагъдмæ барæг... 
Арв ныннæрыд, æрдз ысзынги. 
Зæххæй зайæг хал ысзынди. 
Бæласы къуыбар фæтыппыр. 
Бады маргъ йæ пух лæппынтыл. 
Цард — æвæрд нæ æрдзы фæндыл. 
Узы савдæн ныр Хъуыдинæ. 
У дæ гыццыл чызг дæ фæндыр. 
Цинтæ, пъатæ йын: «Хъуыди мæ!» 
МАДЫ РÆДЫД 
Æ мб и со нд 
Сагъуыди сывæллон кардыл; 
Хъазынæн агуырдта кард. 
Хабармæ нал акаст дардыл, • 
Кард дын æм авæрдта мад. 
Саби ныххудти’мæ райы, 
Ахæм «хъазæныл» фæхæст! 
Де ’знаг дæр уыйау куы уаид: 
Кардæй ныццавта йæ цæст! 

Усгурæй бафарста мады: 
— Ацы бæллæх мын цы уыд? — 
Адæргæй нал уыд æрбадæн 
Мадæн. 
Ысуынгæг йæ уд. 
Радзырдта хабар йæ фыртæн: 
— Сагъуыдтæ: «Кард мæм æри!» — 
— О, мæ мад, уымæй рæдыд дæ! 
Афонмæ дæр ма кæуин?! 
ЗÆРОНД ДÆН 
Бæрнонау бадын къодахыл æнцад: 
Мæ цардвæндаг мæ кулдуармæ æркодта. 
Мæ фæсонтæ фæкъуыпп ысты, куыд къоппа, 
Цыма мæ æрдзмæ афтæ радта мад! 
Нæма фæци мæ бонты бæрц нымад, 
Фæлæ бырынц мæ къæхты бынæй азтæ. 
Фæллад базыртыл афтæ тæхынц хъазтæ, 
Куы нал фæдæттынц хизæнуæттæ ад. 
Фæлтæрты цардæн а-зæххыл ис рад, 
Æмæ мæ бонты куынæгыл нæ тыхсын. 
Мæ удыл абон уыцы хорз ыздыхсы, 
Цы фæкодтон мæ адæмæн лæггад. 
Тыхст лæгæн-иу мæ бынæй радтон бæх. 
Мæхи цæуæн сындзытæ мæ æхсоныл. 
Æвдисæн мын йæхæдæг куы у зæхх. 
Цæрæнбонты зæххæй куы кодтон сомы. 
70 

Уæдæ нæ кæнын бонты цардæй хъаст. 
Ыстæй цы тæрсон сомбоны мæлæтæи? 
Уыдтæн куыстæн æз фидардæр фæрæтæй. 
Мæ цард уыдис мæ адæмы ’хсæн раст! 
УÆД... 
Кæд ды куысты 
Судзыс артау, 
Къухтæ систы 
Куысты аркъау, 
Армы тъæпæнтæ — тæппал, 
Уæд ды дæ мæнæн æмбал! 
Кæд цæхæртæ калынц фæрстæ, 
Цæнгтæ, тæрттæ — 
Хиды хъæстæ... 
Цинæй риу ыскул, ысмал, 
Уæд ды дæ мæнæн æмбал! 
Кæд фæлдахыс 
Ломæй хæхтæ, 
Царды ’мбарыс 
Де стыр хæстæ, 
Куысты дæ домбай богал, 
Уæд ды дæ мæнæн æмбал! 
Кæд фæлдахыс 
Саумæр фæзтæ, 
Мадау уарзыс 

Иры бæстæ, 
Дæ ирондзинадæй хъал, 
Уæд ды дæ мæнæн æмбал! 
ЛÆППУЙЫ ХЪАА ЗÆРДÆ 
Лæппуйы хъал зæрдæ — æгæнон. 
Уый уадæмдых æфсургъыл бады. 
Йæ бæллицты быдыр — æгæрон, 
Æмæ сыл ахæты йæ рады. 
Цæргæсау æй йæ сæнттæ сисынц. 
Йæ зæрдæ хохрындзтæм ыстæхы. 
Фæлæ дзы царды мæт ныххизы, 
Йæ кары дæлвæзтæм ыздæхы. 
Æфсургъыл карджын лæг нæ бады, 
Зынтæй йæ аласамæ сбыры. 
Куы ’рхизы уымæй дæр йæ рады, 
Уæд къодах бакæны йæ быны. 
ХИСТÆРТЫ ФАРН 
Къæлæт бецыкк мæ худы бын зæбул 
Мæ рагбонты дæр никуы хастон ныхыл. 
Ныййарæджы рæвдаугæ дзырд «хъæбул 
Тырысайау ыскъæфтон æз нæ сыхыл. 

Нæ сыхы фарн!.. Куырыхонты ныхас!.. 
Æфсармы суадон уырдыгæй мæм уади. 
Мæ фыды худ мæм арвы уæрхæн каст. 
Цыма нæ хъæу йæ намысыл æнцади. 
Мæ фыд та мæм мæ фыны дæр фæзынд: 
— Лæппу, кæм дæ? 
Дæ тауинаг нæ рауади æрæггæнд? 
— Дæ фæстæ мын ныр хор тауын фæзын. 
Мæ уæхсчытыл дæ фарны стыр уæзæггæнд. 
— Фæлæ, Дада, дæхæдæг-иу дзырдтай, 
Фырт, дам, йæ фыды фæдыл цæуы цардмæ. 
Ды дæр дæ фыдæлты фæрцы зыдтай,— 
Йæ бæласæй дыргъ никуы хауы дардмæ. 
ГАЛ ÆМÆ ХУЫ 
Сусæнты хур — судзгæ пецы артау... 
Тар хъæды фæфыхт цыма самавар!.. 
Галы синтæн дзынгайы хæст — аркъау... 
Хъæды дон æлутонау — кадавар. 
Хъæзбыны æвзæргæ цъус уымæлæй 
Мæскъвæндагыл лалымбæрц ыскули. 
Тæрхъус та æдас кæд у уынæрæй. . 
Доны кæд æрмæст йæ фындз ыстулы. 
73 

Арс фынæй. у хæмпæлты, куыд тæсчъы. 
Уызын дОн цы фæхъæудзæн æмбойны? 
Фæлæ хуы куы ныффæлдæхы мæсчъы, 
Хъæддзау гал куыд ысуадза йæ дойны? 
ТУЛДЗ ÆМÆ ФÆРÆТ 
Тулдз бæласмæ бахатыдта фæрæт: 
«Ратт мын иу дæ къабæзтæй хъæдæн. 
Ды цæрыс æнусты дæр æнæмæт, 
Нæй мæнæн æнæ хъæдæй цæрæн»'. 
Тулдз æфсæрмæй фæрæтæн ысразы. 
Фæрæт тулдзы уидæгтыл ысхатт 
Æмæ йæ æрфæлдæхта йæ разы. 
Хорзгæнæгæн афтæ кæнынц хатт! 
БРИГАДИР 
Нæ колхозы дæ чи нæ вæййы разы? 
Зæрдæйы хъармæй нæу дæ зæрдæ хъадджын. 
Кæм ацæуыс нæ ерысонты разæй, 
Уым цард, фæллой ысвæййынц иууыл адджын. 
74 

ХЪОМГÆС 
Йæ сылы царвæй къаддæр вæййы бирæ. 
Хæрзхаст дæ фæрцы фермæйы нæ хъом. 
Дæуау гæрзарм куы разынид мæ лирæ, 
Нæ хæхты сæрмæ сæргъæвин дæ ном! 
БÆХГÆС 
Æвзыгъд æфсургъау хорæлвæст дæ бæхтæ, 
Уырды хъуынау сæ хъуын лæгъз æмæ сæнт. 
Зæгъы дын зæрдæ: хайуанты дзæбæхтæ 
Дæ чындзхонтæн файтонифтыгъд фæуæнт! 
ЗÆХХ УÆД ЗИАЫ 
«Зилы зæхх», — дзурын нæ уадзы, 
Дары чингуытæм фыдæх. 
Хъæбæр нозтæй фаг куы ’рнуазы,— 
Кауæн дзуры: «Зилы зæхх!» 
75 

ГÆРТАМХОР 
Ыстынг вæййы хуыснæджы ныхмæ хæст. 
Æрæфты ма зынтæй йæ мард хæдз’армæ... 
Æнцондæр у гæртамхорæн. Æрмæст 
Сыл рувасау æрныкъулы йæ цæст 
Æмæ гæртам æрбалухы йæ армы. 
ГЬÆХИР 
Тъæхиры сластой саст рулы бынæй 
Нырмæ дæр нын куыд ирвæзти дзæбæхæй! 
Йæ машинæйы уый бæрц бензин нæй, 
Йæхæдæг абон цас æркодта «цъæхæй». 
ИУЫРДÆМ 
Хъал лæгау мæм макуы кæс бæрзрндæй. 
Дæн цæрæнбон иу хъуыдыйыл хæск 
Алырдæм куыд арæхсон мæ зондæй, 
Ме ’взагæй та иуырдæм æрмæст. 
76 

ФИДÆН 
Фæнды мæ фенын фидæны фæлтæрты. 
Мæ фыны та сæм дысон дæр ызгъордтон. 
Фæллад бæлццонау рахызтæн сæ кæрты, 
Фæлæ сæм топпыхосы тæф ыскодтон! 
УÆД 
«Чысыл цæрæм»,— фæхъаст кæнæм нæ азтæй. 
Базманæй барст у æрдзæн та йæ уаг. 
Цæрыс зæрдæйæ адæмы ’хсæн рæстæй, 
Уæд макуы зæгь, нæ фæцардтæн мæ фаг. 
хинпоэт 
Поэт ысхуыдта сабитæн йæхи. 
Лæмæгь уацмыстæй сывæллæтты сайы. 
Фæлæ уæддæр кæуылты у йæ хин! 
Йæхи сабитæн бакæсы Къостайы. 
ФÆАТАУ 
Фæлгъаугæ кад цыма у армæй 
Тыхæй кæмæйдæр ист цъынды. 
Рæдаудæр у зæрдæйы хъармæй, 
Фæлтау æвзагæй у чъынды! 
77 

ХИППÆАОЙ 
«Рæдаукъух дæн, мæ фыдыстæн, мæ мад!..» — 
Йæхи ’ппæлгæ дæ сисдзæни удтыл. 
Фæлæ йæ зæрдæ йе ’взагмæ у дард. 
Бухгалтеры нымадау æм — нымад, 
Кæмæн кæд радта туас кæнæ уыттыр... 
ÆМБАЛ 
Æмбал зæрдæ ’мæ зондæй у æмбалæн, 
Æмæ дæ зонды Мацы уæд нымæхст. 
Ис гоби лæджы дæр æмбарæн, 
Æргом куы уой йæ хъудытæ æрмæст. 
ЗУАКЪ 
Махæн уырдæм бакæсæн дæр нæй. 
Зулкъ та дзы æрбынæттон фæрнæй. 
Хъарм бынаты буц æмæ æфсæст, 
Фæлæ зулчъы номимæ æрмæст. 
АААСА 
Саулох аласайы цæфхæдтæ 
Ныууадзынц ихыл дæр сæ фæдтæ. 
Куы скæны лыстæг мæргътæн бон, 
Уæд нуазынц бæхы фæдты дон. 
Зынаргъ домбай бæхæн йæ фæд дæр! 
78 

ХЪÆНДИЛ 
Хæмпæлты нæ зынд кæмдæр... 
Атагъа куы ’рцыди карст, 
Хъæндил буцæй арвмæ скаст: 
«Хур мæ у æрмæст уæлдæр!» 
ФÆЦИ 
Иумæйаг мулк хæдзармæ æмпъыхта. 
Нал зыдта æгъгъæд æмæ æфсис. 
Закъон æй ныр цъысымы нымпъыхта. 
— Æмæ цы? 
— Йæ «зарæг» ныр фæцис! 
ХИН ÆАХЫСКЪ 
Фыдæлты ’мбисæндтыл цæст ахæсс. 
Сæ иу цы зæгъы, уымæ кæс: 
Тымбыл къухы цæфæй, дам, ма тæрс, 
Æвзаджы хин æлхыскъæй тæрс. 
КОЗБАУ 
Козбау лæджы дзыхæй фæфауы: . 
«Йæ кадæн цæра хъуамæ лæг». 
Йæхæдæг кувæгау æрхауы 
Йæ хицауы къæхтæм ныллæг. 
79 

МÆНГ КОААЕКТИВ 
Козбау ныхæстыл систы. 
Кæрæдзимæ — мæнг тавиц. 
Сæ иу фæсудзы куыстыл, 
Дæсæй йæм къухтæ тавынц. 
чъынды 
Гæды цинтæй дæ акæндзæн хъæбысы, 
Фæлæ хæдзармæ никуы никæй хоны. 
Сыхаджы кæрты гал-кусдрт æрбырсы, 
Йæхи кæрты йын карк бырсын нæ комы. 
КОЗБАУ 
— Йæ къухæрмттæ — тæппæлттæ... 
— Кæм ын фесты куыстæфхæлд? 
— Уæлдæр хицау æмбæлттæн 
Кæны козбау къæрццæмдзæгъд! 
КÆМÆ КУЫД? 
Зæхмæ ’ркасти худгæ бон: 
— Арвхуыз цыллæйау у дон.— 
Мигътæ ’рæмбæрзтой уæд зæхх. 
Загътой: Дон у мяхау цъæх. 
— Не стут раст. Хæссын уæм фау,— 
Загъта æхсæв,— дон у сау. 
80 

АÆВАР 
— Цавæр дзаума мын нæ уыдис, 
Ахæм мын, нæ лæг, ныр балхæн. 
Адæммæ хæлæгæй судзын! — 
Æмæ балхæдта лæг усæн 
’Ндахы къæбæл æмæ судзин. 
ГАА ÆМÆ ÆФСОНДЗ 
Æфсондз галыл кодта хъасп 
«Æз дæу фыдгуыстæй дæн састЬ 
ЗÆРДÆЙЫ ДУАР 
Зæрдæйы дуар æдзух нæ вæййы дзых. 
Ныхасуарзæн былалгъыл ис йæ хъару. 
Цы сарæзтой дæ зонд æмæ дæ тых, 
Гъе уый, æцæг, дæ зæрдæйæн йæ дуар у. 
СХЪАА 
Тызмæг — нæ хицау, раст — гуымиры арс. 
Фæллойгæнæг æм мисхал бæрц нæ зыны. 
Сызгъæрин уай, фыдæлтыккон ныхас: 
«Куы схъал уа карк, уæд уасæджы фæзмы». 
81 

ГÆДЫЙЫ ЗАРÆГ 
Гæды мыстæн зары уæрмы: 
Мыстытæй кæнын æфсæрмы, 
Фæлæ рауай ды дæхæдæг. 
Къуымы ма кæнай æрхæндæг. 
Æмæ та йæм худгæ дзуры, 
Абад иу чысыл мæ цуры. 
Æз дæ ме ’ккоймæ дæр уадзын. 
Сахуыр дæ кæндзынæн хъазын. 
Раст дæ физонæгау уарзын! 
ГÆДЫ-ФИАОСОФ 
Мыстарæхæй — хуыздæр мæ цард. 
Сæ цот фылдæргæнгæ цæуæд. 
Куы сæ фæуон æмбойны цагъд, 
Мæхæдæг нал хъæудзынæн уæд. 
АРФÆ 
Цæр æмæ хъæлдзæгæй 
Райгæ фæкус. 
Буц у дæ фæззæгæй, 
Хорджын — дæ мус... 
Уалдзæг кæм ныссадзай 
Мæрыл бæлас, 
Кæстæртæн уырдыгæй 
Зад дыргътæ лас. 
82 

Уарзонæй адæмæн 
Кадимæ цæр, 
Зонды тых алцæмæн 
Арæд дæ сæр! 
СÆРÆН ЛÆППУ 
Сæрæн лæппу уæззау куыстæй нæ тæрсы 
Æмæ йæ уæнгтæ не ’руадзы рыстæй. 
Лæппын цæргæс тæхгæ-тæхыны рæзы. 
Кæны лæппу мæкъуыстæгджын куыстæй. 
ÆМГАР 
«Æмгарыстæн»,— фæкæнæм сомы. 
Цы у æнæ ’мгарæй та цард! 
Дыдзæсгомы æмгар нæ хонын 
Æмæ дзы никуы хæрын ард. 
ЛЕКТОР 
Нозты ныхмæ нын куы кастæ 
Даргъ лекци хъæрæй, 
Рестораны бæстыастæу 
Уыд дæ фырт фынæй. 
83 

СÆФТ 
Æдзух йæ мады карз къухæй ысхуыста, 
Æхсæв дæр-иу æй нал уагъта хæдзармæ. 
Ныр ыл мæрдтæм æмдзæвгæтæ ныффыста, 
Æрсæрфы йын йæ цыртдзæвæн йæ армæй. 
БУЛÆМÆРГЪ 
Мæргъты зæд у зарæггæнæг 
Булæмæргъ, 
Уымæн кæнын мæргъты астæу 
Хъулон аргъ. 
ÆХСЫРФ 
Æхсырф кодта хуымтыл цин. 
Цирхъ та æхсырфмæ æвзыста. 
Æмæ се ’хсæн тох куы сыстад, 
Цирхъ æхсырфы бын фæци. 
ХИНАÆГ 
Алчи, дам, цы кæна, уый йæхицæн... 
Ды цы кæныс, уый куы уа дæхи, 
Уæд дæ цард нæ астæуæй фæхицæн: 
Зæйау дыл æркæлдзæни дæ хин. 
84 

АÆППЫН ЗАЗ 
Фæрæты дзæхст... 
Æрфæлдæхт заз, 
Цыма фæкалд сывæллон митыл. 
Ысбуц кодта кæйдæр ног аз, 
Ныр хусæй кауы рæбын хиты! 
ДУПЕ 
Диссаг конд у ацы дуне! 
Базонæн ын нæй. 
Ис цымæ фæцæрæн зæххыл 
Растзæрдæ лæгæй!? 
ГÆС 
Æхсæвгæсыл æрхæцыди хуыссæг. 
Дынджыр галыл рахæцыд хуыснæг. 
ФЫН 
Федтон фын, цыма дæн мард 
Табæты уæлгоммæ. 
Кодта хъарджытæ мæ мад. 
Сых фæкуыдтой бонмæ. 
85 

Байдзаг кæуынæй нæ кæрт... 
Хъарæг зæрдæ халы... 
Тъепæн уыд æндæр йæ мæт. ’ 
Тхæцыд хистаг галыл: 
— Хæрнæг хъуамæ уа бæркад,— 
Базмæлыд йæ рихи.— 
Хорз лæг уыд æмæ йын кад...— 
Фæлæ Тъеп фæджих и: 
Райгас дæн цыма æваст. 
Цинæй кæрт фæкуыддæр. 
Дзыллæ зарынц, худынц, хъазт... 
Тъеп мæстæй ныккуыдта. 
ДУГЪОН 
(Æ м б и с о н д) 
Мæ сыхаг дын уæд иу бон загъта: 
«Мæ бæхæй саразон æз дугъон, 
Цæкуыйы ссадæй йæ нынтъухон!» — 
Æмæ йæ уæрдонæй ысуагъта. 
Уæдæй фæстæмæ бæх æрбæстон. 
Цæхх та йын дардта кæд йæ армы! 
Кæм ма цыд хайуан дæр йæ цармы! 
Йæ хуым та хуымты хсæн — зæрæстон! 
Цæрæн, дæм, нæй зæхкуысты фæрцы, 
Фæлтау фыццаг куы руайа дугъон, 
Къæр-къæргæнаг æхца куы ’рлухон, 
Фылдæр хъуынтæ уыдзæн мæ кæрцыл! 
86 

Æмæ дын дугъ!.. Згъорынц бæхтæ. 
Йæ бæх мæ сыхаг семæ тардта. 
Йæ фæрстæ йын лæдзæгæй надта, 
Фæлæ йæ нал хастой йæ къæхтæ. 
Куы сцæйуадысты бæхтæ къуыппыл, 
Æваст уым хаст хайуан фæтыппыр 
Æмæ хæбæц-хæдмæлæй баззад. 
Къæр-къæргæнæгты бæсты къухы 
Хъæмæ æрхаста бæхæн йе ’рчъиаг. 
Цæуы уæдæй фæстæмæ йе ’рдиаг. 
Йæ бинонтæ йæ скъæрынц дугъы. 
ТÆРХЪУС 
(Æ м б и с о н д) 
Тæрхъус фехъуыста, кæй æрцыд 
Ыстай хъæды мард. 
Сины сæртыл дын фæхæцыд, 
Фелвæста йæ кард: 
«Бирæ скодта уыцы налат 
Хъæды сырдтæн маст. 
Фембæл ма йыл ацы сахат,— 
Апирин æй раст!» 
\ 
Фæлæ дын тæссæй æрхаудта 
«Домбай» тæрхъус ам, 
Цуанæтты къухы куы федта 
Ыстайæн йæ царм. 

КУЫДЗ ÆМÆ ГÆДЫ 
(Æ м б и с о н д) 
Гæды кодта уайдзæф куыдзæн: 
Бирæгъ дæр дæуау нæ уыдзæн! 
Иууыл зыд æмæ кæрæф, 
Алыран кæныс хæлæф! 
Абон дæр ма куывды афтæ, 
Кодтай хæйттæ химæ хафгæ. 
Иу хай дæр нæ фæци мæн. 
Æз дæуау къæпдзых нæ дæн. 
Мила батылдта йæ хъустæ: 
Ныр цæуыл ысты дæ бустæ, 
Кæд нæ дæ æцæг гæды? 
Фынджы бын куы зылдтæ ды! 
Æз хуыссыдтæн далæ кæрты, 
Уæд куыд лухтон хай дæ сæрты? 
Хин дæ, нæ фæлæ, ды хин, 
Хафтай адæмтыл дæхи! 
Алчи дын хæйттæ æппæрста; 
Æмæ дзы дæхи ныфсæстай. 
Гъе, нæ сæ федта дæ цæст,^- 
Ды хæрыс цъындæй æрмæст! . 
88 

ЦЪИУ ÆМÆ ЙÆ АÆППЫНТÆ 
(Æ м б и с о н д) 
Сырддонцъиу æртæ лæппыны 
Рауагьта ’мæ хаста. 
Хъарм, æфсæст сæ мады быны. 
Мад сæ иубон фарста: 
— Уæ, мæ чысыл буц хъæбултæ, 
Æз уæ цин, уæ мæтæй 
Бавзарын къæвдатæ, хуртæ, 
Хизын уæ мæлæтæй. 
Фæлæ уын куы ныззæронд уон, 
Гъеуæд мын сымах та 
Ме стыр хæс цæмæй фиддзыстут? 
Кæстæр лæппын загъта: 
—Æз мæ базыртыл дæу, уастæн, 
Алырдæм хæсдзынæн. 
Зæхх æмæ мын арвы астæу 
Диссæгтæм кæсдзынæ! — 
Уæд фæрæвдз йæ дыккаг лæпрын: 
— Ахæм зонд мæм гуыры, 
Алы хорз хæринæгтæ дын 
Уадздзынæн дæ хъуыры.— 
Хистæр дары цæстыгагуы 
Мадмæ æмæ дзуры: 
— Раст куы фæпух уа мæ пакъуы, 
Нал дæн уæд дæ цуры.— 
89 

Мад ныхъхъус, цыма æрфынæй. 
Равзæрди йæм фарст дæр: 
«Цымæ ацы ’ртæ лæппынæй 
Чи разындзæн растдæр?» 
АРС 
(Æ м б и с о н д) 
Мæстæй, дын, систа арс хъæрзын, 
Кæй зарыд булæмæргъ хъæрæй. 
Кæд æм-иу дыдын бындз фæзынд, 
Куывта уæд уымæн та сæрæй: 
«Ды сабыр зарыс. Бирæ цæр! 
Ды зоныс де ’взагæн сæрфат». 
Фæлæ ныттылдта арс йæ сæр; 
Ныццавта дыдын хъусы фат! 
Ныррызт, ыстылдта арс йæхи. 
Мæстæй дыдыны фæдыл каст. 
Йæ ныхыл рахъардта йæ хид, 
Фæлæ ма ц ’адавта йæ маст?! 
У ацы ’мбисонд махæн зонд: 
«Æвзаг зæрдидуар нæу æдзух. 
Цы хъусыс, иртасын уый зон 
Æмæ уай арсы цауæй цух». 
90 

ТЕУА ÆМÆ ХÆРÆДЖЫ ХИЦАУ 
(Æ м б и с о н д) 
Иу лæг, дам, теуа ’мæ хæрæджы иумæ 
Сифтыгъта æмæ сыл кусынмæ араст, 
Фæлæ йæ куыстмæ нæ фæци фæндарасг, 
Теуа ’мæ хæрæгæн иу нæу сæ ахаст. 
Хæрæг ныххивæнди, нал касти коммæ. 
Теуайы фарсмæ ныттымбыл, ныруади. 
Уæрдоны хицау хуыссыди дæлгоммæ, 
Æмæ йæ уисы цæф теуайыл уади. 
Теуа-иу алхъывта, хæрæг та уасыд 
Хицаумæ хахуырæй: «Теуа нæ ласы! 
Де ’взыстмæ мурдæр нæ бакæны уисæн!» 
Хицау та теуайыл ралæууыд уисæй. 
Теуа æнæ хинæй уæрдон фæласта, 
Гъестæй æрхауд æмæ адаргъ, куы бастад. 
Хæрæг та хизынмæ баздæхт фæрныгау. 
Раргом нæ хъуыды æрттивгæ фæрдыгау: 
Хæлиудзых нæ астæу 
Кæм куса бæрнонæй, 
Зылын æмæ растан 
Уым нал вæййы зонæн! 
91 

ТИГР ÆМÆ ГÆДЫ 
Т а у р æ г ъ 
Гæды фембæлд тигрыл 
Æмæ дзы фæтарст, 
Фæлæ сарæхсп — Мегæрыл! 
Дæ сæрыл уон хаст! 
Мах ыстæм æфсымæртæ. 
Иу нæ туг, нæ уынд. 
Рагæй дæр нæ фыдæлтæн 
Иу царды фæтк уыд.— 
Тигр дзуры гæдымæ: 
— Афтæ дæр фæуæд. 
Ме ’фсымæр дæ кæд æмæ, 
Цæй гыццыл дæ уæд? — 
— Иу фыдлæгмæ цæрæнбон 
Фыд цард кæнын æз, 
Æмæ йын цы у мæ бон? 
Куыд ысхæссон рæз?— 
Тигр дын ныббогъ кодта, 
Æркъуырдта йæ къах: 
— Æрбахиз-ма ме ’ккоймæ, 
Æрфæрсæм æй мах! 
Гæды «йе ’фсымæры» ’ккой 
Абадти æваст. 
Лæгагур фæцагайдтой 
Хъæуырдæм æмраст. 
92 

Уым уыд гадыйы цæрæн, 
Йæ райгуырæн къуым. 
Гæды — хин æмæ кæлæн, 
Агæпп кодта уым. 
Хицаумæ кæны фæдис: 
— Тигр нæм бырсы.— 
Хицау тигрмæ фæцис, 
Топпæй йæ æхсы. 
Гæды тигрмæ: — Сæрхъæн! 
Цы дæ хъуыдис ам? 
Аззайдзæн ламаздыхъхъæн 
Ам дæ фæлмæн царм! 
Таурæгъ ныр кæнæм фæлхат. 
У йæ хъуыды ’ргом: 
Гæдыйыл цæмæн ысбадт 
«Гæды», загъгæ, ном. 
ЗИВÆГГÆНАГ ЧЫНДЗ 
Æмбисонд 
Иу лæппу, дам, ус æрхаста, 
Кодта цин йæ мад дæр. 
Фæлæ чындз фæллой нæ уарзта, 
Разынд ма налат дæр. 
Æфсин-иу йæ чындзы тæссæй 
Дондзауæй фæрасти. 
Чындз та сихормæ йæ къæсæй 
Кæртмæ дæр нæ касти. 
93 

Зæронд лæг зæгъы: «Тæхуды, 
Бакæн, не ’фсин афтæ. 
Чындз йæхиуыл куыд æрхуда, 
Ахæм хорз уынаффæ». 
Иубон чындз куыд хуыссыд уаты, 
Зæрæдтæ æд къæрта 
Рацыдысты кæртмæ. 
Иу сæ иннæмæ куы хаты: 
— Не ’фсин, дон дæ бæсты ’рдавон? 
— Нæ, нæ лæг, мæхæдæг... 
— Цæй, æз дæр æнцад куыд бадон? 
— Нæ... Нæ дæн æрхæндæг. 
Чындз та ’рбасуцца, куыд давон: 
«Уе скæнæг уæ айса! 
Дон уæ иу æрдавæд абон, 
Уе ’ннæ ’рдавдзæн райсом!» 
ЦЫРГЪЗОНД ЧЫНДЗ 
(Æ м б и с о н д) 
Фидиссагæн ходыгъдтæ æрцындзтау 
Алыбон сæ чындзы цæстмæ дардтой: 
«Талынг къумтæй аргъуанмæ æрцыдтæ, 
Аргъуанау æргъæу-æнгом дæ уæттæ!>> 
Чындз сын уæд: «Мæгуыр хæдзары цардтæн, 
Фæлæ уæм цæмæн кæсы, зæндцух дæн? 
Ау, нæ уынын, аргъуанмæ æрхаудтæн, 
Сауджынтау мыл ку аргъаут æдзухдæр!» 
94 

КЪÆБЫС ÆМÆ САУЦЪИУ 
Æмбисонд 
Уæд, зæгъы, къæбыс сауцъимæ ныккасп 
Цы охыл кæныс алыбон цъæхахст? 
Мæнæн цы вæййы хъахъхъæнын мæ хæс, 
Мæ хицауы цур уый кæнын æххæст. 
Фæлæ дæуæн — æнæнысан дæ уаст, 
Æмæ мын уый вæййы бæгуыдæр маст. 
Ыстахт уæд сауцъиу бæласмæ уæлдæр, 
Ныззарыд ноджы азæлгæ хъæрдæр: 
Фæрæйыс ды дæ хицауы цæстмæ, 
Кæд дын дæ гуыбын бафсадид рæстмæ. 
Зæрдæйæ зард дæм уымæн кæсы уаст, 
Кæй у дæ цард æрмæст д ’ахсæныл баст! 
ТУТТААЛЫМ 
Æмбисонд 
Зæронд лалым хъæугæрон æппæрст... 
Ауыдта йæ рувасы зыд цæст. 
Фенхъæлдта йæ нард фысы фæхсын. 
Цæст фæцъынд, ысцыбæли, тыхсы... 
Былтæ сдæры: «Фенон хорз мæхи! 
Ам нæ хъæуы хин кæнæ тыхми. . 
Ахæм амонд мæм æрхауы хатт». 
Тилы къæдзил, фæстæгтыл æрбадт. 
95 

Февнæлдта дын «фæхсынмæ» уæд сырд. 
Йе скъуыдæй æваст йæ футт ыссыд. 
Рувас дæр мæстæлгъæдæй ысхудт: 
«Нæрдтæн дæр сæ иутæ вæййынц тутт!..» 
Мах æхсæн дæр лалым-лæгтæ ис. 
Бакастæй у зонд, куысты мæцъис. 
Бахъуыд дæ, уæд тутт æмæ сæрниз! 
КЪÆЙНЫХ УАЗÆГ 
Æмбисонд 
Фысым уазæгæн æркарста 
Фынгыл нард кусарты хæйттæ. 
Хаты йæм: 
— Æфсæрмы ма кæн... 
Мæнæ роджы хай дæр — дæу! 
Уазæг сины хай æрбайста: 
— Ай дæр афтæ уæззау нæу. — 
Фынг ыссыгъдæг кодта уазæг, 
Фæлæ хæрд нæ уыд йæ фаг. 
Фысымы цур ма уыд иу хай. 
Уазæг ыл’ æрхæцыд къухæй: 
— Ай ма дæ хъæуы, мыййаг? 
96 

«УÆЗДАН» БИРÆГЪ 
Æмбисонд 
Иу усæн бирæгътæ хордтой йæ фыс. 
Ус сæм ныджджихи: «Уæ рынтæ!..» 
Бирæгъты ’хсæн дæр зæрдæджынтæ ис! 
Иу æй кæд ласы мæнырдæм! >> 
ДÆРЗЫТÆ ’МÆ БÆРÆЗЕ 
Æмбисонд 
Бæрзыты къохы бæрæзе æрзад. 
Арвмæ фæцыдысты бæрзытæ дард. 
Мæргътæ сæ цъуппытæй зарынц фæрнæй. 
Бæрæзе ’мбæхст лæгау бабукъ бынæй. 
Гъе, фæлæ мæргътæм ныссиды хъæрæй: 
Зарут, æдылытæ, бæрзы сæрæй, 
Афтæмæй иу гага уыдоныл нæй. 
Фидауынц бæлæстæ хъæды мæнæй!— 
Уалынмæ хъæдгæсы фæрæт фæзынд: 
— Пыхцылæг, сафыс мæ хъæдæн йæ уынд! 
Фæрæты дзæхстытæ уайтагъд ыссыд. 
Бæрæзе хурмæ фæлдæхтæй хуыссыд. 
Алцы дæр а зæххыл арæзт у раст. 
Маст гага чи дæтты, уымæн та — маст! 
4 Æлдаттаты Виктор 

ХАМАСХОР 
Сæр у булкъау даст. 
Рихи зулмæ фаст... 
Рон йæ дæлбикъ баст... 
Фындзырагъ у саст. 
Цырыхъхъы хъус фаст... 
Дæлфадбос дзы скаст. 
Хæдзармæ йæ ’рхаст... 
Нал лæууы æмраст. 
Бинонтæн у маст... 
Ма дзы кæнут хъаст, 
«Анызта» дзы раст 
Цайцымæнтæй аст... 
Кæурæбын æртаст. 
Мила йæм скасп 
— Уæд, дæ минас барст! 
ЧИСТЬР 
Лæгæй фæзæгъынц лæг. 
Нæ зæгъын лæг Гæцæрæй. 
Козбау кувы ныллæг 
Уæлдæр хицауæн сæрæй. 
Æнæбон хъал Гæбæт 
Йæхи бæрзæндтæм вазы. 
Æрмæст йæхиуыл — мæт... 
Нæ йæм зынæм йæ разы. 

Æлхынцъæрфыг Гæккуы... 
Хуыцау дæ хизæд уымæй! 
Куы дæм ыскæса, куы 
Йæ кусæнуаты къуымæй!.. 
Куы дæм уа цин, Гæлхурх 
Дæрдты йæхи фæласы. 
Фырхæлæгæй йæ хурх 
Йæхи къухтæй нылвасы. 
Ыскъæрæг у Гыбыл 
Йæ уæгъдæвзаг быцæуы. 
Бындзæй ыскæны пыл, 
Пылæй йын бындз нæ цæуы. 
Ахафгæ та дын сой 
Йæ тæразыл куы ’рбары, 
Йæ хъарм дзыппы дæ сом 
Æвæлмонæй ныппары. 
Гæцæр, Гæккуы, Гæбæт, 
Гæлхурх, Гыбыл, Ахафгæ! 
Сымахыл у мæ мæт. 
Кæдмæ уыдзыстут афтæ? 
СÆУДÆДЖЕР ÆМÆ ÆЛХÆНÆГ 
«Алчи зыдгæнæджы 
Бирæгъ фæхоны...» 
К ъ о с т а 

Алчи сæудæджеры 
Зыд лæг нæ хоны. 
Сæудæджер зыд кæй у, 
Æлхæнæг зоны. 
Рихиджын сæудæджер 
Настæ уæй кодта: 
— Балхæнут хорз настæ! — 
Сидтис, хъæр кодта. 
Диссаг хъæр кæнынмæ! 
Цас ын æнтысти! 
Иу лæг æм уалынмæ 
Бæхæй æрхызти. 
Сæудæджер атылди. 
Сомытæ кодта: 
— Ахæм лæхурæг нас 
Чи кæд бахордта?! 
Хинæйдзаг. Цæстытæ 
Лæджырдæм зилы. 
Сомытæ гæнгæ йæ 
Къабæзтæ тилы: 
— Ай та цы диссаг у, 
Райсомæй нырмæ 
Раздæр куыд нæ зындтæ 
Нас æлхæнынмæ? 
Мæгуыр фæзæрдæхæлд, 
Лæууы йæ цуры. 
— Иу нас цæй аргъ кæныс,— 
Зæгъгæ, йæм дзуры. 

Сæудæджер мæгуырыл 
Рагæи у ахуыр. 
Хинæй йæм бахудти, 
Иу цæст ныдздзагъыр. 
Æлхæнæг иу къух йæ 
Дзыппы фæцавта. 
Хæцъилы тыхтытæй 
Мин сомы сласта. 
Дары йæм мин сомы: 
— Ратт мын, цæй, иу нас! 
Зыд лæг фæхъæр кодта: 
— Айс дæхи иуварс! 
Ахæм мæгуыртимæ 
Базар нæ кæнын 
Фондзыссæдз минтыл 
Мæ настæ уæй кæнын! 
«НЫХДЖЫТЫ» «АНЫХТА» 
— Дысон Госæйы фыс «аныхтон». 
Сивыры дзаг ын — фæхсын!.. 
Ахсæв та фермæйæ амырхæм, , 
Никæмæй дзы ис тæрсæн! 
Сарайы чъылдымты бахизæн... 
Гом вæййы каудуар уæрæх. 
Хъомтæн ис диссаджы арф хизæн, 
Æмæ дзы нард галтæ — хæрх! 
101 

Хъалагъур «ныхджыты» бамбæрста; 
Æрхы æрхизынц цæхгæр. 
Къæртдзæххæй ифтыгъд сыл бандзæрста. 
Акалд сæ быны цæхæр! 
— Мæйдары «ныхджытæ», сауналат! 
Абоны «ныхт» уын — цæхджын! 
Искуы ма ардæм æрбавналат, 
«Аныхдзынæн» уæ тыхджын! 
КЕНГУРУ 
Лæугæйæ цыма хъен дур у, 
Фæлæ ызгъоры цырд 
Йæ лыстæг къæхтæй кенгуру 
Æнахуыр бæрзонд сырд. 
Пыхсыты цæст нæ ныкъулы. 
Гæпп-гæпгæнгæ йæ уад. 
Йæ лæппын та йæ дзæкъулы 
Фынæй кæны æнцад. 
ХÆРÆГ 
Арцау хъен лæууынц йæ хъустæ. 
Дарынц къуыпп чысыл йæ рустæ. 
У цыма фæдис-хъæргæнæг, 
Афтæ уасы уынджы... хæрæг. 
102 

КÆРДÆГ 
Сæрвæты цъæх-цъæхид дары, 
Цардæфсæст вæййы, куы уары, 
Фос æм тынг тырнынц цæрдæг — 
У сæ цардыхос... кæрдæг. 
УАСÆГ 
Тарвазмæ ыстæхы растдæр. 
Уасы нæм, цыма къуырма стæм. 
Дардæй нæм куы нæ ’рцыд уазæг, 
Уæд цæуыл цин кæны... уасæг? 
КААМ 
Нæй йын къухтæ, нæй йын къах дæр, 
Дисæй йыл фæмæлæм мах дæр. 
Уалдзæджы куы свæййы хъарм, 
Слæсы уæд йæ хуынкъæй... калм. 
ЦЪИУИМÆ БЫЦÆУЫ 
С а б и т æ н 
Иууыл уалдзæг цин кæм нæ у! 
Зарыд цъиу æдас. 
Зæрдыл абон дæр æрлæууы 
Уый диссаг ныхас. 
103 

Зарыд цъиу: æппæлон зæрдæй 
Бæласæй мæнмæ: 
— Цæй-ма, мемæ цырддаер уадæй 
Чи стæхид хæрдмæ! 
— Цъиу, зæгъ-ма, куыд у дæ мыггаг, 
Хицæн ном дын нæй? 
Радзур-ма бæлвырд дæ хъуыддаг, 
Цы, агурыс мæнæй? 
— Хъус мæм, æз сæрибар царды 
Буц цардæй цæрын. 
У сæйраг мæ цинаг зарды 
Уæлдæфыл тæхын. 
— Зæгъ, уæддæр, цæмæн ыстауыс 
Иудадзыг дæхи? 
Ды бынтон бæстон æмбарыс, 
Царды цин кæми? 
— Кæд дæхи зæххон фæхоныс, 
У домбай дæ зонд, 
Нæй, уæддæр тæхын нæ зоныс 
Ды мæнау бæрзонд. 
Æз бæрзонд фæхъазын арвыл 
Уæлдæфы мæ фаг. 
Худын æз зæххоны цардыл, 
«Чи нæ у тæхаг». 
— Ау, тæхаг, дæхи йедтæмæ, 
’Нхъæл мæнæн нæ дæ? 
Рацу, цæй, быцæуы мемæ, 
Атæхæм хæрдмæ! 

Уалынмæ ыстахт хæдтæхæг. 
Уый разæй та цъиу. 
Бадтæн дзы уым æз мæхæдæг. 
Цинæй дзаг уыд риу! 
Арвы рæсугъд мигъты милыл 
Бацайдагъ нæ хъазт. 
Уалынмæ хæдтæхæг цъиуыл 
Бауагътон æз раст. 
Цъиу мæм уæд æфсæрмы хуызæй 
Ракастис, æнкъард... 
— Оххай, æз мæлын мæ риуæй, 
Дæн бынтон фæллад! 

схоны зынг 
КАДÆГ ФЫДÆЛТЫ ЦАРДÆЙ 
Æнусты фæсæфцæг, нæ раг хорз фыдæлтæ! 
Уæ дуджы къæпхæнтыл уæ намыс бæрзонд. 
Зынынц нæм зæринау уæ цыт æмæ зонд. 
Фæйлаугæ денджызау — уæ нæргæ кадджытæ. 
Тæрс суджы цæхæрау — æндавгæ тæмæн... 
Æмзæрдæ лæгимæ—рæвдаугæ, фæлмæн. 
Мæ дада мæнæн у уæ кадджытты чиныг. 
Йæ зарæджы хъузон — тæнæлвæст фæндыр... 
Ныр дæр ма мæ хъусты — йæ кадæджы мыр... 
Йæ мæллæг цæнгтæй та йæ фæндыр æриста, 
Æмæ йын нылвæста уæд цадæг йæ хъистæ. 
Æмæ та мын кадæг кæуæгау куы систа: 
«Ох хæхтæ, нæ хæхтæ! Цъæхайнæг къæдзæхтæ! 
Нæ хъарм тугæй ахуырст, цæссыгæй æхсад! 
Хъысмæт нын уæ риуыл нындæгъта нæ цард! 
Ныккæлой йыл тугтæ, о, уыцы бæстæйыл, 
Кæм фæзынд фыццагдæр мæгуырæн æлдар, 
Кæм ысси цагъайраг æхгæддзых-æбар! 
Тырсыгом уынгæг у, тæгæнайау къултæ... 
Зымæгон ингæнау, йæ бакаст — мæрдон. 
Нæ тауби æлдармæ — нæ удтæ, нæ бон. 
106 

Нæ хосгæрст нæ четæн куырæтæй цыбырдæр. 
Нымæты фæдджитау нæ хуымгæнды зæхх. 
Нæ уæнгтæ ысбаста рæстæджы уæрдæх. 
Цъыбыртт цъиуы ахстон — нæ цæрæн бынæттæ. 
Йæ цар дын кæд къулæгæй не ’рцыди над, 
Къæвда бон дæ къæсы æмырцъæгæй бад. 
Дæ зæйц дыл куы скæуой æххормаг, æгæрццæй, 
Дæ сафа-рæхысыл куы сæвæра рыг, 
Дæ хъуырмæ куы ссæуой дæ мæт æмæ хъыг, 
Æркув уæд йæ къæхтæм дæ тауби æлдарæн, 
Цыма дын Хуыцауы тæрхонæй у фыст, 
Æлгъыст лæджы ном дыл ысбадт 
уæд — æххуырст! 
Æмæ дын уæд хуры цæст фестдзæн тæгæр их, 
Æмæ дæ нылвасдзæн дæ царды цъысым. 
Æлдары уæтæртæ — дæ хуыздæр фысым. 
Мæ фæндыр, ысдзур, цæй, дæ 
уынгæг .хъæлæсæй! 
Нæ азар ысхъарæм, нæ удгой зæгъæм, 
Куыд бабын æлдары фыййау лæг Сæхæм. 
Тырсыгомы къæйтыл фæйлаугæ дон Суатъис 
Цæф калмау тызмæгæй кæм уайы æнус, 
Уым, фæзы æлдарæн — бæстыхæйттæ, мус. 
Хæлуарæджы тынау ныттыгъта цæрæнтæ. 
Æнамонд бындзау дзы Сæхæм дæр фæтыхст. 
Æлдарæй æййæфта æфхæрд æмæ тыхст. 
107 

Къуылых лæг/тæнтъихæг, зæронд хус къæссайау, 
Лæбырд кæрц—сæгъдзармæй, дæркъдзармæй— 
7 йæ худ. 
Бæрзонд хох хизæнтыл нæ уыдис тæппуд. 
Йæ цъæхснаг æхситтæй куы азæлыд хох-къул. 
Æрмæвæрд æмбырдæй куы дардта йæ фос. 
Йæ зæлланг æхситт уыд фысвосæн сæрбос. 
Хæххон æрдз тызмæг у, æгъатыр, æвадат. 
Æнæхсныст къуымбил мигъ æрæнцайы тарф. 
Сæхæм дзы æд рæгъау куы аныгъуылд арф. 
Фыдбылыз æмхиц у. Фæвæййы тызмæг сырд. 
Ыздухгæ гуылф донау, куы сызмæлы дзуг. 
Сæхæмæн фыр тæссæй куы ссудзы йæ туг. 
Дæ дзугæй куы расхъиуа иунæг дæр былæй, 
Æрдзæсæр рæгъауыл уæд ауигъ дæ къух. 
Цы ма уæд? Сæ фæстæ дæхи дæр нынтъух! 
Сæхæм ма ыслæууы йæ тарст фосы размæ, 
Сæлæф миты зæйау куы фессæндынц фос, 
Цыма йыл фыдæнæн уым фесты æмвос. 
Уырдуртау1 нызгъæлынц уым хох-рындзæй 
фыстæ. 
Нызгъæлат, нæ хæхтæ, кæд уыл нæй цæрæн! 
Сæхæмы сæ разæй ныккодтой дæрæн. 
Ыску ныр, мæ фæндыр, дæ уынгæг хъæлæстæй! 
Куы рахауд Сæхæмæн йæ Сафа-рæхыс! 
Бындар ын кæд баззад, мæн уымæй фæрсыс? 
’Уырдуртæ- уираг, дойнаг дуртæ. 
108 

Нырризут, нæ хæхтæ, нæ хъарджыты хъæртæй! 
Нæ цард дæр, нæ мард дæр — уæ къæйтыл 
ныхæст! 
Уæ уæлæ Сæхæмæн ис иу фырт æрмæст. 
Æмæ уыл ныууагъта йæ бонты рухс фьфтæн, 
Ацæмæз — йæ иунæг цæрæццаг хъæбул. 
Нырма уал сах бады йæ зæнхъайы хъул. 
Æккацæй-æккацмæ ныхъхъавы лæмбынæг. 
Æнæхæрам хъулæн фæцæуы йæ къæрцц. 
Æрсыты тындтытау ыскъуыдтæ йæ кæрц. 
Сæнт саудзаст Ацæмæз. Сырх хъуырмыз 
йæ рустæ. 
Домбайы хъæвдынау æхсарджын, гуырдых. 
Лæгдзинад, æхсарæй нæ фæци къуымых. 
Куы саразынц ерыс лæппутæ сæ фæттæй, 
Ацæмæз — цæхæрцæст — рæстдзæвин, сæрæн. 
Ныккæны уæд мысан йæ фатæй дæрæн. 
Æлдары сылкъи фырт Мæцыхъо дæр фехсы. 
Фæивгъуыйы мысан. фæвæййы æмбылд. 
Йæ худ ын мысанæн æвæрын æмбæлд. 
Фæлæ йæ нæ хæссы йæ сæрмæ уæздан гуырд. 
Æппары Ацæмæ æфхæрæн ныхас: 
«Æлдарæн йæ цагъар фæхæцы йæ фарс!» 
Ныззилы уæд цъилау фырмæстæй Ацæмæз. 
Мæцыхъойы сæрæй куы фелвасы худ: 
« Нæ дæ хъуыд уæд ерыс кæнын дæр, тæппуд!» 
109 

Хæрдмæ уæд нывзилы Ацæмæз уæлдзарм худ. 
Хæрдмæ йыл ныккæнынц сæ фæттæ æмдзæф. 
Æрхауы цъыфдзастмæ пыхцылтæй дæрддзæф. 
Ныххудынц Тырсыйы лæппутæ кæл-кæлæй: 
«Мæцыхъо, дæ худ дын фæхуыдтам цæргæс. 
Фæуай йæм дæхæдæг, бæлвырд æм æркæс!» 
Фыдæлтæй куы баззад æмбисондæн рагæй: 
«Фæрæтæн йæ хæцæн куы нæ уаид хъæд, 
Нæ цæуид бæлæстыл фæрæты бон уæд». 
Æрлæууынц чапартæ Мæцыхъойы фарсмæ. 
Ацæйыл куы кæнынц æвзарæн сæ тых. 
Къуыры сын Ацæмæз уæндонæй сæ ных: 
«Æххуырстæн йæ уавæр хъысмæтæй 
нывонд у. 
Сымах та нæл фыстау — æлхæд æмæ уæй... 
Ирон лæджы намыс уæ туджы ’вæрд нæй! 
Æмæ сæм нывзиды Ацæмæз æвзыгъдæй. 
Æмæ сыл нывзилы æнæуынон маст. 
Фæлæ цу, ды равзар зылын æмæ расты. 
Æнæдомд æфсургъау ызгъорынц нæ азтæ. 
Йæ рæстæгыл алцы фæивы йæ конд. 
Ацæмæз фæасхуыз, бæзæрхыг, бæрзонд. 
Сæ^дзыдау — йæ рустæ. Йæ фындзы бын хилтæ. 
Йæ хъисын куырæты фæдджитæ æмпъызт. 
Æлдарæн йæ царды æмпъузæн—æххуырст. 
110 

Æмæ та Ацæ дæр йæ фыды фæндæгтыл 
Æлдарæн уæлхохмæ ыздæхта йæ фос. 
Æвзист къусау й ’амонд фæцъула, фæнос. 
Тырсыгомы фидауц Ацæйæн йæ фæлгонц. 
Чызджытæн йæ фенд уыд рæвдыд æмæ цин 
Æмæ дзы йæхицæн дæр уарзон фæци. 
Дзерассæ рæсугъд у, æвæрд æгъдау, зондджын. 
Фæлæ уыд Ацæйау цъагъайраг, æххуырст. 
Æлдармæ уыдысты йæ бартæ, йæ куыст. 
Мæцыхъо ныхилы Дзерассæмæ хинæй. 
Æмæ йæм ныкъулы фæлывдæй йæ цæст. 
Куы саразы йемæ хъаруйæ тыххæст. 
Фæлвары, æрдомы, ныхгæны йыл дуæрттæ. 
Дзерассæ сæрæн у, нæ комы сæттын. 
Иæ зæрдæ æрмæстдæр Ацæйæн дæтты. 
Фæвæййы мæстæй хæлд Мæцыхъо Ацæмæ, 
Фæлæ йыл хъаруйæ нæ цæуы йæ бон. 
Йæ маст та дзы сисынмæ хъавыд ызнон. 
Йæ саргъы ехс хъазты æрæппары зæхмæ. 
Йæ къухы амындæй фæуромы хъазт. 
Дзерассæмæ зулмæ ныкъуылд цæстæй каст. 
Æмæ дын æлдарон Ацæмæ куы дзуры: 
«Цы лæууыс, мæ цагъар, хæбæцæй мæ цуры? 
Ысдæтт мын мæ къухмæ цырд зæххæй мæ ехс!» 
Хур арвыл фæтари, ныттылд цыма донмæ. 
Тырсыгом — æгуыппæг... Чырынау — æмыр. 
Ныссыпп ысты адæм: «Цы уыдзæнис ныр!?» 
111 

Цыма йын йæ бæрзæй æркъуырдис Ацæйæн, 
Цыма йын йæ фарсы фæцавдæуыд арц, 
Ныууынæргъы афтæ, цыма уыд цæф арс. 
Фырмæстæй ыссудзы! Цъæх пиллон ыскалы. 
Мæцыхъойы уæлхъус куы февзæры ’вваст. 
Æмæ йæм йæ тугдзыд цæстытæй ныккаст. 
Ехс фелвасы зæххæй, æмæ дзы Ацæмæз 
Ныккæны дзæхстытæ Мæцыхъойæн тынп 
Ныртæккæ, кæд, ме ’лдар, нæ фестай 
сырх зынг! 
Ныффидæм нæ хæстæ, уæздан гуырд. 
æгъдауыл!» — 
Æрбазилы фарсыл йæ карды кæрддзæм, 
Ныртæккæ йæ фыддæр ызнаджы кæрддзæн. 
Уæд адæм ныккæлынц Ацæмæзыл хатгæ: 
«Нæ, ма кæн, Ацæмæз! Нæ уавæр æмбар! 
Куы нæ дæм уа бæртæ, æфхæрæгæн бар!» 
Кæуæгау ыскæны фырмæстæй Ацæмæз, 
Цыма йын йæ уæнгтæ уæрдæхæй ысбаст, 
Æрхауд цыма дурмæ, тæнавгау ныссаст. 
Æнæдомд куыр-галыл куыд сæвæрай цъутта, 
Ацæмæз — мæстæфхæрд йæхиуыл хæцыд. 
Сæргуыбыр, уæнтæхъил йæ къæсмæ фæцыд. 
Хæхбæсты сæрдыгон имонау æхсæвты 
Цъæх арвæн йæ ирдист æртæхыл нывгонд. 
Йæхи йын цæрæг уд куы кæны нывонд. 
112 

Мæй худы ’мæ хъазы й^е дзадджын тæбæгъы. 
Цъæх зæлдаг кæрдæнау йæ алыварс арв. 
Тырсыгом йæ бынмæ куы бафынæй тарф. 
Фæйлаугæ дон Суатъисы былæй ыссæуы 
Æрыгон дыууæ уды уарзты ныхас. 
Йæ хихтæй сæ ’мбæрзы цъæх нæзы бæлас. 
Зæрдæбынæй сусæг сæ узæлгæ дзырдтæ: 
— Дзерассæ! — Ацæмæз! -^- Мæ дуне! 
— Мæ цæст! 
Сæ зæрдæты фæндон ныр баци æххæст. 
Ныззар ныр, мæ фæндыр, дæ Цъæхснаг 
\ хъæлæсæй! 
Ацæ ’мæ Дзерассæ уыдзысты ныр, къай. 
Нæ хæхты хæрзамонд фæуæд-иу сæ хай! 
Тырсыгом ыскодта йæ сæрдыгон дара^с. 
Зымæфхæрд сабитæн сæ рæстæг æрзылд. 
Гæлæмытæй хъазынц ныр цъæхнæу фæзкл. 
Кæм хъазынц цъæх арвыл йæ сæрмæ цæргæстæ, 
Кæм æхсы æхсæрдзæн къæдзæх къулы фæхстæ, 
Уым нард фос æртымбыл æфсæст хизы фæстæ. 
Сæ фыййау Ацæмæз ысуадзы йæ ф^æллад. 
Æмбисбон ысцагътой йæ фыстæ сынæр. 
Рæвдауы сæ уæлдæф. Нæ кæнынц уынæр. 
Куыд хорз у йæ дарæн! Нæудзар æмæ сатæг! 
Ацæмæз йæ уæйлаг нымæтыл æрбадт. 
Лæппу дæр йæ сæнттыл куыд нæ вæййы хатт! 
113 

Æдзæгвæз æрхуыссы æдзæм æмæ сабыр. 
Йæ царды сагъæстæ ысцæгъды йæ зонд: 
«Цæмæн ыстæм фосау æлдарæн нывонд?!» 
Йæ сæрмæ бæрзбæлас цыма у Дзерассæ. 
Ацæ йæм уæлгоммæ æдзæмæй кæсы, 
Цæстæй та цъæх арвыл йæ сæнттæ фыссы. 
Зыны йæм, бæрзæндты куыд рог зилы цæргæс. 
Ацæ йæм, мæгуырæг, куы сисы хæлæк 
’ «Дæу хуызæн сæрибар кæд уыдзæни лæг!» 
Ацæмæз ыстыхсы, /кæсагау ыстæлфы, 
Цыма йын йæ риуМæ ныддардæуыд фат, 
Цыма йыл ыссыг^ди зындоны цъæх арт. 
Фæллад æмæ ’фхæрдыл йæ хуыссæг тых кæны. 
Ацæ дæр йæ/гыхстæй æрфынæй, æрхъус. 
Фæзынд æу’йæ фыны Мæцыхъойы мус. 
/ 
Цыма дзй Дзерассæ уым хуртуангæс бады, 
Цыма йæм æвналы Мæцыхъо-ируст1. 
Цыма у Дзерассæ йæ номыл мæнг ус. 
Цæрæг уд зæрдæниз, фыр мæстæй ыстъæлфы. 
Ацймæз йæ фынтæй ыстыхсы, ыстæлфы. 
Йа^фæндтæ ызгъæлынц, ныввæййынц 
ыстъæлха. 
«Мæнæн дæр мæ нымæт хъуынтæй у, 
зæххыстæн!» — 
Мæцыхъо ныффæнд кодта афтæ æрмæст. 
Хъыримаг йæ къухты хæстонау æлвæст. 
И р у с т — хиуарзæх — эгоист. 
114 

Фæцæуы ируст лæг. Кæдæм хъуызы къæйтыл? 
Хæстæввонг къæрныхау хæтæлыл хæцы. 
Куы сабыр, куы цырддæр фæвæййы йæ цыд. 
Ыссыди, исхæццæ йæ фосы хизæнтæм. 
Куы ахæссы хъавгæ йæ дарæнтыл цæст. 
Æмæ дзы Ацæйыл фынæйæ æрхæст. 
Æрбады. Ныхъхъавы. Йæ хæтæлы фындзæй 
Æрцахсы Ацæйы — дæлгоммæ фынæй. 
Куы атæха нæмыг, ыздахæн ын нæй! 
Уый саухох нæ ракалд йæ бынты бындзарæй! 
Уый Сафа йæ рæхыс нæ рахста æргом! 
Хъыримаджы нæрдæй ныййазæлы ком! 
Цæф арсы уынæргъд ма ныккодта Ацæмæз. 
Ыстæй уæд къæйдурау æруæззау, фæци. 
Мæцыхъойы зæрдæ гъе уый хыгъд ысцин. 
Ацæйы цæсгомыл мæрдон хуыз æрбадт. 
Йæ цæхæрцæстыты хæрæмигъ æрбадт. 
Йæ хъарм туг йæ хъуыры фæзгъæртæй фæбадт. 
Æрбацыд Мæцыхъо. Æрлæууы йæ цуры. 
Егъау тамакойау цыд фæздæг хæтæлæй. 
Ызды нæмыг акаст Ацæйы уæлтæнæй. 
Сæрыстырæй мардмæ былысчъилæй дзуры: 
«Мæ сæгъгæс, æрæвзар дæ тых ныр мæ 
тыхыл!» — 
Иæ топпы цæгат ын æруадзы йæ ныхыл. 
115 

«Дæ амонд ыссардтай мæ топпы гæрахæй. 
Дæ цæф дын æмпъуздзæн Барастыр 
æндахæй»!— 
Æмæ та ысцæвы Ацæйы йæ къахæй. * 
Æрцæуы Мæцыхъо Тырсыйы тæссæрттыл. 
Йæхицæн фыр цинæй йæхинымæр зары. 
Йæхицæн йæ зæрдæ рæвдауын æвзары: 
«Дзерассæ рæсугъд у! Дзерассæ мæн уыдзæн! 
Дзерассæйы хуызæн нæ кæмтты кæм уыдзæн! 
Дзерассæ ныр ахсæв мæн уыдзæн! Мæн 
уыдзæн!» 
Хур акъул сырх зынгæй йæ цæхæртæ калгæ. 
Хъæбæрхоры хуртуан æхсæрау ысхус. 
Дзерассæйы къухты егъау хъæзын къус. 
Æвгæны йæ хуртуан къæссатæм, къæртатæм: 
Къæвдайæ тæссаг у. Мæ хуртуан хæссон. 
Ысуымæл йæ гага, мæ хицау — мæ сон!» 
Дур арвæй æрхаудис! — фæзынд æм Мæцыхъо! 
Йæ уæлхъус æрлæууы, цыма у хæстон. 
Дзерассæмæ худы æвæлмон-бæстон: 
«Фæцæуы ныр ме ’ххуырст Барастыры бæстæм. 
Дзæнæтон цъæх нæууыл мæрдфынæй кæна. 
Йæ дарæн бæрзы бын ныр зайдзæн хъуына! 
Дзерассæ фæсæнтдзæф, йæ хъоппæг цæстытæ 
Мæцыхъомæ дары. Фæливы йæ зонд. 
.Фæивта цикъæйау йæ цæсгомы конд. 
116 

Æрхаудис хъæзын къус йæ къухтæй, фæтулы... 
Сæлæф митау тайы Дзерассæйы тых. 
Кæмæ дзура? Иууыл уыгæрдæны — сых! 
Ызгъоры Ацæмæ хæкъуырцц куыд, фæдисæй. 
Куы зоны фыййауæн йæ дарæн бынат. 
Арв базмæлд, хæстæгран æрцавта йæ фат. 
Арв систа гæрæхтæ, арв калдта цæхæртæ... 
Фæкъæртт та уæларвон цæссыджы къæсса. 
Ныууымæл. Ныддаргъ и Тырсыйы тæссар. 
Дзерассæ ызгъоры дзыназгæ. Ныддонласт. 
Йæ даргъ сау дзыккутыл æрызгъоры дон. 
Фыд сахат лæджы цард нæ вæййы фæндон. 
Ныддæлгом Дзерассæ Ацæйыл дзыназгæ. 
Лæбуры йæ рустæм, ныххойы йæ риу: 
«Уæ бабын дæн, Ацæ! Мæ цард ма ныр циу! 
Уæ сау туг ныууара, æлдæрттæ, уæ сæртыл! 
Уæ хæхтæ ’мæ зæйтæ ныккæлой уæ сæртыл! 
Уæ бур рондз фæкалат уæ хъæздыг 
къæсæртыл!» 
Лыгъдысты къæвдайæ уым хосдзау лæппутæ, 
Дзерассæйы хъарæг сæ хъустыл æруад. 
Куы фестынц йæ цуры æмхуызон-æмвæнд. 
Дæ фыдгулæн фенай, цы федтой ам абон: 
Ацæйы цæсгомыл къæвдайы дон уад, 
Йæ четæн куырæтыл йæ хъарм туг фæуад. 
117 

Ныххостой сæ сæртæ Ацæйы лымæнтæ. 
Уæд фыййæутты дарæн куы фестад зындон. 
Къæвдайау ызгъордта сæ цæстыты дон. 
Хæххон æрдз — фæливаг. Фæпырх ысты 
мигътæ. 
Фæуагътой сæ тъизын, фæлыгъыдысты дард. 
Æмæ та уæд мæргътæн куы райхъуыст сæ зард. 
Тырсыгомы фахсыл — йæ хуссар фæтæнтæ. 
Æмæрттывд куы кæны йæ дидин пæлæз 
Ацæйæн йæ ингæн-уæлвæндаг цъæх фæз. 
Сæ цæссыг ныссæрфынц. Сæ худтæ сæ къухты. 
Фырмæстæй хъæрзæгау ныуулæфынц арф, 
Сæ бæрзæйтыл цыма æрæнцади арв. 
Уæндон хуыз куы райсы, ысхæцы йæ сæрыл 
Ацæйы лымæн лæг, сæрæнгуырд Гæба, 
Ныккæны йæ карды æфсæйнагæн ба: 
«Ныккæлут мыл хæхтæ! Мæ сæр уæд уæ быны, 
Куы нæ райсон ахсæв Ацæйæн йæ туг, 
Тырсыгом, дæ фарн мæ фæкæнæд хуыдуг!» 
Фæцыдысты адæм. Гæба ’мæ Дзерассæ 
Сæ тугисты тæрхон уæлмæрдты хæссынц. 
Сæхиуыл æрталынг æнхъæлмæ кæсынц. 
Уымæл æмæ сатæг сæрдыгон æхсæвы 
Йæ зæхбын къæсæрыл зæронд ус ысбадт. 
Гæтæзи — Ацæйæн йæ ныййарæг мад. 
118 

Цæлхæмбырд æрвæййынц йæ цуры цагъартæ. 
Кæуын æмæ хъарæгæн ралæууыд рад. 
Сæ цæссыг Тырсыйы æхсæрдзæнау уад. 
Сæ хуыссæг фæхауди Ацæйы æмбæлттæн. 
Сæ улæфт хъæрзæгау, æнтъыснæг — 
мæрдджын. 
Дзыназы сæ астæу мæллæг ус — дæрдджын. 
Фæззыгон сыфтæртау йæ армы тъæпæнтæ. 
Ныттигъы, ныххойы йæ риуы гуыдыр: 
«Дæ фыдау дæ цард дæр æнамонд, цыбыр!. 
Цы ма мын кæндзынæ? Куыд ма дын 
цæрдзынæн? 
Ацæмæз, мæ иунæг — мæ царды цæджындз. 
Уæд та ма мæ цæстæй куы федтаин чындз!— 
Ныккæуы Гæтæзи,— цы фæдæ, Дзерассæ? 
Дæ цард дæр мæ цардау æнамонд фæци. 
Нæ федтай дæ цины сæрзæды хæцъил!» 
Фæзынд сæм Мæцыхъо! Ысхойы зæронды. 
Ысцæвы йæ къахæй. Æрлæууы хæбæц. 
Ныссиды Гæтæзи: — Дæ туджы фæмæц!— 
Лæгсырд та кæд уыди лæджы ’взаг æмбарæг? 
— Цы фæци Дзерассæ? Кæм æрцыд нымæхст? 
Зæгъут æй! — æмæ та Гæтæзийæн дзæхст! 
Тæнæг у лæгдзарм, фæлæ фидар, фæразон. 
Уæддæр нæу, цæвиттон, цæнгæт йе æндон. 
Фыдгулæн куы бакæлид афтæ йæ бон! 
119 

Æруагъта Гæтæзыл хъыримаджы цæгат. 
Зæронд усы русыл куы ’рлæсы йæ туг. 
Ныхъхъæрзыд... æрфæлдæхти, систа йæ уд! 
Цъæх арвыл ыстъалы цæхæркалгæ атахт, 
Нызгъæлæн, ныттæгæл, ныххæлиу æнус, 
Ыстъалыты астæу ныр нал кæндзæн рухс. 
Сыхаг ус Ханиффæ ныккæны йæ хъарæг, 
Гæтæзы цæсгомыл æрхæссы йæ арм. 
Цæссыг дзы цы ’рхауа — ыстæг æмæ царм: 
«Ныккæут, мæ хуртæ! Кæуинаг нæ сæртæ!.. 
Кæуын æмæ хъарæг — нæ цардыл ныхæст. 
Фыдохы цæссыгтæ æвзарæм æрмæст!» 
Æмбисæхсæв ахызт йæ арæнæй бонмæ. 
Бæрзонд хæхты сæрмæ сæнт сау мигъ фæкъул. 
Мæй мигъты æккойыл — уæзхæссæн дзæкъул... 
Уымæлдзыд уæлдæфы тæнæг мигъ æврагъау 
Тырсыгомыл бады æнкъардæй ныллæг. 
Æнцонтæй нæ уыны йæ развæндаг лæг. 
Кæйдæр куыдз ыстыхстй сæрзилæны фынтæй. 
Кæцæйдæр æрцахсы къæхтыхъæр йæ хъус. 
Фæлладæй æвæндон ысрæйы фæсус. 
Кæйдæр хæлд мæсыгæй уыг уасы ’мæ уасы. 
Æлвæстхъуыр хæкъуырццау, кæуæгау йæ уаст, 
Цыма йæ æвдæрзы мардджынтæн сæ маст. 
Кæйдæр мард æрыгас Тырсыйы уæлмæрдты, 
Æндæра зæппадзæй цæмæн зыны рухс? 
Цыдæр сусæг ныхас дзы ахсы мæ хъус. 
120 

Æвæдзы, Ацæйы нæ уадзынц сæхимæ, 
Æви йын «æгас цу, нæ уазæг», зæгъынц. 
Йæ мæрдтæм фæндаг ын дыдзы рухс кæнынц? 
Мыййаг кæд æдзард фыд йæ размæ æруади, 
Дзæмдзæмы донæй йын йæ топдзæф бæдты, 
Йæ бæх ын дзæнæтон фæндагмæ дæтты. 
Уый диссаг! Зындонæй кæйдæр мæрдтæ 
лидзынц! 
Нымæхсгæ зæппадзæй куы рахизы лæг. 
Йæ фæдыл сылгоймаг æрхизы сындæг. 
Фæзынунц æмбæхсгæ зæппадзы цæгатварс. 
Ысласы нæлгоймаг йæ кæрддзæмæй кард. 
Æмæ дзы куы хæры мæстæлгъæдæй ард: 
«Æфсарм æмæ намыс — зæххон лæджы хæзна... 
Уыдтæ дзы, Ацæмæз, хъæздыг лæг ды дæр, 
Фæлæ дын нæ бантыст дæ царды фылдæр! 
Кæй аххос, кæй къухæй фæхицæн дæ махæй, 
Цагъайраг кæй цæсты нæ мары æрду, 
Тæригъæд нæ уыдзæн ныккалын йæ туг! 
Фæуæд нын æвдисæн дæ ингæн, Ацæмæз! 
Мæ къухты кæд æхсæв нæ сарæхса кард, 
Уæд райсом дæ фарсмæ æвæрд уæд мæ мард!» 
Фæцухи фыццаг фын Тырсыгомы базæй. 
Æруагъта дыккаг фын хæхбæстыл йæ сæр. 
Æдзæрæгхуыз, сабыр æлдары к’ьæсæр. 
121 

Æрлæууы Хъæбатыр æлдарæн ^æ кæрты. 
Ингæнау æхгæд кæрт... Ызмæлæг дзы нæй. 
Чапартæ, йæ куитæ йæ мусы фынæй. 
Бæрзондæвæрд галуан — Мæцыхъойы цæрæн. 
Йæ фыд ын ыскодта йæ усгур фыртæн. 
Йæ тыргътæ фæйнæгæй, фæйнæрдæм фæтæн. 
Уый ног чындз нæ хиздзæн Мæцыхъойы уатмæ. 
Нæ уардзæн мыдыкъус фæсалæйæ чындз. 
Фæлдæхдзæн Мæцыхъойы царды цæджындз! 
Уый домбай нæ бырсы йæ амæттаг сырдмæ. 
Уый сугдзау нæ райста йæ къухтæм фæрæт, 
Мæцыхъойæн ахсæв — йæ судзгæ мæлæт! 
«Дæ кæнæг мæрдты дæр фæбада дзæнæты!» — 
Хъæбатыры къухы уæз фæрæт цыргъæй. 
Ныртæккæ йæ райста æлдары тыргъæй. 
Хъæбатыр ныббырсы Мæцыхъойы уатмæ. 
Дзерассæ йæ фарсмæ нæ лæууы, нæ дард. 
Йæ къухты Хъæбатыры уисдзæгъдæн кард. 
Мæцыхъо ныффынæй йæ уаты фæсминас. 
Йæ фынгыл куыры фыд, хъæбæр нозт — 
бæркад. 
Йæхицæй ныббуци йæ митæй, мæнгард! 
Ысризынц фыр мæстæй Хъæбатыры уæнгтæ. 
Ныккæны Мæцыхъойыл хуыссæнмæ ту: 
«Æлгъагæй куыд исон ам ахсæв мæ туг! 
122 

— Цæй, рабад, уæздан гуырд! Ныффидæм нæ 
хæстæ! — 
Ныннæры йæ хъæлæс Хъæбатырæн уæд, — 
Фæткæн нын ирон лæджы хæс фыст фæуæд! 
Куы скæсы Мæцыхъо йæ нозтджын цæстытæй, 
Куы фены йæ сæрмæ фæрæты цыргъ ком,— 
Йæхицæй дæр айрох, æвæдзы, йæ ном. 
Фæлæ йæ нæ цæвы. Æруадзы йæ фæрæт. 
Мæцыхъомæ баздæхт Хъæбатыр æнцад: 
Цæмæн-иу ныййары дæ хуызæттæ мад? 
Нæ рауад хуыздæртæй дæуæн дæр дæ хъысмæт. 
Ныр та у дæ райгуырæн сахат мæ бар. 
Кæнын дын зæрдæйæ æххуырсты лæвар! 
Æмæ йыл æруадзы Хъæбатыр уæз фæрæт. 
Æмæ йæ куы сисы дзæхстытæ æваст. 
Æмæ дзы зæрдиагæй куы сисы йæ маст. 
Ныр базыл сындæггай æрæвæры фæрæт: 
Ныффæлдæхт, æлдарон, дæ царды цæджындз! 
Дæ къæсæртыл зайдзæн хæмпæл æмæ сындз! 
Нæ хæххон ысхон дур, сызгъæрин æрбауай! 
Нæ бахъуаджы сахат нæ саразыс тынп 
Нæ хиконд ызныхыл æвæрыс дæ зынг! 
Æмæ сæ куы сласы йæ дзыппæй хæзнатау. 
Хъæбатыры къухты ыссæуы сæ цъыкк. 
Ысхон дуры цæхæр нæ фæвæййы сыкк. 
123 

Нæ зыдтай, мæгуырæг, фыдæлты æмбисонд: 
«Дæ нымæт пæлæзджынмæ макуыдæр сис, 
У фидар æххуырстæн йæ пæлæзы хъис!» 
Цæхæрзынг æфтауы Хъæбатыр цæрæнтыл: 
«Ысхон дуры зынг сын нæ лæвар фæуæд!» 
Сæ ардхæрд куы баххæст, нымæхсынц 
сæ фæд. 
Ыссыгъдис сæуæхсид ыскæсæны тæрттыл. 
Сыгъдысты æлдарæн йæ хордон, йæ мус. 
Сæуæхсиды рухсыл æмбæлдис йæ рухс. 
Фæци ныр йæ кадæг. Æрсабыр йæ фæндыр. 
Дада мæм æрбакасг. «Ныффæллад мæ сæр. 
Гъе уыдоны ’рцыдмæ дзæбæхæй фæцæр!» 
124 

КÆМÆН ЦÆУЫ 
ÆВÆЛМОНÆЙ ЙÆ ЦАРД 
ПОЭМÆ Н. А. НЕКРАСОВМÆ ГÆСГÆ 
Кæм бæстæйы уыд, базон æй, 
Кæцы азы уыд, банымай, 
Куы сæмбæлдысты базары 
Зæхкурæг лæгтæй авд. 
Уыдысты алы колхозтæй: 
«Уæлахизæй», «Хъазуатонæй», 
«Къоста», «Иссæ», «Коммунæйæ», 
«Сæуæхсидæй», «Бæркад». 
Нæй азмæлæнтæ базары 
Фæсденджызæй ласт дзаумæттæй: 
Костюм, пъалто, ныхахорæн, 
«Инвайт», какао, чъиу. 
Чи балхæдта сатин хæдон, 
Кæмæн йæ хæлаф алæбырд. 
Чи балхæдта нартхоры пут, 
Æмыс гуылтæн та — фиу. 
Цыма нæ бæстыл сой ракалд, 
Æруарыд ныл бæркады хос 
Цъыс-цъысгæнгæ тæвд физонæг 
Хъазар аргъыл уæййаг. 
Нæлгæфы дзидза, тахынæг, 
Хъæбæр нозтимæ карчы фыд... 
Дæуæн дæр сæ æрцагуырдта 
Дæ зæрдæ кæд, мыййаг? 
Гермайнаг цыллæ дарæстæ, 
Персайнаг къулы гауызтæ, 
125 

Испайнаг сæрак къурткæтæ. 
Æрдардтай сæм дæ хъус? 
Ызгъорынц сыл дæ цæстытæ, 
Ныхъхъуыры сæ дæ миддуне, 
Фæнды дæу дæр сæ балхæнын, 
Фæлæ дæ дзыпп у хус! 
Цы бакæна фæллойгæнæг? 
Зæхкусаг лæг — бынтон бæгънæг. 
Нæ исæм мызд ныр афæдзгай. 
Нæ сæр нæ кой ыссиГ 
Зынтæй дарæм нæ бинонты. 
Лæг нал зоны йæхионты. 
Цæмæй фæхынца уазæджы 
Бæркадкъухæй æфсин? > 
Ызмæлынц дзыллæ базары 
Зымæгон хъызт бон уазалы. 
Кæмæн нæрдæй йæ хид кæлы, 
Чи ихæнæй ныцъцъæх! 
— Ирон лæгæн нæ баззади,— 
Зæгъы Тего,— сæудæджерад. 
Ныр та нæ цард у базарæй. 
Фыдæлты фарн ныццæхх! 
Куы схицæн ысты базарæй, 
Сæхи уæд райстой кæронмæ. 
Уæд авдæй дæр зæхкусджытæ, 
Сæ бакастæй — бæрæг. 
Сæ иумæ уыд чысыл дзоныгъ, 
Лæгуæрдон уыдис иннæмæ, 
Чи фистæг лæг хордзенимæ, 
Сæ иумæ та — хæрæг. 

Æрбадтысты уæд авдæй дæр 
Ыстыр базары хæдкæрон 
Чи дурыл, чи та дзоныгъыл. 
Сæ хъæууон хуыз— бæрæг. 
Тебо уæд систа хордзенæй 
Кæддæры конд хъæбæр арахъ. 
Уыд гоцъобийы хъуырæн та 
Нартхор-хъузгæй къæрмæг. 
— Фыдæлты гъдау нæ халдзыстæм. 
Ирон сидт вæййы хистæрæй. 
Дæумæ ис, Тего, сидты бар,— 
Æрхатыд æм Дзæрæх. 
Фæсидт Тего: «Ыстыр Хуыцау! 
Нæ цард ныззылд йæ бындурыл! 
О, Уастырджи! Уæ хорзæхæй, 
Æркæсут нæм дзæбæх! 
Æрмæст нæ царды агурæм 
Нæхи зæххыл фæллой кæнын. 
Зæхкусæгæн йæ царды хос — 
Йæ фæззæджы бæркад! 
Æмæ нæ дуг æрсабыр уæд!! 
Тыхми, лæгмард куыд нæ уал уой! 
Лæджы туджы ’вдылд — кард!» 
Тего дзы иу хуыпп акодта. 
Ныккæрзыдта хъæбæр нозтæй, 
Стæй йæ дарддæр авæрдта, 
Цыма куывды фæсидт. 
Фæйнæ рæгъы дзы анызтой, 
Цыхты къæрттытæ ахордтой. 
Хъæрæй Сæм райхъуыст базарæй 
Фæдисоны æхситт. 

Йæ фæдыл та кæуын хъæлæс 
«Фæдавынц мын мæ цыхтытæ — 
Мæ сабиты хъуырæй ыскъуыд! 
Хæцут ма сыл! Фæдис!» 
Уæд хæрæг дæр ныууасыди. 
Гæмæл мукъу, зыхъхъырдæндаг, 
Цыма æмбæрста базары 
Кæйдæр тыхст æмæ рис. 
— Цы хъиамæт у! Цы бæллæх у! 
Кæрæдзийы куы бахордтам! 
Кæдмæ уыдзæн нæ мæнгард дуг? — 
Уыд авдæн дæр сæ фарст. 
Сæ бакастæй — фæйнæ хуызы, . 
Сæ хъуыдытæй та иу ысты. 
Нæ базардзау хъæууон лæгтæн 
Æмхуызон уыд сæ маст. 
Хъæбæр нозт, дам, æвзаг халы, 
Æмæ сыл ныхас ацайдагъ. 
Сæ царды хъæнтыл байдыдтой 
Хæссын сæ ныхас дард: 
Сывæллон бонтæй абонмæ 
Фæкодтам ерыс сау куысты, 
Фæцарæзтам Ыстыр Цæдис, 
Ныр нын æваст ныккалд! 
— Нæ, нæ! Кæлгæ нæ ныккодта,— 
Зæгъы Гацыр гæмæлхуызæй,— 
Михал нын æй ныффæлдæхта! 
Нæ дзы бахъуыд мæцъис. 
Ыстæй йыл Ельцин бафтыдис, 
Куыд бафты бирæгъ холыйыл, 
Фæсденджызаг рувæстимæ 
Æмæ сын хæрд фæцис! 
128 

Фæллойгæнæг, цæй мæгуыр дæ! 
Цы нæм æрхаудис махмæ та 
Ыстыр Советон Цæдисæй? 
Рæсугъд хъулон гæххæтт? 
Йæ ном ын хонынц «ваучер», 
Уыдзæн, дам, уый уæ царды хос, 
Цыма уыдис сыгъзæрин пут! 
Гъе, уый дам, уын æгъгъæд. 
Цы гæххæтт у, цы йын зонын? 
Цы йын хъæуы? Кæм æй дарон? 
Мæ роны ’ви мæ нывæрзæн? 
Куы йæ зонин, бæргæ! 
Нæ мын загътой нæ хицауад, 
Уæрдоны йын ис ифтындзæн 
Æви йæ кæнынц адджынæн 
Ыстæргæ, йе хæргæ?! — 
Ныххудтысты уæд авдæй дæр. 
Дзæрæх йæ рихи адаудта; 
— Мæ ваучер мæ хъугæй дæр 
Фылдæр кæны æхсыр! 
Сæумæрайсом æй рацудæм. 
Кæлы йæ былтæй дзаг къæрта. 
Фæкæны урс бæзджын æхсыр 
Йæ фынчытæй сæр-сæр! 
Умар мæсты худт бакодта: 
— Мæ ваучер у диссагдæр. 
Куыд фæдзурынц нæ аргъæутты; 
«Бæркадæй тасыд фынг» 
Куы ’рбадæм иумæ бинонтæ 
Нæ даргъ фынгæн йæ алыварс, 
Нæ ваучермæ кæсгæйæ, 
Фæсæлæф вæййæм тынг! 
5 Æлдаттаты Виктор 
129 

Фæйнæ та дзы куы анызтой, 
Фæйнæ къæмсайы ахордтой, 
Ыстыхджын сыл политикæ, 
Кæнынц æргом ныхас. 
Уæлдæр хицæуттæм бавнæлдтой: 
«Фыццагдæр уæдæ чи уыди 
Нæ цардхалæг, нæ бонты фыд, 
Фæсарæйнæгты фарс?.. 
Голо загъы Горбачевæй, 
Тазе та Шеварднадзейæ. 
Гацыр тымбыл къух сисгæйæ: 
— Æмæ уæд Ельцин та? — 
Ыстæй нымайын байдыдтой, 
Кæмæн йæ зæрды чи æфтыд. 
Дзæрæхмæт дæр фæкъæйныхдæр, 
Æртхъирæнау дзырдта: 
— Æд уæтæр фос куыд уæй кæнай, 
Гъе афтæ нæ ныууæй кодтой 
Фæсарæнтæм. Фæсденджызæн 
Цагъайрагау ыстæм. 
Сæудæджер сойы ленк кæны. 
Фæллойгæнæг мæгуыргурау 
Æбар, æдзыт, тæбæкк ахсæн, 
Æнæсæрфат фыстæ! 
Цæрæнбонты фæстауæрцæй 
Зæронды бонтæм февæрдтон 
Мæ капеччытæ кассæйы — 
Мæ сау хиды фæллой! 
Советон æхца фесæфти. 
Мæ ныфс бынтон ныр асасти. 
Цæмæй уыдзæн мæ сабæттаг? 
Кæд мыл тыхкуыд кæной?! 

Уыдзæн зæгъджытЗе афтæ дæр: 
«Йæ сау боныл нæ батыхсти». 
Фæлæ цæмæй дæн аххосджын? 
Бынхор нæ уыдтæн æз! 
Нæ туг нын цъирынц доллæрæй, 
Хъæздыгæн мæгуыр — кусæг гал. 
Уæззау æфсондз йæ бæрзæйыл. 
Æрбадт ныл дуджы уæз! 
Кæмæн кæнæм нæ хъæстытæ? 
Нæуæг Хицау куы равзарæм, 
Сæ иу нын ноджы иннæмæй 
Æгуыдзæгдæр, фыддæр! 
Хрущев — паддзах дæр бавзæрстам. 
Амырычы фæцæйцагъта 
Йæ туфлийы цыргъ зæвæтæй 
Трибунæйæ кæддаер. 
Хъæууонæн сау дзул нал уыдис 
Йæхи хорæй æлхæнынмæ. 
Цымдтам цъæх битъынаимæ 
Æнæ сæкæрæй дон. 
Дзæрна, хуыскъæл дæр бавзæрстам. 
Колхозон хуымты та нартхор 
Æрзад æлмæринтæй нæртон. 
Йæ нæмыг та — æндон. 
Хъуыды ма кæнут Брежневы? 
Куы схицау и — ысцин ыстæм: 
«Фæхæст ыстæм æцæг лæгыл»,— 
Уыдыстæм мах æнхъæл. 
Фæлæ нæ разынд ахæм лæг. 
Хуыскъастæуæй — сæны лалым. 
Къæрцæмдзæгъдмæ, козбау митæм 
Хæрдты кæсгæ нысхъæл. 
131 

Уæдæ сæ, цæй, кæй æппæлæм, 
Черненкойы, Андроповы? 
Кæцы сæ ’ркодта адæмæн 
Сæ хæринагыл сой? 
Сæ мæт, сæ ныфс — хæцæнгæрзтæ... 
Уæлæрвты тæхын байдыдтам, 
Фæлæ сæ чи кæд бакодта 
Фæллойгæнæджы кой? 
Ныккастысты уæд иууылдæр 
Кæрæдзимæ фæрсæджы каст. 
Сæ цæстæнгас фæйнæ хуызы, 
Сæ хъуыдыйæ та — иу: 
— Андроповæй мæнг зæгьдзыстæм... 
— Андропов уыд æцæг фæтæг! 
Арахъы тæф дзы иннæтау 
Куынæ калдис мыййаг! 
Æрцыдысты уæд иу зондмæ: 
«Хуыцауы цæст нын бауарзæд 
Андроповау сæрхъуызой лæг. 
Фыдгæнджытæн — ызнаг. 
Куы цардаид, уæд афонмæ 
Нæрид зæххыл Советон цард. 
Кæлид йæ былтæй абæсты 
Нæ къæбицты хæзна! 
Нæртон колхозтæ сарæзтам. 
Нæ куыст уыди трактортæй. 
Ныр, дам, колхозтæ нал хъæуынц. 
Дæ хуым, дам, белæй къах! 
Куыдтæ кусæм, уый нал зонæм. 
Чердæм нæ здахы хицауад! 
Æмæ ныр систæм иууылдæр 
Оцани бæхтау мах! 

Цæй мæгуыр дæ, нæ Райгуырæн! 
Фæйнæрдæм дæ ныррæмыгътой 
Егьау бæхы мард холыйæн 
Цъæх бирæгъты хæрдау! 
— Нæ заводтæ, нæ фабриктæ,— 
Зæгъы Тего,— ныууæй кодтам. 
Ысты прихватизацигонд. 
Кæмæн пайда дæттынц? 
Нæй кусæгæн мызд бакусæн. 
Нæ фæсивæд ныдздзæгъæлтæ! 
Цæмæй дара йæ бинонты? 
Хъæздыг дуæрттæ сæттынц! 
Мæ кæрты нали стуры фæд. 
Мæ гомхъуыр уасæг базæронд. 
Цы мæм ыссардзæн давæг лæг? 
Мæ арахъуадзæн аг? 
Мæхæдæг та мæхи къухтыл, 
Мæ дзыхыл хæцын сахуыр дæн. 
Зынаргъ мын у мæ фыдæлтау 
Сыгъдæг цæсгомы уаг! 
— Ныры давджытæн ног нæмттæ: 
Рекетиртæ ’мæ мафитæ. 
Дæ аг дæр сæ куы бахъæуа, 
Уæд ыл-иу ауигъ къух! 
Ныхлæууын фæнд сæм ма скæнай! 
Дæхи дæр дын дæ агимæ 
Фæхæсдзысты уæнтæ бастæй. 
Дæ цардæй дæ уæд цух! 
Чи бахудти, чи банкъарди. 
Ныхъхъуыды кодтой авдæй дæр. 
133 

Дзæрæх зæгъы: Нæ фермæйы 
Æз хъомгæсæй куыстон. 
Кæрон нæ уыд нæ рæгъæуттæн. 
Нæ фермæ уыд æхсыры цад. 
Ныр уый бæрц дон дæр нал кæлы 
Æфсæн хæтæлты дон! 
Æниу нæ мæргъты фермæйы 
Нымæц куы нæ уыд кæрчытæн. 
Йæ аргъ уыд айкæн иу суари, 
Хуыцауæй ард хæрын! — 
Тазе ныккодта сомытæ.— 
Фæзынд дыкъахыг рувæстæ. 
Карк нал баззад нæ фермæйы, 
Цыма сыл сыстад рын! 
Дæсны архайынц хицæуттæ: * 
Æхсæвы кау ныффæлдахынц, 
Рæгъаугай хъомтæ аласынц, 
Ысбони, уæд: «Фæдис! 
Нæ хъомтæ та нын атарди! 
Сæ фæд та дон-дон ацыди. 
Ыскæнут акт, æндæр ма сын 
Хуыздæр хос дæр цы ис?!» 
Гæххæтт лæгæй у фидардæр. 
Йæхимæ райсы хъомты давд. 
Æртъæпп ыл кæн тымбыл мыхуыр 
Æмæ сæ фæд у сæфт. 
Сæ фæд дæр сын бæргæ уынæм; 
Хæрæндæтты тæвд физонæг 
Æхцаджын хъæздыг гæлдæртæ 
Цы хæрд кæнынц! Цы сæрфт! 

Нæ лæгтыл нозт бæргæ фæзынд. 
Фæхъæлдзæг ысты авдæй дæр, 
Фæлæ та сыл сæ цардыл мæт 
Æрæвæрдта æрхуым: 
— Нæй! Нæй! Рæстдзинад мах дуджы! 
Нæ дзыллæ сты дыууæ дихы: 
Нæ иутæ цардæй бухъ кæнынц, 
Мæгуыр — йæ фындзæй хуым! 
Дыдзæсгом коммунистытæ 
Ныр систы анархистытæ. 
Зæрдæ æвæрынц фидæнмæ: 
«Уыдзæн дзæнæтон цард». 
Æмбарæм æй, куыд нæ уыдзæн?! 
Æцæг дзæнæты баддзыстæм, 
Сыдæй куы фæуæм мард!» 
Тазе у рæвдздæр чиныгæй. 
Æмбары царды цæуæнтæ. 
Уæрæсейы политиктæй 
Кæмæн куыд у йæ зонд: 
— Куы фæсайдтой Рейкявикы 
Горбачевы сырддон цъиуау, 
Советон царды уагæн уæд 
Уый фехæлдта йæ конд! 
Ныр та йæ ног æрфæндыди 
Бæрзонд къæлæтджын бадæнмæ, 
Фæлæ йын чидæр авæрдта 
Йæ фæскъæбутæн цæф! 
Барисæй дæр цы раппæлæм? 
Нæртон цард нын кæм сараздзæн? 

Йæ сæр æвæрдта саст рельсыл. 
Цæхджын сайд фестæм мах! 
Нæ цард нын иууыл сызмæста. 
Хæйрæджы туг нæ бауагъта. 
Лæг амарын, гæртам райсын 
Ысси нæ цардæн уаг. 
Нæрдæй ыскъуыйынц давджытæ. 
Мæстæй ыскъуыны кусæг лæг. 
Ыскъуыны ветеранæн та 
Йæ домд зæрдæйы таг! 
Кæсут ма Жириновскимæ! 
Куыд дзуры къухтæ тилгæйæ, 
Цыма цæхæртæ акалы, 
Сæ мидис та — фæнык. 
Хъуыддагæй ницы сарæзта. 
Дайллаг галау кæм бакуыста? 
Дæсныдæр у æсхъиудтытæм, 
Цыма у сонт сæныкк! 
Сæ иу та нын Гайдар хуыйны. 
Йæ фыдæлтæ — бæсты лæгтæ... 
Йæ фыды фыд Аркади хуынд, 
Йæхи фыд та — Тимур. 
Фæлæ сæ дыргъ дард атылди. 
Фыдæлты туг нæ рахаста. 
Нæ йæм баззад бынты бындар 
Фыдæлты зондæй мур! 
— Цæй се ’ппæты цы нымайæм? 
Цæмæн хъæуы сæ зæгъын та? — 
Зæгъы Умар былысчъилæй ,— 
Цы сарæзтой зæххыл?! 
136 

Йæ мады бын къуыртты чи ис, 
Нырмæ кæуыл нæй пакъуы дæр, 
Ныр уыдоны дæр бафæндыд 
Цæргæстимæ тæхын! 
Æууилæм чъиу лæгæй, усæй, 
Чындзæхсæвы уа, зианы уа, 
Цыма фæсхызт сынæр цæгъдынц 
Сæ арф сæрвæты фос. 
Ныгъуылæм хъуырмæ нозтыты, 
Анасайы хъуæц — фæздæджы. 
Нæ буар хуынчъытæ судзинтæй. 
Ссардтам сæфты хос. 
— Нæ хæдзæрттæм,— зæгъы Голо,— 
Цом ардыгæй нæ афоныл, 
Ам давджытæн Дзæлыхъо у! 
Скæндзысты нын маст! 
Нæ хæрæг дæр нын байсдзысты, 
Нæхи дæр нын фæнæмдзысты! — 
Æмæ та айхъуыст базары 
Сæ цъæх хæрæджы уаст. 
Уыныс, Тего,— зæгъы Голо,— 
Мæ хæрæг дæр æй бамбæрста, 
Æвæлмонæй нæ рæстæджы 
Кæмæн цæуы йæ цард! 
Фæцыдысты сæ хæдзæрттæм 
Уæд авдæй дæр, мæгуыр сæ бон! 
Цæуын та хъуыд сæ алкæй дæр 
Йæ хъæубæстæмæ дард! 
Кæмæ сæ уыд нартхоры пут, 
Кæмæ — къамсатæ дзæкъулы, 

Чи балхæдта æууилæн чъиу, 
Чи аивта йæ рон. 
Æркæсут уæдæ хабæрттæм: 
Кæмæн ис цард æвæлмонæй? 
Ныр та ыскæнын афон у 
Нæ таурæгъæн кæрон! 
1997 
138 

ХЪЫСМÆТ 
Рйгфыдæлты цардæй хицæн нывтæ 
Боныцъæх йæ цæстытæ ысхъаудта. 
Сæхгæдта сæуæхсиды цæсгом. 
Уазал æртах уымæл мигъæй хаудта. 
Уæлдæф касти къæвдамæ æргом. 
Хуымгæнæгæн боныхъæд — æлутон. 
Уаргæ кæна, хур кæса, уæддæр. 
Хуырбын мæры ауагъта йæ гутон. 
Калмау хылдис ауæдзы фæд дæр. 
Лæг ныффæлдæхт гутоныл дæлгоммæ. 
Хуыртыл хафгæ æфсæны хъыррыст... 
Дуртыл гутон нал бакæсы коммæ. 
Мæгуыр хуымоны зæрдæ ыстыхст. 
Цард нæ кæсы иумæ дæр фæстæмæ. 
Узæлы æрмæст иутыл йæ арм. 
О Хуыцау! Мæгуыр лæджы хъæстæмæ 
Афтæ тынг цæмæн фæдæ хæрам? 
Хамутты цыма фæлæсынц бæхтæ ’ 
Хурхивæзтæй. Сапонау сæ фынк. 
Дзынгаты хæст... Туглæсæн сæ рæгътæ 
Фæрстыл цыма байзæрсти фæнык. 
Ауæдзы гал раласта йæ æвзаг. 
Урс тæбынау ивæзы йæ сæт. 
Уалдзæджы тæф... Сабузта цъæх æвзар. 
Фосы мондаг уымæй ныр фæсæтт! 
139 

Фæлæ дзомыс сæмбæлы сæ рæгьтыл. 
Гутондар йæ ныхыл хаста маст. 
Арсы тындау бæхтæрæджы къæхтæ. 
Хус хæтæлыл къахуæлфад ысфаст! 
— Ауадз бакæн! Ехс æруадз дæ бæхтыл! — 
Æмæ та фæхаста дзомьгс дард.— 
Туг ныууара ацы хус гæмæхтыл! 
Дурæппарæн мæгуыр лæджы цард! 
Фæрныг цъиры саумæрæн йæ хъаймагъ, 
Донивылæн, хъамылбынтæ — мах. 
Цард ысбаста мæгуыртыл йæ хъаугъа. 
Ауæдзæн ныззылынтæ йæ хахх! 
РУВÆНТЫ 
Хуры цалх та ратылд сæрды зæхмæ. 
Саухалыгджын — бонджыны быдыр. 
Мах хуым цыма ахасти дæлзæхмæ. 
Руван дзы цæуыл æруадзæм ныр?! 
Хуым цыма цæрмхафæнæй ныххафти, 
Ивылд доны бурламийæ сæрст. 
Хуымзæхх иууыл зайаг халæи сафтид. 
Таггæратты хъамылбын ыссæст! 
Уæд, дада, мæстæй дæ худ ныццавтай 
Хуымы астæу хуыр зæххыл, ыстæй: 
«Ма схатыр кæн мах тæригъæд!» —’загътай, 
Уæллагмæ дæ уд хъаргæ, мæстæй! 
140 

ÆХХУЫРСТЫ 
Бонджыны хуым мæгуыр лæгæн — цъысым!.. 
Гæдыйæ ыстæм ирвæзы мыст. 
Æххуырстæн Голойы хуым — йæ фысым. 
Фæнда дæ, нæ дæ фæнда — æххуырст... 
Хуымты хицау хинымæр ысхуды, 
Сины сæрыл авæры йæ къух. 
Циндзинад та бацарди йæ уды; 
Никæд у æххуырст адæмæй цух. 
Ронбастмæ йæ саухалыг нартхæрттæ, 
Раст, цыма дæ тар къохы нымæхст. 
Донау уади хид мæ ныхыл тæрттæм, 
Цæхджын хидæй бадуды мæ цæст. 
Хур ныллæууыд оцанийау арвыл, 
Æмæ размæ нал æнкъуысыд бон. 
Рувæны хъæд нал лæууыд мæ армы. 
Хаста нын Голо нæ фæдыл дон. 
Захх мæ уæнгтæн басгуыхти магнитау. 
— Абадæм уал иучысыл, фæлæуу! — 
Хъæздыджы цæст ферттывта фæринкау: 
— Абази дæр афтæ чысыл нæу! — 
О, мæ фыд, дæу бадынмæ кæм æвдæлд. 
Цоты мæт лæджы т’æры ехсау! 
Сур хиды дæ хомхæдон — æмæвдылд. 
Цæнгты царм дзохар сæракау — сау! 
141 

ФÆЗЗÆГ 
Фæззæг... Дымгæ хъæмпыхæлттæ тилы... 
Фæскъау мигъ æрбалæсыд ныллæг. 
Сау халон нæ хъæмпынсæры тигъыл 
Саст хъæлæсæй бауасы уынгæг! 
Къæсæрмæ нæ зæронд куыдз ыстыхсы. 
Ризы, цыма сындзытыл хуыссы. 
Сæнары фæздæг ердойы ыздыхсы. 
Рог æртхутæг уæлдæфыл хæссы. 
Хъæмпын сара... Иувæрсыджы хæрæг 
Хъæдын цалхмæ сарæзта йæ син. 
Кауын къул — нæ зæхбын къæс, ныххæррæгъ. 
Тъахтиныл нæ хуыссæнуат ысси. 
Хъæуы чидæр физонджытæ здухы. 
Кæд Голо у? Уырдыгæй — сæ тæф... 
Цард — дыдзæсгом... Махæн та йæ къухы 
Дары уазал ингæны уæлдæф! 
Царды суадон бахуыскъи нæ кæрты. 
Фемæхст уый хыгъд бинонты цæссыг. 
Рæстæджы маст мæгуыртыл фæкъæртти, 
Æмæ сæ ысбынæй кодта хъыг. 
О цæй фидар разындтæ, нæ дарæг!? . 
Рифтæгтау мах де ’ккойыл æфтыд... 
Мадæн иугæндзон куыст уыди — хъарæг, 
Фæлæ тулдзау разындтæ, нæ фыд! 
142 

ХЪОМГÆС 
Низхæрдау гæбына митæй — рæгътæ... 
Хъомгæсы куыст... Хъомгæсы хызын... 
Дон куыд кодтон иу изæр дæ къæхтыл, 
Хонæг лагау нæм Голо фæзынд. 
Кулдуар сидгæ лæдзæгæй ныххоста: 
— Гъе, дæлдæр æвзæры раттæг фод! 
Хъом мын абон бахордтой мæ хостæ! 
Хъомгæс ма гуыбыннизæн у уæд!? — 
Сиды мæрдтæн. Алы хъис лæхуры. 
Хæрæг дæр æм бафтыдта йæ уаст. 
Куыдз йæхи ныццæвы ’мæ лæбуры. 
Голойы кæрц зæххы онг æрфаст! 
Лæг нæ кæрты куыдзимæ ысудтыл, 
Байгом цыма царды сæрыл хæст. 
Мæйдары къæртайау атылд худ дæр, 
Не ’рынцад йæ фыдæвзаг æрмæст. 
Чи цы уа, йæ дзых дæр уый фæкæрды. 
Халонæй нæ фехъусдзынæ зард. 
Исчи дыл куы саргъауа дæ кæрты, 
Цард ма дын цы ад ыскæндзæн, цард?.. 
Дзæлв лæдзæг дзæбæх бакаст дæ коммæ! 
Фист гобанæн ацæгъдынц йæ рыг. 
Кæрцыл æй фæцæйхастой уæлгоммæ... 
Базмæлыд мæйдар æхсæв нæ уынг. 
143 

Зæронд лæгтæ сусу-бусу кодтой: 
— Сыхбæсты цы рауади? — сæ мæт. 
Ницы, дам, Голойы синтæ схордтой, 
Æмæ йын сæ аныхта Хæмæт! 
КЪАРЦЫ 
Боны рад нын не ’рæрвыста амонд. 
Барджытæ нын сызмæстой нæ кæрт. 
Хъæды дæр ма афтæ скъахынц давон. 
Рахуыдтой нæ цардхалджытæ кæд! 
— Зæгъ, кæм ис уæ къæрных фыд, цы бæсты?— 
Мадыл ехсæй пъагонджын æрцыд. 
Туг æртагъд нæ мады ныхæй цæстыл, 
Ризгæ йыл фæлурс къухæй хæцыд. 
Фестади фæлдæхт дзыппау нæ къона. 
Тас, тæбæгъæй кæрт астæу хæлиу... 
— Макæн, лæппу! Ма ныццæв, мæ къона! — 
Науæд сын цы мæ бон уыд æниу? 
Баст дæн ныр стражничы фæсарцыл. 
Ехсы цæф мын ауагътой аслам. 
Ахст ыстайау балæууыдтæн къæрцы. 
Фыды бæсты абадтæн æз ам! 
Ехсы хъæдæй адаудта йæ рихи. 
Карчы цæстау мæм йæ цæст æрцъынд. 
Ома, дам, куы абадай ам ихыл, 
Уæд æрцæудзæн фыды фæд дæр зынд. 
144 

Уасджытæн сæ цæрæнбон уæд бирæ. 
Уыдонæн мæм хъуыст æрмæст сæ уаст. 
Иу лæг цыма нал баззади Иры, 
Талынг къарцы афтæ мæм фæкаст.- 
Уираг дурæй къултæ ихау уазал. 
Ме ’фсæрты æмзæгъд ыссыд æваст. 
«Ам уыдзæн, æвæццæгæн, мæ адзал! 
Ам кæмæ бахæсдзынæ дæ хъаст?» 
Къахдзæфты æмыр хъæр мæм æрхъуысы. 
Хатт кæйдæр ызмæлын ахсы хъус. 
Хъалагъур, æвæццæгæн нæ хуыссы 
Æмæ схуыфы тохъылау фæсус. 
Дуне цыма бастъæлыд æгасай, 
Цыма иууыл къарцы уыд æвæрд. 
Фæлæ нæ, Голо цардис æдасæй, 
Сыздыхта та физонджытæ кæд? 
Афонмæ стражникимæ иумæ 
Байдыдтой та бырцджынимæ цæл. 
Нал фæбæззынц къæхтыл раст лæууынмæ, 
Агуывзæтæ байдайынц æмцъæл. 
Голо-иу фырцинæй худын сисы. 
Стражинкмæ балæууы æмгуыр: 
«Тæбæгъы саст мур мæнæй нæ риссы! ’ 
Уæллаг мæ нæ фæкодта мæгуыр!» 
Ц’ афон уыд? Æмбисæхсæв — кæркуасæн? 
Ехсы цæфтæ байдыдтой дыз-дыз! 
Астæухъæдыл баныхæст мæ ахсæн, 
Туджы ’рхæмтыл бахуси мæ дыс! 
145 

Цъыс-цъысаг мæнау кæмдæр нымбæхсти. 
Мæры хуынкъæй райхъуысти йæ уаст. 
Ласта цыма хуынкъыл хъисын бæхсныг, 
Чи зоны кæд фæуыдаид ласт? 
ИРВÆЗЫНГÆНДЖЫТÆ 
Сæнкъуыст уынг. Тызмæг, уæндон ныхæстæ... 
Цъыр-цъыраг æвиппайды фæсыпп. 
Барджыты бын сызмæлыди бæстæ. 
Топпысыдзæй къарцы дуарæн — гуыпп! 
Æмæ фегом! Топпæлвæст лæппутæ 
Талынг къарцæй фелвæстой уæд мæн! 
Уым мæстæй ныккодтой къарцыл тутæ, 
Уыд мæнмæ сæ цæстæнгас фæлмæн: 
— Уæ дæ бонæй уай, цы дзæбæх ран дæ! 
Паддзахæн дæр ахæм бынат нæй! 
Пъырыстыф-иу адон хуыдта бандæ, 
Ныр сæ тæссæй нал кодта фынæй. 
Хъæдырдæм фæкæсын дæр нæ уæндыд, 
Фæлæ йыл фæуæлахиз сæ хин. 
Фидар баст Голойы уæнгтыл бæндæн. 
Бахъуыди ныр талынг къарц йæхи. 
Голо дзы йæхæдæг ныр ыстæлфыд. 
Фæхсын дуармæ тулдз къодах — быцæу. 
Коммæ ныр дзæбæх кæсы, ыстъæлфы. 
Раздæр та — фыдуаг сыкъаджын цæу... 
146 

Къухтæбастæй хъалагъур нысхъæли. 
Дзых ныйивæзт, хæцъилтæй æндæгъд. 
Загътаис, йæ дзыхы кæд хуыскъæли, 
Дзагъырæй цы баззади æндæр? 
Къæсæрмæ ныггуыбыр зæронд тута. 
Къæнцылар йæ дæлбазыр нымбæхст. 
Ам-иу кодта стражник чъыртт-тутæ, 
Фенцъылдта-иу бабызау йæ цæст. 
Къæппæджы куы смидæг вæййы рувас, 
Кæрчытæ дзы айрох вæййынц уæд. 
Стражникæн дæр фехæлди йæ минас. 
Бæндæн у йæ нард хурхыл æвæрд. 
Цард — дыдзæсгом. Иутæм худы, иутæм! 
Иннæтæм ысфæлдахы йæ кæрц. 
Хъæрццыгъа куы сагъуыйа дæ цъиутæм, 
Фидар уæд дæ хъыримагыл хæц! 
147 

Сæргæндтæ 
Бонивайæн 
Райгуырæн 
О, байрайай, мæ зад хоры быдыр! 
Быдыр, цы уаин æнæ дæу? 
Æмæ ныссагътон саумæры мæ гутон , 
Удхос . 
Фæсхъæу 
Æхсæвæддæ 
Трактористы зарæг 
Сых — сæуæхсид 
Аæг 
Хæхтæ 
Рудзынг 
Мæ кæрт 
Саг 
Мæ куыст 
Чи дæн? 
Фарнимæ 
Мæн агур уым 
Иу стæм 
Хъысмæт 
Уидæгтæ 
Фæдзæхст 
Æрдз . 
Мæ кæстæр 
Зæрдæ . 
Къостайы монолог 
Иры хъæр 
Ирд зæрдæ 
Цæй 
Æз уарзын сусæны æнтæфтæ 
Былтæй хæл-хæл 
Поэзи . 
Поэт 
1АЯ 

^Хур дæн 
Хортауæг 
Рухсдуне 
Зарæг . 
Уыгæрдæнты . 
Бон цъæхтæ кæны 
Зæрдæ 
Уалдзыгон зарæг 
Уарзын 
Хуымоны зарæг 
Хосгæрст 
Ам мæнагргъы — заддæр 
Къох 
Гимн цъиуджын каркæн 
Къæвда 
Бабызты фермæ цады был 
Сæрдыгон ныв 
Быдыр зары 
Æхсыр 
Фарн . 
Тæхуды 
Усгур . 
Искæд . 
Байтаут уарзынад дзыллæтыл 
Афтæ лæг кæмæй базоны асæи 
Бæллиц 
Ныр — æндæр мæ хъуыдытæ... 
Дзæбидыр æви рувас 
Ветеран 
Мах фестæм уæлахиз нæ бартыл 
Суадон 
Фæскъæвда 
Æнгуылдзтæ 
Дун-дуне 
Дохтыр 
Гæдыбæлас 
Залмысыф 
Цы?! . 

Куыду? 
Хæрзбон 
Циу? . 
Контраст 
Хорисæнты 
Рагвæззæг 
Настæ . 
Æрæгвæззæг 
Зымæг. 
Зымæгон хъæды 
Хъуыди мæ 
Мады рæдыд 
Зæронд дæн 
Уæд... . 
Аæппуйы хъал зæрдæ 
Хистæрты фарн 
Гал æмæ хуы . 
Тулдз æмæ фæрæт 
Бригадир 
Хъомгæс 
Бæхгæс 
Зæхх уæд зилы 
Гæртамхор 
Тъæхир 
Иуырдæм 
Фидæн. 
Уæд . 
Хин поэт 
Фæлтау 
Хиппæлой 
Æмбал 
Зулкъ . 
Аласа . 
Хъæндил 
Фæци . 
Хин æлхыскъ 
Козбау. 
Мæнг коллектив 
150 

Чъынды 
Козбау. 
Кæмæ куыд? 
Аæвар . 
Гал æмæ æфсондз 
Зæрдæйы дуар. 
Схъал . 
Гæдыйы зарæг. 
Гæды-философ 
Арфæ 
Сæрæн лæппу 
Æмгар 
Аектор 
Сæфт . 
Булæмæргь 
Æхсырф 
Хин лæг 
Аæппын заз 
Дуне . 
Гæс 
Фын 
Дугъон 
Тæрхъус 
Куыдз æмæ гæды 
Цъиу æмæ йæ лæппынтæ 
Арс . 
Теуа æмæ хæрæджы хицау 
Тигр æмæ гæды 
Зивæггæнаг чындз 
Цыргъзонд чындз 
Къæбыс æмæ сауцъиу . 
Тутт лалым 
Къæйных уазæг 
«Уæздан» бирæгъ 
Бæрзытæ ’мæ бæрæзе 
Хамасхор 
Чи сты? 
Сæудæджер æмæ æлхæнæг 

«Ныхджьпы» «аныхта* 
Кенгуру 
Хæрæг 
Кæрдæг 
Уасæг . 
Калм 
Цъиуимæ быцæуы 
Схоны зьгаг. Кадæг 
Кæмæн цæуы æвæлмонæй йæ 
Хъысмæт 
Рувæнты 
Æххуырсты 
Фæззæг 
Хъомгæс 
Къарцы 
Ирвæзынгæнджытæ 
цард 
101 
102 
103 
106 
125 
13? 
140 
141 
142 
143 
144 
146 


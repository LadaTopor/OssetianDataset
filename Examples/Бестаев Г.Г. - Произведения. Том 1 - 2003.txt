Георгий 
Бестауты 
Произведения 
ВЛАДИКАВКАЗ 
2003 

Бестауты 
Гиуæрги 
Уацмыстæ 
Ш 
ДЗÆУДЖЫХЪÆУ 
2003 

84 Осет 
Б-83 
Книга издана при поддержке 
Института «Открытое общество» 
(Фонд Сороса) 
Бестауты Г. 
Б—83 Уацмыстæ. 1 том. — Дзæуджыхъæу: Ир, 2003 — 
416 ф. 
Бестаев Г.Г. 
Произведения, 1 том. 
В первый том классика осетинской литературы Г.Г.Бестауты 
вошли произведения, написанные им на родном языке. 
к 4702500202-17 оЛ п~ я. ~ ^ 
Б М131(03)-03 80"°3 84 °СеТ 
© Джусойты Н.Г., предисловие, составление, 2003 
15ВЫ 5-7534-0819-2 © Григорян В.С., оформление, 2003 

БЕСТАУТЫ ГИУÆРГИ 
Бестауты Георгийы (Гиглайы) фырт Гиуæрги ирон ли- 
тературæмæ сербацыд 1954 азы. Уыцы аз журнал «Фиди- 
уæджы» августы номыры фæзындысты йæ фыццаг æмдзæв- 
гæтæ: «Орденджын фыййау» æмæ «Тæрккъæвда». Æрба- 
цыд æвзыгъд кисæгæй. Æрбацыд куывдмæ нæ, фæлæ национ 
аивады удуæлоай зиумæ, æмæ, нæртон хосдзауыл куыд æм- 
бæлы, афтæ хаста йæ уис йæ царды фæстаг бонтæм. 
Гиуæрги фæцард-фæкуыста нæ дзырдаивады зиуы 24 азы. 
Æмæ уыцы азты йæ аив дзырдæй, йæ зонды тыхæй, йæ 
уды рæсугъд миниуджытæй бæлвырд фæбæрзонддæр кодта 
ирон литературсейы кад æмæ ном. Æрбацыд нæ зиумæ сæр- 
ды тæмæны æмæ цæугæ дæр акодта раст августы райди- 
аны... 
Ацыд йæхæдæг, фæлæ, йæ тыхджын курдиатæй цы хæр- 
зиуджытæ рантыст, уыдон баззадысты ирон аивады 
хæзнадоны æмæ æнустæм уыдзысты нæ адæмы мысæнуа- 
ты. Афтæ у аивады историон фæтк дунейы æппæт дзыл- 
лæтæм дæр: поэт ацæуы йæхæдæг, фæлæ баззайынц цæр- 
гæйæ йæ аивад, йæ лæгуарзон хъуыды. Баззайынц, Пушки- 
ны загъдау, цæмæй «сагъæс æмæ хъизæмар кæной» («чтоб 
мыслитъ и страдатъ») немæ, удыгæстимæ иумæ. 

6 
Бестауты Гиуæрги 
Бестауты Гиуæрги райгуырд 1932 азы майы 5-æм бон 
Годжиты хъæуы. Йæ фыд Гигла æмæ йæ мад Уалион Мару- 
са уыдысты мæгуыр хохаг зæхкусджытæ. Гиуæргийы рай- 
гуырæн хъæу ис рæсугъд ран хæхты бæстастæу: Кавказы 
бæрзонд хæхтæй — дард, зæххæй хъæздыг быдыртæ кæм 
ныззылдысты дæрттыл, уырдæм та — æввахс. Ныллæг, 
фæлæ райдзаст хæхтæ, хъæдæй бæзджын æхгæд хæхтæ. 
Хъæуы фарсмæ — хуымы гæппæлтæ, фæлæ — хæрз чысыл. 
Хъæуы сæрмæ — кæрдæгджын фæтæн, фос дарыны фадат 
уырдыгæй цыд хъæуы адæммæ. Фæлæ уыцы фаоат дæр цард 
нывыл саразыны фаг нæ уыд. Æмæ Годжиты хъæуæй рады- 
гай лыгъоысты йæ цæрджытæ цардагур. Афтæмæй абон 
бынтондæр сафтид... 
Гиуæрги йæ сабийы бонтæ ам арвыста. Скъолайы къæ- 
сæрæй дæр ам бахызти, фæлæ стæй йæ ныййарджытæ ра- 
лыгъдысты быдырмæ æмæ æрцардысты Цхинвалы горæт- 
мæ æввахс иу гуырдзиаг хъæуы. Лæппу нæ зыдта нæдæр 
уырыссагау, нæдæр гуырдзиагау, ирон скъола та уæд нал 
уыди горæты нæ, фæлæ хьæуы дæр... Уырыссаг скъолатæм 
æй нæ айстой, фæлæ тыхæй-фыдæй, зондджын директоры 
ахъазæй, Гиуæргийы бафæлварыны хуызы айстой гуырдзи- 
аг скъоламæ, кæд иунæг скъола уыд Цхинвалы, кæд гуырдзи- 
аг сабитæн дæр нæ фаг кодта, уæддæр. Зæрдæргъæвд лæп- 
пу нæ фæмæнг кодта ахуыргæнджыты ныфс æмæ афæдзы 
кæронмæ сси раззаг ахуырозау. Ацы скъола фæци каст Ги- 
уæрги 1952 азы сыгъзæрин майданимæ. 
Уыцы аз Гиуæрги оацыд Тбилисы паддзахадон универси- 
тетпмæ, журналистикæйы факулътетмæ. Ам дæр уыди раз- 

Уацмыстæ 
7 
заг студентыл нымад, стæй разынд курдиатджын стих- 
фысссег ... гуырдзиаг æвзагыл! Гиуæрги уæдмæ афтæ хорз 
сахуыр кодта гуырдзиаг æвзагу æмæ мын йе ’мбæлттæй иу 
ракодта ахæм хаоар. Георгий Леонидзе, номдзыд гуырдзиаг 
поэт, сæ литератирон фæсивæдæп иу æмбырды загъта: поэт 
суæвын уæ кæй фæнды, уый гуырдзиаг æвзаг хъуамæ зона 
мæнæ ацы ирон лæппуйау!.. 
Гиуæрги университеты йæ ахуыр ахæццæ кодта кæ- 
ронмæ 1957 азы уалдзæджы 25-аздзыдлæппуйæ, стæй сырх 
дипломимæ. 
Гиуæрги ма студент куы уыди, уæддæр йæхи равдыста 
æвзыгъд ирон поэтæй æмæ йæ 1957 азы райдиан райстой 
кусынмæ «Фидиуæджы» редакцимæ. Фыццаг уыди, рæнхъон 
литературон кусæг, фæлæ фæстагмæ сси журналы сæйраг 
редактор. Дыууæ азы бæрц(1972 азы февралæй — 1973 азы 
иоябырмæ) фæкуыста редакторæй, стæи йæ хицацад бар- 
выста облæсты чиныгуадзæны сæйраг редакторæи кусын- 
мæ. Æмæ ам фæкиыста йæ царды фæстаг бонмæ — 1978 
азы августы Заг бонмæ. 
Диссаджы лæг уыди Гиуæрги. Куы йæ базыдтон, уæд ыл 
цыди æрмæст 22 азы. 
Куы йæ федтон фыццаг хатт, уæд мæ зæрдыл æрæф- 
тыдысты уырыссаг поэты ныхæстæ: «Иду красивый, двад- 
цатидвухлетний!» Гиуæрги, æцæгдæр, рæсугъд лæппулæг 
уыди цæсгомæй дæр æмæ уæнгты кондæи дæр. Фидæрттæ- 
арæзт, фæлæ нырма къæсхуыр, æуусерст дугъон бæхау. Куы- 
иу бахуот, уæд-иу йæ нарæг рихитæ фæйнæрдæм алыгъдыс- 
ты, цыма-иу зæрдæйы дуар байгом, уыйау. 
Дзураг лæппутæй нæ уыд. Фылдæр хъусгæ кодта, хис- 

8 
Бестауты Гиуæрги 
тæрты ныхасмæ дзырд стæм хатт сеппсерста. Уымæй дсер — 
чъызгæ-къуызгæ. Литературæйы (Ьæдыл исты дзуры, уæд 
та йæ ныхас кæддæриддæр уыди оарст, нымад, аргумент- 
тыл амад. Стилистикæйы æууæлтæй та — фидыцджын, 
æгъдауджын, рæстдзинады нукмæ арæзт. Æцæг, ацы миниу- 
джытæ фæстæдæр фæбæрæг сты æххæстæй, фæлæ сын 
рахатæн уыди, куы базонгæ стæм, уæд дæр. Æцæг, уæд 
нырма студент уыди, стæй тынг æфсæрмдзæстыг æмæ мæ 
цуры дзурын дæр рæстмæ нæма уæндыди. 
Гиуæргиимæ мæн зонгæ та бакодта Нартыхты Михал 
1954 азы сæрды. Михал йæхæдæг дæр нырма æвзонг поэт 
уыди (Гиуæргийæ фондз азы хистæр), фæлæ хæлар æмæ 
æргомзæрдæ адæймаг, стæй хъазæгой, юмор æмæ иронимæ 
æмхиц. Йæ зæрдæйы рæбын-иу цы равг фæйлауæн кодта, 
уый æмбæхсын æм нæ цыд æмæ йæм нæдæр арæхсгæ кодта. 
Гиуæргийы стихтæ тынг йæ зæрдæмæ фæцыдысты æмæмын 
æй аппæлыд: «Хорз лæг дзы рацæудзæн!.. Æцæг, гуырдзиагау 
фыссы... нырма, фæлæ ныр иронау райдайдзæн, — дзырд мын 
радта. Грисы «Салдат» ын бакæсын кодтон æмæмын загъ- 
та: «Афтæ хорз фысссен ис иронау, уый нæ зыдтон, сендæра 
афонмæ дæр фыстаин нæхи ’взагыл...» Михал дæр Къахеты 
схъомыл, гуырдзиаг æвзагыл каст фæци астæуккаг скъола, 
хорз зыдта гуырдзиаг æвзаг æмæ литературæ. Гиуæргийы 
гуырдзиаг стихтæй дсер бамбæрста лæппуйы курдиаты тых. 
Иу дзырдæй, Гиуæрги иронау фыссынмæ кæй раздæхт, 
уый аххосаг уыд Нартыхты Михалы æвидигæ уарзондзи- 
над ирон æвзаг æмæ дзырдаивадмæ. Уый йæ уарзоны кой 
афтæ зæрдиагæй кодтаид, æмæ цыфæнды хивæнд лæджы 
дæр йæхи динмæ раздæхтаид. Бахъардта йæ зæрдиаг ныхас 
Гиуæргимæ дæр, сног ис йæ уды рæбын ирон дзырды фарн. 

Уацмыстæ 
9 
Гиуæрги æмæ Михал — дыууæ дæр раджы ацыдысты цар- 
дæй: Михал — дыууиссæдз аздзыдæй, Гиуæрги — цыппор 
æхсæз аздзыдæй. Фæлæ мæ зсердæйы рæбинаг къуымы дыууæ 
дæр иу бæласы бын бадынц, сæ иуы кой куы фæкæнын, 
уæд иннæ дæр мæ цæсты раз фæлæууы. Дыууæ дæр хæд- 
зонд æмæ удæй хæдвидыц уыдысты, фæлæ сын мæ зæр- 
дæйы ахицæн нæй, фаззон æфсымæртау... 
Гиуæрги йæ дзырд нæ фæсайдта: райдыдта фыссын иро- 
нау, стсей нуарджын стихæй, нывæфтыд æвзагсей, эмоцийæ 
хъуырмæнад озырдтæй. Михал ын йæ армæй тыхæй исæ- 
гау ракодта йæ фыццаг ирон æмдзæвгæтæй дыууæ æмæ сæ 
бахаста «Фидиуæджы» редакцимæ. Уым мыхуыр æрцыдыс- 
ты 1954 азы 8-æм номыры. Афтæ райдыдта Гиуæргийы 
балц ирон дзырдаивады... 
Ацы дыууæ ’мдзæвгæмæ йæ хъус уыйас ничи ’рдардта. 
Фæлæ 1956 азы журналы фæзынд ног æмдзæвгæты цикл. 
Уый сдзурын кодта Хуссары литераторты иу æвзагæй: 
ирон дзырдаивадмæ æрбацыд ног курдиатджын кусæг! Не 
Уппæты зæрдæ дæр балхæдта йæ иу стих фæззæджы ныв- 
тæй: «Галы фæды къæвдайы дон сæлы...» фæлæ нырма мы- 
хуыры йæ хъуыды ничи дзырдта. 
Уыцы рæстæджы нæ поэзийы рæзтмæ йæ хъус Плиты 
Грисы хуызæн ничи дардта. Грис Мæскуыйы ахуыр кодта, 
фæлæ уырдыгæй дæр федта, Гиуæргийы æмдзæвгæтæ нæ 
поэзийы ног фæзынд кæй сты, уый, æмæ йæ фæндыд — 
æвзонг поэт йæ рæзты фæндагыл сæрибарæй куы цæуид, 
хъыгдард куынæ ’рцæуид фысджыты ’хсæнады ’рдыгсей. Уый 
охыл мæм фыста Мæскуыйæ: фехъуыстон, Гиуæрги кусын 
райдыдта «Фидиуæджы». Кæд афтæ у, уæд зæгъ редактор 
Дзаттиаты Георгийæн æмæ лæппумæ йæ хъус æрдара. Ныр- 

10 
Бестауты Гиуæрги 
ма æвæлтæрд у æмæ йæ куысты исты къуылымпытæ куы 
уа, уæд ын уайдзæфты бæсты амонгæ куыд кæна. Уый — 
Гиуæрги — ныфсы лæг у, æмæ йæ æвæрын хъæуы. 
Грис кæстæртыл аудаг уыд. Æцæг сæ домгæ дæр афтæ 
кодта, сæ аиваомæ дзагъырдзæстæй каст æмæ дзы уыдта 
алы чысыл аипп дæр. Фæлæ йын Гиуæргийы аивад йæ зæр- 
дæ афтæ барухс кодта йæ кæркæ-мæркæ хуызæй, йæ рит- 
мы хъандзалдзинадæй, йæ рифмæты рæсугъддзинадæй, йе 
стилы оригиналон æууæлтæй æмæ стъур разыйы ныхæстæ 
ныффыста Гафезмæ æмæ мсенмæ дæр. Йæ фыстæджы (1958 
азы июны 14 бон ) Грис зæгъы: «С болъшой радостъю прочи- 
тал твои и Георгия стихи в пятом номере «Фидиуаг»... 
А какой молодец Георгий! Это — целое событие в нашей 
поэзии. Необходимо перевести их на русский язык. Я пи- 
сал вчера Федору — издатъ отделъно эти стихи, если толъ- 
ко представляется это возможным. А можно и обсудитъ их 
с привлечением писателъской общественности». 
Циклы стихтæ хицæнæй мыхуыр не ’рцыдысты, фæлæ 
бацыдысты Гиуæргийы фыццаг чиныгмæ («Уадтымыгъ»), 
уый та рухс федта уыцы аз (1958), Грисы фыстæгæй иу 
цалдсер мæйы фæстæ. Æмæ чиныджы уыд йæ редактор Дзуц- 
цаты Хадзы-Мураты разныхас. Хадзы бирæ рæстаг ныхæс- 
тæ загъта Гиуæргийы æмдзæвгæтæй. Фыццаджы уал баны- 
сан кодта, Гиуæрги æвиппайды кæй æрбацыд нæ литера- 
турæмæ — «йæ фыццаг æмдзæвгæтæй йæхимæ аздæхта чи- 
ныгкæсæг дзыллæты хъусдард». Раст фæхатыд Гиуæр- 
гийы поэтикон дæсниады сæйраг миниуæг дæр: «... дуне æв- 
дисы фæлгонцтсей, мард, статикон нæ, фæлæудæгас, змæлгæ 
чи кæны, ахæм динамикон фæлгонцтæй». Раст нымайы по- 
эты стилистикæйы миниуджытæ дæр: «Гиуæрги лæмбы- 

Уаи^мыстæ 
11 
нæг хьусы ирон æвзаджы зæллангмæ æмæ дзы пайда ксены 
арæхстджынæй. Поэты æмдзæвгæты арæх æмбæлæм, адæм- 
мре чи ису фæлæ поэзийы нырмæ чи нæма уыд, ахæм дзырдтыл. 
Йæ рифмæтæ сты бæстон, сенæлаз. Гиусерги ахуыр ксены ирон 
классикон поэзийыл. Уæлдай тынгдæр ыл зыны Плиты Грисы 
поэтикон амалты сендæвдад». Уый тауымсен афтæ уыд æмæ 
«Гиусергийы курдиатæн ис романтикон ахаст». Грисы поэти- 
кæ дсер амад у бсерзонд романтизмы фисынтыл. 
Гиуæргийы фыццаг чиныг куы рацыд, уæд ыл ирон ли- 
тературсейы кусджытæ фсецин кодтой. Хадзы-Мураты фæс- 
тæ йыл Гафез ныффыста уац. Уый дæр Хадзыйы хьуыды- 
тыл разы у: дзуры «романтизмы тæвагыл», рифмæты аивыл, 
«ритмиксейы бсерзонд культурсейыл», æрдзы нывтæ, хуыз- 
тæ бæстон кæй уыны, «йæ цырд цæстытæй кæй ницы 
ирвæзы», ууыл. Уæлдай йæ зæрдæмæ та цæуы поэты эмо- 
цион дуне: «поэзийæн хъæуы зæрдæ, стыр зæрдæ, арф æн- 
кьарæнтæ кæмæ ис, сагьæс кæнын^ чи зоны, ахæм зæрдæ». 
Æмæ раст ахæм зæрдæ критик уыны Гиуæргийы поэзийы. 
Ахæм хъуыдыйыл лæуд уыдысты канд Грис, Хаджи æмæ 
Гафез нæ, фæлæ Дзугаты Георги, Нартыхты Михал æмæ 
æз дæр. Ацы нымады ныхмæ ничи уыо иннæ поэттæй дæр. 
Иу дзырдæй, Гафезы загьдау, Гиуæрги ирон литерату- 
рæмæ æрбацыд æцæг «æлвæст кардау», ома цæттсейæ, хъа- 
руджынæй æмæ рæсугъдæй; цæттæйæ поэзи фæлдисынмæ, 
стæй поэзийы сæрыл хæцынмæ дæр. Гафезы иумæйаг хат- 
дзæг уæд дæр æмæ ныр дæр у, фау æрхæссæн кæмæ нæй, 
ахæм: «Бестаиты Гиуæрги ирон поэзимæ æрбахаста зы- 
наргъ лæвар. Йæ чысыл чиныг «Уадтымыгъ» ирон поэзийы 
хуыздсер чингуыты ’хссен ссардзсен аккаг бынат». (Кæс «Фи- 
диуæг» 1959, Л& 3, фарс 82). 

12 
Бестауты Гиуæрги 
Бестауты Гиуæргийы аивадыл иттæг разыйæ сæмбæл- 
дысты Цæгат Иры хуыздæр поэттæ дæр. Уый канд Гри- 
сæй нæ зæгъын. Грисау Гиуæргийы поэзи бæрзонд æвæрд- 
той Цæрукъаты Алыксандр, Хъодзаты Æхсар, Джыккай- 
ты Шамил æмæ Хостыхъоты Зинæ. Уый æз зонын сæхи 
дзыхы дзырдæй. Зонын æй Алыксандры æмдзæвгæйæ, Бес- 
тауы номыл фыст чи у, уымæй. Мæ зæрдыл лæууынц Ша- 
милы ныхæстæ дæр. Дзæуджыхъæуæй мæм 1967 азы марты 
4-æм бон цы фыстæг рарвыста, уым фыссы: «Бестауты 
Гиуæрги мын йæ чиныг æрбарвыста («Æхсæв æмæ бон»). 
Стыр æхсызгондзинад мын радта æмæ-иу ын мæ бæсты 
арфæ ракæн». 
Бестауы сфæлдыстадыл уæлдай зæрдиагæй тыхсти, цин 
кодта, сæрыстыр дзы уыд Плиты Грис. Поэты дыккаг чи- 
ныг куы рацыд 1962 азы кæрон, уæд мæм фыста: «Хороши 
стихи Бестауты в новой книжке. Ах, злодей, как он рас- 
тет... Оченъудачен и его перевод «Алгузиани». Æндæр фыс- 
тæджы (1967 азы июны 9-æм бон) фæрсы: «А как с поэмой 
Гио о гражданской войне? Закончил ли? Пустъ довершает!» 
Æмæ ма иу фарст Бестауы тæлмацы тыххæй (1970-æм аз, 
январы 2-аг оон): «Уæдæ Гио та уый бæрц куыд быхсы 
Рустауаг Шотаимæ?.. Цæв, зæгъ, æй, фæу йæ, барухс кæн 
ноджыдæр де ’нхъæлцау адæмы зæрдæтæ». 
Атæппæт æвдисæндар ныхæстæ уымæн хæссын, æмæ Ги- 
уæргийы æрбацыд нæ литературæмæ, сæууон хуры æрбакас- 
тау, уыдис. Ирон фысджытæн се ’ппæтæн дæр хистæрæй- 
кæстæрæй, æхсызгон кæй уыд, уымæн ис бирæ цæвиттон- 
тæй равдисæн. Се ’ппæтыл нæ дзурдзынæн, фæлæ цæмæй 
уырнинагдæр уа мæ ныхас, уый охыл æрхæсдзынæн Плиты 
Хадойы, Дзесты Куыдзæджы, Ардасенты Хадзыбатыры, 

Уацныстæ 
13 
Цæрукъаты Алыксандыры æмæ Хъодзаты Æхсары зæрдиаг 
ныхæстæ Гиуæргийы аивады æмæ лæджыхъæды тыххæй. 
Плиты Харитон хæларзæрдæ адæймаг уыд. Æвæццæ- 
гæн, хæрам цы у, уый зонгæ дæр нæ кодта, не ’ппæтимæ 
дæр хæларæй цард, фæлæ кæстæртæй уæлдай хорз зæрдæ 
дардта Гиуæргимæ. Уарзта йын йе ’мдзæвгæтæ, стæй йæ 
зæрдæйы æфсæрмдзæстыг ахаст хистæртæм. Йе ’мдæвгæ- 
тыл критикон уац ныффыссынмæ, æвæццæгæн, йæ ныфс 
нæ бахаста, фæлæ куыддæр «Алгъуызы кадæг» фæзынд Бес- 
тауы тæлмацæй, афтæ йыл ныффыста стыр уац «Рæст- 
дзинады» 29 номыр, 1963 азы февралы 9 бон: «Нæ фыдæл- 
ты номы аккаг». Уац дардыл фыст у, фæлæ дзы иу абза- 
цæн нæй æнæрхæсгæ: «Æрæджы Хуссар Ирыстоны чингуы- 
ты рауагъдад рауагъта ирон æвзагыл «Алгъуызы кадæг». Ори- 
гиналæй (гуырдзиаг æвзагæй — Н. Дж.) йæ ратæлмац 
кодта поэт Бестауты Гиуæрги. Бæрæг у, тæлмацгæнæг ыл 
бирæ фыдæхсæвтæ кæй арвыста, йæ курдиат, йæ поэти- 
кон дæсныйадыл кæй нæ бацауæрста; æвзаргæ ныхæстæй, 
рæсугъд ахорæнтæй йæ сфæлындыныл кæй бацархайдта, 
йæ зæрдæ дзы кæй нывæрдта æмæ йын æвæджиауы хорз 
тæлмац дæр уымæн кæй рауади. Кадæджы рæнхъытæ тæл- 
мацгонд сты фселгонцджын хъуыдыйæдтæй, музыкалон дзырд- 
тæй, иу ныхас иннæйыл аив бады, сты æнцон æмбарæн, 
æнцон кæсæн, сæ рифмæтæ хъæздыг. Хæрз æввахс бацыди 
оригиналмæ... Кадæг у рагон гуырдзиаг поэзийы барæнæй — 
шаирийæ — 16 уæнгон стихæй фыст, тæлмацы стих та у 
15 уæнгон. Æнæмæнгæй афтæ рæсугъддæр бады ирон æвза- 
гыл. Цезурæ дæр йæ бынаты баззади. Æнцондæр кæсæн у 
æмæ дзæоæх фидауы. Бестауы-фырт иттæг хорз бакуыс- 
та, цæмæй кадæджы фæлгонцтæ сæхи хуызæнæй баззайой, 

14 
Бестауты Гиуæрги 
йæ абарæнтæ, йæ эпитеттæ, йæ метафорæтæ ма фесæ- 
фой, фæлæ ирддæрæй разыной». 
Хадойæ мæй раздæр, 1962 азы декабры 27-æм бон, Гиуæр- 
гийы поэзийыл æмæ тæлмацы аивадыл ноджы зæрдиагдæр 
цин бакодта Ардасенты Хадзыбатыр йæ фыстæджы: «Æгæ- 
рон бузныг дæ дæн, мæ зæрдæ мын кæй барухс кодтай дæ 
«Алгъуызы кадæг» æмæ дæ «Царды цин»-æй, уый тыххæй. 
Канд уымæн нæ, æмæ мæ кæй æрхъуыды кодтай. Æрхъуы- 
ды дæр хорз у, зæрдæйæн æхсызгон у, фæлæ мын уыцы 
æхсызгондзинадсей ноджы æхсызгондæр уыдысты де ’мдзæв- 
гæтæ, дæ поэзи. Хицæнтæй дæр сæ кастæн, фæлæ ныр 
иумæ, æмбырдгондæй бæлвырддæр разындысты се стыр 
поэтикон тых, обрæзты аивад, æмдзæвгæйы арæхст быо, 
лирикон геройы хъæздыг дуне. 
Мæ зæрдæ мын тынг фæцагайдтой де ’мдзæвгæтæ, бам- 
бæрстон, стыр поэт нæм кæй гуыры æмæ дис кæнын (цины 
дис!), йæ сæузæрины тæмæнтæ афтæ кæм æрттивынц, 
уым ма фæстæдæр куыд уыдзæн!..» 
Нæ зонын, цы ма уыд зæгъæн зæрдæбындæр æмæ аивдæр 
ныхасæй! Фæлæ мæнæ мæ разы Дзесты Куыдзæджы фыс- 
тæг æмæ уымæй дæр мæ зæрдæйыл æмбæлы уыцы зæрдиаг 
æмæ цæстуарзон ныхасы æвæджийау хæрздæф. Фыстæг 
нæу, фæлæ хицæн лирикон монолог уарзон лæджы бæрзонд 
поэзийы тыххæй. Мæ цæст æй цыбыр кæнын дæр нæ уар- 
зы, фæлæ йын цы кæнон, хицæнæй мыхуыр кæнинаг уац- 
мыс у æнæмæг æмæ дзы æз скъуыддзаг кæй хæссын, уый 
мын хатыр фод. 
«Дæ бонтæ хорз æмæ де стыр лæвар бирæ уæд, Гиуæрги! 
Райстон дæ семдзæвгæты чиныг, æмæ дын раст куы зæгъон, 
уæд ацы фæстаг рæстæджы ахæм цины хуын нæма ’рба- 

Уацмыстæ 
15 
цыд мæ къухтæм... Дæ чиныг кæсгæйæ мæ зæрдыл æрлæу- 
уыдысты мæ чысылы бонтæй иуæй-иу нывтæ. Саунæмыг 
кæнæ-иу мæцкъуы тонынмæ куы ацыдыстæм хъæдмæ, уæд- 
иу цас фæзылдыстæм, цас фсецагуырдтам... Фæлæ-иу уалын- 
мæ адæймаг фембæлд ахæм зиллаккыл, æмæ сау дары зды 
нæмыджы йас ставдгага саунæмыгæй!.. «Арæхджын» хуыд- 
там ахæм бынат. 
Раст ахæм арæхджын мæм фæкаст, Гиуæрги, дæ чиныг 
дæр, суанг йæ сæрæй йæ кæронмæ. Саунæмгуытæ дæр æм- 
хуызон нæ вæййынц, чи дзы ставддæр у гагатæй, чи ад- 
джындæр, кæнæ цъæхдæр æмæ рæгъæддæр. Гъе, фæлæ дæ 
чиныджы уæддæр нæй ахæм гага, хæдзармæ æрхæссыны ак- 
каг чи нæ у... 
Ныхæстæ дардыл цæуынц, Гиорги, фæлæ дæ «зæрдæйы 
рæбынæй» цы «нæлгоймаджы цæссыг» цæуы, уый æмæ де 
уртты фарн, тых æмæ бæркад фылдæрæй фылдсер кæнсент! 
Æмдзæвгæтæй цы загъдæуа? Уый дын мæнæ «Стай». 
Алы сæрд дæр нæм вæййы сырддон, арæх фæкæнын сывæл- 
лæтты уыроæм æмæ та мын мæ цæстытыл авæрдта ирд 
ныв: «...йæ бырынчъы тъыссы... тæппуд саби къæцæлтæ...» 
Раст зæгъыс, адæймаджы къахвæд цы кæрдæгыл фæзыны, 
уымæ, дам, йæ дзых дæр цы хæххон дзæбидыр не ’рхæссы, 
уый, комахсæны тохъылау, талынг скъæты къуымы кæв- 
дæсыл куы ныббæттой, уæд ма уымæй цæй дзæбидыр ис?.. 
Æхсызгон мын у, «сойбыл зарæг» кæнынмæ дæ къух кæй 
нæ тасы, уый. «Царды цæр æмæ йæ ма уын, Циныл æмæ 
мастыл зар æмхуызон!» — æвæдза ахæм фыссæг дзæгъæлы 
фенхъæлы «зарын», зæгъгæ. Уый зард нæу, хуыздæр-хуыз- 
дæры — маймулийы æнахъинон мыртæ. 
Æмдзæвгæ «Зонын...» æмæ «Сонеты» цы хъуыдытæ увди- 

16 
Бестауты Гиуæрги 
сыс, уыдон æз мæхирдыгонау æмбарын æмæ сæм ахæм æф- 
тауæн хæссын: дугæн йе стыр цин æмæ йе стыр бæллах 
дæр фæд (уæд та иу чысыя!) цы фыссæджы сфæлдыстады 
нæ ныууадзой, уымæй цы загъдæуа?! 
Де стихтæн се ’ппæты кой нæ кæнын, — тæрсын, куы 
ныдздзæгъæлтæ æмæ куы ныссуйтæ уон, уымæй. Къаддæр 
куы уыдаиккой ног фæлгонцтæ, ног нывтæ, ног рифмæтæ, 
темæтæ, уæд ма, чи зоны, мæ ныфс бахастаин, фæлæ... 
«дидинæджы ’ртахы ризы рухс уалдзæджы уд» — æрмæст 
уый йæхæдæг дæр у сгуы — хай раттыны аккаг. Кæнæ — 
«Цыма знæт денджызæй хурыл лакъон донуылæн ыспырх...» 
Цсей уæдæ... лæвархъом у æмæ дыл нæхи Сатанайы куывд 
серцæуæд! 
Де ’гуыдзæг хистæр Куыдзæг». 
Цæрукъаты Алыксандры æмæ Хъодзаты Æхсары фыс- 
тæджытæ Куыдзæджы фыстæгæй бирæ фæстæдæр фыст 
æрцыдысты: Куыдзæг фыста Гиуæргийы æртыккаг чины- 
джы тыххæй («Æхсæв æмæ бон», 1966) февралы мæйы 1967 
азы. Æхсары фыстæг хъуырмæнад у зынуромæн цæссыгæй. 
Уый фыст у 25 февралы 1977 азы. Уæо Гиуæрги уæззау 
рынчын уыди. Зыдта ацы хабар Æхсар дæр æмæ уымæн 
ахæм æрхæндæг хъæлæсæй æвæры ныфсытæ йæ уарзон æм- 
гарæн: «Бестау, мæ ныфс! Иу хатт ма дын зæрдиаг арфæ 
кæнын, дæ удуæлдай фыдæбонæн дын цы аргъ скодтой, уый 
фæдыл. Ды нæ чысыл литературæйæн, нæ мæгуыр адæмæн 
цы хæрзты бацыдтæ, уымæн аргъ нæй. Мæ зонгуытыл лæу- 
уын сæ цуры æмæ сын мæ мид-зсердсейы табу кæнын, сабийау. 
Удвидар у, Бестау, мæ ныфс! Удвидар у! Дæхи Æхсар». 
Цæрукъаты Алыксандры фыстæг дæр Æхсары фыстæ- 
джы аххосагмæ гæсгæ фыст у: «Знон, 14-æм февралы изæ- 

Уацныстæ 
17 
рæй фехьуыстон æхсызгон хабар: лæвæрд дын æрцыд Иуане 
Мачабелийы номыл преми Шота Руставелийы æнæмæлгæ 
кадæг ирон æвзагмæ диссаджы тæлмац кæй ракодтай, уый 
тыххæй. Уый иттæг æхсызгон уыд ам бирæтæн, тел дæр 
дæм ныццавтам уый тыххæй иу-къордæй. Дæ куыст (ам 
зæгьын тæлмацæй) у нæ аивады, нæ культурæйы стыр 
фæзынд, мæнмæ гæсгæ. Æмæ канд мæн хьуыды нæу уый, — 
афтæ зæгьынц бирæ адæм. Æмæ айдагь уыцы тæлмац нæ, 
де ’ннæ фæллой, де сфæлдыстадон куыст дæр у ахæм — нæ 
культурæ, нæ царды ахсджиаг хай. Æмæ канд уыдон нæ, — 
дæ удыхьæды конд, дæ цард, — уыдон иууылдæр дзурæг сты 
æцæг адæймаджы, раст адæймаджы (цардуагыл), рæстдзи- 
над йæ хур кæмæн у, ахæм æмбæстагыл...» 
Бестау преми кæй райста, уый фæдыл æм тел æрбар- 
выста Самтредиайæ нæ зынгæ романист Булкьаты Михал 
дæр йе ’фсинимæ: «Перевод Руставели — это успех всей 
осетинской литературы и праздник осетинского художест- 
венного слова. Мы благодарим тсбя, мы любим тебя за это 
безмерно». 
Æз барæй æрæмбырд кодтон, Бестауæн ирон фысджы- 
тæ цы бирæ уарзон ныхæстæ фæкодтой, уыдон. Афтæ 
мæм кæсы, уыцы ныхæсты автортæй чи нал ис, уыдон 
æнæрцæугæ диссаджы охыл сæ мæрдон дунейæ куы растик- 
кой гьеныр, куы ’рцæуид семæ Гиуæрги йæхæдæг дæр, уæд- 
дæр ын ногæй ницуал зæгъиккой: фæдзырдтой йын йæ цæр- 
гæйæ сæ зæрдæбын ныхас æмæ раст разындысты æппæтæй 
дæр... 
НАФИ 

чиныг 
«УАДТЫМЫГЪ» 
е^ 21 1958 ^*е> 
Уадтымыгъ 
I 
Ды дæ мæ зарæгæн йæ сæр. 
Цæй, сыст, ызнæт фæдисон, цырддæр! 
Нынниу сæдæ ’взагæй, ныннæр, — 
Фæу фæндаггæрдæг мæ дзырдтæн! 
Куыд нæй зæххы цъарыл фæуæн 
Æнустæн, размæбырстæн, цардæн, 
Нæй афтæ басæттæн дæуæн, 
Ныххуыссæн - де ’нæнтау цъæх артæн. 
Дæ нысан — иудадзыг тырнын, 
Дæ цард, дæ цин — дæ хæст, дæ тохы. 
Нæрыс, бырсыс ’мæ дæ уырны, — 
Дæ цæлхъæй атондзынæ хохы. 
Уæлахиз къухты бафтдзæн тагьд — 
Æдзух дæ размæ скъæфы уый ныфс. 
Минут дæр фескъуыдтай дæ тахт, — 
Нæ, уæд ды уадтымыгь нæ хуыйныс!.. 

II 
Уыдтæн уырзыйас саби, раст, 
Æхсæв-иу рудзгуытæ ныххостай 
Æмæ-иу де ’хситтæй æваст 
Мæ хуыссæг, ме ’нцойад фæхастай. 
Цыдис-иу бæлæсты къæс-къæс, 
Мæстыйæ дæм сæ сæртæ ’нкъуыстой. 
Æз-иу уæд не ’рцъынд кодтон цæст, 
Зыдæй, цымыдисæй дæм хъуыстон. 
Цæмæн? - нæ хатыдтæн бæлвырд, 
Цы мæ скъæфта дæумæ - нæ зыдтон, 
Фæлæ мæм диссаджы монц гуырд, 
Цыбæлæй дæм мæ былтæ ’хсыдтон... 
Мæсты ’хситт-иу куы систай хатт, 
Куы-иу хъуыст де ’ртхъирæн, дæ додой, — 
Мæ сæры хъуын-иу барц ысбадт, 
Мæ уæнгтæ цины дыз-дыз кодтой... 
III 
Кæнын дын, номдзыд лæгау, кад, 
Чызгау дæ судзгæ уарзтæй уарзын. 
Арв саудалынг куы ’рвæййы хатт, 
Зынг хуры сау мигътæ куы байсынц, 

20 
Бестауты Гиуæрги 
Куы вæййы ’фхæрд æрдз тар, æнкъард, 
Йæ сæр куы ’руадзы бæрз - гуырвидыц, 
Æнаххос дидинтæ сæ цард 
Мæстæй цæссыгкалгæ куы ’рвитынц, 
Æлхынцъæрфыгæй сыстыс уæд, 
(Хæлар, нæ дæ кæнын æппæлгæ), 
Æмризæджы нырризы ’ппæт, — 
Фæхæссыс сау мигъты гæппæлгай... 
Æмæ ныццæхæр калы хур, 
Ног райгуыры, ныххуды бæстæ, 
Цард фесты ’хсидгæ денджыз, фурд, - 
Ныззары мæргьты мин хъæлæстæй. 
IV 
Зæххыл дæм ничи ’рхæсдзæн фау, 
Æнусты ’нæмæлгæ бæгъатыр; 
Ды дæ æнæсæттон ныфсау 
Æмæ рæстдзинадау — æгьатыр! 
Ысуадзой ног талатæ тау, — 
Ыстоныс хус тулдзы бындзарыл; 
Цъæх фурдыл ма ’рхæца хъуына, — 
Йæ уылæнтыл ын арт æндзарыс, 
Бæстыл дæ уромæг кæм ис! - 
Дæ сæрыл сау зæххы цъар исыс — 
Дзыхъхъæй-къуыппæй сæ ’мвæз кæныс, 
Сæттыс, фæлдахыс, ног фæлдисыс... 

Уацмыстæ 
21 
Æдзух нæ кæныс, зæгъгæ, ’рвнæрд, 
Нæ дæттыс фезмæлды тых цардæн, - 
Уыдаид дун-дуне уæлмæрд, 
Мæлæт ыл дардтаид йæ бартæ. 
V 
Ды дæ мæ зарæгæн йæ сæр — 
Тызмæг ызнæтдзинады бардуаг! 
Æнусмæ ме ’мдзæвгæйы цæр, 
Кæрддзæмы тъыст цыргъ фæринк кардау!.. 
Кæнын дын номдзыд лæгау кад, 
Чызгау дæ судзгæ уарзтæй уарзын. 
Кæсыс, ныр дæр, мæ хæлар уад, 
Æдæрсгæ демæ уынджы хъазын; 
Цæуын, мæ гом риу мын цæвыс, 
Куы та мæ ихуырзтæй рæвдауыс, 
Мæ зæрдæ мын цырын кæныс, 
Мæ уæнгтыл мын цъæх арт æфтауыс. 
Цæуын, дæуау мын ’рынцой нæй, 
Æрхъæц нæ зонын азæй-азмæ. 
Хъæддаг, æнæрцæф æфсургъ, цæй, 
Дæ базыртыл мæ аскъæф размæ!.. 

22 
Бестауты Гиуæрги 
VI 
Церечы згьæрау судзы мæн 
Дæ тызмæг тохмонц сидт, дæ зарын, 
Мæ цард, мæ зæрдæйы тæмæн 
Дæ тых, дæ размæбырстыл барын, 
Æмæ кæд ахуысса мæ зынг 
Мæлæтмæ ’лгъыст низы нымыгьдæй, — 
Ныннæрут уæд, нынниут тынг, 
Ысхъызут дунейы тымыгьтæ; 
Бындзыггай мæ фæхæссут дард, 
Æваст мæ арвы тыгъдмæ фехсут, 
Куыд уадзон иудадзыг цъæх арт, 
Куыд хъусон уе знæт уынæр, уе ’хситт. 
Цæмæй мæ хæтæн уа уæрæх, 
Мæ хуыз тъымы-тъыматæм ивон, 
Куы-иу уон мигь, куы та æртæх, — 
Зынг хурмæ кæрдæгыл æрттивон... 
1958 аз 

Тагъддæр 
Машинæ размæ тæхы, 
Бæлæстæ згъорынц фæстæмæ. 
Рухс бæллиц, фехс-ма дæхи 
Тагъддæр мæ уарзон бæстæмæ. 
Ирыл хъæбулау ныттыхс, 
Бау йæ сомбонæн кувæг; 
Цины цæстысыгæй ’рыхс 
Ме стыр фыдæлтæн сæ тугвæд... 
Мисхал нæ бантыст мæнæн, 
Афтæ мыл атахти рæстæг; 
Ме знæт зæрдæйы тæмæн 
Абон кæд раттин мæ бæстæн. 
Царды цалх размæ тындзы, 
Азтæ ’мæ бонтæ — фæстæмæ. 
Цæй-ма, цы ныддæ æндзыг! - 
Сиды мæм сусæг уæлтæмæн. - 
Расид æнцойадæн хæст! 
Размæ æврагьсæр бæрзæндтæм! 
Цалынмæ ’рттивы дæ цæст, 
Цалынмæ ’хсиды дæ зæрдæ 

24 
Бестауты Гиуæрги 
Алы ран зайæд дæ фæд, 
(Бабыхс зынвæндæгтыл чиуын); - 
Искуы куы нæ уал уай, уæд 
Ма фæрсой, - уый та, дам, чи уыд? 
Размæ! Фæцырддæр кæн! Тагьд 
Рæстæджы арæнтæ атон; 
Размæбырст — амондмæ тахт! 
Размæбырст - рухс цины суадон! 
Зæгъгæ, фæуагьтай дæ уад, — 
Удхæссæг фестдзæн дæ разы; 
(Иу уысм фæлæууыди уад, - 
Нал сисдзæн зæххæй йæ базыр!) 
Цард у минутгай, уысмгай, - 
Тагьддæр дзы бафæлвар алцы. 
Хурæнгæс сауцæст чызгайы 
Де ’мбæлццон ракæн дæ балцы; 
Цардæй дæ мондæгтæ ис, - 
Ничи дæ рахондзæн галиу: 
А бæстæй ацæуæн ис, — 
А бæстæм ’рыздæхæн нал и!.. 
1958 аз 

Уацмыстæ 
25 
Адæймаг 
Ныхъхъус у, æрдз, æз дæм дзурын — зæххон лæг. 
Дæ коммæгæс цагъар чи уыд кæддæр, 
Дæ арвы нæрдæй адæргæйæ чи рызт, 
Йæхи нывæндтæ чи кодта дæ хурæн, 
Куырмæй чи ’ууæндыд ’рымысгæ хуыцæуттыл, 
Æмæ сæ тæсæй бархийæ йæ цæнгтыл 
Цагъары згæ хъадаман чи фæхаста... 
Æрвферттывды цæхæрзынг ис мæ къухы. 
Хæлбурцъ мигьты ард — ме ’рфгуыты æлхынцъы. 
Дунеты рухс - мæ мидбылхудт, мæ цины... 
Мæ бардзырдæй арв фескъуындзæн йæ нæрын, 
Ныххуысдзысты цæхæркалæг вулкантæ, 
Цæстыныкъуылдмæ айсысдзæнис денджыз, 
Ныссур уыдзысты ’нæбын океантæ, 
Ивылд фурдтæ, тыгъд быдырты самумтæ 
Æрвдзæвдтытау фæкæндзысты дзыхълæуд!.. 
О, хурзæрин, — дунесфæлдисæг рухс хур, 
Кæддæр, кæддæр дæуæн æз кодтон табу, 
Фæлæ мæ ды нæ батавтай дæ хъармæй, 
Мæ цæстæн мын нæ хай кодтай дæ тынтæй. 
Æнусты тары рухсагур фæхаттæн 
Æмæ йæ арвæй раскъæфтон лæгдыхæй. 
Ныр дæм тызмæгæй, комкоммæ куы скæсин, — 

26 
Бестауты Гиуæрги 
Мæ цæсты рухсæй акуырм уаис уайтагьд 
Æмæ цъæх арвыл аззаис мæрдцъындæй... 
Æрвон дуне, мæн дисы ’фтыдта рагæй 
Дæ цæхæркалд, дæ ’нæкæрон цъæх тыгьдад; 
Куы ирд вæййыс, рæсугъд чызджы цæсгомау, 
Хур мидбылхудтау ферттивы дæ уæлæ, 
Куы саудалынг, мæстæлгьæд æнгас райсыс, 
Тæссаг сабыр ныввæййыс тар ингæнау, 
Стæй мин хъæлæсæй иу богъ-богъ ныккæныс. 
Сабырдзинад гæппæлгæй дард фæхæссыс, 
Нызгьæлæн кæныс къæдзæхты дæ хъæрæй, 
Æмдзæхæр фестыс æмæ уæд дæ быны 
Гæдыхъæд рындзыл адæргæй фæризы: 
Кæддæр æз дæр рызтæн дæ тæсæй афтæ, 
Уыдтæн уæд саби, сонт, фæлæ цымыдис. 
Дæ риуæй-иу куы расхъиудта ыстъæлфæн, 
Уæд-иу æрхаудтæн зоныгуылæй зæххыл. 
Мæйрухс æхсæвты де стъалытæм кастæн, - 
Ыскъæфтой мæ сæм рогбазыр бæллицтæ 
Æмæ-иу куы уæлхур, уæларвмæ тахтæн, 
Куы та-иу авдцæлдзæхмæ дæр ныххызтæн. 
Фæлæ уый уыд рæсугьд фынфендау, аргъау, 
Ныр уыцы аргъау рацæг кодтон, мæнæ, 
Æмæ уæвгæ куы фениккой мæ митæ, — 
Фæхæссиккой сæ царцйатæ дæр дисæн: 
Æхситгæнгæ дын де ’гæрон тыгъдадмæ 
Мæхи арæзт зынг ыстьалытæ фехстон, 
Æмæ мæ фидар базыртæ ысцагътон 

Уацмыстсе 
27 
Дæ тымыгьджын цъæх æрфæнты тæхынмæ. 
Хуыцау! Куывтон дын зоныгуыл, сæркъулæй, 
Мæ хидвæллой, мæ хойрагæй, мæ цæххæй; 
Куырдтон дæ амонд, амонд мын нæ радтай, - 
Ыссардтон уый мæ тых æмæ мæ зондæй, 
Дæу дард ивгьуыд æнусты тармæ фехстон 
Æмæ цæуын сæрыстырæй, уæндонæй 
Æнæмæлæты ’нæкæрон фæндагыл - 
Æппæтаразæг, агурæг зæххон лæг... 
Æрвферттывды цæхæр зынг ис мæ къухы, 
Хæлбурцъ мигъты ард — ме ’рфгуыты æлхынцъы, 
Дунеты рухс — мæ мидбылхудт, мæ цины... 

28 
Бестауты Гиуæрги 
Сырх тырыса 
Дæ былалгъыл дæ арфæйы дзырд дарыс, 
Октябрыл æмбæлыс райгæ, ме ’мбæстаг! 
Ыскодта æрдз йæ райстбавæрды дарæс, — 
Цытджын боны æрбалæуд уый дæр фембæрста. 
Лæг ыл æнусон кады зарæг зары, - 
Кæс, радиойæн феуæгьд ысты йе ’фсæртæ. 
Уæлтæмæн мын мæ риуы арт æндзары 
Мæ алфæмблай сырх тырысаты февзæрдæй... 
Сырх тырыса, — 
Октябры сæуæхсид, 
Хъарудæттæг фæллойгæнæджы къабæзтæн! 
Æз уый номыл аккаг зарын куы рæхсин, 
Уæд уаин иууыл стырдæр поэт а бæстæн... 
Сырх тырыса, - 
Йæ уындæй талынг тайы, 
Йæ равзæрд у зæххыл æппæты стырдæр цау, 
Æмæ кæд дуне абон афтæ райы, 
Уырнæд дæ — ’рмæстдæр уый руаджы у, уый фæрцы!.. 
Дард Африкæйы уымæн негыр кувы, — 
Уыны дзы уый йæ цардамонд, йæ хуры скаст. 

Сырх тырыса - 
У уый номыл æнувыд, — 
Дæ зæрдæйы рæсугьд фæндтæ сты ууыл баст. 
Цард фестын кодта уый бæллиццаг аргъау, - 
Фыдтымыгъты уыдис сæ раздзог адæмæн 
Æмæ, кæс, уæртæ, рухсгæнгæ, цырагьау, 
Ныр фидар къухтæ рахæссынц уый кадимæ... 
Цыдис раст афтæ карз тохы цæхæрты, 
Йæ рухс нысан æй арты ’взæгтæй бахызта, 
(Нæй басудзæн рæстдзинадæн цъæх арты): 
Зæронд дунейы уый йæхæдæг басыгьта. 
Сырх тырыса - 
Уый цардфæлдисæг Ленин 
Йæ бæстастæу æрсагьта зæххы къорийæн,- 
Планетæты ’хсæн рухсгæнгæ цæудзæни 
Цырагьдарæй историйæн! 
1958 аз 

30 
Бестауты Гиуæрги 
Уæлахизы бон 
Æнæ къæм арвыл уалдзыгон хур хъазыд, 
Æрдз цардбæллон рæсугъд сабиау ради. 
Йæ мидбылхудгæ урсзачъе Кавказыл 
Æнусон цъити царды цинæй тади. 
Нæуу фестади сырх дидинтæй æмдзæхæр, 
Нæ кæмтты нал уыд талынджы хъæр-цъæл дæр, 
Лæг арæзта рæсугъд цард æмæ зæххыл 
Йæ цинæй кодта цардуалдзæг къæрццæмдзæгъд. 
Æвиппайды фæзындис мигь хæстæмхиц — 
Ныгуылæнæй хæнт сауталынгæй рацыд, 
Цъæх арв фæкодта йе ’рфгуьггæ мæстылхынцъ 
Æмæ зынг хуры цардхæссæг цæст ацъынд. 
Тох сытынг арвыл цæргæстæ ’мæ мигьтæн, 
Сæнт цъæхахст кодтой холыхор сынтытæ. 
Цъæх арт зыдæй лæбурдта назы хихтæм, 
Дзынæзта мад йæ фыртыл рустындтытæй... 
Хæстон фæдисмæ растадысты хæхтæ: 
«Гъæйтт, тох лæппутæ! — знаг фæзынд цыфыддæр!» 
Нырттывтой кæрдтæ, бæстæ ссис гæрæхтæ 
Æмæ фæцыд уæззау хæстмæ мæ фыд дæр... 

Уацмыстæ 
31 
...Нæ рæсугъд цардæй цал лæджы фæцух и, 
Цал не ’рыздæхт и карз тохæй мæ фыдау! - 
Цы маст æвзæрстой, гъе цы зын, цы тухи, 
Цæмæй уыдаид амондджын нæ фидæн! 
Фæцыдысты сæ горæттæй, сæ хъæутæй 
Æмæ фыдгулты карды комæй карстой. 
Мигь басыгътой сæ зæрдæты цæхæртæй, 
Сæ мæлæтæй нын цардамонд æрхастой... 
Уæлахизы уац уалдзæгимæ ’ртахти, 
Нæ риуты мастæн нал аззад йæ фæд дæр. 
Цыхцыр ныллæууыд цины цæссыг хæхтæй, 
Æмæ цыдысты ’мвæтæнæгæй дæттæ... 
Лæджы цард та ысрæсугъд ис, ысуындджын, 
Нæ амонд ис нæ фезмæлды, нæ куысты. 
Куы рацæуын æлвæст кардау æз уынджы 
Зæрдæхъæлдзæг, ныфсхаст æмæ сæрыстыр, 
Куы мæм фæхуды дидинтæй Май нæууыл, — 
Мæ фыды фæхудт фенкъарын йæ хуызы, 
Уæлахизы бон зæрдæйыл æрлæууы 
Æмæ та риумæ циндзинад ныххизы... 
1957 аз 

32 
Бестауты Гиуæрги 
Фыййау 
Æмбисæхсæвæй ахызти, 
Ныссабыр дуне, бафынæй. 
Цъæх арвы риуыл Авд хойы 
Ныффæлладысты кафынæй. 
Æрмæст ма уæлæ сау рагъыл 
Нæ фынæй кæны сахъ цæргæс, - 
Йæ риуæй худы хурты хур, 
Фæтæджы фæлгонц - хурæнгас... 
Ильичы фæхудт бонау у, - 
Фыййау дзы талынг не ’нкъары: 
Сæнт-сау æхсæвы уый рухсмæ 
Йæ фосы дзугтæ хъахъхъæны... 
Фæфæлурс арвыл рухс Боброн, 
Бон дзир-дзур кæнын райдыдта... 
Кавказы хæхтыл хурзæрин 
Сыгъзæрин тынтæ райтыдта. 
Сыгъдæг уæлдæфы азæлыд 
Цъæхснаг хъæлæстæ хохрындзæй: 
Йæ хъæлæсыдзаг базарыд 
Колхозон фыййау уадындзæй... 
Куыд нæ зара уæд цинимæ 
Нæ дуджы фыййау, - цардæфсæст: 
Йæ фосы дзугтæ — ’нæнымæц, 
Йæ риуæй худы хуры цæст!.. 
1954 аз 

Уацныстæ 
33 
Рагуалдзæджы цин 
Дæттæ - буртæ, къуымæлау, 
Бæстæ фестад сыгъзæрин. 
Исчи уалдзæг куы мæла, - 
Туггæригъæд уыдзæни. 
Фурдтæ дуртæ фæлдахынц; 
Фыстæ фесты бæгь-бæгъыл; 
Уалæ халæй фæтæхынц 
Зырнæджытæ рæгь-рæгъы. 
Быдыр фæлмы фæбынæй; 
Мигътæ тигьтæм фæлæсынц. 
Дидин цъитирæбынæй 
Худы комы хъæлæсы. 
Мит йæ цуры лæбыры, — 
Тайы, руайы йæ цинæй; 
Кæрдæг — ’рхæндæг йæ быны, - 
Бафæллади хъæцынæй... 
Хурмæ хуссаррæбыны 
Цым фæхудти чъызгæйæ. 
Арс та ’рбадти йæ быны, 
Дыргьмæ ’нхъæлмæ кæсгæйæ. 
2 Бсстауты Гиуæргн 

34 
Бестауты Гиуæрги 
Ныр сæ къуыпа фæрæсыд 
Хъæды гæды бæлæстæн. 
Мæнæ зымæг фæлæсы! 
Хъуысы цины хъæлæстæ. 
Чидæр хъæдмæ фæтындзы; 
Бæстæ змæлы æмхуызон; 
Йе ’фсæн бæх та ифтындзы 
Цырддзаст лæппу — колхозон. 
Мит та фестад тæдзынæг, — 
Царæй зæхмæ сырх лæдзæг. 
Чи нæ зары, кæцы лæг! — 
Зæрдæ зæлтæй ысхъæлдзæг. 
Дæтты сæрты гæппытæ 
Систой гыццыл лæппутæ; 
Уæртæ кæрты чындзытæй 
Хъазынц чысыл чызджытæ. 
Цъыфты ’хсныфты кæритæ, 
Фалдæр карчы фæд адаргь, 
Кæс, йæ кæрцы къæриды 
Хурмæ бады нæ дада. 
«Ехх, сымахæй — тæхуды!»— 
’Взист зымæгау фæхуды; 
Тайы майы къæсæрыл 
Чырс нæ цинæй йæ сæрыл... 

Уацмыстæ 
35 
Æрдзы тынтæ уæфтытæ, 
Бæстæ фестад сыгъзæрин. 
Ехх, лæг уалдзæгрæвдыдæй 
Афтæ ’нустæм куы цæрид!.. 
1958 аз 

36 
Бестауты Гиуæрги 
Тæрккъæвда 
Уары... Дымгæ сиры рæгьтыл, 
Мигъ йæ саулохаг тæры, 
Фурд бырсы, лæгæрды хæхты, 
Арв йæ комы дзаг нæры. 
Хохы цъассы цъити тьизы, 
Томыг къæдзæхтæ хъæрзынц, 
Урсцухъхъа гæды хъæд ризы, — 
'Нахъом сабийау тæрсы. 
Дардмæ арв йæ сырх рон фехсы, — 
Сæрд нæм раздæхтис цæхгæр, 
Мигътæ февзидынц зынг ехсæй, 
Ногæй ферттивы цæхæр... 
Æз нæ ног, рæсугьд хæдзары 
Бадын, рудзынгæй кæсын, 
Ленины цырагъ нæ царæй 
Къуымтæм рухс тынтæ хæссы. 
Уадз ’мæ уарæд: хур та ’ркæсдзæн, 
Мигьтæн ’нæ фесæфгæ нæй; 
Нæу, мыййаг, æнкъард мæ зæрдæ 
Ахæм бонты дæр мæнæн!.. 
1954 аз 

Уалдзæг 
Хуымтæ - саутæ; кусæнгæрзтæ - цалцæг, 
Бон фæдаргь ис. Уæнгты туг æхсиды. 
Къæсæрыл æрбалæууыдис уалдзæг, 
Быдырмæ та колхозонтæм сиды. 
Мæргьтæ зарынц; ’гас дуне ысхъæлдзæг 
Æрдзы май цъæх гауызтæй фæлындзы. 
Дæлæ рындзæй асхъиудта æхсæрдзæн, 
Арф коммæ кæл-кæлгæнгæ фæлидзы. 
Къæвда хохæн йе ’фцæджы æрбæтты 
Арвыронæй диссаджы хъуыртухæн; 
Комы цъассы зæй ныхгæны дæггы, 
Фурд фæкæны къæйтимæ хъуырдухæн. 
Хур та худгæ ракæсы фæскъæвда, 
Хъæды къохæй булæмæргъ ныууасы. 
Фæлм æртыхсы конд хуымтыл, фæздæгау, 
Рог дымгæ нæ сæрвæтты фæфасы 
Ис цахæмдæр сусæг тыхтæ зæхмæ: 
Май æрлæууы, — уæнгты туг ысхъазы; 
Адæймаг куы февналид къæдзæхмæ, - 
Уый дæр фаркгай ’рызгъæлид йæ разы. 
Уæлæ хур йæ тын ыскъуырдта хæхтыл, 
Куыстæн та æрлæууыди йæ тæмæн. 
Мыдыбындз дæр быдырмæ фæтæхы,— 
Адæймаг куыд фæлæууа фæстæмæ! 
1955 аз 

38 
Бестауты Гиуæрги 
ооо 
Ме ’мгар, ме ’мзæрдыг, ме ’рдхорд лымæн, 
Уарзон сауцæст чызг — удау зынаргъ — 
Се ’ппæт рохы куы ныууадзынц мæн, 
Гъе, уæдцæр мæ нæ лидзут сымах, 
Уæ, мæ хæлар хъуыдытæ, тæргай. 
Мемæ ’рбадут куырыхон лæгтау, 
Риуы ’ртайы уæ ныхæстæм мæт; 
Сты уæ дзырдтæ фæндыры тæгтау. 
Æз уæ рæвдыд куы нæ ’ййафин, уæд 
Зæрдæ риуы фæхауид фæркгай... 
Хатт мæм сагьæс фæзыны æваст — 
Хъыг, былысчъил, кæуындзаст, æнкъард, — 
Зулдзых уарзонау йе ’рбадт, йæ каст 
Уды ’нцойад фæсурынц кæд дард, 
Нæ, мæстæлгьæд нæ зайын уæддæр: 
Цырд æртæхут, рæубазыр зæдтау, 
Уæ, мæ рæсугьд бæллицтæ, сымах; 
Риуы ку’ ахуыссы рухс цин, уæд та 
Талынг зæрдæйы ссудзут цырагь 
Æмæ айсæфы масты фæд дæр... 
Амонд царды зынвæндæгтыл мæн 
Сайы ’рттиваг хъæндилау æдзух. 

Арæх фенхъæлын - амондджын дæн, - 
Нæй, уæддæр ыл нæ хæст кæны къух 
Æмæ стæм хатт куы ’рхауын æваст, 
Уæд мæ уæлхъус æрбалæууыс ды, 
Сахъ æнувыд æрдхордау, мæ ныфс. 
Ног мæ уæнгтæн æрвон тых дæтгыс, 
Ног мæ ’врагъсæр бæрзæндтæм кæныс 
Размæ ’нæцудгæ, фатау æмраст... 
Уæ, мæ хæлар хъуыдытæ, цæрат! 
Сагьæс, ма уа дæ буцтæн фæуæн! 
Рухс бæллицтæ, æвидигæ уат! 
Ныфс, æнустæм дын ма уæд мæлæн! 
Амонд, дардæй мæм мидбылты худ! 
Æз куы нæ ’нкъарин цин æмæ маст, 
Æз куы нæ уадзин судзгæ цъæх арт, 
Æз куы нæ кæлин зæххыл æваст, 
Уæд æрдумæ нæ дарин мæ цард, 
Уæд зындоны хай уаид мæ уд. 
1958 аз 

40 
Бестауты Гиуæрги 
♦ ♦<► 
Уалдзæг... тар æхсæв йе ’мбисыл алыг, 
Царды мин мыртæй бæстæ фæцух. 
Дуне афтæ ныммæйдар, нытталынг, 
Лæг йæ цæстмæ нæ бахæсдзæн къух. 
Нæ, æз не ’ууæндын ахæм мæйдарыл, 
Нæ, нæ зæгьдзынæн: банымæг цард; 
Зонын, йе тары уадтымыгъ дары 
Ацы диссаджы сабырдзинад... 
Дымгæ банкъуыста бæлæсты хихтæ, 
Дымгæ аскъæфта æрдзы фынæй, 
Арвыл нуæрст артау асхъаудта мигьты 
Æмæ се ’хсæнæй рарттывта мæй; 
Рарухс, разынд дзæнæтау нæ бæстæ, 
Зæххыл сабырад фескъуыд æваст. 
Уæртæ дыргъдоны тарцъæх бæлæстæй 
Дымгæ раскъæфта сусæг ныхас... 
Уæртæ балдоны уарзæттæ бадынц, 
Райхъуыст сабыр сæ адджын уынæр. 
Хъæды булæмæргь райста йæ уадындз; 
Саби авдæны скуыдта кæмдæр. 
Алчи сдзырдта цæрæнбоныл, цардыл; 
Æртæх ферттывта, — цины цæссыг; 
Царды денджыз ныффæйлыдта дардыл, 
Царды денджыз уылæнтæ хæссы... 

Уацмыстæ 
41 
Кæдæй мах нал федтам 
кæрæдзи 
Кæдæй мах нал федтам кæрæдзи, - 
Нæ царды алвæндаг фæсаджил: 
Дæуау мын фадæттæ нæ фæци, - 
Æвыд кæм баззад хæсты алчи! 
Мæ фыд ’мæ ме ’фсымæр æрхастой 
Сæ сæртæ карз тохы нæ бæстыл, 
Хæдзардзаг бинонтæ ныууагътой, — 
Уæхскуæзæй кусын хъуыд сæ бæсты... 
Ды та... Дæ фæндаг дын цы ’лгьитон, 
Кæнæ цы дæм дзурон тызмæгæй: 
Д,æ фыд кæй разынди фæлитой, 
Йæхи кæй бахызта ызнагæй, 
Фæцис дæ уый адыл лæгьзвæндаг. 
Дæ бæллиц — институт... Фæцыдтæ. 
Фæлæ дзы рафтыдтай дæ дæндаг; — 
Куыд фæнды уæд, зæгъгæ, хъæцыдтæ. 
Уæддæр фæхæццæ стут нысанмæ 
Куыддæрты д’ арæхстджын фыдимæ 
Æмæ дæ райгуырæн Чысанмæ 
Æрцыдтæ — «ахуыр лæг» — цытимæ... 

42 
Бестауты Гиуæрги 
Кæдæй ныр нал федтам кæрæдзи, — 
Фæндыд мæ абадын дæ цуры, 
Зæгъын, йæ зæрды нæ кæмæн ц’ и, 
Нæ иу уый иннæмæн фæдзурид... 
Ды та? - нæ дæн, цыма, дæ зонгæ, - 
Фæраст дæ ’нæдзургæ мæ рæзты. 
Дæ зæрдыл не ’рлæууыд, æвзонгæй 
Мах ам куыд æрвыстам нæ рæстæг: 
Уæлыгæс фæсрагъмæ цыдыстæм, 
Мæнау нæ къæдзæхтыл фæхаттæ... 
Бæргæ уæд тынг æнгом уыдыстæм, 
Нæ хæрд дæр иу уыдис, нæ бадт дæр, 
Фæлæ куыд цардыстæм кæддæрты, 
Уый рæстæг бамбæрзта йæ рыгæй — 
(Æниу гуымир уыдтæ уæддæр ды: 
Бæрæг у гайлаг род уæныгæй...) 
Цæй, цы? - зæгьынц, цыма дæ сæрмæ 
Иронау дзурын дæр нæ хæссыс, 
Цыма нымайыс уый æфсæрмæй 
Æрмæстдæр хаттæй-хатт дæ хæсыл: — 
Дæ мад дын ц’ амыдта æвзонгæй, 
Ды ууыл ’нæввæрсон кæм ысдæ, 
Уым, цæй, дæуæй æз дæр — дæ зонгæ — 
Цы домон цинтæ ’мæ хъæбыстæ! 

Уацмыстсе 
43 
Мæнæй-иу макуы зæгь — фæхæрам; 
Нæ тыхсын, фырмæстæй нæ кæрзын: 
Æлгьыст уæд де ’мдзæхдон, дæ хæлар! 
Мæ куыдз дын бахæрæд дæ кæрдзын!.. 
1958 аз 

44 
Бестауты Гиуæрги 
Яннакопулу Фотуламæ 
Грецийы националон сæрибаргæнæг тохты хайадисæг 
æвзонг поэт Я. Фотула ныртæккæ эмиграцийы ис Сове- 
тон Цæдисы. Ахуыр кæны Тбилисы университеты. 1957 
азы фæззæджы уыд Ирыстоны. 
Грецийыл куы рыфтауæм ныхæстæ, 
Уæд æнкъард цæмæн вæййыс, Фотула? 
Чи зоны, рæхджы, мæ хо, дæ бæстæн 
Йе ’фхæрæг йæ сау туджы фæтула!.. 
Акæсыс нæ Иры стыр бæрзæндтыл, 
Цикъæйау ныффæлурс дæ мæ цуры; 
Райгуырæн та ’рбалæууы дæ зæрдыл 
Æмæ мын æрхæндæггьуызæй дзурыс: 
Йе уæнгтæ, дам, баст ысты рæхыстæй, 
Амонд, дам, дзы ракодта хылкъахæн, 
Стæй, дам, ыл æхсины лæджы ’ххуысæй 
Мистер Джон ныллæууыди цъыфкъахæй. 
Хи удау адцжын кæмæн у Греци, 
Уыдон, дам, цæрынц ныр уым æмбæхстæй 
Æмæ, дам, рæстæгмæ эмиграци 
Бахъуыди рæстдзинады мæ бæстæй... 
«Кæд фæтагьд йæ зæрдæйыл йæ цæссыг, 
Йе ’фхæрд риуы тохы арт æрнымæг», — 

Уацмыстæ 
45 
Грецийыл дæ сонт зæрдæ ныккæрзы - 
О, зын у, зын у, мæ хо, — уырны мæ... 
Фæлæ ма бафт сау æнкъард хъуыдытыл, 
Ма мæт кæн, дæ риуæй сагьæс асур. 
Кæд æцæг Элладæйы къуылдымтыл 
Тугхæццæ цæссыджы мал нæма ссур, 
Мигьтæ йын йæ хуры рухс кæд байстой, 
Кæд ызгæ хъадаманты тыхсы ныр, 
Прометейы ногæй кæд ныббастой, 
Сынт та йын йæ игæр кæд æхсыны; 
Кæд дæ бæстыл ралæууыд хъызт зымæг, 
Никъосыл дзы уалдзæг саутæ дары, 
Тохы артæн нæй уæддæр æрнымæг, 
Зон, рæстдзинад йе стыр фæндаг ары! 
Дуне ’мткæй лæджы бартыл ысдзырдта, 
Рухс фидæн — йæ фарсхæцæг дæ бæстæн. 
Тагъд Элладæ тугхъæлæс лæгсырдтæм 
Райсдзæнис фæстаг тохы йæ гæрзтæ. 
Байроны зæрдæйы туджы ’ртæхтæ 
Растдзысты сæрибары салдæттæй, 
Тохвæдисы рацæудзысты хæхтæ, 
Прометей ысрæдувдзæн йæ бæттæн... 
Грецийыл куы рыфтауæм ныхæстæ, 
Ма-иу у уæд, ма, æнкъард, Фотула! 
Хъуамæ ныр рæхджы, мæ хо, дæ бæстæн 
Йе ’фхæрæг йæ сау туджы фæтула!... 

46 
Бестауты Гиуæрги 
Фæззæг 
Галы фæдты къæвдайы дон сæлы, 
Мигьты ’хсæн йæ цæст ныкъулы хур. 
Бæлæстæй зæрин сыфтæртæ згьæлы, 
Фæззæг у, рæгьæд кæрдойау, бур. 
Уазалæй, æргьæвст цæргæстау, хæхтæ 
Мигьты ’хсæн æрхæндæгæй хуыссынц. 
Зилахаргæнæг хъуынтъыз æврæгьтæ 
Сур уазал сæ базыртыл хæссынц. 
Къæбицты сырхварс фæткъуытæ худынц; 
Хордæттæ уæззау улæфт кæнынц; 
Дзаг лалымтæ расыг лæгтау цудынц; 
Быркуытæ сæ хæдбылтæй кæлынц. 
Атардта Хъызлары хъарм быдыртæм 
Сахъ фыййау йæ хæрзхаст фосы дзуг. 
Хъæдрæбынтæй нал хъуысы сыбыртт дæр: 
Алчи фаг æрцæттæ кодта суг. 
Нал тæрсæм хъызт зымæгæн йæ койæ; 
Хъуысы дард ирон фæндыры цагьд. 
Уазал къухæй урс зымæг, кæрдойау, 
Бур фæззæджы ратондзæнис тагьд... 
1956 аз 

Уацмыстсе 
Арæны цур 
Турчы сæрмæ ’рцауындзæг æрдæг мæй*, 
Мигьты малы нал ары фæндаг. 
О, куыд ’рæгмæ бон кæны, куыд ’рæгмæ, 
Сау фыдæхсæв, аскъуыйа дæ таг!.. 
Мигьы аууон арæныл фæхъуызы, 
Хъахъхъæнджытæ - дурдзæвдтытау сагьд. 
Бæстæ бандзыг... Мур сыбыртт нæ хъуысы; 
Арв нытталынг, — у цыма цæсткъахт. 
Бæлæстæ æнкъард æнгас æвдисынц, - 
Ахæстытау арæнæй кæсынц. 
Дымгæ сын адджын пъатæ нæ сисы, — 
Салдæтты цыргь джебогъæй тæрсы... 
Къæдзæхтыл тæрсгæ-ризгæ куы ’рхизы 
'Хсæвæй бонмæ Къуары дон сындæг, 
Уæд йæ хъæрæй къæйтæ дæр нырризынц, 
Арф ком дæр ын нал вæййы къуындæг. 
Ахæстонæй рацæуæг лæгау æм 
Цины цæссыг фегуыры æваст, 
Рахæссы фынккалгæ урс фæйлауæн, 
Рог уылæнтæн сытынг вæййы хъазт, — 
Турчы падцзахадон эмблемæ у æрдæг мæй. 

48 
Бестауты Гиуæрги 
Аба кæнынц донбылгæрон дуртæн, 
Дидинтимæ сисынц сусæг дзырд; 
Мæнæ, цыма, хъал сабитæ худгæ 
Разгъорынц сæ мады фæдыл цырд. 
Къуар тындзы æлхынцъæрфыгæй размæ, 
Раппары фæлмас уылæнмæ дзырд, - 
Райс, зæгъгæ, дæ къах, къæбæда, размæл, 
Æмæ та фынккалгæ згьоры цырд. 
Ис цыдæр æмбæхст фыдæх йæ фынчы, 
Турчы зæххæй сусæг рис хæссы; 
Кæд, мыййаг, нымд хъарæг у йæ чыр-чыр! 
Кæд, мыййаг, æгасæй у цæссыг! 
Йе ’рхæндæг ниуд зæрдæ тоны мæстæй, 
Хъуысы дзы æфхæрд лæджы кæрзын. 
Хъуысы дзы лæгъстæмхæццæ ныхæстæ, — 
Цыма куры стонг саби кæрдзын... 
Сауыгъди йæ сæрмæ мигъты ’рдæг мæй, 
Тугамæхст тæтæйраг цирхъау раст. 
О, куыд ’рæгмæ бон кæны, куыд ’рæгмæ, 
Сау фыдæхсæв, атьæпп уай æваст!.. 
Рæстæг, рæстæг, иу чысыл ма атындз: 
Цæй, цы дæ рæхысбастау æндзыг?! 
Уæртæ талынг ахæстоны бадынц, — 
Нæу нымæг сæ домбай риуты зынг; 

Уацмыстæ 
49 
Тагьд кæд Турчы уыцы ’взыгьд лæппутæн 
Сгуылф кæнид сæ зæрдæты цъæх арт; 
Атониккой ахæстоны къултæ, 
Тар æхсæв хъæлтæ фæхауид дард... 
Чидæр зарæг самыдта хæрз цадæг, 
Дард кæмдæр æндон хъæлæс нæры, 
Уый Назим Хикмет фыссы йæ кадæг — 
Тайы ’рдæг мæй, бон дзир-дзур кæны... 
1957 аз, г. Ахалкалак 

50 
Бестауты Гиуæрги 
Сæумæрайсом 
Кавказы сæрмæ тайы мæй цырагъау, 
Йæ фæстаг тынтæй Терчы малы хъазы. 
Цахæмдæр ’нахуыр, диссаджы сырх маргъау, 
Сæуæхсид арвыл айтыгьта йæ базыр. 
Фæсабыр дуне... Фескъуыдтой æмхуызон 
Сæ сусу-бусу тар хъæды бæлæстæ; 
Раст афтæ ма фыдуаг дымгæ куы схъызы, 
Уæд уый размæ фегуыппæг вæййы бæстæ... 
Ссс... Сабыр... Сабыр... нал хъуысы сыбыртт дæр... 
Дæ риуыгьын фæсабыр кæн, мæ зæрдæ... 
Цард гуыры: - хæлынц дидинты къуыбыртæ... 
Мæ хъустыл уайынц ног зарæджы зæлтæ... 
Рæстæгмæ ’рфынæй дидинæгыл удцзæф, 
Æрбадт хæтæг мигь сау айнæг къæдзæхыл. 
Рæхджы зынгхур йæ дзыхыдзаг ныххуддзæн 
Æмæ та сыстдзæн царды тымыгь зæххыл. 
1956 аз 

Уацмыстæ 
51 
Мсе фæдонмæ 
Истори у тыгьд быдыр - мигьтæй асæст, 
Куы байрæзай, йæ фæндæгтыл куы бафтай, 
Æваст цыма æрвферттывды фат асаст, - 
Нæ Иры фæд фæтары уыдзæн афтæ. 
Æмæ-иу дарддæр архив уæгьды ма змæнт, 
Хъуына чингуытыл ма снывæнд дæ фæндтæ. 
Дæ фыдæл кæд æдзух лæгæрста размæ, 
Уæдцæр ын рохуат бамбæрзта йæ фæдтæ. 
Цы кæна, цæй, уый чингуытæм кæм æвдæлд, 
Æдзух йæ къухы кард æлвæстæй дардта, 
Фыдтохы-иу йæ сау туджы куы сæвдылд, 
Йæ фыртмæ-иу æй уæд фæдзæхстæй радта... 
Уыд сабийæн йæ нывæрзæн дæр хъама, 
Уыд тохмæ сидт йæ алолайы зарæг; 
Йæ авдæнæй йæ сау ингæнмæ хъуамæ 
Уыдаид уый рæстудæй мастæвзарæг. 
Зæххыл рæстдзинад агуырдтой сæ кардæй 
Иры цæхæрцæст, удуæлдай лæппутæ; 
Куы фæмард доны Ос-Бæгьатыр сайдæй, 
Хæххон кæсаг уæдæй у тугдæппытæ. 

52 
Бестауты Гиуæрги 
Фæцу, кæмдæр ивгьуыд æнусты тары 
Йæ хъысмæтимæ сахъ Алан кæм фæхыл, 
Зæрдæдзæфæй уый саудалынг мæйдары 
Утæхсæнгæнгæ къæдзæхтыл кæм фæхылд, 
Уыдзæнис уым йæ райдайæн дæ балцæн, 
Ыстæй дын тугвæд амондзæнис дарддæр, 
Нæртон гуырды сæрибарагур кард дæм 
Æнусты тарæй, саст мæйау, рухс дардзæн. 
Кæндзæнис дын æнкъард зарæг æхсæрдзæн, 
Дæ сæрмæ мигьты ленк кæндзæн фæлурс мæй; 
Ирон адæмы тугвæд дæ æркæндзæн 
Коммунæйы цæхæркалгæ æнусмæ. 
1958 аз 

Уацмыстæ 
53 
Иу дзырд 
Бирæ ис зæххыл фæндæгтæ, бирæ, 
Хуры тынтау пырх ысты фæйнæрдæм. 
Иу зæрин фæндаг та дзы нæ Ирæй 
Уайы рухс коммунæйы бæрзæндтæм. 
Сомбон мах коммунæмæ куы ’рцæуæм, 
Алы ран æхсæв куы срухс уа бонау, 
Иумиаг æвзагмæ гьеуæд мах дæр 
Иу дзырд хъуамæ бахæссæм иронау. 
Адæмты культурæйы бындурыл 
Рухс фидæн куы самайой нæ адæм, 
Уæд цæмæй, ирон фæндыры тагау, 
Уыцы дзырд нæра тъымы-тъыматæм. 
1954 аз 

54 
Бестауты Гиуæрги 
Терк 
Хохы цъассы ’ндон къæдзæхтæй гуыры, 
Цъититæ йын дарынц урс æхсыр, 
Раст цыргь фатау сæмбæлы йæ гуырыл 
Айнæгæй æхсæрдзæны цыхцыр. 
Арф коммæ хъæрахстгæнгæ ныххизы, 
Фидар къæйты ку’ атонид бæргæ: 
Къæдзæхтæ æмризæджы нырризынц, 
Хъæр дæлдзæхмæ ацæуы нæргæ... 
Фесхъиуы цъæх айнæджы хæд сæрмæ, 
Сæрсæфæны сæмбæлы йæ дзæхст, 
Тас нæ зоны, - хох ын у къæсæрмæ, 
Рис нæ зоны: йе ’мбæлæн — къæдзæх. 
Алырдæм зынджы стъæлфæнтæ згьалы, 
У йæ уылæн зынг æмæ цæхæр. 
Бирæ ’ртах дзы хуры онг фæхауы, 
Бирæйæ дзы сгуылф кæны цъæх арт... 
Терчы уылæн Иры сахъ фыдæлтæн 
Хъазыдис сæ къабæзты бæлвырд. 
Уымæн састой ’нæнымæц ызнæгты, 
Кард-иу уымæн айста фыдæй фырт... 
«Кады ном зæххыл мыггагмæ зайы» — 
Терчы сæрмæ къæдзæхтыл ис фыст, 
Терк æндонæй сысæрста Къостайы, 
Терчы фынк Иссæйы риуы ’хсыст. 
1956 аз 

Уацмыстæ 
55 
Сау æхсæв 
Къæйтæ тъизынц... Арв æваст ныннæры. 
Мигьты ’хсæн ныдздзортт-дзортт кæны мæй... 
Дымгæ систа зæххы цъар йæ сæрыл: 
Ахсæв хохæн ’нæ ракæлгæ нæй. 
Басыгьд, цыма, хин æмæ кæлæнæй, — 
Дуне у сынты базырау сау. 
Иу хæдзары рудзынгæй ма, мæнæ, 
Рухс æрттивы бирæгъы цæстау. 
Донхæссæг ирон усы ныв къулыл, 
Къуымгæрон — зæронд хъæдын сынтæг; 
Хиды ’ртæхтæ, ставд фæрдгуытау, тулынц 
Рынчыны фæтæн ныхыл сындæг. 
Артау судзынц ирд цæхæр цæстытæ, — 
Царырдæм æдзынæгæй сæ каст, 
Сæрымагъзы зилынц тар хъуыдытæ, 
Цæстæнгасыл мигьау бады маст... 
Дымгæ знæтæй дыуæрттæ ныххойы, 
Рудзынгæй æрбадзыназы уад... 
Зæрдæйы мæлæт æваст рæхойы, - 
Риуы тагъд ныссадздзæнис йæ фат... 

56 
Бестауты Гиуæрги 
Удисгæйæ чи хуыссы уый уатыл?.. 
'Нафоны кæмæ фæкарз мæлæт?.. 
Удхæссæг йæ дæлфæдтæм куы бады, 
О, уæд ма кæй мæт кæны, кæй мæт? 
Хъуыдыты хъæуи-хъæу зилы хæхтыл, 
Сидзæртæн сæ цæссыгтæ сæрфы; 
Слæууын кæны рынчынты сæ къæхтыл, 
Бабуц кæны мæгуыртæн сæ фын; 
Хуры тынау зæрдæтæм ныккæсы, 
Сау хъуыды фæсуры риутæй дард; 
Талынг къуымтæм арвы рухс ныххæссы, 
Тар æхсæвыл сындзары цъæх арт... 
Зæрдæйы ныццæвы низ æвирхъау, 
Уазал ныхыл тугдадзин тæлфы, 
Зилы, зилы уый уæддæр хъæуи-хъæу, — 
Сидзæртæн сæ цæссыгтæ сæрфы... 
Уæлæ мигътæй раленк кодта дзаг мæй; 
Рынчыны зæгъын фæнды цыдæр. 
Удхæссæг, æлгъыст фæуай мыггагмæ, 
Иу уысм ма фæгæдзæ кæн ды дæр!.. 
Сфæраза фæстаг ныхас йæ былалгъ, 
Й’ адæмæн фæстаг «хæрзбон» зæгьа... 
Уад нынниудта... ахуыссыдис цырагъ... 
Дардæй райхъуыст сау сынты цъæхаст... 

Уацныстæ 
57 
Зæхх ныррызт йæ мидбынаты ’вирхъау... 
Терчы сæрмæ рафæлдæхтис хох... 
Сау мæйдары, тугæй ахуырст цирхъау, 
Арв нырттывта... Мигътæн сытынгтох... 
Чи цы зыдта, ’рбабонмæ ма цас хъуыд? 
Чи зоны, сæуæхсид нал уыд дард: — 
Уыцы ’хсæв Къостайы зæрдæ аскъуыд, 
Уыцы ’хсæв Къоста фæцис йæ цард... 
Адæмы ’хсæн уый уæддæр нæ марди, — 
Алы ран æй удæгас хуыдтой; 
Мадæлтæ, Къоста зæххыл кæй царди, 
Уый тыххæй сæ сабитæн дзырдтой: 
Уый, дам, хæхтыл рухс кæны цырагъау, 
Размæ, дам, рæсугъд цардмæ тырны. 
Иры хæхты афтæ райгуырд аргъау, - 
Афтæ дзурынц, афтæ сæ уырны... 
Кады ном, зæгьынц, уæлæуыл зайы, — 
Чи рымысыд аргъæутты дзæнæт? — 
Лæг куы цæра дзыллæйы зæрдæйы, 
Уæд нæ дары уымæ бар мæлæт! 
Сыгъд поэт мæнг дуджы тары, артау, 
Й’ алы дзырд цæхæр æхсидав уыд. 
Раст ныхас йæ къухы ’рттывта, кардау, 
Иудадзыг рæстдзинадыл хæцыд. 

58 
Бестауты Гиуæрги 
Æмæ ’рмæстдæр иу мæнг ныхас загъта, — 
Тагъд, дам, адæм нал кæндзæн мæ дзырд; 
Ингæнæй æвзист талатæ суагьта, - 
Уый кæны æнусты ’мдзу йæ цырт. 
1956 аз 

Уацмыстæ 
59 
Ахæм æнкъард бон уыдаид... 
Æвзонг курдыатджын поэт — 
Калоты Хазбийы мысынæн. Уый 
хъайтары мард фæци Фыдыбæстæйы 
Стыр хæсты 1943 азы. 
Ахæм æнкъард бон уыдаид, 
Уый бæрц æрцыдаид хъыг, 
Арв дыл йæ рустæ тыдтаид, - 
Калдтаид судзгæ цæссыг. 
О, цымæ чи уыд дæ марæг? 
’Лгъыст уа мыггагмæ йæ ном! 
Риуæй нæма схызт дæ зарæг, 
Афтæ дыл аталынг бон. 
Афæлурс мардау сæуæхсид, 
Бауасыд халон кæмдæр, 
Булæмæргь фескъуыдта йе ’хситт, 
Нал райхъуыст Терчы сæр-сæр... 
«Фидæны ’фсæн дуæрттæ хостай»; 
«Хур дæм йæ зынг къух тылдта», 
Знаджы мæлæтдзаг рæхуыстæй 
Де ’взонджы рухс бон ныттар. 

60 
Бестауты Гиуæрги 
Цардбæллон, цардæй фæцух дæ, - 
Амæй тæригьæддæр циу? 
Цадæггай ризынц дæ къухтæ, 
Тугхъулон дары дæ риу. 
Цæй-ма, мæлгæйæ цы худыс, 
Ме ’мкарæн, исты ма зæгь; 
Чи зоны, уый ды нæ цудыс, 
Чи зоны, фенкъуыстис зæхх... 
...Радтай дæ зæрдæ дæ Ирæн, 
Уый тыххæй федтай фыд зын. 
Оххай, тæригьæд, тæригьæд, - 
Нал дын ыл антыст фыссын!.. 
Ахæм æнкъард бон уыдаид, 
Уый бæрц æрцыдаид хъыг, 
Арв дыл йæ рустæ тыдтаид, — 
Калдтаид судзгæ цæссыг... 
1956 аз 

Гъæй-джиди! 
Гъæй-джиди, мæн уыцы чызг куы уарзид, 
Снывгæнæн кæй уæнгты кондæн нæй, 
Уый мæнæн йæ рухс зæрдæ куы радтид, - 
Амондджындæр чи уаид мæнæй! 
Раскъуынин ын къабайаг цъæх арвæй, 
Скæнин ын Æрфæныфæдæй рон, 
Буц æй дарин булæмæргъы зардæй, 
Цинæн ма кæм уаид, кæм, кæрон! 
Уымæн æз йæ даргъ мыдгъуыз дзыккутæ 
Ме ’нгуылдзтæй фæлæгьз кæнин фæлмæн. 
Чи зоны, йæ хъамбулджын цæстытæ 
Уарзонадæй басудзиккой мæн. 
Ахæм кады зарæг ыл ыскæнин, - 
Мигъ æмбæрзт æнусты дæр нæрид. 
Царды йæ мæ уæлныхты фæхæссин, 
Уый фæстæ мæ зарæджы цæрид. 
1954 аз 

62 
Бестауты Гиуæрги 
♦ <►♦ 
Дæ уарзондзинад мæн æнцой нæ уадзы, 
Цыма у раст мæ зæрдæйы тъыст судзин. 
Уæд та куы фестин бур цырагь - мыдадзын, - 
Дæ цæстыты цæхæр зынгæй куы ссудзин; 
Кæнæ куы фестин уарзæджы цæссыгтæй, — 
Дæ хъарм русыл хæрз сабыргай æртулин, 
Кæнæ куы фестин-иу дæ цин, дæ хъыгтæй, — 
Дæ зæрдæйæ æндæры ном фæсурин... 
1956 аз 

Уацмыстæ 
63 
Æрпие минуты 
Нал райстон фыстæг мæ хурæй рагæй 
(Дард Сыбыры кусы, зæхх фæлдахы), 
«Ферох дæ дæ уарзон адæймагæй», - 
Хастон-иу мæхи зæрдæмæ хахуыр. 
Иу райсом мæм постхæссæг фæзындис: — 
«Дзурдзæн, дам, дæм телефоны абон». 
Фырцинæй мæ риуы арт ыссыгъдис, 
Дис кæнын мæ зæрдæйыл, — нæ бадон. 
Ме уæнгтæ гæдыхъæдау рызтысты; 
Мидбылхудгæ сидæн сыфмæ кастæн: 
Ау, зæгьын, цы у æртæ минуты, - 
Мин азты куы нæй зæгьæн мæ уарзтæн!.. 
Сагьæс кодтон иу рæстæджы мурыл, 
'Нхъæлмæгæсгæ рафт-бафтгæнгæ бадтæн; 
Загътон, — абон зивæг бафтыд хурыл, 
Бандзыг ысты сахатæн йæ фаттæ... 
Райстон хæтæл... Не скодтон сыбыртт дæр, 
Нал ардтон мæ бæллиццаг ныхæстæй; 
Пъагæнæгау, ризгæйæ, мæ былтæ 
Баззадысты хæтæлыл ныхæстæй... 

64 
Бестауты Гиуæрги 
Чызг дæр уæд йæхимидæг ыстыхстис, 
Бандзыгау ис, нал дзы цыд уынæр дæр, 
Дардæй мæм йæ риуы гуыпп-гуыпп хъуыстис, — 
Атонынмæ хъавыдис фæйнæрдæм. 
Кæд, мыййаг, нæ зæрдæтæ нæ риуты 
Уый тыххæй ныхъхъус ысты æрмæстдæр, — 
Тарстысты нæ телефоны телтæн 
Басудзынæй не ’хсидгæ ныхæстæй. 
1954 аз 

Уацныстæ 
65 
<►«►♦ 
Зæрдæйæ зæрдæмæ куы уаид ныккæсæн, 
Куы фенис, мæ риуы цæй бæрц ис дæ уарзт, 
Æфсæрмдзинад намысыл баззаид хæсæн, 
Æмæ мыл æргомæй ныттыхсис æваст; 
Мæ былтыл мын пъайæ чъырын арт ысуадзис, 
Дæ бæллиццаг риумæ мæ балхъивис тынг; 
Ыстæй мын мæ уæхскыл дæ буц сæр æруадзис, 
Дæ русыл æртулид дæ цины цæссыг. 
Æз та ма цы зонин фырцинæй, фыруарзтæй, — 
Узæлин дыл, уддзæфау, сабыр, фæлмæн, 
Цыфæнды мыл халас æвæриккой азтæ, — 
Мæ уарзондзинадæн нæ уаид мæлæн... 
1956 аз 
3 Бсстауты Гпуæрги 

66 
Бестауты Гиуæрги 
<►♦<► 
О, ма мын бахуд, ма, мæ митыл, 
(Нæ уыд мæ зæрдæ уарзтæй цух); 
Зымæджыдæргъы уынгты митыл 
Дæ фæдтæ агуырдтон æдзух... 
Ныр ды фæрнæй чындзы фæцыдтæ. 
Дæ къахдзæфтимæ батад мит... 
О, кæд дæ зæрдæмæ нæ цыдтæн, — 
Дæ мидбылты худт мæм цы сидт?.. 
Дзырдтон: «Куы ’ххæст кæнин мæ фæндтæ, 
Уæлæрвты, уариау, тæхин...» 
Ныр дын кæм агурон дæ фæдтæ, 
Ныр дын кæм агурон дæхи?.. 
1956 аз 

♦ ♦♦ 
Мæй кæсы, мæнмæ кæны тæхуды, - 
Дæу куы ахъæбыс кæнид мæ бæсты, 
Арвæй дæм йæ мидбылты фæхуды, 
Æмæ ды кæныс мæнæй къæмдзæстыг. 
Æз мæ сæр æркъул кæнын дæ риумæ, 
Хъусын уарзты зарæгæн йæ зæлтæ. 
Рухс фидæнмæ мах куы цæуæм иумæ, 
Иу куы у нæ зард æмæ нæ зæрдæ. 
Ацæуæм, дам, сусæгæй мæм хатыс, 
Балхъивын дæ зæрдæмæ хæстæгдæр. 
Цæй-ма, цæй, ды дæр мыл афтæ атыхс, 
Ме уæнгты куыд нал баззайа стæг дæр. 
Зæрдæтæ дæр уадз æмæ фæриссæнт, 
Уарзондзинад банкъардзыстæм карзæй. 
Дзыллæты ’хсæн баззайдзæни дисæн, - 
Мах кæрæдзи афтæ тынг кæй уарзæм. 
Æз зыдæй ныпъа кæнын дæ русæн. 
Цингæнгæ дæ зæрдæмæ ныхъхъусын. 
Баззайдзæни ацы пъа ныуæсæй 
Ахсæвæй зæры бонтæм дæ русыл. 
1954 аз 

68 
Бестауты Гиуæрги 
<►<►♦ 
Мæ ныхæй сурхид цадæггай тæдзы, 
Мæ риу мын низ рæхойы; 
Уæззау ристыл хъæцын, — 
Æнхъæлмæ дæм кæсын: 
Ды уаты дуар нæ хойыс... 
Æнæ дæу мын мæ судзгæ рис уромын 
Фæзын. 
Дæ бахудт у мæ зæрдæйы хъæдгомæн 
Æвдадзы хос, — 
Фæзын!.. 
1954 аз 

Уацмыстсе 
69 
Талм бæлас 
Цъæх арвыл-иу цæлхыдзаг мæй куы стылд, 
Цыдыстæм-иу уæд ацы талмы цурмæ; 
Дзырдтам-иу ам нæ сомбоны куыстыл, 
Нæ бæллицтæ-иу тахтысты зынг хурмæ. 
Уыдис талм махыл афтæ иузæрдыг, — 
Хъæццулау нæ йæ сыфтæртæй æмбæрзта: 
Цыма мæ уарзон цкурайы фæрдыг, 
Дæ мадæй тынг кæй тарстæ, уый æмбæрста. 
Уæд иу афоны нал разындтæ ды... 
Æнæрхъуыдыйæ систон æз хырынкъа, 
Нæ бæласы зæбул цонгыл, сæттын, 
Дæ ном ныффыстон карды цыргь бырынкъæй... 
Нæ уарзты бонтæй иу фæлтæр фæци... 
...Æрæджы та куы рыздæхтæн нæ хъæумæ, 
Цы ма мæ хаста бæласмæ мæ цин? 
Цы ма кастæн йæ рæвдыдмæ æнхъæлмæ?.. 
Уый бафхæрдта мæ бафтаугæ хъæдгом 
Æмæ мæ разы цонгхусæй лæууыдис, 
Куы зыдтаид: фыст ыл кæй уыд дæ ном, - 
Æнустæм дæр ын хусгæнæн нæ уыдис: 
Дæ уарзондзинад уыцы ном мæнæн 
Мæ зæрдæйыл цæхæр уæхстæй ныффыста, 
Æмæ йын нал ис уый адыл мæлæн, — 
Прометейы фидар зæрдæ фестад... 
1955 аз 

70 
Бестауты Гиуæрги 
<►♦♦ 
Саулагьз - изæрмилты арв, 
Зæрдæ ыскъæфы йæ уынд. 
Уынджы хъуыдыгæнгæ арф 
Иунæгæй зилын, цæуын. 
Уддзæф мыл атыхсы ’васт! 
Мæй мæм фæхуды фæлмæн, 
Дидинты судзы мæ уарзт, — 
Дидинтæ не ’ндавынц мæн: 
Агурын, агурын дæу, 
Цæй-ма, цы фæдæ, кæм дæ! — 
Зæрдæ æндоны къæртт нæу, 
Зæрдæ фæхаудзæн хъæлтæ... 
1958 аз 

Дæу куы фенын... 
(...-мæ) 
Дæу куы фенын, мæ амонды стъалы, — 
Цинæй сабийау сырæзын æрвмæ, 
Æмæ рухс сæнтты ’нæкæрон малæн 
Уарзтæй судзгæ фæхауын йæ арфмæ. 
Уæд фæкæсын æз цардмæ цыбæлæй, 
Æмæ химид бæлгæйæ фæдзурын: 
Ехх, цæрынæн мæм азтæй цы ’мбæлы, 
Уыдон афтæ куы тонин дæ цуры!.. 
Дæу куы фенын, уæд аззайын сагьдæй, 
Исдуг ме уæнгтæн нал вæййы стæлфæн. 
Кæд фæхудыс дæ мидбылты дардæй, 
Уæд дæ цæстытæй фесхъиугæ стъæлфæн 
Арты пиллон ысуадзы мæ риуы 
Æмæ спæртт кæны, ссудзы мæ зæрдæ, 
Уæд ныфсджынæй ысхæцын мæхиуыл, 
Уæд фæтырнын æз царды бæрзæндтæм, 
Уæд мæ разы нæ фæлæууы хох дæр, 
Уæд ныммарын мæ зивæджы хурхæй 

72 
Бестауты Гиуæрги 
Æмæ ’рбалвасын фидар йæ рохтæ 
Рог, зынгбазыр уæлтæмæн æфсургъæн; 
Урс, æгъуыссæг æхсæвтæ æртæхынц 
Æмæ ’рынцой нæ вæййы мæ сисæн... 
Хур куыд ысхъазы райсомы ’ртæхыл, 
Афтæ арвмæ нæргæ зарæг сисын... 
Дæу куы фенын, уæд хъыг æмæ мастæй 
Мур, бындзыг дæр нæ баззайы риуы, 
Мæн фæфæнды мæ цинæй, мæ уарзтæй 
Адæм хайджын куы уаиккой иууыл. 
Мæн фæфæнды куы бахæрин пъатæй 
Де ’нгас дидинты, ’гомыг нæзыты, 
Алкæй риуæй куы фæсурин катай, 
Гъе куы рæвдауин алкæй йæ зынты. 
Уæд нæ бацæуин калмæн йæ хъыджы, 
Уæд цыфæнды ыстыр маст ныббыхсин; 
Зæгъгæ, фембæлдтæн ме знагыл уынджы, 
Баууæнд, ууыл дæр цинæй ныттыхсин... 
У дæ номæй мæ ардбахæрд, ме ’ппæлд, 
Цæй, дæ фендæй куыд нæ судзон арты, 
Адæм афтæ куы уарзиккой се ’ппæт, 
Уæд хæрамдзинад фесæфид царды... 

Уацмыстæ 
73 
Иу дæ мидбыл фæхудтæй, дæ фендæй 
Уад æхситгæнгæ сысты мæ риуы, 
Æмæ стайы ’внæлд фесты мæ февнæлд, 
Хохаг цырд зæйы ракъуырд — мæ риуыгъд. 
Нæй дæ уарзтæн мæ зæрдæйæ рафтæн, — 
Уый ныфссастдзинад ме уæнгтæй суры; 
Адæм се ’ппæт куы уарзиккой афтæ, 
Уæд æрисиккой арвæй зынг хуры!.. 
1958 аз 

74 
Бестауты Гиуæрги 
Уарзондзинад 
Нæ, æз уымæ æнхъæлмæ нæ кастæн, 
Нæ, æз уымæ фæдисæй нæ сидтæн; 
Уый фæзынди æвиппайды мастæн, 
Уый фæзынди æнæкæрон цинтæн!.. 
Уайтагьд риувæйнæг уадау ныццавта 
Æмæ ’рбатыдта зæрдæйы дуæрттæ. 
Раст ма ’рбабырсы уалдзæг дæр афтæ 
Арвы ферттывдæй, дидинты спæрттæй. 
Уый фæзынд æмæ ме ’нцойад атахт, 
Ныр мæхи бар мæ хуыссæг дæр нал у. 
Дис куыд нæ кæнон, — ме уæнгтæн уа тагьд 
Уый æгасæй куыд айста сæ хъару; 
Уад мæ зæрдæйы ’хситгæнгæ сысты, 
Риу фæрчытæ фæцæйхауы мæтæй: 
Афтæ абухы денджыз фыдхъызты, 
Афтæ ’хсиды ивылд фурд ызнæтæй... 
Нæ, фæсмойнаг куы нæ дæн, æниу æз: 
Сагъæс зæрдæйы мигъау æрбадти, 
Фæлæ ацы мæстджын царды иу уысм 
Мин цæрæнбоны циныл нæ радтин!.. 
Уа æнусфæрныг йе схæссæг, уастæн, — 
Майы ’рбабонæй аивдæр чи уыд! 
Уый йæ иунæг къæмдзæстыг фæкастæй 
Рухс цырæгътæ ыссыгъта мæ риуы... 
1958 аз 

<►<►♦ 
У фæллад æрдз фынæй; 
Зæхх улæфы фæскуыст. 
Арвмæ — цъиуджын карк — мæй, 
Кæс, фæсхохæй ысхызт. 
Уддзæф бæрзыл тыхсы, 
Дард ын сафы йæ хъыг. 
Цинæй дидинты ’хсы 
Æртæх-мигъы цæссыг. 
Хæрис цадмæ ныкъкъул, 
Ныр йæ бæллиц - æххæст. 
Макæ, ма мæм ныкъул, 
Уæлæ стьалы, дæ цæст; 
У зæххон хур мæ къай, 
Уый цур ницы у мæй. 
Дард у сауцæст чызгай, 
Зæгъ, куыд ыл хъæцон, цæй!.. 
Уый куы фенис хæстæг, 
Зон, хæлæгæй мæлис, 
Æмæ банкъарис уæд 
Ды мæ сагъæс, мæ рис... 
1958 аз 

76 
Бестауты Гиуæрги 
♦ <►♦ 
Макæ, ма, ма мæ уарз, хурæнгæс саурæсугьд, 
Ма мæм-иу ракæс бæлгæ. 
Сабыр, хъуызгæ-иу мæм мидбылты ма фæхуд, 
Д’ аккаг куы уаин, бæргæ... 
Мæйы фæлурс тынау буц æмæ талас дæ, 
Уарзоны ггьайау уæздан; 
Царды фæндагыл кæронмæ фæндараст дæ, — 
Де ’мсæр кæцæй дæн æз та!.. 
Цины узæлд дын кæм ара парахатæй 
'Нæбон поэты зæрдæ! 
Уæуу, кæд дæ уарзты аккагæн нæ рахатай 
Зарæджы ризгæ зæлтæ... 
Макæ, ма, ма мæ уарз, хурæнгæс саурæсугьд, 
Ма мæм-иу ракæс бæлгæ. 
Сабыр, хъуызгæ-иу мæм мидбылты ма фæхуд, 
Д’ аккаг куы уаин, бæргæ... 
1957 аз 

ооо 
О, уый номæй мын ма ракæн хъæстытæ: 
Æнкъард сагьæс мын ма бафтау мæ удыл. 
Фæлтау мын зæгъ, куыд ыл фидауы худын, 
Куыд æрттивынц йæ сау цæхæр цæстытæ... 
Кæд у фыдсыл, къæйных, дывзагон, суцца, 
Уæддæр æй хон æфсæрмдзæстыг, чырыстон, 
Кæннод мæ риу зындоны артæй судздзæн, 
Æмæ уромæн нал уыдзæн мæ ристæн... 
Кæд у рынчын, уæддæр уал мын æй ма зæгь, — 
Мæ зæрдæмæ мын ма фæцагæй кардæй. 
Фæлтау мын зæгь: æдзынæггæсгæ арæх 
Сæ рудзынггæрон цас фæбады ’нкъардæй; 
Фæлтау мын зæгь: йæ сау цæстытæ уарзтæн 
Цæстысыгæй уæззау хъалон куыд фидыц; 
Фæлтау мын зæгъ: куыд нарæг у йæ астæу, 
Йæ уæнгты конд - уæздан æмæ гуырвидынц. 
Йæ фыдкой дæ нæ домын, гормон, дзуаппæн; 
Дæ хуызы уæд мæ туджджыны уындзынæн. 
Мæ хорз дæ кæд фæнды, уæд мын дзы раппæл, 
Æмæ мæрдтæм дæуæн кувæг уыдзынæн... 
1957 аз 

чиныг 
«ЦАРДЫ ЦИН» 
Цардвæндаг 
Мах æрвон фидыц агурæм царды, 
Фæлæ райгуырди зæрдæ куырмæй, — 
Уæд фæлæгæрдæм цъыфы хъуырмæ, 
Уæд фæсудзæм æнусон цъæх арты. 
Фенæм къутæры калмы буар — хъулон, — 
Мах æй фенхъæлæм хиуайы сис; 
Мах нæ зонæм, йæ зæрдæйы ц’ ис, - 
Лæг куы кæны дæлгом ныхас - цурон. 
Мах æрттивгæ цæстыты нæ уынæм, — 
Арæх хъавгæ куыд ленк кæны сырд. 
Хатт нæм хъары хæрамы фыддзырд, 
Фæлæ уарзтæн нæ хъусæм йæ уынæр. 
Митыл хуры тын уазалæй ризы, 
Фæлæ миты фæхонæм рæсугьд; 
Махæй рох у: сыгьзæрин æдзух 
Адæм арынц хуымæтæг ызмисы. 

Уацмыстæ 
79 
Арæх уаз ми æлгъагыл нымайæм. 
Хатт æлгьаг уды рахонæм уаз; 
Уый нæ сайы хъысмæты тæраз, 
Æмæ мах та нæ зæрдæты сайæм. 
Не ’гъуыз азтæй вæййæм цыма разы... 
Фæлæ иу бон нæ цæстыты баст 
Чидæр райхалы махæн æваст..ю. 
Æмæ ’рвон фидыц сысты нæ разы. 
Хур нæм бахуддзæн арвы сырх ронæй, 
Фæлæ цафон-ма - ку ’ахуыссы бон! 
Риумæ ’рбахилы калмау фæсмон, 
Фæлæ чи ссардзæн амонд фæсмонæй!.. 
Алхатт развæд нæ цæуы йæ нывыл. 
Хатт цæргæс дæр фæтæхы ныллæг; 
Царды иунæг балц ракæны лæг - 
Кæнæ хурæмдзу, кæнæ та — цъыфы... 
1961 аз 

80 
Бестауты Гиуæрги 
Октябрь 
(Экспромт) 
Дæ кадыл у мæ ног зарæг мæнæн, 
Уый, тугдадзинау, зæрдæйы рæмудзы; 
Мæ зонд, мæ тых, мæ сонт уды тæмæн 
Йæ ризгæ мырты ирд цырагьау судзы. 
Куыддæр фæзыныс - мидбылхудтау бурбын, - 
Мæ рухс сагьæстыл раивылы хур бон... 
Фæззыгон цард - мæлæты къахыл лæуд, 
Нæ дæттæ кодтой доныхъазы зарæг. 
Фæлæ фæзындтæ иуахæмы уæд 
Æмæ мæлæты срæдывтай бындзарæй. 
Уæдæй фæстæмæ — мидбылхудтау бурбын, — 
Ивылыс зæххыл — цардфæлдисæг хур бон... 
Уæдæй нырмæ нæм цины хуын хæссыс, 
Йæ дидинты цæрдхъом хуыз байстой Майæн, 
Æрбакæсы ныл амондау дæ хуыз, 
Нæ цардуалдзæг дæ ралæудæй нымайæм... 
Куыддæр фæзыныс — мидбылхудтау бурбын, — 
Нæ удтыл ногæй раивылы хур бон. 
1961 аз 

Царды цин 
Маймæ малусæг нæ хъæцы, - 
Тагьд куы ралæууид, тæхуды!.. 
Хур, мæ цæсгом дæм нæ хъæцы — 
Райсом рагацау нæ худыс. 
У мæ уд, мæ дзæцц сæуæхсид, - 
Цард гуылф-гуылфгæнгæ куы гуыры... 
У мæ цæсты сындз зæрæхсид: 
Рухс хур - царды мад ныгуылы. 
Судзы ме ’хсæв дæр цырынæй, 
Рагæй — уадтымыгъ мæ лымæн; 
Мæн цы бафсаддзæн цæрынæй, 
Мæн кæд авдæлдзæн мæлынмæ! 
Бон мыл ку’ акъул уа, уæддæр дæ, 
Рухс цин, мысдзысты мæ фынтæ... 
Æз цæрддзугæнгæ мæрдтæй дæр 
Хурмæ ’хсындзынæн мæ былтæ. 
Уалдзæг сахкъæвда лæдæрсы — 
Цины хъарм цæссыг — мæ рустыл. 
Арв, дæ къæр-къæрæй нæ тæрсын, - 
У æвдадзы хос мæ ристæн; 

82 
Бестауты Гиуæрги 
Сæрд æвзист мæйы цыллæ тын 
Мæн, бæллиц фынау, рæвдауы; 
Фæззæг, бур зæрин нымæты, 
Мæн мæ амондыл æфтауы. 
Зымæг, бирæгьау, нынниуы, 
Сысты ’хситгæнгæ тызмæг уад, — 
Сисы зилдухæн мæ риуы, — 
Ногæй басхъауы нымæг арт... 
Уæд мæ цардуалдзæг цы уыдис! — 
Хурæй расхъиугæ тыны хау; 
Æз — сывæллонау, цымыдис, 
Æз - æнæсæттон, тымыгьау! 
Мæн цы схъыг кæндзæн нæ бæсты! - 
Стæй цы хæхтæ сты, цы рæгьтæ! 
Макуы, ма ’рхуыссат мæ цæсты, 
Рухс сæуæхсиды цырæгьтæ!.. 

Уацмыстæ 
83 
<►♦<► 
У мæ цард къуыбылойы тыхтонау, 
Тулы йæ дымгæйау рæстæг размæ, 
Бонтæ дзы кæнынц æдзух тыхтона, 
Сæры хил ысурс ис азæй-азмæ. 
Фæлæ судзы зæрдæ цинæй арты: 
Иунæг уысм мын мин æнусы аргъ у, 
Кувын æз хуыцæутгы бæсты цардæн: 
О, мæ цард, тьымы-тъыма ныддаргь у... 
Бур сыфтæртау иугай азтæ згъæлынц, 
Цъитытыл дыдзы хуры тын ризы. 
Фæлæ зонын, зарджытæ нæ мæлынц, 
Зарæгæн сыджытмæ нæй ныххизæн!.. 
У мæ цард къуыбылойы тыхтонау, 
Атулдзæнис уый кæронмæ рæстæг. 
Гъе, фæлæ та зæххæй хъуамæ стона, 
Сырæздзæн гуырвидыц хъæз мæ бæсты, - 
Цады был кæдмæ баззайдзæн рохы, 
Цас фæтасдзæн дымгæмæ къæс-къæсæй! — 
Фыййау искуы ’рхиздзæнис уæлхохæй, 
Сараздзæн мæлгьæвзаг уадындз хъæзæй. 

84 
Бестауты Гиуæрги 
Æмæ та мæ зарæг зæлдзæн кæмтты, 
Хъугомæй йæм гугондар ныхъхъусдзæн, 
Ацæудзæн дыз-дызгæнгæ йæ уæнгты, 
Тугдадзинты, ’хсидгæ тугау, хъаздзæн. 
Фескъуындзæн хæххон суадон йæ кадæг, — 
Хъусдзæнис æм их-авджы сæстытæй: 
Тулдзысты дзыназгæ зæлтæм цадæг 
’Взист цæссыгтæ уарзæтты цæстытæй; 
Арвастæу йæ базыртæ ныттындздзæн 
Хохаг цæргæс, — сисдзæн æй уæлтæмæн. 
Зарæджы зæл удхосæн ныттæдздзæн 
Удисæг цæрæццаджы зæрдæмæ... 
1960 аз 

Уацмыстæ 
85 
Денджыз — зæрдæ 
Денджыз сабыр улæфы... 
Пулсау цадæг рæмудзы; 
Уылæн былмæ, 
Фидыды нысанау, 
Урс тырысатæ скъæфы... 
Уылæн базмæлы, - 
Фосфор йæ быны 
тар æрвгьуыз рухс ыссудзы. 
Мæй — æвзистдзыкку донычызг — уылæнты хъазы, 
Афтæ зæрдæйы уарзоны сурæт ныххауы; 
Денджыз мæйы æнус-æнус уарзы, 
Мæй йæ - фауы. 
Мæй йæ мидбылты худгæ куы стулы, — 
Денджыз урсриу кæсагластæ суадзы, 
Рухс бæллицтау, 
Рæубазыр бæллицтау. 
Гъа ныр рахъавы мæйæн йæ сагьæстæ дзурын, — 
Уый йæ мигъ хыз æрымбæрзы, — ницы та... 
Æмæ денджыз ныууынæргъы мæстæй, 
Æмæ уадтымыгь рацæуы стæры, 
Уылæн уылæны расуры змæстæй... 
Нæ, уый денджыз фыдохы тырысатæ сдары! 

86 
Бестауты Гиуæрги 
Мигьтæ ’ркæуынц мæлæтдзаг кæсагласты уастмæ, — 
Урс уæздан мæргьты сау уылæн аууæрды... 
Афтæ зæрдæ куы сыхсиды мастæй, 
Уæд йæ фидыцы бæллицтыл н’ ауæрды. 
Ялтæ. 19-21 04. 1961 аз 

Денджызимæ ныхас 
Æнустæ дæ сæрты ивылынц, цыма дæ 
Æнæмæлæт зæххыл ныууагьта бындарæн; 
Цы зоныс, цъæх денджыз, ды дугты нымадæн, 
Кæм фæуд кæны дуне, циу рæстæджы арæн!.. 
Ды царды фысым дæ; дæ хъысмæт — дæ бæрны, 
Æз абæсты уазæг - æрцæуын, фæцæуын; 
Уæддæр дæм нæ тырнын, уæддæр дæм нæ бæллын, 
Нæ домын, нæ курын æз д’ амонд «хуыцауæй». 
Цард худгæ ’мæ хъазгæ дæ иувæрсты згьоры, — 
Дæ сабыр фынæйæ уый мисхал нæ хъауы. 
Æрхауы дыл æхсæв, нымæты бызгьуырау, 
Мæрддзагау дыл бонрухс йæ урс пæлæз тауы. 
Мæрдвæллад гуымирау, улæфыс дæхицæн, 
Сæ цæссыг дæ мигътæ æртахгай фæдавынц. 
Дæ уæнгтæм æгъатыр фыд-зивæг нымхиц и, 
Дæ уылæнтæ хурмæ сæ уазал буар тавынц. 
Нæ мæ хъæуы, денджыз, цæрæнбон æгæрон, 
Дæуау мын куы нæ уа мæ габаз ыстæлфæн, 
Фæлтау æз тымыгъæй уысмы бæрц фæцæрон, — 
Æхсон дурæй судзгæ куыд фесхъиуы стъæлфæн!.. 
НогАфон, 1959 аз 

88 
Бестауты Гиуæрги 
Минæ 
Денджызы был 
Бæстæ кæны дзæгæрæг. 
Сусæны мæй зæххыл арт æфтауы. 
Арв — дунейы сæрмæ — æгæрон дзæнгæрæг, 
Хур йæ хуылфы — æрхуы тымбæлæг - ауыгъд. 
Донбыл дардмæ дары бур, сыгъзæрин донау, — 
Адæм тæвд ызмисыл хуыссынц уæлгоммæ; 
Цыма иу ыстыр бæгънæг буар, арвыронау, 
Денджызыл æртыхст кæрæй-кæронмæ. 
Уæлдæф йедзаг сондоны тæфæй, кæсагласты уастæй, 
Æрвгьуыз доны ленчытæ кæнынц: урсбуар чызджытæ - хъазтæ, 
Хурмæсыгъд лæппутæ — æндонгъуызтæ æмæ саутæ, 
Чысыл бæлæгьтæ æмæ æгæрон наутæ. 
Уæлдæф йедзаг хуры тынтæй, зæрин мидбылхудтæй. 
Къæмдзæстыг æгъдæуттæн фæцис ам с’ арæн: 
Хуссайраг тæвд хур цæгаттаг рæсугъдæн 
Зыд пъа кæны йæ бæгьнæг буарæн. 
Ам адæм иууылдæр ысты æмхуызон, 
Бибитæй не сты ’мбæхст сæ буары сахъæттæ; 
Ам алкæмæн барынц тæвд хуырыл æрхуыссын 
Хуымæтæг денджызы æнæнымд закъæттæ. 

Уацмыстæ 
89 
Ам ничи равзардзæн профессорæй фыййауы, 
Поэтæй хосдзауы, афицерæй салдаты; 
Хур алкæуыл йæ хъарм æмхуызон тауы, 
Уæлдай хæдбар йæхи ам алчи хаты. 
Сæ буар сауæй-саумæ ивгæ, 
Уæлæнгай дарæсы кæнынц æмдзæрин. 
Пъагон нæ фендзынæ инæларыл æрттивгæ, 
Чындздзон чызгыл — зынаргъ дзаума, сыгьзæрин. 
Хъайтартæ ордентæ нæ дарынц, 
Æниу зыны цы ’рхастой хæстæй: 
Гæзæмæ сырх сæ риутæй дарынц 
Нæмыджы нуæстæ. 
Цыма сæ зæрдæтыл лæгдзинад 
Æнусон дидинæг æфтауы; 
Кæсы сæм алчи дæр æдзынæг, 
’Мæ сæ цæстæнгасæй рæвдауы. 
Кæм нæу Хъырым бæллиццаджы зæхх, уæвгæ, 
Кæй дзы нæ фендзынæ улæфгæ! 
Ам фембæлы хæларæй 
мангойлаг - нарæгдзаст 
уæрæхдзæсгом узбекыл, 
Фæзыны урс адæмы ’хсæнæй сау лæгдидинæгау негыр. 
Гермайнаг лæппу худгæ хъазы 
Уырыссаг урсдзæсгом чызгимæ къамтæй, 
Хъырыммæ рараст урсзачъе Кавказæй - 
Сæ дард фæдон тыхджын алантæн. 

90 
Бестауты Гиуæрги 
Æлвæст кардау æрбацæуы къуыбыррихиджын уæртæ, 
Цыма йæ фындзы бын зæрватыкк базыртыгъдæй бады; 
Ныссæххæтт кæны уылæнтæм йæ зæрдæ: 
Цыдæр лымæндзинад йæхицæй денджызы ’хсæн хаты. 
Ызнæт у сау денджыз, æхсиды йæ сахъ фыдæлты тугау, — 
Цæхджын у Иры саударæг æнкъард мæдты цæссыгау. 
Уæлдæф йедзаг кæсагласты рогзæл пæр-пæрæй, 
Уæлдæф йедзаг æнæмæт чызджыты къæл-къæлæй, 
Судзгæ зæлы Бетховены музыкæ райдзаст уæлдæфы, 
Æмæ зæрдæты цины бæллиццаг бæрзæндтæм ыскъæфы... 
Фæлæ уый циу, цæмæн фескъуыд æдзæм 
Йæ рæсугьд зарæг цардæн? 
Мигъ ахæм хурбоны кæцæй фæзынд, кæцæй, 
Цы фæрæхуыста уды ’нцойад кардæй?! 
Цæмæн нылгъыста уонгцух лæг мæстыйæ? — 
Йæ къæдз лæдзæг цæмæн ныттылдта? 
Цы стыдта бурдзалыг немыцаг лæппуйæн, 
Сыгьзæрин дидинæгау, мидбылхудт йæ былтæй? 
Уырыссаг чызг цæмæн аджих æнкъардæй, 
Цыма йæ рухс сæнтты æризæр; 
Цæмæн æрбалæууыд йæ зæрдыл, — 
Йæ гыцци йæ кæй хоны сидзæр?.. 
Фæткæвæрæгмæ хъусынц фæйнæрдыгæй лæмбынæг, 
Æнæхъæн пляж базмæлыди, банкъуыст, 

Уацмыстæ 
91 
Цыма ныхъхъеллау кодта хур — æрхуы тымбылæг 
Æмæ æрвон дзæнгæрæгæй фæдисы зæлланг райхъуыст, 
Уый репродуктор карз фæдзæхсгæ дзуры: 
«Уæ цуры доны минæ ис æмбæхст, 
Тагьд фехæлдзæн, æмæ уæ курын, 
Куыд ничи лæууа былгæрон æввахс!..» 
Абадт тар аууон адæмы хъæлдзæг æнгасыл, 
Раст цыма сын сæ зæрдæтæ фехсыдта раджы цы сынт, 
Уый та ногæй фæзынд 
Æмæ сытыгъта хурыл йæ базыр. 
Фæлæ нæ кæнынц бомбæтæ æмбу; 
Дæрддзæф алæугæ алчидæр донмæ нымдзаст и, 
Æмæ цæмæндæр немыцаг хæларзæрдæ лæппу 
Уæлдай æнкъардæй касти... 
Цымæ цæмæн, цæмæн бахауди мæты, 
Йæ хъыг, йæ масты сæр цы уыд, 
Ам ризгæ къухæй царды раз æркъæппæввонг мæлæты, 
Мыййаг, кæд бамбæхста йæ фыд?.. 
Æмæ уæд уый цæмæн кæны къæмдзæстыг, — 
Куы никуы уыд мæлæтхæссæг хæстон. 
Æви лæгæн йæ хорз фæдон йæ бæсты 
Фæкæны ’рхæндæгæй йæ фыдмийыл фæсмон... 
Хъæр фæцыди, ныццæлхъ ласта уылæн, 
Цыма доны ныррыхыд цыдæр... 

92 
Бестауты Гиуæрги 
Систа уонгцух лæг ризгæ йæ лулæ, 
Æмæ сдымдта тамако зыдæй. 
Уый азты сæрты хæсты схъис æртахт, 
Кæддæры судзгæ мастау, 
Йæ тых уыд денджызы æртах, 
Фæлæ ивгьуыд бонтæй мæлæты ныв æрхаста. 
Уый афтæ у: мæлæтдзаг хъæдгом бахсыст, 
Фæлæ дзы сындз æнæгъгьæлгæ фæныхст, 
Уæд дзы, цыма, тæвд нæмыг ахызт, - 
Ысног та вæййы зæрдæйæн йæ рыст. 
1961 аз 

Саби ма фенæд хæст! 
Хъарм, фæлмæн къæвда уарыд, 
Кодта малусæг мæт, 
Хур куы ракаст, куы раирд, 
Ног та худæгæй бакъæцæл уæд... 
Цыма ’рвгьуыздзаст чысыл чызг 
Фæсвæд аззад йæ гыццийæ... тарст, 
Стæй йæ ауыдта уынджы 
Хурау худгæ æваст... 
Мæнæ, рухс уалдзæг, хъаккæ, - 
Ма ’руадз дидинтыл их... 
Рæстæг, сабиты де уазæг бакæ, 
Саби - дидины сих! 
Саби — цардæн йæ дидин, йæ фидæн, 
Цард æнæуый - уидагдзагъд бæлас; 
Мах нæ сабиты сомбонмæ ’рвитæм, 
У нæ хуры скаст сабитыл баст. 
Уыдон хъазынц æнæмæтæй, райынц, 
Хур сыл тауы йæ хъарм тын — цыллæ. 
Циу хæрамхæссын, сайын, 
Уый нæма ’мбарынц, нæ. 

94 
Бестауты Гиуæрги 
У æцæгæлон уыдонæн сагъæс, 
У сæ зæрдæ æнæфыст гæххæтт... 
Рæстæг, тугæй йыл ма ныффысс сау хæст, — 
Саби-дидинтæ амондджын уæнт! 
Уыдон ацы дунемæ 
Цинмæ ’рцыдысты ’рмæст, 
Циу мæлæт, уый нæма зонынц, гье ’мæ 
Макуы, ма фенæнт хæст!.. 
1960 аз 

Ды нæ фæдсе уыцы нарты кардау 
Аргъæуттæй дæм рухс цырæгътæ дардта, 
Ферттывта-иу йе ’рцъыкмæ дæ зæрдæ. 
Дæу уырныдта, - уыцы Нарты кардау, 
Кодтаис дзæнгæлтæ. 
(Кард нæ уыдис, — уый алантæ хастой 
Намысы тырысайæн сæ сæрмæ; — 
Радтой-иу сæ цард, фæлæ нæ хастой 
Уый номыл рыг абадын сæ сæрмæ...) 
Хъуыст æнусты йе ’ндон зæлланг Ирæй, 
Сыгьд фыдæхсæв йе стъæлфæнты артыл, 
Уый тыхы бын никуы зад гæлирæй, - 
Асаст-иу фæлтау фыдгулы уартыл. 
Хатт, дам-иу сæрбахъуыды фæтасыд, - 
Кæд хъандзалау абадтаид растдæр; 
Кæс, æмæ та хуры тынты хъазы, 
Цъыкк, — æмæ фæтулы знаджы даст сæр... 
Уый хынцмæ хæрам ныхас нæ барстай, 
Ницы дæм каст намысæй зынаргьдæр. 
Худти хур, нæртон фæринкау, карстай, 
Уæд уыдтæ рæстдзинады цырагъдар... 

96 
Бестауты Гиуæрги 
Хурбоны цырагъ дарын æнцон у. 
Арв йæхæдæг ирд тæмæнтæ калы, 
Фæлæ тары рухс кæнын кæй бон у, 
Саудалынджы чи басгуыхт ыстъалы? 
Дзырд куы цыд æнаххос коммунисттыл, 
Фарст цæхгæр куы ’рывæрдтой дæ разы, - 
Ралæууыдтæ ’лвæст фæринкау исты, 
'Рывæрдтай дæ цард тæссаг тæразыл?! 
Нæ, дæумæ рæстæвзарæн фыдтасы 
Уыцы кардæй мисхал дæр нæ разынд, 
Тасмачъийау де згæ уд фæтасыд, — 
Балæууыдтæ талынджы дæлбазыр... 
Рæстæг — карз - йæ къухы дардта хъама, 
Уалдзæг арв хъæрæй нæрын нæ уæндыд. 
Дуг уыд ахæм, ахæм уыди заман, 
Ныр истори бамбæрста йæ рæдыд... 
Æмæ дуджы скъуыд тæгтæ ныхасы 
Арæхстгай алæмæттаджы сасмæй... 
Ды, кæддæрау, дзыллæты ныхасы 
Ралæууыс, дзырддзæугæ лæгау, размæ. 
Адæмæн куыд фæнды уæд сæ тæрхон, — 
Нæу дæ мæтаг, — развæлгьау ыл разы дæ, 
Æмæ ’рмæст лæууыс æдзух къæппæввонг, — 
«Хистæр раст у!» — мачи зæгьа раздæр... 

Уацныстæ 
97 
Не суæнддзынæ, - «Мæнæ уый нæ хъуыди»... 
Хъахъхъæныс, тæрсыс дæ кадæн авгау. 
Кæд фæкъул, тæбæгьы донау, хъуыды, 
Уæд ды дæр дæ къух ысдарыс хъавгæ... 
Ды нæ фæдæ Нарты кардæн й’ аккаг, — 
Йе стъæлфæн дæ талынг уды бабын, 
Уыцы кардыл, цауд бындары гаккау, 
Бады рыг дæ чъизи номæй абон. 
1962 аз 
4 Бестауты Гнуæргн 

98 
Бестауты Гиуæрги 
Лумумба Патрисы амæлæтыл 
Ныккæрзы Конго — саударæг зæхх, сау мад. 
Йæ хъизæмар нæ бацæудзæн зындоны. 
Йæ палмæ цæнгтæ дары уый «хуыцаумæ». 
Йæ мигьдзыккутæ адæргæйæ тоны. 
Кæдæй-уæдæй тъымы-тъымайы тары 
Йæ цæссыгтæй æрттивгæ фæрдыг равзæрд; 
Кæдæй-уæдæй куы райдыдта æвзарын 
Æнусты талынг джунглийы йæ развæд. 
Æрхауди уæд йæ хъæбулты сæрæнгуырддæр, 
Йæ зæрдæйы сæйраг тугдадзин алыг; 
Цырагьвæрдыгмæ кобрæ калм фæлæбурдта, 
Йæ развæд мадæн аныхъуырдта талынг. 
Ныдздзынæзта, мæрддзыгой усау, дымгæ, 
Зæгьынц, фæстæдæр аталынги хур дæр#, 
О, нæ! - зæххыл æбуалгь фыдми фенгæ, 
Уый амбæрзта йæ цæстытыл йæ къухтæ. 
Рæсугъд дидинæг, «сау дидинæг, Конго»," 
Дæ цъæх сыфтыл уый мит куы уары уалдзæг, 
* 1961 азы 15 февралы фæталынг хур. 
"Ацы дзырдтæ ист сты Лумумбайы æмдзæвгæйæ. 

Уацныстæ 
99 
Дæ хурзæрин куы ахуыссыди боныгон, 
Уæд ма дæм рухс цы дардзæн! 
О, Африкæ, дæ зæрдæйæ цы хъусæм: 
Сæрибары æрцауыгътой йæ хурхæй, 
Æлгьыст фæуæнт, уый XX æнусæн 
Ныззæлланг кодтой йе ’хсæрфарс цъыф къухæй: 
Æгас дуне лæджы бартыл куы сдзырдта, 
Уæд Конгойы хуыдуг кæнынц йæ туджы, 
Цынæ бантыст цы куйдзыхдæр лæгсырдтæн, 
Уый бакодта æхсины лæг нæ дуджы. 
Лæгдзинады фæстаг цырагь - æмдзæвгæ - 
Лумумбайы зынг зæрдæйы ныххуыссыд, 
Ыстахт ракетæ, сау мигътыл ныдзæвгæ, 
Æвирхъау хабар космосы фæхæссы. 

100 
Бестауты Гиуæрги 
<►<$►<► 
Зæрдæ, цы ныддур дæ, зæрдæ, цы кæныс? 
Уый кæд дæ хæлæрттæй исчи фæхъуыд? 
Æви дзы искæй цæрдудæй ныгæныс 
Æмæ дывæр у дæ цæссыг, дæ куыд! 
Æви дæ царды цъæхартуадзгæ бонтæй 
Искæй фæкодта æнæнысан монц, 
Не ссардтай цинæн йæ фидыц дæ сонтæй 
Æмæ дæ калмау æууилы фæсмон! 
Æви дыл атыхстис иунæджы сагъæс, 
(Иунæгæй дардмæ кæм нæ лидзы цин!) - 
Дзурын дын рагæй, — дæ зæрдæмæ ма хæсс 
Уазал хъысмæты æнусон фыдхин. 
Зоныс, изæрмилтау рухс цин фæливы, 
Ивын у царды æнусон æрмæст... 
Хурзæрин тынгдæр фæскъæвда нырттивы, 
Царды ад базоны ’фсæддон фæсхæст. 
Уалдзæг тæрккъæвда æрвнæрдæй фидауы; 
Уадæн зымæгон йæ саулох — ифтыгъд; 
Ма хъав æнцоимæ макуы фидауын, — 
Дар мын дæ дуæрттæ тымыгътæн тыгьд. 
1961 аз 

Æз цæссыг дæн... 
I 
Саувадыджы ф’ аууон и мæ уарзт, 
Атыхстис мæ циныл мигъау хъыг; 
Ракастæн мæстæлгъæдæй æваст, - 
Æз цæссыг дæн, судзаггаг цæссыг. 
Риуæй ныфс æхсинæгау ыстахт, 
Арвæрттывдæй айдзаг и мæ уд. 
Дидинæг-бæллицтæн дзы уайтагьд 
Ахуыссыд сæ хъæлдзæг мидбылхудт... 
Рухс цинæн дзы нал аззад йæ гуырдз, 
Уалдзæг дзы хæкъуырцкуыдæй кæуы; 
Хуры уадул — чъиллæттæ, хуылыдз, - 
Мигъы хъарм цæстысыг ыл цæуы... 
II 
Ме стъалы мæм аивæй фæхудт... 
Æз цæссыг дæн, амонды цæссыг — 
Рухс цырæгьтæй айдзаг и мæ уд. 
Судзы мæ уæларвон арты зынг. 
Хур мæ мидæг ленчытæ кæны, 
Ферттивынц мæ стъалытæ чыртæй. 
Уалдзæгæн — мæ цæстыты йæ ныв, 
Мигъы бындзыг, мигъы къæм мæ нæй. 

102 
Бестауты Гиуæрги 
Амонд арвы гом дуарæй фæзынд, - 
Зæрдæ ссыгьди, уый ма йæ хъуыди! 
Иу пæррæстæн авд хохыл æрзылд 
Ам-цъыкк, уым-цъыкк цинцыбæл хъуыды... 
III 
Систа маст мæ бæллицтæй йæ хыз, 
Æз цæссыг дæн, рухс цины цæссыг; 
Минхуызты та сырттывта мæ ныфс, 
Уый мæ мидæг арвырон ыссыгъд; 
Карз тохы нæ бацæудзынæн, цы, — 
Ма уа цардæй иунæг уысм æнуд! 
Уадтымыгь, æнхъæлмæ дæм кæсы, 
Уарийы тыгьд базырыл мæ уд! 

Æхсæрæг 
Уæ, мæ пухкъæдзил æхсæрæг, 
Уæ, мæ сонты бонты рухс, 
Дæу дæ хæлары нымд зарæг 
Рох нæ фæкæндзæн æнус. 
Æз дæ фæд-дæ фæд ызгьордтон 
Уалдзæг тар хъæдты дзæгьæл, 
Æз дæ чысыл фæдты ссардтон 
Æрдзы сусæджы дæгьæл... 
Рацу, радзур мын дæ хъыгтæ, 
Гъе, дæ чысыл цин, дæ зын. 
Æз дæ судзаггаг цæссыгтæ 
Рагæй зæрдæмæ хæссын; 
Æз дæ сау чысыл цæстыты 
Рухс, æрвайдæнау, уынын: 
Сау сæлабыры мæстытæ, 
Тарст лæппын тæрхъусы фын. 
Рацу, мæнæ мын дæуæн дæр 
Дзул куы рарвыста гыцци; 
Ма тæрс, — айхъус ма фæйнæрдæм: 
Хъæд æдзæм сабыр ницци. 

104 
Бестауты Гиуæрги 
Уæлæ назы цъупмæ фесхъиу, 
Рауадз уырдыгæй дæхи. 
Оххай, саби та куы фестин, 
Демæ къалиутыл тæхин! 
Рабад хъилхъусæй мæ цуры, 
Ракæн аргъæутты хуыздæр, 
Кæд æрдзон æвзагыл дзурын 
Искуы базонин æз дæр... 
Уæ, мæ пухкъæдзил æхсæрæг, 
Уæ, мæ сонты бонты рухс, 
Дæу дæ хæлары нымд зарæг 
Рох нæ фæкæндзæн æнус... 
27.08.1961 аз. Цихантуры хъæды 

Ма кæ 
Ма кæ, ма мын дзур иудадзыг 
Рухс Ирыстонæй «Уарзын æй», 
Цинæн зæрдæйыл чи ’ндæдза, 
Уый æмбæхстдæр ран дардзынæ! 
Æз мæ судзгæ уарзт не ’вдисын, 
Хъазы ме уæнгты мады ’хсыр, 
Фæлæ ме схæссæг ме ’вдисæн, — 
Никуы, никуы йыл атыхсын. 
Тайын иу чызгæн йе ’нгасæй, — 
У мын уалдзæджы комы тæф. 
Фæлæ, сау рæсугъд ме ’вдисæн, - 
Æз нæ фæкæнын сомытæ... 
Гуырдз, мæ уды гуырдз а бæсты, 
Ады сау мæры схæцыди, 
Ам мæ цардцыбæл къабæзты 
Терчы ’хсидгæ туг бацыди; 
Ам æвзистбазыр хуры тын 
Мемæ сабийæ хъазыди 
Æмæ рухс хæхты сурæты 
Тайгæ ме ’взонг уд баззади. 

106 
Бестауты Гиуæрги 
Ир æнусæмдзу уари у, 
Æз йæ дардтæхæн базыр дæн, 
Æз сыфтæр дæн йæ къалиуыл, 
Цæй, куыд ын зæгьон: «Уарзын дæ»... 
Нæ, фæлтау, мæ бон, судздзынæн, 
Фæлæ аивæй райдзынæн, 
Иры хуримæ худдзынæн, 
Иры цъититы тайдзынæн... 
Чи у а зæххыл разагъта, 
Ирæн чи кæны хорз æгъдау, 
Гъе, кæй рухс нæмттæ басагьта 
Уый йæ зæрдæйыл хорзæхтау. 
Æз мæ дæндагæй уыдонæн 
Уаз алдзæн цырагь дардзынæн; 
Æз мæлгъæвзагæй уыдонæн 
Кады зарджытæ зардзынæн. 
Фæлæ ’хсины лæг хионæй 
Ирыл истынхъæл чи тыхса, 
Уый зæрдæрисгæ чи уына 
Æмæ химидæг ма тыхса, 
Гъе былысчъилтæ чи кæна 
Уымæн йе ’гъдауыл, йе ’взагыл, 
Уый нымайдзынæн ингæнмæ 
Æз мæ туджджыныл, ме знагыл... 

Уацмыстæ 
107 
Ма кæ, ма мын кæн карз сомы: 
«Уарзын а бæсты хурзæрин...» 
Лæг йæ судзаггаг уарзоныл 
Никуы никæмæн дзурдзæни!.. 

108 
Бестпауты Гиуæрги 
Сæрибары хæстонпие 
Фыццаг ирон «Спартаконты» номарынæн 
Чъызгæ сæ разы ’ркъул кæнут уæ сæртæ! 
Йæ бондзирдзурыл кодтой тох нæ цардæн, 
Цыргъ карды фындзыл сæрыди сæ зæрдæ, 
Лæгдзинад æмæ намысы рыцартæн. 
Нæ абонмæ-ма ’рхæццæ сты нымадæй, 
Хæстдзагъд лæгтæ зæрдæдзæфтæй, къуылыхтæй. 
О, уыдонæн æмбæхст ысты нырма дæр 
Сæ ныхы ’нцъылдты карз тохы тымыгьтæ. 
Уысммæ зæрыфæд ку’ айсæфид сæ ныхæй, 
Уæ цæстыты раз се ’взонгад куы сыстид, 
Уæд фениккат, куыд састысты лæгдыхæй 
Мæлæт, паддзах, Хуыцау æмæ Чырысти. 
Уæд фениккат: хъадамантæ рæмудзгæ, 
Лæджы бартыл куы ссыгъди тох Уырысы, 
Уæд раскъæфтой æнусты тарæй судзгæ 
Æфхæрдты раздзог Спартакæй тырыса, 
Черменæй — кард, нæргæ зарæг — Къостайæ, 
Æмæ лæгæрстой ленинон цæргæстæ. 
Кæм ма-иу уыд сæ цæфтæн та нымайæн, 
Сæ тугуылæн Бургъустанмæ нынхъæвзта. 

Уацмыстсе 
109 
Мæлгæйæ дæр нæ цудыдтой, фæрæзтой - 
Лæууыдысты лæгдзинады цыртытау, 
Уæддæр ма-иу рухс кодтой хохбæрзæндтæй 
Сæ тырысатæ ’нæхуысгæ æртытау. 
Сыгьтой нæ хъæуты бурнымæт лæгсырдтæ, 
Куыдта хæкъуырццæй Иры сæфтыл цъити. 
- Лæджыхъæд бахъуыд, гьæйтт, фæсивæд, цырддæр! - 
Æндон парти сæм тохфæдисы сидти. 
Ыстæй тыхдымгæ хæхты фале растад, — 
Уый бурдзалыг цинелджын лæг фæзынди, — 
Сæуæхсидæн зынггьуыз тырыса ’рхаста, 
Сыст, Хуссар Ир, ныр сау фæныкæй сындидз! 
Сæ фыдыбæстæ амонды хур федта, 
Æмæ нæ баци ’фхæрд хæххон дывыдон: 
Сæрибары æнусон эстафета 
Ирыстоны кæронмæ ’рхастой уыдон... 
Чъызгæ сæ разы ’ркъул кæнут уæ сæртæ! — 
Йæ бондзирдзурыл кодтой тох нæ цардæн, 
Цыргь карды фындзыл сæрыди сæ зæрдæ - 
Лæгдзинад æмæ намысы рыцартæн... 
1959 аз 

110 
Бестауты Гиуæрги 
Дзуры Ирыстон 
Хъуырдухæнæмхиц, - уадау, 
Тымыгьвæдджи тыгьдæттæ, 
Алайнаджы æхситтæй, тæхгæ фатау, 
Нысанагур æнусæмдзу фæндæгтæ 
Кæддæр, мæ райгуырдæй дæр раздæр, 
Тыфылмонц фæнд мæ туджы ’ртæхты ссыгьтой. 
Нæ уыд бæллиц æвæдджиагдæр, уаздæр, 
Сæ тохсидтмæ куы тахтаин æвзыгьдæй. 
Фæлæ зæхх æмæ арвы фыдæх иумæ 
Ныццыхцыр ысты заманты мæ сæрмæ, 
Мæ зæрдæ мын фыдгултæ систой милмæ, 
Уæддæр нæ састæн м’ адзалы къæсæрмæ... 
Фæлæгæрстон зындоны пиллон арты, 
Фæлæ нæ федта мæн хъысмæт тыхстгьуызæй. 
Фыддугты талынг райгæрстон мæ кардæй, 
Фæстейæ баззад тугуарæн, тыгъдызæй... 
...Уыдис мæ сæрмæ арвы тыгьдад уаддымд, 
Нæ кодтой мигьтæ змур зилахар, цъахтау, 
Æмæ мæ царды æз фыццаг хатт радтæн: 
Æрдзæ уадындзæй царды уалдзæг цагъта. 

Уацмыстæ 
111 
Йæ базыртыл мæ диссаджы тых систа, 
Мæ цин тыдта йæ бæттæнтæ, рæдывта: 
Мæ хиды ’ртæхтæй судзгæ цырагь сыстад 
Æмæ мæ развæд айдæнау арттывта... 
Гуыргъахъ цæуæнты тас, уæд рис нæ зыдтон: 
Æрвгъуыз фæлммæ йæхи мæ фæндаг дардта, 
Уым арвæмбæрц æвзист хохы бæрзæндыл 
Мæ сæнтты мæсыг ирд тæмæнтæ калдта. 
Йæ сæрмæ сыгьд мæ цардамонды стъалы, 
Мæ дойны уд йæ алдзæн рухсыл бафтыд: 
Зыдæй нуазгæ рæсуг суадоны малы 
Лæг фендзæнис фæллад сæгуыты афтæ... 
Æваст, хъуына къæдзæхджыны, мæ разы 
Хъуынджынзæрдæ уæйыджы аууон растад: 
Хæлбурцъæй рацыд саувадыг мылазон, 
Нырттывта арв, сæртæг къæр-къæр нылласта. 
Æркалдысты сæ базыртæ мæ сæнттæн, 
Уый сæрсæфæны асхъиудта мæ фæндаг, — 
Йæ нысанæй фæивгъуыйгæ зынг фатау, 
Тъымы-тъымайы талынг цъассы атад. 
Æрнымæг и æхсæвдзырагь дæр мигъы, 
Зына-нæзына мæй æрттивы уæлæ. 
Дæлимон-хъысмæт ралæууыди тигьыл, 
Æмæ ныххудт йæ дзыхыдзаг кæл-кæлæй... 

112 
Бестауты Гиуæрги 
Æрмæст ныфсы рухс н’ ахуыссыд мæ риуы, 
Æрмæст мæ уд нæ фæтасыд фыд-зыны: 
Æвæд æврæгъты хур дæр-ма фæчиуы, 
Фæлæ та ноджы ирддæрæй фæзыны; 
Фыд-их æрцæуы малусæгыл уалдзæг, - 
Фæскъæвда хурмæ царды цинæй худдзæн; 
Ыстоны уад йæ зæнг быныл цъæх тулдзæн. - 
Цæрдхъом мæры ыставддæр тау ысуадздзæн... 
Мæнмæ бæллиццаг фидæн азтæ худынц 
Æмæ мæм амонд фидиуæг æрвиты; 
Мæ буарæй мæ ивгьуыд бонтæ дудынц, 
Æмæ мæм царды знæт уæлтæмæн сиды... 
Мæнмæ фæстейæ ’рвдзæф мæсгуытæ дзурынц: 
Фæцырд кæн, аййаф тугæй æлхæд азты. 
Æнуд цъæхахст мæ ивгьуыд бонтæй куры: 
Фæрæвдз у, рацахс хурзæрины уаз тын... 
Æмæ мæ зæрдæ — тохвæдисы стъæлфæн, — 
Æгуыппæг бонты баппары фыдтасы, 
Фæтъæбæрттæввонг уадтымыгь — хæстæлвæст - 
Кæны мæ кæрты къахындзæг, ныууасы... 
Гъе-гъей!.. Мæ туджы алы ’ртах ыссудзы. 
Æмæ мæ конды алы нуар рæмудзы: 
Ызнæт, æгьуыссæг тар æхсæвтæ хъуамæ 
Мæнæн æрттивгæ рухс цырагъ ыссудзой!.. 
1960 аз 

Уацмыстæ 
113 
Къоста 
Хохæй хохмæ хизы, хохæй хохмæ хизы 
Арвæмбæрц нæртон лæг, судзгæ зарæг зары. 
Æмæ уыцы зарæг мигъты сæрмæ ризы, 
Æмæ уыцы зарæг хурау худы тары; 
Дидины къуыбыртæ райхæлынц йæ зæлтæм, 
Ракæсы сæуæхсид малусæггьуыз рæгьтæй; 
Бандзыг вæййынц уадтæ зарæджы узæлдæй, 
Хъусынтыл фæвæййынц тарæрфыг æврæгьтæ... 
Хæхты фале — хæхтæ. Арв кæны гæрæхтæ, 
Зулаив къæвдаты арвырæттæ хъазынц. 
Ферттивы нæртон фат тар мигъы бырæгътæй. 
Лæг цæуы, йæ сæр ын уадтымыгьтæ фасынц... 
Дунейы фæлтæртæ байрайынц йæ фендæй, 
Мин азтæ йæ размæ худгæбылæй уайынц. 
Ферттивы кæсагау космикон ракетæ, 
Зарæгæй æнустæ мисхал дæр нæ кайынц. 
Уазал худт фæкæнынц тигътæй урс дзæнхъатæ, 
Ирд ызнæт тыгьдæдты мигътæ згьорынц дзугтæй. 
Арв - сахат æнусон, хуры тын - йæ фатæг, 
Уысм — æнус: нымайы замантæ ’мæ дугтæ... 
Хохæй хохмæ хизы, хохæй хохмæ хизы 
Арвæмбæрц нæртон лæг, судзгæ зарæг зары. 
Æмæ уыцы зарæг мигъты сæрмæ ризы, 
Æмæ уыцы зарæг хурау худы тары. 

114 
Бестауты Гиуæрги 
Зарæг 
Ды кæныс къæмдзæстыг, 
О, мæ сауæрфыг... 
Кæд, мыййаг, дæ цæсты 
Абады цæссыг... 
Ивгьуыд бонтæ мысын 
Кæд дæуæн фæзын: 
Кæд дæ риуæй хъуысы 
Аивæй хъæрзын... 
Дардмæ мæ куы суыныс, 
Хурыл мигьау раст, 
Урс цæсгомыл сау хыз 
Амбæрзыс æваст. 
Ма кæ, ма, мæ разы 
Макуы цу чъызгæ, 
Уый кæддæр дæм азым 
Хауди-ма чызгæй. 
Дард мæ лидзыс иууыл, — 
Аууонæй дæ каст: 
Ногæй, дам, йæ риуы 
Ма сцагайа маст. 

Уацмыстæ 
115 
Зæрдæйы цырагъ дæ, 
Зæрдæйы тæмæн: 
Рухс цинæй зынаргъдæр 
Уыцы маст мæнæн. 
Æз цы уыдтæн, уый дæн, 
(Ныр æрмæст - æмыр). 
Раздæрау мæ зæрдæ — 
Дидины къуыбыр. 
Уадындзы зынг зæлтæ 
Араугæ цæуынц; 
Уалдзыгон изæртæ 
Сусæг сыгъд кæнынц... 
Ма кæ, ма, мæ разы 
Макуы ’ркæ дæ хыз; 
Арвы роны хъазы, 
Стъалыйау, дæ хуыз. 
1960 аз 

116 
Бестауты Гиуæрги 
ООО 
Хæхтыл хуры тын куы батад, 
Мæй куы нæма каст, 
Уæд цы цин, цы рухс æрбакалд 
Зæрдæйыл æваст! 
Нæ, кæд мæм уæ цъæх æрфæнтæй 
Донычызг фæхудт, — 
Денджызы хæлар уылæнтæ, 
Раст ма мын зæгъут! 
Ирд райсомы ’взист æртахау, 
Зæрдæ цинæй дзаг: 
Ризгæ тын мæм арвæй рахауд - 
Цардамондæн фаг. 
Уый мидбылхудт хуры тынтæй 
Ивддзаг кодтон æз; 
Урсдзæсгом мæйдаргъуыз сынтæй 
Райста ’рфгуыты хуыз; 
Æз цы кодтон рухс цырæгътæй 
Уый цæстыты цур, — 
Уый цæсгомау худгæ хæхтæй 
Никуы скæсы хур! 

Мæн цæмæн хъуыд бирæ царды, — 
Иу фæлмæн ныхас... 
Басыгьтаид мæн цъæх арты 
Уыцы чызджы уарзт... 
Саулагьз арв - рæсугьд зæды сих 
Афтæ ’хцон кæд уыд! 
Сатæгвæдджи ’хсызгон фæлмигь 
Рог фынау хæтыд... 
Хæхтыл хуры тын куы батад, 
Мæй куы нæма каст, 
Уæд цы цин, цы рухс æрбакалд 
Зæрдæйыл æваст!.. 
1960 аз 

118 
Бестауты Гиуæрги 
♦ ♦<► 
Рæуæууæнк зæрдæ, бастъæлай, 
Лæгыл-иу макуы, ма стых уай! 
Ысхоныс хуры де стъалы 
Æмæ фæвæййыс масты хай. 
Мигъ дойны зæххы арфæмæ 
Фæбæллы, - хурыл атыхсы: 
Ныххæкъуырцц кæны арв æмæ 
Фæдæйы халсар мады ’хсыр... 
Рухс атар вæййы уаргæйы, 
Уæларвон цырагь ахуыссы. 
Ды та фæзæгьыс: «Хур кæуы, - 
Мæ уарзтæй бахауд сагъæсы...» 
Тæрккъæвда бирæ н’ ахæссы, — 
Лæг хуры уайтагьд ауындзæн, - 
Йæ цæсты хауыл хъарм цæссыг, 
Æвзист фæрдыгау, ауындзæг; 
Хæларæй худы дунемæ, 
Тыхсы рæвдаугæ бæстæйыл. 
Ды та æгъгьæлыс, — цинимæ 
Узæлы уый æрмæст дæуыл... 

Уацмыстæ 
119 
Куы зоныс, - къух æм не ’ххæссы, 
Зæрин хур д’ амонд не суыдзæн, 
Куы зоныс, цин дын не ’рхæссы, 
Уæд дæ йæ уарзт цы басудзы! 
Рæуæууæнк зæрдæ, басгьæлай, 
Лæгыл-иу макуы, ма стых уай, 
Куыд хоныс хуры де стъалы, - 
Куы дæ фæкæны масты хай! 
1960 аз 

120. 
Бестауты Гиуæрги 
Дондзаст ызмæст мигьтæ арвыл ныццæм ысты, 
Ризы æвзист цæссыг хуры цæсты хауыл. 
Сагъæс, æвастæй мæ риумæ куыд цæуыс ды? — 
Уазæг - æнæхонгæ, дзурынц, цæсты хауы... 
Фæссагъæс, фæсмигъ — сыгъдæг арв — бæлонгьуыздзаст, 
Цъитийы уадулыл хъазы сырх сæуæхсид. 
Булæмæргъ цинæй ныццæгъдид кæлæн хъуытаз, 
Уарди-ма сразы уæд, — сарæхсид! 
Дондзаст ызмæст мигътæ, дондзаст ызмæст мигьтæ... 
Дард бæллиц... Рухс сагъæс... æз æмæ ме стихтæ... 
1960 аз 

Уацмыстæ 
121 
Дидинæг 
(З.Л.-йæн) 
Федтон диссаджы дидинæг, 
Хох æй батыдта «'взæрдæ»-йæ. 
Мæнæ уалдзæджы фидиуæг 
Бацыд рухстаугæ зæрдæйы... 
Уый чъызгæ-ризгæ дуры бын 
Байрæзт цъæх нæууæй миты ’хсæн, 
Уæ, тæхуды ф’ уай, хуры тын, — 
Ууыл алы бон чи тыхсы!.. 
Цины ’видигæ суадонау, 
Уымæй байрайы чидæрид. 
Уæлæ, сау айнæг, бадон уай, - 
Ууыл тар аууон чи дары. 
Райсом рухс хуры ’взист тагыл 
Афтæ ’фсæрмгъуызæй фембæлы, 
Цыма дунейы цинагæй 
Уымæ мисхал дæр не ’мбæлы. 
Мигь ын ку’ адары арвы дон, 
Уддзæф ыл цинæй ку’ атыхсы, — 
Цæй, цæмæй, дам, сын бафидон 
Ныр сæ лæггæдтæ, - батыхсы... 

122 
Бестауты Гиуæрги 
Хъоппæг циу, кæнæ малусæг, - 
Бацыд уый хуызы уарзты зæд. 
Уалдзæг, бакæн æй де уазæг, 
Хæхты Галæгон ма схъызæд... 
Федтон диссаджы дидинæг, — 
Хох æй бадомдта «'взæрдæ»-йæ; 
Мæнæ уалдзæджы фидиуæг 
Бацыд рухстаугæ зæрдæйы. 

Уацмыстæ 
123 
Амæттаг бæллиц 
(3. А.-йæн) 
Уæртæ залйаг калм анкъуыст, фæлæсы; 
Хохыл ахылд, фæуайы цæрдæг. 
Уыцы калмæн йæ хъæстæ хъæлæсы 
Ис цыкурайы ’рттивгæ фæрдыг. 
Нæ, — уый уадæг мæ хуры фæхæссы, 
Æмæ м’ алфæмблай бæстæ ныхъхъус. 
Хур æмбисбон, цырагьау, фæхуыссы, 
Æмæ тайы мæ цæстыты рухс. 
Уайынц цæлхытæ, - тагъддæр, дам, тагьддæр. 
Фæсвæд къæвдамæ телхъæд ныджджих... 
Нæ, уый зæххыл нæ сæмбæлд æртах дæр, — 
Уый мæ зæрдæйы уары тæрк-их. 
Дардмæ фехстон мæ цардамонд барæй, 
Ныр йæ фæдыл дзыназгæ кæсын: 
Рухс бон баивтон млазон фыдтарæй, 
Æмæ байхæлд мæ сæнтты мæсыг... 
Гъеныр дам-думтæй бафсæдут уе ’ппæт, — 
Кодта судзгæ мæрдтæм фыд кæй дзых: 
Фæтк, æгъдаумæ гæсгæ, дам, цы не ’мбæлд, 
Уый, дам, бакодта уыцы къæйных... 

124 
Бестауты Гиуæрги 
Дам тæвд нæмыгау ацæуы ниугæ, — 
Уый нæ ныккæны маргьы пæррæст: 
Дам дыл хъус-хъусæй ацыдис иугæр, 
Уæд æнæууæнк у адæмы цæст... 
Уый æппæрстой уæ цæстытæ тасы, — 
Алкæд кодтой йæм сусæг зыдкаст, 
0, æдзухдæр уыдысты йæ разы 
Уындкы, дзуарæвæрд хъаматау, раст. 
Уый уæ дам-думтæм тадис уæлхъæдæй, 
Уый æнаххосæй домдта фыдмаст; 
Зæххæй сисинаг чи нæу йæхæдæг, 
Уый дæр уымæ былысчъилæй каст. 
Уæд цы уыдис йæ фыдракæнд, уагæр, 
Гъе йæм фауæй цы ’рхастаид цæст?! 
Уарзтæн рухс цырагь дардта дæндагæй, 
Иу цæстмæми нæ зыдта æрмæст. 
Мæн йæ амонды стьалыйыл барста: 
(Хур мæм мигьæй чъызгæ-ризгæ каст); 
Уый йæ хивæнд зæрдæйæн нæ барста 
Риуы дуарæхгæд сусæггаг уарзт. 
Уый нымадта йæхицæн æвгъауыл, — 
Æз уыдаин йæ царды æмбал. 
Афтæ хурзæрин зæххы рæвдауы, 
Фæлæ зæххæй нæ домы лæвар... 

Уацмыстæ 
125 
Æз мæ цæстытыл кодтон æнæууæнк, 
Æз æнхъæлдтон - рæсугъд фыны дæн. 
Уый - мæ дуне, мæ удæн йæ лæууæн, 
Уыд æвидигæ цины гуырæн. 
Æмæ судзгæ, кæлæнгæнæг уарзтæн 
Арф нымбæхстон мæ зæрдæйы й’ арт; 
О, мæ фынæн, сывæллонау тарстæн, — 
Зæгъын, маргьау мын ку’ атæха дард... 
Атахт м’ амонд дæр, йемæ фæтары, 
Уый фæхицæн æнустæм мæнæй... 
Бон йæ къухы æхсæвдзырагь дары, — 
Уæлæ арвыл мæрдонвæлурс мæй. 

126 
Бестауты Гиуæрги 
Мæ азым 
(3. Л.-йæн) 
Мæнæ, гье, нæ хæлар хъæд, нæ бадæн, 
Хъæдгæрон чысыл фæзбынат рындзыл... 
Хур, цæф сагау, фæсрагьмæ фæтындзы, 
Мигьты ’хсæн йæ тугвæд тайы цадæг, 
Рагьыл ризы, тагьд уырдыг фæцуддзæн 
Æмæ бонæн бауазал йæ къона... 
Дуне сабыр... Къутæрты ма уддзæф 
Спæр-пæр кæны, базырсаст бæлонау. 
Дард кæмдæр кæны къуырма уаст гакк-гукк, 
Мигь æртыхсти комы донгъæрисыл. 
Сусæг ныхас тар хъæдæн йæ гакк у, 
Гъе, фæлæ мæ бафтыдта ныр дисы; 
Бæлæстæ дæуыл мæтгæнæг систы, 
Мæн фæрсынц, - цæмæн дæн ам æнæ дæу? 
Хъус-хъус сусæг сусу-бусу систой, 
Ме сæфт хур, цы сын зæгьон, цы фæдæ?.. 
Федзæрæг ис цъиуы ахстон кæрзыл, 
Нал дзы хъуысы цины уынæр, сафтид; 
Хъодыгонд рыст зæрдæйау ныккæрзы 
Æмæ сусæг сау сагъæсыл бафтыд. • 

Уацмыстсе 
127 
Бадын æз æнкъард кæрзы бын нæууыл 
Ахæм райдзаст уалдзыгон изæрты, 
Сабийы бæллиц, фынау, мæ зæрдыл 
Диссаджы изæрмилты æрлæууы... 
Гъеуæды æфсæрмдзæстыг нæзытæ, 
Гъеуæды цъæхдзаст дидин мæ цуры... 
Мæнæ, гье, ды дæр æваст фæзындтæ, 
Сыстадис æрвгьуыз фæлмæй дæ сурæт. 
Дунейыл мæнау амондджын чи уыд, 
Ме уæхскыл дæ уæздан къух куы ’руагьтай; 
Цыма уалдзæг арф кæмдæр мæ риуы 
Мин уадындзæй цины зæлтæ цагьта... 
Ныр ам дурыл иунæгæй æрбадын, 
Рахонын ивгъуыд бонтæй дæ фæлгонц. 
Фæлæ мæн дæ цæстыты цъæх цадæй 
Нал фæтавы раздæры тыфыл монц. 
Сусæг уайдзæф де ’нгасыл фæзыны, - 
Нал ын вæййы цæстытæй фæхицæн: 
Дам-думтæ быхсын, дам, дын фæзын и, 
Равзæрстай, дам, рогвæндаг дæхицæн... 
Рогвæндаг... куыднæ, мæ бон, уыныс мæ!.. 
Ныфс, хъару сæрбахъуыды нæ разынд; 
Карз тæрхонæн ныр уыдзæн æнусмæ, 
Кардау, тъыст — мæ зæрдæйы мæ азым. 
19.06.1959 аз 

128 
Бестауты Гиуæрги 
Сыгъзæриндонытылд изæртæ 
Дыдзыхур уылæнты куы схъазы, 
Уæд сын сæ чыр-чыр зард куыд уарзын: 
Кæлæнмыр зарджытæ, уæ зæлтæ 
Мæ удыл ауайынц узæлгæ: 
Æхцон ыл атайынц, цыма сын 
Мæлгъæвзаг уадындзы дзыназын 
Кæцæйдæр самоны хæрз цадæг, 
Ыскæсы суадоны цъæх цадæй 
Æваст мæ зонгæ зæд — æрвгъуыздзаст. 
Уый уайтагьд астъæлы, фæлæ уын 
Æнхъæлцау уе сцæгмæ цы бæллын, 
Цæмæн æдзынæгæй фæлæууын, 
Сыгъзæриндонытылд изæртæ, 
Кæдæм мын аскъæфут мæ зæрдæ?.. 
Фæскъæвда дидиндзаст æрдузты 
Фæцæуын ирд æвзист æртæхы... 
Ивгъуыдæй амонды фæлурс тын 
Рæсугъд æхсинæгау æртæхы: 
Уый хъоппæг астæумæ хæмпæлы 
Мæныл æфсæрмгъуызæй æмбæлы, 
Æмæ йæ сыгъзæрин дзыккуты 
Мæ бæллиц — йе ’нгæс зæд фæхуды, 
Æмæ мæ рухс сæнтты æрфæнты 

Уацмыстæ 
129 
Йæ фæдыл ленк кæнын æрфæнды. 
Æви мæ боны уаг нæ ивы 
Æмæ мæ саулагъз арв фæливы?.. 
Сыгъзæриндонытылд изæртæ, 
Кæдæм мын аскъæфут мæ зæрдæ?.. 
Цы хур мыл ракæсы дæ фендæй, 
Фæлмигъы, талм бæлас, гуырвидыц: 
Цыма мæм ме ’взонджы рæуфынтæ 
Дæ хуызы цины хуын æрвитынц. 
Мæгуыр - дæ уæнгты конд кæмæн нæй - 
Куыд тасыс рогуддзæф зызыны! 
Æви изæрмилты кæлæнæй 
Уый кæд гуырвидыц зæд фæзыны! 
Уæдæ дыдзы хурæй цырæгьтæ 
Куы ссудзынц де ’рттиваг æртæхтæ, — 
Дæ хъарм цæстысыджы тæдзынæг, 
Уæд æз цæмæн вæййын æдзынæг?.. 
Сыгъзæриндонытылд изæртæ, 
Кæдæм мын аскъæфут мæ зæрдæ?.. 
1960 аз 
5 Бестауты Гнуæрш 

130 
Бестауты Гиуæрги 
Цыма уазал зымæгон хъызт боны 
Худгæ хъарм уалдзæг ауад мæ удыл æваст, — 
Уыйау фестъæлфыд цинæй дæ разы... 
Сау мылазон æхсæвты цæхæркал бæллиц, 
Уый дæумæ каст æнхъæлмæ, 
дзыназгæ фæндырау, æнус, 
Уый бæллыдис 
дæ фæлмæн 
дзæнхъагьуыз 
æнгуылдзты æрсæрфтмæ. 
Уый дæ уырзтæн æвæрдта 
цæрддзугæнæг уарзты 
фыццаг ысконд зарæг... 
Ехх, гæзæмæ йæм бавнал уæд та, 
Ризгæ сыстид зæрдæскъæф мелоди, — 
Лæг кæй никуыма фехъуыста æрдзы, 
Уыцы сусæг алæмæты зæл: 
Сонт зæрдæйы 
фыццаг уарзт, æнкъаргæ тыррыкк; 
Худгæ уадултыл 
цины судзгæ цæссыггы гæр-гæр; 
Балы къалиуыл 
уалдзæг, цырæгътау, дидинты спæртт, 

Уацмыстæ 
131 
Арвæрттывды 
зынг фаты 
гæзæмæ дыз-дыз; 
Хæхты цоппай фæлмигъы цыллæнымд сыр-сыр... 
Ды нæ федтай 
æрцæгьдыны монцæй 
цъæхартуадзгæ 
хъисын фæндыр, 
Ды мæ иувæрсты дарддæр цыдтæ, 
Кодтай марты 
истерикон бонау 
æнæмæт кæл-кæл 
Æмæ раздæхт хъызт зымæг æваст. 
Ризы мигъты ’хсæн 
уады базырыл 
мæй, 
Уд - Сырдоны 
кæуынхъæлæс 
хъисын фæндырау - 
æндыгьд. 
1962 аз 

132 
Бестауты Гиуæрги 
Зæрдæ атахт 
(3. С.-йæн) 
Райдзаст уалдзыгон æхсæв та 
Арвыл дидинæг æфтауы, 
Цыма цъæх нæууыл фæскъæвда 
Хур æвзист фæрдгуытæ тауы. 
Сатæгсау тæлмытæ бады 
Ирд зæрæхсидыл æрфгуытау, - 
Рог ын ’рымбæрзта йæ уадул 
Мигь, мæ сæфт хуры дзыккутау. 
Рухс изæрмилты фæливæн 
Мæн æвзонджы цинау сайы, 
Æмæ судзгæ зæрдæ — хивæнд — 
Атахт, агуры йæ къайы. 

Уацныстæ 
133 
Усгур лæппуйы фын 
Дысон рухс зæдау рацыдтæ ’ргом, 
Дысон фыны дæ федтон фыццаг хатт; 
Худт дæ цæстыты уалдзыгон бон, 
Сыгьд дæ рустыл сæуæхсид цырагьау... 
Рагæй хъуыстон дæ дзыхы дзырд æз, — 
Уый-иу сыстадис уадындзæй ризгæ; 
Раджы сабийæ федтон дæ хуыз, — 
Худгæ хъоппæджы хаутæй ысхизгæ. 
Тыхст изæрмилты хæрисыл мигъ, - 
Уый-иу донмæ æнкъардæй ды кастæ. 
Хатт-иу суадонæй бахудт дæ сих, 
Хатт-иу арвыл æрттивгæ фæраст дæ... 
Дысон рухс зæдау рацыдтæ ’ргом, 
Дысон фыны дæ федтон фыццаг хатт, 
Худт дæ цæстыты уалдзыгон бон, 
Сыгьд дæ рустыл сæуæхсид цырагьау. 
Цины дидинæг фестад мæ уд, 
Цинæй тадтæн дæ разы мыдадзау, - 
Уый мæ зæрдæйы ристыл æвдадзау 
Андæгъд фыны дæ мидбылфæхудт. 

134 
Бестауты Гиуæрги 
Хъавгæ систон дæ даргъæнгуылдз къух, 
Ризгæ хастон дæ рустыл мæ уырзтæ; 
Сау æрттывта дæ дзыккуйы рухс, 
Уый гæзæмæ мæ уддзæф æнкъуыста... 
Фæлæ талынг зæрдæдзæф фæци, - 
Карк ныууасыди, фестьæлфыд æхсæв, 
Æмæ зарæгау аскъуыд мæ цин, 
Æмæ боны рухс бацыди не ’хсæн. 
Цадæг тайыс, дæ фæдыл кæсын 
Æмæ де ’рдæм ивæзт цæнгтæ дарын. 
Æммыст, рацæг кæ диссаджы фын, 
Æммыст, раскъæф дæу талынджы тарæй!.. 
1962 аз 

чиныг 
«ÆХСÆВ ÆМÆ БОН» 
Стай зоопарчы 
Парк — æгуыппæг, æнтæфы нынкъард. 
Никуы змæлд и, никуы ’ртæхдзырæгътæ. 
Залмы сыфтæ - уонгуагъд æмæ калд, 
Зæххыл хуры бур тынтæ — дыдæгьтæ. 
Сæрд, цыма, мæлæтæн судзы буд, — 
Бæстæ бандзыг, нал хъуысы сыбыртт дæр. 
Уæлдæф у мæрдонæдзæм, æнуд. 
Аууæтты хуыссынц цъынддзаст æрсытæ. 
Сырддонмæ йæ сабиимæ кæд 
Иуыстæм хатт иу исчи фæзыны, 
Бахъæуы къæпдзыхæй лæугæ уæд 
Саби бур гæрæм сырдмæ кæсыныл. 
«Карз ыстай» — æфсæн æмбондыл фыст. 
Нæ, уый кæд йæ бур быдыргь у ’мпылдæй. 
Уæнгтæ — уагъд, æндон цæстытæ — хуыст, — 
Сырд, бызгъуырау, фæскъæсæр тымбылтæ. 

136 
Бестауты Гиуæрги 
Нæ, зынгæй зынг зæгьæн нæй хуыстæй, - 
Хъуамæ уый цæхæр тыфылтæ калид! 
Арвæрттывд у, уадтымыгь у стай, — 
Ахстæй йын ыстай ысхонæн нал и... 
Уссурийы донбылгæрон рæзт, - 
Æрдзы знæт, тызмæг тыхты сырдвидыц. 
Царды монц, æнæнцойдзинад, хæст - 
Уым æдзух йæ тугдадзинты ’хсидынц. 
Хъамылы йæ иу тызмæг фæкаст... 
Ферттывта йæ цæстыты рухс уæртæ, - 
Электронау атахти фыдтас 
Уæлдæфы дыз-дызгæнгæ фæйнæрдæм. 
Фестъæлфыд æгуыппæг æрдз æваст; 
Алфæмблай ызмæлд ыссис æгасæй: 
Сырдты знæт лыгьд, мæргьты тахт, цъæхахст, 
Ризынц дуртæ, бæлæстæ дæр тасæй. 
Ауыдта йæ фыдгулы — тæррæст! 
Фатæрттигъау йе ссыр урс фæдардта. 
Фен ыстайæн хъамылы йæ хæст, 
Уым у стай, гье уым судзы цъæх артау... 
Ам æрмæстдæр й’ афтид буар хуыссы, — 
Дардмæ хаст йæ удæнцой хæцæнтæй, 
Æмæ йын йæ бырынчъы тъыссы 
Горæттаг тæппуд саби къæцæлтæ. 

Æхсæв æмæ бон 
Бон æризæр и... 
Цыма ’рбауасыд халон, - 
Абадт зæрдæйыл аууон; 
Атыхст дунейыл талынг фыдфынау. 
Халон, армау, йæ сау базыр дары 
Сусæг фыдмитыл. 
Кард фæкæны фæлурс æрттывд тары, 
Уыг хъуынадур зæппадзæй 
Æвирхъау фыдбылызтæм сиды. 
Тарæй бирæгъы фосфор цæстытæ 
Удмæ уазал, мæрдоних хæссынц, — 
Раст дыууæхстоны дзыхтау кæсынц. 
Тары фæндагыл къæхты хъæр ризы: - 
Фæсвæд арф ком къæпдзыхæй лæууы... 
Фæлæ талынг тæссаг гæв-гæв сисы. 
Зардæй раивы дæтты кæуын. 
Уый æрбады фидыды цъæх бæлон 
Тарæй рухсы ’хсæн базыртыгьдæй, 
Сысты сау халон, - 
Нæй йын ныхмæлæууæн, 
Зæххæй сисы йæ тугмонц ныхтæ. 
Бон ыскæсæны уадындз ныццæгьды; 
Бæстыл рахизырдыгæй ысуасы, 
Æмæ рухстаугæ сытындзы хæхтыл 
Царды фарнхæссæг хиуа йæ базыр. 

138 
Бестауты Гиуæрги 
<►<►♦ 
Гъæйтт! — къæппæгæй лыгъд цæргæсау, 
Цырд мæ базыртæ тындзын, 
Тарстæй ме знонмæ фæлгæсын, 
Райгæ райсоммæ тындзын. 
Райсом — хохрындз мæм иннæбон 
Талынг сæрсæфæн кæсдзæн; 
Ме знаг — сæрсæфæн æнæбын, 
Хох мын удæнцой хæсдзæн. 
Иунæг размæтахт - мæ катай, - 
Макуы ’рулæфон зæххыл, 
Æмæ мигьты тары, фатау, 
Æз цæхæркалгæ тæхын. 
Фæсрагъ хур æрттивгæ стулы, — 
Æз йæ фембæлдмæ тындзын, 
Ивгъуыд тар бонтæй мæ суры, 
Мигьау, талынджы бындзыг. 
Искуы къæмбыртыл фæкалдтæн, - 
Уый мыл атыхсдзæн æваст, 
Фæлæ ме ’нæрцæф уд дарддæр 
Хурмæ уайдзæнис æмраст. 

Уацмыстæ 
139 
Уалдзыгон æхсæв 
Тар æхсæв... Ыскъæфы 
Уалдзæджы тæф дымгæ, 
Цыма ’хсынцъы дидинæг 
Рафтыдта мæ фындзы бын. 
Уæлдæф, сау хъæдабæйау, — 
Хъарм æмæ фæлмæнвæдджи. 
Уддзæф мыл йæ пух къæдзил 
Асæрфы гæдыйау. 
Тар - æдзæм, æхцон æдзæм. 
Бæстæ — сабыр, сабыр... 
Цыма цъыфы ’взист цæфхад, - 
Мæй ныссагъди мигьты. 
Æз лæууын уæлвонг рындзыл, 
Горæтмæ фæлгæсын, 
Дæлæ ’рхауди Чъребайыл 
Рухсдзыгъуыр æрвуадздзаг... 
Афтæ ’хцон у ацы ’хсæв, 
Афтæ хъарм мæ удæн, - 
Уалдзæг нæ, — мæ фыццаг уарзт 
Кæд æрцыд йæ хуызы... 

140 
Бестауты Гиуæрги 
Тар æхсæв... Сывæллонау 
Мæн уырны цæмæндæр, - 
Талынджы бæзджын уылæн 
Йемыдзаг у рухсæй, - 
Ахæц ыл æмбæрзæнау, — 
Арвырон нырттивдзæн, 
Ракæлдзæни зæрдæйыл 
Дидинджыты рухс зæй. 
Февраль 1964 аз 

Уацмыстæ 
141 
ООО 
Зонын, нæй мæ фыстыты бæркад — 
Ме ’нæрцæф уæлтæмæны цæхæры... 
Уый, мæ зæрдæ фегом вæййы хатт, 
Арвы дуарау, рифмæйы дæгъæлæй. 
(Афтæ ’ргом ысирвæзы ныхас 
Арæх тарф хъуыдытыцыд лæгæй дæр). 
Чи хаты мæ хъуырдухæн, мæ маст, 
Гъе — цы цины денджызы лæгæрдын! 
Бæрц - мæ фыст, ыстыр — мæ цин, мæ хъыг 
Æмæ нæй мæнæн æрхуыст, æрфынæй. 
Ме стих у нæлгоймаджы цæссыг, 
Уый тæдзы мæ зæрдæйы рæбынæй. 
Иунæг уысм нæ карз, рæстаг æнус 
Рацыдис йæхиуыл сайдæй, — федтон, — 
Ахуыссы цырагъхъуыдыйы рухс, 
Цагьд базыртау, акæлынц мæ фæндтæ. 
Ферттывта рæстдзинады фæринк — 
Дуг рæстæйæфхæрд лæджы рæвдауы, — 
Уæд мæ удæй æз цæгъдын зæрин, 
Уæд мæ бæллиц дидинæг æфтауы... 
Чи федта мæ зæрдæйæн йæ хуыз? 
Чи дзурдзæн рæстæвзарæн быцæуы, — 
Электры тыхæндыгъд телау æз 
А зæххыл дыздызгæнгæ куыд цæуын?! 

142 
Бестауты Гиуæрги 
<►♦<► 
Мигътæ се зды базыртæ ныттыгьтой, 
Арвæмдынг æрцыдысты ныллæг, 
Хæхты, цыма, сыджыты нынтъыхтой, - 
Йе ’мбæрц сыстын нал фæразы лæг. 
Зайæгхалæй никуы змæлы иу тау, 
Æрдз — æмыр, æгьуыз. Цымæ цы ’рцыд? 
Къутæртыл, сыгъзæринпакъуы цъиутау, 
Нал бадынц сырх дидинджытæ, цы?! 
Æз тыхæндыгьд зарæджы зынг зæл дæн, 
Дуне мæ ныццарауын хъæуы, 
Æмæ зæххæй мигъты ’хсæн мæ зæрдæ, 
Бомбæйау, ныггуыппæввонг лæууы! 

Уацныстæ 
143 
<►<►♦ 
Дæлæ хъæддаг цъиу уазалы басыд, 
Зилы цæдты хæлцагур, дзыназы. 
Цыма тары дыдзырухс цырæгьтæ, — 
Доны ризынц йæ чысыл сырх къæхтæ. 
Æрдз, цæмæн кæныс хъулон ми ахæм: 
Ды куы схай кодтай хъаны цард махæн, 
Уæд æнæбон, тæригьæддаг маргьæн 
Цард куыд радтай уыргæфтауæн уаргьæн? 
Æз мæ уды дуар байтыгътон цъиуæн, - 
Æмæ байдзаг йæ пæр-пæр, йæ уастæй, 
Æмæ йе ’нкъард, зæрдæхалæн ниуын 
Айстон мемæ фæндаггаджы мастæн. 

144 
Бестауты Гиуæрги 
Сонет 
Галы богьау раст тæрхонмæ тоны 
Абон дæр мæ зæрдæйæ дæ ми. 
Бабыхсын рæстæй æфхæрд, — кæй бон уыд, 
Удыхъæд æндонвидар кæм и?! 
Тымыгъы нæ уыны лæг йæ развæд, — 
Æрхы ’рдæм ныццух-мух кæны хатт... 
Хахуыртæ дыл кодтаиккой цасфæнды, — 
Азым дæм рæсттæрхонæй нæ хауд! 
Зонын æй, мæ уаргьы хай дæр хастай, 
Буц хæлар, кæцæй кæдæм, кæцæй! 
Ирмæ ’рцыдтæ, уый тыххæй къæдзæй — 
Йе ’нувыд фырт, дард бæстæйы хастæй. 
Æмæ фарсты карз нысанау, мæнæ, 
Не ’ппæты раз ныр лæууыс æдзæмæй. 

Уацныстæ 
145 
<►♦<> 
Абондæргъы мæн æвдæрзы низ, 
Артау судзын абондæргъы тæвды; 
Ме ’рдхордыл, дам, карз хæцгæйау ис 
Æмæ музæ нал цæуы мæ тæфтыл... 
Гъе, уæууай, мæ райстбавæрд лымæн, 
Тохы бон — йæ худинаг тæппудæн! 
Чи зоны ’мæ стихмонцы тæмæн 
Басгуыхтаид царды хос мæ удæн!.. 
Ныр уыдзæн мæ цæстысындз дæ фенд, 
Ныр дæ кой — мæ зæрдæйы рæмпъузæн! 
Æз мæ цины ’нæ дæу дæр — поэт, 
Мæн æрмæст мæ тыхсты хъуыди музæ! 

146 
Бестауты Гиуæрги 
Ныфс 
Уары та фæлмæн къæвда мæ рустыл, 
Уалдзæг та хæкъуырцгæнгæ кæуы. 
Рæстæджы цæст — арвы зиллакк мустылд, 
Æз йæ разы ’рвайдæнау лæууын. 
Цæстытæ - дыууæ чысыл æхсæвы, — 
Мæнæ цыма фарсты нысан раст, — 
Дун-дунейы тармæ сæ ныццæвын: 
Цæй-ма, цæй, рæстдзинады хуыз, раст. 
Æмæ разынд, хох-уæйыгау, хъенæй 
Рæстæджы гигант фæлгонц æваст. 
Бон — йæ иу цæст, талынг æхсæв — йе ’ннæ, 
Тасæфтау, фыдуазал у йæ каст. 
Куы ныххуды, куы кæуы, дзыназы, 
У йæ иу фарс урс, йæ иннæ — сйу. 
Уый лæууы æнæмæлæт мæ разы, 
Генион абстракцион нывау. 
Æз хъæндил дæн, уый цур æз мæлдзыг дæн, 
Фæлæ йын йæ цæстытæм кæсын. 
А дунемæ уазæгуаты ’рцыдтæн, 
Фæлæ дзы уæддæр æз дæн фысым. 

Сом мæ фæдон бацæудзæн мæ хуызы; 
Уæдæ тох, цæрын куы хъæуы мæн. 
Æмæ дугты, заманты рæхысы 
Калдзынæн тъымы-тъыма тæмæн. 
Æз ыстъæлын, — ахуыссинаг рухс тын. 
Дард кæмдæр та ссудздзæни мæ рухс; 
Ацы къæвда уарыдис æнусты, 
Ацы къæвда уардзæнис æнус. 

148 
Бестауты Гиуæрги 
<?<><> 
Дыууæ цæсты, 
Дыууæ ’нкъард сау зæрватыччы, 
Сæ сæрмæ тыгъд сæ фæйнæ базыры, 
Цыма æрбадтысты фæлладæй пылыстæг цъитийыл. 
Дыууæ цæсты, 
Дыууæ нымæг ыстъалыйы, 
Æрбынат кодтой се ’рфæнты 
Дыууæ æнусы дæргьæн тар æхсæвы. 
Дыууæ цæсты, 
Дыууæ ’нкъард сау зæрватыччы, 
Сæ цины уалдзæг раивта хъызт зымæгæй. 
Дыууæ цæсты, 
Дыууæ нымæг ыстъалыйы, - 
Тæмæнкалгæ цы ирд арвыл ыскастысты, 
Уый сатæг-сау фыдохы мигь нымбæрзта... 
Мæ удæй дæр, 
Куы раздахин фæстæмæ 
Сæ цъæх уалдзæг дыууæ ’нкъард сау зæрватыккæн! 
Мæ удæй дæр, 
Дыууæ нымæг ысгьалыйæн 
Куы сисин æз сæ райдзаст арвæй саутæ! 

Уацмыстæ 
149 
<►♦♦ 
Ма, мæ хæлар, сойбыл зарæг ма кæн, 
Афтæ ’нцон дæр нæу зæххыл фæцæрын. 
Цардвæндаг дæрзæгтæ конд у, какон: 
Ис æвзонгæй урс хилтæ мæ сæры. 
Ис æвзонгæй урс хилтæ мæ сæры, 
У мæ ных æрыгонæй дыдæгътæ. 
Бавзæрстон дзы уалдзæджы къæсæрыл 
Судзгæ уарзты цинимæ фыдæх дæр. 
Ды фæзарыс: хæхтыл цъити тайы... 
— Тайы, фæлæ, басæтт ыл, - нæма стад. 
Ды фæзарыс: зæрдæ цинæй райы... 
— Райы, фæлæ цас æвзары маст та? 
Цæй, зæгь-ма, зæгь-ма, уæд та цæмæн у, 
Магьзы цъарау, хохы ных фырынцъылд, 
Тулдз бæласы уалдзæджы тæмæны 
Арв æваст цæмæн æркъуыры рындзыл? 
Диссаг: царды цæр æмæ йæ ма уын, 
Циныл æмæ мастыл зар æмхуызон! 
Æз æрмæстдæр иу куырм æгьдау фауын: 
Дуг дæуæй цæмæн ыскодта хъузон?! 

150 
Бестауты Гиуæрги 
Царды фурдæн йе ’рфæнты - нæ фæндаг, 
(Худинаг - йæ тæнджыты лæгæрдын!) 
Уым та мын дæ бирæ дæр нæ фæнда, — 
Дуг тæхдзæн зуыгь-зуыгьгæнгæ дæ зæрдыл! 
Дунейæн дæ уд уыдзæни призмæ, — 
Талынг æмæ рухс тынты фæрсудзæн; 
Уæд дæ зарæг царды цинæй риздзæн, 
Уæд дæ зæрдæ зæххы рисæй судздзæн. 
Худис-иу зыд паддзæхты хæстытыл, 
Цин кæнис: хæлæг нæ бæстыл нал ис, 
Иу бон æй дæ хæлары цæстыты, 
Сау калмау, тымбылтæй хуысгæ, ссарис. 
Иу бон иуы рухс удмæ ныккæсис 
Æмæ зæрдæ хуры фарсмæ симид. 
Иу бон фенис иннæйы æнæфсис, 
Баризис, ныдздзыназис дæхимид. 
Искуы искæй амонды хур тавид? — 
Уый дæуæй дæр судзгæ сагъæс давид. 
Искуы бомбæ зæххы кæрон хæлид? — 
Йе схъистæй дæ удыл дæр æмбæлид. 
Ма, мæ хæлар, сойбыл зарæг ма кæн, 
Афтæ ’нцон дæр нæу зæххыл фæцæрын. 
Цардвæндаг дæрзæгтæ конд у, какон: 
Ис æвзонгæй урс хилтæ мæ сæры. 

Уацмыстæ 
151 
Сахат 
Мæ разы та цъыбар-цъыбур кæны 
Индустрийы алæмæттаг цъиу мæнæ. 
Нæ, уый æцæг нæ узæлы мæныл, 
Фæливы мæ цæстмæмийы кæлæнæй. 
Йæ зарæгæй мæлæтмæ сайы мæн 
Уый, «Одисейы» базырджын чызджытау. 
Тъымы-тъыма — йæ комулæфт, фæлмæн, — 
Кæлынц мæ риуыл минуттæ сыджытау. 

152 
Бестауты Гиуæрги 
Кадавар 
Удхæссæг кадавар удæй цы кайы, 
Гъе дзы цы бафты йæ раттæг сыджытыл? - 
Монцы хъæстæ ронгæй йедзаг сыкъайыл 
Ахуыссы ризгæ йæ царды дыдзы тын. 

Уацмыстæ 
153 
Ныфсы таг 
Фыдфын, кæлæн æхсæв йæ тары 
Цырагьдар боны гуырдз хæссы, 
Зæрдæуынгæггæнæг æнкъарæн 
Æмбæхсы рухс цины цæссыг. 

154 
Бестауты Гиуæрги 
Хулиан Гримау* 
Хулиан Гримау, удæнцой мын ратт, 
Цы мыл сагъуыдис, м’ аууонау, дæ сурæт, - 
Ныццæвæд мын мæ зæрдæйы цыргь кард, 
Кæнæ мæм исты сдзурæд. 
Æгомыгæй кæсынæн дын — æгьгъæд! 
Мæрдонæмырæй мауал лæуу мæ разы... 
«Мæ рæстаг тугæй иунæг æртах кæд 
Дæ тугдадзинты хъазы. 
Кæд рухс нысанæн у нывонд дæ цард, 
Æмæ, мæнау, сæрибары салдат дæ, 
Мæлæт куы сласта де ’мхæстонмæ кард, - 
Æнæмæтæй кæм бадтæ?! 
Йæ сыкъатыл куы систа хуры мигь, 
Гвадалквивирмæ тугдзæссыг куы фегуырд, 
Нæ уыдтæн, цы, дæ игæры кæрдих, — 
Испайнаг дæ, ирон лæг, æви негыр! — 
Æрфæныфæд дæ балцвæндаг куы сси, 
Куы тоныс арвы ’фсæн дуæрттæ, Батрадзау, 
Куы сисыс арвыл Авдхойы куысси, 
Æмæ дзы нуазыс хуры тын æвдадзау. 
’Хулиан Гримау- Испанийы компартийы фæтæгтæй сæ 
иу, хъизæмарæй йæ амардтой Франкойы фашистон жандармери. 

Уацмыстæ 
155 
Уæд а-зæххыл, - дæ райгуырæн зæххыл, 
Лæгмар куыд цæры барджынæй ныфсимæ, 
Нæ уыныс туг Лумумбайы ныхыл, 
Æви дæуæй нæ дуды Хиросимæ?! 
Хæлынбыттырау тых æмæ фыдæх 
Æфхæрд бæстæтыл ку’ айтыгътой сæ базыр, 
Дæ къæхты бын куы ныууынæргъы зæхх, - 
Æхсæв дæ сæр куыд æруадзыс дæ базыл?! 
Лæг куы хуыйныс, - лæджы хъару дæм нæй? 
Рæстдзинадæй хæрам куыд хъазы хъулау!» - 
Дæ сусæг ныхас хъусын æз мæрдтæй, 
Æмæ лæууын дæ нывы раз сæркъулæй... 
Хулиан Гримау, ма мæм кæс тызмæг, 
Дæ цæстытæ дыууæ ’хсидавау судзынц, 
Дæ цæстытæм нæ лæууы лæг, - 
Цыргъ хъаматау рæмудзынц... 
Æрвайдæнтæ — цы диссаг сæ цæуы! 
Кæй саударæг сæ тоны уый йæ дзыкку? 
Испанийы бæрзонд арв сæ кæуы, 
Æви Гарсиа ЛоркæйьГ цæссыг у? 
Бæлонау сæ уынгæг пæр-пæр кæны 
Хозе ДиасьГ тохвæлмаст фæллад уд. 
’Гарсиа Лоркæ — испайнаг поэзийы классик, хæрз 
æрыгонæй йæ амардтой фашисттæ. 
## X о з е Диас— Испанийыкомпартийыфæтæг,амардэмиграцийы. 

156 
Бестауты Гиуæрги 
Тырысайау сæ адæмы зæй рахæссы дæ ныв, 
Æви зæй нæу, - æппæтноггæнæг уад у. 
Дæ цæстыты æрвайдæны зыны 
Æппæт адæм, æппæт дунейæн уайдзæф: 
Куынæ уæм алхатт хуры фарс зыны, 
Кæд ралæудзæн зæххыл æнусон уалдзæг?! 
Дæ цæстытæ æнцой нæ уадзынц мæн, - 
Ызнæт, тымыгьджын денджызтау æхсидынц, 
Сæ адæмы уæйгæнджыты ныхмæ, 
Рæстаг хъуыды æргæвдджыты ныхмæ 
Æппæт дзыллæтæм сидынц. 

Уацныстæ 
157 
Зарæг 
Æз æмдзæвгæтæ нæ фыссын, 
Дзырдты топпы хос нæмын. 
Зарæг ферттивæд дæ хуызы, 
Сау лæгсырдмарæн нæмыг! 

158 
Бестауты Гиуæрги 
<►<►<► 
Ды уæздан дæ, ды рæсугьд дæ, 
Чи нæ кад кæна дæуæн! 
Урс пылыстæгау — дæ къухтæ, 
Уæд - дæ цæстыты тæмæн!.. 
Бадыс дзыллæйы ныхасы - 
Ахуыр, разагьта сæрæй, 
Æмæ де ’нæкъæм æнгасы 
Иунæг масты бындзыг нæй. 
Ныр дæ уаз сæнттыл фæхæст у, - 
Дард цы бæллицты тæхыс!.. 
Цард æппæт хæрзтæй æххæст у, 
Царды ’рвайдæн у дæ хуыз. 
Фæлæ рухсцырен фæрдыджы 
Цыма мигьаууон фæзынд: 
Диссаг, - чи бацыд дæ хъыджы, 
Фаг кæмæн нæ у дæ уынд?! 
Уый гуырымыхъ лæг - æнахуыр - 
Дзуры карз æмæ дæрзæг. 
Йе сдзырд - цардæфхæрæн хахуыр, 
У йæ сау къухтау уæзæг. 

Уацмыстæ 
159 
Кадджын адæмы ныхасы 
Алчи радзуры уæздан. 
Алчи - разамындæй разы, 
Зонынц хистæр æмæ ’гьдау. 
Уый та... йе ’взаг сурæй дасы. 
У йæ ныхасы сæр фау: 
Сыстад адæмæн сæ разы, 
Уонгцух цардуавæр нывау. 
Сабыр денджызы тыхдымгæ 
Цыма смидæг ис æваст, 
Уыйау базмæлыд æмдынгæй - 
Сызнæг дзыллæйы ныхас. 
...Уымæн дуг дзырды бар радта, 
Дзурæд - фауинаг нæм ц’ и, 
Фæлæ уæд дæ ном, дæ кад та — 
Уымæй ц’ азимаг фæци?! 
Уæдæ де ’рфгуытæ цы дзурынц, 
Гъе дæ уадулты фæсырх: 
Цыма знæт денджызæй хурыл 
Лакъон донуылæн ыспырх. 
Уый, дæ лæггад дын куыд фидынц! 
Уый, куыд дæм æрхастой фау?! 
Нæ! Дæ разамынд, дæ фидыц 
У зæххон цардæн æвгъау... 

160 
Бестауты Гиуæрги 
...Ды нæ бакæсдзынæ - зонын — 
Ацы ’нкъард фыст, фæлæ, цæй, - 
Ды уæздан дæ ’мæ нæ домын 
Ахæм сау куыст дæр дæуæй. 

Уацмыстæ 
161 
Гулиа Димитры амæлæтыл 
Цымæ цæуыл йæ хъиутæ хæры денджыз? 
Æнустыккон Акуамæ* згъорынц уылæнтæ, 
Ыстæй, фæдисы барджытау, фæстæмæ 
Тæхынц цыдæр тæссаг хабар хъæргæнгæ. 
Цымæ цæуыл йæ хъиутæ хæры денджыз? 
Ызнæт палмæтæ - дымгæйы пыхцылтæ, 
Сæ базыртæ — æвирхъауы хъандзалтыгъд: 
Цыма æваст ныппæррæстæввонг уынджы 
Лæууынц фыдохы уацхæссæг бæлæттæ. 
Ызнæт палмæтæ - дымгæйы пыхцылтæ. 
Уæззау уæлдæф йæхи дæлоз æруагьта, 
Æви ныццахсти донгонд ызды уынгты 
Æмæ фыдохы музыкæ, фыддымгæ, 
Тыхабухгæ, йæ тæнджыты лæгæрдынц. 
Уæззау уæлдæф йæхи дæлоз æруагьта. 
Фыдуац Абхазы тугдадзинты ацыд 
Дыздызгæнгæ, тæссаг, тыхæндыгьд токау, 
Æмæ цæгьды дзæнгæрджытæ йæ уды, 
Йæ тыхджын буар кæрæй-кæронмæ дуды. 
Фыдуац Абхазы тугдадзинты ацыд. 
’ А к у а — Сухум абхазагау. 
6 Бсстауты Гиуæрги 

162 
Бестауты Гиуæрги 
Цæй табæт у, — лæджы æви хуыцауы?! 
- Уый уæлтæрхæг йæ зæрдæ ис Абхазæн, 
Йæ истори, йæ рухс абон, йæ фидæн 
Æппæт уидæгтæй табæтимæ баст у. 
Цæй табæт у, - лæджы æви хуыцауы?! 
Æндон зæрдæ йæ цæвынæй нæ банцад, — 
Рæмудзы, судзы уæлтæрхæг цырагъау. 
Йæ уидæгтæй йæ адæмимæ баст у, - 
Æнус-æнус сæ дадзинты цæрдзæни. 
Æндон зæрдæ йæ хуыз ивы, нæ банцад! 
Сухум, IV. 1960 аз 

Уацмыстæ 
163 
Рухс 
Куыд ныггуыппæг æхсæв, куыд бамыр. 
Йæ дæлбазыр цавæр ныттар?.. 
Мæ зæрдæмæ ’ртхосæн уæд та мын, 
Арв, иунæг ыстъалы ныддар! 
Æнæбын уæрмау мæ фыдталынг 
Бæллицбастæй дары кæмдæр. 
Мæ удлæууæн рухс цард, уæд та мын 
Æвдадзæн — дæ сыбыртт, кæм дæ! 
Нæ уынын, нæ хъусын, нæ хатын, 
Кæм ма ’мбудын ад æмæ тæф! 
Æдзæмæй мæ рæуджыты бады, 
Лæсæнау, бæзджынахст уæлдæф... 
...Æндидзынц та царды фæрæзтæ, 
Уæларвы тæраз та фæкъул. 
Фыдфын æхсæв атахт, фæфæстæ, 
Фæсхохæй ысрæмыгъта хур... 
Фæцæуын, ивылы мæ уæнгты, 
Гуылф-гуылфгæнгæ, дунейы рухс. 
Мæ фарсмæ — цырагъадæм уынгты, 
Уæд се ’хсæн та — саударæг ус?!. 

164 
Бестауты Гиуæрги 
Уый, - дысон куы стахти фыдæхсæв, - 
Æрхаудис йæ базыры сис... 
Ныр фестади бæстæ чындзæхсæв, 
Ныр атади таримæ рис. 
Дзæнæтон æхцон цин æнкъарын, 
Сырх арвы рон фестад мæ уд. 
Дæлдзæх фæуæнт сау æхсæв, талынг! 
Уæ, рухс бонтæ, арфæйаг ут! 

Уацмыстсе 
165 
Æвирхъау ныв 
Уадæг хъæугæрон фæтæхы, 
Рудзгуытæй ивылы худт, 
Æмæ дидинæджы ’ртæхы 
Ризы рухс уалдзæджы уд. 
Дæлæ фæзилæнмæ рындзыл 
Ус фæуырдыг ис æмраст, - 
Мад йæ хъæбултæм фæтындзы, 
Йе ’рфыг аууæрды æваст... 
Арвæй тарст зæрдæтæм исты, 
Цыма судзгæ нæмыг рахст, — 
Атад уадæджы хъыллисты 
Усы удисæн цъæхахст... 
Сабитæн сынтыл фæхæссынц 
Сидзæры уæззау ном сых. 
Фæсфæд дидинтæ фæхуыссынц, — 
Тугхæццæ цæссыгау — сырх... 
Уадæг бандзыгау ис уæртæ, 
Маст, ызды уаргъау, хæссы, 
Тарст, хуыст цæстытау, фæйнæрдæм 
Уазал рудзгуытæй кæсы. 

166 
Бестауты Гиуæрги 
Сæумæрайсом Ручъы ’фцæгыл 
Хæхты буар ныууырынгтæ, нызгæ, — 
Дис æфтауы туристтыл: 
Уый, цыма, хъæбыс-хъæбыс хуысгæ, 
Аргьæутты кæфхъуындартæ ныддур ысты. 
Хурыскастмæ ’нæзмæлгæ лæууынц 
Сычъитæ, зæды цыртытау, дурцæндтыл. 
Хохрæгътыл зæбул-зæбул кæнынц 
Кæмтты сæрмæ ауыгьд мигътæ, хордзентау. 

Уацмыстæ 
167 
Хæхтæ 
Хæхтæ бадынц, куырыхон уæзбын лæгтау, 
Сæ къæрит кæрцыты, сæ сæрыл — фысдзарм худтæ. 
Хæхтæ хъахъхъæнынц ирон уæздан æгьдау, — 
Нæ кæнынц цыбæл хуры рæубахудтмæ. 
Сæ рæзты туристтæ рацæуынц хъазгæ. 
Хæхтæ лæууынц, — сæ сæртæй уазджытæн рухсдар. 
— Сæнтæф, — чидæр ысдзырдта: æддаг дарæс ласгæ! 
Æвзистау ферттывта рæсугьд цæгаттаг чызджы урс буар. 
Цыма исчи цъыф бакалдта хæхтыл, — 
Се ’рфгуытæ фелхынцъ кодтой карзæй, 
Æмæ саудалынг æврæгътæ 
Хурыл амбырд ысты бардзæй. 

168 
Бестауты Гиуæрги 
Ныв 
Хохæй расхъиудта хуры тын, - 
Дæлæ комы нысхъистæ. 
Уый та рабаста дуртыл 
Æрдз йæ фæндыры хъистæ. 

Уацмыстæ 
169 
Æртындæс 
Хуыцъейы рæсугъд уæлвæзы æмдынг сфардæг 
арвмæ 13 наз бæласы. Кæддæр Дзесты Куыдзæ- 
гæн йæ зæрдыл æрлæууын кодтой æртындæс ирон 
коммунары. 
Æртындæс топпы дзыхæй м’адзал, 
Æртындæс удхæссæгау, каст. 
Æртындæс æхсты мæ фæкодтой, 
Æртындæс мин цæфы фæдæн. 
Мæ тугæрхæм зæрдæйы баззад 
Æртындæс мин фыдохы маст. 
Æртындæс мин хъарæджы додой 
Уыдис мæ мæрддзыгой мæнæн. 
...Æмæ цæссыгæмхæццæ тугæй 
Куы скаст сæуæхсиды сырх тын, 
Уæд уыцы тугуылæныл, хуртау, 
Æртындæс рухс зæрдæйы тылд, 
Æмæ та срæмыгьта мæ удæй 
Æртындæс назвæлыст фырты, - 
Лæууынц, мæ цæхæрцæст хъæбултау, 
Æртындæс цардæгас цырты. 

170 
Бестауты Гиуæрги 
Къостайы бæрæгбон Къахеты 
Дард Ирыстонæй, хæхты дæлвæдджи 
Алазаны дон хъусы алайнаг ныхæстæм. 
Хæхтæн бар кæд нæй æрдзæй, - сыбыртт сын нæ фæччы, 
Науæд уыдон иронау кæддæрид куы ’мбæрстой. 
Алазан цыма нал у хатиаг: 
«Цъ»-тæ, «хъ»-тæ ирон мыртæй раивта, — 
Хъус-ма: дзуры иронау йæ уды фæндиаг, 
Хъус-ма: сцагьта йæ уадындз, Ацæмæзау, аивтæй... 
Хъæубын зары хъуытаззæл тæлтæг дон, 
Хъæусæр — булæмæргъ тулдз хъæды тар къохы; 
Абон Къахет куывд кæны, бæрæгбон, 
Абон, Уастырджиау, кувынц Къостайæн Аргохы. 
Бæстæ - бур-бурид, цыма йыл хурзæрин батад, 
Судзы агуывзæйы мыдадзгъуыз сæны цырæгътæ. 
Уæртæ фынджы сæр колхозы сæрдар — Иракъли рабадт. 
Уæвгæ, цы рæгьытæ уадзы, цы рæгъытæ! 
Уынгæй хъуысы ирон цагъд, ныффæсус и фæндыр, 
Уынгæй хъуысы æмдзæгьд æмæ зарын; 
Цал уым чызджытæй сусæг бæллицтæ нывæнды, 
Цал лæппуйы йæ цæсты зул чызджытæм дары... 

Уацмыстæ 
171 
Уæртæ фалдæр хъæбысæйхæст сытынг ис гьæйттæй, 
Ис дзы бирæ сыхаг хъæутæй, — гуырдзы, зæгъ, мæхъæл. 
Ахæм чи уыдзæн иры богæлттæй, — 
Абон хъæуы фæкæна фыдæнхъæл! 
Хъазынц фæсивæд фат æмæ ’рдынæй, 
Хъазынц фæсивæд хъилыл бырынæй; 
Ахæм рагон хъæзтытæ ракетон æнусы фидауынц; 
Абон Къахет ыскодтой бæрæгбон нæ нæртон æгьдауыл. 
Абон Къахет хуыцауы ’мсæр поэт — Къостайæн кувынц. 
Къоста рæсугъд нæртон æгьдæутгыл уыдис æнувыд... 
Бон ныффæлладис, аууæттæ, расгуытау, цудынц, 
Алазаны дон зары иронау, 
Хæхтæ, урсхил зæрæдтау, сæ мидбылты худынц, 
Хæхтыл анхъæвзт зæрæхсид сыгъзæрин донау. 
Тагьд та дунейы ’взист мæй рæвдаудзæн, — 
Хæхтыл, фæзтыл фæлмæн цыллæ таудзæн. 
Алкæй абырсдзæн хуыссæг 
Æмæ хъæубæстыл рухсфын æртыхсдзæн. 
Фыны фендзæни саби — къуыпуадул: 
Цыма Хетæджы сахъ фырт Къахетмæ ’рцыди: 
Уæртæ зæронд лæгты ’хсæн цухъхъайы бады, 
Йæ риуыл — рæгъ-рæгъы бæрцытæ. 
Райы, йе ’мирон адæмæй бабуц. 
Дзуры: «Бæстæ куыд райдзаст у абон! 
Дуне срухсгæнæг ног дугæн табу, - 
Не ’взаг — н’ адæмы намыс нæ бабын! 

172 
Бестауты Гиуæрги 
Уый фæхатти дунейы уæзгуытыл. 
Уыд йæ фæстаг, йæ фидæн - йæ катай. 
Уый нæ бартхутæг судзгæ мæсгуыты, 
Уый нæ басастой кард æмæ фатæй. 
Абон а-зæххыл алчи æмбар у, 
Æмæ равдис, Ирыстон, дæ хъару: 
Адæм цалынмæ се ’взæгтыл дзурой, — 
Макуы фесхъиуæд де ’взаг сæ цурæй. 
Уый куы уæй кæна ’хсины лæг кадыл, - 
Сыст, æлвæст кардау, рахъыз йæ сæрыл. 
Дæу æнæуый нымайдзысты мардыл, - 
Лæг æнæ ’взаг нæ цæры... 
Дард Ирыстонæй хæхты дæллагхъуыр 
Къахет аныгьуылд рухс фынты малы. 
Мæй, нæртон уартау, атылдис, акъул, 
Алазаны дон «А-лол-лай» зары. 

Уацмыстсе 
173 
«Хурзæрин» -æн 
(Йæ рацыдыл цыппор азы бонмæ) 
Пæр-пæргæнгæ мæм дард азтæй æртахтæ, 
Фæлдахын дæ, ирон газет, æз дæр та... 
Цыма мын барджын сусæг уайдзæф загътай: 
Цы сарæзтай Ирыстоны хуыздæртау?!. 
Цы сарæзтон... цы бантысти мæнæн та... 
Фæйнæгварс Чермен, сахъ Сикъо куынæ дæн. 
Куы скастæ хæхтыл, «Хурзæрин», æнæнтау,— 
Сæ уды рухс дын фервыстой дзыллæтæм. 
Дæ разæй асчъил кæмтты тар — мылазон, 
Фыййауы къæсмæ хуры тын ныххастай; 
Ныууагътой дæттæ се ’нусон дзыназын, 
Ныббастай сæ ирон кæлæн ныхæстæй. 
Цæхæрцæст Плион, рухсхъуыды Тыбылон, 
Дæуæй ыскодтой дзыллæйæн цырагьдар. 
Цы уыди хур дæ цуры? — бур къуыбылой, - 
Уый адæмæн сæ риутæм рухс ды уагьтай. 
Дæ урс фæтæнты куы цыргь цæвæг зарыд, 
Куы та дæ уад, тырысайау, фæйлыдта. 
Кулачы сау нæмгуытæй дæ зынгарыд, 
Уæддæр зынты фæстæ лæууын нæ зыдтай... 

174 
Бестауты Гиуæрги 
Фæлдахын дæ... нывау мæ цæстыл уайы: 
Мæ хистæртæ дæ, ’хсаргардау, куыд хастой; 
Фыдыбæстæйыл тайын æмæ руайын 
Хъуыддаг æмæ лæгдзинадæй куыд барстой. 
Фæлдахын дæ, бæгьатырты цæвиттон... 
Фæлдахын дæ, мæ хистæртау, æз дæр та. 
Дæ цæстæнгасыл барджын уайдзæф федтон, — 
Цы сарæзтой Ирыстоны хуыздæртау?.. 

Уацмыстсе 
175 
Чи зоны 
Чи зоны, мæнгуд ысты мæ хъуыдытæ, 
Кæд æрмæст мæхицæй дардмæ лидзын? 
Чи зоны, Ирыстоны нæ хъуыдтæн, 
Чи зоны, дзæгъæлы фыстон «Иу дзырд»... 
Чи зоны, куыд уыдзæни нæ фидæны, 
Цардвæндагыл, чи зоны, ныхдур дæн. 
Чи зоны... — ацы ныхас хъуыдыйы ныффидар и 
Æмæ мын нæ дæтты ’нцой мæ удæн... 
Фæлæ карз мæ рухс нысанмæ сиддзынæн, 
Хъуысдзæни мæ тохы хъæр, æрвнæрдау, 
Æмæ кæд фæуайдзæфаг уон фидæнæн, 
Уæд мæнæн фæстаг фæндон æвæрд у! 

176 
Бестауты Гиуæрги 
Æнусты балц 
Нæ Ирыстон, ивгъуыд æнусты тары 
Дæ истори къæхты бынæй уынæргъы, 
Дæ цардамонды тугхъулон ыстъалы, 
Зыны, цыма цъæшйрæгъæд мæнæргъы. 
Æхситгæнгæ тæхы, тымыгъау, рæстæг, 
Æгьатырæй æппæт дæрæн кæны. 
Ызнон дæр ма зæххыл цы уыд бæллиццаг, 
Уый абон рохуат бамбæрзта йæ рыгæй... 
Нынныгуылди тыхджын нарты зынг хур, - 
Ныххуыссыди цæхæркалгæ кæмдæр 
Зæрæхсиды сырх-сырхид туджы малы. 
Нæртон адæм ныр аргъæутты цæрынц... 
Ызгьорынц, уайынц мин азтæ, минуттау, 
Пæр-пæргæнгæ тæхынц æнустæ цырд... 
Кæмдæр та дугтæ бондзир-дзур кæнынц, 
Ыскæсæны сæуæхсид туджы зилы. 
Сырх-сырхид арвыл сау уадздзæгтæй мигьтæ, 
Сынтытау, хъомпал, зилахар кæнынц. 
Кæцæйдæр дардæй тохы хъæртæ хъуысы, 
Уæззау кæрдты къуырма дæнг-дæнг цæуы. 
Тæхæг æнусты базырты пæр-пæры 
Æрбаивылы зарæджы уылæн, 

Уацмыстæ 
177 
Фæлæ та — «цъызз!» — ныхситт кæны зынг фат 
Æмæ кæмдæр лæгдзинады нымд зарæг, 
Фæндыры тагау, аскъуыйы дзыназгæ. 
Уый нарты дард, тыхджын фæдон алан 
Историйы атагъаты кæмдæр 
Фыдхъысмæтимæ бацыдис æрмхæсты, 
Йæ сæрмæ мигътæ змур хæлбурцъ кæнынц. 
Ызнæтæй сысты рæстæджы тыхдымгæ. 
Цымæ та йæ кæдæм хæсса йæ адзал: 
Дунейы даргь, æнæкæрон уæзгуыты - 
Китайæ дард Европæйы кæрæттæм, 
Цæгат зæххытæй хуссармæ, - Мысырмæ - 
Тъымы-тъыматы цардагур хæты... 
Сæ хъару хаста хурæмдзу аланты, 
Сæ быны зæхх æмризæджы рызти, 
Зын мæлæтæй нæ фæтарстысты никуы, 
Зыдтой æрмæстдæр худинаджы тас. 
Фæлæ цы лæууы рæстæгæн, цы фидар?! 
Алантæн дæр сæ туг цъыртгай фæцыд, 
Ныйихсыдысты се ’хсаргæрдтæ тохты, 
Сæ хурæмбæрц ном зæххы ’мбуар ыссис. 
Кæмдæр æбæрæг мигъæмбæрзт быдырты 
Сæ урс сæры зыхъхъырдæндаг къуыдыртæ 
Былысчъилæй æнæмæлæтыл худынц. 
Сæ байзæддаг — ирон адæм ныууагътой 
Сæ сойдзыхъ зæхх, фæлыгьдысты фыд гуннтæй. 
Цагьармæ, дам, нæ ратдзыстæм нæхи. 
Æрцардысты бæрзонд хæхты - мæсгуытау, 

178 
Бестауты Гиуæрги 
Зынвадаты, зындзæуæнты, — æрмæстдæр 
Сæрибаруарз цæргæс кæм тахт уæндонæй. 
Фæлæ, дам, зæхх у адæмæн сæ дарæг 
Æмæ кæм ис гæмæх къæдзæхты зæхх!.. 
Цагьары къæлæт не ’рхастой сæ сæрмæ, — 
Мæгуырдзинад сыл ’рывæрдта æфсондз... 
Ызгьорынц, уайынц мин азтæ, минуттау, 
Пæр-пæргæнгæ тæхынц æнустæ цырд... 
Æлгъыстаг дугты тар замантæ ивынц, 
Ирыстоны мæйдар æхсæвы ’рттивы 
Мæрдоних уазал цъититы мæнг рухс. 
Фыд-замантæ лæджы къухтыл, фæллойыл 
Æнусты дарынц сау ызгæ хъадаман. 
Зæххы хъæбул къæхты бынæй уынæргьы. - 
Йæ урскъух æмæ саузæрдæ æлдар ын 
Йæ тугвæллой, кæрæф цъулберау, цъиры. 
Фæлæ нæртон сæрыстыр лæг нæ быхсы 
Тыхы бын нымд, сæргуыбырæй цæрын. 
Æмæ та-иу, гигант вулканау, тарæй 
Чермены зарæг рухскалгæ ыстыдта, 
Æмæ та-иу тыхы фидар йæ цæлхъæй 
Йæ бындуртæм къæс-къæсгæнгæ нынкъуысти. 
Фæлæ йæ цъуппыл тугдзых уари ’рбадти, — 
Дысæрон маргь, — æндонæй конд йæ ныхтæ. 
Йæ къæдзил тилгæ, уарийæн, куыдзау, 
Æхсины лæг йæ чъизи дзæмбы сдæрдта, 
Ныттари тынгдæр уарийы дæлбазыр, 
Ныхъхъус и зарæг, уадындзы зæл аскъуыд. 

Уацмыстсе 
179 
Æрмæст ма Терк иронвæндæггæ кодта 
Æмæ уыраугæ судзгæ додой хъуысти. 
Фæлæ зæххыл æфхæрд лæджы цæстытæй 
Цы цæссыджы ’ртах рахъардта фыццаг, 
Уый, - хохæй цыма миты къуыбар фенкъуыст, - 
Æнус-æнус ыстырæй кодта стырдæр, 
Фыдæй-фыртмæ, гуылф-гуылфгæнгæ тылдис... 
Мысыры пирамидæтæ уæларвмæ 
Кæй уæзæгæвæрд ризгæ къухтæ систой, 
Патрициты ирхæфсынæн кæрæдзи 
Цы римаг гладиатортæ æргæвстой, 
Иры сагъæс, сæ цæстысыг ныхъуыргæ, 
Уæззау уаргъæн цы сау адæм фæхастой, — 
Æппæт, æппæт æфхæрдты маст, уыраугæ, 
Сæрæмбæрзтæй, ызнæт денджызау, фыхт 
Æмæ ныккодта иу дуджы æмцæлхъ, 
Æваст фæкъæртт ис æхсæвæн йæ тæн, 
Ныггуыпп ласта æнæнтау рухс, фантанау, 
Æмæ ыссыгъд Октябры сæухсид, 
Историйы мæйдар æхсæв ысбон... 
Ирыстоны бæрзонд хæхты сæрмæ, 
Пæр-пæргæнгæ, тæхынц фæллад æнустæ, 
Сæ фæстæ растад, фарнхæссæг бæлонау, 
Октябры зæринбазыр æнус. 

180 
Бестауты Гиуæрги 
Сатанайы куывд 
(Монолог) 
Нæртон фæсивæд, амондыл хæст ут, — 
Æнус-æнус зæххы фарнæй æфсæст! 
Зæрин хур уæм йæ хæлар цæстæй худæд, 
Йæ цæссыг уын мигь ма кæнæд æвгьау, 
Фæскъæвда ’рттивæд арвы рон уæ сæрмæ! 
Хæрзамонды цыкурайы фæрдыг 
Куыстдзагъд лæджы ныхæй æртагъд кæддæр. 
Ныддур æмæ дзы царды фидыц худы. 
Уæ ныхæй калæд уыцы фæрдыг рухс, - 
Фæрныг æмæ хъæзныг куыд уат æнус, 
Æрдзæ сæдæ - уæ рæгъæуттæ, уæ дзугтæ! 
Уæ къæбицты ныккæнæн ма уæд хорæн, 
Мыдгьуыз суадæттæй абузæд æлутон!.. 
Нæртон фæсивæд, амондыл хæст ут. 
Ис амондмæ зæххыл фæндæгтæ бирæ, 
Цæуынц æм — зонут, — се ’ппæт дæр æрмæст 
Лæгæн йæ бæстæ, й ’адæмы зæрдæйыл. 
Уæ дзыллæ искуы царæфтыд куы уа, 
Æнæуый уæ куы бæлла исчи цинмæ, — 
Уæд баззайæд нæ фидæны фæлтæртæм 
Йæ ном цылгьагдæр фидисæн зæххыл. 
Нæ зæххы сой нæ фыдæлты туг у! — 

Уацмыстсе 
181 
Уый бацыдис уæ буары, уæ магъзы: 
Уæ дзыллæйы цæрдхъом къабæзтæ стут, 
Æмæ фыдамонд макуы фæут ахæм, - 
Зын уын куыд уа йæ сæрвæлтау мæлын! 
Фидауынц адæм се ’гъдауæй, сæ уагæй, — 
Нæртон æгьдау уæ фæдзæхст уæд, мæ хуртæ! 
Сæ фæтк, сæ ныхас — адæмтæн сæ ис, — 
Цæсты гагуыйау хъахъхъæнут нæртон дзырд, - 
Нæй фидæнмæ афтидармæй цæуæн! 
Нæртон фæсивæд, амондыл хæст ут! 
Хæрамы охыл макуы сласут кард. 
Фыццаг-фыццаг æхсаргард æмæ фат 
Фыдæхзæрдæйæ чи райста йæ къухмæ, 
Уый туджы зæйтæ фенкъуыста зæххыл, 
Æмæ ивылынц абон дæр нæ сæрты. 
Кæд уыдис маст мæрддзаг хæдон мæлæтæн! — 
Фыдмаст у ног фыдбылызы æхсидав. 
Фæлæ фыдгул уæ уæзæгмæ куы бырса, - 
Ныккалут туг сæрибары сæрыл: 
Фыццаг-фыццаг æхсаргард æмæ фат 
Хæрамы ныхмæ чи райста йæ къухмæ 
Уый цины денджыз рауагьта зæххыл... 
Æмæ ныр дæр нæ зæрдæтыл ивылы... 
Нæртон чызджытæ, рухс амонд уæ хай! 
Зæххыл æппæт ысфæлдисæг у мад, - 
Нæртон мады ном фарнимæ хæссут. 
Сымахæй цæудзæн уарзт æмæ хæрам дæр, 
Зæнæг уын ахæм рацæуæд, фæлтæртæм 

182 
Бестауты Гиуæрги 
Фыдыуæзæджы судзгæ уарзт, лæгдзинад, 
Нæртон æгьдау, нæртон кад æмæ намыс, 
Тырысайау, куыд адæттой сыгьдæгæй! 
Нæртон кæстæртæ, цардамонд уæ хай!.. 

Лæджы къухты тыллæг 
Историйы сæуæхсидыл фыццаг 
Æрдздидинæгæй адæймаджы гуырдз 
Куы рахызтис æцæгæлон дунемæ, 
Сæрысуангæй йæ хиды ’ртæхты сыгьд 
Йæ царды развæд рухсгæнæг цырæгьтæ. 
Хъæддаг заманты сау мылазон, тарæй, 
Лæгсырдты хъомпал богъ-богьгæнæг дзугæй 
Йæ цонджы руаджы ратыдта йæхи... 
Æнусон даргь æхсæвы ныхмæ, уартау, 
Йæ хиды ’ртах - йæ цардамонды стъалы - 
Йæ фæллад ныхыл ирд тæмæнтæ калдта 
Æмæ йын уыд фæндагамонæг тары... 
Лæджы чъиухид, лæджы къухты фæллой! — 
Алæмæтон æрдздидинæг ды дæ, 
Дæуæй рахызтис адæймаджы гуырдз, 
Зæххыл цы ис рæсугъд æмæ бæрзондæй, 
Бæллиццагæй, сыгьдæг æмæ хæрзкондæй, 
Гъе уыдонæн ды се сфæлдисæг дæ... 
Зæххы сой æмæ хуры рухсæй конд — 
Лæджы фæллой, лæджы къухты тыллæг, 
Дæуæн йæ сæрæй кувы цард ныллæг. 
Кæд искуы исчи истæмæн куывта, 
Кæд исчи кодта ’рвон хуыцæуттæн табу, 

184 
Бестауты Гиуæрги 
Уæд ды æппæт хуыцæутты хуыцау дæ, 
Æмæ дæуыл кæнын мæ зарæг абон. 
Нæ цинты сæр, нæ царды хос — тыллæг, — 
Сырх мæнæуы ’фсир - хуры тынтæй быд, 
Зæриндзыкку, дзæнхъадæндаг нартхор, 
Фæрдыггага сæнæфсиры цупал, 
Зынггьуыз фæткъуы, фæззæгау, бур кæрдо - 
Сымах чи скодта сау зæххæй, æлыгæй, 
Æмæ уæ ’рвон рухс чи ссыгъта, Амранау, 
Гъе уыцы сау дыууæ къухæн кæнын 
Мæ зæрдæбындæр зарджыты хуыздæр. 

Уацмыстæ 
185 
Уалдзæг 
Хæхтæ, уалдзæг та ’рбафсæрста, 
Мæнæ ралæууыд Майы мæй. 
Ратахт мыдыбындз, бафсæсти 
Хуры рухс тынты найынæй. 
Уæ, дæ рынтæ дын бахæрон, 
Æрдз, дæ хъæбулыл баузæл, 
Æмæ дунемæ райхæлон, - 
Лæг нæ дæн, фæлæ — малусæг. 
Алы цъититæтайæны 
Цинæй ме ’рхæндæг раивын. 
Мæнæ ралæууыд Майы мæй, 
Хæхтыл цардуылæн аивылд. 
...Æмæ не скасти дидинæг, - 
Уый æз бахудтæн тулдзы бын; 
Уалдзæг не ’рвиты фидиуæг, — 
Уый мæ уд æртахт — хурцыбæл. 

186 
Бестауты Гиуæрги 
Ныстуан 
Нæ, мæ бон, ничи мæ 
Дардзæнис азымы, 
Уадз æмæ дун-дуне зона: 
Рæзтæн Ирыстоны 
Аргъæутты зазы бын, 
«Ало-лай» хъуыстон иронау. 
Ацы чъылыхдон, 
Хуырджын мæры равзæрдтæн, 
Хурмæ дзы, билцъау, ыскастæн, 
Рахастон мемæ 
Мæ Иры рæдау зæрдæ, 
Къæйтæм мæ уидæгтæй баст дæн. 
Систы мæ удæнцой 
Тымыгьы ’хситтытæ, 
Арвæрттывд, арвы гæрæхтæ. 
Хæхтæй æнусон 
Цæхæркалгæ цъититæ 
Дарынц мæ удмæ цырæгътæ. 
Иры бæрзæндæй 
Фæлгæсдзынæн а-бæстыл, 
Ир у мæ фыццаджы сагьæс. — 

Уацмыстæ 
187 
Бацыдис, ахъардта, 
Тугау, мæ къабæзты. 
Йе ской мæм уайдзæфæн ма ’рхæсс! 
Ме сконд, мæ мидгуырдзæй 
Ахицæн Иры ’гьдау, — 
Уаин, быдыргьау, хæрзафтид. 
Ахæм фыдæрцыдæй, 
Карды нырриуыгьдау, 
Мæрдтыл, цæрдудуæвгæ, бафтин. 
Канд æз нæ хитин 
Æнæ мæ Ир цинхуыстæй, 
Рухс-ма фæхъæуид æнустæй: 
Иу хуыз ирон хуыз у 
Дунейы мин хуызтæй, 
Арвырон уаид фæлурсдæр... 
Нæ, мæ бон, ничи мæ 
Дардзæнис азымы, 
Уадз æмæ дун-дуне зона: 
Рæзтæн Ирыстоны 
Аргьæутты зазы бын, 
«Ало-лай» хъуыстон иронау. 
Ме скаст - Ирыстонæн 
Ингæнмæ кувдзынæн, 
Уарт ын куы фестин æз абон! 
Никуы куырдтон æмæ 
Никуы дæр курдзынæн 
Уымæй ыстырдæр хæрзамонд. 

188 
Бестауты Гиуæрги 
Саби 
Рухс тынтæ дыл уафы мæй, 
Систа та дыл цинтæ, 
Хъавгæ дыл узæлы: 
Де слæг æй фæнды. 
Авдæнхъæдыл афынæй 
Де ’рыгон гыцци дæр. 
Арв кæмдæр ныннæрыд, 
Фестъæлфыдтæ ды. 
Дæу цы кæны стъæлфын та? — 
Сыстыр мын у, сыстыр. 
Ма базонай хъуамæ — 
Циу фыдтас, фыдбон. 
Æви тасы стъæлфæнтæй 
Се ’мыдзаг уыдысты 
Де сфæлдисæг сау мæр, 
Уæлдæф æмæ дон?! 
Арвы нæрын, хæсттыфыл 
Банкъардта дæ баба; 
Уæд нæ хъуысти зарæг, 
Уæд нæ зыдтам цин. 
Уайы ма мæ цæстытыл: 
Сатæг-сау — йæ къаба, 

Уацмыстæ 
189 
Райдыдта-иу хъарæг 
Ме ’рыгон гыцци... 
Се ’ппæтыл та чи дзуры! 
Байрæз, ба, мæ къона, 
Хæст цæстæй дæр ма фен, - 
Хъæлдзæг бонтæ ’рвит... 
Гъе, фæлæ хæстсидзæрæй 
Кæд, мæнау, нæ зонай 
Зарын æмæ кафын, — 
Тас дунейы ’лгьит. 

190 
Бестауты Гиуæрги 
Уалдзыгон къæвда 
Рахсыст цыма 
Йе ’рфытæй 
Денджыз раст, — 
Фелхынцъ кодта 
Йе ’рфгуытæ 
Арв æваст; 
Йе ’хсаргардмæ 
Февнæлдта 
Уалынджы, — 
Ачъепп ласта 
Арвæрттывд 
Талынджы. 
Арв нæрынтæ 
Сагайдта, — 
Раскъуыди. 
Фезнæт ысты 
Сæгуыттæ 
Наз хъæды. 
Къада дæттæ 
Се ’мбылтæй 
Калдысты, 

Уахщыстæ 
191 
Адгуыты та 
Худæгæй 
Мардысты... 
Фæлæ мæнæ 
Бон фæхудт, 
Рахур и, 
Дидинджытæй 
Зæххы хур 
Ахуры. 
Хæхты сæрмæ 
Арвæрдын 
Разындис, 
Хъусцæджытæ 
Хъоппæгыл 
Хъазыдис. 
Зилы, зилы, 
Уæлдæфы 
Назы тæф, - 
Садзы, садзы, 
Зæрдæтыл 
Базыртæ. 

192 
Бестауты Гиуæрги 
Миты къуыбар 
Æз кæсын 
Мæ рагбонтæм 
Æдзынæг, 
Мигьвæлмы 
Мæ цæсты тигъ 
Нындзыг. 
Уайы цыма 
Зæрдæйыл 
Тæдзынæг, — 
Къулæй хъуысы 
Сахаты 
Цъыкк-цъыкк. 
Æз кæсын 
Мæ рох бонтæм 
Æдзынæг, 
Дард кæмдæр 
Мæ цæсты тигь 
Нындзыг... 
Арвы дуарау 
Байгом æмæ 
Разынд 
Мигьвæлмæй 
Мæ цардуалдзæг 
Æваст: 
Хиуайы 

Уацмыстсе 193 
Кæркæ-мæркæ 
Цъæх базыр 
Худы, цыма, 
Арвырон у раст. 
Æхсæрдзæн, 
Хъæддаг байрагау, 
Хъазы 
Арф комы, — 
Цæгъды цыма 
Хъуытаз. 
Мах - уæлыгæс... 
Бамбæхстæ мын 
Фæскъæй. 
- Ехх, - зæгьын, - 
Æссар ’мæ дæ 
Фæнæм. 
Ды, чысыл, 
Цъæхдзаст зæдау, 
Æдæрсгæ, 
Бабастай 
Дæ мидбылхудтæй 
Мæн 
Æмæ ногæй, 
Цъититæй 
Лæдæрсгæ, 
’Взист доны 
Тъыбар-тъыбур 
Кæнæм... 
Куы — зымæг. 
Куы хур кæны 
7 Бестауты Гиуæрги 

194 
Бестауты Гиуæрги 
Дзæгæрæг. 
Азтæ уайынц 
Базырджын 
Бæхтыл. 
Ахуырафон... 
Фестадтæ 
Къæркъæраг 
Æмæ цинæй 
Нал лæууыс 
Къæхтыл... 
Не скъолайы 
Стыр 
Бурæ дзæнгæрæг — 
«Дзинг-дзинг» - цыма 
Абон дæр 
Цæгьды... 
Иу бон та нын 
Бацайдагъ и 
Хъазын, 
Худгæ ’рбахастай 
Урс миты къуыбар. 
Фемдзаст ыстæм, 
Ме ’нæрцæф сæр 
Разылд, 
Дарынц мыл 
Уæдæй нырмæ 
Сæ бар: 
Нарæг æрфыг - 
Сау сынты 
Тыгъд базыр, 

Уацмыстæ 
195 
Даргьæлвæст 
Сæгуытдзæстыты 
Тар... 
Уый уыди 
Фæстаджы фемдзаст 
Махæн, 
Атахтæ ды 
Дард горæтмæ 
Стæй; 
Бацардтæ 
Мæ зæрдæйы 
Паддзахæй, 
Де ’рцыдмæ 
Фæбæллыдтæн 
Тыхстæй. 
Æмæ ’рцыдтæ... 
Уыд нæ фембæлд 
Ахæм... — 
Бастъæла, 
Куыд æй радзурон, 
Цæй? 
Уæд æцæг 
Зымæг уыди, - 
Декабыр, 
Худгæйæ дæм 
Разгъордтон 
Куыддæр, - 
Бахстон дыл 

196 
Бестауты Гиуæрги 
Фæлмæн къуыбар 
Хæрз сабыр. 
Систай мит 
Æнæбары 
Ды дæр... 
Урс къуыбар 
Мæ сау бецыккыл 
Апырх 
Æмæ баззад 
Урсхилæй 
Мæ сæр... 
Ныр кæсын 
Мæ рагбонтæм 
Æдзынæг, 
Мигьвæлмы 
Мæ цæсты тигь 
Нындзыг. 
Ингæнмæ 
Мæ зæрдæйы 
Цæрдзынæ, 
Ме ’взонджы 
Рæсугьд цин æмæ 
Хъыг... 
Æмæ уайы 
Зæрдæйыл 
Тæдзынæг, 
Æмæ хъуысы 
Сахаты цъыкк-цъыкк. 

Уацмыстæ 
197 
Рæсугъд бæллиц 
Фæцæуын уынджы сабыргай 
Тындзы та 
Дæумæ мæ хъуыды, 
Калы риу тыфылтæ. 
Сæууон уæлдæфы, 
Урс мыдыбындзытау, 
Тæхынтæ систой 
Рог миты тъыфылтæ. 
Мæ цинтæ та 
Мæ дзырдты разæй фесты 
Æмæ мæм сидынц: 
«Исты зæгь уæд та йын...» 
Зæгъын: 
«Фæнды мæ миты гьыфыл фестын, 
Дæ цæсты хауыл 
Абадын, æртайын...» 

198 
Бестауты Гиуæрги 
<►♦<► 
Нынныгуылд хур. 
Æрвгæрон у сæнт сырх. 
Мæнæй йе ’хсæн - 
Бæрз бæлæстæ — рæнхъ пырх, 
Кæсын сæм 
Æмæ хатын: 
Цыма гуырвидыц 
Хъал ирон чызджытæ 
Сæ къабатыл 
Сæ пылыстæг уæрджытæм 
Хæцынц æмæ 
Лæууынц сыгъзæрин цады. 

Уацмыстæ 
199 
♦ ♦<► 
Уарзты зæдау рог æртахтæ, 
Азæлыд дæ худын. 
Цымæ, ’взист хъуытæзтæ цæгьдгæ, 
Бацыдтæ мæ уды. 

200 
Бестауты Гиуæрги 
Индийаг киноныв «Ног Дели»-йы 
кафаг нызг Виджентималайæн 
Уарзты бардуаг, индийаг рæсугьд чызг, 
Ахсæв бонмæ уайдзынæ мæ цæстыл: 
Мигьдзæссыгау дидинæджы къусчы, 
Мидбылхудгæ, нымд æмæ къæмдзæстыг. 
Ахсæв фыны Индимæ цæудзынæн, 
Бацæудзæн дæ уарзты хуызы ме ’ндæрг. 
Ды зæды дзæнхъа цыртæй лæудзынæ, 
Царды зынг дæ ссудздзæни мæ фендæй. 
Алфæмблай ныррухс уыдзæн дæ кафтæй, — 
Тары цыма уый, цырагьау, сысты. 
Де ’лвæст астæу афтæ тасдзæн, афтæ, — 
Кобрæтæ дæм, хингондау, кæсдзысты. 
Де ’рыгон пылыстæг буары ферттывд 
Зæрдæтæм алдзæн тынтæ ныдцардзæн; 
Мæнæ цыма хуры чызджы йе ’ртты 
Рахæссы, тæмæнтæкалгæ, уалдзæг. 
Кафыс, æмæ бакæныс дæ уацар 
Индийы тызмæг паддзах — ыстайы; 
Кафыс, æмæ сау марджы фыдазар 
Кобрæйы зыд цæстыты дæр тайы; 

Уацмыстæ 
201 
Кафыс, æмæ цин мæ туджы бацыд, 
Фæлæ ризы сусæг тас мæ уды: 
Де ’рвон уæнгтæй ма фæрисса мацы, - 
Авгфæрдыг дæ, — диссаг нæу фæцудын. 
Гауызмæ дæ уæрджытыл куыд хауыс, - 
Байтындз мын дæ къæхты бын мæ зæрдæ! 
Уый фæлмæнæн никуы фенди гауыз, — 
Тайдзынæ йæ уарзæгой узæлдæй... 
1963 аз 

202 
Бестауты Гиуæрги 
Уарзæтты дуэт 
(Зарæджы текст) 
— Макæ, чызгæй, ма мæм бæлл, — 
Æз æнкъард дæн, сидзæрау; 
Ахæм равзар цардæмбал, - 
Хъазгæ, худгæ чи цæра. 
— Уæд цы кæнын хъæлдзæгæй, — 
Царды мур мæт ма кæна? 
Азы фидыц — уалдзæгæй 
Цины цæссыг ма кæла?! 
— Æз æдзæм цъæх денджыз дæн, 
Ды — хъуытаззæл сау суадон. 
Хъуамæ цины ленчытæй 
Де ’нкъард уды бафсадон. 
— Æз æгуыппæг тар хъæд дæн, 
Ды - рæууддзæф цинцыбæл. 
— Зазбæлæстæн, фатхъæдтæн 
Се ’ртæх сыфтыл симдзынæн. 
— Æз æхсæвы талынг дæн, 
Ды — цырагъдар хуры тын. 
— Арвырон, ыстъалытæй 
Худдзынæн дæ сурæты. 
— Уæдæ ратæх, хурзæрин, 
Тар æхсæвы бабуц кæн; 
Хъæд — æртæхдзæст худдзæни, 
Денджыз цинæй абуздзæн. 

Уацмыстæ 
203 
(Зарæджы текст) 
Ракæс-ма, чызгай, 
Баззади дæ цæстыты мæ уд. 
Ма мæм у тæргай, 
Иу хатт мæм дæ мидбылты фæхуд! 
Айсаф мын мæ маст, 
Сагъæс мын мæ зæрдæйæ фæсур; 
Мæнæ цыма скаст 
Мигьты ’хсæнæй арвыроны хур. 
Рухсдзæсгом чызгай, 
Уалдзæджимæ ивддзæгтæ кæныс; 
О, мæ зæды хай, 
О, мæ ризгæ хуры тын, мæ ныфс. 
Ракæс-ма, чызгай, 
Баззади дæ цæстыты мæ уд. 
Иу хатт мæм чъызгæ, 
Аивæй дæ мидбылты фæхуд. 

204 
Бестауты Гиуæрги 
Нæ горæты кьуыдиппытæ 
Нысхъæл кодтой сæ бæрзæйтæ, 
Сæ къухтæ — гьыст сæ дзиппыты, 
Æмæ цæуынц сæрбæрзондæй 
Нæ горæты къуыдиппытæ. 
Фæбарынц цард зындонимæ, — 
Фæтонынц æй æвзæрдæйæ. 
Уый, райгуырдысты дунемæ 
Тæргай æмæ хъыгзæрдæйæ. 
Нæхи цардыл — былысчъилтæ, 
Фæсарæнтæй куы сыппæлынц! 
Иронау ма, дам, исчи дæр 
Ныхас йæ дзыхæй сыппары?! 
Цыргъвындз дзабыртæй асфалтыл 
Цы фæразынц тын уафынæн! 
Æниу сæ ’фхæрут цас фæнды, - 
Кæд райгуырдысты кафынæн! 
Æрхъызы дæндаг — бурзæрин 
Сæ дзыхæй чызгмæ февдисынц; 
Сæ сомыгæнæн — хурзæрин, 
Сæ «судзгæ» зæрдæ се ’вдисæн... 

Уацныстæ 
205 
Хур аныгуылы, атайы, 
Сæ зæрдæйы уарзт ахуыссы. 
Тæнзæрдæ чызг йæ катайы 
Сæ уазал сурæт ахæссы... 
Нысхъæл кодтой сæ бæрзæйтæ, 
Сæ къухтæ - тьыст сæ дзиппыты, 
Æмæ цæуынц сæрбæрзондæй 
Нæ горæты къуыдиппытæ. 

чиныг 
«АРТЫ ÆРТÆХТÆ» 
♦ ♦<► 
Хæрзбон, мæ дард цъæх уалдзыгон рæуфынтæ, — 
Мæ риссаг цин, мæ удылтайгæ маст!.. 
Фыццаг æмæ фæстаг хатт мыл уæ фендæй 
Æмбисæхсæв бæллиццаг хур ыскаст, 
Æмæ ныррухс æрвæрттывдæй мæ зæрдæ, 
Ызнæт æрвнæрдæй байдзаг и мæ уд, 
Мæ сæрмæ скалдта арвырон цæхæртæ, 
Æрвгъуыздзæст зæд мæм йе ’рфæнæй ныххудт. 
Ь/стъалытимæ сси мæ гуырдз æмдзæрин, 
Йæхимæ сау зæхх нал æлвæста мæн; 
Мæ тæхгæ фæндаг — хуры тын сыгъзæрин, 
Мæ уаз нысан — бæрзонд арвы тæмæн. 
Цæмæй уыдаид рухстауæг уæццæ зынг 
Мæ уарзтæй судзгæ хурыйас зæрдæ, 
Мæ раттæг зæххыл мигътимæ мæ цæссыг, 
Дзæм-дзæмы ’ртæхтау, калдтаин æз дæр... 

Уацмыстæ 
207 
Фæлсе уый уыд мæлинаг лæджы рухс фын, 
Уый фыны ’вæрдтон зæххæй арвмæ хид: 
Фыдбойнаг цъах-цъах ауади мæ хъустыл, — 
Ныппæррæст кодта фын æмæ йæм сид!.. 
Фæци 
Мæ цин, 
Æрталынг мыл æмбисбон, 
Фæлæ уыдзынæн фидæны хуындзау, 
Зæххон лæджы уæларвон фыны ’мбисонд 
Мæ фæдонтæн æз дзурдзынæн фыццаг. 
25-26.06.1977 аз. Гагрæ 

208 
Бестауты Гиуæрги 
<►<►<► 
Фæдисы цардмæсид ракетæ - 
Æрвæрдын уалдзыгон ыссыгъд. 
Фæлмæн, кæркæ-мæркæ дымгæтæм 
Мæ уды урс пæлæзтæ тыгьд. 
<><►<► 
Сабиау мын ме ’нхъæлцау рæвдауы 
Æхсæрты ’хсæн сырх цым къутæр. 
Сæрсæфæны сау айнæгыл ауыгьд 
Æхсæрдзæны пырх дзыккутæ. 
<►<►<► 
Мигь фæцæйлæсти сагъæсау рагьыл 
Æмæ хъæды дзыккуты ныссуй, 
Фæлæ рухс ныфсау талынгæй рахылд 
Æмæ сдардта зæрин цырагъ цъуй. 
<►<►♦ 
Æртасыд арвырон, Батрадзы ’рдынау, хæхты, 
Нылвæста йæ йæ тыхджын æртты уалдзæг; 
Цыма ракетæйау нæртон зынгфат æврæгьтыл 
Ныртæккæ ’хситгæнгæ ысуайдзæн. 

Уаи^мыстæ 
209 
Хуры тынтыл мигьпæлæз - бырæгьтæ, 
Фæззæг — аргъуан, бæлæстæ — цырæгътæ: 
Арвæрдын гуылф-гуылф кæны нæ хъæдты 
Æмæ мын мæлыны бар нæ дæтты. 
Уæлæ ирд арвы цъæх тæны 
Æз мæ цæстытæй рæмпъузын, 
Мигъы сатæгсау æмпъузæн, 
Хуры ма сфæнд кæн æхгæнын. 
Цæй, мæнæй цы дæ хъæуы, цы кæныс, 
Цæй, мæ уд цæй тыххæй мын ныгæныс? 
<►<►<► 
Æз — историйы уырынгон; 
Æз — цытыхджындæр домбай; 
Æз — æнус-æнус æрыгон; 
Æз — æнæмæлæты ’мбай. 

210 
Бестауты Гиуæрги 
Хъисфæндыры ’лвæст тагау дзыназгæ, 
Рæстæг искуы ку’ аскъуыйа мæ царды, — 
Ме стихтæ, уæгьдидон бæхтау, уасгæ, 
Къахындзæг кæндзысты уæд мæ мардыл. 
4. V. 1970 
♦ ♦<► 
Урссæр истори, мæ ныййарæг мад, 
Никуы дæ дзыкку нæ тондзынæ, - хатын. 
Ахæм дæ хъæбул дын не скæндзæн кад, - 
Сомбон æвзонай дæ рустæ йæ мардыл. 
З.Х1 1.1969 
<►<►♦ 
Æхсæв цъититыл батад, йæ сау дон, 
Ронгау, комы хъæлæсмæ лæдæрсы. 
Хæхты срæмыгьта рухс царды суадон, 
Хур сыгъзæрин уылæнтæй æнхъæвзы. 

<►♦<► 
Ацы мæнг, æлгъыст дунемæ 
Демæ ’рцæуыныл тыхсын: 
Хур мын уæрццаг кæй у демæ, 
Уый дæр нæу мæ бон быхсын. 
Урс хилтæ 
Уый, цырæгьтау, йæ урс хилтæ дунемæ 
Дары ’взонг чызг, хæрз æрыгон, сонт... 
Кæд йæ зæрдæйы уымæн ысбон æмæ 
Хурау рухс тынтæ суагъта йæ зонд. 
9-10. VI. 1970 
<►<►<► 
Æртуылæн денджыз афтæ арф дæ бахызтæн 
Æмæ мын нал и ’гас хæдзар ыссарæн; 
Дæ иу æртах дæр фаг уыди зынг бахуыстæн, 
Æнусбонмæ хъынцъымæн æмæ сарæн. 
<►<►<► 
Цытджын Серо, дæ фыдæхæй мæ бахиз, 
Лæгæй-лæгмæ дæм де ’мсæрау кæй дзурын, 
Дæ хорзæхæй, дæ пьедесталæй рахиз, 
Мæ разы иугæр судæгас дæ дуры, 
Дæ къæхты рыг — лæууын æз ам дæ цуры. 

212 
Бестауты Гиуæрги 
<►♦<> 
Дысон та мæм ралæбурдтой куыйтæ, 
Алырдыгæй: «мæнæ», «мæнæ» кодтой. 
Кастæн сын сæ сæтæйдзаг хæмхудтæм, 
Аивæй мæ мидрихийы худтæн: 
Зонын, циу сæ рæйд æмæ сæ хылы сæр: 
Нал быхсынц, куыдз кæй нæ дæн сæ хуызæн. 
26ЛХЛ969 
Дис кæнын мæхинымæр: 
Бур сыфтæртæ сæрды?! 
Кæд сыгъзæрин хины маргь 
Атахти мæ сæрты?.. 
Кæд сыгъзæрин пакъуындзæ 
Атахти мæ сæрты, 
Аззадис йæ пакъуытæй 
Фæззæджы къæсæртыл? 
Пегас — хъал æфсургь, дзындзæрду - 
Ма хиз м ’архъанæй дæхи. 
Ма ’нхъæл, а-лæппу зындзырд у, 
Ма ’нхъæл, а-лæппу зындзард у: 
Фенис, фенис-ма зынгзæрдæ, — 
Демæ стьалымдзу тæхин! 

Уацмыстæ 
213 
Дурсаби 
Мне стыдно, когда умирают 
Люди моложе меня. 
Сельвинский 
Дыууæаздзыд сабийы снывчынди дурыл, 
Дыууæаздзыд сабийы ферох и дзурын. 
Гранит дуры бацыд æнусон зæппадзау, 
Йæ мидбылхудт ризгæ йæ былтыл ныууазал... 
Æцæгæлон саби, кæй хуыст хур дæ, чи дæ? 
Дæ цæстытæй уайдзæф дзыназы. 
Æцæгæлон саби, мæ урс сæрыхилтæ 
Зылынджынау ризынц дæ разы. 

214 
Бестауты Гиуæрги 
Зымæгон æхсæвы ныв 
Кувджытау сæ цæнгтæ арвмæ дарынц 
Фатхъæд, кæрз, сæдæсион æнгуз. 
Хъæд - бæгънæг æмæ йыл мæйрухс уары, 
Митæй зæхх — кæм — сау, кæм та — сæнт урс. 
Раст цыма сæ къæхты бын æвзист дон 
Бæлæстæн æнхъæвзæнтæ кæны. 
Афтæмæй, мæ уарзон чызгау, систон 
Хъæдæн æз мæ цæстыты йæ ныв. 

Уацмыстсе 
215 
<►<►♦ 
Рох уæлмæрд Æнус æмыр, хъуына дуртæ... 
Ам мæлæт нæ дæтты бар ыстæлфынæн, 
Мæрдтæн æрдзы закъæтты æгьатырдæр 
Хъахъхъæны тъымы-тъыма сæ тарф фынæй. 
Ам рæудымгæ не сцæгьддзæн йæ хъисфæндыр, 
Кæрдæджыты азгъоры сыф-сыфгæнгæ, 
Ам æфхæрд лæг не сдзурдзæн йæ хъысмæтыл: 
Сыджыт ын йæ дзурæн дзых куы сæхгæдта. 

216 
Бестауты Гиуæрги 
$►<►<► 
Арв - мæ цинау чъиллæттæ, 
Арв — ызмæст... 
Мигьтæ згъорынц иурæттæм — 
Сыстдзæн хæст... 
Ферттывта, ныннæрыди, 
Их хæссы. 
Уæлмигь, цыма, Неруда 
Стих кæсы... 
Худгæ-кæугæ ыссæдзæм 
Карз æнус, 
Тары макуы ныссæдзæм, — 
Дар нæм рухс. 
30.03.1977 

♦ ^^ 
Хур ыскаст, хуыссы та зæхх 
Тар, æмыр мамонтау, 
Зæхх — цæхæр риу, марадз зæгь, — 
Никуы худы сонтау. 
Хохыл цъити уадзы арт, 
Уазал сыгьдæй судзы; 
Ехх, дæ сусæгтæм дын, цард, 
Ма байгом кæн рудзынг!.. 
Нæй дæ чиныгæн нырмæ 
Не ’взагыл нымайæн, 
Æмæ гобийæ, куырмæй 
Цæрдтæй мæрдтæм уайæм. 
30.11.1977 

218 
Бестауты Гиуæрги 
Мæ зарджытæ 
Талынг æхсæвтæй уæ раскъуыдтон, 
Судзгæ цырагьау, мæ зарджытæ, 
Гъе, фæлæ ме ’нцойæ цас хъуыдтон, 
Уымæн уыдзæнйс æмбарджытæ. 
Талынг æхсæвты уæзбын хъуыды 
Зонын, уæ тыхæн цы хос фæци: 
Бомбæтау уе знæт дæлрæнхъыты 
Бамбæхст ныггуыппæввонг рухсмæсидт. 
Чи уæ цыфæнды дæр ма схона, 
Чи уæ нæ фауа цынæ ’фсæнттæй, — 
Хуры мæнг рухс уæ, хъыхъхъаг сойау, 
Никуы кæндзæнис æнхъæвзæнтæ! 
9-10.06.1970 

Уацмыстсе 
219 
Хус бæлас 
Хус бæласмæ ’рцыдис уалдзæг, 
Цъиу йæ къалиуыл æрбадт, 
Уæлдæф цины хъæртæй байдзаг, 
Зæххыл — дидинджыты ад. 
Хур сырх зæлдаг тынтæ уафы, 
Цъырцъыраг цæгьды фæндыр, 
Уддзæф къах-къухтыл æркафы, 
Иунæг хус бæлас æмыр. 
Ацы уалдзæгмæ бæлгæйæ 
Уый йæ карз хъысмæтыл худт, 
Æмæ, саг лæгау, лæугæйæ 
Систа тымыгъы йæ уд. 
1972 аз 

220 
Бестауты Гиуæрги 
Колыты Аксойæн 
Кæддæр цы рухс аргьуан уыд махæн! 
Мыдадз цырæгьтæ дзы куыд сыгьтам! 
Цы уыд уæд не ’цæгæлон махæн, - 
Куыд зыдтам уый æмæ куыд хыгьтам! 
Цыма Ирыстонмæ нæ ’рыздæхт 
Нæ удты ног райгуырд уыдаид. 
Зыдтам — Ирыстоны нæрыздах 
Тæссаг æрвæрттывдты хъуыдаид. 
Зыдтам æй — не ’взаджы цырагъыл 
Дымдтаид уадтымыгъ кæд искуы, 
Уæд нæ цы зынахизæн рагъыл 
Хъуыдаид абырсын фæдисы. 
1110.1974 

Уацмыстæ 
221 
Цард цыбыр у 
ЛИШ-ы Оксфорды университеты цыты дох- 
тыры ном лæвæрдтой францаг нывгæнæг Пи- 
кассойæн æмæ йæ сæхимæ хуыдтой уыцы цыты 
изæрмæ. Пикассо сын дзуапп радта: "Нæ мсе 
’вдæлы. Цард хæрз цыбыр йеддæмæ нæу. Ныв 
кæнын..." (Газеттæй). 
Цард цыбыр у... Иу цæсты ныкъуылд... 
Бауадзут мæ... Ма мæ дарут джиз, 
Цалынмæ нæма у хур ныгуылд, 
Цалынмæ цæрдхъом уæнгты тых ис... 
Цалынмæ цæхæрзæрдæ — цырагь 
Рухс кæны мæ развæндаг мæнæн, 
Цардфæлдисæг сусæг хуызтæн тагъд 
Радтин кæд мæ зæрдæйы тæмæн. 
Мæн нæ фæнды, уазæгæй цæрон, 
Ахæссон сыджытмæ риуы арт. 
Мæн нæ фæнды, горæты кæрон 
Рох уæлмæрды аскъуыйа мæ цард! 
Мæн нæ фæнды уазæгæй цæрын, 
Хъуамæ уон æз а-зæххыл фысым, 
Цалынмæ мæ зæрдæ у цырын — 
Ме ’нусон цард кæттагыл фыссын. 

222 
Бестауты Гиуæрги 
Фæндæгтæ 
Фæндæгтæ хæлбурцъ кæнынц кæлмытау. 
Фæндæгты тахт - тугдадзинты хъазт. - 
Хохы ныхыл абадынц тæлмытау, 
Сæрсæфæнтæм асхъиуынц æваст. 
Уалдзыгон æрвнæрды тæфæй расыг, 
Удуæлдай æвзонгадау, ызнæт, - 
Цас монц и сæ размæбырсты, цас зынг! 
Макуы мæ сæ схицæн кæ, хъысмæт! 
Ферттивынц бæллицвæллад зæрдæйы 
Дзуарæвæрдæй тудасджынты кæрдтау, - 
Зæрдæ судзгæ стьæлфæнтæй ысвæййы 
Йемыдзаг æхсон дуры къæрттау... 
Фæндæгтæ, кæдæм нæ фæччы, уырдæм 
Удаист, цымыдисæй тындзынц, — 
Уадз, æрхауæнт кæрдæгыл ныхкъуырдæй, 
Ахъазæд сæ сæрты искуы сындз! 
Фæндæгтæ, æрвæрттывды уидæгтæ, — 
Уе ’гъуыстаг фыдамондыл хъæцут! 
Гъæйтт, мæ зæрдæ, удуæлдай фæндæгтæй 
Фæсвæндагмæ макæд бон фæцуд! 
1972-1973 

<►♦♦ 
Ацыд сыджытмæ йæ иунæг фырт 
Саударæг мадæн. 
Ахаста йемæ 
Мады чызгон бонты 
Сусæг, сæрæмбæрзт бæллицтæ, 
Амондыл, циныл 
Хъæбулы сæрвæлтау 
Фанатикон къухауыгьд. 
Ахаста йемæ 
Æбæрæг дунемæ 
Мады сылгоймагон 
Уарзты ныхкъуырд цин, 
Мадæн йæ ивгъуыд, 
Йæ абон, йæ фидæн. 
Баззад мад — саударæг — 
Зæхх æмæ арв’ астæу 
Фарсты нысанау 
Къæдзæй... 
Дуне, 
Цы йын зæгъыс, цæй? 
18.09.1970 

224 
Бестауты Гиуæрги 
Къостайæн 
Ды мæлгæ нæ акодтай, 
Хурау аныгуылдтæ ды, 
Алы райсом ыскæсдзынæ, 
Демæ рухс ысхæсдзынæ, 
Дзыллæйы раз хæсджынæй 
Никуы баззайдзынæ ды. 
Уастæн бадай дзæнæты! 
Цас бырстай зындзинæдты 
Саудалынджы иунæгæй!.. 
Ды уыдтæ хуыцауы ’мсæр, 
Афтæмæй та баузæлд 
Никуы федтай иу лæгæй. 
Ды мæлгæ нæ акодтай, 
Хурау аныгуылдтæ ды, 
Иры сагсур гуырдтæ дын 
Пъа кæнынц дæ ингæнæн. 
Ды мæлын нæ бакуымдтай, — 
Де ’гасыл дын цин кæнæм. 

Уацмыстæ 
225 
Хъуылымбегты 
Гиуæргийы амселæтыл 
Иу дур та расхъиудта Иры мæсыгæй, 
Зæрдæйыл сагьæс æрæнцад уæззау. 
Арвæй æркъул ысты хæхтыл фæрсыгæй 
Мигьтæ — фыдохы тырысатæ, сау. 
Хæхтæ, йæ кадылдард хæхтæ, нырризут, 
Мæнæ мæлæт нын фæхæссы нæ уд! 
Иу уысм нымдгæнгæ уæ урс худтæ сисут, 
Уе ’хсарджын фыртæн фæндараст зæгьут. 
Исты та хæстмæ нæ фæраст æдгæрзтæ - 
Сом, дам, кæд амонд æфтауид æфсир; 
Тохмæ нæ гуылф кæнынц адæм йæ фæстæ — 
Рацыд йæ мæрдадзмæ абон нæ Ир... 
Иу дур та рахауд нæ кады мæсыгæй, 
О, фæлæ ма зæгь: «Нæ мæсыг кæлы». 
Никуы фæцуддзæн хъыг æмæ цæссыгæй, - 
Ахæм хъайтартæ цы зæххыл мæлы! 
Н 1>сстауты Гиуæрги 

226 
Бестауты Гиуæрги 
Композитор Галаты Барисы 
уæлингæны 
Ам, дæ дæлсыджыт лыстæны, 
Ныр куынæуал уа фыдуазал, 
Ахъызт зымæджы фæстæ дыл 
Уалдзæг уадындзтæй куы суаса, 
Ног та малусджытæ мæрæй 
Арв сæ цæстыты куы схæссой, 
Æмæ стьалытæ цыбæлæй 
Худгæ дидинтæм куы кæсой... 
Ныр куы ныууадза йæ мæра 
Хъæды сау сæлабыр рохы, 
Арв фæздæгкалгæ куы нæра, 
Булæмæргь куы зара къохы, 
Æрдз куы нырттива налхъуытау, 
Æрдз йæ саутæ дыл куы сиса, 
Цины зарæджы цæлхъытæй 
Зæхх дыз-дызгæнгæ куы риза... 
Уæд уæлмонцæмхиц дæ зæрдæ 
Ам куыд быхсдзæни, дæуыстæн?! 
Гъе дын дæлсыджытæй сыстдзæн - 
Иры зарæджы фæдыл та 
Ногæй коми-ком цæудзæнис, 
Æмæ не ’нæрцæф фыдæлтау 
Масты заргæйæ кæудзæнис! 
1977 аз, январь 

♦ ♦♦ 
Иутæ давæггаг «Волгæты» бадынц 
Æмæ давджытыл се ’рттæ цæгьдынц; 
Адæм адавынц зæрдæйæ уадындз, 
Фæлæ никуы, нæ зонынц цæгьдын. 
Иутæ кадджытæ чъизи фыссынц 
Æмæ никуы сæхиуыл нæ худынц; 
«Зæрдæ дудынæн равзæрд», - фыссынц, 
Æмæ афтæмæй никуы, нæ дудынц. 
Иутæ искæй цин удхосæн нуазынц, 
Æмæ худынц сæхицæн фæрнæй, 
Æмæ давæггаг удтæй кæй хъазынц, — 
Уый сæ фæсонæрхæджы дæр нæй. 
Иутæ худгæ рæсугьд мæлын зонынц, 
Æмæ чъизи цард барæй кæнынц. 
Адæм хасты сæ иунæг цард тонынц, 
Æмæ, хи сайгæ, «хъалæй» цæрынц. 
Иутæ, исчи сæ уарзы, уæд уымæй 
Хи ирхæфсын сæ сæрмæ хæссынц, 
Æмæ сусæг тæригъæд æрхуымæй 
Цæрдтæй мæрдтæм æфсондзау хæссынц. 
Иутæ тугæйдзаг «Волгæты» бадынц 
Æмæ аргъуанты кувын уæндынц: 
Иутæ зæрдæтæй адавынц уадындз 
Æмæ никуы, нæ фæсмон кæнынц! 
13.10.1969 

228 
Бестауты Гиуæрги 
Хъуды ком 
Хъуды ком, Хъуды ком, — 
Уды ком, 
Уай мын æнус-æнус 
Худынхъом! 
Къахвæндаг — асинтæ, 
Асинтæ... 
Бамбæхст уæ цас хъыгтæ, 
Цас цинтæ! 
Гутондар, зондджын 
Лæджы ныхыл 
Бакодта рæстæг 
Йæ хуымы хай. 
Хъуды ком, Хъуды ком, — 
Уды ком, 
Уай мын æнус-æнус 
Худынхъом! 
Дугты цъæхартуадзгæ 
Судздзынæ. 
Иры зæрдæйау 
Рæмудздзынæ... 
Хъуды ком, Ганис-хъæу, 
Хъелы цад - 
Уарзты æрвæрттывдæй 
Се ’мыдзаг! 

Дуне райгуырд 
Уый зæххыл нæ ралæууыдис уалдзæг, - 
Уый бæлвырд дзыхъынног дуне райгуырд: 
Ныр æнусмæ дидинджытæ уардзæн, 
Ныр æнусмæ лæг уыдзæни райгонд. 
Кæрдæджытæ, дыргъбæлæстæ семæ 
Зæххы сауæй уыйбæрц рухс ысхастой, 
Уыйбæрц судзгæ, ирд цырæгьтæ, гье ’мæ 
Зæрдæтæн сæ сагъæсы бар байстой. 
Æрдзы уындæй, æрдзы хæрзтæй — расыг, - 
Æз æнæбон сонт сабиау цудын. 
«Цин æрцыди!» - сау зæрватыкк уасы, 
Цин цæгъды дзæнгæрджытæ мæ уды... 
Рухс уалдзæг, æлутоны мырæгау 
Анхъæвз ды мæ рæстæджы, мæ дуджы! 
Афтæ ’ргом, æнæхинæй, сыгьдæгæй 
Ахъар, Май, нæ дунейæн йæ туджы!.. 
Арвырон æхсæрдзæнтæй ивылы, 
Бæстæ у налхъуыт-налмас æгасæй, 
Мидбылхудты стъæлфæнджын тыфылы, 
Удыхосау, мæргъты зарæг азæй. 

230 
Бестауты Гиуæрги 
Арвæй цыма хур кæлы къæртайæ, 
Хæхты сæр æнусон цъити тайы. 
Чи зоны, мæ сæрыл дæр æртайа 
Уалдзыгон мит а сыгъзæрин Майы... 
Уый зæххыл нæ ралæууыдис уалдзæг, 
Уый бæлвырд дзыхъхъынног дуне райгуырд: 
Ныр æнусмæ дидингуытæ уардзæн, 
Ныр æнусмæ лæг уыдзæни райгонд! 

Уацмыстæ 
231 
Изæр Дзаугомы 
Уый мæ цæсты раз арвы дуар байгом и, 
Æви ферттывта аргьау дзæнæтау! 
Мæн æнахуыр ми баййæфта Дзаугомы, 
Мæн фæливы зæрæхсид — кæлæнтау. 
Цыма уары сыгъзæрин бæзджын къæвда, 
Æмæ хæхтæ æрвгъуыз пиллон уадзынц, 
Мæн цыдæр тых ыстьалытæм сыскъæфта, 
Æмæ райхъал мæ зæрдæйы уадындз. 
Чи мын сарæзта морфийæ судзинтæ?! 
Мæнæ нал зонын, ц’ акæнон цинæй. 
Арвмæ стæхынц пæррæстбазыр къудзитæ, 
Æмæ мигьты цур абадынц хинæй. 
Хилынц бæрзытæ къæйтыл бæгъæввадæй, 
Хохдзау рогвад уырыссаг чызджытау. 
Уæлæ схызтысты рæгътæм тыхæй-фыдæй, 
Тасгæ-уасгæ зæдæнгæс нæзытæ. 
Дон-дон фезгьорынц искæй уæрыччытæ, 
Æви уылæнтæ — ’взистбарц, къæбæлдзыг, 
Æви ронгæй фæрасыг, фæрынчын дæн 
Æмæ ’нхъæвзы мæ дадзинты уалдзæг. 

232 
Бестауты Гиуæрги 
Арв - мæ рагсæнтты уарзоны рухс цæсгом, 
Мæн йæ лыстæг æрфгуытæм ныххуыдта; 
Мæй, цыренцалх налхъуыт-налмас хъусцæгау, 
Сау, бæзджындзыкку мигътæй ныххудти. 
Тары тайы зæрæхсиды ризгæ тын, 
Боны знæт цъах-цъах - доны сæр-сæры. 
Уары, уары та мæйрухс æвзист хъæды. 
Мæйрухс ком-ком æрсдонау æфсæры. 
Фестад назы тæф рухс æмæ цины хъæр, 
Мæнæ Дзаугом æгасæй мæ разы. 
Æмæ ’хсызгонæй дзурын мæхинымæр: — 
«Ир æрцарди Хуыцауы дæлбазыр!» 

Хуыцауысконд мег 
Уый у хуыцауысконд уæздан лæг, 
Æгьдауджын, разагьта, нымады. 
Уæдæ цы диссаг у, — мæ зарæг 
Цæгьда дзæнгæрджытæ йæ кадыл! 
Зæххыл ын ницы ис быцæуаг, - 
Уæзданæй алцæуыл хъæцдзæнис. 
Йæ сæр æй аныхын куы хъæуа, 
Уæддæр дзы хистæрты фæрсдзæнис. 
Кæд уыдзæн уый æмæ нæ худа: 
Уæд та Фыдлæджы ном æмхиц у! 
Кæй уарза, уыдонæй, зæгьут-ма, - 
Цæмæннæ раппæла сæхи цур! 
Мыййаг, куынæ фыссы æхцайыл! 
Æдзух фыдызæххæй - йæ сомы. 
Уæдæ, уæ зæрдæ йæм æхсайæд, 
Фыссын куыд æмбæлы - нæ зоны! 
Уæвгæ цы не скæрддзæн фыдæвзаг, - 
Кæддæр фыдхахуыртыл ысхæцыд. 
Цыма куы ’рбабырста фыдызнаг, 
Уæд къухтыл уайтагьддæр ысхæцыд. 
Цыма, дам, гамхудау цæстмæ ми 
Ныр та йæ мæнг кадыл ныккæны. 
Æмдзæвгæ сойбылæй кæсдзæни, 
Æмæ цы диссæгтæ нæ кæны! 

234 
Бестауты Гиуæрги 
Æрмæст ын бахудут йæ дзырдтыл, - 
Йæхи Къостайы ’мгад æнхъæлдзæн 
Æмæ, хъыхъхъаг сойау, йæ былтыл 
Йæ чъизи мидбылхудт æнхъæвздзæн. 
Нæ, уый - хуыцауысконд уæздан лæг 
Цытджын у, разагьта, нымады! 
Уæдæ цы диссаг у, - мæ зарæг 
Цæгъда дзæнгæрджытæ йæ кадыл! 

Уацмыстæ 
235 
Алайнаг таурæгъ1 
Хъубаны хъал фурды фынкуылæн 
Æмуырдыг къæдзæхтыл тындзы. 
Йæ былыл дурдзавдау сæркъулæй 
Алайнаг сахъ фæтæг нындзыг. 
Уæнтæхъил - йе ’фсад дæр. Æвзарынц 
Фыццаг хатт басасты фæсмон, 
Ныффæсус фидиуæджы уадындз, 
Ныгуылы туджы малы бон. 
Фæзыны згьæр хæдон кæфдзармау, 
Æрттивы цъупп танхъа, цыргъ цирхъ. 
Улæфы ’взистæхгæд кæрддзæмы 
Фæлладæй рондзамæхст фæринк. 
Хæсты дуаг Уастырджи Помпейæн 
Хæларæй абон радта ’нтыст, 
Фæлæ та хъамылы домбайæн 
Фæцæудзæн йе ссырты хъыррыст... 
Нывæнды хинымæр Æрсæком, - 
Куыд райса йе знагæй йæ маст, 
Æрцæуæг римагæн хæрзæбон 
Фыдмæ куыд расайа æваст... 
1 Рагон фысджыты (Сенека, Лукиан) зонæнтæм гæсгæ нæ эрæйы 
агъоммæ 65-æм азы римаг æфсæддон фæтæг Гней Помпей Фæскав- 
казмæ куы æрбабырста, уæд йæ ныхмæ тох кодтой алантæ дæр. 

236 
Бестауты Гиуæрги 
Домбæйгуырд фестъæлфыд йæ сæнттæй, 
Къæхты хъæр хор-хоримæ сиу: 
Кæсы, Помпейы сахъ æфсæдтæй 
Йæ разы ’рбалæууыдис иу: 
«Æз ме ’мтуг римæгтæй фæлыгъдтæн, 
Аккаг мын не скодтой уым кад. 
Дæ тыхтыл бафтдзæн ныр мæ тых дæр, 
Уыдзæн дæ коммæгæс мæ кард...» 
Æлгьгæнгæ, дзурæджы цæсгоммæ 
Дыууæ цæхæр цæсты ныккаст, 
Фæцыди карды ’хситт æваст, - 
Фæтулы римаджы сæр коммæ... 
Уæйгæнæг кадылмард фыдгулæн 
Зæххыл — цылгъагдæры мæлæт! — 
Хъубаны хъал фурды фынкуылæн 
Хъайтарты зарджытæ кæнæд! 

Утучыстæ 
237 
Хъара-Дагъ1 
Зæххæй арвы ’хсæн иугуыр цъæх айнæг, 
Хъен ыслæууыдис хох Хъара-Дагъ. 
Æви сахъ æлдар — сау хохы сайнæг, 
Хъара-Дагъ у дæ фидар гæнах, 
Æмæ ’мбæхсы Агуындæйы ристæ, 
Хъал, сæрыстыр рæсугъд чызджы уарзт, 
Уæд Ацæмæзы уадындзы схъистæй 
Зарæг рухскалгæ сыстид æваст... 
Фæлæ зарæг ам никуы нæ хъуысти, 
Ам æмбæхстис æвирхъау фыдæх. 
Денджыз йе ’рфæнтæй мæстæй æхсысти, 
Кæрдæг басыгъд, ныскъуыдтæ ис зæхх. 
Ам хæддзу хантæ уагьтой сæ фæстæ 
Арты пиллон, цæссыг æмæ рондз. 
Ам сæрибары байзæддаг хастой 
Даргъ æнусты цагъайраджы ’фсондз. 
Арв æдзухдæр зæрдæхæлд уыд, рустынд, 
Æмæ ’назым æхсинты цъæхахст? 
1 Хох Хъырымы. 

238 
Бестауты Гиуæрги 
Ам тæригьæдджын къæдзæхты, ’нусты 
Талынг цъассыты тугау ныццахст.1 
Туджы зилы йæ Сыгъзæрин кулдуар,2 
Цыма маргæйдзаг калмы хъæлæс... 
Нæ, нæ йæм ис нæртон фарнæй мур дæр, 
Уый фæлывдæй у Сау хохы ’нгæс 
Зæххæй арвы ’хсæн иугуыр цъæх айнæг, 
Хъен ыслæууыд бæрзонд Хъара-Дагъ; 
Уый æвдисæндар баззад æгайнæг — 
Тар æнусты фыдæхы гæнах. 
Коктебель, 1976 
1 Зæгъынц, зæгъгæ-иу хантæ се ’хсинтæй кæуыл фæдызæрдыг 
сты, уыдон æппæрстой Хъара-Дагъы цъуппæй. 
2 Хъарадагъæгтæ денджызæй æрбахизæны хæлиукъæдзæх хонынц 
Сыгъзæрин кулдуар. 

Уацмыстсе 
239 
Цæмæн?.. 
Цъæх денджыз — уадсур дæтты Мекка, 
Йæ кæрон - эллипсы къæдзау... 
Кæнынц ыл хъал дымгæтæ лекка, — 
Нæ сын уæзæг и, нæ — хæдзар. 
Æрра сæрибар удты бардуаг 
Куы хурмæ фесхъиуы, куы та - 
Йæ сæрмæ, сахъ Батрадзы кардау, 
Æрвæрттывд ачъепп кæны тар. 
Æхсныфтау хохнаутæй фæхъазы, 
Æнæрцæф уадимæ у ’мцег. 
Куы дары дунейы фыдтасы, 
Куы та дзы хур фæкæны ленк. 
Куы та зæрин уадындзтæй уасы, 
Йæ хъæлæс - удыл тайгæ, ’хцон; 
Æхсæв дзы мæй йæ дзыкку фасы, 
Зынынц дзы арвырæттæ бон. 
Уæд уый — хæлардзинады бардуаг, 
Уæд уый — нæ уæлион дзæнæт; 
Бæллиццаг — удæн дзы цы рардæуа, 
Вæййы уый рухс амондау уæд. 

240 
Бестауты Гиуæрги 
Куы ’хсæв цæхæркал бонæй ивы, 
Куы та фыдтарæн судзы буд, 
Æмæ нæм йе ’рфæнтæй æрттивы 
Æнусон дун-дунейы уд. 
Æниу æд хур, æд денджыз дуне 
Мæ зонды, ме сконды цæры, 
Зынг хур мæ цæсты худы донæй, 
Уæларв мæ къæрцхъусы нæры, 
Æмæ - цæрæнбоны цъæх уалдзæг — 
Бæстысæрытыхы фæрсын: 
Цæмæн дæн а-зæххыл æз уазæг, 
Æгæрон денджыз та — фысым?! 
Гагрæ, 1977 аз 

Уæлахизы цырты раз 
Зары, 
Раст цыма Нары 
Зæххæй сыстади дурцырт, 
Хохаг саггуырдты ’хсарыл 
Уый æнус-æнус дзурдзæн. 
Хæст куы сыгьдис æвирхъау, 
Зæхх куы нынкъуыст йæ нæрдæй, 
Уæд ирон лæджы цирхъ дæр, 
Хурмæ скалдта цæхæртæ, 
Рацыд туджы тæрккъæвда. 
Дардыл сызмæлыд бæстæ. 
Цал цæрæццаджы скъæфта 
Уæд йæ саулохаг хæстмæ! 
Сау сынтытау фæстæмæ 
Сау гæххæттытæ тахти; 
Уыд зындойнаг хæсттæмæн, 
Цæссыг тугхæццæ тагъди. 
Уæд ирон лæджы рондзæй 
Мæры ’нæвгъау цы хъардта, 
Уæд уæлахизы монцæй 
Судзгæ цал уды ’рхаудта. 
Уарзон буц чызджы риуы 
Уæд цы уарзтдидин бахус. 
Мады судзаггаг ниуын, 

242 
Бестауты Гиуæрги 
Сидзæр сабиты сагьæс 
Ацы дурæн йæ хуылфы 
Ныр æнусмæ цæрдзысты. 
Ома уыцы хæсттыфыл 
Мауал бауадзæм сыстын, 
Зары, 
Раст цыма Нары 
Сыстад кадгæнæг дурдзырт, 
Уый ирон лæджы ’хсарыл 
Ныр æнусбонмæ дзурдзæн. 

Уацмыстæ 
243 
Чъавчъавадзе Ильяйы 
мысынæн 
Бæхтæрæг, мæ тугыстæг, мæ уды ’ртау, 
Арв цæмæй нæ рафæлгæса рустындау, — 
Ма фæзил Цъицъамуры1 ’рдæм - курын дæ... 
Ды мæрдон дæ, ды нæ зоныс дзурын дæр. 
Фаллагварс - æлхынцъæрфыг хæрам удау, 
Уым - фыдгæнæг, арв ыл макуы сауда!.. 
Ма фæтагъд кæн, уым дæм амонд нал кæсы. 
Атындзыдтай æмæ уары сау цæссыг... 
Æмæ нал дæн райгонд уыцы уаддзæгæй, 
Дудгæ рис мæ уды ’рфæны нал тайы. 
Уыцы судзгæ сау нæмыг ыскалцæг и, 
Фæлæ йе ’хситт нал сысы мæ зæрдæйы. 
Уары мыл цъыкк-цъыкгæнгæ Цъицъамуры, 
Цырты къæйтыл алæсæн æртæхуылæн. 
Цъиу-цъиугæнгæ цъиу цы кæуы, ц’ агуры 
Ехх, Цъицъамур, басгуыхтæ зæрдæхалæн... 
5Цъицъамур — Мцхетамæ хæстæг Арагвийы галиуварс, 
Тбилисæй Сагурамомæ цæугæйæ, Ильяйы кæм амардтой, уыцы бынат. 
Ныртæккæ дзы ис бæрзонд обелиск. 

244 
Бестауты Гиуæрги 
Фæлæ мæнæ сагьæс батад цадæггай, - 
Ахаста йæ дымгæ мигъы къабазыл. 
Арвы ’ртæхты хур - сыгъзæрин - радыгай 
Айтыгьта кæркæ-мæркæ мæлхъы базыр. 
Сагурамо,1 хур та дыл ысхъазыди, - 
Хурзæрин æнус дæ сæрмæ бур дара! 
Арвырон æркъæлæт ис, æртасыди, — 
Разындис æнæмæлæты кулдуарау. 
1 Сагурамойы, Ильяйы хæдзар-музейы ныр дæр ис, поэты кæ- 
мæй амардтой, уыцы нæмыг. Азты дæргьы схырыз, скалцæг. 

Зылиег 
Хохмæ барджынæй æрцыд 
Тар, æлхынцъæрфыг, тызмæг 
Æмæ урс къæрид кæрцы 
Рабадт салд-зачъе зымæг. 
Баба-Ягæйы ыссыртау 
Радаргь дæлувадтæй ихтæ. 
Æрдзы нал баззад хуызы ’ртау, 
Æрдз кæны фæлурсæй джихтæ. 
Тæрхъус фугæты нымбæхст, 
Æхсæрæг - йæ тар мæрайы. 
Сæлабыр — мæнæй фæдзæхст, - 
Уый дæр - тыхст, бецау, нæ райы. 
Уæд мæ удлæууæн сæгуыт та — 
Æрдзы фидыцы паддзах? — 
Дысон уазалы фæкуыдта... 
Ам та хъармы бадæм мах. 
Йе стонг рохгæнæн — йæ дзæмбы — 
Арс къæдзæхлæгæты сдæры, 
Æмæ балбирæгътæ зæнгыл 
Уайынц тугвæдис ыстæры 

246 
Бестауты Гиуæрги 
Хохмæ барджынæй æрцыд 
Тар, æлхынцъæрфыг, тызмæг 
Æмæ урс къæрид кæрцы 
Рабадт салд-зачъе зымæг. 
Фæлæ митхъæпæны бын 
Суадон «ало-лай» кæм зары, 
Уым цъæх малусæджы фын 
Уалдзæгмæ йæ фæндаг дары. 
7.02.1976 аз 

Уацмыстæ 
247 
Æвидыц 
Зиу ыскодта уалдзæг, æмæ кæртæй 
Сабиты цъыбар-цъыбур цæуы, 
Се ’хсæн - цауд, дæлтъуртæгонд чызг уæртæ, 
Бакæс æм - лæджы зæрдæ кæуы. 
Уый та дын йæхи лæуд хата дзыхъхъы? — 
Нæ, цыма зæххон хуыцау у раст: 
Бахудтис, æвидыц был фæзыхъхъыр, 
Цины суадон раскъуыдис æваст. 
Чызг йæ уæлæ арвырæттæ тухы, 
Чызг ыссыгъта рог уæлдæфы буд; 
Хуры тыны чъинатæ йæ къухы; 
Рафæлдæхта дунемæ цы уд! — 
Калы, цыма стъæлфæнтæ — сыгьзæрин: 
Алфæмблай ныррухсдзыд æмæ схъарм, 
Хъусты рог, æвзистгьуыз кæл-кæл зæлы, 
Æмæ тайы цæстыты хæрам. 
Барджынæй йæ фидыцджын æмгæртты 
Амбырд кæны, самайы сын хъазт. 
Афтæ кæсынц чызджы коммæ кæрты, 
Раст ын цыма хинæй ысты баст. 

248 
Бестауты Гиуæрги 
Удылтайгæ ’хцон зарæг куы сисы, 
Бандзыг вæййы алфæмблай æппæт; 
Арвæй цыма хуры чызг æрхизы, - 
Кафынмæ куы рарæвдз вæййы, уæд... 
Уæ, бæллиццаг амонды зæрин къæртт, 
Цинæй сæтт дæ мондæгтæ нырма. 
Цалынмæ дæ дзæбæх уд нæ ’рынкъард, 
Дуне дæм нæма зыны куырмау. 
Хъаз уал, хъаз, сывæллоны хъæзтытæй, 
Цалынмæ дыл не ’ртыхстис фыдхин, 
Цалынмæ чындздзон чызджы цæстытæй 
Кæсæны нæма федтай дæхи. 

Уаи^мыстæ 
249 
Ныстуан лие фæдонмæ 
Лбайты Вассойы номарсен 
Макæйы раз макуы у къæмдзæстыг, 
Макуы дæр мæм уайдзæфгæнгæ скæс; 
Уадзын дын, мæ хорз фæдон, мæ фæстæ — 
Кады ном зынаргъдæр бынæн æз. 
Ме ’взагæн æрвæрттывдау йæ фæдтæ 
Ауагьтой историйы сæхи. 
Скиф уыдтæн, алан æмæ нывæндтæ 
Никуы кодтон арвæн дæр мæхи! 
Радта мын йæ уарзты цин, йæ хъыгтæ 
Донбеттырты худæндзаст цъæх чызг; 
Фатдзæф амазонкæйы цæссыгтæй 
У мæ туджы знæт уылæн цæхджын. 
Хуссайраг Уæрæсейы быдырты 
Ме ’нæрынцой денджыззæрдæ ’хсыст; 
Тамерланты урс сæры къуыдыртыл 
У мæ хъару карды комæй фыст. 
Чи уыдис Анахарсис-философ, 
Гречъы авд куырыхондæртæй иу? 
Зеленчукы дурчиныг ма бафæрс, — 
Базонай, мæ номы сусæг циу! 

250 
Бестауты Гиуæрги 
Туг мыл афтæ уарыдис къæртайæ, 
Æмæ ма кæн ме ’нæбоныл дис; 
Дæн гигант цъæхартуадзæг зæрдæйæ, 
Арвæй зæхмæ расхъиуæг ысхъис. 
Чи ’руыгьта нæртон уадындзы схъистæ? - 
Зоныс, уый дæ фыдæл уыд — Къоста, 
Уый æгас зæххы къорийы ристæй 
Рыст æмæ дæ ныхы ныв фыста. 
Дæлсыджыт цы ном баззадис къæйтыл, 
Домы дæ йæхи ’мсæр уый бындар; 
Ис дæуæн ныммæлыны бар, нæй дын 
Цауд æмæ сæркъул уæвыны бар! 
26.09.1971 

Мæ фсескомщедисон 
сæурайсом 
Дзырдвидыцы бардуаг, - 
Уыраугæ уæлтæмæн, 
Мæ уæнгтыл мын бафтау 
Æхсызгон дыз-дыз. 
Уысмы бæрц мын раздах 
Мæ уалдзæг фæстæмæ, 
Мæ фæскомцæдисон 
Сæурайсом — æрвгъуыз: — 
Сæуæхсид фонтантæй 
Кæм рæмудзы хæхты, 
Кæм æркъæдз æрвæрдын — 
Сыгъзæрин къæлæт: 
Фыццаг мæм кæм фæхудт 
Цъæх цырен æртæхты 
Мæ сыгъд-уырыд амонд, 
Мæ фесафæг зæд. 
Фыццаг хатт, фыццаг хатт 
Кæм банкъардтон царды 
Æрвæрттывды ’хцон тас, 
Уымæл мигьы тæф; 
Фыццаджы хæрзиуæг 

252 
Бестауты Гиуæрги 
Мæ удæн кæм рарди — 
Бæллицтæй æмдзæхæр 
Æгъуыссæг æхсæв. 
Фæдисы цæлхъытæм 
Мæ зарæг кæм райхъал - 
Алайнаджы ’хсарау 
Сæрыстыр, уæндаг: 
Мæхицæн æнусмæ 
Кæм равзæрстон райгæ 
Рæстдзинады кадджын, 
Зындзæуæн фæндаг. 
Уæлтæмæн, мæ уд дын 
Хæсдзынæн нывондæн, - 
Мæ уæнгтыл мын бафтау 
Æхсызгон дыз-дыз: 
Уысмы бæрц мын раздах 
Мæ уалдзыгон бонтæ, 
Мæ фæскомцæдисон 
Сæурайсом - æрвгьуыз! 

ДЗАМ 
Ир, 
Дæ ныфсæн 
Æфсæн 
Лæсæн 
Кæмтты бацыд нæргæ... 
Уыд æнусты дæ цæргæстæн 
Уый сæ бæллиц, бæргæ!.. 
Рухсæй, амондæй рох уыдтæ, 
Ме ’фхæрд, ме ’нæрцæф Ир, 
Уарзон уарзонæй хохæддæ 
Никуы рафтыдта ’фсир. 
Хохрындз басгуыхтис карды ком 
Æмæ зæрдæ фæдих: 
Бацис уырдыгон ардыгон 
Æмæ уарыд ыл их. 
Хур куы скасти дыл, царды хур, 
Цины райыс уæдæй. 
Ныр дæ зæрдæйæ уарди худт, 
Ныр дæ ныфс уыд сæдæ. 
Дуг дын бацыди цал хорзы! 
Æмæ калыс æфсир, 

254 
Бестауты Гиуæрги 
Уæ, Кавказы уæззау хордзен, 
Уæ, мæ ныййарæг Ир! 
Ныр 
Дæ ныфсæн 
Æфсæн 
Лæсæн 
Кæмтты бацыд нæргæ, 
Тохты мæлгæ дæ цæргæстæ 
Уымæ кодтой бæлгæ! 
Хæхтыл алырдæм ахæцыд 
Уый, Батрадзау, кæс-ма! 
Ризæг æфцæгыл бахæцыд, — 
Тагьд кæндзæни тæсмард. 
У йæ басæттын, бамурыл 
Баст дæ бæллицты сæр: 
ДЗАМ дæ кавказаг БАМ у ныр, 
Де ’рдаг цины къæсæр... 

Теркмæ 
Кувгæ ’рхаудтæн мæ зонгуытыл, 
Терк, дæ уылæнты раз: 
Ме ’рра, ме знæт æвзонгад дæ, 
Ме ’нкъард рагбонты скаст... 
Дард Хъубаны былгæрæтты 
Тахти ме ’хсар нæргæ, 
Уым мæ цардæн ныккæнæн дæр 
Уæд нæ уыди, бæргæ. 
Фæлæ суагьтон дзы сау пиллон - 
Рацыд арвы цæхæр, 
Æмæ скифон — аллон-биллон - 
Райстон де ’рдæм мæ сæр. 
Уæд мæ саударæн уалдзæджы — 
Мæн куыд бавæрдта хох, 
Ам куыд æрцардтæн залдзæджджын - 
Терк, нæ дæ уыдзæн рох. 
Ме знаг — нарæгдзæст мин-минон 
Ам дæр тугмонцæй сыгьд, 
Фæлæ, афтæ дын цин уынон, 
Ныр мæ разæй куыд лыгьд! 

256 
Бестауты Гиуæрги 
Уыд дæ дæлдон мæ зын хæтæн, 
Уæ, мæ хæстон æмбал, 
Дардтон дзыхы хъæзын хæтæл, 
Арф мæ ’мбæхста дæ мал. 
Ме знаг райгæ мæ мæлæтыл 
Комы ’нæмæтæй уад, 
Уæд æз та-иу йæ уæлæты: 
«Цъызз!» - йæ фæсонты - фат!.. 
Кæс, фæтых дæн мæ хъаймæтыл 
Æмæ н’ аскъуыд мæ уд. 
Сусæг амонд мæм сай-майты 
Суинаг фидæнæй худт. 
Кæд æвдæрзта мæ царды зын, 
Кæд мæ кой уыд мæ сæр, 
«Симды» стъæлфæнтæ, «Нарты» зынг 
Мемæ ’рхастон уæддæр. 
Иу ды йæ зоныс сау тары 
Циу дæ уылæнты спæртт: 
Уым æхсон дурты авд дуары 
Ис мæ удыл æхгæд. 
Кувгæ ’рхаудтæн мæ уæрджытыл, 
Терк, дæ фæндаджы раз: 
Дард мын ахæсс дæ зарджыты 
Ме ’рдаг уды зынг - уаз. 

Уацмыстæ 
257 
Ныстуан 
Ир, дæ зарæгуарз хъæбулмæ 
Ныр дæ дзыхыдзаг фæхуд; 
Зон, дæ фæдыл гурæй-гурмæ 
Зилы йе ’нæмæлгæ уд. 
Уый дæ нывгуырдзæй, — цæвитгон, 
Митæй малусæг - ыскаст; 
Де ’нкъард рагуалдзæджы сидтон 
Де ’мдзу дард балцы фæраст. 
Куы нæртон фæндыры хъистæй 
Рухс хуыцæуттимæ дзырдта, 
Куы зæрин уадындзы схъистæй 
Хохы рохуаты куыдта. 
Йемæ рахаста Сырдонæй 
Мидбылхудтæмхæццæ рис; 
Раджы рацагьта йæ ’ндонæй 
Зонды хох Анахарсис. 
Тохты, номарæн ыстæрты 
Уый дæ карды разæй цыд. 
Ир, дæ хæсгæмард кæстæртæн 
Уый сæ хъарæггæнæг уыд... 
9 Бестауты Гиуæрги 

258 
Бестауты Гиуæрги 
Мигьты арвæрттывдау баззад 
Сагьдæй рагбонты дæ кард. 
Ир, дæ хъæбул — зарæгуарзаг - 
Ног цæгъды йæ удæй арт. 
Уыд дæ тар ивгьуыд йæ сагъæс — 
Судзгæ карз тохты гуылфæн. 
Ныр дæ сомы раз уæззау хæс 
Ис йæ зæрдæйыл дывæр. 
Кады карды комау хъуамæ 
Зарæг рухскалгæ тæха, 
Кард цынæ сфæрæзта — хъама, — 
Уый дæ рох зарæг зæгъа. 
Уæд цы бæллиц уыд дæ сæнтты, 
Уый мын баййафис, бæргæ — 
Фидæн амонды бæрзæндыл 
Де ’хсар сæмбæлид нæргæ. 
Де скаст зарæгуарз хъæбулмæ, 
Ир, дæ дзыхыдзаг фæхуд; 
Зон, дæ фæдыл гурæй-гурмæ 
Зилдзæн йе ’нæмæлгæ уд. 

Зæххы зарсег 
Гагарии Юрийæн 
Зæхх, нæ уромæг, нæ дарæг, 
Зæхх, нæ уæлион дзæнæт! 
Ды — нæ чысыл цины зарæг, 
Ды — нæ бирæ хъыг, нæ мæт. 
У дæ денджызты цæхджын дон 
Не ’нкъард сагьæсы цæссыг, 
У дæ хъызт зымæг нæ зындон, 
Мигь дæ цъæх арвыл — нæ хъыг. 
Арты пиллоны куы ссудзыс, 
Хæст куы сгуылф кæны дæуыл, 
Уæд нæ зæрдæ дæр рæмудзы, 
Уæд нæ зæрдæ дæр кæуы. 
Мах - фæндаггæрдæг дæ разæй. 
Æви не ’нусон хæс нæу: 
Дард хъæддаг лæгæтты цъассæй 
Тулæм рухсæй-рухсмæ дæу? 
Мах нæ саг фыдæлты стджытæй 
Ард тъымы-тъыма хæрæм: 
Де ’рдаг, де ’гьуыстаг сыджытыл 
Ма уа ’фхæрд æмæ хæрам. 

260 
Бестауты Гиуæрги 
Зонæм, арæны тæлмытæ 
Раст дæ зæрдæйыл цæуынц, 
Æмæ маргæйдзаг кæлмытау 
Сонт, тæссаг хæлбурцъ кæнынц. 
Туг дыл уары, уæд фыдæх дæ, 
Уæд мæлæт дыл кæны зиу, 
Цины хъарм цæссыджы ’ртæхтæй 
Дидин рафтауы дæ риу. 
Æмæ скъæфы мах нæ нысан, 
Æмæ у нæ цин, нæ мæт: 
Иууон цардуалдзæг — æнусон — 
Искуы ралæууид дыл кæд. 
Хи дæ уæлдæфæй куы стонæм, 
Ма зæгь — лидзæм дæ, хæрзаг, 
Уый кæнæм дæ цыт, дæ номæн 
Арвы стьалытæм фæндаг. 
Гъемæ кæд æгадæй рафтæм, — 
Ма ратт не стджытæн ингæн; 
Кæд цытимæ дыл-иу бафтæм, 
Уæд адджын хъæбыс нын кæн. 

Уарзондзинады сагъæстæ 
УАРЗТ 
Сыгъзæринбазыр кæсагау 
Кæнын уæ удты цъелфытæ, 
Нызгьæлын базыл цæссыгæй, 
Ныццæхæр калын уе ’рфгуытæй. 
Зæххы къори, куыд фæразыс мæ быны, — 
Тæригъæды уæззау денджыз дæн æз. 
Æви дæ сау цæст саугуырм у, нæ уыны, 
Æви мæ быны цудтытæ кæныс! 
27,09.1969 
Сау æгъуыссæг æхсæв та фæци, 
Рухс æнус-æнус тары сæтты! 
Хур мæ удæн æрхæсдзæни цин: 
Хуры тыныл æрцæудзынæ ды... 
29.09.1969 

262 
Бестауты Гиуæрги 
<►<►<► 
Тар æхсæв мæ сау цæстыты батад, - 
Бон сæ скаст — дæ цæстытау æрвгьуыз: 
Не ’нкъардзæн мæ судзгæ былты пъаты ад 
Никуы бон дæ уадулты хъырмыз... 
16.09.1969 Райсомы фондз сахаты 
<►<><► 
Мæ зæд, мæ урсхил зæд, цы зын бонтæ фæфыстай? 
Ыстул дæ дзыккутæ мæ сау цæстыты малы, 
Æмæ та раздæрау сынты базыртæ фестой, 
Æмæ та раздæрау бæрзонд ыссудза стъалы. 
<►<►<► 
Дæ цъæх æмæ мæ сау цæстытæн рард 
Æрвгъуыз бон æмæ тар æхсæвы хал: 
Нæй уыдонæн æнæ кæрæдзи цард, 
Нæдæр кæрæдзи ссарынæн амал. 
4.05.1970. Æхсæв 
<><►<► 
Кæдæй-уæдæй ма ацыдис 
Цъæхдзаст уалдзæг мæ тæфтыл... 
Кæдæй-уæдæй ма ’рхæцыдис 
Мæ ихдзагьд удыл сыфтæр. 

Уацмыстæ 
263 
Хæрзбон, мæ зæдыхайы цинтæ, 
Ныр уын уæлахизуæвæг зинтæ 
Кæнынц уæ ингæныл къæрццæмдзæгьд. 
18.08.1972 
Æрæнцад кæд дæуыл 
Мæ сау цæстыты уæз, 
Дæ зæрдæ кæд кæуы, 
Уæд амондджын дæн æз. 
10.11.1969 
Цы цæсгомæй-ма дзурон, цæй, — поэт дæн? 
Мæ нымд зарæг йæ райдйаны фæцис; 
Цъæхдзаст Музæйы стихтæ фысгæ федтон, - 
Къæмдзæстыгæй æрæвæрдтон мæ сис. 
♦ <►<► 
Дзуары лæгау уазсыгьдæг уыдтæн, 
Æз дæумæ æууæнкджынæй цыдтæн, 
Аргъуаны дæ цъæх цæстытæм кастæн 
Æмæ сын мæ уд нывондæн хастон. 

264 
Бестауты Гиуæрги 
Дæ сау дзыккутæ ’хсæрдзæнтæй 
Дзæнхъа уæнтыл куы ’ркæлынц, 
Цы зындонмæ, цы дзæнæтмæ 
Мæ зæрдæ уæд фæкæнынц! 
29.09.1969 
♦ <►<► 
Ме ’нæрцæф бæллицтæ мын 
Къæппæджы дæ мæт дары, 
Ме ’взонгады ирд тæмæн 
Уа-раджы ныммæйдар и. 
Амондæй дæ мондæгтæ нæ састай, 
Уарыд мит дæ дзыккутыл сæрдыгон, 
Цардвæндæгтыл дæу йæ дзыхы хаста 
Калм, æрвгьуыз цыкурайы фæрдыгау. 
Бонсауизæрмæ хурзæрин, 
Кæм райгæ хъаздзæн демæ?.. 
Æхсæв дæм мæй кæм худдзæни 
Йæ цæлхыдзаг цыренæй?.. 

Уацмыстæ 
265 
Телефон нæ дзуры, телефон фæтæргай, 
Бафхæрдтон æй, зонын, уайсады мæм уымæн. 
Чи зоны, мæ сонтæй, чи зоны, мæ тæркæй 
Басгуыхтæн фыдгæнæг йе ’гæрон æрхуымæн. 
Ратт ма мын дæ хорзæх, саудиссаджы дзаума, 
Иунæг иу дзæнгæрæг, цæй, уæд та фæсай мæ, 
Æмæ стæй дæ номыл кувдзынæн Хуыцаумæ, 
Науæд æй, уыныс мæ, ралæууыд мæ хъаймæт. 
13.04.1972 
♦ <►♦ 
Ацыди, мæ рухс бон та фæци, 
Ахаста йæ къæхты хъæр мæ цин. 
Уыцы хъæр æдзæм уæлдæфы батад 
Æмæ мыл æнусон дуне батар. 
А изæрæй райсоммæйы ’хсæн 
Адаргъ уыдзæн залиаг æхсæв. 
Сом та бон йæ цъæх цæстыты скæсдзæн 
Æмæ та мын цины уысм æрхæсдзæн. 
4.09.1969 

266 
Бестауты Гиуæрги 
<►♦<► 
Æгъуыссæг урс-урсид æхсæвтæ, 
Мæ тызмæг амонды кæрддзæфтæ, 
Æз уæ хуыснæггагау æмбæхстон, 
Сымах та!.. Сбыдтат мын уæ ахстон 
Тæккæ мæ бецыччы бæзджыны, 
Тæккæ цæстæвæрæн бынаты, 
Уæлдай мæм уый адыл мæстджынæй 
Кæсы мæ фыдхъысмæт — æгъатыр. 
9.03,1970 Æхсæв 
<►<►<► 
Искуы мæ расыг æрцæудзæни, зонын, 
Сисдзæн йæ мигъвæлм мæ хъуыдыйæ ронг; 
Искуы мæ мæгуыры судзаггаг боныл 
Рисгæ хæсдзынæн мæ цæстыты ’рвонг. 
Арвыл йæ сау зæлдаг нал дардзæн талынг. 
Цард, цыма сайæн фын уыди, мираж, - 
Ме скаст, мæ сусæггаг сагьæсты стъалы 
Ахуысдзæн ризгæ мæ цæстыты раз. 

Уацмыстæ 
267 
<►<><► 
Уыдтæн мæгуырыкурæг æз, 
Цыбыр - мæ къух, афтид — мæ къæс. 
Нæ мын уыд цард, уыдис мын уарзт 
Æмæ мыл амонды хур каст. 
Уыдис тæхудиаг мæ хал. 
Уыдтæн æнæфæныкæй хъал. 
Ныр дæн паддзахуæвгæ сæркъул: 
Ныххуыссыд уарзтамонды хур. 
16.09.1972 
<►♦<► 
Зæхх дæ къæхты бын кодта дыз-дыз, 
Зæхмæ нал уыд дæ удæн ныббæттæн, 
Дæу ыскъæфта дæ сагъæс - æрвгьуыз, 
Æмæ тахти дæ зæрдæ уæлæрвтæм. 
Цард кæл-кæлæй дæ расыгыл худт, 
Де ’рвонг зондджын цæстытæй йæм кастæ, 
Æмæ талынг æхсæвты дæ уд 
Сыгьд мыдадзын цырагьау дæ уарзтæй. 

268 
Бестауты Гиуæрги 
<►<►«► 
Уæлдæфы фæрдгуыты ’взист зæлланг апырх, - 
Тулынц хрустал авгыл, ау? 
Зæрдæсæр сонт цæф ныккодта цы ’рра тых, 
Уалдзыгон арвы нæрдау? — 
Уый та мæ удхос — дæ бæллиццаг худын — 
Ацахстон фæскъæсæр æз; 
Адджын мыдцонау æнхъæвзы мæ уды 
Ацы дæ чызгон хъæлæс. 
16.02.1970 
<►♦<► 
Рацыдтæн дæ, къултæгæнгæ рахастон 
Уыцы ’хсæв дызæрдыджы тæрæзтæ, 
Уыцы ’хсæв уыдзæн мæ удæн ахæстон, 
Зилдзæни мыл уыцы ’хсæвæй бæстæ. 
Мæн бæрзонддæр кувæндон - дæ зæрдæ хъуыд, 
Мæн фæндыд дæ мидбылхудтæй райын... 
Макуы зæгъ мæнæйуыйæ — æнаккаг уыд, 
Уый фæлтау мæ банымай æррайыл. 

Уацмыстæ 
269 
«►♦<► 
Бон мæ сæрмæ ку’ аскъуыйа æмбисыл, 
Удыхосау чи ’ндæдздзæн мæ рисыл?!. 
Æхсæв мыл куы ныддаргь уа мæлæтау, 
Уæд мæ ныфс кæмæ тæхдзæн фæдисы?!. 
Хур ма та мæ цæстыты кæм тулдзæн, — 
Æхсæв мæм ыстъалыдзæст ныкъулдзæн. 
Ме ’мдзæвгæ кæй тæвд былтимæ дзурдзæн, 
Уды рæвдыд никæмæйуал курдзæн. 
Урс катай 
Ды мæнæй, сæрыстыр зæд, фæлыгьдтæ, 
Ныр мæ разы — сæрсæфæны рындз; 
Ныр хъызт зымæг, ихуазал тымыгътæ 
Урс æфсургьтыл зæрдæмæ бырсынц. 
Урс сагьæсы ме ’нхъæлцау ныссуйтæ, 
Бады мигь мæ сау цæстыты — урс, 
Урс митыл сæ туг лæдæрсы цъуйтæн, 
Салд къалиуыл булæмæргъ ныхъхъус. 

270 
Бестауты Гиуæрги 
<►<►<► 
Цыренæй судзынц рудзгуытæ. 
Мæйдар æхсæвы сау дзыкку - 
Бæрзонд арвыл — пыхцыл. 
Кæсынæй дæр йæ рудзгуытæм, 
Мæ зæрдæ, цыма буц куы дæ, 
Уæд дæм, цымæ, цы ныллæууыд 
Æрмæст сагъæс цыхцыр?! 
<►<►<► 
Удыгага, сауæрфыг, гуырвидыц, 
Атæппæт лæппуты ’хсæн мæнмæ 
Ныр хъуызгæ дæ мидбылхудт куы ’рвитыс, 
Хъавгæ мæм куы фæкæсыс фæлмæн, 
Уæд, цымæ, куыннæ хатыс мæ джихтæ, 
Уæд, цымæ, куыннæ хатыс мæ рис? 
Ма багыъæл: мæ цæстæнгасы ихтæн 
Батайæн дæ мидбылхудтæй ис. 

Уацмыстæ 
271 
<►<►<► 
Ехх, цы цæстытæн радтон æрхæндæг, 
Ехх, цы цæстытæн байстон сæ цин! 
Æмæ се ’нкъард, сæ джихтыл хъæцин, 
Фæлæ се ’рвгьуыз цæссыгты пырхæндæг!.. 
Нæ, цыкурайы судзгæ фæрдгуытау, 
Рухс нæ ныллæууынц зæхмæ цæджындз; 
Уый куы сæ ’ркалы, фатдзæф сæгуытау, 
Уæд мæ зæрдæйыл тугтау тæдзынц. 
<►<►<> 
Дымгæ скъæфы, халæттау, 
Хъарæджы гæппæлтæ. 
Ма у, мæлæт, уа-рæдау, — 
Сагьæсай тæппал дæн. 
Цин нымæг, дыдзы хурау, 
Цæсты малы цуды: 
Уый цы ныфс, цы цыкура 
Атыдтай мæ удæй?! 

272 
Бестауты Гиусерги 
«►♦♦ 
Ды фæцæйцыдтæ рухскалгæ уынджы, 
Уынг уæлион дзæнæтау ысуындджын. 
Дуне фестадис кувæндон, аргьуан, 
Ды - йæ бæстастæу судзгæ цырагьау. 
Æмæ - йемыдзаг уарзты цæхæрæй - 
Кодта ’хцон дыз-дыз д’ алфæмблай уæлдæф. 
Æмæ, раст цыма аргьауы, фыны, - 
Зæхх ныгьуылдтытæ кодта дæ быны. 
♦ <►♦ 
Дардбæстаг рæсугьд чызджы цæстытæй 
Уалдзыгон хьæрмуст æхсæв æнхъæвзы, 
Гъе, фæлæ йæ судзаггаг рæвдыдæй 
Хурæй иппæрд салд зæрдæ нæ тæфсы. 
Ам фæлмæн, сыгъзæрин къæвда уары, 
Ам — дзæнæт, фæлæ мæнæн зындон у; 
Рухсы цъыртт мæ зæрдæмæ нæ хъары, 
Не ’взарын, æхсæв у æви бон у. 

Уацмыстæ 
273 
♦ <►<► 
Айс-ма, чызг, дæ цъæх цæстытæ - риссаг, — 
Зæрдæйыл ныдзæвы, цыма, сындз; 
Чызджытæ нæхимæ — хохы — диссаг, 
Зæдтимæ нын ивддзæгтæ кæнынц. 
Уым цы ’нкъард дыууæ цæсты ныууагьтон, 
Уым цы уд æнхъæлмæ мæм кæсы, 
Уый æрттивгæ стъалы у мæ цардæн, 
Иунæг уый мын хуры тын хæссы. 
♦ <►<> 
Ме ’рхæндæг, æрдиаггаджы бонтæ, 
Сасадут мын мигьтау ныр мæ уд!.. 
Ахуыссыд мæ чысыл цин бынтондæр 
Æмæ ссыгьтон сау сагьæсæн буд. 
Уый - мæ цин, - дыдзы мыдадз цырагьау, 
Тымыгьы фæздæгкалгæ ныххорз. 
Тар æхсæв нымæтау арвæй рахауд, 
Хуры тын, кæм дæ, мæ уды хос?!. 

274 
Бестауты Гиуæрги 
<►<►<► 
Зæрдæ, зæрдæ, мацы зæгъ, 
Зæрдæ, зæрдæ, хъавгæ 
Йе ’мыдзаг у ацы ’хсæв 
Сусæг судзгæ равгæй. 
Ис мæ ныфс, мæ бонылæй, 
Амонды тæразыл; 
Сау фынчытау донуылæн 
Сау дзыккутæ ласы. 
<►<><► 
Куыд зындзард дæ, сагъæс, — 
Мæ талынг мæрдадз! 
Мæ уд дæр мын ахæсс, 
Æрмæст мæ ныууадз! 
Æрра дæн, — цы дзурын, 
Нæ раивыс, цы, 
Мæ удлæууæн хуры 
Фыдæхсæвау ды?.. 
Мæ цæстыты дарыс 
Дæ базыр тыгъдæй, 
Уый, — зоныс, æнкъарыс, — 
Хур ме ’мгæрон нæй. 
2.10.1969 

Уацмыстæ 
275 
<►<►<► 
Æз дыууæ цæсты зонын зæххыл, 
Иунæг уыдоны райдзаст æрфæнты 
Райгæ фембæлын боны цъæхыл, 
Æмæ хуры сыгьзæрин гуылфæнтыл. 
Æз дыууæ цæсты зонын зæххыл, 
Зæгъгæ, иу уысм дæр не сты мæ цуры, - 
Арв мæ сæрмæ мæйдарæй тæхы, - 
Æмæ стъалытæй раивы хуры. 
Æз дыууæ цæсты зонын зæххыл, 
Амонд уыдоны даргъ хаутæй барын, 
У мæ удæн сæ рæвдыд, сæ хыл, 
Цин, æнкъард сагьæс, рухс æмæ талынг. 

276 
Бестауты Гиуæрги 
<►♦♦ 
Ныр, тæхуды, уыцы сыджыт фест, - 
Рогвадæй цы сыджытыл фæцæуыс! 
Ныр, тæхуды, уыцы уæлдæф фест, - 
Уадултæй цы уæлдæфыл ныдзæвыс! 
Ныр, тæхуды, дидинджытæй фест, - 
Цъæх нæууыл дæумæ кæсынæй бафсæд! 
Хъулон-мулон кæрдæджытæй фест, - 
Арвыронау адара дæ развæд! 
Де ’мдзугæнæг уахъæз дымгæ фест, - 
Аба кæн дæ къабайы фæдджитæн! 
Ехх, дæ дзæбæх уды хæлар фест, - 
Базон æй, — цæуыл фæкæны джитæн!.. 

Уацныстæ 
277 
♦ ♦<► 
Ахсæв у мæ зæрдæйæн зæппадзау — 
Саудалынг, æнуд æмæ фыдуазал; 
Риутыгъдæй дæ рельсытыл хуыссын, 
Фæлæ у дæ бауромын зын. 
Уадæг анкъуыст, боны рухс фæхæссыс, 
Рудзынгæй сæуæхсидау фæлгæсыс... 
Ахсы ныр мæ зæгъинаг дæ хъус, — 
Царды йын зæгъæн нæ уыд æнус; 
Уый, фæдæн дæ уадæджы сæрдæнтæ, 
Уый, уынæргъы рельсытыл мæ зæрдæ. 
Цæлхытæ дын ницы дзурынц, ау? - 
Уæд мæныл куы рахæтыд Хуыцау! 
13108.1969 

278 
Бестауты Гиуæрги 
<►<►<► 
Дæ сыгъдæг уды раз кæнын сæркъулæй зоныг. 
Цы давы, - дам-дум нæ кæд н’ адзалмæ нымудзы! 
Хæрам æм ма фæу — зæххон дуне нæ зоны — 
Хуыцауы аргьуаны цы уаз цырæгътæ судзы. 
Ам удæй уды ’хсæн æрвон цæдис нæ фæччы, 
Зыдтон æй развæлгьау, — нæ йын уыдис ныббарæн, 
Рæхысбаст амонды зæххон тыгъдад кæм фæци, 
Нæ цинæн райдыдта уым йе ’вæджиау арæн. 
Мæ ныфс, мæ бæллицты цы ’рхæндæг сагъæс ризы, — 
Æрмæстдæр иунæг, иу - дæ рыст зæрдæ — йæ зонæг. 
Æз дæм цæрæнбоны адзалы сæрты хизын, 
Дæ сыгьдæг уды раз кæнын сæркъулæй зоныг. 
6.08.1970 

Уацныстæ 
279 
<►♦<► 
Ды æрцыдтæ ’мæ ме ’мыдзаг бадæн дæуæй... 
Никуы Хуссары афтæ нæ нæрыдис арв, 
Ма ’нхъæл, ахсæв фынæй дын æз бакæнон тарф, 
Нæй фынæй мын, мæ дардбæстаг рухс Музæ, нæй. 
Уый цы тас у, 
Цы фыдохаг арвы къæр-къæр, 
Æви райхъал мæ уды 
Дæ рагон кæл-кæл... 
Æмæ сцагътой дзæнгæрджытæ ’васт 
Ме ’ндзыг зæрдæйы цин æмæ маст. 
1976 

280 
Бестауты Гиуæрги 
<►«►♦ 
Тар, æцæгæлон хæдзары 
Алцы тугдадзинау ’гас, 
Иунæг урсдзæсгом ус царыл 
Ирд æрвгьуыз цæстытæй баст. 
Томыг къултæ дæр цæмæдæр 
Цыма ’нхъæлцауæй кæсынц, 
Ус, уæд телефоны хæтæл 
Судзгæ сусæг рис быхсынц. 
Тары телефон дзыназы, 
Тары телефон кæуы, 
Усы урс пумпуси базыл 
Цæссыг гагатæй кæлы. 
Базыл дзыккуйы уаззау быд, 
Калмау сау хæлбурцъ кæны... 

Уацмыстсе 
281 
<►<►♦ 
Уастæн бастьæлон, кæд цы мæ ’лвасы 
А пыхцылдзыкку хризантемæтæм! - 
Уый мæ бакодта мæт йæ дæлбазыр: 
Уый мæ бæллицты ризгæ демæ дæн. 
Макуы фембæлон, макуы де ’нгæсыл, — 
Сыстыс зæрдæйы зæды сурæтау! 
Уый пыхцылдзыкку дидин не ’нкъуысы, — 
Нæ, дæ цуры дæн, нæ, дæ цуры дæн! 
Уастæн, сау фæнык фестон ацы ран, 
Кæд мæ цæстытæй никуы рахизай! 
Кæд мæ зæрдæйы никуы бацæра 
Мæт къæмдзæстыгæй, цин уæлахизæй! 

282 
Бестауты Гиуæрги 
<►<►<► 
Ды дæ æндæр галактикæйы сгьалы, 
Нæ орбитæтæн баиугæнæн нæй, 
Уæддæр мæ зæрдæ сау диссагыл дарын 
Æмæ цæрын сæнттæй: 
Кæд а царды æппæтæн дæр кæрон и, 
Æцæг кæд ивы алцы дæр йæ уаг, 
Уæд, чи зоны, æрдзы змæлды гармони 
Йæхæдæг дæр æнусон нæу, мыййаг!.. 
Уæд, чи зоны... Ыской дæр æй нæ уæндын, — 
Мæ зæрдæ мын цы сусæг цин зæгьы... 
Мæ удмæ дард ыстъалыйы тæмæн тын 
Æнусты сæрты амондау тæхы. 

Уацныстæ 
283 
<><><> 
Цæмæн дæ агуырдтон куырмæджы, 
Æрвгьуыздзаст, саудзыкку, гуырвидыц, 
Куыд ’рæджы бакодтон, куыд ’рæджы, - 
Нæ сæртæ урс-урсид æрттивынц. 
Фæрси-фæрс фæндæгтæ рыгкалгæ 
Тæхынц æнæнысан бæрзæндтæм, 
Ныр мах уырыдамонд мыггагмæ, 
Æбар — нæ бæллицтæ, нæ сæнттæ. 
Ныр бонтæ ниудзысты æмбуйæ, 
Фæстейæ — ихуазал фыдджитæн, — 
Кæддæр дæ сатæг-сау дзыккуйæ 
Йæхи æрцауыгъта мæ фидæн. 
8-10.12.1970 

284 
Бестауты Гиуæрги 
<►<►♦ 
Мæгуыр Родригойы хъысмæт мын 
Цæмæн ысхай кодтай, Хуыцау: 
Отелло йе ’рвон монц ныссæтты, 
Æз та — æнхъæлмæгæс куыдзау. 
Æз та бæрзонд арвæй æрхаудтæн, - 
Кæддæры мигьæмдзу цæргæс, 
Цыма зæххон адæмы цауддæр, - 
Æрмæст сæ къæхты рыг дæн æз. 
Мæгуыр Родригойы хъысмæт мын 
Цæмæн ысхай кодтай, Хуыцау! 
Фæлтау, цы дæ курын - ныббæтт мын 
Æнусон рох ингæны тар! 
2.06.1970 

Уацмыстæ 
285 
<►<►«► 
Хæрзбон, æнкъарды саударæн минуттæ, — 
Зæрдæнцойы фæстаг фидар гæнах! 
Ныр æз кæнгæ, цæссыгæмхæццæ худтæй 
Хуыснæггагау æмбæхсдзынæн сымах. 
Мæ былтæ ныр мæрдон зыхъхъыр уыдзысты, - 
Мæ уазал худтæй бафсæдиккой кæд; 
Мæ цæсгомыл мын артуылæн уындзысты, 
Мæ зæрдæйы та их уыдзæн ныгæд... 
Нæ мын уыд цин, сымах ма мын уыдыстут, 
Нæ фæцис уый дæр дунейæн æхцон; 
Уæ хорзæхæй, мæ цæсты малтæй сыстут, — 
Мæ «амондмæ» кæл-кæлгæнгæ кæсон! 
2.10.1969 

286 
Бестауты Гиуæрги 
ОЪО 
Дæ тæргæйттæн, дæ уайдзæфтæн 
Нывонд фæуа мæ сæр! 
Дæ цæсты зулæй фатдзæф дæн, 
Дæуыл тайын уæддæр. 
Сындзытæ дарыс уардийау: 
Зынудисæн - мæ уарзт; 
Куы худгæ кæныс мартъийау, 
Куы сасадыс æваст. 
Уæддæр мæ сæр дæ тæргæйттæн, 
Дæ уайдзæфтæн - нывонд; 
Куынæ домынц æндæр кæйдæр. — 
Мæнæн ысты нывгонд! 
Сыгъзæрин фæрдыг фурды бын, — 
Мæ ныфсимæ хъæрмуд, — 
Дæ хъыджы ’Рфæны хуртыфыл 
Нымбæхсы мидбылхудт. 
25.12,1971 

Уацмыстæ 
287 
Табу 
Кув мын, кув æмæ схицæн уон а-мæнг дунейы сагъæстæй, 
Артæй, дон æмæ сау зæххæй, æмæ уæлдæфы ахæстæй. 
Руставели 
Цы мыл æрцыд, цæмæн ризын æмхуызон? 
Æви мын кæд ысчынди хин-кæлæнтæ: 
Кæд арвы дуæрттæ гомæй федтон дысон? 
Мæ цард, цыма, уыдис цыбыр мæлæтау, 
Ныр сыстадтæн мæрдтæй - зæххон Чырысти - 
Уæларвон тых мæм фегуырдис æнæнтау. 
Мæ быны зæхх къæс-къæсгæнгæ ныррызти 
Дæ къухæй мын, бæсты сæры тых Амур, 
Уый уагæры цы ныхы ныв, цы фыст и? 
Дæ цæлхъытæй уæд та мæ зæрдæ бамур, — 
Ыссардтай дзы сыгъд быдыры оазис! - 
Куыд æй хæссыс сæрмæ, дæхицæн табу! 
Æнгæс дзиглотæм хъуамæ ма дæр тасис, 
Планетæтæй тыччытау хъуамæ хъазис. 

288 
Бестауты Гиуæрги 
♦ ♦<► 
Уары мит тъыфылтæй æмæ уардзæн. 
Асады мын ме ’рхæндæг уд маст: 
Уый æртхутæг фестади цъæх уалдзæг, 
Уый ныскъуыдтæ хърихъуппыты уаст. 
Æмæ уарынц, урс митау, мæ сæрыл, - 
Карз зымæг мæм дзæгьæлы фæкаст: 
Рухс амонды стъалыджын къæсæрыл 
Барджынæй нæ бахызти мæ уарзт... 
Уары мит æгьуыссæг урс æхсæвау, 
Рухс уыдзæн мæ сау сæрыхъуын тагъд; 
Ме ’рхæндæг уд амонды къæсæрыл 
Никуы дæр нæ бавæрдзæн йæ къах. 
29-31.10.1969 

Уацныстæ 
289 
<►<►<► 
Уарзты кувæндоны судзы 
Уаз мыдадз цырагъ фæлмæн. 
Удæн у дзæнæтмæ рудзынг 
Йе ’рвгъуыз рухс тынты тæмæн. 
Судзы, судзгæ-судзын тайы, 
Уымæн ахæм у йæ ныв: 
Цас йæ зæххон буар ивайы, 
Уыйас рухс фылдæр кæны, - 
Талынг дунейы фыдæхæй 
Уымæн ’нæсирвæзгæ нæй; 
Искуы схицæн уыдзæн зæххæй, 
Искуы фестдзæн рухс æмткæй. 
Калдзæн рухс тæмæн уæлиау, 
Тар уа цалынмæ бæстыл... 
Кæд ыстьалытæ дæр уыйау 
Уаз зæххон цырæгьтæ сты?! 
10 Бестауты Гиуæргн 

290 
Бестаутпы Гиуæрги 
Урс къæхшæ 
Урс дыууæ фæлмæн къахы, сымах 
А сау зæххыл афт’ аив цæут, 
Афтæ хъавгæ, рогвадæй, цыма 
Байтыгъди уæ фæндагыл мæ уд. 
Урс дыууæ фæлмæн къахы, сымах 
Арвы цъæх цы цæстыты хæссут, 
Гъе цы былтыл рухс амонды ’ртах, - 
Удыхос сыгъзæрин мидбылхудт; 
Гъе цы гуыр, цы фидыц уæнгты конд, 
Гъе цы уарзт, цы дунейы дзаг цин, 
Уыдонæн мæ рæзгæ цард — нывонд, 
Уыдон æз мæ къухуырзтыл хæссин... 
Урс дыууæ фæлмæн къахы, фæлтау, 
Зæххыл нæ, мæ зæрдæйыл цæут: 
Чи зоны, фæкъул ын уа уæд та 
Пух былтæй сыгъзæрин мидбылхудт. 
20.12.1967 

Уацмыстæ 
291 
Музæмæ 
Никæй цæстытæн нæ пъа кæнын, 
Музæ, дæ цæстыты фæстæ. 
Сусæгæй арвы дуар бакæнын, 
Семæ фæкæнын ныхæстæ. 
Уыдон мын цас дзурынц, цас дзурынц 
Уды рæстдзинады диссаг! 
Се ’нкъард фæкастæй дæр асурынц 
Масты, дывыдоны риссаг. 
Кувын æз уыцы æрра бонæн, 
Царды куы фембæлдтæн семæ! - 
Ме ’нхъæлцау уды æрбабонæн, 
Ме ’рцыдæн зæдты дунемæ! 
Аивæй арвы дуар сæхгæнын, - 
Ма уа нæ зæрдæтæм хъусæг, 
Ме ’нкъард ыстъалы, мæ тæхгæ фын, 
Ме ’хгæддуар сагъæсты сусæг. 
11.08.1975 

292 
Бестауты Гиуæрги 
<►<►<> 
Афонмæ ды дæр фæцæуыс миты, 
Афонмæ дæуыл дæр уары мит, 
Гъемæ кæд дæ зæрдæ домы ’лгъитын, 
Уæд фыдхал зæххон хъысмæт æлгъит. 
Афтæ ныл ныууарыдис æвзонгæй, 
Афтæ - сау - нæ сæры хил - ысурс, 
Хъуамæ ныл, нæ уды фыдтæ ’взонгæ, 
Батар уа нæ уарзтмондаг æнус. 
Стъалытæ сæ цæгвæндæгтыл зилынц 
Рухскалгæ сæ равзæрдæй нырмæ. 
Се ’мбæлццонгьуыз зæрдæтæ та хилынц 
Сæрсæфæнмæ хауæнты куырмæй. 
Цалыл махау рахæтыди рæстæг, 
Цалыл махау рахæтыди дуг, 
Цал амондæн ноджыдæр нæ фæстæ 
Акæлдзæн сæ хъæлæсæй сæ туг!.. 
Афонмæ мæнау фæцæуыс миты, 
Уары мын дæ рыст удыл дæр мит. 
Гъемæ кæд дæ зæрдæ домы ’лгъитын, 
Уæд нæ куырм зæххон хъысмæт æлгъит... 

Уацмыстсе 
293 
<►<►<► 
Æз фæцæйцыдтæн æнкъардæй 
Талынг тар хъæды Дантейау. 
Зæхмæ бур сыфтæртæ калди 
Æмæ зæрдæ кодта хъеллау. 
Ратахт уалынджы мæ размæ 
Хурæй минæвар — æхсинæг, 
Уымæ хингондау нымдзаст дæн, 
Дзурын нал арæхстæн цинæй. 
Цыма бæлæсты æхсæнты 
Каст дæргьуадздзæгтæй ирон арв - 
Чызг йæ цæстыты æрфæнтæй 
Худти дидинæгджын бонау. 
Исдуг фергъуыйау, фæтыхсти, 
Стæй йæ мидбылхудт æрбахста 
Æмæ зæрдæйы нынныхсти, 
Амазонкæйы цъæхахстау. 
Уыцы бахудт мын мæ зæрдæ 
Судзы цинæй æмæ мастæй, 
Цыма уалдзæджы фæкастæй 
Фæззæг акалдта цæхæртæ. 

294 
Бестауты Гиуæрги 
♦ <►<► 
Æрбахста уарзты зæд æмбисвæндагыл мæн, 
Мæ зæрдæсæр ныссагъта фат сыгъзæрин, 
Æмæ мын уалдзыгон мырæг къæвда, фæлмæн, 
Æртайын кодта миттъыфыл мæ сæрыл. 
Æнахуыр хинымаргь мæ рудзынгыл æрбадт, 
Æрдаг - йæ цæстытæ, ныббастой мæ кæлæнтæй. 
Æрттывта уый æмæ тъыфыл гуылфæнтæй калд 
Дзæнæттаг арвырон йæ пакъуыйы тæмæнтæй. 
Йæ бæрзонд урс хъуырæй сæрыстыр амонд худт, 
Æхцон - йæ дзыхыдзырд, хуыцæутты ’взагыл зарыд. 
Мæн кодта саурасыг æнæмæлæты буд, 
Æмæ тæрккъæвдатæй дзæм-дзæм мæ удыл уарыд. 
Мæ зæрдæ, бастъæлай, цы хæлæф дæм фæзынд?! 
Æввахс æм балæууын цæмæн домдтай дæ зыдæй? 
Æви дын амондæн нæ уыд æгьгьæд йæ уынд? 
Æви йæ къæхты рыг кæй уыдтæ, уый нæ зыдтай? 
Куы федта хинымаргь йæхимæ хæстæг мæн, — 
Ыстахти, фехста мæ фыдсагъæсы цъысыммæ: 
Æрвнæрдау афардæг мырæг къæвда, фæлмæн, 
Æмæ та абухы мæ бецыччы хъызт зымæг. 

Уацмыстæ 
295 
Зæрæхсиды сагъæс 
Нартыхты Михалы эпитафи 
Æмæ баизæр мæнæ мæ бон 
Хур мæ сæрмæ, сырхбазыр цæргæсау, фæтахт, 
Ныр æрхауд, 
Æмæ сахуырст йæ сау тугæй урс цъити. 
Æз ныффæлдæхтæн нæууыл дæлгоммæ 
Æмæ зæххы кæрдæггьуыз фæлмæн дзыкку 
Мæ фæлурс æнгуылдзтæй фасын. 
Диссаг: куыд хъарм у, куыд æхцон у мæр! 
Мæнæ раргом мæ цæсты раз ног сусæг: 
Сыджыт ме ’муд у, ме ’мыстæг, ме ’мтуг. 
Цард, цæвиттон сывæллæтты хъазт уыд, - 
Æз нæ бабыхстон галиу, хæрам митæн, 
Æмæ ралыгьдтæн хъазтæй тæргайæ, 
Æмæ ралыгьдтæн хъазтæй фæлладæй, 
Зæхмæ, Гыццийы хъæбысау, æруагътон мæ сæр... 
Судзынц нæууыл дыдзы хуры ’ртæхтæ, 
Хуры сау туг ысцæм и мæ быны. 
Æрдз — чысайнаг цъындайау — кæркæ-мæркæ — 
Фæстаг пæр-пæр кæны мæ цæстыты, 
Æмæ баизæр мæнæ мæ бон... 
Æмæ баизæр мæнæ мæ бон... 

296 
Бестауты Гиуæрги 
<►♦♦ 
Æгъуыстаг уæрджытæ, 
Уæ къаннæг, уæ уæздан хъамбултыл 
Уардидон æмхæццæ 
Неон рухс ивылы. 
Уæ чысыл дзыхъхъыты 
Æррагæнæг монцы 
Тыфыл уылæн зилы. 
Æнæкъæм уæрджытæ, 
Æнæнысан урс уæрыччытæ, 
Нæ фæхауди, диссаг, йæ зæрдæ фæрчытæ, - 
Кæй разы æрзоныгуыл кодтат фыццаг, 
Муртаттаг хуыцауау, 
Кæй уарзтмæ куывтат! 
Æнувыд, æнæхин уæрджытæ, 
Куыд нæ сыста мæрдтæй, уæвджедæр, — 
Кæй ингæны судзгæ сыджытæн 
Уæ зоныг фæстаг пъа кæна! 
Зонын: ахæм тæхудиаг мæлæтæй 
Æнæхай дæн æз! 
Зæрдæскъæф, кæлæнгæнæг уæрджытæ, 
Кæсын уæм нæ фæччы. 
Фæлæ ме ’гьуыссæг æхсæвты, 
Цыкурайы фæрдгуытау, 
Цыренæй судзут. 

Уацмыстæ 
297 
<►♦♦ 
Ацыдтæ ’мæ уалдзæг демæ ахастай, 
Ацьщтæ ’мæ а дуне дæ фæстæ 
Сагьæс ахæм ахорæнтæй сахуырста, - 
Нал æрттивы ницыуал мæ цæстæн. 
Хуры тынтæ уазал, бур хъæмпы хæлттау, 
Баззадысты ’нкъард нæзыты хихтыл; 
Хъарæггæнæг устытау, æрыхæлдтой 
Цадæггай сæ чырс дзыккутæ мигътæ; 
Дидиндоны ’рмынæг ысты уардитæ, 
Исчи сыл цырæгътау цыма ’рхæцыд: 
Катайы мыл барæй цыма сардыди, - 
Калмау тæккæ зæрдæсæр фæхæцыд... 
Ацыдтæ ’мæ хъæлдзæг цины судзгæ тын 
Ахуыссыд, æрзымæг и мæ уды. 
Афонмæ дæ тæхгæ боны рудзгуыты 
Дард кæмдæр мæ уалдзæджы хай худы. 
Дард кæмдæр пæр-пæр кæны мæ дудгæ цин, 
Ам та мæнæ ме ’рхуым сагъæс ризы: 
Уый дæ фæндаг у мæ уды тугдадзин, - 
Цас ивæзы, уыйбæрц тынгдæр риссы. 

298 
Бестауты Гиуæрги 
<><><> 
Мæн сурмæ раппæрстай кæсагау, 
Цæгьдын мæ тыбыртæ дæ разы; 
Чысыл мæ схуыст дзырдæй фæцагай, - 
Мæ рыст цард абады тæразыл. 
Фæхудт мæм рухс амонд æфсоны; 
Цы ’мбæрстон — марг уыдис, æвдадз уыд - 
Мæ туг, мæ дадзинты, — нæ зонын, — 
Дæ уарзт дыз-дызгæнгæ куыд ацыд. 
Хъуыди мæ хай дæ маст, дæ зынæй, 
Дæ чысыл цинæй мæ нæ хъуыдис. 
Æнус дæ цæстытæм кæсынæй 
Мæ удæн бафсæдæн нæ уыдис. 
Фæлæ сæ рæсугæй, сæгуытау, 
Уæууай, нæ басастон мæ дойны: 
Ныккалд мыл де ’рдынæг æрфгуытæй 
Хъысмæты карз азар æмбойны. 
Хæрзæнхъæл амондмæ нæ кæсын, — 
Мæ ныфс хæкъуырцгæнгæ ныгæнын: 
Цъæх арв куы рахæта цæргæсыл, 
Уæд ма йæ базыртæй цы кæны?! 
27-28 03.1970 

Уацмыстæ 
299 
«►<►<► 
Кæм дæ, мæ цъæхдзаст донычызг, 
Цы денджызы, цы сурыл? 
Æрвгьуыз атагъа — доны хыз 
Кæм æмбæхсы дæ сурæт? 
Дæ сау дзыкку кæм æнхъæвзы 
Дæ урс хъуырыл уылæнтæй? 
Дæ тасгæ гуыр фæлмæн хъæзыл 
Кæм æфтауы кæлæнтæ? 
Бонсауизæрмæ хурзæрин 
Кæм райгæ хъаздзæн демæ! 
Æхсæв дæм мæй кæм худдзæни 
Йæ цæлхыдзаг цыренæй? 
Кæм агурон дæ бахудтæн 
Йæ рæвдаугæ фæлмæн тын? 
Мæ цæсты хаутæй бахуыд дæн 
Дæ фæндаджы хъæбæртыл. 
Кæм дæ, мæ цъæхдзаст донычызг, 
Цы денджызы, цы сурыл? 
Æрвгъуыз атагъа — доны хыз 
Кæм æмбæхсы дæ сурæт? 
07.1969-1970 

300 
Бестауты Гиуæрги 
<►<►♦ 
Уыцы бон сæнæфсиртæ тыдтон, 
Уыцы бон мæ зæрдæйы куыдтон. 
Сæнæфсиры гагатæ тылдысты, — 
Уый мæ цæсты гагуытæ уыдысты; 
Сау нæмгуытау сау зæххы ныхстысты, 
Арвæй хаугæ стъалытау рыстысты... 
Уыцы бон сæнæфсиртæ тыдтон, 
Уыцы бон мæ зæрдæйы куыдтон. 
Зæххы пул мыл калди, зæхх ыссымаг, 
Уый дымдта мæ зæрдæйы хъызт зымæг. 
Сау халæттæ тахтысты мæ сæрмæ, 
Хъуыстон сын сæ базырты сæр-сæрмæ. 
Арвы цъæх сæ сау базыртыл хастой, 
’Хастой æмæ зæрдæйы дуар хостой. 
Арвы цъæх ныскъуыдтæ æмæ нал уыд, 
Арвы туг сæ базырты ’хсæн хъарыд, 
Æмæ зæххыл сау къадатæй уарыд, 
Æмæ дуне доны хъазау зарыд. 
Уыцы бон сæнæфсиртæ тыдтон, 
Уыцы бон мæ зæрдæйы куыдтон. 
12.10.1969 

Уацмыстæ 
301 
<-><0> 
Уыцы бон, сæнæфсирау, цупалгай 
Рухс-рухсид ыстъалытæ тьщтон: 
Арвы цъæхы ’взист бæлæттæ балгай 
Фырцинæй хæкъуырцгæнгæ куыдтой. 
Сау халонау нал тахт хур мæ сæрмæ, - 
Хъуыстон зæды базырты сæр-сæрмæ. 
Хъуыстон æмæ дуне цардыл зарыд, 
Мигьтæй хур, сыгьзæрин донау, хъарыд. 
Æмæ зноны арвы цъæхы скъуьщтæ 
Бæлæттæ сæ базыртæй æмпъызтой. 
Мигьыл хур йæ зæрин къах ыскъуырдта: 
Нал ныгуылд, мæ тæккæ сæрмæ бандзыг; 
Хуры тынтыл сау мигьы пыскъуылтæ 
Халоны æдых базыртау — ауындзæг. 
Æмæ сау зæхх буды хæрздæф кодта, 
Æмæ никуы дидинæг нæ куыдта. 
Калмау тыхст æрмæст фæсмон мæ удыл: 
«Худинаг уыд сæрсæфæнмæ цудын; 
Худинаг уыд зæды цъæхахст хъусын, 
Тасы стъæлфæн ауынын йæ рустыл...» 

302 
Бестауты Гиуæрги 
Æз цыдтæн бæрзонд хæхтыл Амранау, 
Тасыдысты ’ндон хæхтæ мæ быны, 
Цыма скъæфта космикон æрра нау 
Мæн мæ дард планетæмæ мæ фыны; 
Дунейы ныхдуртæ, цыма, тасæй 
Алырдæм фæлыгьдысты мæ разæй... 
Уыцы бон ысчынд мæ удæн хинтæ: 
Стъалытæ сæнæфсирау, тыдтон, 
Арвы цъæхы ме стъалыдзаст цинтæ 
Уалдзæгау хæкъуырцгæнгæ куыдтой. 
14.10.1969 

Уацныстæ 
303 
<►<►<► 
Ахсæв зæрдæ афтæ райы, 
Цæй, куыд зæгьон - «хъалы дæн!» 
Уый нæ рустыл мит нæ тайы, - 
Арвæй хауы стьалытæ. 
Дымгæ здухы ’взист уылæнтæ 
Горæты неон фæзы, 
Урс къабайы слæууыд уæртæ 
Уайсадæг чындздзон нæзы. 
Афтæ удæн адджын уарзтæй 
Йемыдзаг у ацы ’хсæв, 
Ис зæрдæвæндон æвастæй 
Алкæуыл дæр атыхсæн. 

304 
Бестауты Гиуæрги 
♦ ♦♦ 
Уæлдæф - хъарм дæ хъæлдзæг худтæй, 
Рухс - дæ цæстытæй мæ цин. 
Æз зæрин цæгъдын мæ удæй, 
Ахæм амонд мæ фæци. 
Сау чысыл æхсæв дæ дзыкку - 
Афтæ ’хцон зæу-зæу кæны! 
Ехх, цы ’рдаг уысм дæ, - фæлыг у, 
Науæд фырцинæй мæлын! 
8.02.1971 

♦ <►<► 
Æз цæуын, мæ тæвд цæсгомыл къæвда 
Ихуазал уæззау цæссыгтæй уары. 
Ку мыл, арв, ды мæ уæддæр æррæвдау, 
Бастадтæн куырмæй хитгæ мæйдары. 
Æз цæуын, ыстъалытау ызгьæлынц 
Лакъон цадмæ урс æвзист æртæхтæ. 
Уый æвзист сæ ме ’рра зонд æгъгъæлы, 
Рахуыдтон сæ сгьалыты ’нгæс уæгьды! - 
Лакъон доны стьалынгæс æртæхтæ 
Ферггивынц хъæстæ калмы цæстытау. 
Кувæндæтты нал судзынц цырæгьтæ, 
Ихæгъдæуттæй зæрдæтæ бæстытæ. 
Ды, мæ цин, цы рухс бæрзæндтæм тахтæ, 
Уым сæ уд гæххæтт дидинтæм тавынц. 
Арвы цъæхæй расхъиуæг æртæхтæ 
Чъизиуылæн лакъон цæдты кафынц. 
Арвы цъæх, цыфæнды мыл узæлай, - 
Удæнцой мын нал ратдзынæ, никуы: 
Зæдтæ худынц кувджытыл кæл-кæлæй, 
Цырæгьтæ ныххуыссыдысты иугай. 
Цард тæхы мæ иувæрсты, мæнæй-ма, - 
Артуадзæг æрра сæнттæй цы кæны! 
Даниаг пыринцы загьдау, - цæй-ма, 
Ме ’ндон буар, куыд нæ фестыс цъæх фæнык!.. 
6.10.1969 

306 
Бестауты Гиуæрги 
Æз ралыгьдтæн мæ амонды цæстытæй, 
Ныууагьтон сæ æфсоны кастгæнгæ, 
Кæй нæ уарзынц, 
Фæлæ кæмæй кæнынц аргьуц, 
Уымæ. 
Зонын, 
Уыцы сæрыстыр цæстытæ 
Калдзысты сусæг æрвгьуыз цæссыг 
Мæ рацыдыл... 
Уынын, 
Мигъвæлмы фæцæуын 
Æмæ æрдзы ’мкуыд кæнын. 
Кæуын, 
Бирæ кæмæ бæллыдтæн, 
Уыцы амонды цæстытыл, 
Афтæмæй сæ лидзын дард. 
Кæмдæр 
Уарзты дунейы иууыл хъæзныгдæр цæстытæ 
Кæмæдæр мæгуыркурæджы каст кæнынц, 
Æмæ, миддзæссыг калгæ, 
Худынц... 
Æз лидзын мæ амонды цæстытæй 
Æмæ мигъвæлмы 
Æмбæхсын ме ’намонд уд 
Мæхицæй... 
31.12.1970 

ооо 
Дуне уыд, æндзыг уадау, æдзæм. 
Адæргæй истерикон цин кодтон. 
Уый, нæ зыдтон, — арвы нæрд ныццæм, 
Тугзæйау мыл рацæудзæн йæ додой. 
Прометейы риуæвзон цæргæс 
Хурæй ме ’хсæн райтыгъта йæ базыр, 
Арв мæ сæрмæ раскъуыди нæргæ, 
Мигьты ’хсæн йæ судзгæ нæмыг хъазыд. 
Уарзоны цæстыты ’нгæс цъæх арв 
Байдзаг ис æрвæрттывды цæхæртæй. 
Дæнг! — æмæ мæ тугдадзинты арф 
Азгьордтой дыз-дызгæнгæ йæ хъæртæ. 
Æмæ цæрдтæй мæрдты ’хсæн æваст 
Зоныгуылæй ауæдзыл æрхаудтæн. 
Удисгæ æрæнцади мæ каст 
Сыджытыл мæ сау цæстыты хаутæй. 
Ныр фæскъæвда хур бон у, мæрдтæй 
Сыстади, Чырыстийау, мæ уд дæр, 
Арвы цъæхы мигьы бындзыг нæй — 
Уый та мæм, мæ чъынды зæд, фæхудтæ! 
Кувын дын цырагьармæй: чысыл 
Ацы уысм фæдаргъдæр кæн уæд та ма, 
Цины стъæлфæн ма бауадз хуыссын, — 
Зæрдæмæ тыхæй бырсы цыргь хъама. 
22-28.11.1969 

308 
Бестауты Гиуæрги 
♦ ♦<► 
Уас, дæ бон дæ уа, кæд зæрдæ 
Никуы ферох кæна дæу! 
Хъуысынц фыны дæр мæ хъæртæ: 
«Уысм, бæллиццаг дæ, фæлæуу!» 
Уый, æрвæрттывдау, мæ разы 
Æхсæв авæры дæ хуыз, 
Фæлæ карз хъысмæт нæ хъазы! — 
Дарддæр рухскалгæ тæхыс. 
Мах куыд уд-æмуд уыдыстæм, 
Ничи бамбардзæни уый. 
Ды уæдæртт уыдтæ, — пылыстæг, 
Æз — дæуæн нывгонд æлхуый. 
Æмæ ’лвыстаиккам хъуамæ 
Ахæм дариаг æндах, - 
Ноджы сфидыдтаид заман 
Æмæ радаиккам мах... 
Систон ме ’нæрцæф бæллицыл 
Бар-æнæбары мæ къух, 
Æмæ дард мæхицæй лидзын, 
Фæлæ дзæгьæлы — мæ дугъ!.. 
Исты амонды къæсæртæ 
Къахтон? — фаг тухи мын нæу?!. 
Уастæн бартхутæг уа зæрдæ, 
Чи нæ ферох кæны дæу! 
1976, Коктебель 

♦ «►<► 
Хъæлдзæг фынгыл афонмæ дæ разы 
Сау сæнимæ рог кæл-кæл ивылы, 
Минмырон хъазайнаг фæндыр хъазы; 
Цин дæ удмæ никæцæй ныхилы. 
Арв у, афтæ, — стъалытæй хуынчъытæ, 
На уæдæ Хуыцау кæсдзæн уæларвæй! - 
Барджынæй дæ фарсмæ бады чидæр, 
Уæд цæуы дæ удыл та мæ барвæнд. 
Сусæгæй дæ нымд цæстыты малы 
Ме ’нхъæлцау æнкъард цæссыг дзыназы. 
Расыг æхсæв кафы æмæ зары, — 
У, цыма, нæ удты раз æназым. 
Рухсы тын æваст æрмынæг уаты, - 
Аскъуыди дæ сæнтты таг ивазгæ: 
Бухъзæрдæ фæрныг кафæг дæм хаты, 
Сыстадтæ рæхснæг талайау тасгæ... 
Къултыл æмдзæгъд ахæцыд фæйнæрдæм, 
Цар ыстоны фæндыры цъæхахстæй. 
Нал æнцайы цины хъæр йæ нæрдæй, 
Баззадтæ зыд цæстыты ’хсæн ахстæй. 
Ацу, баууæнд амонды тæрæзтыл! - 
Кафут ныр кæуынæввонг æрхæндæг: 
Сусæггаг æвзист цæссыг дæ цæсты, 
Расгуыты хæццæ хъазты — дæхæдæг. 

310 
Бестауты Гиуæрги 
Рухс 
Куыд ныггуыппæг æхсæв, куыд бамыр, 
Йæ дæлбазыр цавæр ныттар... 
Мæ зæрдæмæ ’ртхосæн уæд та мын, 
Арв, иунæг ыстъалы ныддар! 
Æнæбын уæрмау мæ фыдталынг 
Бæллицбастæй дары кæмдæр. 
Мæ удлæууæн рухс цард, уæд та мын 
Æвдадзæн — дæ сыбыртт, кæм дæ! 
Нæ уынын, нæ хъусын, нæ хатын, 
Кæм ма ’мбудын ад æмæ тæф! 
Æдзæмæй мæ рæуджыты бады 
Лæсæнау бæзджынахст уæлдæф... 
Æндидзынц та царды фæрæзтæ, 
Уæларвы тæраз та фæкъул. 
Фыдфын æхсæв атахт, фæфæстæ, 
Фæсхохæй ысрæмыгьта хур... 
Фæцæуын, ивылы мæ уæнгты 
Гуылф-гуылфгæнгæ дунейы рухс. 
Мæ фарсмæ - цырагь адæм уынгты, 
Уæд се ’хсæн та’— саударæг ус?!. 

Уацмыстæ 
311 
Уый дысон куы стахти фыдæхсæв, — 
Æрхаудис йæ базыры сис. 
Ныр фестади бæстæ чындзæхсæв, 
Ныр атади таримæ рис. 
Дзæнæтон æхцон цин æнкъарын, 
Сырх арвырон фестад мæ уд. 
Дæлдзæхх фæуæнт тар æхсæв, талынг! 
Уæ, рухс бонтæ, арфæйаг ут! 

312 
Бестауты Гиуæрги 
♦ <►<► 
Арвæй мæм дыууæ цъæх цæсты каст, 
Хинæй - хызт, Хуыцауы удау - раст; 
Уыдон мын æууæнчы ’взагыл загьтой: 
«А зæххыл æрмæст дæу ыстæм мах». 
Ризгæ мын мæ зæрдæйы ныууагътой 
Фидарæн æрвгьуыз цæссыджы ’ртах. 
Артуадзæг дыууæ тæнæг былæй 
А мæнг царды растдæр дзураг нæй; 
Ризгæ мын «æрмæст дæу ыстæм» загьтой, 
Нал сæ хъуыст дызæрдыджы «мæгъа», 
Сырх чысыл тырысайау ныууагьтой 
Фидарæн мæ хус былтыл сæ пъа. 
Амонд мыл цы зарджытæй скаст, 
Удæй-удмæ минæвæрттау раст, 
Уыдон мын зæрдæйы ’взагыл загътой, - 
Амæлæтмæ кувдзыстæм дæуæн. 
Фидары нысанæн мын ныууагьтой 
Ме уæнгты æрвæрттывды тæмæн. 
Ныр ысуасыд сайæгой æвзаг, — 
Рагæй-рæгмæ рухс амонды знаг. 

Уацмыстæ 
313 
Карзæй мын мæрдон хъæлæсæй загъта: 
«Се ’ппæт дæр фæлывд ысты, мæнгард». 
Фидарæн мæ риугæрон ныууагьта 
Тугамæст æнæкæрддзæм цыргъ кард. 
Амондмæ дыууæ фæндаджы нæй, - 
Арвы цæф, ныннæр мæ сæрмæ, цæй! 
Арвы цъæх, кæд мыл кæлдзынæ фаркгай, 
Рæвдздæр уæд нызгьæлæн у, ныммур, 
Аскъуый, зæхх, мæ къæхты бын къуыбаргай 
Халонау мын сатæгсау у хур. 
30.10.1969 

314 
Бестауты Гиуæрги 
<►<►<► 
Бонтæн хур нынныгуылд, 
Талынджы тыхсынц. 
Æхсæвты дæллагхъуыр 
Сгьалытæ хуыссынц. 
Æхсæвтæн сæ цинæн 
Нал и ныр кæрон, 
Бонтæ та дæлдзиныг, 
Бонтæ та - гæндон. 
Бонты ирд цæстыты 
Æхсæвтæ хуыссынц. 
Рухсыл, сау мæстытау, 
Сау мигътæ тыхсынц. 
Дуне нæу уæлгоммæ, 
Зарæг у æмыр; 
Никуы ’рцæудзæн бонмæ 
Стъалыты дзыгуыр. 
Тар уыдзæн кæронмæ 
Стъалытæй дзыгьуыр, 
Рухс бонæн зындонмæ 
У йæ фæндаг ныр... 

Уæ цъæхдзаст ыстъалы! 
Й’ адавæг æхсæв! — 
Ме ’рхæндæг ыстъæлы: 
Мацыуал, дам, зæгь, - 
Бафхæрдтон дæ цасдæр, 
Ныр æппæт фæци: 
Н’ ахуыссыд мæ маст дæр, 
Не ссыгъди мæ цин. 
Хъатара та сафтид, 
Нал дзы и нæмыг: 
Ныр мæ хъыг кæд рафтид, 
Уаин кæд æмыр. 
1110.1969 

316 
Бестауты Гиуæрги 
<►<►♦ 
Æгъуыссæг æхсæвтæ, 
Сæргуыбыр, æмырæй 
Цы лæуут мæ разы 
Тæфæрфæсгæнджытау? 
Сымах та цы ’руадзут 
Сынтбазыр дзыккутæ 
Мæ цæссыггы цадмæ, 
Мæрддзыгой хæристау? 
Сæумæйæ мæ рудзынг 
Æрвгъуыздзаст куы свæййы, 
Цæмæн ыл фæризынц 
Уæ цæссыджы ’ртæхтæ? 
Æви ма нæ зонын, 
Цы цæуы мæ удыл 
Æмæ мын йæ зæгъын 
Нæ уæндут æргом. 
Æнхъæлут, нæ уынын — 
Нызгъæлæн и дардыл, 
Кæлдзæни мыл фаркгай 
Æнусон цъæх арв. 
Æнхъæлут, нæ хатын, 
Зæхх аскъуыд мæ быны 
Æмæ мæм кæрæфæй 
Æнхъæлмæ кæсы? 

Æгьуыссæг æхсæвтæ, - 
Мæ иунæг хæлæрттæ, 
Æппæт дæр æмбарын, 
Æппæт дæр уынын. 
Ныфсытæ нæ домын, 
Уæ сæртыл ысхæцут, 
Уæ был ма мæм иу хатт 
Фæзыхъхъыр кæнут... 
Ныфсытæ нæ домын, 
Мæ цæстыты ирды 
Æмбыуар æрлæуут 
Кæрæдзимæ ’нгом. 
Уый, чи зоны, радта 
Уæ талынг дæлбазыр 
Дывыдойнаг удæн 
Мæрдырох, æнцой. 
25,09,1969, Æмбисæхсæвæй райсоммæ 

318 
Бестауты Гиуæрги 
Кардимæ ныхас 
Дæу иу æрра лæг сарæзта мæ марынæн; 
Мæ риуимæ дæ фындз ыссис æмарæн. 
...Уæд цъаммæрттæ фæхуддзысты сæ дзыхы дзаг. 
Уæд, зонын, алчи, алчи дæр мыл худдзæн, 
Фæлæ уыдзынæн æз зæндджындæр уыдонæй: 
Зæххы къорийыл иунæгæй бæрзонд лæугæ, 
Æз зондзынæн, æз зондзынæн æрмæст — 
Цæссыг калынæй туг калын хуыздæр у! 
Дæу иу æрра лæг сарæзта мæ марынæн; 
Мæ риуимæ дæ фындз ыссис æмарæн. 
Мæ зæрдæйы рæхджы кæрддзæм куы ссарай, 
Уæд иунæг уд, мыййаг, куы кæна марой... 
Зæгь-ма, зæгь-ма, мыййаг, кæд уый кæудзæн, 
Уæд а ’рра дуне не ’рхатдзæнис никуы — 
Йæ иу æрвгьуыз цæссыджы аргь кæй нæу. 
Æмæ мæрдты цы баззади мæнæн, — 
Йæ цæссыджы раз зоныгыл лæудзынæн. 
Йæ цæссыгмæ ныддардзæн хур йæ тын. 
Æз уыцы тыныл атындздзынæн арвмæ, 
Æнæуæзау уым уæлдæфы цæудзынæн 
Ыстъалыйæ ыстъалымæ гæппгæнгæ; 

Уацмыстсе 
319 
Мæ зæрдæ хурæй фестдзæнис ыстырдæр, 
Æмæ ныллæудзæн сау зæхмæ мæ удæй 
Сыгьзæрин доны бур-бурид цыхцыртæ; 
Сыгъзæринæй куы сахуырсой сæ удтæ, 
Уæд ничи худдзæн, ничиуал мæныл. 
Кæй ыслæууыдтæн уыдонæй бæрзонддæр, 
Кæй зонын кувын, рухс хуыцæуттау уарзын, 
Ныббардзысты мын уый хæларæй уæд. 
Æмæ мæ хæдзар, ме ’нусон хæдзар, — 
Мæ зæххы къори кувæндон уыдзæн, 
Æмæ мæ хæлар, ме ’мтуг адæм се ’ппæт 
Ыссудздзысты бæсты сæры тых - уарзтæн, 
Муртаттæгтау, сыгъдæг мыдадз цырæгътæ. 
Дæу чи сæнтдзæф лæг сарæзта мæ марынæн?! - 
Ис не ’хсæн зæххæй арвмæйы ’мбæрц арæн. 
27.09.1969 

320 
Бестауты Гиуæрги 
<►«►♦ 
Æмæ цæуын, æмæ кæуын уæрæх уынджы, 
Мæ туджы мигьтæ ленчытæ кæнынц, 
Æмæ мæ уды хаосау æнхъæвзы... - 
Цы ’нхъæвзы, уый бæрæг-бæлвырд нæ хатын: 
Æви у уый планетæты мæнг рухс, 
Æви мæ хæццæ, змæст æнусы уазал... 
Æрæввахс ысты арæнтæ кæрæдзимæ, 
Ыснарæг ауæдз цард æмæ мæлæты ’хсæн. 
Æмæ тæлфынц мæ мигъасæст цæстыты 
Зæххы къорийыл хилæг адæм се ’ппæт. 
Æцæгæлон планетæтау мæ фæрсты 
Æрцъелф кæнынц мæ зонгæ хъал чызджытæ, 
Æмæ нæ зонынц, — уазал манекентау, — 
Кæй нæ ныдзæвы се стъæлфæн мæ удыл... 
Цæуын, кæуын уæрæх уынджы æргом, 
Лæгæрдын чъизи худинаджы малы, 
Кæсынц цымыдис дунейы сæрхъæнтæ 
Æмæ уæззау ызды цæссыг кæй калын, 
Зыны сæм уый мæ лæмæгь æмæ райынц, - 
Сæхи хуызæн лæмæгь лæг ма кæй ис. 
Æз та кæсын сæ сæрты ирддзаст арвмæ, 
Хæлбурцъ кæны уым зæххы фæздæг калмау. 
Ысиу ис уыцы чъизи, сау фæздæджы: 
Къæрных бардуæгты ихрихи, хуызивд худт, 

Уацныстæ 
321 
Сæхи сайæг ыстъалыты мæнг амонд, 
Цæссыджы ’мбæхст фыдæфхæрæн тæригъæд, 
Бæрзонд зæрдæ, тыхджын лæгты ныхкъуырд цин, 
Хæлæг дам-дум, хъахбай удты æлгьаг монц, 
Бæрн æмæ кады асинтыл хæрдмæхылд, 
Сæ рельсытæй, сæ орбитæтæй иппæрд 
Тæхгæ поездты, стъалыты цъæхахст... 
Æмæ кæуын ызды цæссыгтæй æз, 
Æмæ дæн æз ыспырхæввонг планетæ: 
Цæмæн æрзайы сау фаджысы уарди, 
Цæмæн ахоры зæххы фæздæг арв?! — 
Цæуын, кæуын мæ мигъасæст цæстытæй. 
Дыз-дыз кæнынц антеннæтæ мæ хъусты, 
Кæм ма баззади морзе, телетайп! — 
Тæхынц фæздæгау саубазыр газеттæ 
Æмæ ныдзæвынц арвы цъæхыл калмау: 
Уый, Адам æмæ Еуайы рæсугьд цот 
Нуазынц морфи барвæндæй, зыдæй 
Æмæ дзы халынц дунейы гармони... 
Цæуын, кæнынц антеннæтæ дыз-дыз, 
Галактикæтæ хъинц-хъинцгæнгæ змæлынц, 
Æмæ мæлинаг сау зæххы фыдмитыл 
Æнæмæлæт мæ сау цæстытæй худы. 
1.11.1969 
11 Бестауты Гиуæрги 

322 
Бестауты Гиуæрги 
<►♦<► 
Ды нæ зоныс, ды нæ хатыс ницы, 
Афтæмæй мæ зæрдæйы цæрыс; 
Бацыди мæ къæмдзæстыг бæллицы 
Ме ’вастæй тæмæнкалгæ дæ хуыз. 
Раст цыма сæ кæрæдзи нæ удтæ 
Агуырдтой æнус-æнус куырмæй: 
Ды кæмдæр зындоны рисæй дудгæ, 
Æз мæ фæндаг не ссардтон нырмæ. 
Абон дæм мæ фæллад цин æрхастон, 
Мæнæ цыма де ’ммызул, дæ къай. 
Байрæджы, - дæ зæрдæ дын ныббастой 
Фæрныджытæ дадзингай, тæггай. 
Зæхмæ дæ цы бирæ тыхтæ ’лвасы, 
Атонин дæ уыдонæй бæргæ; 
Космикон ракетæ нæ — зынгбазыр - 
Ахæссид цæхæркалгæ, нæргæ. 
Атæхин æмкъай бæлонау демæ, 
А дунейыл ауигъин мæ къух, 
Ахæссин æнæзонгæ дунемæ 
Сусæггаг кæлæн уарзтæн йæ рухс. 

Уаигмыстсе 
323 
Искуы дард планетæйыл æрцæрин, 
Амондджын — дæ бахудты фæрцы. 
Къухдарæн дыл бакæнин сыгьзæрин, - 
Урс æнгуылдзыл не сфидауид, цы?! 
Уыцы дард, æцæгæлон тыгъдæдтæ 
Уаиккой дæ цæстытау æрвгъуыз, 
Æмæ дарис арвырон сæрбæттæн, 
Æмæ уаис зæххы хъыгтæй хызт. 
Дамæмхиц хъæстæ цæстытæй хибар, 
Дурхалæг хæрам æвзæгтæй дард, 
Уым æнус ыстъалытау сæрибар — 
Уадзиккам æрвон уарзтæй цъæх арт. 
Æз лæууин мæ зонгуытыл дæ разы, 
Нал уаин зæххон æгъдæуттæй баст, 
Æз кæнин уыраугæ цинæй расыг, 
Уалдзыгон æхсæвы тæфау раст. 
Æз кæнин дæ къахы бынтæн пъатæ, 
Адæргæй кæл-кæлгæнгæ кæуин. 
Ничи нæ нæ рахонид æрратæ, 
Ничи нын нæ хъыгдарид нæ цин. 
Тухин дын дæ дзыккутæй мæ цæсгом, — 
Цæссыг сыл ыстъалытау кæлид, 
Де ’вдадз былтыл мидбылхудт - æлутон - 
Рухсуылæн æнхъæвзæнтæ кæнид. 

324 
Бестауты Гиуæрги 
Де ’нæкъæм æхсыргьуыз буары ферттывд 
Бацъынд кæнид, бакуырм кæнид цæст, 
Нарæг астæу афтæ тасид ме ’ртты, 
Мæнæ цыма уадтымыгьы хъæз. 
Уæд мæ уд зæрин ысуадзид бур тау, - 
Адам æмæ Еуайы цæуæт: 
Сабитæ, цъæхдзаст зæды хъæбултау, 
Хиликкой дæ рухс уæрджытыл уæд... 
...Уыдон дард планетæйыл сæнттæ сты, 
Дзуарæвæрд — нæ фæндæгтæ кæрдтау. 
Ризы ’нкъард, æрвгъуыз цæссыг дæ цæсты, - 
Рагæй дæр мæ хъысмæтæн æвгъау. 
Уый та куыд, - мæн тыххæй дæр-ма дудай! 
Уæд фæлтау мæ ингæныл фæку; 
Зæдбадæн кæй ыскодтай мæ удæй, 
Уый дæр мын цæрæнбоны фаг у. 
1969 

Цезары монолог 
Æз ахуысдзынæн а дунейы стъæлфæнау, 
Æз ахæсдзынæн а дунейы хъизæмар. 
Мæ фæллад бон æнафоны куы ’ризæр уа, 
Мæлæт мын уæд уыдзæни даргь, ыстыр фынау. 
Уæддæр хъысмæты тугамæхст цалх тулдзæнис 
Æмæ кæндзæн йæ быны цъист рæстаг удты; 
Æмбисвæндагыл тугтæригьæд хурзæрин 
Ныгуылдзæни поэты цæсты гагуыты; 
Къæс-къæсгæнгæ уæддæр кæлдзысты фидæрттæ: 
Æнус-æнус кæрон нæ уыдзæн удхарæн; 
Кæйдæр амæндты даргь æнгуылдзтыл чидæртæ 
Æвæрдзысты зæрин хъадаман — къухдарæн: 
Сыф-сыфгæнгæ, хъæстæ кæлмытау, таустæ 
Тъымы-тъыматы хъусæй-хъусмæ хилдзысты, 
Дзуарылæг куы уай, уæддæр, хуыцауыстæн, 
Мæлæтмæ дæ зындоны зин æгьгъæлдзысты; 
Дæ хуыздæр хæлар - Брут дæм кард ысласдзæнис; 
Æмæ дын æй ныссадздзæнис дæ зæрдæсæр; 
Дæ уарзон дын дæ ризгæ удæй хъаздзæнис, 
Амранау дын дæ игæр хъардзæн цæргæсæн; 

326 
Бестауты Гиуæрги 
Меркантилизмы бур дæндæгтæ ’хсындзысты 
Йæ сау ыстджытæ ацы зæххы къорийæн, 
Зылынджынау тæпгтуд рæстдзинад хиндзастæй 
Æмбæхсдзæнис йæ фæскъæсæр историйæн... 
Æз ахуысдзынæн а дунейы стъæлфæнау, 
Уæддæр ма дзы ныууадздзынæн фыдхъизæмар. 
Мæ фæллад бон æнафоны куы ’ризæр уа, 
Мæлæт мын уæд уыдзæни даргь ыстыр фынау. 

Уацмыстсе 
327 
Нефертити 
л... 
Ме ’рхæндæг цырагьхуыст Нефертити, 
Ныр мæйрухсы аууонау цæуыс, 
Уазал худы де ’рвон уындæй цъити, 
Арвыроны нал хъазы дæ хуыз... 
Хуртæ нæ, мынæг мæйтæ дæ хъуыртæй 
Ныр æнкъард, къæмдзæстыгæй кæсынц, 
Цæстытæ сæ дæргъæлвæст зыхъхъыртæй 
«Уагæры цы ракодтам?» — фæрсынц. 
Уæ, бынбауай, а дуне, бынбауай, 
Кæд дæ бон цы фидыцæй фæцух! 
Кæд дæ ирд зæххон хуртæй куы хъауай, 
Уæд уæларв дæу никуы скæна рухс!.. 
Уый кæддæр йæ сау дзыккуты хаста 
Уалдзыгон ыстъалыджын æхсæв, 
Уый æрмæст æууæндыд æмæ уарзта, 
Æмæ кодта дидинджыты тæф. 
Йе ’нæбын рæсуг цæстыты малæй 
Цинуылæн, æлутонау, ивылд, 
Дæндæгты цырен фæрдгуыты халæй — 
Мидбылхудты удыхос тыфыл. 

328 
Бестауты Гиуæрги 
Уадулты - сæуæхсиды тад цъити, 
Ирд æртахы хуры тынау рызт. 
Раст, цыма, мысыйраг Нефертити 
Рухскалгæ йæ зæппадзæй ысхызт. 
Уый уыдис æгасæй дæр цырæгътæ, 
Электроны стьæлфæнтæ дзы калд. 
Уарзты зарæг мин уадындзæй цагьта 
Æмæ худт йæ фидыц уæнггæй цард. 
Фæлæ иухатт фескъуыди йæ худын 
Æмæ ’рталынг алфæмблай æваст. 
Калмы ссырау аныдзæвд йæ удыл 
Ихуазал хъæстæ зæрдæйы уарзт. 
Цинуылæн мыдгъуыз цæстыты аих, 
Ахуыссыди мин цырагъы рухс. 
Дуне, дуне, уаих фæуай, уаих, 
Кæд дæ бон цы фидыцæй фæцух!.. 
Ме ’рхæндæг фæсмонгонд Нефертити 
Не ’хсæн ныр сæргуыбырæй цæуы. 
Æмæ йе ’мпылд мидкъуыбыры дидин 
Рагуалдзæджы уазалыл кæуы. 

Уацмыстæ 
329 
♦ ♦♦ 
Мæнæ, гъе, мæ сусæг сæнтты уаз къуым; 
Ардæм дæр мæ ’рхаста, уарзт, дæ хин. 
Ме ’ргъæвст цин, дæ къуындæг агьуд аскъуын, 
Арвы милтыл асæрф ныр дæхи. 
Ам-иу рацыд райсомæй сæныкгæс, 
Хæхтыл-иу чысыл хурау ыскаст. 
Сындзыдон, дæ малмæ-иу куы ныккаст, — 
Зæд-иу æм дзы бахудтис æваст. 
Рог уддзæф, дæ бон ныччифай, уастæн, 
Уыцы зæды къалиуæн чызгæй 
Де ’ртты тасыд йе ’рдунарæг астæу, 
Барджынæй йæ хъазхъуырыл тыхстæ! 
Цины хос дæ, хурзæрин, мæ удæн, 
Рухс фæндаг мæ сæрастæу ыскæн. 
Ды кæддæр йæ сау бæзджын дзыккутæн 
Кодтай ам фæлмæн пъатæ чъызгæ. 
Арфæйаг уай абонæй мыггагмæ, 
Уæлæ хæхты удлæууæн рæхыс, — 
Фидарæн йæ зынцарды фæндагмæ 
Рахаста йæ цæстыты дæ хуыз! 

330 
Бестауты Гиуæрги 
Уды хъарм къæрттыты ’нгæс тыччытæ, 
Хъазыд уæ йæ даргъ æнгуылдзтæй ам; 
Радзурут-ма, ме ’мкарæн чызджытæ, 
Цал хатты йын кодтат-иу хæрам. 
Цал хатты, йæ рæстаг хъыг æмбæхсгæ, 
Худтаид кæуындзастæй, нæ саст; 
Даргь дзыкку-иу фесхуыстаид уæхскæй, 
Ногæй та-иу самадтаид хъазт! 
Уæ, сæууон налхъуыт-налмас æртæхтæ, 
Кæд йæ цины хъарм цæссыгтæ стут, 
Судзы уæ, чысыл зæрин цырæгътау, 
Абон дæр йæ мидбылты фæхудт! 
Карз уæлдæф, цæмæй мæ кæныс расыг? 
Кæд йæ сонт ыстъæлфæнджын кæл-кæл 
Абон дæр дæ ронг уылæнты нуазын, 
Нуазын æмæ разылди мæ сæр! 
Дардæй хи кæмæн кодтон нывæндтæ, 
Уыцы къуым, æрдаг уай афтæ ды, — 
Равдис мын дæ цъæх нæууыл йæ фæдтæ, 
Мæн сæ уæлæ батайын фæнды. 
30. 08. 1971. Хъæдгæрон. 

<►<►<► 
Царды талынг тархъæды цас фæхылдтæн саугуырмæй! 
Зæрдæ никæй нал хъуыди, риуы бандзыг, бакъуырма... 
Уæд цы ’ртахт æвиппайды уагæры мæ иувæрсты: 
Ме уæнгтыл — фæфиппайдтон - артуылæн ысирвæзти. 
Уарзты гени ’ндонбазыр ме ’хсон удыл асæрфта — 
Æмæ калы стъæлфæнтæ — арвæрттывдау тасæфтау. 
Райхъал ис Амраны туг, сызмæлыд мæ дадзинты, 
Фестадтæн æнæнтау хур, циу цырагъ мыдадзын та! 
Уый æрцыд йæ дард кæрон ме ’ндзыгæн, мæ мæлæтæн: 
Байгом и мæ цæсты раз ног дуне алæмæтон. 
Эллипстыл дзы, раст цыма электронтæ атомы, 
Зилынц мириад хуры æмæ зæрдæ ратоны; 
Хуры хаутыл — ауындзæг ирд æвзист ыстъалытæ, 
Худгæ ’нхъæвзы цардуалдзæг арвырæттæй алырдæм. 
Ахызти мæ хуры тын, — судзын, цыма, дзыуары, 
Гъе, цыма цыкура дæн — рухс кæлы мæ быуары. 
Ныр цæрын, цырагь дарын цас мæ бон у, ме скæнæг! 
Цас мæ бон у тох кæнын! — мисхал тых мæ не скуынæг. 
Ныр æвгьау дæн сау мæрæн, уарзты гени, кувын дæм: 
Ма мæ бауадз амæлын а цардыл æнувыдæй! 

332 
Бестауты Гиуæрги 
Бургъустан 
Фрагменттæ кадæгæй 
ЧИНЫГКÆСÆГМÆ 
Æз цæуын Бургьустаны хæстмæ, 
Чи зоны мæ не ’мбарыс рæстмæ, 
Уæд, мæ хæлар, хъус: 
Æз цæуын Бургъустаны хæстмæ, 
Ма мын айс ме ’нахуыр ми цæстмæ; 
Нæй мæнæн æнус. 
Æз - поэт, рæстдзинады салдат, 
У мæ тох, мæ цæрыны бынат 
Ивгъуыд, абон, сом. 
Замантæ мæ зæрдæйы фыцынц, 
Кардæлвæст æнустæ дзы хæцынц 
Туджджынтау æргом. 
Искуы скиф, кæнæ хъæдцаг сармат 
Фехста кæд æнаххос лæгыл фат, - 
Уæд мæ риуы сагьд; 
Карз тохы сæрибары салдат — 
Цардцыбæл алайнаг-иу куы ’рхауд, - 
Туг мæ риуæй тагъд. 

Уацмыстæ 
333 
Уый æхста рæстдзинады знаг мæн: 
У мæ зæрдæ фатдоны хуызæн, - 
Хъаматы кæрддзæм. 
Судзы ныр мæ удæн заман буд. 
Ацу ды, - куыдфæнды дæр мыл худ, - 
Нæй мæ дзырдты къæм. 
Зонын æз мæ карз рæстæгæн й’ аргъ, - 
Хуры й’ армы, раст цыма — цырагъ, 
Рухскалгæ хæссы. 
Гъе, фæлæ тæрктахт куы скæны хатт, — 
Сысты знæт йæ дæлбазыртæй уад, 
Хурзæрин хуыссы. 
Уæд мæ уд — гипнозгондау æндзыг - 
Атомон ракетæйы фындзыл 
Баззайы тыгъдæй... 
Гъе, фæлæ дзæнгæдадзагьд ысси 
Ме ’нусæн йæ номхæссæн æфсин, - 
Баууæндæн ыл нæй, — 
Хъæр кæнын — æппæтæмбарæг лæг: 
Раттут мын мæ зæрдæйæн æууæнк, 
Ма хилон куырмæй!.. 
Сомбонмæ ныцъелф ласы мæ уд, 
Ног дуне неон рухсæй ныххудт 
Риуыдзаг зыдæй. 

334 
Бестауты Гиуæрги 
Цинæй - рухс, лæджы мæтæй - хъæдгом, - 
Фесты уым мæ зæрдæ космодром, — 
Сагьæсты тæхæн... 
Гъеныр мæ кæд бамбæрстай рæстмæ, 
Уæд цæуын Бургъустаны хæстмæ, 
Базырджын бæхыл. 
А зæххыл йæ равзæрдæй нырмæ 
Туджы лæг куы лæгæрды хъуырмæ, 
Уæд Бургьустан циу? 
О, нæ домы йе стырæй уый дис. 
Уымæ ахæм сусæгдзинад ис... — 
У ныгæд æниу. 
Уыцы тугкалд фæзилæны ’рцыд, 
Цардвæндагæн тохы зынджы уыд 
Ахизæн æрмæст. 
Уый уыдис историйæ нывгонд, 
Домдта дуг чырыстонæй нывонд 
Æмæ ’рцыди хæст. 
Уым мæнмæ мæ тохы хай кæсы. 
Уым рæстдзинад дæлсыджыт хъæрзы, 
Зæхх кæны дыз-дыз. 
Ахæм хъуамæ басгуыха мæ дзырд, — 
Рухскалгæ куыд сыста зæххæй цырт, — 
Раст зæрдæйы ныфс. 

Уацмыстæ 
335 
Цыртытæ, чысыл уой æви стыр, - 
Цардвæндаджы раст нысæнттæ сты - 
Фæзилæнты сагьд. 
Алы ран-иу каликкой цæхæр! — 
Зæрдæ тары нал кæнид дзæгъæл, 
Хурмæ уаид тагъд... 
Ме ’нæрцæф чысыл адæмы уд, 
Ды цыртау Бургьустанæй ныххуд, — 
Ууылты цæуы 
Дунейы сæйраг фæндæгтæй иу, 
Уым ыслæуу рæстдзинадимæ ’мриу, — 
Фидæны хъæуы!.. 
Æз цæуын Бургьустаны хæстмæ, 
Иу уысм дæр фæлæууæн нæй фæстæ. 
Цæй, хæрзбон уал ныр! 
Фод дæуæн тæрхоны хай мæ хæст, 
Макæд бон мын ма фæкæн æрмæст 
Мисхал дæр хатыр. 
ЭПИГРАФ 1917-1920 АЗТÆН 
Бум! Бум! Бум!.. - 
Æнæфсармæй нылгьиты 
Сармадзан, хæрдмæ сдаргæ йæ фындз. 

336 
Бестауты Гиуæрги 
Та-та-та-та!.. - 
Пулемет ныссиды, 
Топпытæ сæ тардзæгьдæн кæнынц. 
Ми-æ-æ-æ!.. - 
Бæх йæ барц ныттилы, — 
Уасгæ ныр зынгхуыст барæджы скъæф!.. 
Ризы зæхх, æнуд уæлдæфы зилы 
Хъарм туг æмæ топпыхосы тæф... 
Зæхх, гигант мæлдзыджыты губаккау, 
Сызмæлыд æмхуызон æмæ кæс: 
Къогьодзи бынат æрдомдта й’аккаг, 
Галуантæ быныл кæнынц къæс-къæс. 
Уды бартыл тохмæсидт, уырысау, 
Хæхты дæр ныййазæлыд æваст. 
Цъититы ’хсæн тугамæхст тырыса 
Дидинау сырх-сырхидæй ыскаст. 
Цард ивылы лакъонæй, ызмæстæй, 
Гамхуды нымбæхста знаг йæ хуыз. 
Алчи — ’ххуыс рæстдзинадæн ныхæстæй, 
Чи йын уа хъуыддагæй цымæ ’ххуыс? 
Балбирæгъ йæхи фысдзармы стыхта, 
Хъæр кæны, уæрыкк, дам, дæн æз дæр. 
Скъæфæг сырдтæ бамбæхстой сæ ныхтæ, 
Лæг нæ зоны, чи сæ у хуыздæр. 

Уацмыстæ 
337 
Не ’взары цырагьау судзгæ тигьыл 
Хаттæй-хатт сырх тырысайы рухс, 
Æмæ хиты сау мæйдары, мигьы, 
Фæндагмæ йæ цæсты тигъ ныуурс. 
Алчи домы хай æрцæуæг дугæй, 
Чи кæй фарс у, — 
Нæу бæрæг æххæст, 
Æмæ хъавы адæймаджы тугæй 
Зæххы дойны басæттынмæ хæст. 
ПРОЛОГ 
Басыгъд Хуссар Ир, нывзалы. 
Йе ’хсæв саудалынг - сынтау, 
Нал — æвзист мæй, нал — ыстъалы, — 
Алцы фæздæджы ныссау. 
Арвмæ, стыр мæрдрох ингæнау, 
Тар æгуыппæгæй кæсы, 
Исчи иу хъыпп-сыпп куы скæна, 
Уымæй тынг, цыма, тæрсы. 
Хатт ма скæуынц куыйтæ ’мбуйæ,— 
Ниуынц уæзгуытыл дзæгъæл. 
Дымгæ, урс пыхцыл дзыккуйау, 
Тилы фæздæджы фæдзæл... 
Уый йæ бæрзæйæ хæххон лæг 
Иу бон ку ’аппарид æфсондз. 

338 
Бестауты Гиуæрги 
Уæдæ нал кæсыс мæ коммæ?! - 
Æмæ знаг ыссардта ’фсон: 
Зæхх мæн у! 
Куыд дæу у? Зæххæй 
Иумæ равзæрдыстæм мах. 
Æз цы уæлдай уон æнæ хай? 
Ды цы уæлдай дæ паддзах?! 
Мах куы райгуырдыстæм, — йемæ 
Не ’рхаста нæ иу дæр зæхх. 
Намæ не ’нусон дунемæ 
Чи нæ ц’ ахæсдзæни, — зæгь?! 
Æз æфхæрд æгæрдæр федтон, 
Ныр сæрибары дуг у. 
Фæсрагь, фæсцæгат советон 
Ис дзæнæт æмæ йæм цу! 
Зæхх мæн у, фæлæ мæ дзырдтæ 
Не сты кæд дæуæн æгъгьæд, 
Уæд мæ хъуыдытæ бæлвырддæр 
Мæнæ сармадзан зæгьæд!.. 
Ирыл судзгæ цæхæр разæй, - 
Ехх, лæгæй-лæгмæ хæцид! 
Арт æй ахаста йæ разæй 
Æмæ фæсæфцæг фæци... 

Уацмыстæ 
339 
Цæгат — тохвæллад, фæлмæцыд, 
Фæлæ лæг кæдæм цæуа. 
Уæвгæ фысымтæй кæмæн ц’ уыд, 
Æмæ уазджытæн цы уа! 
Тых кæм нæу мæгуырыл алцы! 
Нал и лигьдæттыл хъуын-хъис; 
Тиф хъырттызмæлæг нæ уадзы, 
Сау низ сæ фæкодта ’мбис. 
Хъæдтæй абырджыты балтæн 
Лидзæг адæммæ сæ хъавд. 
Ныр сæ фос, сæ иугай галтæ 
Фесты хуыснæджытæн давд. 
Уд уæззау кæны хъуырдухæн, 
Нал и тухитæн фæуæн. 
Нал фæстæмæ ис ыздæхæн, 
Нал дæр размæ и цæуæн. 
Домы мастисæг хъæбултæй 
Зæхх — ныййарæг мад — æххуыс, 
Фæлæ мин-мины сты буртæ, - 
Минтæм армыдзагæй бырс! 
Уыд, æфхæрд ирон, æдзухдæр 
Ленин де стыр тых, дæ ныфс, 
Фæлæ Ленин дæр йæ къухтæм 
Ныр æмхасæнтæ кæны. 

340 
Бестауты Гиуæрги 
У республикæ уынгæджы, 
Зилы Кремлы сæрмæ сынт. 
Дæлæ денджызæй æрæджы 
Ноджы «сау барон» фæзынд... 
Æмæ Ленинимæ ноджы 
У Жорданиа фидыд, 
(Ленин - зондджындæрты зондджын - 
Зоны, — уый кæнын кæй хъуыд.) 
Уæдæ мастисыны уаз фæнд 
Арф дæ зæрдæйы нывæр, 
Хæстæн бафæдзæхс дæ развæд 
Æмæ басгуыхай дывæр. 
Ратт дæ фæстаг туджы ’ртах дæр, 
Хæц, дæ быцъынæг ыскъуын, - 
Мигьты сау хъулайæ тагьддæр 
Хурау ратона Мæскуы. 
ТОХМÆСИДТ 
Арв ныннæрыд кæмдæр, 
Ног та ферттывта кард. 
Ацыд араугæ хъæр, 
Зæрдæ фестадис арт. 
Хойы Врангель йæ риу: 
«Уæдæ фенут сымах, — 
Врангель ма уон, кæд-иу 
Кремлы не суон паддзах!» 

Уацмыстæ 
341 
Ноджы польшæйаг пан, 
Алы урскъух уæздан, - 
Се ’ппæт уымæн æмбал, — 
Иумæ - бирæгьты бал. 
Кремль дзæнгæрæг цæгъды, 
Хъуысы тохы фæдис, 
Æмæ Иры хæхты 
Бæстæ змæлæг ыссис. 
Дард, Ирыстонæй дард, 
Ессентукмæ хæстæг, 
Урс хъазахъхъаг мæнгард 
Тауы калмы хъæстæ. 
«Ног æрцыди паддзах, 
Ныр Уæрæсе — ирвæзт, 
Бæхтыл бадгæут тагьд, 
Революцийæн - хæст!» 
Кремль дзæнгæрæг цæгъды, 
Хъуысы тохы фæдис, 
Æмæ Иры хæхты 
Бæстæ змæлæг ыссис... 
Дзæуджыхъæуы вагзал. Сентябрь. 
Æгас Хуссар мæнæ нымбырд. 
Чыртæ-чыртæ. Чи дзы фыдсабыр, 
Кæуыл та дзы бафтыд фырдзырд. 

342 
Бестауты Гиуæрги 
Чысайнаг цъæхснаг «ц» нæ сысы, 
Къуыдайраг «ш» уыйбæрццæр хъус. 
Цæгатаг уæздан «с» дæр хъуысы, 
Цыхтахуыйæн у, цыма, цъус. 
Хæстдзагъд партизантæ - сæргуыбыр, 
Кæсы сæ фырмæллæгæй рухс. 
Кæмæн сæ йæ рихи фæкъуыбыр, 
Кæмæн сæ йæ зачъе фæурс. 
Сæ дарæс — кæркæ-мæркæ, скъуыдтæ; 
Хуыздæр сæм цы баззад хæзна! 
Йæ фыды бызгьуыр цухъа скодта 
Къæдзæхыйас лæппу, кæс-ма. 
Æнæдаст, пыррыккрихи - ауыгьд, 
Куырисваг пыхцыл бурæрфыг... 
Йæ сæрæй еууы голлаг рауагьд, — 
Нæ дзы ’рхауид зæхмæ нæмыг. 
Ыстæмтыл — бухархуд, æрчъитæ, 
Цъæхбын ызгæ ’взистæхгæд рон. 
Кæуыл дзы и къогьодзи, чи та - 
Бæгьæмвад, бæгьæмсар бынтон. 
Кæнынц сæ фæндараст: кæй — ничи, 
Кæй — йе ’мкъай, кæй — йе схæссæг мад. 
Æнкъард сагъæс сылтыл ныйичъи, 
Уынгæг хæкъуырцц райхъуысы хатт... 

Уацмыстæ 
343 
Æваст цыма ’рбадымдта уынгæй, 
Фæсабыр ис вагзал æваст: 
Пæр-пæргæнгæ фескъæфы дымгæ 
Хæкъуырцкуыд, хъæлæба, ныхас. 
Къæхты хъæр. Тырыса цырагъгъуыз: 
Ыстъалытæ цъуппхудтыл — сырх. 
Уый, размæ сæ балхон къорд рахызт, — 
Комбриг Янышевский йæ сæргъ. 
Йæ фæллад æхсаргард ысласта 
Мызыхъгонд æвзонг командир: 
«Æз зонын, уæззау тохы бастад, 
Ныттугсур уæ ’нæрцæф уд, Ир. 
Фæлæ-ма фæкæсут: æхсаргард 
Æртасыд, - ысуадз æй, уæд та, 
Хъандзалау, йæ джиппы куыд абадт, 
Къæдз уавæр нæ быхсы, фæлтау 
Йæ рæбыныл асæтдзæн хæсты, — 
Нæ уыдзæн тыхы бын къæлæт. 
Уыд ахæм æндон фæтк уæ бæсты, — 
Сæрибар, кæнæ, дам, мæлæт! 
Ис абон адзалы тæрæзтыл 
Бæллиццаг сæрибары дуг; 
Фыдгулы джебогьтыл лæдæрсы 
Сырхбазыр сæуæхсиды туг. 

344 
Бестауты Гиуæрги 
Æнусон æфхæрды фыдæхæй 
Кæд судзы уæ зæрдæйы арт, 
Уæд зонут: хæст дард у уæ зæххæй, 
Уæ бартæй нæу мисхал дæр дард. 
Уæ бартыл уæззау хæстмæ цомут, — 
Ысдардта тырысайау кард - 
Сæрибарæй амæлын ном у, 
Цагъарæй фæцæрын — æгад!» 
Йæ сидт, тæвд нæмыджы цъыввыттау, 
Нырмæ фæздæгкалгæ нæрыд, 
Фæлæ фæринк кардæй, цæвиттон, 
Æваст ызнæт уылæн фæлыг; 
Фæцыди цины хъæр кæмдæрты: 
Нæхи Алыксандр! Кæсут, 
Ис немæ рацæуын йæ зæрды, 
Бæлццон, æфсæддон арæзт у! 
Хъандзал, æлвæст кардау сæ разы 
Æдзæм ыслæууыдис уæлвонг, 
Æмæ йæ сау цæстытæй нуазынц 
Ныфсы сæрзилынгæнæг ронг. 
Фæлурс, фæтæнтæ ныхыл хъуыды — 
Æнкъард фæллад уылæнтæй бадт; 

Уацмыстæ 
345 
Æлхынцъ, æрдынæлвæст æрфгуыты 
Нымбæхсти мастисыны фат. 
«Фæнды мæ, Хуссар Ир, зæгьон уын 
Цыбыр уæ ревкомы фæдзæхст! — 
Цыма ныззæлланг кодта ’ндоныл, 
Дзырд нæ — болат фæринчы дзæхст. — 
Уынут æй, уæлдæфы стæм, махæн 
Нæ зæхх нæ къæхты бынæй байст, 
Ингæнтæ уæлдæфы куыд къахæм, 
Кæнæ цы фæкæнæм нæ маст?! 
Нæ къуым, нæ фыдæлты уæлмæрдтыл 
Нæ ныфс æртхутæгæй ныппырх, 
Уæдцæр ма рахастам нæ кæрдтыл 
Афтид сæрибары быдыргъ. 
Сæрибар, - уый ма нæ урæдта, 
Уым нуæрст ныфсы стъæлфæн уыдис, 
Æмæ ныл хур боны куы ныттар, — 
Нæ разæй балхонау цыдис. 
Сæрибар, - не ’нхъæлцау цæстытæн 
Æнус кæмæ уыди сæ каст, 
Нæ зæхх, нæ тугуарæн хæстытæ, 
Ызнагæй райсинаг фыдмаст. 
Ныр та сæрибары зæрдæмæ 
Фыдгулы топпы дзых ныккаст; 

346 
Бестауты Гиуæрги 
Ыздæхæм, нæ, нæ сæфт бæстæмæ, - 
Мæскуы, сæрибарыл у баст. 
Сæрибар, — уымæн нæй фæцудæн! 
Уый нал и, байста нæ йæ знаг, - 
Уæд, зонут, - алыг и нæ удæн 
Йæ фæстаг тугдадзины таг! 
Нæ зынгхуыст тохæмбæлттæн сыстæн 
Куы уаид сау сыджытæй, уæд 
Нæ хуыссид иу дæр сæ сæрхызтæй, — 
Дыккаг хатт райсиккой мæлæт. 
Зæрдæныфс карз хæстæй æвæрут, - 
Ирон хæс фидгæ нал у, цы?! 
Нæ тых нæ мастимæ дывæр у, — 
Нæ бон ма бауыдзæн хæцын!» 
Йæ дзыллæйæн карз фæдзæхст загьта, 
Ныссабыр и, нал хъуыст йæ хъæр, — 
Фæдисы дзæнгæрæг сын цагьта 
Йæ ныхас сæ туджы уæддæр... 
Фæкодта фæсус хъыллист уадæг, 
Ысхъомпал и вагзал æваст. 
Ныггуылф кодтой вагæттæм адæм, 
Ызнæт Терчы уылæнтау раст. 

Уацмыстæ 
347 
Хæрзбонтæ... Рæвдауæн ныхæстæ: 
«Чысыл ма фæгæдзæ хъæуы; 
Сырх Æфсад уал фервæза хæстæй, 
Кæд уайтагьд нæ фестæм хъæуы!..» 
Кремль дзæнгæрæг цæгьды, 
Алчи хæстмæ цæуы; 
Уадæг Иры хæхты 
Бомбæргъæвдау лæууы. 
Маст, æнусон фыдæх... 
Рæстæг 
Хæстæй - хуыдуг. 
Ризы, ризы та зæхх, 
Уары, уары та туг. 
ФÆНДАГСАР 
Уадæг лæгæрды инджынахст мæйдары, 
Ихсæттæг нау цыма денджызы раст. 
Авгау нызгъæлæн йæ рухсытæй талынг, 
Æхсæвмæ топпы кæсæнæй ныккаст. 
Уадæг фæтæхы хъыллистгæнгæ, уасгæ, 
Тауы фæдисы хъæр Иры хæхты. 
Фескъæфы быдырмæ зарæг ивазгæ, 
Царды дзæнгæрджытæ тары цæгьды. 

348 
Бестауты Гиуæрги 
Вагæтты хæстонтæ къордгæйттæй бадынц. 
Чи сæ ныхасыл у, чи та мæтыл. 
Рагæй-æрæгмæ Ирыстоны уадындз — 
Цъалагом — зарæгæй мастыл фæтых. 
Зарæг ыстæхы пæр-пæргæнгæ маргъау, 
Нарæг зыхъхъыртæй уæларвмæ тындзы. 
Вагоны ферттивы зарæг цырагъау, 
Цæсгæмттыл ахъазы рухсы бындзыг. 
Къуымы ныджджих ис Алыксандр уæртæ, 
Æммыст, йæ сæнтты цы бæстæм фæцыд. 
Атахт йæ хæстдзагьд ивгъуыд бонтæм зæрдæ, 
Сачхерет саг Исахъ туджы мæцы? 
Æви йæ цæстытыл а уалдзæг уайы... 
Хохаг ивылд фурдау адæм ызнæт, 
Се ’мбырдтæ — Ручъы, сæхимæ — Сыбайы, 
Сагьæс сæрибарыл... сусæг дывæнд... 
Миты чысыл къуыбар фенкъуысти Ручъы, 
Æмæ ныггуыпп ласта Чъребамæ зæй. 
Ферттывта хурзæрин, ахуыссыд туджы, 
Хуссар цъыбырттысыгьд бацис ыстæй. 
Гъе ’мæ та уайдзæфтæм зæрдæ нырхæндæг: 
— Уæгьды нæ чысыл Ир калы йæ туг: 
Искуы сæрибар æрцæудзæн йæхæдæг, 
Ралæудзæн иумæйаг амонды дуг. 

Уаи^мыстæ 
349 
Ралæудзæн, о, фæлæ хъуамæ ныккала 
Исчи нæ бæсты йæ туг, æмæ стæй 
Фидæн лæджы сгуыхт тæрæзтыл куы бара, - 
Чъизидзæсгомæй цы зæгьдзыстæм, цæй?.. 
Ма дзур: нæ туг нæ ныккалын нæ хъуыди... 
Джихæй Алыксандр бады цыртау. 
Ивгьуыды цауи-цау зилы йæ хъуыды, 
Мигьвæлмы бамбæхсти цæстыты сау. 
Мидбылхудт рихитыл халгай фæхъуызы, 
Чи зоны, зæрдæ кæм февзæрд æваст. 
Масты гуылфæнæй ыстахт æмæ мысы 
Уарзон цæстыты къæмдзæстыг фæкаст. 
Саулагьз бæрзонд ныхыл рухсы тын симы, 
Цæсгомы тарæй цъæх уалдзæг фæхудт... 
Уайтагьд тæрыстъæлфт фæкодта йæхимид: 
Цинæн фыдохы бон чи дары буд? 
Зæрдæ, дæ бон дæ уа, — хивæнд, æдылы, — 
Уый та дæ байрох и де ’бар сæрæй: 
Хъарæг кæм дзыназы хъисын фæндырыл, 
Уырдыгæй уалдзæгмæ цъелфытæ нæй! 
Баззад дæ цины хай Иры сыгьдоны, 
Уырдыгæй Иримæ сыстдзæн æрмæст. 
Саударæг уалдзæг йæ рустæ куыд тоны, 
Уымæ кæсын та куыд хъæцы дæ цæст! 

350 
Бестауты Гиуæрги 
Мæнæ Хъуылайы-фырт бады дæ разы, 
Тары йæ фæтæн ных — мæйау фæлурс. 
Искуы ма фенд æмæ Сикъо нæ хъазы, 
Аскъуыд йæ худындзæг, бамыр, ныхъхъус?! 
Уæдæ ма худгæ йæ цæстыты малы 
Чи хæсса стьалыты судзгæ цæхæр! 
Баззад рæхуыстæй сæ царкалд хæдзары 
Лæппуйы сонт зæрдæ — сидзæр, дзæгъæл. 
Абон æй уырдæм ыскъæфы йæ сагъæс, 
Уайы фыдфынау йæ цæстытыл ног: 
Хæхты ’рдæм аивылд ниугæ уæззау хæст, 
Чъребайыл азылди тугхорты ’рдонг. 
Хæдзæртты чи баззад саби, зæрондæй, - . 
«Азым» сæм агурынц иунæг æрмæст, 
Чи, дам, дæ, — бафæрсынц, загьтай: «Ирон дæн...» — 
Развæлгьау конд у сæ сау тæрхон — æхст. 
Уæртæ сырх хъулон кæй урс зачъе дары? 
Сикъо, уый уе схæссæг туджы мæцы. 
Топпы хъæр... тугтæ кæй хæдзарыл уары? 
Сикъо, гæрах та уæ кæртæй фæцыд... 
Бабын дæ уарзон æмхæрæфырт уæртæ, 
Хъæрмæ хыссæкъухæй рауад дæ мад... 
Сонт саби — сисмæхуыд судзгæ зæгæлтæй, 
Дамбаца — рондзамæхст риуыл нымад. 

Уацмыстæ 
351 
— Дæ-дæ-дæй, ма мын æй амарат... сау бон!.. — 
Лæппуйыл айтыгьта Гаглуен йæ риу, 
— Дæнг, дæнг, дæнг! — усæн фæцудыдта й’ аууон, 
Топпы нæрдимæ йæ цъæхахст ысиу... 
Райсом сæ туджывдылд, ихуазал буæрттыл 
Кæрчытæ кæрты кæндзысты тыгуыр... 
Чи уа сæ ныгæнæг, чи скæуа мæрдтыл? 
Сабитæ - арф æмбæхст, хæдзар - æмыр... 
Де ’рыгон уарзон хо — Верæ цы кæна? 
Сидзæртæн уый у сæ хистæр, сæ ныфс. 
Уыдон рæвдауа, ’ви мæрдты ныгæна, - 
Адæргæй, ц’ акæна, — нал зоны чызг. 
— Цæй-ма!.. — кæйдæр хъарм къух аныдзæвд уæхскыл, - 
Тохы бон не знаджы хъузон — мæ маст. 
Кинойы лентæйау мысинаг фескъуыд, 
Лæппу дыгъуырццæгæй дзурæгмæ скаст. 
Сикъо, йæ фæдзæхст ын ма рафау карзæй; 
Уа йын дæуæй хъауджы, ма зæгъ, æнцон! 
Мин-мин æфсымæры иумæ куыд уарзой, 
Уымæй дæ хойы фылдæр уарзы, зон... 
Вагæтты хæстонтæ къордгæйттæй бадынц, 
Чи сæ ныхасыл у, чи та — мæтыл. 
Рагæй-æрæгмæ Ирыстоны уадындз - 
Цъалагом — зарæгæй мастыл фæтых. 

352 
Бестауты Гиуæрги 
Зарæг ыстæхы пæр-пæргæнгæ маргъау, 
Нарæг зыхъхъыртæй уæларвмæ тындзы, 
Вагоны ферттивы зарæг цырагьау, 
Цæсгæмттыл ахъазы рухсы бындзыг. 
— Куыд, куыд? Куыд æй хонынц, — чидæр фæхудти, — 
Уыцы куыдзы фырт инæлары, куыд?! 
Хвостиков, ома, дам, Врангелы къуди, — 
Сабийау хъазы Котолийы-фырт. 
Чи зæгъдзæн, — уымæн йæ худгæ фæлгонцæй 
Искуы фæиппæрд уа рухс цины тын, 
Райсом йæ дзурæндзых ахгæндзæн рондзæй 
Æмæ мыггагмæ уыдзæнис æмыр?!. 
Тедетæй, йе ’мном Никъаламæ хаты: 
Ракæс-ма, Тути та ’руагьта йæ фындз. 
Тути Пæррæстон у, немæ кæм бады: 
Атахт арахъдзуан, хынцы йæ сæ чындз. 
Хъусы сæм хох-лæппу — Цхуырбаты Габо, 
Се ’хсæнты радаргь йæ бæгьæмвад къах. 
Й’ аласа, макуы дæ баййафа сау бон, — 
Чи скъæфдзæн хæсты хæдцæугæ гæнах! 
Райхъуысти цæгаты цинуынæр къуымæй, 
Уæртæ сæ къордыл ысхæцыди цæст, 
Се ’хсæн бухархудджын чи бады ’рхуымæй, 
Милрихи сау лæппу — кард цыма — ’лвæст... 

Уацмыстæ 
353 
Тогызты зараг Батырбеджы ’нкъардæй 
Исчи ма искуы дæр федтаид, цы? 
Æви фæтарсти хъазахъхъаджы кардæй, 
Нал уæнды знагимæ ’хсарæй хæцын? 
Æви йæ рæсугьд Тотырдзаны мысы, 
Гъе та йæ цæстытыл уайы йæ мад? 
Дурдзавдау бады, сыбыртт дзы нæ хъуысы, 
Раст цыма йе ’взаг йæ комы ныууад. 
Зæрдæ ныххивæнд и, йе ’вастæй тъизы, — 
Чи зоны, хаты мæлæты хæстæг, 
Æмæ фырадæргæй афтæ фæризы 
Цардæй мæлæты ’хсæн ауæдзыл лæг... 
Уадæг фæтæхы хъыллистгæнгæ, уасгæ, — 
Сусæг рæхыстæй Ирыстонмæ баст, - 
Фескъæфы дунейы катай ивазгæ, 
Дунейы сагъæстæ, цин æмæ маст. 
12 Бестауты Гиуæргн 

УÆЛÆМХАСÆН 
6X5^ ^^ ^ЭчЭ 
Чингуытæм хаст чи не ’рцыд, 
ахæм мыхуыргонд 
æмдзæвгæтæ 
Николай Островскийæн 
Цард лæвæрд куы цæуы иунæг хатт æрмæстдæр, 
Æмæ афтæ рацæр, афтæ арвит азтæ, - 
Ингæнмæ цæугæйæ, ма зæгьай фыр мæстæй: 
Оххай, уæгьды ’рвыстон царды бонтæ цасдæр!.. 
Сахъ хæстоны цирхъау, акарстой дæ тыхтæ, 
Рухс цардыл та тохмæ ’рывнæлдтай уæнгрогæй. 
Сау низ дæ ныббаста, фæлæ йыл фæтых дæ, - 
Ног хотых та райстай, райгуырдтæ та ногæй... 
Равдыстай цæвиттон ды дæ цард, дæ куыстæй, — 
Дары рухс дæ фæндаг, раст Æрфæны фæдау. 
Ног цардмæ бæлгæйæ, тугæй ды цы фыстай, 
Уый æппæт дзыллæтæн рухс кæны сæ фæндаг!.. 
1954 аз 

Мæ Ирыстон! 
Мæ Ирыстон, цыппор сыгъзæрин азы 
Дæ риуæй калынц, хорзæхтау, цæхæр. 
Дæ рухс фидæн сырх арвырæтты хъазы, — 
Дæ разы ис коммунæйы къæсæр. 
Фыдтар уыди дæ ивгъуыд дуг, мылазон. 
Рæстагур хъама къухæй къухмæ хызт. 
Хæкъуырцгæнæг æхсæрдзæнты дзыназын 
Дæ тар кæмтты, иронвæндагау, хъуыст. 
Нæртон аланты сагсуртæ дæ бартыл 
Нывондæн хастой карз тохты сæ сæр. 
Тылаттаты фæйнæгфарсы цыргь кардæй 
Ыспырх и арвмæ стъалыты цæхæр. 
Ыстыр Уырысы тохты арт куы ссыгъдис, - 
Дæ рахиз фарс дыууадæс цæфы уыд. 
Ыстæй дæ хæхтæй саувадыг фæлыгьдис, 
Æмæ ныххудтис, уалдзæгау, дæ уынд. 
Мæ Ирыстон, цыппор сыгъзæрин азы 
Ныйирд кодтой дæ развæндаг æнус. 
Коммунæйы сæуæхсидау, ысхъазы 
Дæ цъæх арвыл Сырх тырысайы рухс. 

356 
Бестауты Гиуæрги 
Гыбыл 
Хур зæрин тынтæ нывæнды, - 
Зæрдæ, хъал дæ, цы?! 
Ахæм бон лæджы фæфæнды 
Хæхтимæ хæцын. 
Цард æхсиды. Алчи кусы. 
Донау хур кæлы. 
Чи цæвæгæй, чи та мусы 
Разæнгард кæны. 
Хъæды кæрон колхозонтæ 
Фесты хуым ыссывд, 
Афтæ федтой, мæнæ чидæр 
Аууоны хуыссы... 
Кастысты йæм сахъ лæппутæ, — 
Уæртæ та Гыбыл!.. 
Магуса, йæ мидбылхудгæ, 
Рабадти чысыл. 
Нæ, Гыбыл æфсæрм нæ зоны, 
Загъдæн бар дæтты, — 
Раззагон йæхи нæ хоны, 
Йе ’взæрыл сæтты. 

Уацмыстсе 
357 
Уалынмæ дын уæлæ чидæр 
Кусджытæм ыссыд, - 
Сæрдар ын цыдæртæ дзуры, 
Уый дæр сæ фыссы. 
Æртыккаг бон сихорафон 
Постхæссæг фæзынд, 
Кусджытæн газеттæ радта, 
Стæй цæхгæр фæзылд. 
Агитатор газет райста, 
Адæм ыл кæлынц: 
Фæсивæд Гыбылы нывтыл 
Худæгæй мæлынц. 
Алы ран ыл ныр кæй худынц, 
Зоны уый Гыбыл: 
Фыр мæстæй йæ зæрдæ дуды, 
Нал кæны сыбыртт... 
Уыцы бонæй ацы бонмæ 
Нал разынд Гыбыл; 
Уыцы бонæй ацы бонмæ 
Рæстæг нæу цыбыр... 
Сæрд æрбалæууыди ногæй, - 
Рагæй йæм бæллынц: 
Колхозонтæ та уæнгрогæй 
Быдырмæ цæуынц. 

358 
Бестауты Гиуæрги 
Комбаинмæ бахæццæ сты, - 
Фæндаг у цыбыр. 
Ног комбаин дардыл дасы 
Хорæфсæст быдыр. 
Хурау худы дардмæ мæнæу, 
Нарст æфсир - гуыбыр. 
Комбаины скъæрæг мæнæ 
Разынд кæд Гыбыл!.. 
Абон дæр Гыбыл куы кусы 
Колхозы фæрнæй: 
Адæммæ цы лæг фæхъусы, 
Уымæн ’нæ схорз нæй! 
1954 аз 

Уацмыстæ 
359 
Мыхуыры чи нæ уыд, 
уыцы рагфыстытæй 
Зымæгон райсом 
Рабадтис цъæхдзаст райсом йæ хуыссæнæй, 
Ахаста йæ цæстытæ Ирыстоныл. 
Сæрттывтой, налхъуыт-налмасау, урс хæхтæ, 
Раст цыма сæ стылдæуыд æвзист доны. 
Урс бæрзæндты хур гæзæмæ сахуырста. 
Дæлвæзтыл нырма йæ тынтæй не ’рынцад. 
Хур нæ, фæлæ хæхты сæрмæ кæд, зæгъын, 
Къус фæкъул, — сыгъзæрин донæй йе ’мыдзаг. 
Тагьд ыссудздзæн хур, цырагьау, урс хохыл. 
Сыстад фæздæг цардæфсæст ирон хъæуæй. 
Хатын, цыма царды цинæй атайдзæн 
Иунæг уысммæ уазал зымæг ’нæхъæнæй. 
Хæхтæм кæсгæ баззадтæн æдзынæгæй: 
А бæстыл сæрдыгон бон дæр тар уыди, — 
Ацы хæхтæ ’фхæрд ысты хъызт зымæгæй, — 
Уалдзæг дæр-иу мит тъыфылтæй уарыди... 

360 
Бестауты Гиуæрги 
Иры хæхтыл цас ис, цас, цæхджын дæттæ! - 
О, фæлæ сын ма бакæ сæ фендыл дис, - 
Ам цы сау маст бавзæрстой нæ фыдæлтæ, 
Сау къæдзæхтæй уый цæссыгæй фегуырдис... 
Хæст уыдис сæ карз хъысмæт нæ фыдæлтæн, 
Нæ уый сын нæ уыдаид ыстæлфæн дæр. 
Арвы цъæхыл утæппæт ыстъалытæ 
Сты сæ кæрдтæй фесхъиуæг ыстъæлфæнтæ. 
Абон та нæм карз зымæг дæр уалдзæг у: 
Цин нæ сайы — алцы нæм рæсугъд кæсы. 
Уазал зымæг хуры тынтæй байдзаг и, — 
Не ’хсæв дæр нæм, майы бонау, рухс хæссы!.. 
Цинæй зæрдæ маргъы пæррæст акæнид, 
Базыртæ дæр базаид мæ къабæзтыл: 
Афтæ ’нхъæлын, никуы ма уыд ахæм мит, 
Ахæм рухс зымæгон райсом а бæстыл! 
Æнусы цыппæрæм хай хурмæ кæсын. 
Æнусы цыппæрæм хай а бæстыл зилын. 
Æнусы цыппæрæм хай, фæрсыны нысанау, 
Æрдзмæ, дызæрдыггæнгæ, кæсын. 
Мæ сабийы бонтæ, куыд дард ысты, куы!.. 
Кæм баззад мæ авдæн æнусы цъассы!.. 

Уацмыстæ 
361 
Хæххон лæппу, царды цынæ бавзæрстон: 
Фæсахуыр - сæрдыгон уæлыгæс, фыййау; 
Бæрзонд хæхтыл хилын, цымыдис сæгъау... 
Æрдз зæрдæ йæхимæ ыскъæфта, хуыдта. 
Æз хъуыстон бæрзонд хæхтыл гакк-гуккы уаст. 
Кæм фæуд кæны арв, куыд диссаг мæм каст!.. 
Цы тых ласы размæ зынг хуры цъæх арвыл?.. 
Мæй мигьты ’хсæн хæтынæй куыд нæ фæлмæцы?.. 
Æдзынæг-иу кастæн, хъуьщыгæнгæ, хæхтæм, — 
Дис кодтон, цы тых сыл ысхæцыд хæрдмæ?.. 
Æдзынæг-иу кастæн, æгомыг хъæдтæм. 
Æдзынæг-иу кастæн тæлтæг фынк дæттæм. 
Куыд рæсугъд у дуне! — æфтыдис мыл дис. 
Æз хъуыстон æгомыг хъæдæн йæ сусæг ныхас. 
Æз хъуыстон, йæ сабырдзинадæй куыд дзырдта цыдæртæ. 
(Сабийы бонтæ, поэты зæрдæ... 
Æнкъарæнтæ. Хьуыдытæ. Фыстытæ. 
Æрдз, райгуырæн, мад, уарзондзинад.) 
Æз бирæ хатт кастæн, цымыдисгæнгæ, — 
Æхсæрдзæн цыкура-фæрдгуытæй куыд кодта пырхæндæг. 
Æз дуртæм дæр хъуыстон. Æз кæрдæджы рæзын æнкъардтон. 
Куы цин кодта зæрдæ, куы та-иу æрхæндæг... 
Мæ зæрдæ цахæмдæр цин риуы æнкъардта. 
Куы-иу фæтар бæстæ, куы-иу æрбацасæста. 
Куы-иу систа арв гæрæхтæ æмæ-иу йæ ферттывдæй, 
Сау, дæлгоммæ фæлдæхт сивыры хуызæн арв 
Куы цъæлтæ кодта... 

362 
Бестауты Гиуæрги 
Куы-иу сæмбæлд фындзыл æрвæрттывды тæф, 
Уæд зæрдæ кæрзыдта фыр цинæй!.. 
Цахæмдæр æнкъарæн тæфстис мыл-иу уæд. 
Уæд уæнгтæ дыз-дыз кодтой, сæрыхъуын барц бадт!.. 
Æмæ-иу мæм кастис: цахæмдæр æнахуыр ног дуне 
Мæ разы кæй фегуырдаид... 
Мæ къæхтæй-иу зæххыл нал лæууыдтæн... 
Æз уарзтон æгæрон, æгъуыстаджы уарзтæй. 
Уалдзыгон бон-иу куы сæрра, куы тад мит, 
Куы згьордтой дæттæ, куы нæрыд, куы ’рттывта... 
Æппæт уæд зæрдæйы уагътой 
Цахæмдæр фырадджын æнкъарæн... 
Нæ зонын, цæмæн уыдтон уыдон, 
Фæлæ уыди афтæ, у афтæ ныр дæр. 
Кæд уыцы рæсугьд æнкъарæнтæй 
Дæ зæрдæмæ ныхъхъара æрдæг... 
Фæфыстон, дæ кæсæг адæймаг. 
Æнусы цыппæрæм хай зæххыл фæцыдтæн, 
Риуы фæхастон... 
Р. 5. «Зымæгон райсом» æмæ ацы æнæном æмдзæвгæ 
фыст сты сау хуымæтæг кьрандасæй тетрады æмхæст 
дыууæ сыфыл. Фыст нал зыны рæстмæ. Автор «æнусы 
цыппæрæм хайы» кой кæй кæны, уымæй бæрæг у, 1957— 
1958 азы фыст кæй сты. Поэт сыл кæронмæ куыст нæ 
фæци, фæлæ Гиуæргийы поэтикон стилæн иттæгхион кæй 
сты, уый сæ кæны уæлдай цымыдисаг. 

Иу уацмысы æртæ хуызы 
Мæ зæрдæ хæссын мæ риуы ’нкъардæй. 
У асæст арв. Хæлбурцъ мигътæ цъæх арвыл 
Ысхылдысты, сæгуыттау. 
Дысон арв уыдис æнкъард æмæ стæй 
Хæкъуырццæгæй фæкуыдта. 
Мигьты ’хсæнæй, зæрин цæсты хаутау, 
Сæхи радардтой хуры тынтæ. 
Зыны, цыма арвы зæрин цæст доны зилы, 
Цыма фæкъæртт уыдзысты мигьтæ кæуынмæ, 
Æмæ хуры сыгъзæрин цæсты хаутыл 
Æрцауындзæг уыдзысты сыгъдæг цæссыгтæ, 
Фæрдгуытау... 
Нæ, нæ, мæ хур. Мæнæн æнцон нæу афтæ, - 
Мæ зæрдæ у дæ мæтæй дзаг 
Æмæ кæнын, кæнын ныр дис: 
Куыд нæ кæны æгæрон масты малы 
Мæ уарзонад хуыдуг та?.. 
Зæрдæмæ ныттæдзынц тугтæ... 
<►♦♦ 
Арвыл мигътæ хæлбурцъытæ кæнынц. 
Арвæй мигътæ уазал донызилæг цæстытæй кæсынц. 
Зæрдæ судзы, риуыл арт æндзары. 
Нæ, нæ, мæ хур, æнкъард нæ фæнды мæн, 

364 
Бестауты Гиуæрги 
Ыстæй мæ бон дæр нæу мæ риуы 
Мæ уарзондзинад хи къухæй ныммарын. 
Уæдæ ма цы?.. 
Нывналдзынæн мæ риумæ, 
Æгъатыр къухæй стондзынæн мæ зæрдæ. 
Сисдзæн æй йæ туг мизгæ 
Мæ къух ризгæ 
Æмæ йæ фехсдзæнис æнæвгъау 
Æваст, цъæх пиллон калгæ, 
Хъуынтъыз, æнкъардгьуыз, уазал мигъты тарфмæ. 
Æнкъард мигъты ’хсæн уый зынгау нырттивдзæн 
Æмæ сыл суадздзæн арт!.. 
♦ ♦♦ 
Дысон æмбисæхсæв уаддымгæ ’рбадымдта, 
Райдыдта рудзгуытæ хойын, цæвын. 
Зæрдæйы ’нцойад йæ базыртыл атыдта, — 
Айста мын йемæ мæ хуыссæг, мæ фын. 
Боны ’рдæм сызнæт ис, тынгдæр ысдымдта, 
Йемæ æхсæвы тар кæдæмдæр фæхаста. 
Æрбабон, сыстадтæн, — 
Уаддымгæ ноджы йæ кæнон кæны. 
Арвыл хæлбурцъ кæнынц мигьтæ, 
Зæрдæйы - талынг хъуыдытæ. 
Дымгæ дымы. Бæлæсты хихтæ, сыфтæртæ 
Зилынц мигъты ’хсæн... 

Уацмыстæ 
365 
Дымгæ, цæй, тынгдæр ныддым, 
Дардмæ фæхæсс сау хъуыдытæ 
Æмæ хæлбурцъгæнæг мигьты... 
Дымгæ, цæй, тынгдæр ысдым æмæ мæн фехс 
Дунейы æгæрон хаосмæ. 
Ахæсс мæ зæрдæйы скъуыдтæ хъуыдытæ 
Æмæ сæ мигьтимæ сиу кæн!.. 
5. 12. 1956 
Р. 5. Сау къухфысты æртæ уацмысы дæр сты фæд- 
фæдыл амад. Сæ быны цы рсестæг амындæуы, уый та нын 
бæлвырд дзуры иу хабарыл: æмдзæвгæтæ сты Гиуæргийы 
рагфыстытæй. 

366 
Бестауты Гиуæрги 
Мыхуыры цæуынц 
фыццаг хатт 
Мæ уарзтмæ 
(фæсмон) 
Мæ уарзт, цырагъгай дæ фæхастой 
Мæ риуæй монцæмхиц сылтæ. 
Дæ рухс, дæ цæхæртæ дын байстой 
Кæйдæр зыдпъагæнæг былтæ. 
Мæ удæн никуы ссардтон иу къай. 
Нæ кодтон рæстæгæн æвгьау. 
Дæ хæрзтæ бахардз кодтон иугай, 
Гуыбындзæл, нозтуарзаг лæгау. 
Ныр мæм кæд Хурзæрин æрбафтыд, 
Мæ хай æрвон фидыц фæци, 
Уæддæр мæ сæнтты къæбиц сафтид, 
Æмæ у кадавар мæ цин... 
Мæ бонтæ фервитын æнкъардæй 
Æмæ мæ бафæнды хъæрæй 
Ныррыхын: «Ехх, уæд та ма цардæн 
Куы уаид райдайæн сæрæй!» 
20 06 1962 Квишхет 

<►<►♦ 
Хæрам фырдзырд... Мæнг ном, мæнг митæн табу... 
Лæгæрд хъуырмæ цæстмæмиты цъыфдзасты... 
Цæстæй-цæстмæ цы уынæм не ’ппæт абон, 
Кæд раст нæу уый, уæддæр æй бахынц растыл!.. 
Цытджын хистæртæ, - кадцыбæл!.. Æрмæстдæр 
Сæ хорзы кой ыскæнæд искуы кæстæр, 
Кæнæ фæхатæнт — хомдзых у, дзырдарæхст - 
Уыдзысты, та дзы иу райсом фыдахæст, 
Уæд уый куырдиат, фидæны фыссæг у, 
Уæд арæхстгай хъæуы йæ кой, — тæссаг у!.. 
Гуырдзæй тæргай, дзæдæлзæрдæ кæстæртæ 
Сæхи æнхъæлынц адæмы хуыздæртæ, 
Мæгуыргур зилынц рох поэттыл иугай 
Æмæ цæуынц нæ Иры фæдыл чиугæ... 
Фыссæгæнхъæлцау амондхуыст Ирыстон, 
Цы хосгæнджытæ ссардтай, цы, дæ ристæн?!. 
Уæвгæ мæнмæ мæлæт фæкæсид цинау, — 
Хæрам дунейæн нал кæнин лæггад дæр! - 
Фæлæ уæд та кæд искуы дæ, Рæстдзинад, 
Уæд де ’фсад сом, мыййаг, куы уой лæгкъаддæр!.. 
17 июнь, 1965 аз, æхсæвы иу сахат 

368 
Бестауты Гиуæрги 
Хыеды патриоттæ 
Дзывылдар фæзынд æд уаллон 
(Ие ’рцыдæй йæ хуын фæраздæр!): 
Ам дæуæй зарагдæр, халон, 
Нæй, æмæ йыл нæй ныхас дæр!.. 
Зул-мул иуырдæм ныссимы, 
Зыл-мул иннæрдæм ныззилы: 
Цъиу-цъыбарст, цъыбурст, цъыбарст, дам, 
Булæмæргьтæн фаг фæбарстам!.. 
Сынт цæргæсбадæны бадт 
(Афтæ дæр фæвæййы хатт!) 
Хъæдыл цыд йæ бар. Уый хъæдыл 
Афтæ уыд æнувыд, афтæ: 
Сырдтæй алы бон дæр давта, 
Давта, хордта сæ уæлхъæдæй... 
- Хъуа-хъуа-хъуа, хъуамæ зæгьон, - 
Дзырд хæлиудзых халон айста, — 
Сынтæн нæ йæ хорзæх ку’ уа, 
Гъе стæй цалынмæ нæхи уа 
Сынтæй не ’хсæн тæхæг хиуа, - 
Сæххæст уа нæ фæндон хъуа!.. 
Сырддон — фаджыскъах æртахт, 
Йемæ — йе ’лгъаг тæф, йæ загъд. 

Уацмыстæ 
369 
Гуылмыз дзæгьдзæгъаг ыссонт: 
- Чи у булæмæргь, фæлæуу-ма, - 
Зæххæй чи не сзынд уæлæмæ, 
Уый кæмæн амоны зонд?!. 
ИММАНУИЛ РОМАГ 
Табу уарзондзинадæн 
Æз загътон: 
- Уый куыд рæсугъд дæ, сæрыстыр Опро, 
Куыд дыл фидауы дидинджыты ’рттывд, 
Ыстæй сыгъзæрин хъусцæджыты ’нкъуыст! 
Дæ былты ’рвон ыстъæлфтæн 
Æргъгæнæг не скæндзæни аргъ! 
Дæ дзидзиты дзæнхъа рухс мыл æрбакал, - 
Æрцыдтæн дæм дæрддаг, ыстад бæлццонау... 
Хæлар бæлон, æрбалæуу мæм хæстæг, - 
Дæ къæхты рыг, дæ цагъайрагмæ ракæс; 
Зæххон дунейы чызджыты рæсугъддæр, 
Мæгуыргурау мын удыбæстæ рахæсс!.. 
Дзырдтон ын æз, сæрхъалæй хъуыста чызг, 
Рызтысты дзаг сæнæфсирцупал риутæ, 
Цыма уыд зæд, æз та — зæронд, æргьиутæ. 
Æрбакасти мæм удыйаргь чызг уæд 
Æмæ мын расидт фидарæй йæ фæнд: 
- Мæ нарæг астæу арæнхахх уыдзæн, 
Ома, кæнын дыууæ дихы мæ гуыр, 

370 
Бестауты Гиуæрги 
Дæ уарзт дзы иуы равзарæд æрмæст. 
Зæгь-ма, кæуыл дзы ’рæвæрдтай дæ цæст? 
Дæ зæрдыл дар: хæлæф дзы нæй, — 
Нымай, æрцахс дæ зонд: 
Кæнæ ныллæг æруадз дæхи, 
Кæнæ та слæуу бæрзонд!.. 
Æрæнкъард дæн, ысдыгьуырццæг дæн æз, 
Лæууы мæ разы удыгага чызг, 
Куыд бакæнон, цы йын зæгьон, — нæ зонын... 
Фæстагмæ ризгæ базыхъхъыр мæ был, 
Æмæ мæстыйæ сфæрæзтон зæгъын: 
— Цы скарста де ’взаг? Худинаг у уый, 
Æви нæ зоныс, дурвидар кæй дæн?.. 
Уæдæ мæм хъус, æргом дын æй зæгьон: 
Дæ гуырæн у йæ уæллаг хай мæ цин, 
Йæ дæллаг хайæ ницы хъавын, — зон!.. 
Куыддæр мæ схаудта уыцы дзырд, 
Æваст ныззарыд Опро, 
Фæзыхъхъыр уардибыл, фæхудт 
Æмæ ныррухс йæ ныхæстæй мæ уд... 
— Дæ былтæ, де ’взаг уый цы уаз фæндон ыскарстой, — 
Куыд рæсугъд у дæ уарзт! 
Дæ дзырдтæ мын æнусон цин æрхастой, - 
Куыд рæсугъд у дæ уарзт! 
Мæ уарзт æмæ мæ бæгънæг буар дæр айс, — 
Куыд рæсугъд у дæ уарзт! 

Уацмыстæ 
371 
Мæ нарæг астæу феппæрста йæ рон: 
Мæ гуырыл арæн нæй, — 
Дæ бар ыл цæуы ’мткæй, 
Хæларæй айс дæ фæндиаг мæ уарзт!.. 
...Æмæ сæрхъал, сæрыстыр чындзаг - Опро, 
Æз та - цагьар, сырдон... 
Рæвдыдтам уд-æмуд кæрæдзи, 
Йæ былтæй йын мырæг цъырдтон. 
Йæ дзыккутæ, йæ риутæ — адджын мыд æмæ буд, - 
Æлгъæд сæ уыд мæ уд. 
Æмæ хæрзгъæд сырх дидинджыты баст 
Чызгон рустыл æртыдта уæд мæ уарзт. 
Чысыл фæсæфтауæн. Иммануил Ромаг (1268-1330), дзуттаг 
поэт. Цард Италийы, Ромы горæты. Фыста рагон дзуттаг æмæ 
италийаг æвзæгтыл. Йæ уацмыстæй иууыл нымаддæр сты 
сонеттæ, италийаг æвзагыл фыст. Гиуæрги ацы æмдзæвгæ 
раивта гуырдзиаг тæлмацæй, фæлæ гуырдзиаг текст нæ къухы 
нæй æмæ уый адыл бæлвырд ницы зæгъæн ис. Тæлмац поэты 
оригиналон æмдзæвгæтимæ кæй цæуы мыхуыр, уымæн ис иу 
æфсон: дзутгаг поэты æмдзæвгæйы цы чызг ис - йæ ном Опро, 
уый хуызы бацыд Гиуæргийæн йæхи æмдзæвгæты сæйраг 
фæлгонц. Гиуæргийы чиныг «Арты æртæхты» цы уарзон- 
дзинады æмдзæвгæтæ ис, уыдонæй иуæй-иутыл фыст ис 
Опройы ном. Зæгъæм, æмдзæвгæ «Царды талынг тар хъæды» 
(фарс 178) сау фыстыл ис ахæм фиппаинаг Гиуæргийы армæй: 
«А, сæрыстыр Опро, дæ кувæндонмæ та дын иу сыгьзæрин 
кусæрттаг æрбакодтон мæ мæгуыр удæй, — нывонд дын фод!» 

372 
Бестауты Гиуæрги 
Ацы къухфысты æмдзæвгæ фæуд кæны, мыхуыгонд тексты 
чи нæй, ахæм дыстихыл: 
Худинаг у ингæны! - а дунемæ ма кæсай, 
Ма базонай цин кæнын, ма басудзай сагъсесæй... 
«Опройæн» — афтæ фыст ис ноджы дæр дыууæ æмдзæв- 
гæйыл: «Мæнæ, гье, мæ сусæг сæнтты уаз къуым» æмæ «Уарзты 
кувæндоны судзы». Чысыл дæлдæр цы ’мдзæвгæ цæуы мыхуыр 
(«Мæгуыр Фомайы хъазæн дзуапп»), уым дыууæ стихы ист 
сты æмдзæвгæ «Ды нæ зоныс, ды нæ хатыс ницы»-йæ. Ома 
уыцы уацмыс дæр Опройыл фыст кæй у, уый охыл рацыдысты 
уырдыгæй иннæ æмдзæвгæмæ дыууæ стихы. Мæнæ гъе, 
Опройæн дзуаппы ныхæстæ сæхæдæг. 
Мæгуыр Фомайы хъазæн дзуапп, 
кæнæ мидбылхудты хуызæн 
дидинæг зæппадзыл 
«Бонвæрноны рухсдзыд пæр-пæр арвыл 
Кæд нæ уыныс айхуызæн сæумæ, 
Кæд, мыййаг, фæуæлахиз фæллад фын, 
Нал байхъуыстой цæстытæ дæумæ, 
Уæд, тæхуды, ’рзоныг кæн дæ разы, 
Асæрф дын дæ сау бецыкк æмæ 
Ды, мыййаг, куы фехъал уай, уæд ралидз, 
Бахуд ма дæм къæсæрæй фæлмæн...» 

Уацмыстæ 
373 
Опро 
Ууыл дæ бæргæ Хуыцау куы сбарид, - 
Ды мæ разы ’рзоныг кæн æрмæст! 
А лæппу йæ иу цæстызул дарид: 
Дыууынæм æнусы цæрын æз! 
Гъа, ныр мын мæ сау бецыкк æрсæрфис, - 
Гъæтт, зымæгон рувасы тæррæст! - 
Де ’вастæй мæ хъарм хуыссæны стæлфис, 
Опро-Мопро нал равзарид цæст. 
Нарæг астæу афтæ тасид ме ’ртты, 
Мæнæ цыма уадтымыгъы хъæз. 
Базонис, куыд судзгæ у цъæх арты, 
Арвмæ хъуысид де стджыты къæс-къæс! 
Ацахсин дын, хины маргъау, мардзæ, 
Къæсæрыл дæ цъæхдзаст мидбылхудт, 
Мемæ йæ нысайнагæн ныууадзин, 
Бафсæдид йæ пæр-пæрæй мæ уд. 
30. 10. 1969 
Æрра мæйау уыдтæ бынтон фæлурс, 
Дæ цæстæнгасыл тар хъуыды фæзындис. 
Дæ хъарм русыл дын авæрдтон мæ рус, 
Мæ уадулыл дæ цæстысыг æртагъдис. 

374 
Бестауты Гиуæрги 
— Æндæримæ мæ цард æрцыдис баст... — 
Мæ хъусы мын, хæкъуырцгæнгæйæ, загьтай, 
Æмæ мын уыцы судзгæ дзырд æваст 
Мæ зæрдæйы, хъæстæ фатау, ныссагьтай... 
Уæдæй фæстæмæ азтæ згъæлынц тагъд, 
Фæззыгон талмы бур-бурид сыфтæртау. 
Мæ зæрдæйыл мæ цæстысыг фæтагьд, 
Æмæ ныссалд, ныууазал, ихы къæрттау. 
Фæлæ æрцыд йæ уæлæ фыст дæ къам, 
Æндæрты уарзт æм, марадз зæгь, нæ хъары. 
Цы зæгъон, цæй, мæ зæрдæйы хæрам, — 
Дыууæ хъамайы иу кæрддзæм нæ дары... 
Асыйаг рæсугъд чызджы цæстытæй 
Уалдзыгон хъæрмуст æхсæв æнхъæвзы, 
Гъе, фæлæ йæ судзаггаг рæвдыдæй 
Хурæй иппæрд салд зæрдæ нæ тæфсы. 
Ам фæлмæн сыгьзæрин къæвда уары. 
Ам - дзæнæт, фæлæ мæнæн зындон у. 
Рухсы цъыртт мæ зæрдæмæ нæ хъары, 
Не ’взарын — æхсæв у, æви бон у. 

Уацмыстсе 
375 
Макуы багьгъæл, — ме ’нкъард равг дын фауон: 
Ме ’нцой мын, мæ удау, у æвгъауаг. 
Уæуу, мыййаг, дæ райдзаст циныл аууон, 
Сау халоны базырау, куы ’рхауа!.. 
Айс-ма, чызг, дæ цъæх цæстæнгас - риссаг, 
Зæрдæйыл ныдзæвы цыма сындз 
Чызджытæ нæхимæ хохы - диссаг, 
Зæдтимæ нын ивддзæгтæ кæнынц... 
Уым цы ’нкъард дыууæ цæсты ныууагътон... 
Р. 5. Æмдзæвгæ фæуд нæу, уый бæрæг у цыппæрæм 
строфайы ритмы фæивдæй дæр. Уыдис ма йын æндæр 
райдиан дæр: 
Уалдзыгон дыууæ хъæрмуст æхсæвы 
Асыйаг чызджы цæстытæй каст... 
Уæд уыдис мæ уды та хъызт зымæг... 
сæ джихтæй 
...мæ хъызт зæрдæйы ихтæй 
Иу фæзгъæр дæр не ’ртадис... 
Дзурæм алы бон дæ нывæндтæй: 
«Уыд ызнон æмæ нал и ныр!..» 
Ды дæ тызмæг арм æрывæрдтай 
Иууыл карздæр лæг Сталиныл. 

376 
Бестауты Гиуæрги 
Зæгъ, цæмæн зилыадæ гамхуды 
Гурæй-гурмæ мæ фæстæ ды?.. 
Тар, æнкъард сагъæс мыл сагъуыди, — 
Уайыс иудадзыг мæ цæстытыл. 
Æз æнхъæлын, - алы къахдзæфæн 
Бадыс хъузоны мæ развæдыл... 
Нæй æнæралæугæ ахсæвæн, — 
Хур йæ ныхмæ ма уа цас фæнды... 

Уацмыстæ 
377 
Хицæн стихтæ,строфатæ, 
æвæуд æмдзæвгæтæ 
<►<►<► 
Нæй зæххыл æвзист æмæ сыгъзæрин, - 
Уый мæ рынчын сонт уды сæнттæ сты 
Искуы дард планетæйыл куы ’рцæрин, - 
Ме ’фхæрд, сайд бæллицты раз къæмдзæстыг!.. 
Р. 5. Строфа ис æмдз. «Æз цæуын, мæ тæвд цæсгомыл 
къæвда»-йы машинкæйыл фыст копийы, цæуы 2-аг 
строфайы фæстæ, ниныджы мыхуыр тексты нæй. 
<►<►<► 
Хохыл бон тыгьдбазырæй ныддæлгом, 
Удисгæ йæ тыбыртæ цæгъды 
Р. 5. Ацы дыууæ стихы сты æмдз. «Уарзты кувæндоны 
судзы»-йы сауфыст тексты. 

378 
Бестауты Гиуæрги 
Зоныс ды, цы дын зæгъон?.. 
Ме ’хцайæ дæн кадыл дард. 
Суари дын куы схай кæнон, — 
Дзыппы бæркад адымдта!.. 
Бирæ ’хца дæм бафтыди, — 
Тас адæм дыл тайдзысты. 
Дзыппы бæркад рафтыди, — 
Нал дæр дæ нымайдзысты!.. 
Дуне ’хцайыл амад у, — 
Ницы дзы ис кадджын дæр. 
Афæливдзæн уый тыххæй 
Дзуары хуылфы сауджын дæр!.. 
Р. 5. Ацы æвæуд уацмыс ис æмдз. «Уыдтæн мæгуыры 
курæг æз» цы сыфыл фыст у, уый нъылдымыл. 
Ды дæ мæнæн рæстæвзарæн тæраз, 
Фæзæгъын уæд мæ зæрдæйæн: — фæраз! 
Р. 5. Ацы дыстих ис æмдз. «Уæлдæфы фæрдгуыты 
’взист зæлланг апырх»-ы сауфыст сыфы нъылдымыл. 
Йæ фарсмæ ма ис ноджы ахæм дыстих: 
Куы дарид Хоруацилла гутон, 
Æнхъæвзид дунейыл æлутон!.. 

Уацмыстæ 
379 
<►<►<► 
Æз æгуыппæг тар хъæд дæн, 
Ды — рæууддзæф цин-цыбæл. 
Æз æмыр цъæх денджыз дæн, 
Ды — хъуытаззæл къададон. 
Æз æхсæв дæн, тар æхсæв, 
Ды — цырагъдар хуры тын... 
1962 азы июны фыстытæй Квишхеты 
<►<►<► 
Арты ’взæгтæ, тугхъулон кæлмытау, 
А зæххыл тыхстысты... 
<►<►<► 
Ацы стъалыджын æхсæвы, 
Ацы тар хъæды цæуын. 
Зæрдæ, хъамайау, ныццæвы 
дæ уынд. 
<►<►<► 
Арæх мах æхсызгонæй цы ми кæнæм, 
Уый зæххыл нæ ныббариккам никæмæн... 

380 
Бестауты Гиуæрги 
♦ <►♦ 
Уарзты ’взист тагыл æрхызтæ 
Арвæй зæхмæ цыма раст, — 
Царды сау милтæй сæрхызт дæ, 
маст. 
Тугхъулон æнусты саудалынг хъæбысы 
Зарæг ризгæ сысы, уадындзы зæл тайы. 
Мæн йæ фæдыл сайы, мæн, рæуфынау, мысы, — 
Нæй, нæ уадзы ’рхуыссын мæн, — йæ уды хайы... 
Чуфут-кале — 
къæдзæхы фидар 
Ам цардысты скифтæ, алантæ. 
Къæхты бын ныйихсыдысты къæйтæ. 
Ам кæддæр мæ хорз фыдæлтæ гъæйттæй... 
Аланты зæппæдзтæ мæм, залиаг кæлмытау, 
Кæсынц аныхъуырынæввонг... 
Цы мын дзурынц дуртæ, æгомыг къæдзæхтæ?.. 
Дидиндзаст зæд — Эмилия... 

Уацмыстæ 
381 
Рæстдзинады одæ 
Ды сыгъзæрин нæ дæ, 
Науæд зæххы хуылф айгæрдин 
Мæ ныхбынтæй 
Æмæ дæ ссарин!.. 
Дæу æз агурын 
Ме ’мгары цæстыты, 
Дзырдарæхст ораторы лозунгты, 
Поэты фыстыты, 
Хицауы ныфсæвæрæн ныхæсты... 
Ахæм æнкъард бон уыдзæни, 
Афтæ мыл ниудзæни арв, - 
Финаг болат кард æрмæрин 
Риуы ныссæдздзæнис аф. 
Уый худы, худы, худы, — 
Йæ гом дзыхæй, цæвиттон, 
Сыгъзæрин дон ныллæууыди цыхцыр. 

382 
Бестауты Гиуæрги 
♦ ♦<► 
Ехх, мæ зынгыл, цæй тарф фынæй бадæн!.. 
Байдзаг кæлмытæй уаз зæддон, 
Æз сæ хъулайы баззадтæн. 
Дуне нырхæндæг, ныссау, - 
Дуне кæны цыма хист. 
фысау, 
йæ фист. 
Тарту Ирыстонæй дард у. 
Ганисæй Тартумæ дæр 
Ацыди хурвæд сыгъзæрин. 
♦ <►«► 
Мæ бонылæй, куыд бирæ цæрын а бæсты, 
Зæххы къори, куыд дын уæз кæнын, куы!.. 
Æви цæсгомæй ницы ис дæ хъæбулмæ, 
Æмæ нæ хатын, ды, нæ зæхх, кæй дæ 
Галактикæйы риссагдæр зæрдæ!.. 
Фæлæ дыл æз куыд бирæ цæуын къахæй, 
Нæ кæнын ууыл мисхал дæр хъуыды. 

Уацмыстæ 
383 
Ма тæрс, иунæг ыстæм, мах ныр 
Ничи бафтаудзæн цæсты, — 
Адæм, дымгæ, мæй — былкъахыр 
Ныр нæ ирхæфсæг ысты. 
Р. 5. Ацы строфа уыд æмдз. «Ахсæв зæрдæ афтсе райы», 
зæгъгæ, уый хай сау фыст варианты, фæлæ йæ автор ахахх 
кодта. 
Ленин 
Йæ райгуырдæй къæскъæсгæнгæ нызмæлыд 
Цагъарады зæронд мæсыг бындзарæй, - 
Æмæ апрелы зæхх æмæ хуры ’взонгад 
Ысси дунейы ’взонгады ныййарæг. 
Ыстæй ныккуыдтой зæрдæтæ хæкъуырццæй, 
Сæ маст уромын зæххæн дæр фæзын и, 
Æмæ æнусыл митуазал æмхæццæ 
Январы карз мæй, урс хилау, фæзынди. 
Фыдохы урс хил миттъыфылау батад 
Апрелы ’ндæвдæй... 
Р. 8. Ацы æвæуд æмдзæвгæ ис Дмитрий Гулиайыл фыст 
æмдзæвгæйы фарсмæ. Абхазаг поэты мæлæтыл æмдзæвгæ у 
1960 азы фыст. Чи зоны Ленины тыххæй æмдзæвгæ дæр уæд 
райдыдта фыссын Гиуæрги. 

384 
Бестауты Гиуæрги 
Мин, сæдæ азы рацæрон, 
Уæлæ арвæрдын фауон: 
Ехх, чысыл мын у ацы рон, 
Хъуамæ хохы йас ауон! 
Царды амондыл карз хæсты 
Искуы кæд мæ уд исон, 
Уæд, мæ райгуырæн рухс бæстæ, 
Æз дæ быуарæй риссон. 
Хохаг саг лæгау рамæлон... 
<►♦<► 
Æз, æлвæст кардау, уыдтæн, 
Æз сæрыстырæй цыдтæн, 
Фæлæ иу ахæмы зæд 
Фæлæ, ме скæнæг Хуыцау, 
Уый цы фыдбылыз мæм каст, - 
Цыма, коммæгæс куыдзау, 
Мæн йæ цæстытæм ныббаст... 

Уацмыстæ 
385 
Ахсæв марды уæлхъус бадæм, 
Сæры хъуыдытæ зилдух кæнынц: 
Уе ’гæр фæкалат, адæм, 
Лæг амарди, куынæ уыди бындз, 
Мах та кæнæм цæйдæр æвзæгты кой... 
Мæ армытъæпæныл, æрвæрттывдау, 
Царды фæндæгтæ фæпырх ысты. 
Диссаг у, — иу сæ кæронмæ нæ фæхæццæ, 
Асхъиудтой сæрсæфæн кæмттæм, куырм амондау... 
Абон у дæ гуырæн бон. 
Уал амонды уæд дæу, 
Абон мæ зæрдæйы цал амонды судзы! 
Дунейы бæрзонд фарн дын 
Ахæм хал ныббæттæд, 
Уалдзæгæн æнус бонмæ 
Гом куыд уа дæ рудзынг! 
Хъоппæгыл сæууон æртæх 
Бонвæрнон, æрвгъуыз пæр-пæр... 
13 Бестауты Гиуæрги 

386 
Бестауты Гиуæрги 
Хатын, - уалдзæг та ’рхъуызы 
Халæй халмæ, зæххыстæн! 
Йе ’хцон рис та архъызыл 
Абадт уарзты рæхуыстæн... 
♦ <►♦ 
Рухс урс фоныл ахызти 
Саударæг ус. 
Рухс, уый, мæ хойы хай, 
Рентген кæй у, зон. 
Рухс рæсуг фоныл 
Макуы хиз сауты, 
Кæд дæ саутæ цæстмæ дарыс, уæд. 
<►<►<► 
Мах фæлындзæм ингæнтæ рæсугъд, 
Цæмæй удæгæстæ райой сæ фидыцæй; 
Цæмæй удæгæстæ зоной æмæ бæллой 
Рæсугъдæй мæлынмæ. 

♦ ♦<> 
Лондоны сæрмæ мигътæ кæуынц, 
Лондоны сæрмæ мигьтæ лæууынц. 
Лондоны сæрмæ æнустæ тæхынц, 
Лондоны сæрмæ ыстъалытæ хынц. 
Лондоны сæрмæ ыстьалытæ нæй, 
Лондоны сæрмæ батади мæй. 
Лондоныл баззад зæронд мæйы фист. 
Лондоны бады Бейли — лингвист. 
Лондон, Лондон, - мигъы лæууæндон. 
Лондон, Лондон, - дæ дæле куыройдон. 
Чи ’рхаста ардæм алайнаг дзырдтæ, 
Чи ’рхаста ардæм алайнаг цырттæ?!. 
Лондоны бады Бейли — лингвист, 
Лондоныл калы зæронд дуг йæ фист. 
Лондоны сæрмæ æнустæ тæхынц, — 
Бейлийы зæрдæйы стъалытæ хынц. 
Фехæлы атомон бомбæ æваст, — 
Фестъæлфы Бейлийы зæрдæйы маст... 
Уасджейсен 
Дæ ног чиныг ысхуыдтай юмор. 
Дæхицæй дзы æлгьитыс бирæ. 
Уæд та дзы уды хосæн иу мур 
Куы уаид юмор, гье сатирæ!.. 

388 
Бестауты Гиуæрги 
Хурхæссынмæ 
Денджызгæрон сусæны тæмæны 
Уынгты хъазы хуры тын - цыргь судзин. 
Хъулон дуртæ ’рттивынц, цыма мæнæ 
Уылæны бын мин цырагъы судзы... 
Басудздзæн ирон æгъдауы ’фсæрмæй, - 
Ахæм митæ не схæсдзæн йæ сæрмæ!.. 
<►<►♦ 
Къададон фæкъабузджынтæ, 
Къададон фæбуртæ. 
Райхæлут-ма, малусджытæ, 
Уалдзæджы хъæбултæ. 
Уый фæлмæн æрвгьуыз цæстытæм 
Ма кæсут æнхъæлмæ: 
Ма — йæ зæрдæскъæф кæстытæм, 
Ма — йæ хъал кæл-кæлмæ. 

Уацмыстæ 
389 
Адæмтæй никуы ис чи цауддæр, чи хуыздæр 
А зæххыл хуры дæлбазыр. 
Иу хуыз, ирон хуыз, у дунейы мин хуызтæй, - 
Арвы зæрин роны хъазы. 
Ме сконд, мæ мидгуырдзæй ахицæн Иры ’гъдау, — 
Уаин, быдыргъау, хæрз афтид. 
Ахæм фыдæрцыдæй, карды нырриуыгьдау, 
Мæрдтыл, цæрдудуæвгæй, бафтин!.. 
Ацы сыфтæрты цъæх аууон, 
Ацы тар, æгуыппæг хъæд, 
Уадз нæ рухс цардæй фæхауон, 
Æз куынæ кæнон уæ мæт! 
♦ <►<► 
Фæлæ сæ рох нæ уыдзæни сæ лаз, 
Æмæ æдзух кæндзысты, 
Бызгъуыртæ дарæг сабитау, къæмдзæстыг 
Дæ сау цæстыты раз. 

390 
Бестауты Гиуæрги 
Сау æхсæв ралæстис тар хъæды хъузонæй, 
Хуры цæст нал зыны арвыл тæппæй. 
Арвы цъæх хæдоныл уæлæ, æмпъузæнау, 
Баззадис мигъы гæппæл. 
<►<►<► 
Де ’рвгъуыз уды рудзгуытæ - дæ цæстытæ, 
Хо... он, куыд сыгьдæгæй кæсынц!.. 
♦ <►«► 
Ахæм у нæ фæтæг, — 
Чи дзы уа хъæстаг: 
Иудадзыг — хуымæтæг, 
Иудадзыг — рæстаг!.. 
<►♦<► 
Зæххы къори, аикау, хъулон-мулон ахуырст, 
Цыма ’рцыди куыуадзæн. 
Æз, кæдцæрау, уалдзæджы ронджы тæфæй расыг, — 
Радты мæм йæ ныуазæн. 

Уацмыстæ 
391 
♦ <►<► 
Æмæ уый фæлтау æргом хæсты 
Мæн сæдæ марды ку ’акæнис... 
<►<►<► 
Рухс, чысыл фæрдыг æгасæй, 
Уæд цы хъуамæ зонис тасæн 
Ныр, мæ чысыл хур, ды та?.. 
Кæд мæнау нæ зонай зарын, 
Уæд æгас дуне æлгьит, 
Æмæ ацы ’лгъыст 
Адæтт фидæны фæлтæртæм. 
<►<►<► 
Цардæй атыдтай цæрæццагæй 
Ды мæ худæндзаст æфсымæры, 
Æмæ сау маст ныр йæ мæрддзагæй 
У мæ удæн ныфсæвæрæг. 
♦ <►<► 
Уд — Сырдоны кæуынхъæлæс хъисын фæндырау - æндыгъд. 
Ризы мигьты ’хсæн уады базырыл мæй... 

392 
Бестауты Гиуæрги 
<►«►<► 
Фæлæ искуы куы фæцæуы топпы гæрах, 
Уæд, æнахъом сывæллонау, фесгьæлфы дуне. 
«►<►<► 
Ахæстон уыдис уæд дуне... 
Нæй, нæ дын дзы уыд фæлидзæн... 
Р. «У. Ацы стихтæ фыст сты Къостайы тыххæй, йе ’мдзæвгсе 
«В этой сумранной столице»-йы фæстаг строфайы («Эх, 
сбежать бы!..») æндæвдады бын. Уыцы ныхæсты фарсмæ. 
Кадæг «Бургъустан»-æй 
хицсен скъуыддзæгтæ 
<►<►<► 
Туджы зилы хуры цæст, кæуы: 
Уардийы гæзæмæ хæлд къуыбырыл 
Уалдзæг мигъы хъарм цæссыг æрзæбул... 
<►<►<► 
Мах ацы зæхх нæ царды хосæн къахтам, 
Ныр та йæ къахæм сау мæлæты охыл... 
Ныр дзы мæрдтæм дуар айгæрстам нæхицæн... 

Уацмыстсе 
393 
<►<►<► 
Æрдзы тых, ратт мын фаг хъару, лæгдзинад, - 
Цæрдхъом фæлгонцтæй рох архивтæй сыстой... 
Музыкæйы мырты цæуы архайд: 
Уый, Ирыстон, дæ зарджыты хуыздæр мелоди 
Кæцæйдæр судзгæ сыстад рох ивгъуыдæй: 
«Бургъустаны зарæг». 
<►<►<► 
Æхстой фæстаг нæмыджы онг. Химарынæн дæр æвгъау 
кодтой нæмыг: уымæй ма, дам, иу знаджы амардзынæн. Мæ 
марæн нæмыг знагмæ разындзæн!.. 
<►<►<► 
Æз кардæлвæстæй хъуамæ бацæуон Бургьустаны хъазуат 
тохы цæхæрмæ - кæнæ дзы ссардзынæн уæлахиз, кæнæ - 
мæлæт!.. 
♦ <►<► 
Кæм дæ, фыдæлты ’хсар, æнусты сæрты дæ болат кард 
ратт мæнмæ!.. 

394 
Бестауты Гиуæрги 
Æхсæв Бургьустаны быдыртыл 
Куы ’рбады саувадыг мылазон, 
Уæд дзыназы. 
♦ <►<► 
Сау мигътæ Бургьустаны... 
Уый сын кæд дымгæ дард Ирыстонæй 
Сæ сау хоты сау дзыккутæ 
Бындзыггай хæссы?.. 
Сау къæвда Бургьустаны... 
Уый сын кæд дымгæ дард Ирыстонæй 
Сæ мадæлты судзгæ цæссыг æрхаста?.. 
Донгъæрис 
(легендæ) 
Бацæуæн 
1. Цардыцин! 
2. Фыдгой, æгъдау - хъадаман. 
3. Фыдохы ’хсæв. Донгьæрис. 
Эпилог 
Фæлм, донычызджытæ-æнустæ 
Пæрпæргæнгæ тæхынц. 

Бацæуæн 
Фыдæй фыртмæ кæм не сты хайджын 
Нæ Ир фыдбылызæй, рыстæй. 
Æрцыд æвирхъау хабар раджы 
Æмæ, дам, ферох ис ыстæй... 
Æруагьтой сау æмбæрзæн азтæ, 
Фæлæ нымд зарæджы фæрцы 
Уый махмæ цинæн æмæ мастæн 
Рæсугъд легендæйæ æрцыд... 
Уæззаугай хъисфæндыр æрисынц 
Иры зæронд лæгтæ ныр дæр, 
Æмæ дзыназгæ хъистыл ризынц 
Зæрдæ уæнгтæгæнæг дзырдтæ... 
Бæллицзæрдæ фыййæутæ хохы 
Тыгуырæй арты фарсмæ ку’ уой, — 
Сæ кадджытæй нæ зайы рохы 
Æнамонд донгъæрисы кой. 
Рæсугъд чындздзон чызджытæн сафы 
Сæ фын, æгъуыссæг сæ кæны... 
Ныр уын æй радзурынмæ хъавын, — 
Уæвгæ уæззау хæс ис мæныл... 

396 
Бестауты Гиуæрги 
I 
Ыскæсæн басыгьдис цъыбырттау, 
Сæуæхсид уадзы хæхтыл арт. 
Ыскъуыйынц дидинты къуыбыртæ, 
Къæрццæмдзæгьдгæнгæ гуыры цард. 
Ыскастис хур, йæ тынтæ хъæды, 
Æвзист мæргътау, кæнынц пæр-пæр. 
Йæ къах атилын уад нæ уæнды, — 
Куы байса æрдзы цин йæ хъæр!.. 
Чысыл сабитау худгæ фæзы 
Сæдæгъуыз дидинтæ лæууынц. 
Йæ зæриндзыкку хъоппæг фасы, 
Мыдагур нæууыл зилы бындз... 
Æрбадтис дуркъусгонды, алгъæд 
Æмæ тыгьдбазырæй нындзыг; 
Мыды хуын ын ыскодта залгъæд, — 
Ыстахт, йæ чыргъæдмæ тындзы... 
Лæууы, къæмдзæстыг чындзау, уæртæ 
Йæ урс чындздзон къабайы бал. 
Уæздан ыл атыхта йæ цæнгтæ 
Къæбæлдзыг бæрз, йæ царды ’мбал. 
Ыстахтис тулдзджынæй æхсинæг, 
Йæ фæрсты ’рселф кодта йæ къай, 
Уæд чи нæ домы царды цинæй, 
Бæллиццаг рухс амондæй хай!.. 

Уацмыстсе 
397 
Ысхызт æвзонг чызг дæлæ рындзæй, 
Цыма йæ разæй хур ыскаст!.. 
Рæувад сæгуытау, цырд ыстындзы, 
Йæ фæндаг хохмæ дары ’мраст. 
Рæхснæг хъæзау йæ астæу тасы, 
Кæны йæм талм бæлас хæлæг. 
Мæйтæ æмæ дзы хуртæ хъазы, 
Кæсынæй не ’фсæды йæм лæг!.. 
Æз уый мæ рагбонты рæуфынты 
Бæллиццаг цины зæд хуыдтон; 
Куы-иу фæцин кодтон йæ уындыл, 
Куы та хæкъуырцц куыдæй куыдтон... 
— Фари, кæдæм? 
— Мæ къона, чи дæ?!. 
Фæзынд кæйдæр аууон уайтагъд. 
Лæууы, йæ цухъхъайы фæдджитæ 
Йæ фæсрон сонт лæппуйæн сагъд. 
— Фари, кæдæм тæхыс, æхст фатау?.. 
Æхцон хъæлæсы уагмæ чызг, 
Цыма йæ мидбынаты атад, — 
Сæрæй къæхты бынмæ ныррызт... 
— Кæдæм? — ысдзырдта ма куыдцæрты, - 
Бабайæн аходæн хæссын... 
Фæлæ мæ ды дæхи куыд дæрдты... - 
Фæтыхст, йæ зæгъын ын фæзын. 

398 
Бестауты Гиуæрги 
- Фари, мæ рухс дуне, цы дзурыс, 
Мæхи дæуæй куыд ласын дард: 
Мæнæн дзæнæтау у дæ цуры, 
Зындон мын у æнæ дæу цард... 
Куы уынон дæу, уæд ма цы бæллон 
Æз рухсдæр амондмæ зæххыл. 
Дæ цуры фестын сонт, сывæллон, 
Фæфæнды маргьау мæн тæхын. 
Фари... - йæ ризгæ ’нгуылдзтæй лæпгту 
Æрдаудта чызджы рус чъызгæ... 
О, уарзт, куыд æргьæвст дæ, куыд тæппуд, 
Кæд дыл хъадаман нæй — ызгæ!.. 
- Фыдсыл фыды усау, фыдамонд, 
Куы фæкæны фыд ысхуыст мæн; 
Куы вæййын сонт мийæ фæсмонгонд, 
Бæллицæй, рухс фæндæй — фыдвæнд; 
Ныхкъуырд куы баййафын мæ царды, 
’Мæ мыл куы рахæты хъысмæт, 
Мæхи хæрз сидзæрæй куы ’рхатын, 
Мæ зæрдæйыл куы ’ртыхсы мæт, 
Уæд мын дæ мидбылхудт мæйдары 
Цырагьрухс басгуыхы æваст: 
Нысанмæ ног фæндаг ыссарын, 
Мæ зæрдæйы æртайы маст... 

Уацмыстæ 
399 
Фæлæ кæйдæр хъæстæ ’взаг махыл 
Фыд тугтæ мысы, калы цъыф. 
Æрыхъуыстон æбуалгъ хахуыр, — 
Фæуæд йæ ’рымысæг æрвдзæф!.. 
Легендæйы дардцæры нывтæн развæлгъау фыст хицæн 
поэтикон фразæтæ, стихтæ: 
1. Цыма нæ митæ сты æнæфсарм, 
Рæумонцæй баивтам æгьдау. 
2. Кæнынц цыдæр дам-дум кæмдæр... 
Дæ номыл ку ’абада къæм дæр... 
3. Æмæ пæр-пæргæнгæ тæхынц 
Æнустæ, рогбазыр бæлæттау. 
4. Æууæнк, лæгдзинад æмæ уарзтыл... 
Фыдми дæ арæзта къæппæг... 
5. Мах цæуæм æнæмæлæтмæ дугъы, 
Арвæрттывды судзгæ фæттау раст. 
Ме ’всургь дæр йæ къæхтыл фæндаг тухы... 
6. Бакæнæм æрра зымæгыл сахсæн... 
Талынджы тæхгæ стъалытæ ’рцахсæм... 
7. Рæстæджы аркъау ныхтæ нын кæм, 
Дзедырджытау, ацахсынц нæ фæдджи; 
Фæндагæн йæ растдæрыл лæгæн 
Кæм æппындæр ацæуын нæ фæччы... 

400 
Бестауты Гиуæрги 
8. Зæронд хæдзары дуары хъинцау, 
Фæцыдис хиуайы цъæхаст. 
хицау. 
9. Мæ зæронд, ме рыгон Ирыстон!.. 
10. Зæронд лæджы цæсгомы ’нхъырдтау, 
хæхтæ, кæмттæ. 
11. Кæд искуы искæмæн йæ зæрдæйы уидаг. 
12. Æнусты, худинаджы гаккау, 
Уæдæй Иры фыдæл фæхаста. 
13. Æхсæрдзæнтæ бæрзонд къæдзæхтыл 
Уæдæй хæкъуырцц куыдæй кæуынц... 
14. Ныккодта ’хцон дыз-дыз йæ быуар. 
15. Æнахуыр хъæлдзæг маргь у цин 
фæци. 
Æвæлмон сабийы былалгьыл 
Цъыбар-цьыбур фæкæны уый. 
16 маст 
Тæрсы, хъæстæ калмæй тæрсæгау, 
Æмæ ныппæррæст кæны ’васт. 
17. Дæ разæй д’ амонд судзгæ ахæсс... 

Уацныстæ 
401 
Пьесæ «бинонты хъæлæба»-йæн 
зарджыты тексттæ 
Минæт, Мæдинæт стæй Гуырбачъе 
Минæт 
Ахуый чысыл бындарæн. 
Мæдинæт 
Арвы ронæй хъуырдарæн, 
Хуры тынæй сырх хæдон... 
Минæт 
Хуры тынæй хæдоныл — 
Худгæ стьалы-цæппузыр. 
Мæдинæт 
Зæрдæ цинæй фæтоны 
Ацы чысыл лæппызыл. 
Дыууæ иумæ 
Ало-лотæ, цы-цытæ... 
Ахуыссут уал, анæрсут... 
Æцитт, гæды, ма ’рбацу, 
Чысыл бæппу фынæй у!.. 
Ало-лотæ, цы-цытæ... 
Ахуыссут уал, анæрсут... 

402 
Бестауты Гиуæрги 
Гуырбачъе 
(иунæгæй) 
Цæй, цы кæнон, цæй, куыд кæнон?.. 
Цæй, кæм ракъахон сывæллон?.. 
Ныр мæгуыргурау, Гуырбачъе, 
Уынгты зил, иваз дæ уачъи!.. 
Адæм, хъусут мын мæ лæгъстæ, 
Саразут мын удыбæстæ: 
Раттæд мын уæ ахсæв исчи 
Иу фыдхъуын сывæллон исты!.. 
Хæмыц 
(иунæгæй) 
Зæххыл хæрзиуæгæй цы уыди, 
Мæныл ныззæй кодтой æваст: 
Уæларвæй цины зæд æрцыди 
Æмæ мæ зæрдæмæ ныккаст. 
Кæд искуы хуры тын фæхуды 
Æртахдзæст дидиныл фæлмæн, 
Кæд исчи бакæны тæхуды, 
Уæд уыдон се ’ппæт дæр мæнмæ!.. 
Æртæ фыры хъулы... Мæдинæ! 
Куыройау разылди мæ сæр... 
Ды мын ысхай кодтай, мæ дуне, 
Цы хуыздæр амæндты хуыздæр!.. 

Уацмыстæ 
403 
Гуырбачъе 
(иунæгæй) 
Гуырбачъе — уыцырдæм, Гуырбачъе - ацырдæм, 
Дуртыл дæ мæгуыр сæр хой!.. 
Сæфты мæлдзыгау дыл базади базыртæ, 
Оххæй, дæ уд у дæ кой!.. 
Хæмыц, Гуырбачъе, Минæт, Мæдинæт 
(зарынц иумæ) 
Ало-лотæ ’мæ цы-цытæ, 
Цырддæр афынæй ут, цырддæр 
Æцитт, хъуырна гæды, ма ниу, 
Ма уас, - ничи сæ у галиу!.. 
Ацы-цытæ ’мæ лолотæ, 
Ноджы уын уыдзæни хотæ... 
Мад цы къуымы уза авдæн, 
Уым бынат нæ вæййы загьдæн... 
Ало-лотæ ’мæ цы-цытæ, 
Цырддæр афынæй ут, цырддæр!.. 
Фыны бур гæлæбу ’рцахсут, 
Фыны тæрхъустимæ хъазут!.. 
Гуырбачъе 
Гæмми рувасыл рамбæлдтæн, — 
Æваст та преми рамбылдтон!.. 
Йæ лæвар æхца Гуырбачъе 
Н ’акалдзæни куырмæджы: 

404 
Бестауты Гиуæрги 
Нæуæг кастюм дзы ’лхæндзæни, 
Цæхæртæ калгæ цæудзæни!.. 
Фидыцæй, кондæй, уонгайстæй 
Мæн мачи барæд мачемæ: 
Ыссæрфон уал та ног кастюм, - 
Ыстæй кæсут Гуырбачъемæ!.. 
Гуырбачъе 
(Мæдинæтмæ) 
Ды — мæ дуне, Мæдинæ! 
Ды — мæ цин, мæ царды бон! 
Уыцы зæрдæ бадон уа, 
Æз дæуыл кæй ысивон!.. 
Худынц мæм дæ цæстытæ, 
Уарзты рухс ысгьалытау!.. 
Мæрдты хай — мæ бинойнаг, 
Гуырбачъе — дæ сæрвæлтау!.. 
Минæт 
Куыд бафсæддзынæн мæ Гуырбачъ лæгæн 
Йæ дзыхы дзырдæй!.. 
Мæ ног къабамæ мæлынц хæлæгæй 
Нæ сыхы сылтæ!.. 
Уæ, ма раппæлæд Минæты хуызæн 
Йæ лæгæй мачи!.. 
Лæджы фырт зондæй нæ фæтых уыдзæн 
Мæхи Гуырбачъыл!.. 

Уацмыстæ 
405 
Минæт æмæ Гуырбачъе 
Минæт 
Цы дын ацаразон 
Хæринагæй, мæ бон, — 
Царвы фых бæдулы фыд бæздзæн?.. 
Гуырбачъе 
Дæ къухæйдзаг, Минæт, 
Цыфæнды хъылма уæд, 
Уый мæнмæ мыдау адджын кæсдзæн!.. 
Минæт 
Уæдæ тæхын хъæмæ, 
Фæзын-иу мæм æмæ 
Кæс, кæд дын нæртон æфсин нæ уон!.. 
Гуырбачъе 
Фæтагьддæр кæн, дæдæй! — 
Фæмæлын дын сыдæй, 
Никуы уыдтæн афтæ тынг ыстонг... 
Минæт 
(Мæдинæтмæ) 
Фæлæуу, фæхуд-ма, хъуынтъызæй ма кæс, 
Фæхуд, ыстæй та тъиз!.. 
Дæ дæндæгтæй дын нæ давын, ма тæрс, — 
Къæпи нæхицæн ис... 

406 
Бестауты Гиуæрги 
Арс цымы бынæй куы кæса, уыйау, — 
Æлхынцъæрфыг, тызмæг... 
Ныр хъуамæ худис, сырхфарс фæткъуыйау, - 
Ыздæхдзæн дæм дæ лæг!.. 
Хæмыц 
Дыууæ лæппуйы, дыууæ бындары!.. 
Куыд ныррухс дуне æваст мæ разы: 
Мæ риумæ уалдзæг цырæгътæ дары, 
Æви сæууон хур мæ уды хъазы?!. 
Фын кæд у, рухс фын, уæд ма райхъал уон, 
Фæлтау уыдзынæн æнусмæ фыны: 
Æрмæст æнкъарон, æрмæст æнхъæлон, 
Дыууæ бындары кæй ис мæ быныл... 
Мæди, мæ дуне, цы цин мыл æрцыд!.. 
Уæвгæ, куы зонис, куыд зæрдæрай дæн!.. 
Æмбисæхсæв мыл ысбон дæ фæрцы, 
Уæри-уæрира, уæрæйдæ-рæйдæ!.. 

Уацмыстсе 407 
Сæргæндтæ 
Нафи. Бестауты Гиуæрги 5 
ЧИНЫГ «УАДТЫМЫГЪ»: 
Уадтымыгь 18 
Тагьддæр! 23 
Адæймаг 25 
Сырх тырыса 28 
Уæлахизы бон 30 
Фыййау 32 
Рагуалдзæджы цин 33 
Тæрккъæвда 36 
Уалдзæг 37 
«Ме ’мгар, ме ’мзæрдыг, ме ’рдхорд лымæн...» 38 
«Уалдзæг... тар æхсæв йе ’мбисыл алыг...» 40 
Кæдæй мах нал федтам кæрæдзи 41 
Яннакопулу Фотуламæ 44 
Фæззæг 46 
Арæны цур 47 
Сæумæрайсом 50 
Мæ фæдонмæ 51 
Иу дзырд 53 
Терк 54 
Сау æхсæв 55 
Ахæм æнкъард бон уыдаид 59 
Гъæй-джиди! 61 
«Дæ уарзондзинад мæн æнцой нæ уадзы...» 62 

408 Бестауты Гиуæрги 
Æртæ минуты 63 
«Зæрдæйæ зæрдæмæ куы уаид ныккæсæн...» 65 
«О, ма мын бахуд, ма, мæ митыл...» 66 
«Мæй кæсы, мæнмæ кæны тæхуды...» 67 
«Мæ ныхæй сурхид цадæггай тæдзы...» 68 
Талм бæлас 69 
«Саулагьз — изæрмилты арв...» 70 
Дæу куы фенын 71 
Уарзондзинад 74 
«У фæллад æрдз фынæй...» 75 
«Макæ, ма, ма мæ уарз, хурæнгæс саурæсугъд...» 76 
«О, уый номæй мын ма ракæн хъæстытæ...» 77 
ЧИНЫГ «ЦАРДЫ ЦИН»: 
Цардвæндаг 78 
Октябрь 80 
Царды цин 81 
«У мæ цард къуыбылойы тыхтонау...» 83 
Денджыз - зæрдæ 85 
Денджызимæ ныхас 87 
Минæ 88 
Саби ма фенæд хæст! 93 
Ды нæ фæдæ уыцы нарты кардау 95 
Лумумба Патрисы амæлæтыл 98 
«Зæрдæ, цы ныддур дæ, зæрдæ, цы кæныс?..» 100 
Æз цæссыг дæн 101 
Æхсæрæг 103 
Ма кæ 105 
Сæрибары хæстонтæ 108 
Дзуры Ирыстон 110 
Къоста 113 
Зарæг .....114 
«Хæхтыл хуры тын куы батад...» 116 

Уацмыстсе 409 
«Рæуæууæнк зæрдæ, бастъæлай...» 118 
«Дондзаст ызмæст мигьтæ арвыл ныццæм ысты...» 120 
Дидинæг 121 
Амæттаг бæллиц 123 
Мæ азым 126 
Сыгьзæриндонытылд изæртæ 128 
«Цыма уазал зымæгон хъызт боны...» 130 
Зæрдæ атахт 132 
Усгур лæппуйы фын 133 
ЧИНЫГ «ÆХСÆВ ÆМÆ БОН»: 
Стай зоопарчы 135 
Æхсæв æмæ бон 137 
«Гъæйтт! — къæппæгæй лыгьд цæргæсау...» 138 
Уалдзыгон æхсæв 139 
«Зонын, нæй мæ фыстыты бæркад...» 141 
«Мигьтæ се зды базыртæ ныттыгьтой...» 142 
«Дæлæ хъæддаг цъиу уазалы басыд...» 143 
Сонет 144 
«Абондæргъы мæн æвдæрзы низ...» 145 
Ныфс 146 
«Дыууæ цæсты...» 148 
«Ма, мæ хæлар, сойбыл зарæг ма кæн...» 149 
Сахат 151 
Кадавар 152 
Ныфсы таг 153 
Хулиан Гримау 154 
Зарæг 157 
«Ды уæздан дæ, ды рæсугьд дæ...» 158 
Гулиа Димитры амæлæтыл 161 
Рухс 163 
Æвирхъау ныв 165 
Сæумæрайсом Ручъы ’фцæгыл 166 

410 Бестауты Гиуæрги 
Хæхтæ 167 
Ныв 168 
Æртындæс 169 
Къостайы бæрæгбон Къахеты 170 
«Хурзæрин»-æн 173 
Чи зоны 175 
Æнусты балц 176 
Сатанайы куывд 180 
Лæджы къухты тыллæг 183 
Уалдзæг 185 
Ныстуан 186 
Саби 188 
Уалдзыгон къæвда 190 
Миты къуыбар 192 
Рæсугьд бæллиц 197 
«Нынныгуылд хур...» 198 
Уарзты зæдау рог æртахтæ 199 
Индийаг киноныв «Ног Дели»-йы 
кафаг чызг Виджентималайæн 200 
Уарзæтты дуэт 202 
«Ракæс-ма, чызгай...» , 203 
Нæ горæты къуыдиппытæ 204 
ЧИНЫГ «АРТЫ ÆРТÆХТÆ»: 
«Хæрзбон, мæ дард цъæх уалдзыгон рæуфынтæ...» 207 
«Фæдисы цардмæсид ракетæ...» 208 
«Сабийау мын ме ’нхъæлцау рæвдауы...» - 
«Мигь фæцæйлæсти сагьæсау рагьыл...» - 
«Æртасыд арвырон, Батрадзы ’рдынау, хæхты...» — 
«Хуры тынтыл мигъпæлæз — бырæгътæ...» 209 
«Уæлæ ирд арвы цъæх тæны...» — 
«Цæй, мæнæй цы дæ хъæуы, цы кæныс...» — 
«Æз — историйы уырынгон...» — 

Уацмыстæ 
411 
«Хъисфæндыры ’лвæст тагау, дзыназгæ...» 210 
«Урссæр истори, мæ ныййарæг мад...» — 
«Æхсæв цъититыл батад, йæ сау дон...» — 
«Ацы мæнг, æлгьыст дунемæ...» 211 
Урс хилтæ - 
«Æртуылæн денджыз, афтæ арф дæ бахызтæн...» - 
«Цытджын Серо, дæ фыдæхæй мæ бахиз...» - 
«Дысон та мæм ралæбурдтой куыйтæ...» 212 
«Дис кæнын мæхинымæр...» - 
«Пегас - хъал æфсургь, дзындзæрду...» - 
Дурсаби 213 
Зымæгон æхсæвы ныв 214 
«Рох уæлмæрд Æнусæмыр, хъуына дуртæ...» 215 
«Арв - мæ цинау, чъиллæттæ...» 216 
«Хур ыскаст, хуыссы та зæхх...» 217 
Мæ зарджытæ 218 
Хус бæлас 219 
Колыты Аксойæн 220 
Цард цыбыр у 221 
Фæндæгтæ 222 
«Ацыд сыджытмæ йæ иунæг фырт...» 223 
Къостайæн 224 
Хъуылымбегты Гиуæргийы амæлæтыл 225 
Композитор Галаты Барисы уæлингæн 226 
«Иутæ давæггаг «Волгæты» бадынц...» 227 
Хъуды ком 228 
Дуне райгуырд ; 229 
Изæр Дзаугомы 231 
Хуыцауысконд лæг 233 
Алайнаг таурæгь 235 
Хъара-Дагь 237 
Цæмæн? 239 
Уæлахизы цырты раз 241 

412 
Бестауты 
Чъавчъавадзе Ильяйы мысынæн 243 
Зымæг 245 
Æвидыц 247 
Ныстуан мæ фæдонмæ 249 
Мæ фæскомцæдисон сæурайсом 251 
ДЗАМ 253 
Теркмæ 255 
Ныстуан 257 
Зæххы зарæг 259 
Уарзондзинады сагъæстæ 
Уарзт 261 
«Зæххы къори, куыд фæразыс мæ быны...» - 
«Сау æгьуыссæг æхсæв та фæци...» - 
«Тар æхсæв мæ сау цæстыты батад...» 262 
«Мæ зæд, мæ урсхил зæд, цы зын бонтæ фæфыстай...» - 
«Дæ цъæх æмæ мæ сау цæстыты рард...» - 
«Кæдæй-уæдæй ма ацыдис...» — 
«Хæрзбон, мæ зæдыхайы цинтæ...» 263 
«Æрæнцад кæд дæуыл...» - 
«Цы цæсгомæй ма дзурон, цæй, поэт дæн?..» - 
«Дзыуары лæгау уазсыгъдæг уыдтæн...» - 
«Дæ сау дзыккутæ ’хсæрдзæнтæй...» 264 
«Ме ’нæрцæф бæллицтæ мын...» — 
«Амондæй дæ мондæгтæ нæ састай...» - 
«Бонсауизæрмæ хурзæрин...» - 
«Телефон нæ дзуры, телефон фæтæргай...» 265 
«Ацыди, мæ рухс бон та фæци...» - 
«Æгъуыссæг урс-урсид æхсæвтæ...» 266 
«Искуы мæ расыг æрцæудзæни, зонын...» - 
«Уыдтæн мæгуырыкурæг æз...» 267 
«Зæхх дæ къæхты бын кодта дыз-дыз...» - 
«Уæлдæфы фæрдгуыты ’взист зæлланг апырх...» 268 

«Рацыдтæн дæ, къултæгæнгæ рахастон...» 268 
«Бон мæ сæрмæ ку’ аскъуыйа æмбисыл...» 269 
Урс катай — 
«Цыренæй судзынц рудзгуытæ...» 270 
«Уды гага, сауæрфыг, гуырвидыц...» - 
«Ехх, цы цæстытæн раттон æрхæндæг...» 271 
«Дымгæ скъæфы, халæттау...» — 
«Ды фæцæйцыдтæ рухскалгæ уынджы...» 272 
«Дардбæстаг рæсугъд чызджы цæстытæй...» - 
«Айс-ма, чызг, дæ цъæх цæстытæ — риссаг...» 273 
«Ме ’рхæндæг, æрдиаггаджы бонтæ...» — 
«Зæрдæ, зæрдæ мацы зæгь...» 274 
«Куыд зындзырд дæ, сагьæс...» — 
«Æз дыууæ цæсты зонын зæххыл...» 275 
«Ныр, тæхуды, уыцы сыджыт фест...» 276 
«Ахсæв у мæ зæрдæйæн зæппадзау...» 277 
«Дæ сыгьдæг уды раз кæнын сæркъулæй зоныг...» 278 
«Ды æрцыдтæ ’мæ ме ’мыдзаг бадæн дæуæй...» 279 
«Тар æцæгæлон хæдзары...» 280 
«Уастæн, бастъæлон, кæд цы мæ ’лвасы...» 281 
«Ды дæ æндæр галактикæйы стъалы...» 282 
«Цæмæн дæ агуырдтон куырмæджы...» 283 
«Мæгуыр Родригойы хъысмæт мын...» 284 
«Хæрзбон, æнкъарды саударæн минуттæ...» 285 
«Дæ тæргæйттæн, дæ уайдзæфтæн...» 286 
Табу 287 
«Уары мит тъыфылтæй æмæ уардзæн...» 288 
«Уарзты кувæндоны судзы...» 289 
Урс къæхтæ 290 
Музæмæ 291 
«Афонмæ ды дæр фæцæуыс миты...» ...292 
«Æз фæцæйцыдтæн æнкъардæй...» 293 
«Æрбахста уарзты зæд æмбисвæндагыл мæн...» 294 

414 Бестауты Гиуæрги 
Зæрæхсиды сагьæс 295 
«Æгьуыстаг уæрджытæ...» 296 
«Ацыдтæ ’мæ уалдзæг демæ ахастай...» 297 
«Мæн сурмæ раппæрстай, кæсагау...» 298 
«Кæм дæ, мæ цъæхдзаст донычызг...» 299 
«Уыцы бон сæнæфсиртæ тыдтон...» 300 
«Уыцы бон, сæнæфсирау, цупалгай...» 301 
«Ахсæв зæрдæ афтæ райы...» 303 
«Уæлдæф хъарм - дæ хъæлдзæг худтæй...» 304 
«Æз цæуын, мæ тæвд цæсгомыл къæвда...» 305 
«Æз ралыгьдтæн мæ амонды цæстытæй...» 306 
«Дуне уыд, æндзыг уадау, æдзæм...» 307 
«Уас, дæ бон дæ уа, кæд зæрдæ...» 308 
«Хъæлдзæг фынгыл афонмæ дæ разы...» 309 
Рухс 310 
«Арвæй мæм дыууæ цъæх цæсты каст...» 312 
«Бонтæн хур нынныгуылд...» 314 
«Æгъуыссæг æхсæвтæ...» 316 
Кардимæ ныхас •. 318 
«Æмæ цæуын, æмæ кæуын уæрæх уынджы...» 320 
«Ды нæ зоныс, ды нæ хатыс ницы...» 322 
Цезары монолог 325 
Нефертити ь 327 
«Мæнæ, гье, мæ сусæг сæнтты уаз къуым...» 329 
«Царды талынг тар хъæды цас фæхылдтæн саугуырмæй...» ....330 
Бургьустан (фрагменттæ кадæгæй) 332 
УÆЛÆМХАСÆН 
Чингуытæм хаст чи не ’рцыд, 
ахæм мыхуыргонд æмдзæвгæтæ 
Николай Островскийæн 354 
Мæ Ирыстон 355 
Гыбыл 356 

Уацмыстæ 
415 
Мыхуыры чи нæ уыд, 
уыцы рагфыстытæй 
Зымæгон райсом 359 
«Æнусы цыппæрæм хай хурмæ кæсын...» 360 
Иу уацмысы æртæ хуызы 363 
Мыхуыры цæуынц фыццаг хатт 
Мæ уарзтмæ 366 
«Хæрам фырдзырд...» 367 
Хъæды патриоттæ 368 
Табу уарзондзинадæн (Иммануил Ромаг) 369 
Мæгуыр Фомайы хъазæн дзуапп 372 
«Æрра мæйау, уыдтæ бынтон фæлурс...» 373 
«Асыйаг рæсугъд чызджы цæстытæй...» 374 
«Дзурæм алы бон дæ нывæндтæй...» 375 
Хицæн стихтæ, строфатæ, 
æвæуд æмдзæвгæтæ 
Пьесæ «Бинонты хъæлæба»-йæн зарджыты тексттæ 401 

Литературно-художественное издание 
БЕСТАЕВ ГЕОРГИЙ ГИГЛАЕВИЧ 
Произведения 
на осетинском языке 
1 том 
Редактор Т.Л.Кокайты 
Художник В.С.Григорян 
Художественный редактор ГЗ.Чеджемты 
Технический редактор Л.В.Ядыкина 
Корректор Т.Л.Казбекова 
Компьютерная верстка З.С.Мисиковой 
Сдано в набор 12.01.03. Подписано к печати 18.04.03. Формат бумаги 
70x108 '/„. Бум. тип.№1. Гарн.шрифта «Т1те$». Печать офсетная. 
Усл.п.л. 18,20. Учетно.-изд.л. 12,21. Тираж 1000 экз. Заказ № 56. С17. 
Комитет Республики Северная Осетия—Алания 
по печати и делам издательств. 
Издательство «Ир», 362040, г.Владикавказ, проспект Мира, 25. 
. Республиканское издательско-полифафическое предприятие 
им.В.А.Гассиева, 362011, г.Владикавказ, ул Тельмана, 16. 


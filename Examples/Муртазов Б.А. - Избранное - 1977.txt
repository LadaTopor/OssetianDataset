мыртазты варис 
^ацмыстæ 
Ч И Н Ы Г У А Д 3 Æ Н „И Ри 
®> 
ОРДЖОНИКИДЗЕН977 

С(Осет) 
М97 
Мыртазты Б. 
М 97 Æвзæрст уацмыстæ. Орджопикидзе, «Ир», 
1977. 
255 ф. 1 л. портр. 
Муртазов Б. А. 
Избранное. 
743—68 
М 30—77 С(Осет) 
МШ(ОЗ)—77 
© Издатсльство «Ир», 1977 г. 

МÆ ЧИНЫГÆЙ ДÆ НОМ 
АРЫН, ТЛМАРÆ. 
ЁАРЫСВИ 
ÆМДЗÆВГÆТÆ 
№ 
ЗЫМÆГОН БАЛЦ 
Саулохаг мæ скъæфы размæ, 
Салд мит къæхты бын хъæрзы, 
Лæнчытæм та абон карзæй 
Тъæнджымæй тымыгъ хæссы. 
Дзурын бæхмæ: «Ныр нæ сæтты 
Махæн уазалæй нæ ныфс! 
Æмæ, гъæйтт, мæ дард хæтæнты 
Уадау ды æвзыгъдæй бырс!» 
Арф кæмттæ... Фæлгæсын æрдзыл: 
Быдыр гобийæ лæууы. 
Уалæ та сырдагур рындзыл 
Цуанон хъæдырдæм цæуы. 
з 

Уæнгтæ нал æфсæдынц хурæй, 
Мйгъты бацъынд ис йæ цæст. 
Урс-урсид бæмбæг хъæццулæй 
Рæгътыл тулдзджын къох — æмбæрзт. 
Цъйахтæ нартхоры хæтæлтыл 
Бадынц кукатæй æнцад. 
Уайын... Къуылдымтыл мæ тæрттæм, 
Футгæнгæ, лæбуры уад. 
Уайын æз... Мæ-зарæг хъуысы... 
У нырма мæ фæндаг даргъ. 
Гъæйтт, мæ бæх, фæтындз, нæ фысым 
Хорз ысбуц кæндзæни мах! 
1939 аз. 
4 

«ее 
Æхсæв ныссабыр и... Хъæу дæр æрфынæй 
Хъæдгæрон, хохы хъæбысы. 
Далæ æрмæстдæр ма комы рæбынæй 
Доны сыбар-сыбур хъуысы. 
Чидæр та бур бæхыл арвы цъæх кæртæй 
Араст Ныгуылæнмæ балцы, 
Æмæ та бæстæйы дидинæг-тæрттыл, 
Худгæ сызгъæрин дон тадзы. 
Хатгай ма уарзонау рог фæлмæн уддзæф 
Адджын ба акæны рустæн. 
Уалæ бæрзонд хæхты урс нымæтхудтæ 
Ферттивынц мæйæн йæ рухсмæ. 
1939 аз. 

ХИВÆНД 
Зæрдæ, дæу хъæуы æфхæрын, 
Ды æгæр дæ хивæнд. 
Фæлæ дын уæддæр фæкæнын 
Хаттæй-хатт тæригъæд. 
Ды рæвдыд кæд хурау райсыс 
Саурæсугъд æмбалæй, 
Уæд фæкафыс, уæд фæрайыс, 
Зарыс мын хæларæй. 
Уый дын дзуапп куы ратты тигъæй: 
«Нæ... æнхъæлмæ ма кæс»,— 
Баззайыс йæ фæстæ джихæй... 
Бафты та дыл сагъæс... 
Бирæ диссаджы цыдæртæ 
Дæу бæргæ фæфæнды... 
Фæлæ ма къæмдзæстыг зæрдæ 
Дзурын дæр кæм уæнды! 
Уæдæ хаттæй-хатт æвзонгæй 
Ды ныфсхаст кæм нæ дæ! — 
Саурæсугъд чызгæн та ног’æй 
Райдайыс лæгъстæтæ... 
Зæрдæ, дæу хъæуы æфхæрын, 
Ды æгæр дæ хивæнд. 
Фæлæ дын уæддæр фæкæнын 
Хаттæй-хатт тæригъæд. 
1939 аз. 

УАЛДЗÆДЖЫ СИМД 
Æрдз та йе ’рттиваг пæлæзæй 
Зæххы бамбæрзта бæстон. 
Комы уалдзыгон хъæлæсæй 
Заргæ ралæгæрста дон. 
Хъæлдзæг сабитæ йæ цурмæ 
Уайынц хъазынмæ цæрдæг, 
Урсцъар, худæндзастæй хурмæ 
Зайынц бæрзытæ рæхснæг. 
Æмæ уырдыгæй нæ мæргътæн 
Хъуысы се ’хсызгон æвзаг. 
Махæн амонды цырæгътæй 
Уалдзæг рухс кæны фæндаг. 
Мæнæ рог уддзæф мæ рæзты 
Тасгæ-уасгæйæ тæхы. 
«Ацы дидйнæгджын фæзты 
Симæм»,— алчидæр зæгъы. 
Æрдз та йе ’рттиваг пæлæзæй 
Бæстæ бамбæрзта бæстон. 
Æмæ уалдзыгон хъæлæсæй 
Нал и зарджытæн кæрон. 
1939 аз. 

**е 
Æхсæв хъæды астæу тарфæй 
Рæзгæ сабийау — фынæй. 
Акæс-ма: фæсимы арвыл 
Хъал «Авд хо»-мæ усгур Мæй, 
Æмæ йæм сæ цъæхкъул уатæй 
Ракæсынц, сæ хистæр ын 
Амоны йæ худтæй афтæ: 
«Рацу, ра, дæумæ бæллын»... 
Мæйæн дæр йæ цæстæнгасæй 
Дуне барухс вæййы уæд. 
Уалæ та налхъуыт-налмасæй 
Дары ирд «Æрфæныфæд». 
Рог уддзæф рæвдаугæ фасы 
Мæнæуæн йæ бурхил сæр. 
Бæрзæй булæмаргъы уасын... 
Сыфтæрты фæлмæн сæр-сæр... 
1939 аз. 

® 
ЦАРДЫ АД 
Лæппуйæ цардмæ сонты цæстæй кастæн, 
Æмæ мын уыд хъæмпыхалау йæ уæз. 
Хъæндзæргæстау куыд атахтысты азтæ, 
Уый рухс бонты нæ рахатыдтон æз. 
Куы ахаттæн лæгæвзарæн хæтæнты, 
Фыдыбæстæн куы басгуыхтæн салдат, 
Куы цыдтæн тохы кардыком фæндæгтыл, 
Уæд царды арфæн бамбæрстон йæ ад. 
Хæцæг æфсад, 
1942 аз. 

Уайых æрбауай, мæ фæндыр! — 
Цъус дыл мæ зæрдæ фæхудти. 
Гормон, цæмæн мын ныхъхъус дæ?! 
Исты куынæ бадæ гоби, 
Рыг дыл куынæ сбадти исты. 
Далæ ныгуылæнæй сау калм 
Марг таугæ махмæ ыслæсы. 
Фæлæ нæ тохæй æрзади 
Битъына калмы уæлкъæсæр. 
Цом та хæрзифтонгæй мах дæр 
Хæсты быдырмæ фæдисæй! 
Хæсты быдыры цæхæры 
Скæнæм хъæбатырдзинадыл 
Адæмæн ахсджиаг кадæг! 
Хæцæг æфсад, 
1942 аз. 
10 

ф 
МÆ МАДМÆ 
Ис фæткъуы бæлас нæ кæрты. 
Уымæн адæмæн æмбисонд— 
Уалдзæг уа, сæрд уа йæ фидауц. 
Уый мæ фыдыфыд ныссагъта 
Раст, мæ гуырæн бон. Æвæдза, 
Уарзыс бæласы фыдбирæ! 
Фæлæ фæззæджы дымгæйæ 
Ныр йæ бур сыфтæр ызгъæлы. 
Æмæ рудзынгæй фæкæсыс 
Уымæ алыхатт æдзынæг 
Æмæ сагъæстæ фæкæныс; 
Мады зæрдæ та зæнæгыл 
Иудадзыг кæм нæу мæтгæнаг! 
Æмæ адæймаг фæскъæвда 
Хуры хъарм бахудт куыд мыса, 
Раст ды дæр зынаргъ хъæбулы 
Алыбон фæмысыс афтæ. 
Æмæ ’фсæддонтæ нæ уынгты 
Цырд куы ’рбацæйцæуынц заргæ, 
Ды уæд рауайыс сæ размæ, 
Ды бæллиццаджы æнгасæй 
Мæн фæагурыс сæ рæнхъы, 
Фæлæ не ссарыс... Дæ хъæбул 
Ис цæрæн, сæрсæфæн тохы. 
Æмæ салдæттæн сæ фæдыл 
Джихæй баззайыс нæ дуармæ. 
«Ехх, гыццыл лæппу!» — фæзæгъыс, 
Æмæ алыбон фæкувыс 
Мах уæлахизы æрвнæрдмæ. 
Хæцæг æфсад, 
1942 аз. 
11 

13С7 
МА ТÆРС!.. 
Акæс-ма, сырхдидинджыты фæзы 
Чырс бынсæфт æрбакодта, чызгай! 
Æмæ дымгæ сау мигъты фæхæссы 
Бон-изæрмæ хæхтырдæм чыргай. 
Акæс-ма, нæ пæлæхсар бæласы 
Уад бынтон куы ныккодта лæгуын! 
Æз фыццагау мæйрухсмæ йæ разы 
Хатгай демæ фыны дæр лæууын. 
Акæс-ма, нæ зад рæсугъд дыргъдоны 
Булæмаргъæн банцади йæ зард. 
Уый кæм тахти иудадзыг уæндонæй, 
Уым æлгъыстаг сау халон æрбадт. 
Фæлæ ма тæрс, тагъд æрлæудзæн уалдзæг, 
Уалдзæг махæн цардамæндтæ уардзæн. 
Хæцæг æфсад, 
1942 аз. 
12 

МЕ ’ХСАРГАРД 
Ныхситт кæн, ферттив, ме ’хсаргард, 
Æндон æвзагæй уæлдæфы! 
Дæу тохы бонты сарæзта 
Нæртон куырдадзы адæймаг. 
Æмæ дын загъта адæймаг: 
«Хæсс-иу дæ бæстæн цардамонд, 
Фыдгæнджытæн та — емынæ, 
Дæ кадызарæг денджызæй 
Куыд хъуыса иннæ денджызмæ». 
Æмæ дæ куырды хорз фæдзæхст 
Æххæст кæнæм ныр намысы 
Хæсты быдыры ’хсарджынæй. 
Лæууы мæ зæрдыл абонау, 
Куыд-иу цыдыстæм Доны был 
Кæнæ Хъубаны быдырты 
Ныфсджын ныббырсты; загътон-иу: 
«Ныхситт кæн, ферттив уæлдæфы!» — 
Æмæ-иу зæхмæ асхъиудта 
Фыдызнаджы сæр уæхснытæй. 
Фæлæ ма бирæ бахъæудзæн, 
Мæ кард, лæгдзинад равдисын! — 
Кæдмæ гермайнаг бирæгътæ 
Кæной сæ кæнон мах зæххыл, 
Уæдмæ дæу къулыл н’ ауындзын. 
Хуссары фронт, 
1942 аз. 
13 

*«* 
О чызгай, куы сæххæст уа мæ фæндон, 
Тохæй дын уæлахизæй куы ’рцæуон, 
Хур куы стула ирд арвыл, тынуафгæ, 
Уæд уæ рудзынг бахойдзынæн хъавгæ. 
Нал быхсдзæн дæ ракастмæ мæ зæрдæ... 
Уалынмæ ды рауайдзынæ кæртмæ. 
— О мæ цард!..— æвиппайды зæгъдзынæн. 
Æз дæуæн мæ хабæрттæ кæндзынæн... 
Ды салдатмæ байдайдзынæ хъусын, 
Цины цæссыг ферттивдзæн дæ русыл. 
Хæцæг æфсад, 
1942 аз. 
14 

ТЫФЫЛÆЙ 
Хæст у!.. Заманхъулы бæрзæндтæм 
Ыэнаг бырсы, æмæ фæзындæр... 
Гермайнаг фидæрттæ кæм сæттæм, 
Мæ хъæумæ уырдыгæй фæзындтæн. 
Æрхаудтæн раст цыма уæларвæй,— 
Зæххыл дæр нал хæцын фырцинæй... 
Мæ фыдæн ахæм бон йæ арфæ 
Сыхбæстæй чи нæ кæны, чи нæ?! 
Зæгъы: «Нæ нывондæн у афон... 
Æз халонау кæсын мæ уæны...» 
^смæ мæ фæзынды сæраппонд 
Æргæвдынц сыхæгтæ нæ уæныг. 
Ирон куывд бацæуы йæ тынджы 
(Ирон куывд мысыдтæн тыхст рæтты). 
Нæ хæххон хорз æгъдау — сæ фынджы, 
Мæнæн сæ гаджидау тых дæтты. 
Ыскувынц: «Уастырджи, дæ уазæг 
Фæуæд нæ хæстмæдзог сывæллон!.. 
Кæронмæ тох кæнын фæразæд, 
Куыд бауæм не знæгтæй æвдæлон!» 
Баба мæм иуварсмæ фæдзуры, 
Кæсы мæ цæстытæм æнкъардæй: 
«Мæ зæрдæ фыны дæр фæдзуры 
Æдзух сымахимæ хæрз дардæй. 
15 

Æз дын дæ фыстытæ лæгсырдтæй 
Нæ уæрмы бамбæхстон хуыздæрæн. 
Æхсынц нæ хотыхты ыстыртæй, 
Нæ уæрм дæр бомбæтæй ныддæрæн»... 
Мæ сомы чиныджы йæ ахстон 
Ыскодта не ’мгæртты уæззау хæс. 
Уæд æй мæ хъæбулау фæхастон, 
Ныр мын æй аныхъуырдта сау хæст. 
У тох! Заманхъулы бæрзæндтæм 
Ызнаг бырсы, æмæ фæзындæр... 
Гермайнаг фидæрттæ кæм сæттæм, 
Мæ хъæумæ уырдыгæй фæзындтæн. 
Хæцæг æфсад, 
1942 аз. 
16 

МÆ ФЫДЫ ФÆНДАГЫЛ 
Мæ фыд кæддæр сæ зын хæтæнты хатт,— 
Æцæгæлон гауыртимæ хæцыд. 
Уæлахиз кодта, бафыста йæ рад, 
Ныр та йæ фырты рад æрцыд. 
Куыд бирæ у хæстон лæджы æууæнк! — 
Йæ бæрны — цард, йæ дзыллæйы хъысмæт. 
Æмбал! Кæд дæ сырх тырыса хæссæг, 
Ды ахæсс уый кæронмæ тохы уæд... 
Сæдæ боны, сæдæ ’хсæвы мæныл 
Ызгъæлыди зынг Волгæйы былыл. 
Кæм цыдтæн æз Нæртон лæджы фæдыл, 
Нæ мыл фæтых уым нæмгуыты тыфыл. 
Æз-иу дзырдтон: «Нæ цардамонды рухс, 
О, ракæс та нæ фæлтæрмæ ды, ра! — 
Рæхджы, рæхджы куыд æрцахса нæ хъус 
Уæлахизы «ура!» 
Хуссары фронт, 
1942 аз. 
2 Æвэæрст ущмыстæ 
17 

МЕ ’МХÆСТОНМÆ 
Макуы дæ баййафæд сонт нæмыг, макуы/ 
Бафид æнæнизæй царды егъау хæс. 
Сбад-ма уал, бадымæм иумæ тамако, 
Æмæ сылæг мигъау алидза сагъæс. 
Тохвæлтæрд салдат у алкæм фæразон, 
Уымæн йæ зæрдæ зын рæтты дæр хъазы. 
Фарон ныууагътай Гуырдзыстоны уарзон, 
Фæлæ йæ сурæт ис ам дæр дæ разы. 
Баззад мæ дидинæг Иры мæнæн та, 
Мысын æй алыхатт, мысын дæ хуызæн: 
«Цымæ мæм афтæ дард, оххай, цæмæн дæ? 
Цымæ кæм фендзыстæм? Цымæ кæд уыдзæн?» 
Не ’нхъæлцау рæсугъдтæ махмæ куы бадынц 
Къорд азты диссаджы амондджын бонмæ. 
Хæст та фæсабыр и... Райс-ма дæ уадындз, 
Æмæ та зарджытæ ацæгъд сæ номыл... 
Макуы дæ баййафæд сонт нæмыг, макури 
Царды ыстыр хæс æнæнизæй ахæсс! 
0 ме ’мбал, бадымæм ногæй тамако, 
сылæг мигъау алидза сагъæс. 
Хæцæг æфсад, 
1943 аз. 
18 

МÆЛÆТÆЙ СÆРÆГАС... 
Тох цыд. Сæ хъыргъытæ чыргæйттæй 
Нæ полчъы дæр æнцой нæ уагътой, 
Нæ Дзæуджыхъæуыл та гъæйтт-гъæйттæй 
Зынджы зæйтæ уæларвæй уагътой. 
Фыркатайæ тамако сдымгæ, 
Хылдтæн бæрзонд къæдзæхæй коммæ. 
Мæн бомбæтæн сæ судзгæ дымгæ 
Ныппæрста акъоппы дæлгоммæ. 
Æвиппайды æнæ хъыпп-сыппæй 
Мæ фæсонтыл æрхаудта чидæр. 
Сыгътæн йæ зæрдæйы гуыпп-гуыппæй, 
Æнхъæлдæн, сыгъд мæ артæй уый дæр. 
Æрвнæрдæй мах алыварс бæстæ 
Хъаймæт куыд фестади, куыд æнкъуыст! 
Уым чидæр сау зæйты хæдфæстæ 
Мæнæн мæ чъылдымыл фæзынгхуыст. 
Æзрабадтæн. Уый уыд хæстон хо. 
Мæ зæрдæмæ тæхгæ нæмгуытæ 
Фæурæдта, цыма æндон хох. 
Куыдтон: «Мæхи бæсты фæхъуыдтæ!» 
Хæцæг æфсад, 
1942 аз. 
19 

ÆНÆНОМ ИНГÆН 
Доны был — тулдз бæлас, бæласы бын 
Сатæджы нæууыл — ингæн. 
Саудары тырыса ’рурæдта мæи, 
Систон ын худ æмæ джихæй лæууын. 
Чи уыд, кæцон уыд — нæ йæ зыдтон æз. 
Фæлæ мын дзуры йæ æнæном цырт: 
«Бафыста стыр тохы адæмы фырт 
Бæстæйы хæс». 
Уый ног ингæны сыджытæй хæссын 
Армыдзаг хæстмæ. Мæстджынæй цæуын: 
Арвмæ кæм хъуысы йæ хъæуы хъæрзын. 
Арвмæ кæм хъуысы йæ цоты кæуын. 
Абон мæ зæрдæмæ хъары дæуау 
Уыцы хъæбатыры бинонты рис. 
Сабыр, фæндаггон! Дæ бæхæй æрхиз.— 
Раттæм хæстонæн хæстоны æгъдау. 
Хуссары фронт, 
1943 аз. 
20 

ХИ ХÆДЗАРАУ 
Æмæ кæд тохы номдзыд тъæнджымæйы 
Хъæпæн арф митыл не ’хсидгæ туг калд, 
Уæддæр ызнон, Ныгуылæнмæ бырсгæйæ, 
Нæ хъардтой махмæ рыст æмæ фæллад. 
Сыгъди нæ худтыл фондзтигъон ыстъалы, 
Нæуæгæй хастам раууат хъæутæм цард. 
Æмæ-иу кодта хæсты тынджы алы 
Хæдзар дæр махæн хи хæдзары ад. 
Хæцæг æфсад, 
1943 аз. 
21 

МÆ ЦÆФТÆ 
Цы даргъ та ныцци ацы ’хсæв дæр! 
Цымæ кæд ысрухс уыдзæн бон? 
0 ме ’мбал, тынг риссынц мæ цæфтæ, 
Мæ ком ныссур, æри-ма дон! 
Нæ федтон хур мæ фаг; æрмæст мыл 
Ыскодта уалдзыгон сæумæ... 
Фæлæ, мæ туг калгæйæ, хæсты 
Цыдтæн, бæсты амонд, дæумæ! 
Куыд та ныддаргъ и ацы ’хсæв дæр! 
Цымæ кæд ысрухс уыдзæн бон? 
0 дохтыр, сдзæбæх кæн мæ цæфтæ! 
Æмæ та стыр тохмæ цæуон! 
Хæцæг æфсад, 
1943 аз. 
22 

ХЪАМА 
Рæвдз та абадтæн мæ бæхыл 
Æмæ хъæуы дæргъмæ уынджы 
Абонрайсом раджы ’ртахтæн. 
Бæх мæ ехсы ’взыстæй — уари. 
Фисыныл æваст фæзылдтæн. 
Хиды был фæци мæ размæ, 
Сабыргай, лæдзæджы ’нцæйтты 
Цæугæ, урсзачъе зæронд лæг. 
Дзуры уый: «Салдат, табуафси, 
'Рфысым кæн, ысуадз дæ фæллад.» 
«Бузныг, нæй амал, зынаргъ фыд, 
Рæстæг у сызгъæрин; хъусыс: 
Арв нæры! Уый сиды махмæ. 
Махæй уый лæгдзинад домы». 
Зæронд лæг йæ кæрцы бынæй 
Райхæлдта рæсугъд сау хъама, 
Аба йын кодта фæстаг хатт, 
Сабыргай куы загъта: «Салдат, 
Судзин дæр хæцæнгарз—хæсты: 
Мæнæ айс мæ лæвар — хъама. 
Хъамайы болат фындзыл-иу 
Ды æрхæсс фыдгулы зæрдæ». 
Фелхъывтон мæ къæхтæй бæхы, 
Бæх — дымгæ, дымгæ — мæ быны. 
Тох ыстынг... Хæсты быдыры 
Æз хæссын мæ хъама ластæй. 
4-æм Украинаг фронт, 
1943 аз 
23 

ТХ7 
ТОХМÆ 
Сæрдыгон райсом фенкъуысыд 
Иæ дард балцы нæ нау. 
Æвзист, къæбæлдзыг денджызы, 
Нæ тырыса, фæйлау! 
Нæ зæрдæйы фыцгæ тугæй 
Æхсад дæ ды, æхсад! 
Мах де ’хсырф æмæ дзæбугæй — 
Æфсымæрты æфсад. 
Æвдадзыхосы уддзæфæй 
Рæвдауы денджыз мах. 
Сæуæхсид тагъд ыссудздзæни 
Иæ сызгъæрин цырагъ. 
Залиаг калм та байдайдзæн 
Мæлæты ’хситт кæнын, 
Дæлдзæх фæуæд! Нæ байрайдзæн 
Нæ зынгуарыны бын. 
Нæ тырыса! Ныббырсдзыстæм 
Хæсты быдыры сом, 
Æмæ та дыл ныффысдзыстæм 
Нæуæг горæты ном. 
Хуссары фронт, 
1943 аз. 

ХÆЛАРЫ ЛУЛÆ 
Мæнæн мæ хæлар ном мысынæн радта 
Æвзистæй фæлыст лулæты рæсугъд, 
Æмæ æппæтдæр бавзæрста салдаты 
Фæндагыл тохы уыимæ мæ уд. 
Цымæ кæм ис мæ хорз æмгар, кæм хæцы 
Нæ тагъд, хъыгаг фæхицæны фæстæ? 
Фæмысын уый — æрхъæцмæ йыл нæ хъæцын 
Æз, цадæг уадзгæ лулæйæ фæздæг. 
Æмæ та уæд сæууон фынау мæ сагъæс 
Фæвæййы уайтагъд акъоппы цыдæр. 
Фæзæгъын æз: «Мæ лымæнлæггаг, ма тæрс, 
Кæнын ызнæгты гагадзагъд æз дæр». 
Фæуайы цæстыл, цыма та мæ фарсмæ 
Уый бады хъæды тулдз бæласы бын. 
Цыма та æз, йæ зæрдиаг ныхасмæ 
’Лæмбынæг хъусгæ, лулæйæ дымын. 
4-æм Украинаг фронт, 
1943 аз. 
25 

ÆМГАРЫ СУРÆТ 
Кæм фæмард мæ хорз æмбал тохы,— 
Йæ туг мын кæм ахъардта зæххы, 
Æрцыдтæн æз уый масты охыл 
Хæцгæйæ ныр уырдæм мæ бæхыл. 
Уым дидинæг нæууыл æрзади, 
Æмбисонды рæсугъд — йæ фидауц, 
Салдатау йæ къусчы хур хатти, 
Йæ ферттывд — хъæбатыры сидтау, 
Цыма та мæм ме ’мгар йæ алы 
Сыфæй дæр цъæх цинелы касти, 
Цыма та мæ фарсмæ, богалау 
Хæцгæйæ, сырх тырыса хаста. 
Тæхуды æмæ ма ныр байхъус 
Æмгары джебогъджын «ура»-мæ. 
Фæззæг у... Сырх дидинæг бахус,— 
Иæ гыццыл зæнг халасæй руайы. 
Фæлæ уый æхсарджын хæстоны 
Зынаргъ тугæй нæууыл кæм зади, 
Уым тохы, æхсæвæй уа, бонæй, 
Йæ сурæт мæ цæстытыл уади. 
4-æм Украинаг фронт, 
1943 аэ. 

ÆНÆКÆРОН УАРЗТÆЙ 
Мæ зæрдыл ма дарын æз де ’нхъæлцау дзырдтæ, 
Мæ цæстытыл уайы, мæ фæстæ куыд кастæ. 
Нæ Ирæй ыстыр хæстмæ уымæн фæцыдтæн, 
Æмæ дæ кæй уарзын æнæкæрон уарзтæй. 
Фæскуыст та куы бадай хæрз иунæгæй уаты, 
Кæсдзынæ уæд радгай æдзынæг мæ къамтæм. 
Æлгъин дæн, æлгъин дæн æнæ дæу мæ батыл... 
Дæ уарзон ныхæстæ фæхъусын æз ардæм. 
Сæрыстыр дæн тохы дæ рæвдауæн дзуаппæй,— 
Иæ цинæй мæ зæрдæ зын рæтты дæр кафы... 
Кæй бадыс æмбалмæ, уый де ’мгæрттæн раппæл, 
Æмхæстоны номæй-иу рог чызджы бафау. 
Æрæмыс-иу ахсæв, кæддæр дын цы дзырдтон, 
Æрæмыс-иу ахсæв, мæ фæстæ куыд кастæ. 
Нæ Ирæй ыстыр хæстмæ уымæн фæцыдтæн, 
Æмæ дæ кæй уарзын æнæкæрон уарзтæй. 
1-æм Белоруссаг фронт, 
1944 аз. 
27 

УРСХИЛТÆ 
Тæхынц зын азтæ... Царæфтыд хæдзæртты 
Мæстæй фæцыдтæн цардамондыл хæстмæ. 
Куы фембæлын мæ рагбонты хæлæрттыл, 
Уæд мын фæдарынц алыхатт мæ цæстмæ: 
— Кæс-ма, фæзынди урсхилтæ дæ сæрыл! 
Дæ хорзæхæй, цы дыл сæмбæлд, цы кодтай?! 
— Æнцон нæ уыди тохы арф цæхæры, 
Мæнæй дæр бæстæ стыр лæгдзинад домдта, 
Мæлæт-иу калмау м’ алыварс кæм зылди, 
Æз-иу уым тынгдæр бафтыдтон мæ бырстыл, 
Æмæ мыл уæд цы урсхилтæ фæзынди, 
Дæн уыдонæй кæмдæриддæр сæрыстыр! 
Хæцæг æфсад, 
1944 аз. 
28 

КÆДДÆРЛДДÆР УАРЗ!.. 
Куыд фæцæуыт) ^денджызы наутæ фæйнæрдæм, 
Фæцыдыстæм афтæ æз æмæ ды дæр. 
Кæмдæриддæр дзуры дæуимæ мæ зæрдæ, 
Дæу мысын, мæ дуне, æппæтæй фылдæр. 
Ныр дæр та æз мæнæ ам акъоппы бадын, 
Дæ писмо дын райстон æмæ йæ кæсын... 
Уый тъæнджымæй ахæм ран тавы салдаты, 
Æвдадзыхосау æй мæ дзыппы хæссын. 
Нæ зонын, цы фæнд ис ныр де ’хгæд зæрдæйы,— 
Кæд уарзыс, уæд бабыхс,— æнхъæлмæ мæм кæс. 
Цы нæ ’рцæуы хæсты: куыд вæййы, цы вæййы, 
Æфсæддонты рæнхъæй куы фæхъæуон æз,— 
Хæдæхсгæ-иу сæргъæв мæ ингæны раз, 
Фæтæх-иу фæдисы нæ бæстæйы знагмæ; 
Кæронмæ-иу ацу салдаты фæндагыл, 
Кæд уарзтай, уæд-иу мæ мæрдтæм дæр ды уарз. 
1-æм Белоруссаг фронт, 
1944 аз. 
29 

*ф* 
Уæззау тохты фæстæ æз улргфын ахсæв 
Æнæзонгæ уазал хæдзары. 
Мæхи та æруагътон, фæлæ мæ нæ ахсы 
Хуыссæг, æмæ мысын хæлары. 
Куыд уынгæг мыл уыдис! Фæцæфы сахатыл 
Мæн байста мæлæты дзæмбытæй. 
Æмæ та ныр уый руаджы ногæй салдаты 
Нысанмæ фæцæуын æвзыгъдæй. 
Лæууы ма мæ зæрдыл: мах иу æрхуы къусæй 
Æфсымæртау хордтам ыстæрты. 
Мах бахызтам знаджы бæллæхæй æнусмæ 
Нæ уарзон, æнхъæлцау кæстæрты. 
1-æм Белоруссаг фронт, 
1944 аз. 
30 

КÆМФÆНДЫ УОН... 
Фæнды цæущВаршавæмæ ныббырсты, 
Цæгъдон дык^ахыг немыцаг сырдты, 
Æмæ дымгæйау судзгæ тохмæ сыстой 
Полыиæйы фырттæ; 
Фæнды дæттæм æфсымæры къух маршал 
Титоый сахъ дзыллон æфсадмæ мах, — 
Ызнаджы, уадз, йæ туджы зæй фæласа 
Югославийæ авд дæлдзæхмæ тагъд! 
Фæндь1 бæрзонд Карпаты хæхтыл хизон, 
Хæссой, Чехословакимæ нæ рухс, 
Болгарийы нæ сырх тырыса сисон,— 
Уыной уым адæм амонды æнус; 
Фæнды цæуон Пруссийæ Берлинмæ, 
ÆрвиЦц Раздзог Венгримæ дæр МосН, 
Уæддæр хæцын, Фыдыбæстæ, дæ цинæн: 
Нæй, НЫ æнæ дæу адджын цард кæнæн/ 
Хæцæг кфсад, 
1944 аз. 
31 

& 
ЗÆХХЫ КЪУЫБАР 
Мæн дзыллæтæ хондзысты сё"цæг фырт, кæд 
Æз уыдоны бахизон знаджьг бæллæхæй. 
Куы цыдтæн фæсарæнмæ тохгæнгæ, уæд 
Æз рахастон иу чысыл къуыбар нæ зæххæй. 
Куы мын вæййы искæд кæйдæр бæстыл зын,— 
Мæ риуыл æй авæрын, ног тых мын ратты, 
Æмæ та домбайдæрæй размæ бырсын, 
Ызнагыл мæгуыры бон бакæны арты. 
1-æм Белоруссаг фронт, 
1944 аз. 
32 

АЛ МÆ БАЗОНИС. 
Бавззгрстон тохы зымæджы 
Уады æёирхъау къуыззитт. 
Тугкалæк азты фæздæджы, 
Хъусын ныр амонды сидт. 
«Дзуры» нæ фидæны бонты 
Сæрвæлтау топпы хъæлæс. 
Нал мæ базонис, бынтондæр 
Аивтон сау хæсты æз,— 
Рæстæджы сасир зынты ссад 
Луары мæ сæрыл ыстæм. 
Хъуамæ дæм сомбон ысхъуыса: 
«Цин кæ, Берлины ыстæм!» 
1-æм Белоруссаг фронт, 
1944 аз. 
уацмыстæ 

ДЫ ЦÆРАЙÆ... 
Æз тохы тыфылты ды цæрайæ Лардтæн, 
Мæ тугæй æлхæдтон дæу сæраппонд зæхх. 
Дæ зæрдæйыуаг ма хæствæллад салдатæн 
Уæззау цæфы сахат æргомдæрæй зæгъ... 
Сармадзаны нæмыг цыдæриддæр халы... 
Фæлæ мыл цыфæнды куы ’рцæуа, уæддæр 
Æдзухæй мæ уарзондзинады ыстъалы 
Мæйдар æхсæв калдзæн дæ размæ цæхæр. 
Хæцæг æфсад, 
1944 аэ. 

МÆ ЪÆРДÆДАРÆН 
\ 
гÆнхъæлмæккæй кæсыс, уый зонын, 
Æз дæр дæ ам къаддæр нæ мысын. 
Мæ зæрдæдарæн дæ кæй хонын, 
Дæумæ мын уый рагæй нæ хъуысыд. 
Фæлæ ныр куы банцади хæсты 
Сармадзанты ниугæ æрвнæрын, 
Уæд, сусæгæй риссыны бæсты, 
Ды бамбар мæ сагъæс, мæ бæллын. 
Зыдтай мын тыхст рæстæджы уарзын, 
Чысыл дæр къæмдзæстыг нæ фæдæ. 
Тæхуды, куы фестин дæ разы,— 
Бæргæ дын фæдзурин мæ фæндтæ. 
Мæй ратылдис уалæ йæ рады, 
Мæй луары æвзистæй сæлфынæг. 
Ды афонмæ бадыс дæ уаты, 
Ныккастæ нæ уынгмæ æдзынæг. 
Æвæццæгæн, уайы дæ цæстыл, 
Нæ сыхмæ дæ хъазтмæ куы ’рхуыдтон, 
Мæ бæхыл бæрæгбон уæ рæзты 
Куы ’ртахтæн, мæ къух дæм куы тылдтон. 
Æнхъæлмæ кæй кæсыс, уый зонын, 
Æз дæр дæ æппынæдзух мысын. 
Мæ зæрдæдарæн дæ кæй хонын, 
Гъеуый дæм Берлинæй куы хъуыш. 
Берлин, 
1945 аз. 

*** / 
Мæй ахсæв сау хъæд байсæрстё. йæ «сойæ», 
Мæй ахсæв найы Шпрее-доны хи. 
Æнцад у дуне. Тугæйдзаг фæллойæ 
Уый сарæзтам мах рухс дунемæ хид! 
Кæд æрдз дæр ам йæ мæлгъæвзагæй зары, 
Кæд бонтæ ’рвитæм а бæсты фæрнæй, 
Уæддæр хæстон лæг удæнцой нæ ары,— 
Фыдыбæстæ, æнæ дæу хур дæр нæй! 
Берлин, 
1945 азы 24 июль. 

НÆХИМÆ ЦÆУГÆЙÆ 
Мах поезд ыскъæфы нæ Фыдыбæстæмæ 
Æцæгæлон зæххæй фæззыгон изæр. 
0, ахъуыды-ма кæн: цыфæнды хæрзтæ ’мæ 
Сызгъæрин хæрзиуджытæй уый у хуыздæр! 
Æрбад-ма мæ фарсмæ, сабыргай ныззарæм: 
Цы бавзæрста хæсты Хъæбатыр Æфсад! 
Мæ хæлар, ды зоныс, нæ урсхилты кармæ 
Æркодта мах азты къуыззитгæнаг уад. 
Ныр абон фыдгæнджыты лæгæт — Берлины, 
Нæхи ’взагыл дзургæ, ныфсджынæй цæуæм,— 
Нæ уарзон бæстæйы хъæбултæ кæй хуинæм, 
Кæмдæриддæр уымæй сæрбæрзонд ыстæм. 
Уадз, дардыл фæйлауа нæ цытджын тырыса, 
Нæ дзыллæтæн уый у сæ намыс, сæ кад. 
Уадз, рейхстаджы къулыл йæ хорз ном ныффысса 
Сталинградæй тохты æрцæуæг салдат! 
Æрулæфæм иуцъус. Уæуу, мæнæ Варшавæ!.. 
Уый басыгътой немыц — ныууагътой сæ фæд. 
Ныр дуне кæй зонд æмæ ’хсарæй ныссабыр, 
Уый амондæфсæстæй æнусмæ цæрæд! 
Мах поезд ыскъæфы нæ Фыдыбæстæмæ 
Æцæгæлон зæххæй фæззыгон изæр. 
0, ахъуыды-ма кæн: цыфæнды хæрзтæ ’мæ 
Сызгъæрин хæрзиуджытæй уый у хуыздæр! 
Варшавæ, 
1945 аз. 

МÆ ПАРТИМÆ 
Æз дæр дæн иу æртах дæ фурдæй, 
Нæ номдзыд хъомылгæнæг Парти! 
Æнæ дæу мæн нæ тавы хур дæр,— 
Æнæ дæу дунейыл цæй цард и? 
Дæ рухс куырдадзы мæн æхсидыс, 
Цæмæй дын фидар уон æндонау; 
Цæмæй гæрзифтонгæй дæ сидтмæ 
Цæуон уæлахизы хæстонау. 
Зындæр цы тох æмæ цы куыст уа, 
Мæн-иу ды уыцы ранмæ барвит. 
Бæргæ, фæндæггæнæг æнтыстæй 
Дæуæн дæ бирæ хæрзтæ бафид! 
1949 аз. 

& 
УÆ МÆ ХУР!.. 
Уæ мæ хур, чи уарзы иудадзыг, 
Уый у тæхудиаг, амондджын. 
Де сдзырд, дæ бахудт, дæ фидауцæй 
Абон фæдæн æз уæззау рынчын. 
Нал ис мæнæй хъалдæр арвы бын, 
Зарын дыл æмæ дыл зардзынæн. 
Цæй-ма, кæд уыдзæнис, йарæбын, 
Афон у исты дзуапп раттынæн. 
Усгур лæппутæн куыд адджын дæ! — 
Уыдон дæм къахихсыд баисты. 
Фæлæ дæ буц хорз ныййарджыты 
Никæмæн ратдзынæн кайыстæн. 
1949 аэ. 

МÆ БÆЛЛИЦ 
Цымæ уæ дуæртты чи ’руайы 
Изæрдалынгты тагъдгомау, 
Æмæ дæ уаты рудзынгæй 
Кæмæ ракæсыс аивæй? 
Цымæ «тæхуды-тæхуды», 
Зæгъгæ, цæй охыл акæныс? 
Цымæ нæ тымбыл хъазты та 
Кæй ном фæмысыс фæндырæй? 
Цымæ уый афтæ амондджын 
Иæ цæргæбонты чи уыдзæн? 
Уæд та зæрдæйæ зæрдæмæ 
Ныккæсæн куы уид9 æй-джиди1 
1949 аз. 

Тæхут, мæ зарджытæ, тæхут 
Хæххон цæргæсау дардыл 
нæ бæстæгтæн зæгъут, 
Иæ цалх куыд зилы цардæн! 
Цы стут, куынæ зарой сымах 
Куысты гуылфы нæ дзыллæ, 
Куынæ уат сабийæн цырагъ, 
Æфсæддонæн — хъыбыллæ! 
1949 аз. 
41 

УЫГÆРДÆН 
Уыгæрдæн... Хæсты цæхæртæй 
Басыгъд, ныффæнык йæ кæрдæг. 
Тохы æфсæддонты зæрдæ 
Уый мæтæй афтæ нырхæндæг, 
Æмæ-иу хотыхтæй знæгты 
Байдыдтой тынгдæр кæрдынтæ... 
Уыгæрдæнмæ сын фæндæгтæ 
Хурзæрин уæфта йæ тынтæй. 
...Уыгæрдæн байсæг цæргæстæн 
Абон æрдхæрæны кад и. 
Уыгæрдæн сау зæйты фæстæ 
Ноджы рæсугъддæр æрзади. 
Уым та ныццарауынц рæгътæ 
Хосдзауты зард сидтæй: 
*Йа-ут1.. Цы ма ис дзæбæхдæр 
Ацафон цæвджыты ’хситтæШ» 
1950 аз. 

**# 
Райдзаст рæстæг... Фарны уалдзæг... 
Маргъы тъæлланг... Доны зарæг... 
Урсæврагъджын арв... 
Зилдухгæнгæ, стыр цæргæстæ... 
Дидинæгæй зад бæлæстæ... 
Хурбон хъæды арф... 
Терчы был фæлмæн ныхæстæ... 
Джихæй лæуд изæр йæ фæстæ... 
Адджын сагъæс... мæт... 
Мæймæ рудзынгæй кæстытæ... 
Уарзоны рæсугъд цæстытæ... 
0 мæ рухс хъысмæт!.. 
1950 аз. 

Т2С7 
МЫСА МÆН... 
Цымæ ма дæуæй дзæбæхдæр 
Ацы дун-дунейыл ис? 
Не ’хсæн — стыр быдыртæ, хæхтæ, 
Нæй дæ мысынæй æфсис... 
Æз рæвдауæн дзырдтæ н’ арын, 
Фæлæ хъæлдзæгæй фæзарын: 
<гО сыгъдæг сæрдыгон дымгæ, 
Урс бæлонау тагъд фæтæх 
Æмæ бакаф ныр сæ уынгмæ,— 
Буц чызгæн мæ фæндон зæгъ...» 
Æз рæвдауæн дзырдтæ н’ арын, 
Фæлæ хъæлдзæгæй фæзарын: 
«Уалæ мæй, дæ фæндаг раст уа! 
Ис дын фенынмæ фæрæз,— 
Ме стыр ныфсмæ худæндзастæй 
Уаты рудзынгæй ныккæс... 
Уымæн-иу дæ зæлдаг тынтæй 
Ды фæлмæн хъæбыс ныккæн, 
Уадз, фæцух уа ныр йæ фынтæй 
Æмæ мыса, мыса мæн». 
1951 аз. 

АМОНДЫ ЗАРÆГ 
Уыналы дыргътæ — фырзад, зæбултæ. 
Дæ дыууæ цæсты — мæ царды хуртæ. 
Орджоникидзе — æрттивгæ сахар. 
Дæ фæлмæн кастæн фæдæн йæ уацар. 
Цæлыччы мæнæу дæрдтыл фæйлауы. 
Дæ фæлмæн бахудт цæй тынг рæвдауы!.. 
Беслæн-кæмбинат — нæ бæсты фидыц. 
Дæ буц ныхæстæ зæрдæмæ хизынц. 
Терк нын куы зилы уæззау турбинтæ. 
Нæ дын рох кæнын дæ уæздан митæ. 
Фæтæн хизæнты — нæ бирæ дзугтæ. 
Цы сты дæ разы нæртон рæсугъдтæ! 
Ыстыр Мæлгъæвæг — нæ нефты суадон. 
Æз мæ рухс амонд дæ номы ссардтон. 
Уартæ нын Садон — хæзнайы къæбиц. 
Мæнæн ды куы дæ мæ рагон бæллиц... 
Даргъ-Къохы пырындз — сыгъдæг урс нæмыг. 
Мæ лæугæ хох дæ, мæ цæугæ мæсыг. 
Цъæйы улæфæн — сызгъæрин бæстæ... 
Куы мын бамбарис мæ сонт сагъæстæ... 
Нæ ирон нартхор — æлмæрины йас. 
Кæд фехъусдзынæн дæ фæндон ныхас? 
1951 аз. 
45 

НОГГУЫРД 
Вероникæ йæн 
Мидæмæ рацæут, уазджытæ, 
Сбуц кæнæм ноггуырды, 
Хъуысой рæсугъдæй нæ зарджытæ 
Ацы нæртон куывды! 
Кæстæрты уадзут сæ кафыныл... 
Хистæртæ, рабадут! — 
Мæнæ цы бæркад ис а фынгыл! — 
Номы рæгъ рауадзут. 
Фæндырæй афтæ хорз чи хъазы — 
Ракæ йын арфæтæ! 
Ацы сидт зивæгæй чи нуазы, 
Уый та ивар фæкæ! 
Авдæны саби цæмæн хуыссы? 
Уый куы у цины сæр! 
Рахæссут-ма йæ уæ хъæбысы, 
Фенæм æй иууылдæр. 
Рухсмæ йæ гуккытæ сивазы 
Райгонд у абонæй! 
Сгуыхæд нæ бæстæйы мин азы 
Адæмæн уарзонæй! 
Бузныг куыннæ уой сæ амондæй 
Уый хорз ныййарджытæ! 
Уыдон тыххæй нæ сæрмагондæй 
Нуазын хъуыд раджы дæр... 

Сывæллон байдыдта агурын 
Махæй æвзаргæ ном,— 
Цæй-ма, кæй хал ысхауд, радзур нын 
Уыцы зынаргъ фæндон... 
Мæнæ куыд буц ысты уазджытæ 
Хуры тын — ноггуырдæй! 
Райхъуысынц дардыл сæ зарджытæ 
Не стыр нæртон куывдæй. 
1952 аз. 
47 

**« 
Ахсæв ды куыд кæсыс уатæй, 
Мæй дæр афтæ скаст фæсрагъæй, 
Мæйы судзин арвы цадæй 
Хъæд рæхсы æвзист æндахæй. 
«Галæгон»-ы рог æлхуийæн 
Сыфтæртыл йæ зылд нæ лæууы. 
Дыргъдоны рæгъæд фæткъуыйæн 
Хаттæй-хатт йæ тъæпп фæцæуы... 
Ахсæв ды куыд кæсыс уатæй, 
Мæй дæр афтæ хъазы, худы. 
Мысын дæу, мæ дуне, дардæй, 
Дардæй дæм кæнын «тæхуды». 
1952 аз. 
48 

МАЙЫ БОНТЫ 
Май нæм æрттивгæ ралæууыд, 
Майæ та чи нæу фаг рæвдыд! 
Аив цъæх-цъæхид дарæстæй 
Ног чындзау бæсты сарæзта. 
Урс-урсид дарынц бæлæстæ. 
Райхъуысынц мæргъты хъæлæстæ. 
Быдырты, кæмтты нарджыты 
Уæлдæф мыдæй у адджындæр. 
Уæнгтæн æхсызгон — рог уддзæф, 
Абон зæронд дæр сног уыдзæн. 
Уалдзæгæй райынц зæрдæтæ, 
Цард нæм куыд худы ныр, уæдæ! 
Цом-ма нæ майы буц хуындмæ, 
Цом-ма нæ фæтæн рухс уынгмæ. 
Симын мæ демæ тынг фæнды 
Хъæлдзæг дзыллæйы гуылфæнты. 
Сырх тырысаты сыр-сырмæ 
Ды февналдзынæ фæндырмæ, 
Амондыл зæлдзæн д’ аив цагъд, 
Не ’мгæртты зард æй раивдзæг. 
Дидинджытæ дын ратдзынæн, 
Ме стыр бæллиц мын хатдзынæ... 
4 Æвзæрст уацмыст* 

Уарзондзинады хуры цæст 
Алкæд мах дардзæн цинæфсæст. 
Май нæм æрттивгæ ралæууыд, 
А сау лæппу дæм бабæллыд. 
Уалдзæгæй райынц зæрдæтæ, 
Цард нæм куыд худы ныр, уæдæ! 
1952 аз. 

АВД АЗЫ УАРЗОН 
Авд азы уарзон кæмæн нæ уыди, 
Уый нæ бамбардзæн мæнæн мæ сагъæс. 
Мæ зæрдæ та дæм нæ фæлæууыди... 
Уæ дуарæй ма мæм стъалыйау ракæс. 
Дзæбæх дын фенон дæ фæлмæн бахудт, 
Дæ урс дæллагхъуыр, дæ хæрзаив гуыр, 
Уæдæ æнæ дæу бон дæр цы даргъ у! 
Цæмæн у демæ бон афтæ цыбыр? 
Иухатт мын хъазты фæндон куы радтай, 
Нæ хæлæрттæ мæ тæхудйаг хонынц, 
Дзурынц: «Æгайтма амонд ыссардтай.» 
Нæ хистæртæ та нындзæхсæв домынц... 
Авд азы уарзон кæмæн нæ уыди, 
Уый нæ бамбардзæн мæнæн мæ сагъæс. 
Мæ зæрдæ та дæм нæ фæлæууыди... 
Уæ дуарæй ма мæм стъалыйау ракæс. 
1953 аз. 

ТÆНТÆСКЪУЫД... 
Махæн нæ хъæлдзæг Пæсæйы 
Хорзæй нæ хъæубæсты зонынц; 
Стыр куывд, чындзæхсæв кæм вæййы, 
Уырдæм æй буцæй æрхонынц. 
Уымæн йæ фæлмæн æнгасы 
Стъалытæ, мæй æмæ хур и. 
Фæндыр тымбыл хъазты райсы, 
Фæндыр йæ къухты фæдзуры... 
Лæппу йæм бахъырны аив, 
Фæсивæд ралæууынц симды, 
Зæрдæ йæ бакастæй райы, 
Уарзондзинад дзы æхсиды... 
Фæндырæй тынгдæр æрхъазы, 
Уæнгтæн сæ фæллад фæсуры, 
Уымæн йæ уæздан æнгасы 
Стъалытæ, мæй æмæ хур и. 
Усгуртæ горæттæй, хъæутæй 
Агурынц саулагъз Пæсæйы... 
Усгурты цин æмæ мæтæй 
Фæндыр тæнтæскъуыд фæвæййы... 
1954 аз. 

ЦИНЫ ФЕМБÆЛД 
Рагæй кæй мысыдтæн, бирæ кæй бауарзтон, 
Уыцы рæсугъдимæ мæ хъысмæт бабастон. 
Дзуапп мын куы лæвæрдта, уæд æй сæр бахъуыди — 
Зæрæстон зæххытæм кусынмæ ацыди. 
Иемæ мын ахаста, йемæ, мæ сонт зæрдæ. 
Иумæ куы бадтыстæм хъæлдзæгæй знон дæр ма. 
Урсриу бæлæттау мæм тæхынц йæ писмотæ: 
Цæстытыл ауайынц кусыны цинбонтæ. 
Æз дæр æм Алтаймæ цæудзынæн уалынмæ. 
Уæдæ цæй тынг дард дæн м’ амонды стъалымæ! 
1954 аз. 

ФЫДÆЛТЫ МÆСГУЫТÆ 
Фыдæлты мæсгуытæ нæ хохбæсты джихæй лæууынц. 
Фыдæлты мæсгуытæ уæларвмæ дзыназынц, кæуынц. 
Кæддæр та сæ сæрты нæ уæндыдис цъиу дæр тæхын, 
Кæддæр та сæхицæй тыхджындæр нæ уыди зæххыл. 
Æнусæй-æнусмæ сæ мидæг туг калд æмæ калд, 
Æнусæй-æнусмæ æппæт кæмттыл хъуысыд сæ кад. 
Дзæгъæл тохы карз уад нæ заманы банцади уым. 
Æрмæст ма дзы мæргътæ æдасæй æркæнынц фысым. 
Æрмæст ма сæм хатгай нæ цæуæт уынынмæ цæуынц, 
Ысхизынц сæ цъупмæ æмæ сын «хæрзæбон» зæгъынц... 
1956 аз. 
64 

*«* 
Уалдзыгон рæсугъд райсом ысхызтæн 
Цъæйы комы къæдзæхы сæрмæ. 
Уалдзыгон рæсугъд райсом йæ хуызтæ 
Ногæй-ногмæ равдыста мæнмæ. 
Уым æхсæрдзæн хæхты фæндыр фестад, 
Рындзæй уайы урс-урсид бæхыл. 
Цыма лæг йæ къæдз æхсаргард фехста, 
Уыйау дон сыф-сыфгæнгæ тæхы. 
Цъититы фæтæн риутыл æрхаудтой 
Хурзæрины бур сæрыхъуынтæ. 
Дидинджытæ, нæзытæ æрцардтой 
Мæн сæ тæфы адджындæр хуынтæй. 
1956 аз. 
55 

лЭС7 
САХЪ БАРÆГ 
Цы хæххон барæг сахъдзинад æвдисы, 
Лæгдæрты рæнхъы чи уайы фæдисы; 
Тæхгæ-тæхыны къухмæрзæн уæлбæхæй 
Нæ хъазæн фæзы чи фелвасы зæххæй; 
Иæ саулохагыл, уад сургæйæ, дугъты 
Æппæты разæй чи ’рцæуы æдзухдæр; 
Иæ иубæстæгты цардамонды охыл 
Зынтæн чи быхсы, чи сфæлтæрдта тохы; 
Æууæнк кæуыл ис былгæрон лæугæйæ, 
Тыхст бон æмгары чи уарзы зæрдæйæ,— 
Ысбад-иу алкæд уый фæсарц, мæ хæлар, 
Æмæ дзæбæхæй ардзынæ дæ хæдзар, 
1956 аз. 
56 

**ф 
Мæ сыхаг авдæн узы æмæ узы, 
Æз авдæнæн йæ уæззау гуыпп-гуыпп хъусын, 
Цыма кæдæмдæр араст вæййы балцы... 
Æнафоны мæ улæфын нæ уадзы. 
Фæцахуыр ыл дæн уалынмæ, фæцахуыр. 
Ныр саби ауад арæхсгæ йæ къахыл. 
Мæ сыхагæн та райгуырди сывæллон, 
Сывæллон ногæй байдыдта йæ «кæнон»... 
Мæ сыхаг авдæн узы æмæ узы, 
Æз авдæнæн йæ уæззау гуыпп-гуыпп хъусын. 
Куы ’рсабыр вæййы, уæд æнкъард фæкæнын, 
Æз дæр æнæнцой амондмæ фæбæллын. 
1956 аз. 

Уырыссаг лæппу, хъал ирон рæсугъд чызг 
Ыстыр Мæскуыйы базонгæ сты сæрды. 
Сæ фембæлдæй бæргæ уыдысты бузныг, 
Фæлæ цæмæндæр байдыдтой дызæрдыг... 
Сæ судзаг уарзт нæ кодтой, нæ, æвдисгæ, 
Дзæбæх иыхæстæ нал ардтой фырцинæй... 
Уыди сæ иу æхсарджын альпинисткæ, 
Чысыл къæдзæх дæр никуы федта иннæ. 
Дзырдта йын лæппу бæлæсты сæр-сæрмæ: 
— Мæ хур, тæрсын, куы дæ баззайон рохы... 
Чызг радта дзуапш—Кæсдзынæн дæм æнхъæлмæ 
Æз иннабон Хъазыбеджы урс хохыл... 
1956 аз. 
58 

СУСÆГ УАРЗТ 
Ис Терчы был дæ уæладзыг. 
Æнафонмæ нæ хуыссыс. 
Æвæццæгæн, уым иудадзыг 
- Ды искæйы фæмысыс. 
Фæлæ дæ уый нæма зоны, 
Йæ уд кæмдæр фæхъары. 
Æвæццæгæн, йæ уарзоны 
Зæрдæйы дуар нæ ары. 
Миййаг, мæнмæ кæд аивæй 
Æндæр исчи фæтырны, 
Нæ тагъд фембæлд, нæ баиу æй, 
Миййаг, æдзух фæуырны. 
* Гъе, афтæ мах нæ фырнымдæй 
Фæсаууонмæ фæсудзæм... 
Арт бахуыссы зæфцыфыдæй... 
Нæхиуыл ма фæхудæм... 
1956 аз. 
59 

МÆ ДИДИЫÆГ 
Æз фæцæуын уыгæрдæны хурбон,— 
Дидинджытæй быдыр дары хъулон. 
Цыма сфæлыст арвыронæй фæзтæ, 
Уыйау ам æрттивы иууыл бæстæ. 
Иу дидинæг иннæмæй — рæсугъддæр, 
Дарынц къул сæ хорз хъæдабæ худтæ. 
Иу сæ тынгдæр зæрдæмæ куы цæуы, 
Æз йæ размæ зонгуытыл æрлæууын. 
Уымæн æз ныбба кæнын йæ сыфтæн, 
Гæххæттыл ын акæнын йæ ныв дæр. 
Иннæйы фæлмæн æрсæрфын армæй... 
Уымæн ис йæ гыццыл къусчы дзаг мæй. 
Бахудынц мæм, акалынц цæхæртæ, 
Сабыргай мын акувынц сæ сæртæй. 
Фæлæ ис, ис дидинæг нæ хъæуы, 
Æмæ мæн зæххыл æндæр нæ хъæуы. 
Ахæм нæй нæ быдыры, нæ комы... 
Оххай-гъе, цы бакæнон — нæ комы!.. 
Ехх, мæ бон куынæуал у ныр дарддæр!.. 
Уæ, Кавказы намысджын дыргъдартæ! 
Дидинæджы сусæг улæфт хатут,— 
Курын уæ, мæ номæй йæм æрхатут. 
1956 аз. 
60 

|* + * 
Æрцыд хæхбæсты дидинджыты афон. 
1#æ сабийæн йæ райгуырæн бон — абон. 
1æ буц уазджытæ дзаг фынджы цур бадынц 
^мæ рæсугъд, фæрнджын сидтытæ уадзынц. 
(уыннæ цин кæной а изæр мæ циныл! — 
Тз амондджын дæн, амондджын: фыд хуинын! 
^Фыд хуинын... Фæлæ уый хъæуы æмбарын!.. 
Мæнæн мæ цæстмæ райдыдтой ныр дарын: 
«Дæ фырт, æвæдза, у йæ мады халдих!» 
Цы зæгъон!.. Цъусдуг аджих дæн æз, аджих... 
Мæ уд ын фестæд тар æхсæв цырагъдар... 
Мæнæн у уый дыууæ хатты зынаргъдæр... 
1956 аз. 
61 

НЫХХАУД НÆ МЫДЫ КЪÆМ 
Хæрзбон!.. Ныххауд нæ мыды къæм,— 
Зын у мæстæлгъæдæй фæцæрын... 
Мæнмæ ма баззадис дæ къам, 
Дæ зæрдæ авæрдтай æндæрæн. 
Цæмæй зыдтон, мæ сæрты каст 
Дæумæ æцæгæлон ыстъалы... 
Зæгъынц: «Куы ’рцæуа кæрдзын саст, 
Уæд уымæн баныхасæн нал и». 
Фæлæ цæй тагъд бахус, цæй тагъд 
Дæ судзгæ уарзонады суадон?! 
Дæ цардхуыз уадултыл куы тагъд 
Фырмæтæй цæссыгтæ фæстаг бон... 
Хæрзбон!.. Ныххауд нæ мыды къæм,— 
Куыд ис мæстæлгъæдæй фæцæрæн?.. 
Фæлæ куыд аскъуынон дæ къам? 
Куыд раттон сонт зæрдæ æндæрæн? 
1956 аз. 
62 

\УÆЛДАЙ БАНДОН 
^Бæстæ худы, бæстæ хъазы хуримæ, 
Теркæй та æрбаузæлы уадымс. 
нфонмæ нæ иунæг буц хъæбулимæ 
Райдзаст уаты ды æнкъардæй бадыс. 
Сабийæн æз ауайын йæ цæстытыл, 
№мæ та æваст мæ ном ысдзуры, 
Рудзынеæй мæнмæ вæййынц йæ кæстытæ, 
уый æдзух мæнмæ йæхи фæкуры... 
Цымæ йын цы фæзæгъыс, цы, алыхатт? 
Æвæдз^ куыд фидар дæ, куыд фидар!.. 
( Ма йæ бафхæр, галиу зонд ын макуы ратт, 
I Бауадз ёгй,дæ хорзæхæй, мæхи бар... 
Байрæздзæни, аххосджыны базондзæн, 
Уæд нæ{иуæн рахæсдзæн йæ тæрхон... 
Алкæйы дæр йе ’цæг номæй рахондзæн, 
Уæд нæ иу нæ уыдзæнис æвæсмон... 
Фæлæ нкр æнæ уый æз куыд байрайон? — 
Уый куй у мæ рухс дуне, мæ ис дæр. 
Де стъо^ы раз макуы ’вæр уæлдай бандон, 
Науæд ?а хъæбулы зæрдæ рисдзæн... 
1956 аз. 

#«* 
Рæстæгæй-рæстæгмæ чысыл цæйдæр охыл 
Мах Терчы уылæнтау куы бацæуæм тохы... 
Фæлæ та нæ буц саби не ’хсæн æрлæууы,— 
Æаиппайды махæн нæ сонт маст ыссæуы... 
Рæстæгæй-рæстæгмæ нæ зæрдæтæ — ихау, 
Дæуимæ куы вæййæм дыууæ сæнтсау мигъау.. 
Фæлæ та нæ сабийы худт æмæ байæ 
Мах фервæзæм бинонты сæфты къæвдайæ. 
Цæй, ахъæбыс кæнæм нæ уарзон хъæбулæн, 
Йæ сæрыл хаст фæуæм нæ хæдзарон хурæн! 
1956 аз. 
64 

Мæнæн мæ фæндаг хæхты ’хсæн нæ зыны, 
Мæ хæс нæ уадзы мæн æнцад лæууын. 
Уæдæ фæстаг хатт къух исын куыд зын у! 
Фæлæ куыд хорз у дард балцы цæуын! 
[Мæнæн æнкъардæй дзурыс ныр дæ фæндтæ, 
| Дæ судзаг уарзтæн нæй æмбал зæххыл, 
Загъы мын царды ног цинтæ дæ зæрдæ. 
Мæнæн дæ зæрдæ ног амонд зæгъы. 
Фæлæ ды бамбар: уый мæнæн чысыл у, 
Ыстæй æнцонæй къухы не ’фты, зон: 
Æдзæрæг рæтты, къахчиуæн чысбыны, 
Бæрзонд къæдзæхтыл хъуамæ фæд кæнон. 
Æмæ æрбалæуу, цæй, ды дæр мæ фарсмæ, 
Фæраз мæ хуызæн, тымыгътæн фæраз. 
Дæ бæллиццаджы цæстыты æнгас мын 
Рухс дардзæн алкæм талынджы мæ раз. 
1956 аз. 
æ рст уацмыстæ 
65 

т!Е7 
СТЪАЛЫ 
Хъæриуы сæрмæ ’рттывта стъалы, 
Æмæ-иу байдыдтон фæрсын: 
Цымæ æнусты дæргъы цалы 
Рæвдыдта доны был йæ тын? 
Цымæ цæрæнбонты бæрзондæй 
Æвдисæн цал фембæлдæн уыд? 
Йæ быны цал уарзоны сонтæй 
Фæйнæрдæм тигъгондæй фæцыд? 
Ныр та йæ фæтæн фурды арфы 
Фæныгъуылди ’мæ нал зынд, нал, 
Ыстæй æндон джебогъæй арвыл 
Æваст æрхахх кодта, фæтар. 
Æвæдза, уый хуызæн фæхаудтæ 
Мæнæн мæ хъысмæтæй ды дæр. 
Ды мын ыстъалыйæ — æвгъаудæр 
Мæ царды уалдзыгон ичæр. 
1956 аз. 
66 

ЦÆРГÆСЫ ЦОТ 
Сæуæхсид арвыл пиллонæй сыеъди, 
Рæсугъд æрттывта къæдзæхмæ йæ цырагъ. 
Æхсæрдзæн рындзæй арф коммæ лыгъди, 
Яæ урс алæй та айнæгыл фæдыдагъ. 
Йæ хъæрмæ цæргæс ахстонæй ыстахт, 
Йæ цот йæ фæстæ — сау мигъты æхсæнты. 
Куы сын æнцадгай, куы дымгæйау тагъд 
Уый зилдух кæнын амыдта, бæрзæндты. 
Куы та сæ хæхты, арф кæмтты сæрты 
Хуыдта æвзыгъдæй сонт уадæн йæ ныхмæ, 
Куыд уой хъæбатыр хуры стыр кæрты, 
Куыд кæной фидар сонт уады суых-суыхмæ. 
Куы-иу сыл сыстад дард балцы тымыгъ, 
Сæ мадимæ-иу дард фæндаг куы дардтой, 
Уæд сын сæ тыхыл уый æфтыдта тых, 
Æгас хæдзар-иу уыимæ ыссардтой. 
Куыд нæ чындæуа схæссæгмæ хæлæг, 
Хъæбулты ’гъдауыл чи дары йæ зæрдæ! 
Уый арфæйаджы цæргæс у, хъæлæкк, 
Ныры фыдæлтæ, сомбоны фæлтæртæ!.. 
1956 аз. 
67 

*** 
Цымæ цы быдыр, цы хохы, 
Цы арф комы æмæ цы къохы, 
Кæнæ цы денджызы, цы доны, 
Кæнæ цы рæстæджы, цы боны,— 
Мæнæн кæм æрцæудзæн мæ мæлæт? 
Æниу, кæдфæнды дæр æрцæуæд... 
Нæ тæрсын,— аскъуындзæн мæ цард, 
Тæрсын,— куынæуал фæуон зард. 
1956 аз. 

БУЛÆМАРГЬ 
Иу критиНæн кдмарæн 
Ды куыд тахтæ мæ сатæг дыргъдонмæ, 
Уый ныр дæр ма мæ зæрдыл куы дарын. 
Бон-изæрмæ, æхсæвæй та бонмæ 
Хъуыст мæ уатмæ тъæллангæй дæ зарын. 
Æз дæ хъæлæсыуагмæ куы хъуыстон, 
Уæд мæ удæнцой, ме скаст ды уыдтæ. 
Æз, дæу фæзмгæйæ, рæстæг æрвыстон, 
Ды козбауæй мæ сæрыл хæцыдтæ... 
Мæн дæ фæдон, мæлгъæвзаг ысхуыдтай 
Æмæ мардтæн мæхинымæр цинæй... 
Мæн æдзухдæр дæ ныхас уырныдта!.. 
Зæгъ, цæй тыххæй мыл рацыдтæ хинæй?.. 
Мæн æрвыстай æнтæф рæстæг донмæ — 
Мæн фæстæмæ æнæ донæй здæхтай... 
Ныр æгъгъæд у!.. Мæ сатæг дыргъдонмæ 
Ды дæ фæндаг дæхæдæг ныхгæдтай! 
Ныр æз дзурын нæ хæхтæ, нæ бæстæм, 
Ныр æз уыдонæй — ног тыхтæ курæг. 
Тагъд сæ нæууыл, сæ зæрæстон фæзты 
Кæд мæ гутон ног адарин хурæй!.. 
1957 аз. 
69 

ÆФЦÆГМÆ 
Мæнæн мæ сæрыл азты чырс фæзынд 
Хæсты быдыры стыр тохы гуылфæнты. 
Зын у, кæстæр, фæндаг амонын, зын, 
Фæлæ ма царды размæ цом мæ фæдыл! 
Нæ балц у даргъ, æмæ дæ ма уæд рох,— 
Дæуæй лæгдзинад равдисын фæлгъаудзæн... 
Нæ размæ ис егъау, фæтæнриу хох, 
Куы йæм ыскæсай, уæд дæ худ æрхаудзæн... 
Æри дæ къух... Æрмæст мын у цырддзаст 
Æмæ æмзондæй ног бæрзæндтæм хизæм. 
Миййаг та зæй куы ракæла æваст, 
Уæд хъуамæ мах йæ нæрынæй куыд ризæм! 
Уæдæ бырсæм!.. Рæхджы зындзæн æфцæг, 
Йæ цъуппыл хур уыдзæн дæ хæрзæмбæлæг, 
Куы сфæлтæрай, куы слæг уай ды, куы слæг, 
Уæд-иу æдзух цæргæсау тæх дæхæдæг. 
Дæ балц у даргъ, æмæ-иу ма кæн рох, 
Кæй нал уыдзæни дугъы демæ хъузон. 
Дæ размæ ис нырма къæдзæхтæ, хох, 
Сæ тигътæй хъуамæ де сгуыхтдзинад хъусон. 
1957 аз. 
70 

НÆ ФÆНДЫРДЗÆГЪДДЖЫТÆ 
Уырыссаг дард хъæуты гуыпхъазты 
Фæндырæй лæппутæ цæгъдынц, 
Æмæ сæ уарзæттæн чындзхасты 
Сæ сæртæ разилын кæнынц... 
Нæ Иры та фæндырмæ рагæй 
Ысты нæ чызджытæ æмхиц. 
Сæ цагъд у булæмæргъты ’взагæй, 
Сæ цагъд у усгурты бæллиц. 
Æд фæндыртæ æрбадынц, худынц. 
Хъуымбыл дзыккутыл схъазы мæй, 
Æмæ сæ сау цæстытæ ссудзынц 
Зæххон ыстъалыты зынгæй. 
Æмæ сæ усгуртæ фæмысынц, 
Хуыссæг сæ нал фæахсы уæд, 
Æмæ сæ зарджыты фæхъуысынц 
Сæ цин, сæ сагъæстæ, сæ мæт. 
Æмæ та уыдоны æрфæнды 
Фæрнæй хъуыддаг кæнын, уæдæ!.. 
Фæндырæн ис йæ цъæхснаг тæнты 
Чызгайы уарзæгой зæрдæ. 
Фæндырæй чызг нæ симды тынджы 
Куы ’рцамоны йæ цагъд рæсугъд, 
Уæд уыцы рухс хуры фæрдыджы 
Мæнæн дæр баззайы мæ уд... 
71 

Уæрæсейы фæндырдзæгъдджытæ, 
Фæзынут æмæ фенат ныр, 
Куыд хорз ысты хæххон чызджытæ, 
Куыд райсынц цины бон фæндыр... 
Æмæ куы ’рбалæууат нæ Иры 
Иæ сидтмæ, чи зоны, æваст, 
Уæддæр нæ хъæуты бирæ, бирæ 
Кæмæдæрты уыдзæнис хъазт! 
1957 аз. 
72 

МЕ ССÆДЗ АЗЫ 
Цы фестут, цы фестут, мæ азты дзæбæхтæ? 
Кæдæм мæ фæтахтыстут дард, 
Фæззыгон куыд фæтæхынц уазалæй мæргътæ, 
Куыд фæтæхы йе ’рдынæй фат? 
Нæ Ирæй Германмæ уæ сæрвæлтау тохы 
Салдатæй куы фæцыдтæн æз, 
Цæмæн мæ фæуагътат уæд афтæ тагъд рохы?.. 
Тæхуды, куы фестин цæргæс... 
Уæд авд хохы сæрты фæуайын уæ размæ... 
Ног байдайын уемæ цæрын... 
Æвзонгæй бæллыдтæн мæ дыууиссæдз азмæ, 
Ныр та ма ыссæдзмæ бæллын! 
1957 аз. 
73 

РУБЕНЫ ФИЗОНДЖЫТÆ 
Хъуыды ма кæнут Рубены? Горæты куыста пъовырæй, 
Бæстыл æм хуыздæр ницы каст йæ хæрæндонмæ 
хонынæй. 
Цыдысты-иу æм алыбон æгас Кавказæй уазджытæ, 
Дуармæ-иу нал уыд фезмæлæн, хъуыстысты цины 
зарджытæ. 
Рубен-иу нард фыд цæхæрмæ йæ цыргъ уæхстытыл 
бадардта, 
иу сойы тæдзынæг зынджы иннæрдæм ахъардта. 
Уддзæф ыскъæфта сыхбæстыл бæркад къæбицæй 
адджын тæф, 
Сæ зæрдæ-иу дзы барухс и фæскуыст цæл кæнын 
уарзджытæн. 
Рубен-иу загъта: «Уæ мæ хур, иу сыкъа аназ, ахæр-ма... 
Минас та ахæм минас у — рабаддзæнис æм мард 
дæр ма». 
Уæд-иу йæхимæ чи фæкаст нæхи Рубены хойрагæй, 
Уцй уыд æнæниз, саг-сырдау — быдирагæй уа, 
хохагæй... 
74 

Рубен уыд махæн хорз лымæн, йæ куыстæй немæ 
барвад и, 
Арфæтæ фыссæн чингуытæй библиотекæ рауади. 
Пырхæндæг кæны номдзыд Терк, уылæн уылæныл 
фембæлы, 
Сæ сыр-сырмæ сын байхъусын æмæ та афтæ фенхъæлын, 
Цыма Рубенæн не ’нцайы йæ физонджыты нард 
цъыс-цъыс. 
Цыма Рубены бæрæчет нæ Иры бæстыл нал сысы. 
1957 аз. 
75 

Цъæх гауызы нывæфтыдтæ быдыры 
Мæ гыццыл фырт йæ цыппæртыл фæбыры. 
Тыхсы, мæгуыр. Хъæрзы. Тæры йæхи фæнд... 
Ныджджих æм дæн... Æз ын кæнын тæригъæд... 
Æз æм дæттын мæ къух, æмæ ыслæууы, 
Фæцæйуайы. Æрхауы ’мæ ыскæуы... 
Уый асæрфы йæ цæстытæ, рæвдз сысты 
Æмæ мæнæн уæд байдайы хъæбыстæ. 
Ысвæййы та мæ «бунтгæнаг» тыхджындæр, 
Йæ иу къахдзæф йæ иннæмæй — ныфсджындæр. 
...Нæ дзыллæйыл æз ног зарæг куы кæнын,— 
Мæ сабийау куы фæцæуын, куы кæлын. 
1957 аз. 
76 

• 
МÆ ФÆСТÆ 
Æз куы зонин, Иры хорз чызджытæ 
Калдзысты сæ цæссыгтæ мæ фæстæ, 
Алыбон мæ ингæны сыджытмæ 
Хъуысдзысты сæ хъарджыты ныхæстæ; 
Æз куы зонин, уырдæм-иу хæсдзысты 
Дидинджыты пуцæлттæ æдзухдæр, 
Уыдон мын сæ тохы, йе сæ куысты 
Дардзысты мæ ног чиныг сæ къухты, 
Уæд нæ хæххон рæсугъдтæн сæ разæй 
Раттин æз мæ рæзгæ цард мыггагмæ... 
Цух куы уон сæ цæсты рухс æнгасæй, 
Уæд мæрдты кæндзынæн æз дыккаг мард. 
1957 аз. 
77 

ф 
• 
МÆСКУЫЙЫ КУЫ ВÆЙЙЫН... 
Æз номдзыд Мæскуыйы куы вæййын, 
Уæд арæх нæ хæхтæ фæмысын; 
Фæзæгъын: «Цъæх сыфтæры мæйы 
Куы фестин Дайраны хъæбысы!» 
Фæзæгъын: «Ныр ме ’мгæртты сæргъы 
Нæ хъазты куы балæууин симды, 
Уæлладжыраг барджыты рæгъы 
Нæ кæмттæм куы фæцæуин цинты»... 
Фæзæгъын: «Нæ хистæртæн куывды 
Фынгæн та мæ къух дæр куы дарин,— 
Сæ расидты, се ’гъдауджын дзырдты 
Мæ зарæгæн ног тых куы ссарин»... 
Мæ фыны дæр нарты зæххимæ 
Фæдзурын Мæскуыйы хъæбысы. 
Фæлæ та куы ссæуын нæхимæ, 
Уæд ме скаст Мæскуыйы фæмысын... 
1958 аз. 
СЫЗГЪÆРИН 
Æз бирæ уарзын адæмты æмдзæрин, 
Гыццыл уой адæм, адæм уой-ыстыр,— 
Ысты сæ иутæ хохæмбæрц сызгъæрин, 
Сызгъæрины къæртт иннæтæ ысты. 
1958 аз. 

ХЪАЗТЫ БАРÆГ 
Хорз фæткæй зæрдæ куыд фæцух уа, 
Тугæй хæххон куы дæн, уæд? 
Рахæсс-ма, не ’фсин, мæ цъæх цухъхъа, 
Рахæсс мæ уæйлаг нымæт. 
Рахæсс, мæхи дын æрцаразон, 
Уыцы фæлыст мын — зынаргъ... 
Не скъæтæй саулохаг раласон 
Æмæ йыл бавæрон саргъ. 
Атæхон, уый мын ехсы цæфмæ 
Никуы æруагъта йæхи. 
Ног хъæу зæгъдзысты: «Чындзæхсæвмæ, 
Уазæг, еблуагъæ! Æрхиз!» 
Афтæ нын ацæгъда авдтæнон, 
Æмæ куыд æрхъуса æрдз. 
Хъал бæхы хæдзармæ батæрон, 
Дзагармæй раздæхон рæвдз: 
Чъиритæ, бур-бурид физонæг, 
Нарты нозт — барæгæн ном. 
Ие ’мгæрттæн кад кæнын чи зоны — 
Семæ ыслæууæм æнгом. 
Зарæг та хъуыса уæрæх кæртæй, 
Зарæг та цардыл бæттæм! 
Сахъдзинад чи ’вдисы кæстæртæй, 
Нуазæн дæр уымæн дæттæм. 
1958 аз. 
79 

$ Ф $ 
Уадз, изæры аныгуылæд хурзæрин, 
Ахсæв мигътæй ма разынæд мæй,— 
Уыдонау мæм ныр дæ сурæт худдзæни; 
Хъауджыдæр нæй уыдонæй-дæуæй. 
Уадз, фæззыгон чырсæй руайæд дидинæг, 
Мах дыргъдонæй булæмаргъ тæхæд,— 
Уыдоны мын ис хъызт бон дæр иу ивæг — 
Ды мæнæн дæ уалдзæгæн æгъгъæд. 
1958 азы май. 
$0 

ЯЛТÆЙАГ НЫВТÆ 
Агуаты аныгъуылд Ялтæ, 
Цыма кæфойы цæхæр... 
Ласут мæ, ласут, мæ галтæ, 
Ахæм дзæнæты изæр! 
Уæрдоны ногкарст кæрдæгыл 
Дæлвæз уæлгоммæ хуыссын, 
Бæстæ рæсугъддæр кæнæгыл 
Цæстæнгас райгæ хæссын: 
Мæй та уæларвы цъæх фынгыл 
Бурбын кæрдзынау æсси, 
Цыма йæ стъалыты зынгыл 
Сфыхта бæркадкъух æфсин. 
Кипарис бæлæстæ тары — 
Уæхстытыл физонджытау. 
Далæ йæ гутон фæдары 
Фурды фæтæн хуымы нау. 
Уылæнты арф улæфт хатгай 
Къуылдыммæ ахсы мæ хъус, 
Се ’взист чъеуыритæ радгай 
Денджызæй саразынц мус. 
Цæстытыл уайынц, æнхъæлдæн, 
Чехов, йæ фæрныг хæдзар. 
Уарзон хæлæртты фæлтæртæн 
Гом у йæ хæдзармæ дуар... 
6 Æвэæрст уацмыстæ 

Зин Мефистофель æд пæлæз 
Айнæджы цъуппыл цæры — 
Зараг Шаляпины хъæлæс 
Хæхты ныр дæр ма нæры... 
Агуаты аныгъуылд Ялтæ, 
Цыма кæфойы цæхæр... 
Ласут мæ, ласут, мæ галтæ, 
Ахæм дзæнæты изæр! 
1958 аз. 
82 

КРЕМЛЫ ХÆХТÆ 
Мæскуыйаг изæр... Афтæ мæм фæкæсы, 
Хæхтæ цыма ис Кремлы Сырх фæзы, 
Хъазыбеджы цъупп тъæнджымæйы арфы 
Цыма сæ астæу аныдзæвыд арвыл, 
Цыма йæ сæрыл цардхъом бæлццон тары 
Тымыгъты ныхмæ номы арт æндзары. 
1958 аз. 

я 
ФЫЦЦАГ ФЕМБÆЛД 
Уый дæс азы размæ уыд... 
Уарыд, уарыд, арв нæрыд. 
Дуканийы дуары цур 
Ды фæзындтæ, цыма хур... 
Зæрдæ систа сагъæс, мæт, 
Демæ фемдзаст ыстæм уæд. 
Ды фæсырх дæ, стæй — æз дæр. 
Ехх, цы ма уыд, цы, хуыздæр! 
Тынгдæр мæм цæрын æрцыд... 
Уарыд, уарыд, арв нæрыд. 
Уæд мæ цонгыл уыд пæлæз, 
Фæлæ ма лæууыдтæн æз... 
Æз дæ къухы федтон зонт,— 
Нал дæм уыд цæуыны зонд... 
Уый дæс азы размæ уыд... 
Ныр ды мад дæ, æз та — фыд. 
Немæ уайы рæвдз нæ чызг. 
Ног та мах æрцахста сыг... 
Скодтон ныр мæ цъæх пæлæз, 
Тухын дзы хъæбулы æз. 
Ныр фæстаг хатт ды бæрзонд 
Уартау сис нæ сæрмæ зонт! 
1958 аэ. 

БÆРЗ 
Мæнæн у мæскуыйаг бæрз бæлас 
Мæ сыхаг, мæ уарзон — фæндзæм аз. 
Нæ фембæлды цинæй цыдæртæ 
Фæдзурынц йæ чысыл сыфтæртæ... 
Фæндагæй фæстæмæ ыздæхин, 
Мæ бæхыл йæ рæзты ыстæхин, 
Уый аскъæфин хуссайраг æрдзмæ, 
Бæргæ йыл нæ хъæцин æрхъæцмæ, 
Фæлæ мын куы бахуыскъ уа хурæй, 
Æнæ йæ зæхх, дарæг бындурæй... 
Ныр баззаин йемæ цæргæйæ. 
Фæлæ куыд? Мæ Ирмæ бæлгæйæ?.. 
1958 аэ. 
»5 

Æз фæдзурын хаттæй-хатт мæхицæн: 
«Цæй, ныууадз дæ зарджытæ фыссын!» 
Фæлæ царды уыдонæй фæхицæн 
Зæрдæйæн у аскъуийынау зын. 
Зарджытæ мæ бахъæуынц уæлдæфау, 
Туджы цъырттау сты мæнæн зынаргъ. 
Зарджыты мæхи зæрдæ куы тæлфа, 
Уæд уыдзысты кæстæртæн гæнах. 
1959 аз. 

4'* 
МÆ ЗÆРДÆЙЫ ХУЫМЗÆХХ 
Гъæйтт, фезмæлут, мæ зарджытæ — мæ бæхтæ, 
Æлвæстæй уæд зæххыцъарыл’ уæ дугъ! 
Фыдыбæстæ, нæ Ирыстон, нæ хæхтæ 
Мæ чиныджы куы цæриккой æдзух! 
Мæ ныхæстæн сæ тохвæлтæрд гæнæхтæ 
Уæд уаиккой фæндаггоны хынцæг, 
Сæ арф кæмтты, сæ ног бæрзонд къæдзæхтыл 
Кæниккат балц, зынид уæм дзы æфцæг. 
Мæ ныхæстæй тæхиккой уым цæргæстæ, 
Хæссиккой уын сæ сæуæхсид, хæрзаг, 
Мæ ныхæстæ нæ къуылдымты, нæ фæзты 
Фæтауиккой лæджы уарзты мыггаг. 
Мæ ныхæсты ысхониккат кæсæнтæ, 
Уыниккат дзы уæ сурæттæ дзæбæх. 
Уæд зониккат, уæ рæзгæ цин, уæ сæнттæй 
Куыд зад вæййы мæ зæрдæйы хуымзæхх. 
1959 аз. 

АРВЫКОМЫ 
Уалдзæг худы Арвыкомы абон. 
Ам цы нæ фенд, уыдæттæ уынын: 
Бæстæ иууыл фестади фæндаггон, 
Хæхтæм систой райгондæй тырнын, 
Цыма æрдзы дидинæгджын рухсы 
Куывд кæнынц бæрзонд Сæнайы раз. 
Терк тæхы ’мæ нехæгты зард хъусы, 
Хъусы уый ам польшæйаг ныхас. 
Немыцаг «Ирон фæндыр» фæлдахы, 
Сагъæсгæнгæ «Сидзæргæс» кæсы... 
Радио Тамарæйы гæнахæй 
Моцарты уæззау зæлтæ хæссы. 
Иу автобус иннæйы фæсуры, 
Сты сæрсæфæн нарджыты æмуд. 
Индийаг румынæгтимæ дзуры, 
Къобы рæгътæ арауы сæ худт... 
Мавр Отелло ам фæзынд иронæй, 
Уымæ ’ркаст шотландийæгты къорд. 
Махонтæ болгайрæгты фæндонæй 
«Тауче»-йы систой рог, бæрзонд... 
Уыдонæн тæлмацгæнæг æрлæууыд 
Стыр Уырысы фарнхæссæг æвзаг... 
Арвыком нæхи фаг дæр кæм нæ уыд, 
Уым кæны ныр дун-дунеты фаг. 
1960 аз. 

КОММУНИСТ 
Райгуырæн бæстæ, йе ’хсарджын адæм, 
Æз коммунист дæн, уе ’хсæн салдат дæн! 
Дунетыл зилын, дунетыл тауын, 
Тауын рæстдзинад, цард сын фæлгъауын. 
Талынг æхсæвты хуры тын фестын. 
Зонын, мæ хæстæ се ’нцонтæй не сты... 
Знæгтæ мыл калынц масты цæхæртæ — 
Къæдзæхыл уæгъдьС хойынц сæ сæртæ. 
Райгуырæн бæстæ, йе ’хсарджын адæм, 
Æз коммунист дæн, уе ’хсæн салдат дæн! 
1961 аз. 

ИРЫ НЫФСÆЙ 
Мæ Ир, дæ куыст, дæ тохы 
Цæййаг дæн æз, цæййаг: 
Хуыскъ бæласау фыдрохы 
Куы баззайон, миййаг?! 
Куы-иу сисон мæ къуымы 
Рыг фæндырæй цæгъдын, 
Куы бауадзон мæ хуымы 
Ныззæрæстон кæнын; 
Мæ зарджытæ дæ бæхтыл 
Куынæ уадзой сæ дугъ, 
Мæ зæрдæйы дæ хæхтæ 
Куынæ хæссон æдзух; 
Дæ мадæлон æвзаджы 
Куынæ уынон мæ хур, 
Куынæ мын уа хъуыддаджы 
Фæнд зæгъынæн бындур; 
Æз де ’гъдæуттæн сæ хæрзты 
Куынæ исон уæлдæр, 
Зынгуарæн бон дæ бæсты 
Куынæ раттон мæ сæр; 
Хæлд мæсыгау фыдрохы 
Куы баззайон, миййаг, 
Мæ Ир, дæ куыст, дæ тохы 
Цæййаг дæн уæд, цæййаг?! 
1961 аз. 

© 
ХÆХТЫ 
Хæтæнты кæд н’ ахаттæ, 
Де стæр уыд цыбыр, 
Кæд, миййаг, фыццаг хатт дæ 
Иры хæхты ныр, 
Ды нæ уæлзæхх, дæлзæхты 
Дар дæ зæрдыл уæд: 
Былгæрæтты, къæдзæхты 
У æмбæхст мæлæт... 
Æмæ ам æнæ ’хсарæй 
Нæй фæндаг дæуæн. 
Æмæ ам æнæ ’мбалæй 
Нæй дæуæн цæуæн! 
1961 аз. 

МÆ ФЫД 
Мæнæн мæ фыд дæс лæджы бæрц куыста, 
Цæдисбæхтæй æхсæвæддæ хуым кодта. 
Уыдтæн æгасæй авдаздзыд æз та, 
Фæлæ мæнæй лæгæй домæгау домдта... 
Фынафон-иу куыд нæ хаудтаин æз — 
Мæн уый тыххæй нæ аласайыл баста, 
Мæ цъæхснаг æхситт, зарæджы хъæлæс 
Быдираг дымгæ рагъæй-рагъмæ хаста... 
Цæдисбæхты æдзух ыскъæрдтон цырд. 
Цæдисбæхтæ дыууæ рæнхъау цыдысты. 
Баба цыма уыд хоры кæндæн гуырд, 
Раст афтæ басгуыхт арæхстджын йæ куысты. 
Иæ гутон-иу куы ’рсагъта нæууыл, уæд 
Æз мардтæн уымæ иудадзыг хæлæгæй. 
Æрфæныфæдау дардыл зынд йæ фæд, 
Фæззæг-иу тугыл аскъуыди тыллæгæй. 
Æз ныр мæхæдæг гутондар ысдæн... 
Уæдæ куыд зын уыд, уый куыннæ æмбæрстон! 
Фæлæ, мæ фыд, дæ рухс ингæныстæн, 
Нæ бауадздзынæн бæсты хуым зæрæстон! 
1960 аз. 

МÆ УАРЗОН ЗАМАНХЪУЛ 
Мæ райгуырæн рухс хъæу, мæ уарзон Заманхъул, 
Дæ Дурджын бæрзондæй сæумæйæ уынын: 
Фæлыгъдысты мигътæ, фæскъæвда та рахур, 
Æрвиты мын уалдзæг ыстыр цины хуын. 
Дæ фендæй мыл абон раст базыртæ базад, 
Кæнын та дын ногæй дæ фырты хъæбыс. 
Чысылæй гъенырмæ мæ зæрдæйы баззад 
Дæ суадæтты хæл-хæл, дæ къуыбырты хуыз, 
Мæ зæрдæйы баззад æмæ мæ рæвдауы 
Дæ гутоны арф хахх, дæ хуымты уылæн; 
Дæ быдыр мæ сисыл ыстыр тых æфтауы, 
Дæ быдыр мæ сисæн — фыссыны гуырæн. 
Мæ зæрдæйы баззад, емылыччы рагъмæ 
Куыд баппæрстай раджы æнхъæлцауæй мæн, 
Куыд уади уырдыгмæ, куыд мæ скъæфта рагъмæ, 
Æмæ йын æз барæг куыд зынæй ысдæн... 
Гъеныр та ныхасæй фæзмыныл фæлварын 
Æнæкæрон фæзты дæ дугъæтты тахт, 
Фыццагдæр дæ куывдты куы фехъуыстон зарын, 
Дæ хъазты — фæндыры алæмæты цагъд. 
Дæ зардмæ, дæ цагъдмæ мæ куысты фæбæллын, 
Æмæ дыл æдзухдæр æз ахуыр кæнын. 

Уырыссаг, м&хьæлон, кæсгоныл æмбæлын / , 
Æз базыдтон демæ, æрдхорд сæ зæгъын. 
Фыццагдæр нæ Ирæн йæ цъитиджын хæхтæ 
Æз федтон дæ рындзæй, ныр систы мæ цард. 
Мæ рухс хъæу Заманхъул, мæ арв дæ, мæ зæхх дæ, 
Мæ уæнгты дæ туг и, мæ риуы — дæ арт! 
1960 аз. 
94 

ДИДИНДЖЫТÆ 
Иры æрдзы миниуджытæй 
Чи нæу хъал, æццæй? 
Горæт байдзаг дидинджытæй,— 
Сихсийæн сын нæй. 
Урсытæ, сырхытæ, буртæ — 
Цал хуызы сты, цал! 
С арф къусчытæй мæйтæ, хуртæ 
Нал цух кæнынц, нал. 
Дидинджытæ райсомраджы 
Райдайынц сæ балц. 
Дидинджытæ не стыр парчы — 
Цингуырæн, æвдадз. 
Дидинджытæ уайынц дугъы 
Хъазт кæм уа, йе — куывд. 
Дидинджытæ къухæй-къухмæ 
Фестынц хурæрттывд. 
Дидинджытæ — уынгты астæу, 
Хæдзæрттæ сæ — дзаг. 
Дидинджыты пуцалбастæй 
Рухс — нæ балцвæндаг... 
Амондхæссæг фидиуджытæ 
Алыран — æфсин: 
Ир æгасæй дидинджытæй 
Дидинæг æсси! 
1960 аз. 

КÆСЫ МÆМ АФТÆ... 
Мæнæн мæ сыхаг абоны фæлтæрæн 
Сыгъди цырагъау — сахъ болыиевик уыд. 
Сæдæаздзыдæй нал уыдис йæ сæрæн, 
Фæлæ ма цардмæ сабийау бæллыд... 
Цыма мæ сыхаг базæронд мæ бæсты, 
Æз та-иу афтæ аджих дæн йæ фæстæ... 
Мæнæн мæ хъæуккаг нал æрцыди тохæй: 
Ныккалд Берлины тыфылы йæ туг. 
Æмæ йæ къайыл саударгæ, фыдохæй, 
Сæ рад мысгæйæ, ивгъуийы йæ дуг... 
Цыма мæ хъæуккаг нал раздæхт мæ бæсты, 
Кæсы мæм афтæ, афтæ сты мæ хæстæ. 
1960 аз. 

МÆ АМОНД 
Мæн кусын фæфæнды, фæфæнды мæ зарын,— 
Фæтырнын уæм, адæм, нæ уарзон зæххыл. 
Мæ зарæгæн уе ’хсæн йæ базыртæ ссарын, 
Мæ зардæн йæ сагъæс — цæргæсау тæхын. 
Фæфæнды мæ кусын, мæн зарын фæфæнды,— 
Сымахыл æрзилын, мæ хæхтæ, мæ Ир, 
Кæд цардæн ныууадзин йæ хуымы фæтæнты 
Мæ гутоны иу хахх, мæ задхор æфсир. 
Мæн кусын фæфæнды, æз райсын мæ фæндыр, 
Æз дунеты цардыл фæхæссын мæ цæст 
йыл куы ’рцæгъдын Кавказы бæрзæндтыл, 
Мæ амонд æрмæстдæр уæд вæййы æххæст! 
1961 аз. 
7 Æвзæрст уацмыстæ 
97 

*#* 
Ацы зæххыл ныр дæхи 
Дард уазджытæй мауал хон; 
Хохæй хохмæ араз хид. 
Балцы басгуых мах балхон. 
Кæд ирон дæ, кæ& лæг дæ, 
Цæр нын уæд æмгарджынæй. 
Кæд дæ зæрдæйы тæгтæ 
Тоной,— тонæнт уарзынæй. 
1963 аз. 
98 

ЦÆРДТÆЙ МÆРДТЫ ’ХСÆН 
Æвæдза, диссаг у сылгоймаг: 
Зæххыл æм ницы кæсы зын; 
Уысммæ дæ акæндзæн сæргойаг, 
Æрмæст æй бафæндæд кæнын. 
Йæ риуы уыциу рæстæг хур и, 
Егъау зæй, саудалынг æхсæв. 
Йæ риуы уыциу рæстæг дур и, 
Дзæнæты арт æмæ уæлдæф. 
Йæ риуы уыциу рæстæг — азар 
Æмæ æмбисонды æххуыс. 
0 лæг, кæцы дæ хъæуы — равзар. 
Ды цæрдтæй мæрдты ’хсæн лæууыс. 
1964 аз. 

УЫРДЫГЫСТÆГ 
Лæппуйы рог азтæ... Æз уыдон 
Ныр хонын алидзæг сæгуыттæ. 
Нæ сыхы цин æмæ хъыджы бон 
Æдзух уырдыгыстæг лæууыдтæн. 
Цыдысты урсбоцъо зæрæдтæ. 
Уæдæ куыд рæсугъд уыд сæ рабад!! 
Æз кодтон уыдонæн лæггæдтæ, 
Цыма сæ фырт уыдтæн, сæ салдат. 
Æз хъуыстон хистæрты ныхасмæ, 
Æз кастæн хистæрты æгъдаумæ,— 
Хуыцау куы ’рхызтаид мæ размæ, 
Уæддæр нæ кастаин хуыцаумæ. 
Тæхуды, хистæрты хъæугæйæ, 
Фæцу сæ тымыгъты бæрзондмæ, 
Фæцæр, уырдыгыстæг лæугæйæ, 
Нæ Ирæн сабийæ зæрондмæ/ 
1964 аз. 
100 

**« 
Фæцæуы сæрд. Йæ фæдыл ма тæхын. 
Хъæр ма кæнын бæрзонд рындзæй йæ фæдыл: 
«Цы фæндыд мæн дæ тæмæны зæгъын, 
Æз уыдон дзырд мæ фæндиаг нæ фæдæн! 
Фæлæуу-ма цъус! Фысым дын у мæ кæрт, 
Мæ куывды дæу кæд базонин фæхынцын». 
Фæлæ мæнмæ уысм дæр нæ лæууы сæрд. 
Нæ лæууы сæрд. Æрттивгæ та фæтындзы. 
Фæндараст уæд! Æри дæ къух, фæззæг! 
Дæ халасыл хуыздæр зарæг кæндзынæн. 
Фæззæг, нæ дæн зымæгæй дæр тæрсæг,— 
Хынцдзынæн æй мæ цæхх æмæ кæрдзынæй. 
1964 аз. 

МÆ ИР 
Уæ,мæ гыццыл, мæ тыхджын Ирыстон — 
Уæ, аланты зæрдæты цæхæр! 
Æз дæ улæфт, дæ сидтмæ кæм хъуыстон, 
Уым-иу ардтон мæ зарæгæн сæр. 
Æз тыхст сахат фæкувын дæ цинмæ, 
Æз — дæ салдат, дæ уырдыгыстæг, 
Æмæ тохы нæ хæхтæй Берлинмæ 
Æз дæ ныфсæй æхсаргард ысдæн. 
Хæсты федтон зындоны æхсæвтæ, 
Хæсты федтон хъаймæты æстæр. 
Уæд бабайау ды бастай мæ цæфтæ, 
Арты бастон дæ цæфтæ æз дæр. 
Уæ, мæ гыццыл, мæ тыхджын Ирыстон — 
Уæ, аланты зæрдæты цæхæр! 
Æз дæ улæфт, дæ сидтмæ кæм хъуыстон, 
Уым ыссардтон мæ зарæгæн сæр. 
1964 аз. 

РÆСТÆДЖЫ ДУГЪОНЫЛ 
Рæстæг, æвæдза, æгъатыр дæ, 
Цардыл у царды дæ бархъомыс, 
Фæлæ дын бæсты бæгъатыртæ 
Де схаст емылыччы бадомынц. 
Лæгты фæзмгæйæ, мæхæдæг дæр 
Къаты бон де ’фсургъыл абадтæн. 
Балцы фæндагыл мæ фæтæг дæ,— 
Мацы мын бавгъау кæн фадатæн. 
Уæдæ нæ дæттыс, цы дæ курын? 
Бæхæй мæ хъавыс æппарынмæ? 
Цалынмæ скæса æрдзæ хуры, 
Хъуамæ тæхгæ кæнон уалынмæ. 
М’ алыварс байдзаг ис хъузонæй, 
Стыр ныфс мæ уадзы сæ тохы хъæр. 
Рæстæг, куы хауон дæ дугъонæй,— 
Хаудзынæн хохы сæр. 
1965 аз. 
103 

4& 
ч8г 
ФЫДЫ ’ГЪДАУ 
Ды нæ зæххы ’взаг зыдтай, 
Уæ мæ фыд. 
Ды зæххы къори зылдтай, 
Уæ мæ фыд. 
Уыд зынты зындæр дæ куыст, 
Уæ мæ фыд. 
Фæлæ йыл дæ зарæг хъуыст, 
Уæ мæ фыд. 
Уæд дæ хъазуаты цырын, 
Уæ мæ фыд, 
Сахуыр кодта мæн цæрын, 
Уæ мæ фыд. 
Стæй куыд базонон мæлын, 
Уæ мæ фыд, 
Баззад уыцы хæс мæныл, 
Уæ мæ фыд. 
1965 аз. . • • 

$#$ 
Азтæ ’мæ хорз цаутæн 
Дуне — лæгæрдæн. 
Азтæ нын — хосдзаутæ, 
Цард сын — уыгæрдæн. 
Азты цыргъ цæвджытæн 
Се ’внæлд — æртывæр. 
Азтæн сæ цæфсджытæ — 
Не сконд æртытæ. 
Не ’ртытæ фурды дæр 
Судзынц гуылф-гуылфæй, 
Зæххы Мæй, Хурты стæр 
Гуыры сæ хуылфæй. 
1965 аз. 

БÆЛÆСТЫ ’ФСАД 
Нæ Иры бирæ ис бæлæстæ, 
Нæ Ир бæлæсты бæстæ сси. 
Бæлæсты хъазт æмæ ныхæстæ 
Зæрдæйæ чи нæ уарзы, чи! 
Бæлæстæн дунæйыл сæ раттæг 
Мыггагмæ кадджыты цæрæд. 
Сæ бирæ ауæттæ, сæ сатæг 
Уæлæуыл адæмæн — дзæнæт. 
Бæлæстæ зæххæн дæр — йæ дохтыр, 
Бæлас цы зæххыл нæй — зæхх нæу. 
Бæлæстæ хъахъхъæдтой нæ тохты 
Фыдгулы сау нæмгуытæй дæу. 
Бæлæстæ се ’рхуыдзагъд ызгъæры 
Мæнмæ фæззæг кæсынц хуыздæр, 
Фæлæ цы хъыг вæййы, куы згъæлы 
Фыдбон сæ сызгъæрин сыфтæр! 
Фæлæ цы хъыг вæййы, куы ’ндзарынц 
Сыфтæртыл талынг æхсæв арт! 
Уæддæр ма барухс кæны тар рындз 
Сыфтæртæн, судзгæйæ, сæ «мард». 
Сыфтæртыл буц зарæг ныккæнут! 
Сыфтæр æгас цæуæд, æгас! 
Сыфтæрты хорз лæгау ныгæнут, 
Цыртæн сын садзгæ у бæлас. 
106 
1965 аз. 

ДЗАУ—ДЗÆНÆТ 
Дзауы ’гъдæуттæ чи бауарза, 
Уый цæрдзæн. 
Дзауы суарæй чи бануаза, 
Уый цæрдзæн. 
Уæзбынты дæр арог кæны, 
Уæллæгъи, 
Зæрæдты дæр аног кæны, 
Уæллæгъи. 
Исты низæй чи фæхъæрзы,— 
Дзау йæ хос. 
Амæлынæй чи фæтæрсы,— 
Дзау йæ хос. 
Дзауаг уæлдæф чи сулæфа, 
Уæллæгъи, 
А дохтыртæй уый с* æнæфау, 
Уæллæгъи. 
Дзауы рæгътæм хорз у схизын, ,"л 
Уæллæгъи. 
Дзауы арвыл Мæй — хæбизджын, 
Уæллæгъи. 
Дзауы арвыл стъалыты бардз, 
Уæллæгъи, 
107 

Акæнынц рæстбарджыты балц, 
Уæллæгъи. 
Маргъ куы зары таджы тæрфæй,— 
Дзау — дзæнæт. 
Наз бæлæсты адджын тæфæй 
Дзау — дзæнæт. 
Дзауы суарæй чи бануаза, 
Уый цæрдзæн. 
Дзауаг чызджы чи бауарза, 
Уый цæрдзæн. 
1965 ая. 
108 

ИРОН СИДТ 
— Кæд бадты кæстæртæн æмбæлы, 
Æз курын иу сидты бар уæд: 
Æдзухдæр хистæргай куыд мæлæм, 
Хуыцау нын уьщы хорз кæнæд! 
— Кæстæрæн авæрут хуыздæр хай! 
Мæн ис нæ фæсивæды мæт. 
Сæрæгас уæнт! Æрмæст æвзæргай 
Куыд мæлæм, уый амонд нæ уæд! 
1965 аз. 
109 

#*# 
Чызг, мæнæн дæ ном æвдадз у,— 
Æз кæнын дæ номæй расыг. 
Дщ мæнæн мæ рæзты ма цу,— 
Æз кæнын дæ цыдæй расыг. 
Ды мæнмæ сæгуытау ма кæс,— \ 
Æз кæнын дæ кастæй расыг. 
Ма худ, цæй, дæ худт мын — сагъæс,— 
Æз кæнын дæ худтæй расыг. 
Ды мæнæн фæндырæй ма цæгъд,— 
Æз кæнын дæ цагъдæй расыг. 
«Лæппу, айс мæ нуазæн» ма зæгъ,— 
Æз дæ иу фæндæй дæр — расыг. 
1965 аз. 

МÆ ЗÆРДÆ БАЗЗАД 
КЪУЫДАРЫ 
Мæ зæрдæ баззад Къуыдары, 
Куынæуал цæуы мæ фæндыл, 
Уый мын уацары куы дары 
Къуайсайаг чызгæн йæ фæндыр. 
Мæ зæрдæ баззад Къуыдары, 
Кæны мын хуры фæзмæн хъазт. 
Иæ уацары йæ куы дары 
Хъеуселтаг чызджы фæлмæн каст. 
Мæ зæрдæ баззад Къуыдары 
Æмæ мын фестад æрыгон,— 
Иæ уацары йæ куы дары 
Фæсрагъаг чызджы гуырыконд. 
Мæ зæрдæ баззад Къуыдары, 
Хуссайраг Иры фæуацар. 
Ме ’фсин мæм йæ хъус куы дары... 
Иæ къухæй цæудзæн мæ адзал. 
1965 аз. 
111 

*## 
Цы фаг у рæстæг? Цугъы уайæг азы 
Æрмæст дыууадæс хъузон мæйы ис. 
Нæ фæзау гæххæтт равæрын мæ разы, 
Уæзбын гутондар басгуыхы мæ сис. 
Мæ сис — быдираг, хохаг дæр, цы хуым дзы 
Кæнын уæ зæххыл, уый ног хор бæззы,— 
Лæджы зæрдæй’æ чи нæ гуыры, уыцы 
Дзæгъæл хæххьпы ног дымгæ хæссы. 
Зынг агурдзынæн айнæджы æхсоны,— 
Мæ уæнгты хъуамæ хъæуы туг фыца. 
Мæ фыссæнгарзыл раст хæцын кæм зонын, 
Уым гутондары фарнæй у фыццаг! 
1967 азы 6 январь. 

МÆ САГЪÆС, МÆ ЦИН 
Мæ райгуырæн боны цæуыл кæнон цин! — 
Мæ чиныгкæсджытæ æрмæст ысты мин. 
Æз хъæлдзæгæй куысты куы райсын мæ уадындз, 
Æрмæст мын уæд минæй мæ фæндтæ фæхатынц. 
Мæ зардæн мæ бахъуыд ыстырдæр тæрхон, 
Мæ сагъæс ын хъуамæ кæронмæ зæгъон! 
Ехх, мин мин зæрдæйы сыгъдæг хуры тынтæ 
Æз никуы мысыдтæн ныртæккæйæ тынгдæр! 
Ехх, мин мин зæрдæйæн куы уаин цырагъ! 
Уæдæ сæм мæ фæндаг цы даргъ у, цы даргъ! 
Тæхуды, кæй хонынц сæхи туг, сæхи стæг! 
Тæхуды, сæ куывды кæй рахонынц хистæр! 
Цы кафон, цы худон, цæуыл уа мæ цин? — 
Мæ фондзыссæдз азы фылдæр хай фæци. 
Нæ дугъæтты разæй ныр нал фестын уари. 
Тæхгæ-бæхыл зæххæй ныр нал исын суари. 
Сæгуытау мæ балцы кæм уыдтæн цырддзаст, 
Уым хæхты бæрзæндтæм у джихæй мæ каст. 
Рæсугъд чызджы уындæй кæм цыдтæн «æррайæ», 
Уым ме ’рра ыссыди, æрмæст ма дзы райын. 
Мæ райгуырæн боны куыд нæ кæнон цин! — 
Сæдæ азы ’мбисæй фылдæр мæ фæци! 
1967 азы 6 январь. 
8 Æвэæрст ущмыстæ //# 

ЗЫНГГУР 
Нæ зæронд сыхæгтæ зæрдæмæ цыдысты,— 
Уыдысты кæрæдзийæн хур; 
Куыддæр-иу æрбабон, раст афтæ цыдысты 
Мæ фыды хæдзармæ зынггур. 
Сæ къонатæй гуыргæ цæхæрджын сæууон арт 
Кæрæдзийы хъармæн — æххуыс... 
Цæстуарзонæй бакуыст, æгъдауджын хъæууон цард 
Æгас бæсты кодтой æртхуыз. 
Мæ фыды хæдзармæ нæ зонгæтæй раджы 
Сæумæцъæхæй чи цыд зынггур, 
Ныр уыдоны къухтæй, ныр уыдоны руаджы 
Æз федтон зынджы бæсты хур. 
1967 азы 16 январь. 
114 

ÆНХЪÆЛМÆ КÆСГÆЙÆ... 
Ыстыр хорз ракæнын æнхъæл мæм 
Кæсы æнæфæугæ м&мадзал. 
Кæцы бон нал кæсон æнхъæлмæ, 
Æрцæудзæн уыцы бон мæ адзал. 
нæ хæдзары къæсæрæй 
Хъæрæй куы ’рбауасы нæ уасæг, 
Уæд дзурын райсомæй, изæрæй: 
«Æфсин, цæудзæнис нæм лæгуазæг. 
Фынг дæр бæркадимæ цæттæ у, 
Æз та æмбæлæггаг æркæнон». 
Нæ уынджы къахы хъæр фæцæуы,— 
Мæнæн мæ цин вæййы æгæрон. 
Ыстыр хорз ракæнын æнхъæл мæм 
Кæсы æнæфæугæ мæ мадзал. 
Кæцы бон нал кæсон æнхъæлмæ, 
Уыдзæнис уыцы бон мæ адзал. 
1968 азы 19 февраль. 

ДЗÆБИДЫР ÆМÆ ТУГДЗЫХТÆ 
Хур фембæлд Арвыкомы махыл, 
Хур ам куыд рæсуеъд у, куыд ыстыр/ 
Паддзах Тамарæйы гæнахы 
Хæдсæрмæ цæргæстæ зылдысты. 
Сæ быны къæдзæхы бæрзондыл 
Лæууыдис уадæлвæст дзæбидыр 
Æмæ фæгуырысхо сæ сонтыл... 
Æмæ фæгуырысхо сæ митыл: 
Æваст-иу уасгæ-уасын къордæй 
Сæхи уæздан сырдыл æруагътой, 
Æмæ сæрбахизæн ызгъордæй 
Уый цъус дæр азгъорын нæ уагътой. 
Дзæбидыр арæх цыдис тохтæй, 
Уый бирæ бавзæрста хæстытæ. 
Ныр ын сæ дзæмбыты джебогътæй 
Ыскъахтой йе стъалы цæстытæ. 
Уæд хохы арвæмбуар къæмбырыл 
Сæ хæст æгъуыстаг уыд, æгъуыстаг, 
Æмæ сæ айнæджы хæдбылыл 
Куырмæй йæ сыкъатæй рæхуыста, 
Сæрсæфт сын бакодта сæ сæртæ, 
Фæстагмæ састысты йæ тыхтх, 
Нæ радта тугдзыхтæн йæ зæрдæ, 
Йæхи фыцгæ Теркмæ ньщтъыхта. 
1967 оэы % мартьц, 

МÆ БÆХ 
Мæ бæх, æз ацы бон дæ бæсты 
Дæ сагъæс адæмæн зæгъын. 
Мæ бæх, æгас цæуай хæхбæсты! 
Ыстæй æгас цæуай зæххыл! 
Уæдæ æрымысæм дæ фæндаг, 
Дæ куыст, дæ заринаг хъысмæт. 
Мæ бæх, уæларвыл ма дæ фæдау 
Æрфæнæн баззадис йæ фæд. 
Æнхъæлдæн, уый тыххæй æрхуым дæ, 
Æмæ кæй бавзæрстай зынтæ... 
Цæйбæрц у дунейыл дæ хуымгæнд, 
Нæй уыйбæрц хурæн дæр тынтæ. 
Мæ бæх, цы тох æмæ цы хæсты 
Нæ кодтам не знæгтæн æрвдзæф! 
Ныр дæр ма ауайы мæ цæстыл 
Фæдисы артæй гуырд æхсæв: 
Кæм не *нцад сармадзанты ниуын, 
Уым тахтæ, раст цыма тæркуад. 
Фыдгулы сау нæмыг мæ риуыл 
Дæ рагъмæ хъæдрæбын æсуад. 
Æрхаудтæн... Стъалытау мæ рустыл 
Ызгъæлдис де ’рттиваг цæссыг. 
Ды уыдтæ талынджы мæ рухс тын0 
/1ы уыдтæ ме ’нхъæлцау мз?сыг, 

Æмæ та цæхæры дæ саргъмæ 
Ысхызтæн, туг калгæ, зынæй. 
Æмæ нæ хотыхты гæрахмæ 
Фыдгултæ задысты бынæй... 
Уæдæ цы гуыргъахъхъ уыд нæ фæндаг!.. 
Цы хур, цы къæвда уыд хъысмæт!.. 
Мæ бæх, уæларвыл ма дæ фæдау 
Æрфæнæн баззадис йæ фæд. 
Æмæ дæ хæрæмттæн нæ барын,— 
Къуырын сын дугъы бон сæ ных. 
Ракетты заманы дæр барын 
Дæ тыхæй машинæйы тых. 
1967 аэы 4 май. 

*** 
Дæумæ чи хъуса, уыдон фæтк-иу рахат. 
Дæ гаджидау сын хъуамæ уа æгъдау. 
Ирон Ныхасы уымæ хастой фау, 
Цы лæг-иу кодта иу хабар дыккаг хатт. 
Фыссæг, дæуæн дæр афтæ у дæ хъуыддаг... 
Цы нæма радзырд, уый радзурын зон. 
Кæннод фæлтæрæн фестадтæ рын, сон 
Æмæ цæрдудæй не ’хсæнæй фæхъуыдтæ. 
1969 аэы 1 июль. 

ЦÆЙ ФЫССÆГ ДÆН?1. 
Чернилæ Терчы бæрц фæкалдтон... 
Ныр уый цы хуыздæрæн бæззы?!. 
Цъæх быдыр нæ, фæлæ мæм къантор 
Æрвылбон фенхъæлмæ кæсы. 
Цæй фыссæг дæн, кæд Расты тохы 
Нæ самайын зæрдæйæ хæст, 
Кæд ме ’мгары, Бæсты фыдохы 
Нæу сагъæстыл мæ фæндыр хæст?! 
Цæй фыссæг дæн, кæд мæ Ирыстон 
Иæ хъуыддæгты нæ хæры ард, 
Кæд ын йæ хæраммæ фæхъуыстон 
Æмæ йæм не сластон мæ кард?! 
1969 азы 24 июль. 
120 

0 
АФОНТÆ 
Мæ царды афонтæ, æз та уын 
Уæ гуылфмæ къулсæрæй кæсын... 
Мæ фæндырдзагъдæй уын ыстауын 
Уæ бирæ цин æмæ уæ зын. 
Мæ цыбыр уалдзæджы тæмæны. 
Нæ уыдтон судзгæ арвæй хур, 
Фæлæ ыстыр тохы тæлмæнæй 
Æвæрдтон кадæгæн бындур. 
Мæ царды афонтæн сæ сæрды 
Рындзтæ мæм кастысты ныллæг... 
Мæнæн бæргæ уыдис мæ зæрды 
Æркæрдын мусы дзаг тыллæг... 
Æнхъæлдтон: Пушкины фæззæгау 
Мæ фæззæг болдинаг уыдзæн; 
Хæсдзæн мын Наронæн хæссæгау, 
Лæг дзы ыстыр бæркад, уындзæн. 
Тæхудиаг, йæ хъызт зымæджы 
Кæй къонайыл нæ хуыссы арт; 
Адзалы фæстæ дæр быстæджы 
Кæмæн нæ аскъуыны йæ зард! 
1969 азы 16 август. 
121 

ИР ÆМÆ ДЫ 
Т-йæн 
Тигъты ивынц фæзтæ, 
Поезд дардмæ уайы... 
Мысын æз мæ бæстæ,— 
Ир мæ цæстыл уайы. 
Бадыс ныр мæ фарсмæ 
Сагъæсгæнæн балцы... 
Чи зоны, мæ размæ 
Ир дæ хуызы рацыд. 
1970 азы 17 октябрь. 
122 

««« 
Мæскуыйы сау хъæды нæзытæ, 
Мæскуыйы сау хъæды бæрзытæ 
Лæууынц æнцад,— рæхснæг, бæрзонд. 
Фæлæ тыхджын дымгæ фæсонт, 
Уæд уый ныхмæ лæууынц æфсадæй, 
Уæд бæстæ арауынц сæ зардæй... 
Бæлæстæ — раст цыма салдæттæ 
Атакæй абырсынц æд кæрдтæ, 
Цæуы сæ хотыхты цъыкк-цъыкк... 
Ыстæй уæд рухсы æмæ тары 
Сæ зæбул къабузтæй фæуары 
Ыстъалыты фæззыгон сыг. 
1970 аэы 17 октябрь. 

КУЫРМ ЗÆРВАТЫКК 
Фарон зымæг хохбæсты 
Иу зæрватыкк баззади, 
Ие ’мбæлттæ та Хуссармæ 
Атахтысты къордтæй. 
Тавиц маргъæн иу хæдзар 
Ахæм фысым разынди, 
Чи йæ хызта уазалæй, 
Чи йын кодта «фу-фу». 
Уалынмæ та хохбæстæм 
Уалдзæджы рухс баивылд. 
Зæрватыккæн йе ’мбæлттæ 
Раздæхтысты Ирмæ, 
Уынджы тигъы фондз телыл 
Рабадтысты райсомæй, 
Цыма хъæуы хорз адæм 
Рабадтысты куывды. 
Зæрватыкк сæ банкъардта, 
Ауыдта сæ рудзынгæй, 
Ратахти сæм, цингæнгæ, 
Абадти сæ астæу. 
Ие ’мбæлттæ йæм се ’ппæт дæр 
Байдыдтой цъыбар-цъыбур... 
Нал сын зыдта се ’гъдæуттæ... 
Нал сын зыдта се ’взаг. 

Йе ’мбæлттæ дзы се ’ппæт дæр 
Атахтысты тигъгондæй, 
Уый ныууагътой иунæгæй. 
Уый уыдис мæрдджынау. 
Зæрватыкк фырадæргæй 
Йе ’рттиваг дыууæ цæсты 
Акъахта йæ цыргъ ныхтæй — 
Саугуырмæй æрхаудта!.. 
1970 азы 18 октябрь. 
125 

ФИДАР ХИД 
Æз рагбонты уарзтон ростоваг рæсугъды; 
Мæ судзгæ уд баззад йæ мидбылты схудты. 
Æз йе ’взаг нæ зыдтон. Уый ме ’взаг нæ зыдта: 
Уыдыстæм æгомыг æрыгон нæзытау... 
Уæд иу фæззæг АзиМæ балцы фæцыдтæн,— 
Ташкенты мæ хæлар ус хаста йæ фыртæн. 
Узбекаг чындзæхсæв йæ тæмæны уыд, 
Ыстыр буц нæ кодтой. Фæсидын мæ хъуыд. 
Нæ сын зыдтон се ’взаг. Иронау нæ зыдтой, 
Хъуыдис мæ Лæджы ’гъдау. Хъуыдис мæ Лæджы ’нцой. 
Мæ гаджидау кодтон уырыссагау цырд. 
Уырыссагау хъуысти дзырды фæстæ дзырд. 
Æнæуи къуырмайау уыдаид нæ ахаст. 
О Пушкины æвзаг, æгас цу! Фæндараст! 
Уæд иухатт Шотландимæ балцы фæцыдтæн. 
Нæ иубæстон зарæг уым азæлд мæ цытæн. 
Хуымгæнджыты куывды рæгъы фæдыл рæгъ 
Куы уагътой, уæд, марадз, æппæт фæндтæ зæгъ! 
12Ь 

Нæсын^ зыдтон се ’взаг. Иронау нæ зыдтой, 
Хъуыдиь^æ Лæджы ’гъдау. Хъуыдис мæ Лæджы ’нцой. 
Мæ гаджидау кодтон уырыссагау цырд. 
Уырыссагау хъуысти дзырды фæстæ дзырд. 
Æнæуи къуырмайау уыдаид нæ ахаст. 
0 Пушкины æвзаг, æгас цу! Фæндараст! 
1970 азы ноябръ. 
127 

о 
ЛЫМÆН 
Кæд хæтæнты фæхаттæ, 
Нæ фæцух дæ лæгбардзæй, 
Фынджы уæлхъус фæбадтæ, 
Æрцыдтæ нын дæ балцæй,— 
Кæд не скодтай лымæн, 
Уæд адæмæй фæдард дæ! 
1970 аз. 
# 
Ц-æн 
Хур арвыл цал æнусы ахатт! 
Фæлæ та райсомæй куы скæсы, 
Ыскæсы уæд цыма фыццаг хатт, 
Раст ахæм ног амонд æрхæссы. 
Мæнмæ дæр алыбон нæ къæсы 
Дæ бахудт уыйхуызæн фæкæсы. 
1971 азы. 

'ч# 
^РХЪУЛА 
Иссæйæн 
Хъæбатыр инæлар зын хæстæй 
Яæ райгуырæн Ирмæ æрцыд. 
Уый рагæй нæ федтой сæ хгæстæ, 
Фæлæ-иу сæм хъуыстис йæ цыт. 
Сæ хъæуы æмбырды йыл цинтæ 
Фæкодтой. Уый фарстой бæлвырд: 
Куыд иста ыстыр тохы цинтæ, 
Куыд басгуыхт æгас бæсты фырт... 
Сæ ныхас фæци ’мæ сæдæтæ 
Хъайтары сæхимæ хуыдтой, 
Ныррухс дзы сты уыдон зæрдæтæ, 
Æмæ йæ æфсымæр хуыдтой: 
Уый акъахдзæф нал уагътой размæ, 
Æрхъула йыл ысты æнгом, 
Сæ цæстыты хуры æнгасмæ 
Уæд нал уыд фыццаг хатт «хæстхъом»... 
1971 азы 7 февраль. 
9 Æвзаерст уацмыстж 
129 

,/' 
ШАИРТЫ* САХАР / 
Мыртазы-фырт Беслæнæн 
Уалдзæджы таучел Бакуйы уазæг дæн, 
Денджызы уæлдæф йæ сæнау нуазæг дæн. 
Мæн фæнды дæу фенын абон, Низами, 
Бар мын ратт: æмбæлын афон, Низами. 
Сси Баку шаирты сахар, Низами, 
Анхъæвзта сæ зарды саха, Низами. 
Пушкинæн лæууын йæ уынджы, Низами. 
Зоныс æй кæстæр фæрныджы, Низами. 
Уый зæгъы: «Æгас æрцæуæд Низами! 
Уырысмæ дæ фарн æрдзæ уæд, Низами!» 
Лермонтов йæ уынджы тигъæй, Низами, 
Баззади дæ цотмæ джихæй, Низами. 
Цыма ис йæхи хæдзары, Низами, 
Уыйхуызæн Кавказыл зары, Низами. 
Хагани — дæ тохдзау хистæр, Низами, 
Сифтыгъта йæ сазы** хъистæ, Низами, 
• Шаир (азерб.)— поэт. 
** Саз — хъисын фæндыры хуызæн. 

]Цугт&н дзы йæ номы уынджы, Иизами, 
Хорз цæгъды нæ царды тынджы, Низами. 
Мæнæ дæм Вургуны цыртæй, Низами, 
Схæццæ дæн. Уынын уæ ’мбырдæй, Низами. 
Ды кæсыс цыты бæрзондæй, Низами, 
Скодтай йæ зæрдæйæ, зондæй, Низами. 
Шаирты дæ музейы цур, Низами, 
Бахынцта нæ дунейы хур, Низами. 
Физули, Вагиф, Ахундов, Низами, 
Натаван ысты дæ хуынды, Низами— 
Алчи сæ дæуæй хæс дары, Низами — 
Ног чиныг йæ къухы дары, Низами. 
Сарæзтай дзырдарæхст ерыс, Низами, 
Се ’нтыст сын уæ съезды феныс, Низами. 
Адæм кæд фыссæгæн кæнынц намыс, уæд 
Адæмæн зæххы къорийыл нæй мæлæт! 
1971 азы 6 декабрь. 
131 

ФÆЛВАРÆН 
Кочысаты Мухарбегæн 
Мæ зынгхуыст æмгæрттæн, нæ зынгхуыст фысджытæн 
Цы нæ бантыст царды, нæ тохы зæгъын, 
Уый махæн — зæгъинаг. Ингæны хуысджытæ 
Цы зын хæс ныууагътой æгæстæн зæххыл! 
Куы кусын уæхскуæзæй, куы фæкæнын зарæг, 
Цыма сæ уæд алчи мæ фæллой хынцы; 
Цыма мын мæрдтæм дæр ысвæййынц æмбарæг 
Мæ хаттæй-хатт фесгуыхт, мæ арæх къуыхцы. 
«Фыдбылыз нын ма фен,— фæдзурынц æмгарæн.— 
Нæ бæсты дæр бæсты сæрхъуызойæн бæзз». 
Зынгхуыстыты фæдзæхст мæнæн у фæлварæн, 
Фæлварæн дзæбæхæй куы сфæразин æз! 
1971 азы 19 декабрь. 
132 

ИНÆЛАРЫ ЦÆССЫГ 
Ибр агимæн 
Нæ хъæбатыр, не сгуыхт инæлар 
Уæд радзырдта хъæуы æмбырды: 
— Лæгсырд нæ фæкодта æнæрай, 
Æнæрай фæкодтам лæгсырды. 
Ныссыгъдæг Фæдыбæсты картæ. 
Цæргæсау йæ базыртæ систа. 
Æз никуыма аргæвстон карк дæр,— 
Æгъатырæй цагътон фашистты. 
Мæ зынгхуыст салдæттæ мын радтой 
Тыфылты сæ сызгъæрин хорзæх: 
Дæуæн, дам, нæ цæрдтытæ цард уой, 
Ды, дам, ма нын фенай хæххон зæхх... 
Нæ хъæбатыр, не сгуыхт инæлар 
Йæ цæстытæ разылдта доны... 
— Дæ рад у. Зæгъ исты, мæ хæдзар,— 
Нымадта æрыгон булкъоны. 
1971 азы 19 декабрь. 

ХÆРЗИУДЖЫТÆ 
Зæронд салдат, дæ риуыл 
Хæрзиуджытæ æрттывтой, 
Цыма бæрзонд Хъæриуыл 
Нæ Ногбоны æртытæ. 
Мæскуыйы стыр къæсæрыл 
Фыдызнæгты ныццагътай. 
Сæ раздзогæн йæ сæры 
Зынгдзæнгæрæг ныццагътай... 
Сталинграды зындоны 
Фыдгулы танк бæрзæйсаст 
Ды бакодтай хъызт боны... 
Калд хотыхтæй дæ зæймаст... 
Берлины дæм сæударæй 
Лæгсырдты къорд фæуацар. 
Сæ дурзæрдæ сæрдарæй 
Фæраздæр ис йæ адзал. 
Варшавæ æмæ Прагæ 
Дæуæй загътой æфсымæр. 
Болгарийæн у рагæй 
Дæ карды ’хситт ныфсæвæрд. 
Цы кары ’мæ цы бæсты, 
Цы бонты ’мæ цы ’хсæвты, 
Цы тохы ’мæ цы хæсты 
Нæ фæбастой дæ цæфтæ?! 

Фæдисдзарды фæндæгтыл 
Дæ хъуыддаг уыд гъе афтæ: 
Хæрзиуджытæ дæ фæдыл 
Иу иннæйы æййæфта. 
Уадз, калой дын цæхæртæ 
Нæ парады, нæ куысты, 
Мæйдары та кæстæртæ 
Сæ тæмæнтæм цæудзысты! 
1971 азы 20 декабрь. 
135 

УЫРЫССАГ РÆВДЫД 
Тохы заман уырысы 
Горæттæ ’мæ хъæутæ, 
Æз æдзух æрымысын 
Уе ’цæг рард æгъдæуттæ. 
Уæд æрыгон салдатæй 
Уыд мæ фæндаг артыл. 
Уырысмæ æз цал мадæй 
Федтон хур мæйдарты! 
Хъарм æхсыры къусæй мæ 
Хорз уыдтой хъызт бонты. 
Ахæм иттæг буцæй ма 
Фервитынц чындзхонты. 
«Афонмæ дæ ныййарæг, 
Ехх, куыд у æнæ дæу?! 
Чи уыдзæнис уый дарæг? 
Чи ’фснайдзæн сæ мæнæу? 
Базон ма-иу махоны... 
Тынг нын-иу æй бафæрс... 
Зондджын хонынц Балхоны... 
Æмæ нын, зæгъ, ма тæрс».— 
Уый цæссыгтæ тагъдысты. 
Уыд гыццийы ’нгæстæ. 
Тохы мемæ тахтысты 
Мады рыст ныхæстæ. 

Зæронд лæг дын радтжнд 
Бур кæрдо, сырх фæткъуы. 
Къух дын фынгæн дардтаид,— 
Сразы у сæ фæткыл! 
Адджынæн-иу бадымдтам 
Не ’фсæддон махоркæ. 
Сау дымгæ-иу радымдта,— 
Сау хæстмæ та згъоргæ! 
Уыйфæстæ-иу асадæн 
Бакодтон æнтæфы. 
Чызджыты мын уазал дон 
Цъайæ хъуыд ыскъæфын. 
А лæппу-иу сæмбæлди 
Ахæмыл — бæсты хъуаз! 
Зæрдæйыл-иу сæмбæлди 
Уый судзгæ цæстæнгас. 
Тохы заман уырысы 
Торæттæ ’мæ хъæутæ, 
Æз æдзух æрымысын 
Уе ’цæг рард æгъдæуттæ! 
1971 азы 22 декабрь. 

# 
ТАВИЦ 
ч. с. 
Фæстæмæ куы акæсын цардмæ,— 
Æрымысын не ’мбал, нæ поэты. 
Æфсæддон фæндæгтыл-иу дардмæ 
Æмсæрæй цыдыстæм нæ поезды. 
Нæ поэт-иу вагоны рудзынг 
.Фыццагдæр æрцахста сæумæцъæхæй. 
Уый хъазыд: «Ыстыр уарзтæй судзын 
мын тас нал и ысдзæбæхæй». 
Куы-иу федта искуы чызджыты, 
Уæд-иу сæм йæ къух тилын байдыдта: 
«Ныр уыцы мæ хуры чысылты 
Æхсæн ис мæ хорз амонд, майдыма». 
лимæ йын сæ къухты фæтылдæй 
Чызджытæ дæр хъарм дзуапп куы лæвæрдтой, 
Лæууыдис уæд ахæм рæвдыдæй, 
Цыма йæ дзæнæты æрæвæрдтой. 
Кæм нæ йын уыдысты зынаргъ та/ 
Чызджытыл кæм нæ зарыд райгондæй! 
Салдатæн-иу худгæйæ загъта: 
«Гъæй,хъус-ма, æмдзæвгæ мын райгуырди!..» 
Нæ поэт зын хæстæй куынæ ’рцыд, 
Уæд уымæн, йæхицæй хæрзцух тигъыл, 
Æмгæрттæ ныссагътой сурæтдзырт,— 
Чызджытæм хæларæй йæ къух тилгæ. 
1971 азы 24 декабрь. 
138 

>« 
ЦЫРТЫТЫ ТЫХХÆЙ 
— Хæцæн быдыры баззайæг фысджытæн 
Ныссадзæм,— загътон,— намысы цыртытæ! — 
Зынгхуыст лæппутæ карз тохмæ бырсджытæн 
Ыссыгътой се ’взонг зæрдæтæй æртытæ! 
Хæст нæфенæг дын фестади мæ фæстæ: 
— Ныр мах цыртытæм не ’вдæлы æгæстæй! 
Нæ цæринæгтæн адæмы фæрæзтæ 
Фæстауæрц кæнын не хæс у æххæстæй! 
Зæронд салдат æм залы къуымæй бахудт: 
— Дæхæдæг систай, «зондджын лæг», дæ гамхуд! 
1971 аэы 28 декабрь. 
##0 
Зæххыкъори ды хъуамæ афтæ уарзай, 
Цыма сæтдзæн æнæ дæ куыст йæ сæмæн, 
Цыма уæларвæй хур кæсдзæн гæзæмæ, 
Цыма бæстыл сæрд дæр хъыэдзæни уазал. 
Зæххы къоримæ басгуых ахæм зилæг, 
Цыма ыскодта иунæг дæу йæ зилæг% 
(972 дзы 8 январь 

РОХ ХОХ 
С. Къ. 
Нæ горæты сæмбæлдтæн куывды, 
Мæнмæ дзы лæджы рад æрхаудта — 
Æз раст цыма боны æрттывды 
Сæ бадтмæ уæларвæй æрхаудтæн. 
Иу фесты, йæ нуазæн мын ратты, 
Иæ нуазæн мын авæры иннæ, 
Æд сыкъа мæм аннæ æрхаты,— 
Мæн хынцæг сæ чи нæ у, чи нæ!.. 
Зæгъынц мын: «Зон мах фæткмæ хъусын, 
Куыд кæнай æнæмæтæй минас!..» 
Зæгъын сын: «Цæй, уе ’гъдауæй бузныг, 
Фæлæ уын кæм фесгуыхтæн уыйас?! 
Æз чи дæн?! Уæ астæу та бады 
Зынаргъ æмæ номы хуынды лæг — 
Фыдыбæсты хæсты хъæбатыр, 
Фæлæ йæ нæ кæнут хъуыды дæр!» 
Иу фесты, йæ нуазæн ын ратты, 
Йæ нуазæн ын адары иннæ> 
Æд сыкъа йæм аннæ æрхаты,— 
Иæ хынцæг сæ чи нæ у, чи нæ!.. 
Мæ худ ма æз аивæй райсын... 
Мæн хъахъхъæнæг кæстæртæ фестыпц... 
Мæхи сæ æз аивæй райсын... 
Мæ къæхтæ мын базыртæ фестынц.., 
1972 аэы II янаарь. 

ТЕЛЬМÆНЫ АРТ 
Хæсты зынджы уарынты 
Сфидар ыстæм мах: 
Стыр Германы арæнтыл 
Нал баззад гæнах... 
Мах æфсадæн йе ’рвдзæфтæй 
Рейхстаг дæр ныккалд, 
Нал фервæзти йе сæфтæй 
Сау залиаг калм! 
€*Гас æрцæуæд Тельмæны 
Тохгæнæг фæлтæр!» — 
Азæлыди Веймæры 
Немыцæгты хъæр. 
Гёте сыстад Франкфурты, 
Адæммæ цыдис: 
«Сахъ Тельмæны бахудты 
Мах бæсты фарн ис!..» 
Анхъæвзта Бетховены 
Ноггуырд фæндырдзагъд: 
*Пхх, кæй бон у тагъд 
Сахъ Тельмæны хох фенын/..» 

Бехерæн йæ лымæны 
Зарæг уыд цыргъ кард: 
«Тас æрцæуæд ТельМæны 
Мард нæ, фæлæ цард!..» 
«Тельмæн!..— хъуысти.— Стыр лæг дæ!.. 
Мысæм дæ æдзух!..» 
«Тельмæн!..» — махмæ дзыллæтæ 
Ивæзтой сæ къух. 
1972 азы 12 январь. 
142 

ИНГÆНÆЙ ТОХМÆ 
Ыстынг и доны былыл хæст. 
Уым размæ цал хъайтары бахауд/ 
Уæд хъæуыл не сгуыхт полкъ фæхæст. 
Уæд хъæу фашистты къухмæ бахауд. 
Æрра лæгбирæгъты ызгъорд 
Ныддаргъ и сау хъæдæн йæ тагæй. 
Мæйдары уæлмæрдтыл нæ къорд 
Цыдис фыдызнагмæ атакæй. 
Æмæ бырсгæ-бырсын æваст 
Ныххаудтæн иу ногкъахт ингæны. 
Æрхъуыст мæм немыцы хъæрахст. 
Æз байдыдтон мæхи «ныгæнын». 
Арв иууыл фестади хæрдог. 
Бон систа тар æхсæвы ивын. 
Фыдгулæй хъæу байсынмæ ног 
Нæ полкъ мæ алывæрсты ивылд. 
Мæн судзгæ бомбæйы бырдæн 
Ингæнæй ме ’мхæстонтæм фехста, 
Цыма сæ гуылфæны уыдтæн, 
Мæнæй-уый афтæ тохы фестад! 
1972 аэы 15 январь. 
143 

СÆРЫСТЫР 
Знаджы уд сисæн бон хæсты 
Не ’фсад рейхстагмæ куы ’рхæстæг, 
Гитлер уæд йæхи куыд дардта, 
Марг йæ дысалгъы куыд дардта, 
Цигайнаг лæппу уый афтæ 
Терчы был фæзмыдта кафтæй... 
Адæм æм кæсынтыл фесты, 
Абазитæ-иу æм фехстой, 
Уæлдæфы сæ ахста, кафгæ, 
Гитлеры фæзмыдта афтæ, 
Цыма йæ, цыбыр ныхасæй, 
Федта архайгæ, æгасæй... 
Иу къуыдипп та йын йæ кафтæн 
Сом йæ къæхты бын ныццавта. 
Цигайнаг лæппу йын афтæ: 
— Æз нæ дæн мæгуыргур, сис æй — 
Кæд æвзист дæттыс мæ кафтæн,— 
Фехс мын æй бæрзонд, фырдисæй!.. 
1972 азы 26 апрель. 
144 

*?♦* 
ÆЗ ÆМÆ СТАЙТÆ 
Дыууадæсаздзыдæй уæхскуæзæй 
Æз дæр нæ колхозы куыстон. 
Нæ бригадир фæцух йæ хæсæй, 
Æмæ йыл газетмæ фыстон. 
Мæнмæ дын уыйадыл фæфыдæх, 
Дадаимæ та кодта загъд... 
Ыстæй мæм авæрдта нæ сырх бæх 
Габæты сау бæхимæ тагъд. 
Нæ нард сырх ефс хæцыд дæндагæй, 
Домбайы зынгцæстытæй каст. 
Габæты бæх та-иу хъæддагæй 
Лæгмæ армаццагæй «фæкаст»... 
Нæ бригадир маст цинæй ивта: 
«Ныр арвит редакцимæ уац... 
Дыууæ стайы бричкæйы ифтындз, 
Дыууæ стайы бричкæйæ суадз...» 
Æдас кæм уыдаин мæ сырдтæй! 
Сæ цæф мыл цал хатты æруад! 
Мæ удаист, мæ барджын дзырдæй 
Сæ фыдызнæт æнцадгай руад. 
Уыдыстæм алыбон нæ равджы: 
Сæ уастæй мысыдысты мæн. 
Æз се скъæтмæ ызгъордтон раджы. 
Нæ куыст — фæллойдзалхы сæмæн. 
10 Æвзæрст уацмыстæ 
145 

Хæст... Цал лæджы фæцыд, цал, хæстмæ!.. 
Салдат цынæ арты æхсыст! 
Нæ бригадир мæ фыд Алхæстмæ 
Уæд иухатт бадзырдта: «Тыхсыс?.. 
Габæты бæх æмæ уæхи бæх 
Кæй нæ амардтой, уымæн ды 
Зынгхуыстæй мауал тæрс. Нæ «бирæгъ» 
Фæцæуын, зæгъгæ, тел дæтты». 
1972 азы 12 май. 

чда 
ÆГАС ЦÆУÆИТ АДÆМ! 
Бæсты гимны рог цагъд сæумæйæ фæцæуы. 
Нæ горæты астæу сæумæйæ фæцæуын. 
Салдæттæ куыд фæлæууынц парады фæзы, 
Сырх дидинджыты лæуд мæм афтæ фæкæсы. 
Мæн се ’вронгзинадæй нæ хæхтæ сты ’фсадæг. 
Нæ Терк мын бæрзондæй ыскъæфы йæ сатæг. 
Мæ сæнтты æз абадын Терчы цъæх бæхыл. 
Цъæх бæхыл рæвдз барæгæй фурдмæ фæтæхын. 
Мæ сæнтты фæстæмæ æрыздæхын ардæм. 
Мæ алыварс — адæм. Æгас цæуæнт адæм! 
Нæ уалдзæджы тынджы нæ горæты рухсы 
Ирон зарæг хъусын. Уырыссаг дзырд хъусын. 
Ам зæлынц гуырдзиаг, мæхъæлон ныхæстæ, 
Цы хæстæг мæм ысты, æвæдза, цы хæстæг! — 
Æвзæгты фæндырдзагъд, æвзæгты симфони. - 
Фæфæндараст ме ’хсæв. Куыд хорзæй ысбони! 
1972 азы 14 июнь. 

# 
ДЫУУАДÆСТÆНОНТÆ 
1. 
Лæг дыууадæстæнон раджы 
Сарæзта зæрдæйы тæгтæй, 
Скадджын адæмы хъуыддæгтæй, 
Скадджын аив хъазты руаджы. 
Уыцы фæндыр Иры нал и, 
Арф æй баныгæдта рæстæг... 
Скодтон ын л*æхи фæрæзтæй 
Ног хъистæ ’мæ сæм æвналин? 
Цæй!.. Фæлæ ныхасæвзæрстæй 
Симды исты рыг куы скалин! 
Ме ’рцагъд уæ цы хъызт бон тава, 
Уыцы хъызт бон æз — байтаман. 
2. 
Иу сæрды æфсæддон балæй 
Азийы быдырты змисы 
148 

Мах фæцыдыстæм фæдисы. 
Бæстæ хуры тынтæй — алæй. 
Сулæфæн нæ уыд сæ тæвдæй, 
Донæй дард фæндагыл — аса. 
Дон ма нæм къубускæ аззад, 
Цардыстæм æрмæст йæ тæфæй. 
Фæлæ уыд нæ хæс ахъаззаг,— 
Мах нæ фендæуыд кæрæфæй. 
Гъей, дыууадæс хаххы тауæг, 
Афтæ кæн мыггаг фæстауæрц! 
3. 
Рахъыг дæн мæ фæтк, мæ къуымæй, 
Æз мæхи уæ гуылфмæ райстон. 
Æз дыууадæстæнон райстон, 
Мæн фæнды æрцæгъдын уымæй. 
Раттут мын уæ зонд, уæ арæхст, 
Уе стыр тых, уæ равг, уæ талас. 
Ехх, уæ сау хъæды мын тала 
Ныр куы сарæх уид, куы сарæх! 
Бæлæсты уæ фырт куы кала, 
Хъуысдзæн мын уæддæр сæ зарæг,— 
Чи зоны, æмæ хæдзарæн 
Бабæззой цæджындзтæн, царæн. 
4. 
Афæдзы дыууадæс мæйæн 
Се ’мгутон — дыууадæстæнон* 

Афонтыл куы сагъæс кæнон, 
Уæд фæндыр дæгъæл — зæрдæйæн. 
Мæн фæнды мæ цъус фыстыты 
Хорз уалдзæг бæстон нывæрын, 
Фыстыты йæ рухс ныв арын 
Уа дæ бон ыстыр хъызтыты. 
Сæрдау, фæззæгау фæлварын. 
Сгуыхыныл хъазуат куыстыты. 
Митсыг мыл зымæгон кары 
Уалдзæг, сæрд, фæззæг дæр уары. 
5. 
Хæхтыл æз мæ хъус æвæрын,— 
Æз нырмæ сæ риутæй хъусын 
Хæсты хотыхты æрвнæрын, 
Йе сцæф сæ нырма æнкъусы. 
Зæххыл сæвæрын мæ хъус. 
Уым нырма нæмгуытæ ’хсидынц. 
Ссæдз милуан зынгхуысты ссидынц: 
«Уе ’гæсты æвыдыл кус! 
Зæхх — сæ авдæн. Хорз æй уз! 
Зæххы мауал бауадз хитын!» 
Хур тæхы æз æмæ бонмæ: 
«Рæвдз ут!.. Ауындзынц мыл бомбæ!..» 
6. 
Дард фæсарæнмæ, дам, афтыд, 
Уым æртиссæдз азы цард, 
Уым æй никуы ’ндæвта арт, 
Сагъæсыл-иу сагъæс бафтыд... 
150 

Уад йæ цæстытыл нæ Ир, 
Уад йæ цæстытыл нæ бæстæ. 
Мæнæу самади уыгæстæ... 
Баззад уæзæгыл æфсир... 
Лæг-иу хинымæр ныхæстæ 
Систа, бон-иу ын æсирд... 
Афтæ уымæн кодта хохаг, 
Ие ’взаг дзы куыд нæ уа рохаг. 
7. 
Фынг æртæ къахыл лæууы. 
Ис æртæ боны лæгæн дæр. 
Уый сæм дунейы лæгæрды, 
Тохы сæм хæрдтыл цæуы. 
Райгуырыны бон — сæ фыццаг. 
Саби не ’мбары йæхи... 
Скæн ын былæй-былмæ хид, 
Зæгъ: «Цæрыны бонмæ хиз, 
Скæн æй бакуыстæй рæбындзаг. 
Разын адæмы фæхынцаг. 
Фæстаг — амæлыны бон. 
Хъуамæ де ’гасмæ бæллон». 
8. 
Мадмæ-иу сахарæй хъæумæ 
Афæдз иунæг хатт фæзынд. 
Мадæн уый куыд нæ уыд зын! 
Каст æм алыбон æнхъæлмæ. 

«Ехх, йæ хъуырмæ у куыстæй, 
Æмæ йын тæрсын рынчынæй»...— 
Мад-иу загътаид мынчынæй. 
Мад-иу басабыр рыстæй. 
Фырт ын ныр мæрдтæм мысынæй 
Фиды хæс, цыма мыздæй... 
Мадæн алымæй йæ цырты 
Раз лæугæ уынынц йæ фырты. 
9. 
Стыхсти ме ’мгары ныййарæг: 
— Ехх, куы фервæзин мæ низæй!.. 
Алыбон йæ хъæрзт, йæ рисæй 
Рыст зæрдæбынæй йæ дарæг. 
Цавæр дохтыр æм нæ ласта, 
Иры нал баззадис ахæм. 
— Æна, рог хæринаг ахæр.— 
Фырт ын адджын хуынтæ хаста. 
— Æна, цæй, дæхи нын ма хæр. 
Дæ зæронд... Цы ис уым лаз та? 
— Базæронд æрмæст мæ къодах, 
У мæ уд лæппын, мæ къоиа. 
10. 
Хохаг лæг зæйцы зæйцимæ 
Сбады аходæн хæрыныл. 
(Сразы ма дзæвгар цæрыныл, 
Афтæ амондджын фæци ’мæ). 
152 

Хъарм кæрдзын, фыдызгъæл, нуры 
Хистæрæн фынгыл — йæ минас. 
— Халсартæ æрæвæр уый раз...— 
Лæппу йе ’фсымæрцæ дзуры. 
— Айс, баба, хъыцъы,— стæй куры: — 
Зон, дзидза пайда нæу уыйас. 
— Уæууа, фондзыссæдз мыл азтæ... 
Уый куы базыдтаин раздæр. 
11. 
Ды мæнмæ зæдау æрцыдтæ. 
Зæхх дæ радта æви арв?.. 
Знон ныуулæфыдтæ арф: 
«Ехх, мæ цæсгомы æнцъылдтæ!..» 
Де ’нцъылдтыл цы кæныс мæт? 
Уыдон — мах дыргъдоны уæртæ 
Дидинæджы сыфы нуæрттæ, 
Мæсыгыл — йæ бонты фæд. 
Хурзæрины тынты нуæрды 
Уый дæ сурæтыл хъысмæт. 
Уыдон — хъисфæндыры тæгтæ, 
Хохы æфцæгмæ фæндæгтæ. 
12. 
«Уый æз дæн»,— æнцад ныхас та 
Тилифонæй хъусын æз. 
Цыма мæм зæды хъæлæс 
Хурты хурзæрин æрхаста. 
163 

<гУьш æз дæн»,— нымдæй фæцыд 
Цуары дзæнгæрæджы зарын — 
Бæсты тавиц мырты уарын, 
Бæсты дидинджыты мыд. 
Йе ’ртæ дзырды цард æнкъарын. 
Уыдон мæ кæнынц æвыд. 
«Уый æз дæн» — мæнæн хъыбыллæ, 
Стæй мæ амондæн йæ тыллæг. 
1972 азы октябрь. 

*♦& 
щлм 
V 
\ 
Хæстцдард хъæды рагъæй коммæ. 
ФашиЬтаг афицер фыдбырсты 
Ныххаудта доны был дæлгоммæ 
Æмæ йын нал бантыст уым сыстын. 
Иæ цæнгтæ байтыгъта фæйнæрдæм, 
Цыма нæ зæхх йæ къухы бафтыд 
Æмæ йæ хотыхты зæйнæрдæй 
Сæхимæ ахæссынмæ хъавыд. 
Уæлгоммæ хаудæй ма йæ фарсмæ 
Йæ болат худ сæ тохтæ мысыд... 
Æз хъавгæ бацыдтæн йæ размæ,— 
Уым калм тымбылтыхтæй ныххуыссыд. 
Æмæ куы айхъуыста мæ фезмæлд, 
Уæд мæм йæ сæр цырддзастæй систа, 
Цыма æрæгас æмæ фембæлд 
Мæныл æхстæввонгæй фашистаг. 
1972 азы 11 декабрь. 
155 

АМОНДЫ ТЫХХÆИ / 
Нæ Фыдыбæсты горæты, йе хъæуы / 
Лæгæн куы уа æвзаргæ ран хæдзар; I 
Бæстон цæрынæн бинонты цы хъæуы/ 
Куы сæ уа дуджы уыцы хæрзтæй бар; 
Лæгæн куы уа, миййаг, йæ бæрны къантор 
Æмæ куы бада ахсджиаг куысты, 
Ыстыры цур куы никæд зына къаддæр, 
Йæ къух-иу æм куы авæра Ыстыр; 
Лæджы куы хона йе Стъалы уæлвонгмæ, 
Куы йын дæтта лæвар æмæ æфстау; 
Хæдтулгæтæ куы ива ногæй-ногмæ, 
Куы йын ысуой йæхи дыууæ цæстау, 
Уæд ын, æвæдза, уый куыд нæ у амонд!.. 
Мæнмæ та уый чысыл амонд кæсы. 
Ныр амондæн йæ сæйраг хæстæ амонын 
Мæнмæ нæ кæсы. Ау, куыд нæ кæсы?! 
Дæ бæрæчет — хæбизджынтæ, фыдджынтæ. 
Кæмдæр та чидæр стонджыйæ мæлы. 
Ды дæ æнæниз — саг дæр дæм бæллы. 
Дæ дзыллæйæ та ис уæззау рынчынтæ. 
Нæ дидинæгджын хохбæсты æрдзы 
Æнтæф бон дæттæн равзæрстай сæ уазал. 
Кæмæндæр та, æвæццæгæн, йæ адзал 
Хуыскъ быдыры фырдойныйæ æрцыд. 
156 

дæрддон дыргъдоны ды хуыссыс уæлгоммæ. 
Дæцмæ æрзæбул бур-бурид кæрдо. 
Кæуьыдæр та нæтæг зæххы хъæдгоммæ 
ЦæхэЬ зæй калы хъыргъыты æрдонг. 
Рысты цин кæд дæ зæрдæйыл æмбæлдзæн, 
Рысты рыст кæд ысхондзынæ дæ рыст, 
Уæд ног тохы дæ фарс уыдзæн мæ фыст, 
Кæннод дæуыл йæ цыргъдæр фат æмбæлдзæн! 
1973 азы 7 ян$арь. 

ФÆЗМÆНТÆ ÆМÆ ЧЕПЕЩ’ 
ПАРНАСЫ ХОХМÆ—ДЗАЙ 
«...Тындзы автобус размæ, размæ... 
Нæ зонæм хъыг, нæ зонæм маст... 
...Æнцад хуыссæнт нæ мæрдтæ зæххы. 
Нæ кæнæм уыдоиыл æнкъард...» 
Гулуты Андрей. 
Æмдз. «Фæндагыл», «Ерастъыйы». 
Поэтты хох — бæрзонд Парнасмæ 
Æнустæй фистæг балц кæнын, 
Æмæ мын ницы ’нтысы размæ, 
Æз арæх лæгъзы дæр кæлын. 
Æнæдомд базырджын Пегасæн — 
Æвзыгъд емылыккæн нæй аргъ, 
Куы йын фæхæст уайын йæ барцыл, 
Æз ыл куы авæрин мæ саргъ! 
Фæлæ кæй къухы ’фты, кæй къухы, 
Куынæ дæн Хъайт Геор, йе — Фет! 
Фæуайынц автобустæ дугъы, 
Сæ иумæ алхæдтон билет. 
158 

Н&æхтæ нæ, фæлæ йын — цæлхытæ, 
ц^лхытæ не ’нцайынц зæххыл, 
ФæНæнынц уæлдæфы цæлхъытæ, 
Ысхастой уæлдæфмæ сæ хыл. 
Нæ ци\æнæкæрон хæтæлæй 
Нæ арлштъæпæнты ныффурд, 
Æмæ-иу\исты дæр кæл-кæлæй, 
Æнкъард\идт уадзгæйæ, ныххуд. 
Æгас кæй цал ысты нæ мæрдтæ, 
Мæрдтæ нын уый тыххæй ысты. 
Миййаг, куькаскъуийа дæ зæрдæ, 
Уæд-иу дæ ицгæны хуысс ды. 
Æз та цæуын фæстæрдæм размæ, 
Лæууын нæма зонын, ай-гъай! 
Поэтты хох — бæрзонд Парнасмæ 
Кæнын автобусæй дзай-дзай. 

4!& 
«0 
ÆВЗАГ ЦÆХДОНИМÆ 
«Хомдзæф мын нал тайы рагæй, 
Ахсæны низ мыл фæхæст... 
Хорз мæ куы хыицай æвзагæй, 
Гъеуæд хæрзфыхæй æрмæст...» / 
Плиты Грис. / 
Æмдз. «Æвзаг». 
Адæмæн бакæсын стихтæ, 
Стихтæ сын нал кæны фаг. ) 
Фæлæ мæм байдайынц джихтæ. 
Фæлæ мæм худынц: «Æвзаг!..» 
Куывд мæ йæхимæ фæласы, 
Куывдæй цæмæн уон хъæстаг? 
Мæнæ та фынгыл мæ разы — 
Сивыры цъупдзаг æвзаг. 
Фесхъиудтон, загътон тъæллангæй: 
«А ’взаг мын фестад ызнаг! 
Сидтытæ уадзæм æвзагæй, 
жС* мæ хæргæ дæр — æвзаг?/.» 
Хатын мæ дзагдар æрдхордмæ: 
«Рахæсс мын уый бæсты агъд, 
Дудахъхъы цъæхбылæй дзормæ 
Рахæсс цæхдонимæ тагъд. 
Ме ’взаг мын бамбар... Мæ ахсæн... 
«Цъæх-æй ыслæг уæвæн нæй. 
Иуцъус мын авæр зынаргъ сæн 
Ме ’взаджы рæвдздæрæн, цæй». 

3)ЦРДÆ СКЪУИЙЫ ДÆ БАХУДТÆЙ 
\ «...Судзгæ сæмбæлд мæ зæрдæйыл 
\ Де ’рдын æрфгуыты фат. 
\...Ды куынæ уай мæ цæстытæн, 
у(ур нæ тавы уæд мæн...» 
^Плиты Грис. 
1дз. «Дæ уацар дæн». 
Æз æдзухдæр дæумæ хатын. 
Мæн æргæвды дæ каст. 
0, мæ зæрдæ дыууæ хатты 
Уарзтæй... аскъуыд æваст. 
Фæлæ мæм ды куы бахудтæ, 
Уæд æрæгас мæ уд. 
Цы дыккаг Мæй, дыккаг Хур дæ, 
Ды — Дзылаты Рæсугъд. 
Æз дæу цъус дæр кæм нал уынон, 
Уым хъаймæт у мæнæн. 
Де ’рфгуыты зæй ныр алыбон 
Мæн фæкæны дæрæн. 
Сау цæстыты хъадамантæй 
Мæн куыд бæттыс, æниу! 
Сау цæстыты цыргъ хъаматæй 
Ды ыскарстай мæ риу. 
0, мæнæй-уый уæдæй нырмæ 
Судзинæй дæр тæрсы. 
Судзин цыма гуырæй-гуырмæ 
Ныр мæ фæстæ лæсы. 
Æз нæ зонын æндæр хатын, 
Уæ, мæ цины зындон! 
Ныр мæ зæрдæ æртæ хатты 
Уарзтæй... аскъуыд бынтон. 
11 Æвзæрст уацмыстæ 
161 

ЙЕ УÆНЫ КÆСÆГ ГАКК-ГУКК 
«Æз фарстон гакк-гуччы: 
«Зæгъ-ма мын, цас цæрдзынæн?»... / 
Æмæ-ну абадтн гакк-гукк дæр бæласыл,-/ 
Нымадта мын мæ азтæ уый йæ уастæй.р 
Плнты Хадо. 
Æмдз. «Дзыццайы арфæ». 
Æз абон «Мах дуджы» 
Афарстон Гакк-гуччы: 
«Ысхъæр мын кæн, мæ лымæн, 
Æз цал азы цæрдзынæн?» 
Уæд Гакк-гукк абадт мæ амонæн æнгуылдзыл, 
Уæд Гакк-гукк абадт мæ цæстыхау, мæ фындзыл. 
Уыдис йæ уæлæ уынгæг хæлаф, бухархуд, 
Хъæрæй ысхуыфыд, йæ мидбылты мæм бахудт: 
«Мæ хорз хæлар Хадо, 
Мæ сагъæс мын хат, о/.. 
Рæнхъæн дын бух цы фиды, 
Ды дæр мæнæн уый бафид,— 
Зæгъдзынæн дын, йæ сидты 
Дæуæн хъысмæт цы расидт. 
Дзырдтæ уырзæй куьй ’взарай, 
Раг-Хадойау куы зарай, 
Уæд нын, уæд нын цæрдзынæ 
Стихуацтæ ’мæ кæрдзынæй». 
Цы раст мын загъта Гакк-гукк,— 
Семы ном ын раттут! 

1ЩМÆН ФЫССЫН—НÆ ЙÆ 
ЗОНЫН 
\ «Хуийын, хуийын лыстæг сынкæй, 
» Фæлæ кæмæн — нæ йæ зæгъын... 
Ысцæйсудзыи мæхи зынгæй, 
Фæлæ цæмæн — нæ иæ зæгъыи». 
Дзугаты Георги. 
Гæххæт хæссын æргъомбастæй 
Мæйы дæргъы, дыууæ мæйы. 
Æз та фæрсын æргом фарстæй: 
Цы дзы кæнын? Цы фæвæййы? 
Мæ пъеро сзынг, йæ цæхæрæй 
Куы байдыдтон æз чиуынтæ. 
Куы задысты хæрздзæгъæлæй, 
Нæма зонут, кæй чингуытæ! 
Мæ рæнхъытæ — мæнæргъытæ, 
Нафи* та сæ мæхъи хуыдта. 
Фæнымайын мæ рæнхъытæ, 
Цæмæн, уый у мæхи хъуыддаг. 
Нæ фиййауæн йæ нард фыстæй 
Иу а стихæн — куывд-кусæрттаг. 
Фыссын, фыссын нардуат фыстæй, 
Фæлæ кæмæн, уый — сусæггаг. 
Фыссынмæ та цы дæсны дæн 
Мæ зæрдæйы парахатæй! 
Фыссын. Кæмæн, уый дæсны дæр, 
Уый молло дæр нæ рахатдзæн! 
* Нафи — лæмæгъ уацмысты ныхмæдзурджыты сгуыхт балхон. 
Георги. 
163 

ФÆРСÆГ СОНТ У, 
ДЗУАПДÆТТÆГ ДÆР... 
«— Кæм дын уыдысты 
Дæ сау æрфгуытæ?..» 
Дзугаты Георгн. 
— Кæм та балхæдтай 
Дæ фындз, дæ роцъо, 
Дæ хиу-хъыдзы худт? 
— Хуьщаубоны сыл 
Дзауы куы радтон 
Нæ фиу-цыхты пут. 
— Кæмæй раскъæфтай, 
Зæгъгæ, дæу фæрсын 
Дæ дыууæ русæй? 
— - Æфстау сæ райстон 
Дæ уарзон бухæн 
Йæ дыууæ усæй. 
— Кæмæй радавтай 
Дæ монц гуырыконд, 
Дæ мондаг былтæ? 
— Мæ Джеор мын сæ 
Лæтæре-стихтæй 
Ызнон рамбылдта. 
164 

ШНДОНЫ ДЗЫККУТÆ 
«Дæ дыууæ сау хъуымбыл дзыккуйы 
Мæ судзгæ зæрдæйыл тыхсынц...» 
Цырыхаты Михал. 
Чызгай, дæ дзыккутæн сæ разы 
Цыбыр у быраны бæндæн. 
Сæ уындæй авдфондзыссæдз азы 
Уæззау, хуысгæ рынчын фæдæн. 
Куы мæ сæ хъамаджын хъуымбылтæй 
Ыскæрдынц, нал вæййын сæрæн, 
Куы та æлхынцъытæ, тымбылтæй 
Нынтъухынц авд дæлдзæхмæ мæн. 
Куы та сæ сау-сауид цæхæрæй 
Æз фестын Терчы был фæнык, 
Куы та мын райсомæй, изæрæй 
Сæтты мæ пъеройы сæ цъыкк. 
Фæлæ мæ бахызта мæлæтæй 
Дæ зонгæ хилдасæг ызнон: 
Дæуæн дæ зынг дзыкку фæрæтæй 
Фæрсырдæм акъуырдта бынтон. 

0! 
ЦЪÆХ ЦÆСТЫТЫЛ 
ЦЪÆХ ЗАРÆГ 
«Фыццаг хатт æз цъæх цæстытæ 
Фылдæр бауарзтон саутæй»... 
Хъайтыхъты Геор. 
Æмдз. «Цъæх цæстытæ». 
Фыццаг хатт æз, цъæх цæстытæ, 
Куы амбæлдтæн сымахыл, 
Уæд нал кодтон æмбæхстытæ. 
Уæд ауадтæн мæ къахыл. 
Уæдæй нырмæ æз бауарзтон 
Цъæх æхсынцъы, цъæх харбыз. 
Цъæх цæстытæн æз бабастон 
Нывондагæн цъæх бабыз. 
Уæдæй нырмæ цъæх йедтæмæ 
Зæххыцъарыл хуыз нал ис. 
Мæнæй-уый, ды поэт дæ ’мæ 
Цъæх цæстытыл куы зарис! 
Уæд саутæ та? Уæд сауты та 
Æз нал кæнын уынгæ дæр. 
Цъæх цæстытæн сæ хауты тау 
Цъæх пъеройæн — уыгæрдæн... 
Цъæх санчъехтæ, цъæх цæстытæ, 
Цъæх æнгуылдзтæ, цъæх фæхудт, 
Цъæх ныхæстæ, цъæх кæстытæ, 
Цъæхдæндагæй фæтæхут! 

ДИССАДЖЫ ДИССÆГТÆ 
«...«Волгæ» даргъ фæндæгтыл уайы. 
Уын тагъд ме ’хцатæ нымайы... 
...Мстро адæмы ныхъуыры 
Нæй нып уыдонæй æфсис... 
...Эскалатор мах æлвисы, 
Стæм ын раст цыма къуымбил...» 
Хъантыхъты Г. 
Æмдз. «Мæскуы». 
Æз кæй дæн æнтыст æвдисаг, 
Зонут, зонут уый, бæгуы! 
Адæм, радзурон уын диссаг: 
Диссаг, диссаг у Мæскуы! 
Уым вæййы зымæгон уазал, 
Мит — гæххæтты хуызæн урс. 
Ис дзы дуканитæ, базар, 
Алы ’хсæв — цырагъы рухс. 
Метройæн мæнæй уыд стонджы, 
Аныхъуырдта мæн зыдæй. 
Фистау мæ æлвыста ноджы 
Æмæ... нал амард сыдæй. 
Рагæпп ластон æз Арбаты, 
Сидын дзыллæмæ: «Салам!» 
Диссæгтæ: æрвылсабаты 
Сабат сабат вæййы ам! 

«Волгæ»-машинæйы уайын, 
«Волгæ»-йæн цæлхытæ ис! 
Бухæй мын хуыздæр нымайы 
Ме ’хцатæ, мæ мулк, мæ ис. 
Ис Мæскуыйы ресторантæ: 
Ис «Арагви», «Арарат». 
Доны ис æгас тъарантæ, 
Хъусынмæ мæм уадзынц рад. 
Æз фыссын, æмæ «тæхуды» 
Кæсæгтæ кæнынц мæнмæ. 
Рифмæты æнæбын фурды 
Цардхъуагæй цæуын бынмæ. 

48Ь 
КУЫД УЫДТÆН НÆРТОН ЛÆГ... 
«Куы фестпн нæртон лæг æз абон, цæвиттон, 
Уæд саразьш уаид æппæтдæр мæ бон... 
...Уæд не ’фсæдид хъусынæн дуне мæ зардмæ...» 
Хъайтыхъты Г. 
Æмдз. «Куы фестнн нæртон лæг...» 
Нæ хуыскъæл!!! Нæ хъоло!!! Нæ давон!!! Нæ мæнтæг!!! 
Нæ тырты!!! Нæ хуырхæг!!! Нæ къæмдзыг!!! Нæ дон!!! 
Мæ пъеро уæ хурæй ыскалдта тæмæнтæ!!! 
Æз фестадтæн уе ’хсæн сахатмæ Нæртон!!! 
Ысцагайдтон Мæймæ!.. Мæ иу къах уыд Мæйыл!.. 
Мæ иннæ къах — Марсыл!.. Лæууыдтæн хæбæц!!! 
Уым загътон: «Мæ хуызæн лæгдзинад кæмæ и?!» 
Уым загътон: «Фыссын та кæй бон у мæн бæрц?!» 
Ыстæй дын æрцагътон мæ ходаг фæндырæй!.. 
Цыдæриддæр арвыл ыстъалытæ каст,— 
Тæхынтæ мæм систой чысылæй, ыстырæй! 
Нæргæ стихтæй та сын æрцарæзтон хъазт!!! 
Къоста мæм ысдзырдта: «Нæ поэт, нæ балхон, 
Æрхиз нæм, æнæ дæу бынтон сæфт кæнæм!..» 
«Нæ хизын!!! Уæдæ мæ ирон Пушкин рахон!!! 
Нæ хизын!!! Уæдæ мын Темболы* фæнæм!!! 
Ам дунетæ хъусынц мæ зардмæ, мæ зондмæ!.. 
Кæй хонынц «Æрфæны фæд», уый у мæ фæд!!!» 
Къоста мæм ыскасти ныллæгæй бæрзондмæ!!! 
Ныццæлхъ ласта «Додой», æз фехъал дæн уæд!!! 
* Балаты Тембол — 20-æм æнусы поэт, зарджытæ фыссын- 
мæ — ме ’ндæогъ, мемæ ерысгæнæг. Геор. 
169 

# 
ПЕЦТÆ СУДЗЫНЦ 
ЗЫМÆГ ДÆР 
«Пецты арæх фæкæны 
Бур физонæг цъыс-цъыс, 
Уым фæфыцы бæгæны, 
Уым фæфыцы хъуымыз». 
Балаты Т. 
Æмдз. «Пецтæ». 
Æз нæма исын пенси, 
Фæлæ тынг уарзын пец. 
Кæд дæ хæдзæры пец и, 
Уæд къупеь^ дæ, къупец. 
Æз бæдулы æхсырæй 
Пецты сфыцын хъуымыз, 
Уый куы цымай фæрсылæй, 
Уæд уыдзынæ хæрзхуыз. 
0 поэттæ, æнхъæлдæн, 
Нæй уæм пецтæ, æндæр 
Абон пецты æппæлдæн 
Фадат уаид хуыздæр. 
0 къуыдиппытæ, къленцтæ, 
Пæцты арт вæййы, арт! 
Ныр куынæ уаид пецтæ, 
Уæд нæ хъуысид мæ зард! 
Пецтæй райсæн ис, уастæн, 
Лауыз, бламыхъ фыхæй. 
Пецтыл сфыцæн ис хаш дæр, 
Дойны суадзæн — хуырхæй. 
Пецтæ! Сугтæ, лыстытæй 
Кæд уа исчи зынаргъ, 
Уæд мæ зынгджын фыстытæй 
Тæвд кæндзынæн сымах! 

ДЗÆНÆТÆЙ ЛИДЗÆГ 
«Фæнды мæ, мæлгæ дæр куы 
кæиии, 
Куы здæхин фæстæмæ 
мæрдтæй... 
Балаты Т. 
Æмдз. «Фæнды мæ...» 
Ехх, уастæн, æз фестон сызгъæрин, 
Кæд зонды къуыбылой фæдæн! 
Æз давонау ал-аз куы ’взæрин, 
Куы уарзиккой давонау мæн! 
Æз ичъынагалмау уæлæуыл 
Куы баззаин, кадæн цæргæ, 
Куы цæрин, куы цæрин кæнæ уын 
Æз халоны йас дæр, бæргæ! 
Мæлгæ дæр куы кæнин уæд та уын,— 
Æнæмæлгæ дуне дæр нæй,— 
Дзæнæты мын адæм ыстауын 
Куы сисиккой ме стихты зæй,— 
Мæ ингæны нал хуыссин мардæй, 
Кæниккат мæ райгасыл цин. 
Мæй фондзыссæдз стихы нардуатæй 
Æз «Мах дуг»-æн, худгæ, фыссин. 

СÆДÆАЗДЗЫД ДÆР 
АВДМÆЙДЗЫД ЫСУЫДЗÆН... 
«...Æниу фыццаг ауæдз куы фенын... 
Гъеуæд бынтон лæппулæг фестын...» 
Баситы М. 
Мæхæдæг, о, ды Сем хъæлæкк дæ, 
Фæлæ дæ иу зонæг дæр нæй. 
Сæдæаздзыд сылтæ ’мæ лæгтæ, 
Мæ фæдыл-ма ныббындз ут, цæй! 
Мæ булчъы хуым ныр басгуыхт царддон. 
Нæ кæртæй уырдæм уын гæпп у. 
Æз уым æвдадзыхос ыссардтон — 
Зæрондæй фестадтæн лæппу. 
Кæд мын мæ булчъы хуым сымах дæр 
Ыскъахат, ерысгæнгæ, уæд 
Зæгъут: «Фыццаг белгом, зынаргъ дæ! 
Ныр нæ Мысосты амонд уæд!»— 
Сæдæаздзыд, кæлын хъус чи у, 
Уый фестдзæн авдмæйдзыд, ай-гъай! 
Æнусмæ дзидзидайты зиуы 
Уый кусдзæн быдыры йæ хай. 
172 

ÆЗ ФЫССÆГ ДÆН, ФÆЛÆ ЙЫЛ НÆ 
СÆТТЫН 
«...Æз мæхи æцæг фыссæг нæ хонын...> 
Æмдз. «Чи зоны...» 
«...Мæхи дын нæ хонын фыссæг...» 
Æмдз. «Мæхи дын...» 
Чехойты С. 
Æз фыссæг дæн, фæлæ йыл нæ сæттын, 
Стæй йыл уæд цæмæн басæттон ныр? 
Æз мæ къух дæр искæмæ куы дæттын, 
Уæд сыфтæрау байдайын зыр-зыр,— 
Æз тæрсын, куы мын зæгъой: «Фыссæг дæ». 
Уæд кæндзæн мæ сусæг зард æргом. 
Æз тæрсын... Мæн нал ахсы хуыссæг дæр. 
Æз тæрсын, куы айхъуыса мæ ном. 
Знон уыди нæ сыхæгтæм кæхцгæнæн, 
Знон нæ сыхы авдæнбæттæн уыд. 
Уым фырмæтæй нал уыдтæн мæ сæрæн. 
Уым къæппæджы бахаудта мæ уд: 
Тарстæн, исчи хинымæр куы зæгъа: 
«Кæд фыссæг у ацы лæг. Мæгъа». 
Сусу-бусу алырдæм куы тæха, 
Раст куыд тæхы туацъæмæ мæга. 
Искæд æз мæхи кой кæд фæкæнын, 
Уæд мæ зæрдыл Чехойтæ лæууынц, 
Æз æдзух цæмæндæр тынг æнхъæлын: 
Се ’хсæн ис æцæг фыссæджы гуырдз. 

* 
МÆ ХУДТ—УЫЙ У МÆ ХУДТ 
«Цæуын æз сау зæххыл... 
Мæ цыд — уый у мæ цыд...» 
Дзаболаты Хазби. 
Хъæуы дæ стих бийын — 
Мæнау æнæлаз би,— 
Кæфимæ ма цæуой 
Нæ цъингуыртæ быцæуы! 
Æмгар, Хъуыраныстæн, 
Хазби — уый у Хазби! 
Йæ цыд — йæ къæхты цыд, 
Иæ сæрыл уын нæ цæуы. 
Мæ къух — уый у мæ къух, 
Мæхи къухæй фæфыссын, 
Мæхи у ме сулæфт 
Хъызтбоны ’мæ æнтæфы. 
Мæ хуыфт — уый у мæ хуыфт, 
Мæхи худт мæ фæхъуысы. 
Мæнæн мæ риуы дæр 
Мæхи зæрдæ куы тæлфы. 
174 

ДЗАУМАЙАГ ЗÆРДÆ 
«Мæ зæрдæ дыууæ дихы акæн, 
Дæхицæн дзы сараз æрмкъухтæ». 
Гаджиты Геор. 
Æмдз. «Зымæгон дæ федтон». 
Æрлæууыд хъызт зымæг. Ныр чи дæ? 
Дыууæ дихы акæн мæ зæрдæ. 
Дæхицæн дзы бахуи æрчъитæ, 
Дæхицæн дзы сараз цъæхсæртæ. 
Мæ зæрдæйæ акæрд хъуынджын кæрц, 
Цъæхснаг ехс дзы аби дæхицæн, 
Дæ бæхы дзы ма кæн тыхджын къæрцц, 
Кæннод мын фæрисдзæн! Фæрисдзæн!!! 
Мæ зæрдæ дын, чи зоны, сбæзза 
Гæрчъыздухæн, херы, гæркъайæн. 
Кæд куысты дæ коммæ нæ кæса,— 
Разгæмттаг уыдзæнис мæ къайæн. 

4& 
РЕДАКТОРЫ ЗАРÆГ 
ЙÆ УАРЗОН ФЫССÆГÆН 
«Дæ уарзон чызгмæ цæугæйæ, 
Куынæ уай булкъау даст, 
Фæстæмæ дæ куы аздахон, 
Уæд-иу мæ ма ракæн хъаст». 
Цæгæраты Гиго. 
«Милиционеры зарæг». 
Дæ редакторимæ сасымæй 
Куынæ уай фаг ныхæст, 
Уæд махæн не ’хсæн ацы мæй 
Уæларвмæ ссудздзæн хæст. 
Дæ ног фыст нæм куы ’рбампъухай, 
Куынæ рæвдауа цæст, 
Уæд райдайдзæн цыппар къухæй 
Æз æмæ де ’хсæн хæст. 
Дæ ног фыст дын кæд бамбæрстон, 
Йæ суадон кæд у змæст, 
Уæд редактор-цыппардзæстон, 
Куыд нæ самайа хæст?! 
Дæ ног фыст дын куы аздахон, 
Уæд уый — дæ русæн дзæхст, 
Дæуæн куы нал у хъастафон: 
Цæмæн дæ хъæудзæн хæст?! 
Дæ рæдакторы разамынд 
Куынæ кæнай æххæст, 
Уæд дæ хъæудзæни бавзарын 
Дæ усимæ дæр хæст! 

* 
ФЫЦЦАГ ХАТТ ФЕДТОН ЦАРД... 
«...Æз федтон цард: нæ бур сæгъы фæдæг 
Куыд дыгътон иухатт сæрвæты мæ дзыхмæ... 
Куыд-иу хæцыдтæн родимæ сыкъайæ...» 
Тедеты Ефим. 
Æмдз. «Æз федтон цард». 
Мæ цæргæбонты цард цы у — нæ зыдтон, 
Æмæ нæ хъуысти цардыл уæд мæ зард. 
Æнæцард зæхх, цы зындон дæ, цы зындон! 
Æз царды гуылфы цас ф’ агуырдтон цард! 
Хъызт бон фæуагътон судзгæйæ нæ хъарм пец. 
Хъочах лæппутæй байдзаг ис нæ къуыпп. 
Уым сау хъазуаты къамбецимæ къамбец 
Сыкъайæ кодта сау рыджы бын гуыпп. 
«Кæд тох ыстынг, уæд хъуамæ тох дæр тох уа, 
Фæдис!!! Гъей, размæ!!! Размæ!!!»— хъæр кæнын. 
Уым хъилкъæдзилæй фегуырди цъæх богъа, 
Æз æмæ богъа байдыдтам хæцын. 
Донайы хæст дæр мах хæсты раз — мисхал. 
Фæзынд мæм бур хъуг, сдзырдтон ма йæм: «Дон!..> 
Йæ фæздон — боцкъа, мин азы дзы чи смал, 
Мæ дойны дзыхмæ уыцы ’хсыр дыгътон. 
Рæвдз загътон царды: «Цард фыццаг хатт федтон, 
Æз цард ыссардтон, мард уын дæн уæд, мард! 
Фырцинæй систон арф хордзенæй ме ’ндон 
Цыргъ сис, æрвыстон: «Гас æрцæуæд цард!» 
12 Æ»з«рст уацмыстæ 
177 

ЦИГАЙНАДЛСЫ ФАРСТОН... 
«Мæ армытъæпæнтæ... 
Нымдзаст уæм ис цнгаинаг: 
Нæ хъусут, цы загъта: 
— Ис рахизыл «цард» фыст, 
Ис галиуыл «мард» фыст». 
Уырымты Петка. 
Æмдз. «Мæ армытъæпæнтæ». 
Æз цигайнаг чызджы уæ сусæгæй фарстон: 
«Кæд афтæ дæсны дæ, уæд ни дæн, уый базон!» 
Уый загъта: «Дæ армыл ис рифмæбыд ахстон,— 
Поэт дæ! Цæй, ма кæ фырнымд рафсон-бафсон!» 
Æз загътон: «ТТоэт дæн, уый галтæ дæр хатынц, 
Фæлæ дын гъа туман æмæ мын ысхъæр кæн: 
Æппæтæй рæсугъддæр кæд цæгъддзæн мæ уадындз? 
Кæд уыдзынæн раздзог поэтты хуыздæртæн?» 
Уый загъта: «Æмбарын дæ сагъæс, дæ катай... 
Кæсын дын дæ арммæ... фæхъусын дæ зарын... 
Фæлæ ма мын ноджы æвзист мин куы раттай, 
Уæддæр дæ куыд фæнды, дзуапп ахæм нæ арын». 

МÆ ЦÆСТЫТÆ—АРВЫЙÆСТÆ 
«...Бахауд æрдз мæ цæстыты...» 
Хъодзаты Æхсар. 
Æмдз. «Æрцыдтæн æз...» 
Æрцыдтæн та Мыртазаты станцæмæ. 
Ам сабийæ æз хъазыдтæн æмбæхстытæй. 
Ныджджих дæн ныр, о, атагъа ’мæ туацъæмæ. 
Ам бахаудта тæхгæ поезд мæ цæстыты. 
О каконы, о уагъылыйы къудзитæ, 
Мæ зарджытæм куы райхæлдыстут цъæссыты, 
Куы уæм кодтон аланты дугæй гудзитæ, 
Уæд бахаудтат æд быдыртæ мæ цæстыты. 
О фæндæгтæ! 
О дурын хæхтæ! 
Уарынтæ! 
0 дун-дуне! 
Куы уæ хастон мæ нуазæнты, 
Куы уыл систон мæ галуæрдоны зарынтæ, 
Уæд бахаудтат мæ цæстыты кæркуасæнты. 
179 

ПОЭТЫ НОМ ЫСФИДЫДТА МÆНЫЛ. 
«Ысбадтн мыл поэты ном, ысбадт, 
Куыд ысбады уæззау æфсондз уæныгыл... 
...Фæдæн дзырдамонд. Айхъуысти мæ кой... 
...Нæй алидзæн, æрдз цы ном ратты, уымæй». 
Хъодзаты Æ. 
Æмдз. «Ысбадти мыл поэты ном...» 
Поэты ном ысфидыдта мæныл, 
Ыскъæфт чызгыл куыд фидауы йæ бахудт. 
Поэты ном ысфидыдта мæныл, 
Фæлтæрд бæхыл куыд фидауы йæ хамут. 
Поэты ном ысфидыдта мæныл, 
Дæлимоныл куыд фидауы æмбæхсын. 
Поэт уæвын зын у, дада, мæнæн, 
Куыд зын вæййы гæдыйæн фиумæ ’ххæссын. 
Поэты ном ысфидыдта мæныл... 
Мæ хорзы койæ цъупдзаг у мæ рифтаг. 
Цоэты ном ысфидыдта мæныл. 
Гамзатов дæр йæ ном мæ номæй ивта. 
Поэты ном ысфидыдта мæныл, 
Куыд фидауы хъæхъхъаг уæвын ыстайыл. 
Поэт уæвын ысфидыдта мæныл, 
Мæныл æмæ ма... чи зоны, Къостайыл! 

ХÆЛÆДЖЫ ДЗÆКЪУЛ 
«...Æз хæлæг кæнын мæхимæ, 
Ахæм чызг кæй уарзы». 
Ходы Камал. 
Æмдз. «Æз хæлæг кæнын мæхимæ». 
Рифмæтæм цæуын Сæлхимæ, 
Хохмæ та — хъуыдытæм. 
Æз хæлæг кæнын мæхимæ, 
Чи нал у хъуыдыды. 
Хосдзауæй бæллын мæхъимæ 
Афæдз иу-дæс мæйы. 
Æз хæлæг кæнын мæхимæ, 
Ахæм ныфс кæмæ и. 
Цай цымын æрмæст цæххимæ,— 
Нал дæн æз богъдаби. 
Æз хæлæг кæнын мæхимæ 
Чи басгуыхт Зондаби. 
Горæты цæуын Мæлхъимæ, 
Хъæуы мын — чызг-ичъи, 
Æз хæлæг кæнын мæхимæ, 
Ахæм уарзаг чи сси. 

• 
ДЗЫРД—СЫФФЫТТ 
«...Æз — хуымы ’лдар, уæрцц — зынахсæн... 
Цъыкк-цъыррыкк! 
Мæн хæлнудзых никуы ’рцахсдзæн, 
Уæрцц-былдыхъхъ!» 
Цæрукъаты Валодя. 
Æмдз. «Уæрцц-былдыхъхъ». 
Абон та нæ хъæдрæбынæй 
Уадтæн цырд. 
Æмæ дын мæ тæккæ бынæй 
Стахти Дзырд. 
Сидын æм: «Ныхæсты дугъы 
Ныфс æвдис, 
Фхлæ ныр дæ уд мæ къухы 
Ис-ис-ис!» 
Уайтæккæ кæмдæр фæдæлдзæх,— 
Уый нылхъив! 
Азæлыд нæ фахс, нæ къæдзæх: 
«Дзырд — тылиф!» 
Уый хъæрмæ бындзау ныббындз дæн, 
Гъæйтт, гуыртт-гуыртт! 
Скъуырдтон Мæйыл ма мæ фындз дæр. 
Айсæфт Дзырд. 
Стæй мæм разгъордта гæпп-гæппæй 
Хуымтæй тагъд, 
Рæвдз æй асырдтон æд къæппæг, 
Дзырд ыстахт: 
«Æз — дæу æлдар, ды дæ цъиудых,— 
1 Æз — æвыд! 
Никуы ’рцахсдзæн мæн хæлиудзых, 
Дзырд — сыффытт!» 
182 

РАЙСТАЙ МÆ?.. 
«Почтæйы дын арвыстон мæ зæрдæ, 
Райстай йæ? 
Уый хуылфы — нæ фембæлды фыццаг фын. 
Уый хуылфы — сылгоймаджы лæмæгътæ...» , 
Хостыхъоты Зинæ. 
Къонверты дын арвыстон мæхи, 
Посты йыл нæ баныхæстон маркæ,— 
Кæд дæуæн Хуыцау æмæ Зæхх и, 
Хæсгардæй йæ уæд æрра чъепп ма ’ркæ. 
Чи зоны мæм истæуыл мæсты дæ, 
Æмæ уæд зæрдæлхæнæнтæн айс 
Къонверты мæ хурыйас цæстытæ, 
Сау дзыккутæ, хуры тынтыйас. 
Къонверты мæ судзгæ уарзт нæ бацыд, 
Уым нæ цыд мæ Терчы ’мбæрц цæссыг,— 
Багажы сæ арвыстон дæрдбалцы, 
Вагзалы сæ размæ лæуу уырдыг!!! 
183 

ÆВДАДЗЫХОС ФЫСТЫТÆ 
«...Нæ дурын пед, нæ хъулон хъуг, нæ фыстæ... 
Кæидзынæн уæ æнæмæлæт мæ фысты...» 
Дзасохты Музафер. 
Æмдз. «Мæ хъуыдытæ...» 
Нæ дурын пец, куыд хорз дæ ды, куыд хорз! 
Цынæ вæййы, миййаг, дæ зынг куы хуысса, 
Æрмæстдæр уæд мæ фыстытæ — дæ хос, 
Уадз, уыдонæй дæ арты гуыр-гуыр хъуыса! 
Нæ хъулон хъуг, куы бахуыскъ уай, миййаг,— 
Æз дæ хæсдзынæн цыхт æмæ кæрдзынæй. 
Дæхи мын ма схон базары уæййаг: 
Мæ фыст куы кæсай, уæд æхсыр кæндзынæ. 
Цæукъатæ! Сæгътæ! Цæутæ! Фитт! Дзæгъæс! 
Мæ зад фыстыты ахизут лæгъзæрæй! 
Мæ сыхæгты куыдз, зон ды дæр дæ хæс: 
Мæ фыстытыл мын дзуапп дæттыс дæ сæрæй! 

* 
ÆЗ ÆЦÆГ ДУНЕЙЫЛ ÆМÆ 
МÆРДТЫ БÆСТЫ 
«Лхæм рæстæг ралæудзæни искуы: 
Дзыллæ фынгыл баддзæни мæ хисты. 
Иу аипп мæм нал ардзысты адæм. 
Нал уыдзæн кæрон мæ цыт, мæ кадæн...» 
Дзасохты М. 
Æмдз. «Цард, мæлæт æмæ мæ зæрдæ». 
Хъуамæ ихыл булæмаргъау зарон. 
Чи зоны ’мæ иу мин азмæ нал уон. 
Дун-дуне мын номы хист ыскæндзæн, 
Бæсты цæссыг фестдзæнис æхсæрдзæн. 
Адæм хурыл байтаманты барынц,— 
Хурыл дæр ма сау ыстъæлф ыссарынц. 
Фæлæ хъуысдзæн ме ’нкъард фынгтыл иу хъæр: 
<гЛ поэтмæ никуы федтам иу хъæн!» 
Барастыр мын ратдзæни хæрзиуæг: 
Уæлмæрдты нæ уыдзынæн хæрз иунæг,— 
Иу æнус мæм кълассикты æфсадæй 
Алчи стдзæни кад кæнынмæ радæй. 
Афтæ уыдзæн, афтæ уыдзæн, афтæ! 
Уый бæрæг у абон дæр мæ хъавдæй!!! 
П 

ХЪÆУ, ДÆУЫЛ ÆЛХЫНЦЪ ДÆН 
«О, дæ хæмпæл хъолоджын фæндæгтæ 
Сты мæ нвгъуыд рухс бонты булвар»... 
Хуыгаты Сергей. 
Æмдз. «Мæ хъæу». 
Гуырд Зæххыл нæма уыдтæн, уæдæй дыл 
Дæн, мæ хъæу, хæрис уæрдæхтæй баст. 
Уыд мæ бон бæрзонд Хуртæ *мæ Мæйтыл 
Бацахсын æргъæу галуантæй аст. 
Фæлæ арвæй уыциу гæпп æрластон, 
Хаугæ-хауын ацахстай ды мæн. 
Уыд уæрццау дæ хæмпæлы мæ ахстон, 
Уыд мæнæн дæ цъымара лымæн. 
Бузныг, хъæу, о, радтай мын дæ чъима, 
Нæрв, æрмгуырой, фæхт, кæфой куысты. 
Скодтон æз дæ пысыратæй чъина. 
Унй роз горæт, уардитæ цы сты?! 

V 
^ВДД ÆСАЗДЗЫД1—ЗÆР0НД 
ЛÆКДÆН, БÆГУЫ1 
(Не *ры$окпоэттæй кæйдæр зарæг) 
\ 
Мæ хур, мæньЬл æвддæс азы цæуы, 
Ысурс дæн æз: зæронд дæн ныр, зæронд. 
Мæ зæрдыл ма лæппуйы дуг лæууы, 
Нывонд ын уæд мæ гæмæх сæр, нывонд. 
Лæппуйы дуг уыгау фæтахт æваст, 
Иæ уынынæй нæ бафсæсти мæ цæст. 
Уый ахаста йæ базыртыл мæ уарзт, 
Æмæ мæ къух къæдзлæдзæгыл фæхæст. 
Мæ хур, мæныл æвддæс азы цæуы, 
Лæппуйы дуг хъырихъуппау фæтахт. 
Мæ зæрдыл ма йæ фæстаг уаст лæууы — 
Мæ цæстысыг æхсæрдзæнтæй фæтагъд. 
Уæд райстон æз мæ алайнаг фæндыр, 
Йæ хъарæгæй мæ райдзаст бон фæтар. 
Мæн ма ныр дæр лæппу фестын фæнды. 
Æвддæсаздзыд, цы зын вæййы дæ кар! 
187 

ТÆВД ЛÆГ / 
/ 
/ 
Тæвд лæг нæ сындз ныхæстæ каст, 
Æмæ куыннæ скуыстаид хъуамæ! 
Тæвд лæг мыл фембæлди æваст 
Æмæ фæцъортт ласта йæ хъама. 
Уый кодта «рифмæджын» лæф-лæф, 
Рæнхъгай мæм байдыдта лæбурын. 
Хъæр систа: «Федта мын ыстъæлф 
Поэзийæн йæ Мæй, йæ Хурыл! 
Уæдæмæ генихортæ стут, 
Цæрдудæй сын ингæнтæ къахут. 
Зондабитыл кæл-кæлæй худ! 
Мæныл дæ мидбылты дæр ма худ! 
Нæма у ахæм критик гуырд, 
Мæ ныхмæ чи ралæууа тохы. 
Мæнæн мæ бронзæй арæзт цырт 
Нындæдздзæн Иры стырдæр хохыл». 
1965—1969 азтæ. 
188 

• 
КРИТИЧЫ КЪУЫРЦДЗÆВÆН 
Мидныхас 
\ 
Критик дæн, уæйти-уæрæйдæ, 
Æз мæ пирæнтыл 
Пирын>цард, ыстæй мæ зæйтæ 
Калын бирæтыл. 
Фæлæ чиныджы хъайтары 
Мур дæр не ’мбарын, 
Цыма раст æхсæвы тары 
Знагæн йе ’ндары. 
Чиныджы хъайтар хъуыддаджы 
Тынг хорз арæхсы. 
Фæлæ иннæмæй йæ уаджы 
Хъæнтæ арæх сты. 
Ие ’фсин æй æддæхъус хоны, 
Уымæй — фидиссаг. 
Фæлæ бинонты фыдбоны 
Хурау — хи ’вдисаг... 
Уый къуылымпытимæ куысты 
Карз тох самадта, 
Уымæй йе’мбæлттæн æнтысты 
Мæсыг самадта. 
Фæлæ физонæггæнæны 
Схæцы нуазыныл. 
Искæмæн фæлмæн бæгæны 
Радты нуазæнæн. 
189 

Киномæ æдзух куы цæуы, 
Уæд — ыстауинаг. 
Уый куы бахауы бьщæуы, 
Уæд — бынбауинаг. 
Сабитæй йæ зæрдæ райы,—р 
Уый цин — мах сидты... / 
Сабитыл йæ цæф æруайы — 
Хъонц æм рахсиды. / 
Фарон æм йæ усы мад та 
Царди аст мæйы. / 
Сйахс йæ ницæуыл нымадта,— 
Уайдзæф маст вæййы! 
Уый нын хурбон дæр, фыдбон дæр 
Ну у, афтæмæй 
Цыма уацмысмæ бынтондæр 
Не ’рцыд адæмæй. 
Ныр мæ цæсты раз цы ныв и, 
Уый, æвæццæгæн, 
Басгуыхт фауинаг? Ныр æви 
У æвæрццæг дæр? 
Оххай, чиныджы хъайтары 
Мур дæр не ’мбарын, 
Цыма раст æхсæвы тары 
Знагæн йе ’ндары... 
Ис къурцдзæвæны мæ фыссæн... 
Лæг кæд искуы и, 
Уæд уый агурын æххуысæн — 
Стыр Белинскийы! 
190 
1967 аз. 

» 
НÆ ФЫСДЖЫТЫ ЧЕПЕНА 
Й\г боны хъазтпы 
Сæ ку^ды сын — фыдджынтæ. 
Иæ хъазЪы бон æрхæццæ. 
ИрыстоньЫрысджытæ, 
Дæларм-уæларм æрхæцæм! 
Ой, уæрæйдæ^ чепена! 
Дæларм-уæларм æрхæцæм! 
Иæ амонæг — нæ сæрдар, 
Дæ уæхсчытыл дæ сæр дар. 
Цы нын зæгъай — кæндзыстæм: 
Куы нын дæттай кæндыс дæр,— 
Кæндыс дæр дын хæрдзыстæм.— 
Иæ хуызæттæ — хæрз ыстæм! 
Ой, уæрæйдæ, чепена! 
Иæ хуызæттæ хæрз ыстæм! 
Хъуыддаджы дзырд — æлхынцъæй, 
Цы сарæзтай — æрхынц æй. 
Хъайтыхъ Джеор цы куыста? 
Цæй, байхъусæм Барисмæ: 
— Цы гæххæттыл фæфыста, 
Уый — ардыгæй Парижмæ, 
Ой, уæрæйдæ, чепена! 
Уый ардыгæй Парижмæ/ 
Цы архайдта нæ Гриш? 
Кæд нæ уымæй фæрсæг дæ, 
Иæ къахта уæд хуыскъæлтæ. 
Нæ поэтмæ цы ’нгуыр ис, 
Гъеуымæй, дам, кæсæгтæ, 

Кæфтæ ахсы хуыскъыл дæр. 
Ой, уæрæйдæ, чепена/ 
Кæфтæ ахсы хуыскъыл дæр! 
Нæртон симдæй мах симæм. 
Цы ма зæгъæм Максимæн? 
Нæ адæм ын сæ зæрдыл 
Йæ фæллæйттæ фæдардтойу 
Йæ уалдзæг ын, йæ сæрд ын 
Сæ тæрæзтыл фæбарстой/ 
Йæ кæсджыты æхсæнæь/ 
Ысдардта ныр хуымысæр. 
Йæ райгуырды æхсæв æй 
Иæ авдæны нæ бастой. 
Æндæр ма йын ыссардтой, 
Æндæр ма йын фæдардтой 
Уæрццы ’хсырæй хъуымыз дæр! 
Ой, уæрæйдæ, чепена! 
Уæрццы ’хсырæй хъуымыз дæр. 
Уæд Чехойты Сæрæби. 
Иæ пъеро, дам, кæрæбин. 
Ызнаг-иу ныл кæм сагъуыд, 
Уым ифтонг уыд фæдисмæ. 
О дун~дуне ыскæнæг!.. 
Иæ сæрыл нын цы ’врагъ уыд, 
Уый цалынмæ ыстæнæг, 
Уæдмæ, дам, æй нæ истой 
Нæ фысджыты Цæдисмæ... 
Йæ тохбалцы æмбисбон 
Ыссардта кард йæ фистон! 
Ой, уæрæйдæ, чепена! 
Ыссардта кард йæ фистон! 

Кæй кой кæнай — къæсæрмæ: 
Михал фæзынд нæ хъæрмæ. 
Нæ хистæр ын куы дары 
1мбæлæггаг: «Æнкъард лæг!..» 
Мцхал та йæм куы дары 
Из^минрæнхъон, йæ кадæг: 
«Цæ)какæс æй уымæлæй, 
Иæ аръъ та мын — къуымæлæй!.. 
Ой, уæрЫйдæ, чепена! 
Иæ аргъ щ мын къуымæлæй! 
Æрбахæццæ\æ Давид, 
Йæ фыстытæ — хæрзсыгъдæг... 
Иæ иу къахыл æвзыгъдæй 
Лæгъз стихтыл куы ’ркафид!.. 
Куынæ уаид, нæ Давид, 
Поэты худт дæ худты, 
Уæд хур дæр ма нæ тавид 
Ирыстоны рæсугъдты! 
Ой, уæрæйдæ, чепена! 
Ирыстоны рæсугъдты! 
Сæ куывды сын — фыдджынтæ. 
Нæ хъазты бон æрхæццæ. 
Нæ мæлгъæвзаг фысджытæ, 
Дæларм -уæларм æрхæцæм! 
Мах чепена чи фена, 
Уый дæр кæнæд чепена! 
1967 аз. 
13 Æвэерст уацмыстк 

«ПОЭТ» ЗАРЫ... 
Уый æфсæддон службæмæ нæ куымд/а. 
Ралыг кодта дзæбæхæй йæ куырм гьанг. 
«Поэт» зары: «Мæ бæстæ, мæ хир дæ! 
Æз дæ уæндаг, дæ уарзаг хъæбул дæн!! 
Æз дæу тыххæй сом тохы тынджы 
Бацауæрдын нæ зонин мæ удыл!!!» 
1971 азы 25 декабрь. 
КЪОСТА ÆМÆ ФЫССÆГГÆНДТÆ 
Уыд иу ыстыр фыссæг нæ Иры, 
Мæрдтæй дæр фарн хæссы цæрдтæн. 
Йæ зарæг ын кæм уарзтой бирæ, 
Уым загъта: «Æз поэт нæ дæн...» 
Ныр нæм фыссæггæндтæ хæрх ысты, 
Сæ искæй фондз хус рæнхъы кæс, 
Уæд та, йæ риу хойгæйæ, сысты: 
«Поэт дæн æз! Поэт дæн æз1» 
1972 азы октябрь. 
194 

&ÆСАУУОНМÆ. 
Уæдæ оъеозонд хохджын Кавказы 
Ис ахæмфысджыты Цæдис, 
Æмбырды уæвджыты ныхасы 
Хъæнсафæг хъаматæ кæм ис. 
Æмбырдмæ чи кодта æрæджы, 
Кæнæ дзы сонт-монты нæ уыд, 
Цæдисы раджы ’мæ* æрæджы 
Нæ федтон иу ахæм рæуыг. 
Сæ къухы уыцы фæтк куыд бафтыд, 
Уый зонын бафæндыдис дæу? 
Æмбырдмæ ме ’мзонд хæлар бафтыд, 
Яæ хабар бамбæхсинаг нæу: 
Уым лæг фæсаууонмæ ысуадзы 
Лæгьи йæ критикæйы фат... 
Æмбырдмæ, дам, фæлтау тагъд бацы 
Æмæ, дам, дзы æдасæй бад. 
1972 азы октябрь. 
195 

* / 
КУЫД ФЕРВÆЗТÆН... / 
/ 
/ 
Лæг цæмæй ирон куывды фæразй, 
Уый тыххæй фæлтæрд уæвын хъæуы. 
Чи у фынгыл нуазынмæ сæ раззаг, 
Уымæ сидын фыны дæр цæуы. 
Дзаг сыкъатæ... Цыма мыл фæхауынц 
Авд авд хатты бомбæтæ хæсты, 
Фæлæ мæ хъæддых лæууын фæлгъауынц 
Уыцы тохы сæфыны бæсты. 
Æз уæддæр æгъдаумæ гæсгæ, уастæн, 
Сарæзтон мæхи намысæн бадт. 
Сæххæст мыл... дыууæ сæдæйы азтæй, 
Уал азæн куыд не скодтаин кад! 
Æз хæлæртты, сыхбæсты, мыггаджы 
Тъæнджымæй æрхуыдтон æмæ — кеф... 
Ахæм карджын, арфæйаг хъуыддаджы 
Мипасæй нæ разынд иу дæр селф... 
Гаджидауы гаджидау æмбылдта, 
Тынг æнæниз, тынг номдзыд куыд уон... 
Хинымæры загътон: «Гъей, æмбæлттæ, 
Сайут...»— Уагътон æз мæхицæн дон. 
Бадтæн се ’хсæн буц æмæ æвронгæй. 
Зæрдæйыл сæ хъарм ныхас æмбæлд: 
— Ды — Къоста, Къоста фæзынди ногæй!.. 
— Пушкин дæ! — Хуыздæр цыт дын æмбæлд!.. 
196 

— ^Цот нын рауадз!.. 
4 Бахъæудзæн фыдæбон!.. 
— Хъуамæ уа дæ хæдзары фæдон!.. 
Хинымэёры загътон: «Ехх, гуырæнбон 
Цæй æмæ æрвылбон дæр кæнон...» 
Бадтæн се ’хсæн бузныгхуыз, уæнгрогæй. 
Ме ’фсинмæ ныкъуылдтон æз мæ цæст... 
Дон давгæйæ, баззадтæн æвронгæй. 
Хорз, æмæ бæркадæй банцад «хæст». 
Æз мæ сарæхст не ’мбæхсын дæ фыртæй, 
Уый фырт дæр мæ сарæхстмæ бæлдзæн. 
Ахæм куывды чи баззад æвыдæй, 
Уый... æртæ сæдæ азы цæрдзæн! 
1973 азы январь. 

ÆЛХЫСЧЪЫТÆ 
1. 
Дæргъæвсы комы — Джимара, 
Иæ дæлвæзты сын — хортæ тыд, 
Адæмы хъæр уæ чи ’мбара, 
Уый иал кæндзæни сонт рæдыд. 
2. 
Къæбицы — фæтæн уæлвæйнæг, 
Йæ рахиз кæрон — наз къæрта. 
Фарон бæгæны уæйгæнæг 
Фынчытæй галуан аскъæрдта... 
3. 
Арыхъхъы сæрмæ — найæн цад, 
Яæ тæккæ былыл бал зади. 
Загъта-бахтайæ нал æнцад — 
Йе ’взаг æддейы баззади. 
4. 
Дыццæджы Тибы хъазт вæййы, 
Уым дæ æрсимын бафæнддзæн... 
Иу чиныг касти аст мæйы, 
Иæ ’вдæм сыфмæ йын бахæццæ. 
198 

5. 
Ходаг хæдзардзин фиййауæн 
Нары фæуадзынц рæсугъд сидт. 
Нæ хæрæндоны хицауæн 
Я’ ахсæнау йæ сæр куы кусид... 
в. 
Де ’мбæлттæ кодтой фæлхæстæ 
Æдзух дæ бæсты билеттыл. 
Замманай куыстыл фæхæст дæ,— 
Уынджы уæлдæфæн директыр. 
7. 
Уалæ мæй, мигътæй бацъынд дæ? 
Куы нал æрттивынц дард хæхтæ. 
Æмбырдмæ дастæй бацыдтæн, 
Æнæдастæй дзы раздæхтæн. 
8. 
Дзауы афтеччы хостæ уыд, 
Ногир сын разынд аргъфидæг. 
Сыхы цæхæра хостæуыд, 
Уый сæм хъазтæнхъæл бамидæг. 
9. 
Дæргъæвсы комы — Джимара, 
Иæ дæлвæзты сын — хортæ тыд, 
Ацы зарæг уæ чи зара, 
Уый нал кæндзæни сонт рæдыд. 
1957 аз. 

УЫРЫЗМÆДЖЫ АРВИСТОН 
Амалджын у нæхи Уырызмæг. 
Сæрæй нын Семæй уæлдай нæу, 
Уый никуы февдæлы гырызмæ, 
Кæны йæ хъуыддагыл быцæу: 
«Мæ хъæууон дукани, æнтыстæн 
Таварты иугай уæй — цæлхдур. 
Уыдзæн нæ куыст æмæ нæ мыздæн 
Таварты арвистон бындур. 
Дæумæ сæ усгур лæппу хатæд: 
«Ныр бахъуыд хорз къухдарæн мæн...» 
Ды йын уæлæмхасæнæн адæтт 
Уæрдоны цалх кæнæ сæмæн. 
Æлхæнæджы зæрдæ æлхæнын 
У не хæс: адæймаг — зынаргъ. 
Сылгоймаг дæ палто æлхæны, 
Палтоимæ йын авæр саргъ. 
Чызгай дæ бадомдзæн фæрдгуытæ, 
Ды йæм-иу хурзæринау худ: 
«Мæ зæды хай, дæуæн?.. Бæгуыдæр!.. 
Æрмæст сын семæ айс хамут. 
Цы ма дын акæнон? Дæ духи 
Цы хуынд? «Сырх Мæскуы»? Ис нæм. Гъа! 
Дæуæн духиимæ куы тухин 
Гæрз бæндæн, дзомс æмæ дзыргъа...» 

Сывæллонджын фæрсы: «Сывæдæг 
Сызгъæрин у, æви куыд нæй?..» 
Ды йын-иу зæгъ: «Ызнон цы фæдæ?.. 
Ныр ма нæм разындзæн зынæй... 
Сывæдæг не скълады æз хъуамæ 
Нæ хойæн самал кæнон тагъд,— 
Дæуæн арахънуазæн сыкъа ’мæ 
Сигæцтимæ æрцæудзæн уагъд». 
Куыд у нæ базарад?! Æдзух нæм 
Цæмæн агурынц айчы къæм! 
Æрвылмæй стыр лæвæрттæ лухæм 
Æмæ нæл гæдыйау цæрæм». 
1962 аз. 
201 

УСГУРТЫ ЗАРÆГ 
Дард усеуртæй ды хъæууай кæ, нæ сæрдар! 
Бакодтай сын мах колхозмæ тæхæн дуар. 
Цæй, æрчъиц-ма, нæ сæрдар! 
Дард усгуртæн æгъгъæд бар! 
Алыбон дæр æндæр хъæумæ — чызгæрвыст,— 
Чи ма кæндзæн дæ быдырты тыхджын куыст? 
Алыбон дæр — чызгæрвыст,— 
Чи дын кæндзæн тыхджын куыст? 
Сахъ лæппутæ, не стыр таучел сæрдарæн 
Мах уыдзыстæм æнæ ’фсинтæй зындарæн. 
Не стыр таучел сæрдарæн 
Мах уыдзыстæм зындарæн. 
Чызджытæм ма иннæ хъæуты æркæсæм; 
Иннæ хъæутæй уарзон къайтæ æрхæссæм, 
Хорз чызджытæм æркæсæм; 
Хорз къайтæн сæ æрхæссæм. 
Мах колхозы алыбон уа чындзæхсæв, 
Дард усгуртæн уый уыдзæнис тыхджын цæф. 
Мах колхозы чындзæхсæв 
Дард усгуртæн — тыхджын цæф. 
Сахъ лæппутæ, иунæг чызг дæр, уæдæмæ, 
Хъæуæй моймæ мауал уадзæм æддæмæ. 
Иунæг чызг дæр, уæдæмæ, 
Мауал дæттæм æддæмæ. 
1964 аэ. 

ш 
БЕСО БИРÆУСДЖЫН 
КУЫД ССИ 
Мах Бесо йæ хæрзуынд къайыл 
У æмбисонды уынгæг. 
Фæлæ, дам, йæ уарзт фæкайы... 
Арæх æй вæййы уынæг... 
Афтæ сси, æмæ йæ зæрдæ 
Сылты зæрдæтимæ сиу. 
Афтæ сси, æмæ йæ сæрты 
Нал уæнды тæхын сыл цъиу... 
Æмæ йыл бæрнон æмбырды 
Алыхатт кæнынц тæрхон: 
«Не ’хсæны фыдбоны гуырды 
Сау митæн хъæуы кæрон!...» 
Теркау, дам, йæ фæндтæ — ивылд, 
Нæй йæ бæллицтæн цæлхдур. 
Иу æфсины иннæ ивы, 
Стъалыты куыд ивы хур. 
Саухилимæ фегуырд парчы, 
Уый, дам, у мæ зæд — мæ ус... 
Бæсты рæсугъдтимæ барджын 
Уыйау чи у, æмæ хъус: 
Иры театры мыл фембæлд, 
Бурдзалыгимæ уыдис. 
Чи зоны, кæйдæр цур не ’мбæлд, 
Фæлæ йыл фæкодтон дис... 

Иуизæр сæ урсдзыккуджын 
Иу хуынды йæ фарсмæ бадт... 
Бесо уыд йæхицæй бузныг, 
загъта: «Цоты мад...» 
Иннæйыл дзыккуты бæсты — 
Уыд нæ сырх ефсы къæдзил. 
Æмæ йын бындурæлвæстæй 
Иучысыл хæрдмæ фæхъил... 
Чызгæн лæг хæцыд йæ дæларм, 
Цыма Хъарсы фидар раст 
Хæсты басаста, æндæра 
Афтæ сгуыхтдзастæй цы каст?! 
Бесойыл бæрнон æмбырды 
Йе ’мбæлттæ кæнынц тæрхон: 
«Не ’хсæны фыдбоны гуырды 
Сау митæн хъæуы кæрон... 
Уæдæ уый гамхуд, тæхуды, 
Рагацау куы ’рцæуид ист...» 
Фæлæ сыл кæл-кæлæй худы 
Уарзын-уадзыны артист: 
«Хъуыддаг у æгæр дызгъуынтæ... 
Разынд аххосджын мæ ус — 
Алы мæй йæ сæрыхъуынтæн 
Ивы, ахоргæ, сæ хуыз». 
1967 азы 2 июль. 
204 

ЖАННÆЙЫ РÆДЫД 
Дзынæзта: «Ме скæнæг хуыцау, 
Куыд æнамонд дæн мойæ!..» 
Иæ автобусы ивта нау, 
Йæ хæдтæхæджы — поезд... 
Уый афтæ иудадзыгдæр зылд 
Зæрдæтæсгарæг, бæстыл, 
Иæ сæнтты йæм зæронд лæг зынд, 
Зæронд лæг уад йæ цæстыл. 
«Мæн хъуамæ дзагдзыпджын фæуа,— 
Иæхицæн загъта Жаннæ,— 
Нæ чындзæхсæв куыддæр фæуа, 
Цæудзысты афтæ зйанмæ...» 
Чызг дард балцы æнæнцой уыд, 
Æрхæццæ ис Кавказмæ, 
Цыхуызæн хорз амонд æй хъуыд, 
Уый ам фæцис йæ размæ: 
«Иæ зæрдæйы æваст ныххауд» 
Æстайаздзыд идæдз лæг. 
Иæ тых уыд къамбецы тыхау, 
Нæма хаста къæдзлæдзæг. 
Æхца ’мæ авджын къус-хæдзар?.. 
Нæ сæ фæцис дзыхъхъылæуд. 
Уыдис йæ машинæ хæлддзаг,— 
Уый балхæдта дзыхъхъынног. 
205 

Фæндонæй сиу кодтой сæ цард 
Идæдз лæг æмæ Жаннæ. 
Дзырдтой: «Нæ фехалдзæн нæ ард 
Зæххыл иу, иннæ, аннæ»... 
Фæлæ зæронд мойыл цыдис 
Æрыгон æфсин хинæй: 
«Йæ иу къах не ’гæсты ’хсæн ис, 
Ис ингæны йæ иннæ. 
йын тагъд бонты мæлæт 
Мæрдтæм зæгъдзæн «еблуагъæ». 
Мæнæн йæ мулчы тыххæй уæд 
Бæрнон ныффысдзæн суагъæ. 
Цæрдзынæн раст цыма æхсин, 
Мæлдзысты мæм хæлæгæй»... 
Фæлæ уыд зæронд лæг дæр хин... 
Йæ зæрдæ срухс зæнæгæй... 
Дæс азы хурыскаст уыдта, 
Ног йе ’взонгад æрлæууыд... 
Мæрдты йæ ницыуыд хъуыддаг, 
Хуыздæр æм каст уæлæуыл. 
Йæ къай сæрбæрзонд нал уыд, нал, 
Йæхинымæр-иу сдзырдта: 
«Фæзын нæхионмæ, адзал. 
Адзал, фæхæсс æй цырддæр»... 
Бон боны ивта, азы — аз, 
Уæлхъæдæй руади Жаннæ. 
Ныттар йæ цæстыты æнгас,— 
Нæ байради нысанæй... 

Лæг та йæ сæуæхсид уыдта, 
Ног йе ’взонгад æрлæууыд... 
Мæрдты йæ ницы уыд хъуыддаг, 
Хуыэдæр æм каст уæлæуыл... 
Йæ буц къайæн ысурс йæ сæр, 
Фæдонзоныгдæр хъал уд; 
Иæ хъысмæтыл æрцыд изæр, 
Иæ бонвæрнон æм нал худт... 
Уæд урсбоцъоджын арт уыд, арт. 
Иæ сæфтæй ус — фыдæнхъæл... 
Лæг уыимæ дзæвгар фæцард, 
Фæлæ фæци мызыхъдæр. 
1967 азы 25 июль. 

РАЗАМОНÆГ БАНДОН 
Нæ разамонæг уыд Мысост, 
Фæлæ æрцыди иуран хост... 
Мысосты астæу тасы уисау, 
Æмæ та сси æрæджы хицау. 
Куы бахызт кусæнуатмæ, уæд 
Фæхъæр ласта: «Æгъгъæд фæуæд!..» 
Цы йæм нæ фæкаст хорз та, уагæр? 
Иæ зæрдæмæ нæ фæцыд уавæр: 
«Мæ дæлбартæ, хæссын уæм лаз — 
Мæ бандонæн кæм ис йæ баз? 
Ыстæй цæуылнæ ’рттивы лакæй? 
Ыстæй цæуылнæ у сæракæй? 
Кæм ис мæ гауызвæндаг, ау, 
Гъеуый мæнæн кæнут æвгъау? 
Æдзæсгом, сайджыты тылифдон!.. 
Кæм ис мæ пылыстæг тилифон?! 
Куыд нæ мæ хъæуынц абон адон?! 
Фæлæ уæддæр та Бандон, БандонШ 
Æз æй фынддæсæм хатт зæгъын: 
Сæйрагдæр Бандон у зæххыл! 

Мæ сыхаг — абанайы «бардуаг»... 
Къæлæтджынау — йæ уынд, йæ цардуаг. 
Йæ бандон найæн тасау — арф. 
Йæ бандон у йæ зæхх, йæ арв. 
Æниу — нæ щъымараты хицау»... 
Мæнæй нæ бамбæхста йæ хин-цау... 
Йæ бандон та кæд у дымсгæ! 
Ехх, ахæм бандон мын ыскæ!..» 
Дæлбарты бацыдис йæ мæт... 
Иæ кабинет ысси дзæнæт: 
Æгасæй стъалы фæлгондз фестад, 
Мысост-иу цинæй абадт, фестад... 
Уыд арвы айдæнау йæ пъол, 
Уыд йе стъол паддзахы ыстъол. 
Æппæтæй хæсджындæр, тыхст лæг... 
Æвзæрста хъуыддæгтæ лыстæг. 
Фæтарст нысыл сау фыст гæххæттæй... 
Фæтарст йæ зæрдæйы сæххæттæй... 
Уæлдæрæй ахæм дзырд æрцыд: 
«Мысост йæ куыстæй сырд æрцыд...» 
Æмæ йæ фæстæ чи уыд «радон», 
Уый фехста «Разамонæг бандон». 
1967 аз. 
Н Æвзæрст уацмыстæ 
209 

* 
ДЗИДЗАЙЫ ФЫДБЫЛЫЗ 
Чысыл мæм байхъусут, кæстæртæ, 
уын бацамонон зонд: 
Дзидзайæ сурс вæййынц нæ сæртæ, 
Дзидзайæ бавæййæм зæронд. 
Кæд-иу сын басгуыхтæ «зынвæдæн», 
Уæд буцæн авдæны ыску, 
Нæ уыди мах бонты сывæдæг, 
Æмæ дын хистæрæй — ысгуы! 
Ныр уын æз халсартæм куы ’ркæсон, 
Уæд мын сыл хорз нæмттæ æвæр,— 
Дзидзайæ сæм куыд нæ æххæссон, 
Фынгыл сæ ахæм ран æвæр. 
Æз ма цæмæн халон мæ ахуыр! 
Фыдызгъæлæй кæнон «хæррæгъ»! 
Æллæх, куы ауадтæн мæ къахыл, 
Уæдæй дзидзафсæстæй фæтæх! 
«Ныкъкъозо дæн»: ныр цард æртыхта 
Сæдæ цыппор азы мæныл! 
Дзидза куынæ хæрай къуылдыхтæй, 
Уæд лæг æрыгонæй мæлы! 
1968 азы декабрь. 
210 

* 
РАЙСЫКЪАСÆФТÆГКЪÆДЗИЛ 
Хæдзар саеъæссаг бындурыл 
% Сарæзтой, æмæ йæм зил... 
Уый къулыл фыст ном нын дзуры: 
«Райсыкъасæфтæгкъæдзил». 
Уыцы ран бæстон бынæттæ 
Къордгай бацахстой фæткыл. 
Алыбон кæнынц гуылвæндтæ 
Иутæ иннæты фæдыл. 
Къанторы уæлдæр уæладзыг 
Сыкъатæн лæвæрд æрцыд. 
Алчи сæ уынаффæ уадзы 
Фидар бандоны фæрцы. 
Астæуккаг дзæбæх уæладзыг 
Иууылдæр къæдзилтæ сси. 
Къæдзилтæн зымæг дæр — уалдзæг. 
Чи ’рлæудзæн сæ ныхмæ, чи?! 
Къанторæн йæ бинаг хайы 
Сæфтæджытæ гуыпп кæнынц... 
Бæрзондмæ сæ зæрдæ ’хсайы... 
Аразынц сæ фæзæй рындз... 
Хицау къæлæтджыныл бады, 
Цыма у зæххыл хуыцау. 
Слæууынц æм сæумæйæ рады... 
Хъуысы се ’ппæлд æмæ фау... 
Уый хæдивджытæй ис амонд, 
Артау се ’ртæ дæр — куыстьц 
21Г 

Фыццагæн сыкъатæ — баргонд, 
Дыккагмæ къæдзилтæ сты, 
Сæфтæджытæн у æртыккаг 
Бодз уырдгуыты ’мæ хæрдты. 
Алы хæдивæг дæр хъуыддаг 
Йе ’ххуысгæнæгмæ дæтты... 
Æмæ батулынц сæ дыстæ, 
Ерысы кæлы сæ хид, 
Æмæ не ’ппæты æнтыстæн 
Марынц тухæнæй сæхи. 
Гъæйттæй байдайынц фыссынтæ, 
Хъуысы пъероты æхситт, 
Цыма бирæтæн сæ зынтæ 
Сты сæ хъазуаты æвджид. 
Къантормæ фæтындзынц уыыгæй 
Иутæ иннæты фæстæ, 
Æмæ пъероты сырх зынгæй 
Скæлы гæххæтты фæздæг... 
Хуы куыд ныддымса æнтыдæй, 
Афтæ папкæтæ дымсынц. 
Хур сæ дзаг кæны йæ тынтæй, 
Зайы сæ пысыра, сындз. 
Къанторæн гæххæттын Терчы 
Ие стъолтæ ныгъуылынц арф. 
Лæгтæ чернилайы ленчы 
Фаг хæрынц мыд æмæ царв... 
Уыцы фурдмæ сыи бæлæгътæ 
Скъæрын, фехсын сæм бæндæн... 
Стæй сæ райсомы бæллæхтæй 
Бахизынмæ тохдзау дæн. 
1968 аэ% 
212 

ДЫУУÆ КЪУЫРМАЙЫ 
Иры бæстæйы иу кусæндоны 
Равзæрстой хицау, 
Хицæутты размæ хуысчъы ’мæ доны 
Тасыд бæрз уисау. 
Фæлæ йæм исчи иннæтæй бахауд 
Истæй сæрвæлтау,— 
Хицауы ныхас хъуысти гæрахау, 
Хъуысти æрвнæрдау. 
Адæмæн йе змæлд æмæ йæ хъæрæй 
Емынæ фестад, 
Иемæ уæлæуыл дзæнæт æнхъæлæй 
Зындоны фесты. 
Адæм цыдысты куыстмæ æрхуымæй, 
Нал зыдтой худын. 
Уый хъæры зæйтæй чи фервæзт, уымæ 
Кодтой «тæхуды»... 
Хъазагдæр чи уыд, хæтæнты чи хатт, 
Уый маст æм фехæлд: 
«Хицауæн хъуамæ хорз фæуон иу хатт,— 
Адæммæ феххæл...» 
Хицау кæй бахъуыд, иу ахæм рагон 
Фыдлæгæн загъта: 
«Мах разамонæг хъусæй нæу райгонд, 
Ма фæу загъдаг...» , 

Хицауæн загъта: «Иу къуырма лæг дæм 
Хъуамæ фæзына... 
Къуырмаимæ дын хъуамæ хъуыддæгтæм 
Кæсын фæзын уа... 
Цыма фыццаг хатт ахордтой давон, 
Уыйау куы ’рбадæ!..» 
Фембæлдысты, дам, аходæн афон 
Уыцы «къуырматæ». 
«Къуырма» «къурмамæ» афтæ хъæр кодта, 
Æмæ зæхх сæнкъуыст... 
Хицаумæ бадæг уазджыты къорд та 
Хъæрæй фæсæрхызт... 
Бацæуæг фарста: «Хъусхъуаг куынæ дæн, 
Уый дын цы хъæр у? 
Хъæрæй фæуыдзæн бирæ куынæгдæр, 
Оххай, дæ хъару...» 
Хицау ысмæсты: «Уæд æз къуырма дæн, 
хъæр кæныс?! 
Хъуамæ дæ, «зондджын», бахъуыд мæ бадæн! 
Бахъуыд мæ хъæбыс!..» 
Дуары хуынкъæй сæм хъазаг лæг бакаст.., 
Бамбæрстой хабар... 
Дарддæр куыд фæцис хицауы ахаст, 
Уый та ды бамбар! 
1969 аэы 21 июнъч 

* 
ТАБÆТТЫ ГАДЖИДАУ 
Фарон рагуалдзæджы Нары 
Фæрныджы æрдаг хæдзары 
Разагъды чындзæхсæв уыд. 
Мæн хуыдтой сæ буцдæр уазæг, 
Мæн сæ уаг, сæ фынджы уазæн 
Йе стыр тых уæлдæфау хъуыд. 
Хистæртæ нын хорзæй бадой, 
Гаджидауы бар мын радтой, 
Худæнбылæй загътон æз: 
«Ацы дыууæ уой сæ бонæй, 
Цард ысиу кодтой фæндонæй 
Æмæ бир-бирæ — сæ хæс. 
Уæнт æвыд бæсты цырынты, 
Фæлæ сын... сæ сау чырынты, 
Тыххæй расидиккам ныр? 
Фестъæлфын уæ кодтон, уæууа!.. 
Лæг фæткæй æххæст куынæ уа, 
Уæд йæ рæдыдæн — хатыр... 
Хъуамæ уын мæ дзырд æргом уа: 
Сау чырынты тыххæй!.. Ома 
Азтæй рацæудзæн ыссæдз, 
Уыйфæстæ ыссæдз гуыркъойы 
Къæдзæхы бæрзонд æккойы 
Рагуалдзæджы арф ныссадз. 
Уыцы тулдз ыссæдз бæласмæ 
Иудадзыг ыссæдзæм азмæ 

Хъæлдзæгæй биноныг зил. 
Уыйфæстæ ыссæдз бæласы 
Цин, хъыгджын ыссæдзæм азы 
Калæг зиу кæныныл зил. 
Уыйфæстæ нын де ссæдз тулдзы 
Хъæд цынæ хъæды æмбулдзæн!.. 
Тулдзы ссæдз азмæ æрфад. 
Æмæ фæрныджы хæдзары 
Фæйнæджытæ бафснай цары, 
Уæд ыссæдз азмæ сæ рад... 
Æмæ архджын хъæдты бардзæй 
Ссæдз азы куысты æрмадзы 
Фидар табæттæ кæнæнт. 
Уыцы чырынтæ куы срæвдз уой,— 
Не ’мкъæйттæн ыссæдз æнæнцой 
Азы уæд зæххыл дзæнæт! 
Хорз адæм, ныббарут мын æй... 
Ацы сидт йæ тæккæ бынæй 
Бануазæм! Фæндыр кæм ис?/. 
Скувæм, ног бинонтæ ноджы 
Цотæй дæр куыд фæуой бонджын, 
Цотæн ма фенæнт сæ рис!» 
1969 азы 20 октябрь. 

ПЪАРТФЕЛТÆ 
Фæлтæрæй-фæлтæрмæ Цард федта 
Пъартфелтæ, пъартфелтæ, пъæртфелтæ. 
Пъартфелтæ хъуыдысты, хъæуынц. 
Фæлæ дзы ныры бæрц нæма уыд, 
Нæма уыд, æмæ сæ нæ фауын. 
Нæ, фауын! Æппæлын сæ æз! 
Пъартфелтæ мыггаггай ысты: 
Пъартфелты уынд свæййы æхсьчзгон, 
Куы бæззынц хъуыддаджы, куысты. 
Æгас цæуæнт ахæм пъартфелтæ, 
Кæй фæндаг у заводмæ, стæй 
Кæй ысгуыхт ныннæры куыстæй! 
Æгас цæуæнт ахæм пъартфелтæ, 
Скъоламæ чи у тырнæг, 
Сьшæллонæй чи скæны лæг! 
Æгас цæуæнт ахæм пъартфелтæ, 
Байтаманæй чи ары хос, 
Цæмæй уа Зæхх Арвимæ ’мвос! 
Æгас цæуæнт ахæм пъартфелтæ, 
Бæстæй бæстæм чи у хæссæг 
Хæлар гæххæтт, бонты хæрзæг! 
Дæлдзæх фæуæнт ахæм пъартфелтæ, 
Цъыфкалæнтæй чи у дæнгæл, 
Кæй кард кæны расты дзæнгæл! 
217 

Сахары дзыхъхъынног пъартфелтæ 
Къуыдиппыты фарсмæ лæсынц, 
Хъазуат у сæ цæстытысындз. 
Хæрæгнасæй стырдæр пъартфелтæ 
Кæркуасæнты тигътыл лæууынц, 
Цырæгътæ сыл худынц, кæуынц... 
Æнахъæл, æрттиваг пъартфелтæн 
Сæ ныхасæй калм дæр тæрсы... 
Сæ фыдмитæй стай дæр кæрзы... 
Куыд ысты дзæгъæлдзу пъартфелтæ 
Сæхицæн бæстыбикъ æнхъæл!.. 
Куыд уарзынц æвæлмонæй цæл!.. 
Сыгъд ыссæуа ахæм пъартфелтыл, 
Нæ азарæй фестой фæнык, 
Нæ уынг уа сæ фæстæ фæрныг! 
Æгас цæуæнт ахæм пъартфелтæ, 
Кæй фæндаг у адæммæ, стæй 
Кæй хорзы кой нæры куыстæй! 
1972 аэы Ц цюнь. 

* 
НЫУУАГЪТА ЙÆ... 
Куывды, æмбырды арæх 
V Хъæр кодта уыцы «Маргъ»: 
\ «Ныууадзын хъæуы арахъхъ, 
Арахъхъ лæгæн у марг!» 
Куыд уыд æцæг йæ уаг та? 
Сæ рæгъы-иу фыццаг 
Иæ хъæлæсы ныууагъта 
Егъау сыкъайы дзаг. 
1972 азы 28 июль. 
БÆРКАДЫ СИДТ 
Яæ хъул æгæр сах бады ’мæ 
«Сах абады» уæ хъул... 
Алæмæт басгуыхт бадынмæ 
Ирон фынджы уæлхъус. 
Уый сидынуарзаг рахаста, 
Фæлæ зæгъыс: «Бæркад»,— 
Цыма фыдызнаг рахаста 
Иæ рæхойынмæ кард. 
1972 азы 31 июль. 

БАЛЛАДÆТÆ, 
ТАУРÆГЪТÆ, КАДДЖЫ 
I 
ÆНКЪАРД ТЫМБЫЛ КАФТ 
Кæм æндзæвынц хæхтæ цъæх арвыл, 
Кæм фæлгæсынц къæдзæхтæ дардыл, 
Кæм æркæнынц урс мигъæй худтæ 
Кавказы бæрзæндты рæсугъдтæ, 
Кæм сисынц сæ сæрмæ, сæ фæрсты 
Сæ зилахар уадсур цæргæстæ, 
Æхсæрдзæнтæ ногдыгъд æхсырау 
Кæм не ’нцайынц рындзыл сыр-сырæй, 
Уым комы ирон æлдар царди — 
Тылаттатæй иу лæг — Муради. 

рмæстдæр ын иу чызг уыд цотæй, ** 
к ныфс æмæ йе скаст — зæрондæй. 
Йæцрм та Аминæт куы хуынди, 
Иæхицæй хæрзконддæр кæм уыди! 
Куы каЬтысты усгур лæппутæм 
Иæ цæсгомæй мæйтæ ’мæ хуртæ, 
Иæ бахуд\-иу сæмбæлд сæ зæрдыл, 
Уæд къахи\ссыд фесты йæ фæдыл. 
\ 
Цзырдтой дзы æвзаргæ фæсивæд: 
«Куыд хивæнд у, уастæн, куыд хивæнд!..» 
Аминæт та мысыд æндæры — 
Уый уарзта цæхæрцæст Гæхæры. 
Бæхыл-иу сæ уынгты куы ратахт, 
Аминæт-иу рауади тагъд-тагъд, "• 
Йæ фæстæ-иу акаст сæ тигъæй, 
Йæ фæстæ-иу аззади джихæй... 
Ыстæй та-иу баздæхт йæ уатмæ, 
Сых хъуыстой йæ фæндыры цагъдмæ... 
Гæхæр ын йæ сагъæс нæ зыдта, 
Уæддæр æм æрвылбон тырныдта... 
Æргом ыл нæ уæндыди сдзурын,— 
Уæзданы кæм уæндыди курын! 
Сæ кæрæдзи сусæг уарзт кодтой... 
Мæтгæнгæ сыл бонтæ ызгъордтой... 
221 
* 

Уæд лæппу æндæр чызджы ’рхастй. 
Уыдысты æгас хъæу дæр хъазты. 
Аминæт та къулсæрæй бадти, / 
Йæ уадултыл хъарм цæссыг уади: / 
«Нæ сæххæст мæ бæллиц, мæ фæндон/.. 
Мæ дуне, гъеныр ма цы кæнон?» / 
Йæ хъару фыркатайæ асаст, / 
Фæлæ ма Гæхæртæм уый араст. ) 
Йæ хуынимæ балæууыд кæрты, 
«Æгасцуай» йын загътой æмгæрттæ; 
*& МсВ йын фæлмæнæй куы дзырдтой, 
Æмæ дзы фæлмæнæй куы куырдтой: 
«Æгайтыма не ’хсæн дæ, не ’хсæн, 
Æмæ нын куы ракафис, не ’хсин». 
Куыннæ сын ыскодтаид аргъ та! — 
Чегъырейæн аивæй загъта: 
«Мæнæн дæр æхсызгон у а цин... 
Кæд кафгæ, уæд сиахсимæ скафин». 
Фæндырдзæгъдгæ, астæумæ рахызт, 
Тыхджын æмдзæгъд хъæубæстыл айхъуыст. 
Гæхæримæ кафыд Аминæт, 
Сæ иуæй хæрзарæхстдæр — иннæ... 
Зылдысты, зылдысты æрхуымæй, 
Цыма уыд рæсугъддæр, цы, уымæй! - 

^Сæ сусæг уарзт тынгдæр ыссыгъди, 
\1ссыгъди æмæ сыл фæтых и, 
АмЪпæт фæуадзыг, ныффæлурс, 
Лæуцыдысты тарстæй йæ уæлхъус... 
Гæхæр^ын хæцыдис йæ сæрыл, 
Чызг ракасти, федта Гæхæры. 
Йæ къух цн æриста дæлæмæ, 
Нылхъывтй йæ судзгæ зæрдæмæ: 
«ÆнхъæлдтЪн, уыдзынæ мæ амонд»...— 
^смæ йыл æрбакодта сау бон... 
Аминæт æй бьшæ кæй уарзта, 
Уый базыдта \æппу йæ хъазты. 
Йæ ног усмæ йал бацыд, оххай, 
Фæлыгъди, ныууагъта йæ рохуат. 
Рæстæг ыл уæд бирæ нæ рауад,— 
Аминæты ингæныл ахауд, 
Иæ цыргъ хъама — арф сагъд йæ риуы. 
Кæм æнцади дымгæйы ниуын!.. 
Уадз, азтæ кæрæдзийы ивæнт,— 
Сæ цыртыты фыстæн нæй сивæн. 
Сæ кафт сын Иры дзыллæ зонынц, 
«Æнкъард тымбыл кафт» æй ныр хонынц. 
1955 аэ, 
223 

$ 
УÆЛÆУЫЛ БАЗЗАЙÆГ 
Зæлдаджы хуызæн ус Дзерассæ / 
Дзæбæх сæдæ азы фæцард. ( 
Йæ лæг куы амардис йæ разæй/ 
Кæны уæдæй нырмæ æнкъард/ 
Уый бафæндыд йæ къай Темболмæ 
Мæрдтæм йæхи къахæй цæуын, 
Фæлæ адзалæн дæр йæ бонмæ 
Æмбæлы хъуыддæгтæ фæушн. 
Æмæ сæуæхсиды ыссыгъдæй 
Фыццаг кæркуасæнтæм æфсин 
Хæдзары архайы æвзыгъдæй... 
Иæ цоты цоты дзы ныфс и... 
Уæдæ йæ мойыл дæр цыдаид 
Сæдæ дыууын азæй фылдæр, 
Æмæ ма уый мæтæй цы тайы,— 
Фæлтæры ивæг у фæлтæр!.. 
Бæхыл æм нал тæхы тъæбæрттæй, 
Ныууагъта цуангæнæн кæмттæ. 
Дзерассæ нал фехъусы кæртæй: 
«Æфин, цы та фæдæ, кæм дæ?!» 
Уæддæр æм райсомæй изæрмæ 
Йæ уаты фенхъæлмæ кæсы, 
йын сынтæджы хæдсæрмæ 
Йæ нывмæ къулсæрæй кæсы: 
224 

«Æнхъæлдæн, ичъынайы калмау 
Уæлæуыл баззаинаг дæн... 
Нæ лæг, мæ тæригъæд... Ныккал-ма 
Дæ уазал саудалынг ингæн». 
^Фæлæ «мæрдты бæстæй» фæстæмæ 
У1æрынмæ раздæхæн кæм и!.. 
Азерассæ йе ’гæрон хъæстæмæ 
Кхсы ’мæ байдайы йæ ми... 
Йæюайзæддаг Мæир æм худы: 
«Мæцæн æрцæудзæни зæгъгæ — 
Нæ щлмæрдтæй дадайы уды 
Æз федтон иу æхсæв тæхгæ... 
Æмæ ракетыл дæр бæрзæндты 
Куы 'рщ1лай йе ссарын æнхъæл, 
Уæддæр\ Мæй, стъалыты æхсæнты 
Нæ хъуб1сдзæн уый кой æмæ хъæр...» 
Дзерассæ уæд Мæирмæ дзуры: 
«Цæй, ма хъаз!.. Къомси дын, хæц, гъа... 
Дæ дадайы зæппадзы цур мын 
Ыскæн мыггагмæйы «хæдзар». 
Æз уый мæ фыны дæр фæуынын, 
Уый мысы дзæнæты дæр мæн... 
Кæд мæ нæ тагъд фембæлд фæуырны, 
Уæддæр нæй, чи зоны, гæнæн... 
Куыд нæ?! Кæй йæм зынын æрæгмæ, 
Уыдзæн мæм уый тыххæй фыдæх... 
Миййаг мæ Барастыр нæ лæгмæ 
Куынæуал бауадза дæлзæхх. 
Æмæ Хъуыранæн дæр йæ уазмæ 
Ныр хъуамæ хаттæй-хатт тырнат: 
1$ Æвэсрст уацмыстæ 
225 

Ус, дам, зынгхуыст мойæн йæ фарсмæ 
Йæхицæн рæвдз кæнæд бынат». 
Æмæ дын хохрæбын уæлмæрды 
Кæронæй ног ингæн фæзынд... I 
Фæлæ дæлдæрты ’мæ уæлдæрты / 
Хур зилы йе ’нусон фæзы. / 
Дзерассæ сынтæджы хæдсæрмæ / 
Хуызистмæ къулсæрæй кæсы... / 
Æмæ та райсомæй изæрмæ / 
Мæлæтмæ фенхъæлмæ кæсы. / 
Фæлæ йæ æнгуылдз дæр нæ риссы, 
Йæ хæрзхъæдæй фæтарсти низ. 
Къуымбил æвæллайгæ æлвиры... 
Æмæ у цардимæ цæдис... 
Йæ ингæны ысзади чъиуназ... 
Ныджджих дæн ингæнмæ æз дæр... 
Иæ арфмæ дидинджыты чъина 
Цæппары, худгæйæ, кæстæр. 
Дзерассæ та сæ дыргъдон уарзы 
Æмæ йæм кусынмæ цæуы... 
Æвддæс æмæ дыууиссæдз азы 
Йæ ингæн афтидæй лæууы. 
1967 аз. 

ШАИР ÆМÆ АШУГ 
Щеддæр, дам, Гандзайæ Шемахмæ 
Æюбацыдис номдзыд шаир. 
Уый касти фыдæлты гæнахмæ... 
Йæ цирмæ ысхæццæ ашуг. 
Шаир æм æрхатыд: «Зæронд лæг, 
Мæ зардæн къуыхцыйæ тас у — 
Дзырдысгуыхт фæуаин дæ сазæй, 
Яæ цагъдмæ куы байхъусин,— æз 
Разыйæ ыздæхин мæ балцæй. 
Цæй иумæ ыскæнæм æмдзæхтон — 
Уысмы бæрц мæм авæр дæ саз, 
Дæ сазæй мæхæдæг æрцæгъдон». 
Ашуг ын: «Ныууадз мæ, ныууадз — 
Чындзæхсæвмæ тагъд кæнын, гормон, 
Æмæ дæм куыд раттон мæ саз?1» 
Ашугау шаир дæр хуынд уыдис 
Чындзæхсæвмæ. Хъазты тынджы 
Сæ фембæлдыл кодтой ыстыр дис... 
Шаиры фенд адæмæн уыд 
Пехуымпары фендау æхсызгон; 
Сæ къухæмдзæхд уый кадæн цыд. 
Ашуг, зæгъы, нал фæци хорзау... 
Шаир дын æй фембæрста: «Ехх, 
Ашуджы цагъд махæн у хосау!»— 

Æнæсаст туМйнтæй дын авд 
Ашуджы къæхты бын æрцавта: 
«Гъей, дзыллæ, уæнгрогдæр уæд Кафт!, 
Мæн чи уарзы, уыдон лæвæрттæ / 
Ашугæн рæдауæй кæнæнт / 
Æмæ йын æлхæнæнт йæ зæрдæ!» / 
Ашуг та йæ уды фæллой } 
Куынæуал фæрæзта хæссын дæп, 
Уæд аджих: «Шаир у дæсныдæр...» 
1971 азы 2 декабрь. 1 
228 

ФЩАУЫЙМÆ 
\ 
Адæм\рæлар цардæй фидауынц. 
Цорæты туджджынтæ фидауæг 
Иубон ььсрæвдз ысты Хохтæм. 
Хистæр фæсидти сæ дзаг фынгыл: 
«Уастырджи, скæн нæ фæндараст 
Ацы тæссаг æмæ даргъ уынгыл»... 
Разагъды лæгтæ цыдысты, 
Хохтæм цыдысты сæргуыбырæй, 
Ауырдыг кодтой сæ къуыбырæй. 
Се уæнгтæ сатæг уæлдæфæй 
Срог ысты. Саудар хæдзар дын сæм 
Айнæгау сзындис дæрддзæфæй... 
Разагъды лæгты фæткмæ гæсгæ, 
Уæрджытыл бахъуыд æрлæууын, 
Скъуыд зæхмæ, хæсты фæдмæ кæсгæ... 
Тугхæсджын лæппу сæ разæй, 
Афтæмæй дардтой сæ зын фæндаг 
Рындзы бæрзонд тулдз бæласæй. 
Сыфтæртæн се змæлд, сæ сыр-сырæй 
«Фидаут! Фидаут!» — хъуысыд. 
Цорæтæн уый дæр æххуыс уыд. 
Дыргъдæтты мæргътæн сæ зарджытæй 
«Фидаут! Фидаут!» — хъуысыд. 
Цорæтæн уый дæр æххуыс уыд. 

Доны уылæнтæн сæ тæрхонæй 
«Фидаут! Фидаут!» — хъуысыд. 
Цорæтæн уый дæр æххуыс уыд. 
Уахъæзæн йе змæлд, йæ ныхасæй 
«Фидаут! Фидаут!» — хъуысыд. 
Цорæтæн уый дæр æххуыс уыд. 
Алыварс дзыллæйы къахдзæфтæй 
«Фидаут! Фидаут!» — хъуысыд. 
Цорæтæн уый дæр æххуыс уыд. 
Разагъды лæгтæ сæ уæрджытыл 
Хохтæм цыдысты æрхуымæй,— 
Хохтæй хатыр куырдтой уымæй. 
Тугæй хæсджынæн йæ цæстытыл 
Уади ’мæ уади ’мæ уади, 
Стыр сайд куыд æрцыд йæ рæстудыл. 
Хохы-фыртимæ уыдысты 
Алкæд сæ балцы, сæ куысты 
Мады æмзæрдæ, уæздан зæйцау. 
Иухатт Дыгургоммæ цуаны 
Рæвдзæй фæцыдысты къордимæ, 
Цуаны та хорз у æрдхордимæ! 
Цорæйы-фырт сын — ыскъæрæг, 
Хохы-фырт — сау хъæды разбадæг, 
Уый бынат тæрсы бын сбæрæг... 
Фæлæ цæмæндæр йæ рæсæнуат 
Уырдыгæй раивта тагмæ — 
Сырдты æрлидзæн фæндагмæ. 
Цорæйы-фырт дын дыууæхстонæй 
Уырдæм фæслæбырдæй фехста, 
— Фесæфтæн!..— схъуыст æм.— Æмбæрстон æй!.. 
230 

Хохы-фырт бахауд дæлгоммæ, 
Сдзырдта ма: «Ай уыд мæхи аххос...»— 
Судзаг цæф нал каст йæ коммæ... 
Разагъды лæгтæ сæ уæрджытыл 
Хохтæм цыдысты æрхуымæй,— 
Хохтæй хатыр куырдтой уымæй. 
Алыварс дзыллæйы къахдзæфтæй 
«Фидаут! Фидаут!» — хъуысыд. 
Цорæтæн уый дæр æххуыс уыд. 
Разагъды лæгтæ, сæ уæрджытыл 
Слæугæйæ, мыггагмæ хатын 
Байдыдтой... Къухтæ хъуыд раттын... 
Уыйбæрц маст зæрдæ куыд бахсыста?! — 
Фидауæг лæппуйы кæрзæй 
Рагæрахчындис. Куы нал сыстад... 
«Чи нын бакодта гадзрахат?!.» 
Хохты зынгхуысты дæрддаг æрвад — 
Ууыл йæ хъысмæт цы рахатт?! 
Уый ма сæрæгас у, базæронд; 
Раджы дзы байрох йæ фыдгæнд... 
Ма фæуæд кувæг дæ фынгæн!.. 
Фарон æй горæты ауыдтон, 
Сивгъуыдта булвары аууæтты 
Схъæлæй нæ ирон фæлысты.., 

Сыфтæртæн се змæлд, сæ сыр-сырæй 
«Марæг у!— хъуысыд йæ фæдыл.— 
Мах дæр йæ уынын нæ фæнды!» 
Дыргъдæтты мæргътæн сæ зарджытæй 
«Марæг у! — хъуысыд йæ фæдыл.— 
Мах дæр йæ уынын нæ фæнды!» 
Терчы уылæнтæн сæ тæрхонæй 
«Марæг у! — хъуысыд йæ фæдыл.— 
Мах дæр йæ уынын нæ фæнды!» 
Уахъæзæн йе змæлд, йæ ныхасæй 
«Марæг у! — хъуысыд йæ фæдыл.— 
Марæг... Йæ уынын кæй фæнды!» 
Алыварс дзыллæйы къахдзæфтæй 
«Марæг у! — хъуысыд йæ фæдыл.— 
Сау калм уынын та кæй фæнды!» 
* * 
Адæм хæлар цардæй фидауынц: 
Разагъды лæгтимæ марæг 
Цорæтæм бацыдис фидауæг. 
1972 азы 7 июль. 

ЛÆГ ÆМÆ КЪАДЗТÆ 
Адæймаг цынæ фынтæ фæуыны! — 
Æз Вьетнамы фестадтæн мæ фыны. 
Фембæлд мыл къæсхуыр зæронд лæг Хуан. 
Хуры тæвдæй зæхх ныскъуыдтæ сæрды. 
Бадтыстæм æнгуз бæласы бын. 
Хуаны таурæгъ бадардтон мæ зæрдыл: 
«Ацы хабар незамайнаг у. 
Уæд Вьетнамы арæныл, цæгатварс 
Иу хох февзæрд, хонынц æй «Вонг-фу». 
Циу «Вонг-фу»? Уый — дард балцæй йæ лæгмæ 
Иудадзыг æнхъæлмæгæсæг ус, 
Стæй кæмæн æрыздæхы æрæгмæ. 
Уыцы дугæй ацы дугмæ хъуамæ 
Аивгъуыдта мин азæй фылдæр. 
Ивта-иу фæлтæры дæр фæлтæр. 
Цардысты вьетнаймæгтæ æвыдæй, 
Алкæмæ уыд къамбецтæ, пырындз, 
Рæзыдысты сабитæ рæвдыдæй. 
Фæлæ сæм сæркъуырджыты æрдонг 
Балæбурдта, къордгæйттæй сæ цагъта; 
Не ’взæрста зæронд æмæ æвзонг. 
«Бахъæхъхъæнæм, хорз адæм, нæ бæстæ!» — 
Азæлыд хъæбатыр гуырдты сидт. 
Дзыллæ — цыма тахтысты цæргæстæ. 

Уæд Вонг-фуйы сахъ лæг дæр фæцыд 
Ифтонгæй фыдгулимæ хæцынмæ. 
Абырста, йæ тохы хъæр фæцыд: 
«Цалынмæ уа иу тугдзых нæ зæххыл, 
Цалынмæ йын не сласæм йæ уд, 
Уалынмæ нæ зæгъдзынæн: «Ыздæхын!..» 
Уымæн йе ’фсин бавæрдта зæрдæ: 
«Ды фæу нæ марджытыл уæлахиз, 
Уыййедтæмæ æз дæу дæн, бæргæ»... 
Фæлæ иухатт знаджы ныхмæ стæры 
Тохгæнæгмæ бахасти æвзаг, 
Равзæрста йæ къай цыма æндæры. 
Тохгæнæгæн афтæ маст фæци, 
Æмæ хæсты басастис йæ хъару, 
Тади, руади, цыма цард фæци. 
Бинойнагмæ уыцы тауыс фехъуыст. 
Дам-думæй æнæазым кæй у, 
Уый зæгъын фæдисы рæстæг не *нтыст... 
Бинойнаг сæрыхицауæн каст 
Алыбон йæ фæзындмæ æнхъæлмæ, 
Рухсы цъыртт æм никæцæйуал каст; 
Нал цæрдтæй уыд, нал — мæрдтæй Вонг-фу, 
Уымæй, дам, йæ лæг нæ кодта рох... 
Æмæ фестад, уый мысгæйæ, хох...» 
• Хуан фæхъус и æмæ сдымдта лулæ, 
Сулæфыд-иу урс хъæхъхъаг фæздæг, 
Фæздæгæн-иу рауагъта йæ уылæн. 
234 

Хуан уæззаудæр сагъæсты ныгъуылд, 
Агуырдта йæ сагъæстæн ныхæстæ. 
Хурзæрин сырх пиллонæй ныгуылд... 
«Афтæ...— загъта.— Мах сылгоймаг зоны 
Ие ’мбалыл уынгæг уæвын зынты. 
Ахæмтыл-иу зарынмæ тырн ды!» 
Уалынмæ сыхаг хæдзары тигъæй 
Стахтысты дыууæ къадзы, уæд дын 
Хуан æрæнкъард, баззади сæм джихæй... 
Къаннæг хъæуыл ахастон мæ цæст: 
Бæстыхæйттыл бадынц, хъазынц къадзтæ, 
Хуаны къæсыл къадзтæ нæй æрмæст. 
Уый та загъта: «Махмæ баззад аргъау: 
Кадз дæм кæд нæ кæны ахстон, уæд 
Дæ æнамонд, фæлæ слæуу гæнахау. 
Къадзтæй-иу æз дæр нæ уыдтæн цух, 
Зилæнтæ-иу байдыдтой мæ кæрты, 
Ехх, фынгæн сын дардтон æз мæ къух!.. 
Сабитимæ хъазыдтæн гыццылæй, 
Хистæртæ-иу мæн хуыдтой фыдуаг, 
/Емæ дзы, бæгуы, нæ уыдтæн хъуаг! 
Мæргътæ хастой рагуалдзæджы уацтæ. 
Рагуалдзæджы мах сарайыл къадзтæ 
Хъæлдзæгæй æрбынатон ысты. 
Къадзтæй æз мæ цæст дыууæмæ дардтон: 
Радыгай кæй фæбадынц къуыртты, 
Уыц мæ зæрдыл рагæц нырм& дардтон, , 

Иубон уыд хæлц æрхæссынмæ нæл, 
Сылы дын чысыл æрфæндыд тезгъо... 
Уыйфæстæ та — узæлæнтæ, цæл... 
Тигъмæ схызтæн æмæ сын сæ къуыртты 
Иу карчы айк бавæрдтон æнцад... 
Зæхмæ ’рхызтæн, сау порти ныкъкъуырдтон... 
Къадзтæ мын нæ бамбæрстой мæ сайд. 
Уалынмæ дын рауагътой лæппынтæ. 
Лæппынтæ дын байдыдтой гæппытæ. 
Нæл фæсонт и уыдоны уындæй: 
Æртæ цъиуæй сты дыууæ сæ цъиутæ, 
Иннæ та — æцæгæлон. Куыдæй?! 
Нæл ныккасти комкоммæ йæ сылмæ, 
Раст цыма йæ хъавыди фæрсынмæ: 
«Мах æнгæс цæуылнæ у сæ иу?!» — 
Æмæ стахти се ’фтуаны хæдсæрмæ, 
Ноггуырдтæм ма ноджыдæр ныккаст, 
Æмæ сылмæ рафыхтис йæ маст. 
Дзæмбытæй йæ афтæ тонын систа, 
Æмæ схъиудтой алырдæм йæ систæ, 
Базыртæй йын цавта тынг йæ сæр. 
Стæй фæтахт. Æрдонг цыма æххуырста... 
Æмæ йæм дæс къадзимæ æрбырста, 
Сылыл ногæй бакодта фыдбон. 
Уыдон ыл æмхуызонæй ныккалдтой, 
Йе стыр ныфсы мæсыг ын ныккалдтой, 
Мад йæ цоты хъахъхъæдта уæддæр,- 
236 

Сафджытæ сæхи кæдæмдæр айстой... 
Мад йæхимæ базылди хъæнтæй, 
Хъæбулты æрæмбæрзта хъæмпæй. 
Стæй дын къадз йæ базыртæ ныттыгъта, 
Стæй дын арвмæ къадз йæхи нынтъыхта, 
Стæй дын дурау раппæрста йæхи... 
Уыцы бонæй ацы бонмæ къадзтæ 
Нал цæуынц мæ хæдзармæ æввахс...» — 
Хуан фæцис йæ цæссыгджын ныхас. 
Уый ныхъхъуси æмæ сдымдта лулæ, 
Сулæфыд-иу урс хъæхъхъаг фæздæг, 
Фæздæгæн-иу рауагъта йæ уылæн. 
Алфамбылай афтæ сабыр уыд, 
Æмæ хъуыст бындзы базырты змæлын... 
Къомсийау мæй бæласыл лæууыд... 
Уалынмæ сыхаг хæдзары тигъæй 
Стахтысты дыууæ къадзы, уæд дын 
Хуан æрæнкъард, баззади сæм джихæй: 
«Тынг зоны сæрыстыр уæвын маргъ, 
Адæймаг — уæлдай тынгдæр, æвæдза! 
Нæй рæстæй сæрыстырæн та аргъ!..» 
Уæдæ лæг цынæ фынтæ фæуыны! 
Афтæ мæм фæкасти, цыма фыны 
Нæ, фæлæ æцæгæй федтон уый. 
1972 азы 10 февраль. 

$ 
ÆГЪДАУЫ КАДÆГ 
1. 
Зæххыл æфсармæй ницы ис тыхджындæр. 
Лæгæй нæу йе ’фсарм хъæдбыны дæр рох. 
Цæрæццаг æгъдау адæмæн у хох, 
Мæлæг æгъдæуттæ адæмæн — тыччытæ. 
Тыччыты ласынц Терчы знæт гуылфæнтæ, 
Æмæ сæ фехсы авд дæлдзæхмæ фурд, 
Æмæ фæвæййынц уайтагъддæр лæхурд 
Уылæнгуырæйттæн се ’нæнцой гуылвæнтты. 
Цæрæццаг æгъдау адæмæн у хох, 
Бæрзонд хохæн та уады бон цы у? 
Цы йын бакæндзæн денджызы фæйлауæн? 
Æгъдау, æфсармыл рагæй цæуы тох. 
Æгъдау та немæ алыбон цæуы. 
Фиййау, паддзах уай — ма бамбæхс йæ аууон! 
2. 
Æмæ нæу царды райгуырын æгъгъæд, 
Æгъгъæд нæу гуырдыл ном сæвæрын царды. 
Куы цæуай тохмæ — бахаудзынæ арты, 
О, ма-иу асудз,— ды нæ дæ гæххæтт. 
Æнæ судзгæ дын нал уа кæд, миййаг, 
Уæд фест зынг хъама, арвы фатау ферттив. 
Бæстыл æгъдауæй, бакуыстæй цы фенди, 
Ды макуы баззай уыдон хæрзтæй хъуаг. 

Фæнды ирон уай, кæнæ уай уырыссаг — 
Хæлар адæмæй фидауы дæ фынг, 
Дæ фынг дын хъуамæ дард фæндаггон мыса,— 
Куы дыл ныккæлой уады зæйтæ тынг, 
Дæ хъарм къонайы норст цæхæр куы хуысса, 
Уæд æм ыскъæфдзæн алчидæр йæ зынг. 
3. 
Тæхыны размæ арвуарзаг цæргæс 
Йæ цырд базырты зæххы стыр тых уадзы. 
Цæудзæн дæ хистæр хæхты сæрты балцы, 
Гъæйтт, марадз, кæстæр, æмæ йæм фæкæс! % 
Иæ хъал бæх — кæрты, авæр-ма йыл саргъ, 
Дзæбæх ын балвас йе ’хтæнгтæ фæндагмæ. 
Лæджы куы ’рвитынц хъуыддæгты æрдагмæ, 
Уæд раздæр фесты уый бæллиццæй маргъ. 
Гъæйтт, марадз, кæстæр, авæр ын йæ нымæт! 
Кæм дæ? Фæхæц ын йе ’гъдынцойыл, марадз! 
Зæгъ ын «фæндараст» ног бæрзæндтæм, зæгъ. 
Йæ фæстæ бакæн уый рæсугъд фæтчы мæт, 
Къæм абадын дæр уый æгъдауыл ма уадз,— 
Фыды фарн сафын у фыртæн бæллæх. 
4. 
Кæддæр-иу махæн амыдта нæ фыд: 
«Æрдхорд уæвынæн тыфылты лæг хъæуы». 
Кæнгæ æфсымæр уыд мæнæн нæ хъæуы, 
Кæнгæ хо та мын дард бæстæйы уыд. 
239 

Куыд нæ у адджын хи мады зæнæг! — 
Фылдæр сæ уарзтон хи мады зæнæгæй. 
Нæ кæрæдзийы цардамонд кæнæгæй 
Уыдыстæм бæсты цардамонд кæнæг. 
Зынгхуыст мын фесты, мысын ма сæ, рисгæ. 
Фæлæ æрцæудзæн ахæм заман искæд: 
Лæг нал зондзæнис, циу æфсад, хæцæн. 
Æмæ зæгъдзысты алыран зæххонтæ: 
«Цæй, ныр ыскæнæм фсымæртæ ’мæ хотæ!» 
Ирон æгъдау дæр уыцы фарн хæсдзæн. 
5. 
Нæ ирон куывды рабадтысты сых, 
Сæ фæззæджы фынг йедзаг у бæркадæй. 
Бæрзонд урс хæхтæ арауынц сæ зардæй, 
Сæ зардæй уадзынц мах зæрдæйы тых. 
Нæ ирон куывды хистæр у фæтæг, 
Кæй ном не ссары алыхатт йæ сидтæй! 
Уæдæ æвгæнут бæгæны куыситæй, 
Куыд нæ уа къухты иу къус дæр æрдæг. 
Нæ уæлебадæг радзуры: «Мæ нуазæн — 
Нæ хорз кæстæртæн хъусимæ. Æфцæгмæ 
Æдас, æвыдæй мах ивæг цæуæд». 
Дæлейы сыстынц: «Хистæрты куыд уарзæм!.. 
Дæттæнт сæ бынат кæстæртæн æрæгмæ. 
Куыд зонæм хъусын, уый амонд нæ уæд!» 
6. 
Нæ уыд кæстæрæн хистæры цур бадæн, 
Тамако дымæн, нуазæн ын нæ уыд. 
Кæстæр йæ уæлхъус хистæрæн лæууыд, 
Салдат куыд лæууа инæлары кадæн, 
240 

Æдзухдæр кодта хистæрæн лæггæдтæ 
Зæрдырай æмæ барджынæй кæстæр. 
Фæлтæры ивы ног бæлццон фæлтæр, 
Фæлæ нæ сæфынц зæйæ дæр сæ фæдтæ. 
Мæ фыд мæм хатыд: «Лæппу, цæй, ысбад»,— 
Иæ разы уымæн никуы сбадтæн æз, 
Мæнæн æнцондæр уыд лæууын йæ разы. 
Æфсæддон æгъдау. Цотмæ-иу æй ратт, 
Куыд зæгъой цотæн: «Тъдау сыгъдæгæй хæсс». 
Ирон лæджы фырт ахæм æгъдау уарзы. 
7. 
Лæууынц кæстæртау урс хæхтæ уырдыг, 
Цыма лæггадмæ, ног тохмæ цæттæ сты. 
Чысылæй нырмæ агуырдтон нæ бæсты 
Нæ мыггаджы цыт — не ’нусон мæсыг. 
Æвæццæгæн ыл заманты фыдуад 
Дымдта æдзухдæр зæйкæлæн бæрзæндтæй. 
Цымæ йыл царды алы ног æфсæнттæй 
Фыдгулы нæмыг цал хатты ысуад? 
Æз уымæй фарстон йе ’мкарджын зæрæдты. 
«Нæ рахауд,— загътой,— иунæг дæр йæ дуртæй, 
Æвдисæнтæ нын — ирд арв æмæ зæхх. 
Куывдтæ куы кодтам ног фидыд хæдзæртты, 
Нæ хох куы ныррухс мæйтæ æмæ хуртæй, 
Уæд нал хъуыд мæсыг — фестадис къæдзæх.» 
8. 
Мæ фыды ’хсаргард, уарзын дæ фыдуарзтæй, 
Дæуыл мæ къухы не схæцдзæн ызгæ. 
16 Æрзжрст уацмыстæ 241 

Тæхуды ’мæ дын ахæм цыт ыскæ, 
Дæ тохы фæндаг чи равдиса растæй! 
Хæсты быдыры намысджын æфсадæй 
Уæларвмæ хъуысти де ’рттиваг æхситт. 
Дæ хорз хицауæн банцади йæ сидт, 
Æмæ нæ къулыл иыр хуыссыс фæлладæй. 
Æз бадын уаты, джихæй дæм кæсын: 
Мæ цæстыл уайы де ’нæнцой æстæр,— 
Æвæдза, махæн дзæгъæлы нæ цардтæ! 
Мæ фыды ’хсаргард, абон у фæрнджын, 
Куыд нал дæ райса фидæны кæстæр! 
Уынын дæ къулыл æмæ дæн æнцаддæр. 
9. 
Нæ туджджын иухатт уазæг уыд нæ сыхы, 
Æмбисæхсæв æй базыдта мæ фыд, 
Æмæ йæм уайтагъд агурæг фæцыд. 
Сæдæ лæджы тых бафтыдис йæ тыхыл. 
Æд хотых бабадт уый уаты къæсæрыл. 
Йæ хуыр-хуыр уымæ талынг кæртмæ хъуыст. 
Мæ фыды зæрдæ мард хъæбулыл рыст. 
Сахатмæ рауад мин урсы йæ сæрыл. 
Уæддæр ызнаджы хъахъхъæдта мæ фыд. 
Сæумæйæ знаджы райхъал кодта уæд: 
«Цæугæ, мæ фырт дæм тынг кæны æртхъирæн. 
Куыд æрбахъæцыд, куыдз, дæ цæсгом, куыд? 
Ныр дын фысымы, хъæуы хатыр уæд!» 
У туджджынæй дæр уазæджы фарн бирæ. 
242 

10. 
«Цæй, бахатыр кæн»,— Иры хъусын арæх: 
«Цæй, бахатыр кæн»,— чындзхасты дзырдтой. 
«Цæй, бахатыр кæн»,— хоргуывды куырдтой. 
«Цæй, бахатыр кæн»,— уый тыххæй мæ таурæгъ. 
Куыстуарзон чи у, чи нæм у сæрæн, 
Бæркад-бæрæчет — уыдоны хæдзæртты. 
Ирон æрхоны хъæубæсты, хæлæртты, 
Æнæ уазæгæй ирæн нæи цæрæн. 
Дæрддаг бæлццæттæн уарзон лæг — сæ фысым, 
Иæ хæрд, йæ нозтæн нæй фынгыл фæуæн,— 
Бадт иу абонæй иннабонмæ, заргæ. 
Уæддæр ма сисы хъарм ныхæстæ мысын: 
«Ныххатыр кæнут. Зонгæйæ фæуæд. 
Уæ фаг дзæбæхтæ нæу мæнæн ыссаргæ». 
11. 
Нæ хорз æгъдæуттæн царды нæй кæрон, 
Кæрон куыд нæ ис хуры тынтæн, афтæ. 
Куыд кæной царды уыдон хæрзтæ арфдæр, 
Дæ уый сæраппонд адæмæй бæрнон. 
Уыдис нæ хъæуы знон дæр та чындзхаст. 
Æмызмæлд систы дзыллæйæ нæ уынгтæ, 
Тыхæй фæрæзтой хуындзæуттæ сæ хуынтæ, 
Æмæ-иу кæстæр хистæрмæ фæкаст. 
Чыргæйттæй систой хъæлдзæгæй цæуынтæ, 
Ды ма сæ цины дзæгъæлы нæ уыдтæ. 
Нæртон бæркæдтæ... Лрфæйаг — сæ хуынд. 
Уæдæ цæйбæрц у мах бон æмæ мах ис! — 
Мæ хур, кæндзæнис хотыхтыл уæлахиз 
Иры дзыллæйы, ’гас бæстæйы хуын. 
243 

12. 
Мæ фыдæн хъуамæ æз бæззон фыртæн, 
Мæ фыдæн хъуамæ иунæгæй дæр авд уон. 
Чъылдымырдыгæй ме знаджы нæ цавтон,— 
Æз уымæ тохы комкоммæ цыдтæн. 
Мæн чидæр хатгай хъæдбынæй æхсы, 
Мæ хæххон суадон сызмæнты йæ цъыфæй. 
Мæ туг мын нуазы дардмæ дæр æхсныфæй,— 
Иæ хахуыры фат зæрдæйы ныхсы. 
Æдзух æй сурын — аныгъуылы тæрфы, 
Ныхъхъæр æм ласын: «Аппар-ма дæ хотых! 
Лæгæй-лæгмæ-ма рацу ды мæнмæ! 
Кæд ныр дæ риуы артзæрдæ нæ тæлфы, 
Кæд дæм нæй тохмæ хæхты уаг, ирон тых — 
Нæ фæзындзынæ домæджы хъæрмæ!» 
13. 
Ирон лæджы фырт — хорзæхджын инæлар 
Æрцыд сæхимæ, карз хæстæй æрцыд. 
Куывд ын ыскодта йе схæссæг, йæ фыд. 
Зынаргъ æмбæлттæй байдзаг ис йæ хæдзар. 
Зæрондæй, ногæй рарæнхъ ысты кæрты: 
Салдат чи уыди, чи нæ уыд салдат. 
Фæлæ къæрццонæг дзаг фынгыл нæ бадт; 
Хуыдта бæркадмæ уазджыты, хæлæртты. 
Иæ уарзон хъæуы адæмæи цæрдæг 
Инæлар слæууыд дурынæй дæттæг 
Цзæм-дзæмы донæй уадзгæ иозт, бæгæны. 

Æгъдау куы ’рцахсы адæймаджы, уæд 
Иæ куыст, йæ бынат цавæрфæнды уæд,— 
Йæхи фыртæн дæр уый лæггад фæкæны. 
14. 
Баба йæ фыртæн бакодта хъуыддаг, 
Сæ сыхаг хъæумæ арвыста чындзхæссæг,— 
Фæлæ æрбаци уайсахат фыдвæззæг: 
Йæ чызджы цардæн аскъуыдис йæ таг. 
Куыд баиу ысты цин æмæ адзал! 
«Фæндагæй раздах чындзхонты фæстæмæ»,— 
Зæгъгæ, бабамæ уадысты лæгъстæмæ, 
Фæлæ йæ кой дæр нал ысуагъта, нал: 
«Нæ мард уæд рухсаг. Скæнут ын бынат, 
Цæмæй уа сусæг. Ма ’руадзут цæссыг! 
Зынæн ут фидар. Нæй æндæр амал». 
Сæ чындзæхсæвæн раздæр уыд йæ рад. 
Хъазт ахицæн ис. Райдыдта сæ хъыг. 
Куыд баиу ысты цин æмæ адзал! 
15. 
Нæ куывды хистæр хорз кæстæрмæ базыг 
Дæтты ’мæ дзуры: «Бавзар-ма дæ тых». 
Гуыппырсар лæппу иучысыл фæсырх, 
Ыстæй ирон туг йе уæнгты ысхъазыд. 
Уæд бадты адæм басабыр ысты ’мæ 
Уый галы базыг байдыдта сæттын. 
Æмгæрттæ худынц: «Нæй дæм дзы!» Уæд дын 
Æпаст фæсæййынц иууылдæр ыстынмæ. 
245 

Кæсынц, æмæ дын галы базыг цырд 
Фæдыууæ кодта хорз фиййæуы фырт. 
Таучел æфсин ын рахæссы ыстыр хуын. 
Уæд чъирикувæг гаджидау зæгъы: 
«Уæнт бирæ ахæм уæйгуытæ зæххыл, 
Йæ тых, йæ зондæй чи зоны ысгуыхын». 
16. 
Фæлæ мæрдджынæн мах дæттæм æгъдау, 
Сæркъулæй иумæ балæууæм йæ фарсмæ. 
Цæттæ у алчи уый тыххæй фæлхасмæ,— 
Нæ фæллойы хай не скæнæм æвгъау. 
Ныр дæр ныккалдис иу цæугæ мæсыг — 
Мæ хæлар федта буц фыртæн йæ сау сынт. 
Нæхимæ райстам мæрдджыны уæззау зын, 
Æмæ фæкъаддæр уый судзаг цæссыг. 
Æнкъардæй баззад не стыр хъæу йæ фæстæ. 
Цæгъдаг фæндыр уал фегуыппæг ис арф ран, 
Ныр цины бон дæр исæн нæй фæндыр. 
Уый уарзтой адæм. Мысынц ын йæ хæрзтæ, 
Фæстаг хатт ма йын саударынæй арфæ 
Кæнынц сыхбæстæ, хæстæджытæ ныр, 
17. 
Ирон иронæй алкæддæр хæс дары, 
Кæстæр фæкæны хорз хистæрæн цыт. 
Раст уыйбæрц адæм мæрдджынтæм æрцыд, 
Цæйбæрц и арвыл стъалытæ мæйдары, 
246 

Уæлладжыргомы кадджынæй фæцарди, 
Иæ хурæй бафеæст цоты цоты цот. 
Зæгъынц: «Иæ зынгæй хæдзары цы арт и, 
Уый а дзыллæйæн амонды хос фод». 
Ныр ын йæ табæт сылгоймæгты къорд 
Кæугæ, дзыназгæ, кæрты астæу сисынц 
Æмæ йæ дуармæ рахæссынц лæгтау. 
«Цæмæн у афтæ?»— бацæуын æз дисы. 
«Уый номы фæтк у,— дзуры мын æрдхорд,— 
Сæрыхицауæн чындзыты æгъдау». 
18. 
Нæ ирон гуыпхъазт, фесæфæн дын ма уа, 
Дæумæ кæсынæй не ’фсæды нæ цæст. 
Дæ зæлгæ фæндыр хурæй уæд æфсæст, 
Йæ фарн æдзухдæр дунейыл куыд тауа. 
Дæ кафт, дæ симд нын равдисыс рæсугъдæй, 
Æнусмæ гуыры уарзты суадон уым. 
Куы вæййы зæрдæ хаттæй-хатт æрхуым, 
Уæд нуазæм уарзты суадоны рæсугæй. 
Кæм-иу мыл уарыд карз тохы цæхæр, 
Уым фæндыры цагъд кодта мæн сæрæн, 
Уым хурсафджытæ мах фæндиаг фесты. 
Мæ зынг куы хуысса, курын, чызг, уæддæр 
Ирон фæндырæй рог æрцæгъд мæнæн. 
Иæ цагъд мын удхос, цардаудæн фестдзæн. 
19. 
Цы ис рæсугъддæр мах ирон æгъдауæй! 
Ды уый тымыгътæй хъахъхъæнын фæраз! 
247 

Нæ хъæусæр зади пака тулдз бæлас, 
Уыдис фæлтæртæн сатæгдар рæдауæй. 
Иæ быны — суадон, алы уалдзæг уырдæм 
Хъæубæстæ донмæ чындзыты хуыдтой. 
Цы хъазт-иу сæм уыд/ Дзыллæ, æрдз куыд уой 
Зæрдæйæ хъусæг чызджыты фæндыртæм. 
Уым ног чындзытæ кадимæ сæхи 
Æвдыстой цины адæммæ фыццаг хатт. 
Уæдæй фæстæмæ чындз сæ буц хо хуынд. 
Куы фестин зараг, уæд хъæрæй зæгъин: 
«Уæздан фæтк, не ’хсæн тынгæй-тынгдæр ахад! 
Мæнæн цæстырухс, цардыхос — дæ уынд!» 
20. 
Мæ уарзон Иры исчи чындз куы ’рхæссы, 
Æмæ куы лæууы къулæнцой сæ чындз, 
Уæд иуæй-иутæ рог ныхас кæнынц: 
«Фæстæзад æгъдау. Мах бонты нæ бæззы». 
Æз та мæстыйæ уыдон ныхмæ ныр 
Хæдфысгæ ручкæ хъамайау ысластон. 
Æз уыцы ’гъдауæй хорз адæмы фарстон,— 
У, зон, сæ цæсты уыцы ’гъдау ыстыр! 
Сæ чызг фыццаг хатт бавзæрста йæ амонд, 
Фыццаг хатт бахызт ног фæрныг хæдзармæ, 
Уым къулæнцой дæр алæууæд гыццыл, 
’ Дзæбæх куыд зына хистæрмæ, æмгармæ,— 
Цыт ын чи кæны, уыдоны сæраппонд 
Кæстæры хæс и цины бон чындзыл! 
248 

•да. 
БЕРД ÆМÆ ЙЕ РÆСУГЪД УС 
Цард Кавказы тынг раджы 
Фурды фарсмæ иу хорз лæг. 
Уыд йæ мыггаг Теджитæй, 
Хуынд йæ ном та Берд, зæгъгæ. 
Алчи дзы æппæлыди: 
«Берд,— зæгъы,— хæларзæрдæ». 
«Берд,— зæгъы,— æмгаруарзаг». 
«Берд,— зæгъы,— кæрдзындæттон». 
Алчи дзы æппæлыди: 
«Берд,— зæгъы,— фæллойгæнæг». 
«Берд,— зæгъы,— хъæбатыртæй». 
Сахъ лæгæн, дам, йе ’фсин та 
Ахæм рæсугъд уыд, æмæ 
Хур нæ уæндыд уый разы 
Хæхты скæсын райсомæй. 
Ахæм рæсугъд уыд, æмæ 
Мæй нæ уæндыд уый разы 
Тары скæсын фæсрагъæй, 
Мæй нæ уæндыд бахудын. 
Булæмаргъ-иу, заргæйæ, 
Бафæзмыдта уый ныхас, 
Уый ныхас-иу зæрдæмæ 
Рог уддзæфау бахызти. 
Ахæм рæсугъд уыд, æмæ 
Уый цæстæнгас, уый фарнæй 
Дидинджытæ быдыры 
Не ’нцадысты се ’рттывдæй. 
Дидинджытæ быдыры 
Уымæн куывтой ирд сæртæй, 

Дидинджытæн се ’хсæны — 
Дидинджыты стыр паддзах. 
Берды ус, дам, ахæм уыд, 
Æмæ йе ’ууæнк, йе ’фсармæй 
Уый фæзмыдтой сыхбæстæ. 
Уый фæзмыдтой хъæубæстæ. 
Иузаман йæ рæсугъды, 
Мойыл тынг æнувыды 
Кой æнæнтау кадæджы 
Се стыр ханмæ байхъуысти. 
Мойыл тынг æнувыды 
Хабар уый нæ уырныдта: 
«Чи не ’ртаса, ахæм сыл 
Дунейыл нæма райгуырд». 
Ханмæ Берды бакодтой. 
Хан, дам, Берды бафарста: 
«Уæдæ циу сылгоймаджы 
Ахсджиагдæр миниуæг?» 
Ханæн Берд йæ чъизи хин 
Уадидæгæн бамбæрста, 
Аныгъуылди хъуыдыты, 
Стæй йын радта ахæм дзуапп: 
«Цæй, ныббар!.. Сылгоймаджы 
Ахсджиагдæр миниуæг — 
Хъуамæ уый хæдæфсарм уа, 
Хъуамæ уый æууæнкджын уа». 
Хан æм афтæ радзырдта: 
«Æмæ иу хатт де ’фсиныл 
Хъæды тæрфы иунæгæй 
Сау лæппу куы фембæлид. 
Сау лæппу дын де ’фсинæн 
Судзгæ уарзты сагъæстæ 
Цадæггай куы фæзарид, 
Де ’фсин уæд цы бакæнид?» 
Берд æм афтæ бадзырдта: 
«Сау лæппутæ сегас дæр 

Йе ’фсины зæрдæйы дуар 
Никæд бон ыссариккой». 
Суадон цас у фурды раз? 
Ханæн цас уыд Берды бон? — 
Хан æй йе стыр галуаны 
Баурæдта кусæгæн. 
Хан йæ аив дарæстæй 
Сау лæппуйы сфæлыста, 
Хан æм афтæ радзырдта: 
«Ды мæ хуызы абал^; кæн, 
Ды мæ хуызы абалц кæн 
Дæлдæртимæ Бердатæм. 
Берды йе ’фсин цас уарзы, 
Уый ысфæлтæр барджынæй». 
Уæд сæ мæнг хан къордимæ 
Раст фынафон, хъазгæйæ, 
Балæууыди Бердатæм, 
Хъал бадт кодта хæдзары. 
Сылгоймаг йæ рухс цæсгом 
Кæлмæрзæнæй амбæрзта, 
Хуыссæнуатæй уазджытæм 
Удаистæй рауади. 
«Хан»-ы сау фæнд хатыдта, 
«Хан»-ы уæлхъус алæууыд: 
«*0, æгас цу, хорз æлдар! 
Де ’рбацыд нын амонд у! 
Ды фæллад дæ, чи зоны, 
Дæ æххормаг, чи зоны, 
Ба&лæф нæм иучысыл,— 
Фынджы хъуыддаг акæнон». 
«Хан» æм афтæ радзырдта: 
«Бузныг, бузныг де ’гъдауæй,— 
Бадынмæ нæ не ’вдæлы. 
Берды ’фсин кæм ис уæдæ?» 
Сылгоймаг æм бадзырдта: 
«Берды ’фсин? Цы дзы кæнут? 
251 

Берды ’фсин? Æвæццæгæн... 
Берды фсин... æз дæн уæдæ». 
«Хан» æм афтæ радзырдта: 
«Ды кæй дæ бæсты рæсугъд, 
Уый мын зарыд булæмаргъ, 
Уый мын цагътой фæндыртæй. 
Ныр дæу хъуамæ ахæссон, 
Ахæссон мæ галуанмæ. 
Фæлæ раздæр аныхас 
Мæн фæндыд дæ лæгимæ. 
Æз дæ лæгмæ басидтæн 
Уый тыххæй мæ галуанмæ, 
«Банчы» дæ æрæвæрдта, 
^С МоВ стынг нæ къамæй хъазт. 
Къамæй хъазты рамбылдтон 
Дæу ызнон, бæсты рæсугъд, 
Æмæ ныр мæн уыдзынæ, 
Æмæ цом мæ галуанмæ». 
Берды ’фсинæн ахæм уац — 
Хурбон арв ныннæрæгау; 
Æмæ катай байдыдта, 
Æмæ сагъæс байдыдта. 
Уалынмæ æрнъицыдта: 
«Ай мæнæн гæды зæгъы; 
Уый уæвæн нæ уыди ’мæ 
Уый уæвæн нæ уыдзæни». 
«Хан»-æн, дам, йæ цæсгомыл 
Ту кæнынмæ хъавыди, 
Фæлæ мастæн бабыхста — 
Нæй æфхæрæн уазæгæн. 
«Хан»-мæ афтæ бадзырдта: 
«Ды гæды куыд загътаис? 
Дæн разы дæ фæндоныл 
Æмæ цом дæ галуанмæ. 
Цæй, уæдæ уал ауайон, 
Ауайон мæхи уатмæ, 

Аивон мæ дзаум&ттзё, 
Рауайон дæм арæзтæй». 
Æмæ бадт йæхи уаты, 
Æмæ калдта ставд цæссыг, 
Æмæ катай байдыдта, 
/имæ сагъæс байдыдта. 
Берды ’фсинмæ къæсæрæй 
Хистæр ходыгъд бахызти, 
Берды ’фсинæй бадомдта 
Тагъддæр арфдæр бамбæхсын. 
Хистæр ходыгъд уый бæсты 
Аивта йæ дзаумæттæ, 
«Хан»-мæ, зæгъы, арæзтæй, 
Тасгæ -уасгæ, рацыди. 
«Хан», зæгъы, йæ къордимæ 
Боныцъæхыл галуанмæ, 
Хъазгæ æмæ заргæйæ, 
«Берды фсин»-ы рахаста. 
Се ’цæг хан, дам, изæры 
Уыцы тæвд сайд базыдта. 
Ханмæ афтæ каст, зæгъынц, 
Цыма йын йæ сæр акъуырд. 
Берд æмæ, дам, йе ’фсины 
Рахуыдта фыдгæнджытæ, 
Бердæн, дам, йæ цæстытæ 
Уый ыскъахта судзæнæй. 
Стæй, дам, афтæ радзырдта: 
«Аппарут æй ардыгæй, 
Сæвæрут æй бæлæгъы, 
Басхойут æй сау фурды». 
Басхуыстой йæ сау фурды. 
Берд ныххæцыд бæлæгъыл. 
Фехста-иу æй иу уылæн 
Пурти ’хсæгау иннæмæ. 
Уайтæккæ дæр уылæнтæ 
Аныхъуырдтой бæлæгъы, 
253 

Раст цыма та кæсаджЫ 
Аныхъуырдта кæфхъуындар. 
Хан, дам, афтæ радзырдта: 
«Скæнут-ма мын йе ’фсины! 
Хъуамæ суа мæ цагъайраг! 
Хъуамæ суа мæ амынæт!» 
Скодтой, дам, æм йе ’фсины, 
Ханы уæлхъус балæууыд, 
Цыма бакаст сау калммæ, 
Уыйау бакаст ханмæ дæр. 
Фæлæ скарста хинымæр: 
«Æз къæппæджы бахаудтæн. 
Цæй, мæхи йæм ауадзон. 
Чи зоны, æрæууæнда». 
Стæй дын ханмæ бадзырдта: 
«Барын дын мæ лæджы туг. 
Баззадтæн хæрзиунæгæй. 
Ныр æри дæ къухдарæн». 
Хан фырцинæй фестади: 
<гО хуыцау, æгайтыма... 
Хъисфæндыртæй Ныхасы 
Ныр цæгъддзысты алыбон: 
«Ханæн, дам, йæ ног æфсин 
Ахæм рæсугъд у, æмæ 
Хур нæ уæнды уый разы 
Хæхты скæсын райсомæй. 
Ахæм рæсугъд у, æмæ 
Мæй нæ уæнды уый разы 
Тары скæсын фæсрагъæй, 
Мæй нæ уæнды бахудын. 
Булæмаргъ та, заргæйæ, 
Уый хъарм ныхас бафæзмы. 
, Уый хъарм ныхас зæрдæмæ 
Рог уддзæфау бахизы. 
Ахæм рæсугъд у, æмæ 
Уый цæстæнгас, уый фарнæй 
254 

Дидинджытæ быдыры 
Нал æнцайынц се ’рттывдæй, 
Дидинджытæ быдыры 
Уымæн кувынц ирд сæртæй, 
Дидинджытæн се ’хсæны 
Дидинджыты паддзах у». 
Фæлæ йе ’фсин галуанæй 
Фурды былмæ рахъуызыд, 
Кæд æмæ ма федтаид 
Берды искуы ленкгæнгæ. 
Фæлæ йæм йæ дымгæ дæр 
Фурды арфæй нал фæзынд, 
Фурды сау фæйлауæнтæ 
Суанг уæларвмæ хаудысты. 
Берды ’фсин ныдздзынæзта, 
Судзгæ хъарæг байдыдта: 
«Уæ нæ лæг, цы ракодтай 
Уыцы залым хицауæн? 
Цымæ дын æнаххосæй 
Д’ артыл дон куыд ныккалдта? 
Уæ нæ лæг, æнæ дæу ма 
Дунейыл куыд цæрдзынæн? 
Хъуамæ æз дæу агурæг 
Аныгъуылон гуылфæнты, 
Мардæй дæр дæ ссардзынæн, 
Йе мæхæдæг сæфдзынæн.»... 
* * * 
Ахæм бæллæх уыд, æмæ 
Æрдз æрæнкъард, басабыр. 
Ахæм бæллæх уыд, æмæ 
Хур æркалдта ставд цæссыг. 
Булæмаргъ дæр нал зарыд, 
Ууыл цыма сау дардта. 

Дидинджытæ быдыры^ 
Нал æрттывтой уыи^хъыгæй, 
Дидинджытæ быдыры 
Бампылдысты уый хъыгæй,— 
Атар, кондæй чи уыди 
Дидинджыты стыр паддзах. 
1966 аз. 

* 
ТАУЫЧЕ 
Хабар кæд æрцыд, чи зоны! 
Æз æй гыщылæй фехъуыстон. 
Цæй æмæ уын æй радзурон, 
Кæннод ын тас у байрохæй. 
Уæд, зæгъы, Берды быдырты 
Цардыл айтынг и тулдзы хъæд, 
Хъæдæн йе ’нусон бæлæстæ 
Арвæн уыдысты йе ’нцæйттæ. 
Се стыр сыфтæрты сыр-сырмæ 
Ничи æфсæсти хъусынæй. 
Се стыр аууоны хурбонты 
Ничи æфсæсти бадынæй. 
Сæ алы мæргъты зарджытæ 
Зæрдæйы хъардтой иннæрдæм. 
Уымы суадæттæй чи нызта, 
Ууыл-иу базад базыртæ. 
Уæд, зæгъы, тулдзы сау хъæды 
Цы сырд нæ федта адæймаг! 
Дымгæ уромæг сау хъæдмæ 
Цы ранæй не ’фтыд цуанæттæ! 
Уæд, зæгъы, хъуыстгонд цуанæттæн 
Боны дзирдзурæй талынгтæм 
Сæ хъыримæгты гæрæхтæ 
Арыхъхъы рæгътæ арыдтой. 
Уæд, зæгъы, тулдзы сау хъæдæн 
Иæ сатæг тæрфы, йæ ’рдузы 
Фондз æфсымæры цардысты, 
Черыхъотæй сæ амыдтой. 
\1 Æвзæрст уацмыстæ 
257 

Фондз æфсымæры алы аз 
Сæ уыгæрдæнтæ, зæххытæ 
Куыстой сæхæдæг саукуыстæй, 
Уыди сæ фæллой ахадгæ. 
Æлдар сæм дзурын нал уæндыд, 
Уый тыххæй æмæ се стыр тох, 
Уый тыххæй æмæ се ’мдых цæф 
Ие ставд бæрзæйыл бавзæрста. 
Уред, зæгъы, уыдон се ’рдузы 
Ахæм галуантæ аскъæрдтой,— 
Бæрзонд цъæхсæртæй чи зынди, 
Цæлхыдзаг мæйау чи ’рттывта. 
Уыди сын иу хо — Тауыче. 
Тауыче афтæ рæзыди, 
Ахæм рæсугъд уыд Тауыче, 
Æмæ — хæхбæсты зæды ныв... 
Æз ма бабайæ фехъуыстон: 
Чи йыл æмбæлдис иунæг хатт,— 
Иемæ-иу дыккаг фембæлдыл 
Иæ мулк, йæ уд дæр раттаид. 
Фæлæ гуырвидауц Тауыче 
Кæмæн раттаид «о» -йы дзуапп, 
Ахæм къæрццонæг, сау лæппу 
Нæма райгуырди дунейыл. 
Чи зоны, райгуырд, чи зоны, 
Иæ уынд æй афтæ басаста, 
Æмæ йын йе ’хгæд зæрдæмæ 
Фæндаг нæ ардта сау лæппу. 
Тауыче дам-иу галуаны 
Уæладзгуытæй бадти уæлладжы. 
Хæсгард æмæ, дам, судзинæй 
Уымæй дæсныдæр ничи уыд, 

Уый хæрдгæхуыдтæ фенынмЯ, 
Уый алдымбыдтæ фенынмæ 
Кæмттæй цыдысты устытæ, 
Кæмттæй цыдысты чызджытæ. 
Нымæт уæрдынмæ диссаг уыд, 
Цухъхъа хуийынмæ — иннахæм. 
Æмæ цыхуызæн дарæстæ 
Хуийын нæ зыдта Тауыче! 
Куы-иу балæууыд уæларынг,— 
Сатанайы ма чи мысыд! 
Уый конд фыдджынтæ, чъиритæ 
Æрцагуырдтаид паддзах дæр. 
Кæнæ сæ куывдтæн йе ’лутон... 
Æмæ дзы чи нæ раппæлыд! 
Бæркады сидтæн уый фынгæй 
Галы бузныгæй чи нæ цыд! 
Ие ’фсымæртæ, дам, саулохтыл 
Бæстыл хæтæнты хаттысты. 
Бæсты хæтæнты адæмæн 
Уарзон уыдысты се ’хсарæй. 
Бæсты хæтæнтæй алыхатт 
Хастой лæвæрттæ буц хойæн. 
Хастой лæвæрттæ ахæмтæ, 
Кæй нæма райста адæймаг. 
Тауыче дæр, дам, уыдонæй 
Никуы баззади хæсджынæй... 
«Ды цæрай» æмæ «де 'стæн»-æй 
Сæ кæрæдзимæ хаттысты. 
Фондз æфсымæрæй алчидæр 
Йæ лæджы кары бацыди. 

Фæлæ сæ ’фсин та — ник&м&й... 
Фæлæ сæ къайаг — никæмæн... 
Хистæр Бечийæн «ус курын 
Афон у» загътой иууылдæр. 
Ичъынайы, дам, Хъулгъамæ’ 
Сæ минæвæрттæ барвыстой. 
Ессæйы былыл Саххъæуы 
Куы рахызтысты хъал бæхтæй,— 
Сæ фысымтæ сæм бадзырдтой: 
«Еблуагъæ, Ирæй уазджытæ!..» 
Уым иу абонæй иннæмæ 
Куывды сæдæйæ бадтысты. 
Бæргæ, ды дæр ма уыцы ран 
Куы фæцадаис минасы! 
Уæд, зæгъы, «о»-йы дзуаппимæ 
Сæ минæвæрттæ иуизæр 
Æрбаздæхтысты Хъулгъайæ 
Се ’фсургътыл, заргæ, хъазгæйæ. 
Фондз æфсымæрæн ахæм уац 
Куыд нæ уыдаид цины хос!— 
Сæ фарны бонмæ, гъæйтт, зæгъгæ, 
Сæхи рæвдз кæнын байдыдтой. 
Æрхæстæг, дам, ис чындзæхсæв: 
Чындзхæсджытимæ бадзырдтой, 
Кæрдзынгæнджыты равзæрстой... 
Ыстæй хъыг тауыс фехъуысти: 
Черыхъотæн, дам, кайыстæ 
Сæ ногкуырд чындзы нал дæттынц,— 
Черыхъотыл, дам, бахасти 
Хъулгъамæ Ирæй хахуыртæ: 
260 

Сæ ныййарæг, дам, рагæй дæр 
Куырысмæдзог у, феддæкъах, 
Фырт ын кæмæйдæр райгуырди — 
Фондз æфсымæрæй иу, зæгъынц. 
Черыхъотæм, дам, уыцы ’фхæрд 
Афтæ фæкасти, хурбон сæ 
Цыма ныццавта арв, æмæ 
Цыма сæ хæдзар байхæлди. 
Се ’мгæрттимæ, дам, уайтæккæ 
Дугъæттыл сæргътæ авæрдтой, 
Хотыхифтонгæй тахтысты, 
Дымгæ дæр ма сæ не ’ййæфта. 
Тыхтæ-амæлттæй уыдонæн 
Сæ чындз сæ къухы бафтыди; 
Сæ чындзы тохæй рахастой. 
Дымгæ дæр ма сæ не ’ййæфта. 
Бæгъæввадæй, дам, цæхæрыл 
Куы ’рлæууай, уыйау хъулгъа дæр... 
Черыхъотырдæм барджытæ 
• Æрбалæбурдтой цалдæрæй; 
Къохы цур, зæгъы, сæрвæты 
Кæрдо бæласы аууоны 
Иубон уыдоны фиййауыл 
Æрбамбæлдысты барджытæ. 
Кардæлвæстæй, дам, цалдæрæй, 
Фиййаумæ систой додойтæ: 
— Ныртæккæ махæн бацамон, 
Кæм цæры хъал чызг Тауыче; 
Куыд æй ыссарæм, на-уый нæй — 
Дæ сæр уæхсчытæй асхъиудзæн. 

Цы гæнæн ма уыд фиййауæй, 
Æмæ сæм афтæ бадзырдта: 
—Цæй, хорз... Уæртæ-ма акæсут — 
Мæ сау тъæпæн дзуг рарасти, 
Лæзгъæрæй хизгæ, ривæдмæ. 
Æрцæгъддзынæн сын уадындзæй. 
Рауайдзæнис мæм се ’хсæнæй 
Хъулон фыс, уасгæ, хъазгæйæ. 
Уый æхсыр уарзы Тауыче,— 
Тауычейæн æй радуцын. 
Æхсыр хæсдзынæн мидæмæ, 
Разгъордзæни мæм Тауыче. 
Уæ цæст æм æрхæй дардзыстут. 
Базондзыстут ын йе ’схизæн. 
Æндæр ма цы хъуыд барджыты! 
Бахъæлдзæг ысты сгуыхтхуызæй. 
Сæ хæцæнгæрзтæн ноджыдæр 
Се ’ргъæвд, сæ цæттæ басгæрстой. 
Фондз æфсымæры хæтæнты 
Кæд ахæтдзысты, уымæ, дам, 
Уыдон æнхъæлмæ кастысты,— 
Уыцы сахат сын ралæууыд: 
Тары ыссыгъди Бонвæрнон, 
Базыртæй марзта арвы мил. 
Фондз æфсымæры хæтæнтæм 
Сæ фæндаг дардтой саулохтыл. 
Черыхъотæм, дам, йе ’хсæвы 
Хъулгъа тыхбырстæй бабырстой. 
Бæсты рæсугъды раскъæфтой. 
Аныхъуырдта сæ саудалынг... 
262 

Сæ мад кæм хуыссыд, уыцы ран 
Бæсты рæсугъды бамбæхстой: 
Æдас, дам, уыдзæн уый фарсмæ... 
Æдас уыд, фæлæ цас æдас!.. 
Уадидæгæн дын Тауыче 
Иæхи сæ мадмæ баппæрста, 
Ус æй хъæбысы атыхта. 
Фæхъæстæ усы дзидзийæ. 
Уæд, зæгъы, цотмæ басидти,— 
Ныффæдзæхста сын барджынæй: 
— Нырæй фæстæмæ ТауьМе — 
Мæ чызг, сымахæн — уарзон хо. 
Дыууæ нал загътой фырттæ дæр,— 
Æгъдау тыхджын у хохæгтæм. 
Тауычейы, дам, лæппутæ 
Æцæгдæр сæ хо рахуыдтой, 
Æмæ æрсабыр Тауыче, 
Иæхи ысхудта амонджын. 
Фæлæ, дам, ирæн, хъулгъайæн 
Се ’хсæн фыдбылыз ма ’рцæуæд!.. 
Фондз æфсымæры уалынмæ 
Æрыздæхтысты хæтæнтæй. 
Дæ фыдгул дæр дын уыдоны 
Масты хуызæн маст бавзарæд! 
Сæ фæдисæтты цæстытæ 
Туджы зылдысты, афтæмæй 
Ессæйы былыл Саххъæуы 
Фæмидæг ысты сихæрттыл. 
Сæ кæрæдзимæ хъаматæ 
Фæцæйцъортт ластой, уалынмæ 

Нана сæ размæ разгъордта. 
Се ’хсæн кæлмæрзæн аппæрста. 
Фондз æфсымæрæй Хъулгъайы 
Зæрæдтæ хатыр ракуырдтой. 
Фæдисæттæ ’мæ фысымтæ 
Æрсабыр ысты се ’гъдауæй... 
Уым иу абонæй иннæмæ 
Куывды сæдæйæ бадтысты. 
Бæргæ, ды дæр ма уыцы ран 
Куы фæцадаис минасы! 
Тауынейы та фысымтæ 
Нæма рауагътой: «Амы фæтк 
Домы — кæдмæ нæ бафæнда, 
Уæдмæ уый хъуамæ махмæ уа». 
Фондз азы дæргъы Тауыче 
Хъулгъамæ кодта хъаны цард; 
Дидинæг сойджын цъæх нæууыл 
Куы срæза, уыйау байрæзыд. 
Уæд, зæгъы, се ’нгом бинонтæ 
Иубон уынаффæ рахастой: 
«Цæй ссЛСсс Бæстырæсугъды 
Гъеныр сæхимæ ахонæм». 
Уæд, зæгъы, се ’нгом бинонтæ 
Кæнгæ дæр афтæ бакодтой: 
Тауычейы, дам, уалдзæджы 
Ирмæ хуынтимæ рахуыдтой. 
Ам иу абонæй иннæмæ 
Куывды сæдæйæ бадтысты. 
Бæргæ, ды дæр ма уыцы ран 
Куы фæцадаис минасы! 

Рæстæг та цыди фарнимæ. 
Бæстырæсугъды курджытæ 
Сæдæ курæджы баисты. 
Карсаны-фыртæн бакуымдта... 
Лæппу, дам, уыди сахъ лæппу, 
Елхотаг хæрзконд сахъ лæппу. 
Йæ зондæй, йе стыр хъаруйæ 
Дон гуырын кодта хуыскъыл дæр. 
Иæ арæхст бæхылхъазты кой 
Теркæй хъуысыди денджызмæ. 
Быдыры уа ’мæ хохы уа,— 
Кæм не ссардтаид хорз лымæн! 
Куы-иу ахатти хæтæнты,— 
Кæм нæ йæм дзырдтой: «Мидæмæ!» 
Уый хæдзар дæр, дам, дзыллæтæ 
Иттæг таучелæй базыдтой. 
Карсаны-фыртæн бирæ уыд 
Кæсгон æрдхæрдтæ дард хъæуты. 
Уыдонæй та йæм фенынмæ 
Сæ иу фезынди Тутыры. 
Хæрзæгъдау кæй уыд Тауыче, 
Хæрзарæхст кæй уыд Тауыче, 
Уый, зæгъы, уазæг бамбæрста. 
Иæ мойæ, дам, ын ракуырдта: 
— Мæ лымæн, ратт мын ахæм бар,— 
Мæ чызг дæм куыд уа къорд азы, 
Куыд ахуыр кæна де ’фсиныл. 
Куыд фæхъомыл уа уый къухы. 
Карсаны-фырт ын сразы ис. 
Кæсгон йæ чысыл сабийы 

Ис ’мгармæ хъаны сæрвыстй. 
Ысрæбинаг и хæдзары... 
Тауычемæ, дам, хорз уæхæй 
Цы уыдис, уыдон равдыста,— 
Сывæллонæн сæ амыдта,— 
Цыма йын райгуырд ног хъæбул. 
Иæ ног хъæбулæй Тауыче 
Сæрыстыр æмæ бузныг уыд: 
Хæдæфсарм — цыма Тауыче, 
Хæрзарæхст — цыма Тауыче. 
Чызг æй зæрдæйæ бауарзта; 
Æрхъæцмæ-иу ыл нал хъæцыд... 
Чызджы сæхимæ нал фæндыд, 
Ныййарджытæ йæ ракуырдтой. 
Кад æмæ, дам, æй радимæ 
Сæрды йæ фыдмæ ахуыдтой. 
Тауыче дæр, дам, семæ уыд. 
Фæндырдзæгъдынæй нал æфсæст. 
Уым иу абонæй иннæмæ 
Куывды сæдæйæ бадтысты. 
Бæргæ, ды дæр ма уыцы ран 
Куы фæцадаис минасы! 
Кæсæгæй, зæгъы, махонтæ 
Куы хъавыдысты здæхынмæ, 
Уæд сын лæвæрттæ рахастой... 
Уæд та сын кодтой арфæтæ... 
Зынаргъдæр, дам, сын уый уыди, 
Æмæ кæй загътой: «Тауыче, 
Нæ чызджы мад дæ хондзыстæм. 
Кæсæджы, Иры зардзысты: 
266 

«Фæлмæнгæрдæ Тауыче, 
Уой, уæрæдæ, Тауыче! 
Куыд рæсцгъд дæ, Тауыче, 
Уой, уæрнйдæ, Тауыче!.. 
Уæ хæрзæ.гъдау Тауыче, 
Уой, уæрæйдæ Тауыче! 
Уæздан æхсин Тауыче, 
Уой, уæрæйдæ Тауыче!..» 
Уæд, зæгъы, иу лæг хъæлдзæгæй 
Сабийы фидмæ баздæхти: 
— Ды та, мæ хæлар, «не ’хсинæн» 
Цыхуызæн лæвар бавæрдтай? 
Лæг, зæгъы, фенкъард, бадзырдта: 
— Бахатыр кæнут, уазджытæ! 
Ацы хъæбулæй адджындæр 
Мæнæн мæ царды ницы ис. 
Тауыче! Чызг дын нæй æмæ 
Мæ иунæг хуры айс уæдæ.— 
Æмæ мидбылты бахудти, 
Æмæ йæ цæссыг асæрфта. 
Тæуычейæн дæр ахæм фæнд 
Куыд нæ уыдаид цины хос! — 
Цы чызджы хаста фондз азы, 
Сæхимæ ссыди уыйимæ. 
р!æ ног хъябулæй Тауыче 
Сæрыстыр :емæ бузныг уыд: 
Хæрзарæхсг -- цыма Тауыче, 
Хæдæфсарм ^- цыма Тауыче. 
1968 азы август, 

ЧИНЫДЖЫИС: 
Æ мдзæвгæтæ 
Зымæгон балц 3 
«Æхсæв ныссабыр и...» 5 
Хивæнд 6 
Уалдзæджы симд 7 
^Æхсæв хъæды астæу тарфæй...» 8 
Царды ад 9 
сУайых æрбауай, мæ фæндыр!..» 10 
Мæ мадмæ 11 
Ма тæрс!.. 12 
Ме ’хсаргард •.«/•? 
*0 чызгай, куы сæххæст уа мæ фæндон...» .... 14 
Тыфылæй 15 
Мæ фыды фæндагыл 17 
Ме ’мхæстонмæ <,.♦•• 18 
Мæлæтæй сæрæгас \ ... 19 
Æнæном ингæн 20 
Хи хæдзарау 2! 
Мæ цæфтæ 22 
Хъама 23 
Тохмæ 24 
Хæлары лулæ . 25 
Æмгары сурæт 2$ 
Æнæкæрон уарзтæй 21 
Урсхилтæ 28 
лæддæриддæр уарз! 29 
«Уаёззау тохты фæстæ æз улæфын ахсæв...» . ... 30 
Кæмфæнды уон 31 
Зæххы къуыбар 32 
Нал мæ базонис 33 
268 

Ды цæрайæ 34 
Мæ зæрдæдарæн .... 35 
*Мæй ахсæв сау хъæд байсæрста йæ «сойæ»...» 36 
Нæхимæ цæугæйæ 37 
Мæ партимæ . 38 
Уæ мæ хур! 39 
Мæ бæллиц 40 
*Тæхут, мæ зарджытæ, тæхут...» 41 
Уыгæрдæн . 42 
€?айдзаст рæстæг...» 43 
Мыса мæн... 44 
Амонды зарæг 45 
Ноггуырд 46 
«Ахсæв ды куыд кæсыс уатæй...» 48 
Майы бонты 49 
Авд азы уарзон 51 
Тæнтæскъуыд... 52 
Цины фембæлд 53 
Фыдæлты мæсгуытæ 54 
«Уалдзыгон рæсугъд райсом ысхызтæн...» ..... 55 
Сахъ барæг 56 
сМæ сыхаг авдæн узы æмæ узы...» 57 
«Уырыссаг лæппу, хъал ирон рæсугъд чызг...» .... 58 
Сусæг уарзт . . 59 
Мæ дидинæг 60 
«Æрцыд хæхбæсты дидинджыты афон...» 61 
Ныххауд нæ мыды къæм . 62 
Уæлдай бандон 63 
«Рæстæгæй-рæстæгмæ чысыл цæйдæр охыл...» 64 
«Мæнæн мæ фæндаг хæхты ’хсæн нæ зыны...» ... 65 
Стъалы 66 
Цæргæсы цот 67 
«Цымæ цы быдыры, цы хохы...» 68 
Булæмаргъ 69 
Æфцæгмæ 70 
Нæ фæндырдзæгъдджытæ 71 
Ме ссæдз азы 73 
Рубены физонджытæ 74 
«Цъæх гауызы нывæфтыдтæ быдыры...» 76 
Мæ фæстæ 77 
МæскуЫйы куы вæййын 78 
Сызгъæрин — 
Хъазты барæг 79 
«Уадз. изæры аныгуылæд хурзæрин...» 80 
Ялтæйам нывтæ 81 
269 

Кремлы хæхтæ > 83 
Фыццаг фембæлд 84 
Бæрз 85 
«Æз фæдзурын хаттæй-хатт мæхицæн...» . . ... 86 
Мæ зæрдæйы хуымзæхх 87 
Арвыкомы 88 
Коммунист 89 
Иры ныфсæй 90 
Хæхты 91 
Мæ фыд 92 
Мæ уарзон Заманхъул 93 
Дидинджытæ 95 
Кæсы мæм афтæ • 96 
Мæ амонд 97 
«Ацы зæххыл ныр дæхи...» 98 
Цæрдтæй мæрдты ’хсæн 99 
Уырдыгыстæг 100 
«Фæцæуы сæрд. Яæ фæдыл ма тæхын...» 101 
Мæ Ир 102 
Рæстæджы дугъоныл 103 
Фыды гъдау 104 
«Азтæ ’мæ хорз цаутæн...» 105 
Бæлæсты ’фсад 106 
Дзау — дзæнæт 107 
Ирон сидт 109 
«Чызг, мæнæн дæ ном æвдадз у...» 110 
Мæ зæрдæ баззад Къуыдары 111 
«Цы фаг у рæстæг?..» 112 
Мæ сагъæс, мæ цин 113 
Зынггур 114 
Æнхъæлмæ кæсгæйæ... 115 
Дзæбидыр æмæ тугдзыхтæ 116 
Мæ бæх 117 
«Дæумæ ни хъуса, уыдон фæтк-иу рахат...» . . . .119 
Цæй фыссæг дæн?\ 120 
Афонтæ 121 
Ир æмæ ды Г<_ 122 
«Мæскуыйы сау хъæды нæзытæ...» 123 
Куырм зæрватыкк 124 
Фидар хид 126 
Лымæн 128 
Ц-æн — 
Æрхъула 129 
Шаирты сахар , 130 
Фæлварæн 132 
270 

Инзглары цæссыг 133 
Хæрзиуджытæ 134 
Уырыссаг рæвдыд 136 
Тавиц 138 
Цыртыты тыххæй 139 
«Зæххыкъори ды хъуамæ афтæ уарзай...» .... — 
Рох хох 140 
Тельмæны арт 141 
Ингæнæй тохмæ 143 
Сæрыстыр 144 
Æгас цæуæнт адæм! 147 
Дыууадæстæнонтæ 148 
Калм 155 
Амонды тыххæй 156 
Фæзмæнтæ æмæ чепена ]^8 
Балладæтпæ, таурæгътæ, кадджытæ. 
220 
Æнкъард тымбьи кафт 224 
Уæлæуыл баззайæг 227 
Шаир æмæ ашуг 229 
Фидауынмæ 233 
Лæг æмæ къадзтæ 238 
Æгъдауы кадæг 248 
Берд æмæ йæ рæсугъд ус 257 
Тауыче 

• 
Ворие (Барысби) АлХастович Муртазо6 
ИЗ’ВР’А НН 0 Е 
Редактор 
С. Г. Хугаев 
Художник 
Г. 3. Чеджемты 
Художественный редактор 
X. Т. Сабанов 
Техническцй редактор 
С. X. Гутиева 
Корректор 
Е. А. Икаева 
Наборщик 
И. Цупикова 
Печатник 
В.:И.'Ж уравлев 
ИБ М 328 
Сдано в набор 1-1X-1976 Лодписаио к печати 30-Х1Ы97» г Формат^бу- 
магн 70х1031/за. печ# л, 8.5+вкл. 0 03. Усл. п. л. 11,90+вкл. 0,04. Учетно-иэд. 
листов 8+вкл. О.ОЗ.ГГираж 1000 акэ. Закаэ М 9861. Иэд. N 68. Цена.1 р. 62 к* 
Бум.тип. М1..ЕИ00421. Издателькхво ,ИР* Управления по делам издательств, 
полиграфии и книжной ’торговли Совета Министров СО АССР, г. Орджони- 
кидзе, ул. Димитрова. 2. Книжная типографмя Управления по делам изда- 
тельств, полиграфии и книжной .торговли Совета ’ Миннстров СО АССР 
г. Орджоникидэе, ул, Тельмаиа, 16. 

